[
    {
        "author": "齊己",
        "paragraphs": [
            "衆人有口，不說是，即說非。",
            "吾師有口何所爲，蓮經七軸六萬九千字。",
            "日日夜夜終復始。",
            "乍吟乍諷何悠揚，風篁古松含秋霜。",
            "但恐天龍夜叉乾闥衆，㽬塞虛空耳皆聳。",
            "我聞念經功德緣，舌根可算金剛堅。",
            "他時劫火洞燃後，神光璨璨如紅蓮。",
            "受持身心苟精潔，尚能使煩惱大海水枯竭。",
            "魔王輪幢自摧折，何況更如理行如理說。"
        ],
        "title": "贈持法華經僧",
        "id": "d04c1a95-755d-4dab-b75e-afed4071f72f"
    },
    {
        "author": "齊己",
        "paragraphs": [
            "爾既能於靈，應久存其生。",
            "爾既能於瑞，胡得迷其死。",
            "刳腸徒自屠，曳尾復何累。",
            "可憐濮水流，一葉泛莊子。"
        ],
        "title": "刳腸龜",
        "id": "e762d167-3cc2-4aeb-8fb7-d155c8fe01c9"
    },
    {
        "author": "齊己",
        "paragraphs": [
            "石如騏驎巖作室，秋苔漫壇淨於漆。",
            "袈裟蓋頭心在無，黃猨白猨啼日日。"
        ],
        "title": "贈巖居僧",
        "id": "afa0991a-57b3-4ddc-a3a1-ce133f6bf93e"
    },
    {
        "author": "齊己",
        "paragraphs": [
            "巨鼇轉側長鰌翻，狂濤顛浪高漫漫。",
            "李瓊奪得造化本，都盧縮在秋毫端。",
            "一揮一畫皆筋骨，滉漾崩騰大鯨臬。",
            "葉撲仙槎擺欲沉，下頭應是驪龍窟。",
            "昔年曾要涉蓬瀛，唯聞撼動珊瑚聲。",
            "今來正歎陸沉久，見君此畫思前程。",
            "千尋萬派功難測，海門山小濤頭白。",
            "令人錯認錢塘城，羅剎石底奔雷霆。"
        ],
        "title": "觀李瓊處士畫海濤",
        "id": "428e82d6-21a0-4945-84af-2f1355de0b5a"
    },
    {
        "author": "齊己",
        "paragraphs": [
            "身不沉，骨不重，驅青鸞，駕白鳳。",
            "幢蓋飄搖入冷空，天風瑟瑟星河動。",
            "瑤闕參差阿母家，樓臺戲閉凝彤霞。",
            "三五仙子乘龍車，堂前碾爛蟠桃花。",
            "迴頭却顧蓬萊頂，一點濃嵐在深井。"
        ],
        "title": "昇天行",
        "id": "04e2da73-fcd8-4ff4-b1d3-a2bd4b468345"
    },
    {
        "author": "齊己",
        "paragraphs": [
            "李白李賀遺機杼，散在人間不知處。",
            "聞君收在芙蓉江，日鬬鮫人織秋浦。",
            "金梭劄劄文離離，吳姬越女羞上機。",
            "鴛鴦浴煙鸞鳳飛，澄江曉映餘霞輝。",
            "仙人手持玉刀尺，寸寸酬君珠與璧。",
            "裁作霞裳何處披，紫皇殿裏深難覓。"
        ],
        "title": "還人卷",
        "id": "9e869707-71c0-4268-b2c3-9e6e4f396dbc"
    },
    {
        "author": "齊己",
        "paragraphs": [
            "玉鞭金鐙驊騮蹄，橫眉吐氣如虹霓。",
            "五陵春暖芳草齊，笙歌到處花成泥。",
            "日沉月上且鬬雞，醉來莫問天高低。",
            "伯陽道德何唾咦，仲尼禮樂徒卑栖。"
        ],
        "title": "輕薄行",
        "id": "d9aa05ba-6c7d-4ebd-9401-5edd412f9b93"
    },
    {
        "author": "齊己",
        "paragraphs": [
            "大野有賢人，大朝有聖君。",
            "如何彼浮雲，掩蔽白日輪。",
            "安得東南風，吹散八表外。",
            "使之天下人，共見堯眉彩。"
        ],
        "title": "浮雲行",
        "id": "00683cf6-9066-423f-8480-e14b39cfa8fc"
    },
    {
        "author": "齊己",
        "paragraphs": [
            "聖君垂衣裳，蕩蕩若朝旭。",
            "大觀無遺物，四夷來率服。",
            "清晨迴北極，紫氣蓋黃屋。",
            "雙闕聳雙鼇，九門如川瀆。",
            "梯山航海至，晝夜車相續。",
            "我恐紅塵深，變爲黃河曲。"
        ],
        "tags": [
            "黄河"
        ],
        "title": "煌煌京洛行",
        "id": "af167d52-44ff-497f-aa19-c4b07c07f974"
    },
    {
        "author": "齊己",
        "paragraphs": [
            "落日倚闌干，徘徊汨羅曲。",
            "冤魂如可弔，煙浪聲似哭。",
            "我欲考黿鼉之心，烹魚龍之腹。",
            "爾既啖大夫之血，食大夫之肉。",
            "千載之後，猶斯暗伏。",
            "將謂唐堯之尊，還如荒悴之君。",
            "更有逐臣，於焉葬魂。",
            "得以縱其噬，[恣]其吞。"
        ],
        "title": "弔汨羅",
        "id": "65cf19a5-59c6-49bb-9ad8-36de23dec3eb"
    },
    {
        "author": "齊己",
        "paragraphs": [
            "念念念兮入惡易，念念念兮入善難。",
            "念經念佛能一般，愛河竭處生波瀾。",
            "言公少年真法器，白晝不出夜不睡。",
            "心心緣經口緣字，一室寥寥燈照地。",
            "沈檀卷軸寶函盛，薝蔔香熏水精記。",
            "空山木落古寺閑，松枝鶴眠霜霰乾。",
            "牙根舌根水滴寒，珊瑚搥打紅琅玕。",
            "但恐蓮花七朵一時折，朵朵似君心地白。",
            "又恐天風吹天花，繽紛如雨飄袈裟。",
            "況聞此經甚微妙，百千諸佛真祕要。",
            "靈山說後始傳來，聞者雖多持者少。",
            "更堪誦入陀羅尼，唐音梵音相雜時。",
            "舜絃和雅熏風吹，文王武王絃更悲。",
            "如此爭不遣碧空中有龍來聽，有鬼來聽，亦使人間聞者敬。",
            "見者敬，自然心虛空，性清淨。",
            "此經真體即毘盧，雪嶺白牛君識無。"
        ],
        "title": "贈念法華經僧",
        "id": "69e5468d-90a4-4ef8-8479-f5b9ff5045d8"
    },
    {
        "author": "齊己",
        "paragraphs": [
            "雪峰雪峰高且雄，峨峨堆積青冥中。",
            "六月赤日燒不鎔，飛禽瞥見人難通。",
            "常聞中有白象王，五百象子皆威光。",
            "行圍坐遶同一色，森森影動旃檀香。",
            "於中一子最雄猛，稱尊獨踞鼓山頂。",
            "百千眷屬陰□影，身照曜，吞秋景。",
            "[我]聞岷國民歸依，前王後王皆師資。",
            "寧同梁武遇達磨，過後彈指空傷悲。"
        ],
        "title": "短歌寄鼓山長老",
        "id": "4e7c6379-97cb-446c-a7e5-f46ef866afe6"
    },
    {
        "author": "齊己",
        "paragraphs": [
            "夜釣洞庭月，朝醉巴陵市。",
            "却歸君山下，魚龍窟邊睡。",
            "生涯在何處，白浪千萬里。",
            "曾笑楚臣迷，蒼黃汨羅水。"
        ],
        "tags": [
            "洞庭湖"
        ],
        "title": "漁父",
        "id": "19ee43f1-1c4a-401c-8475-9e037360665c"
    },
    {
        "author": "齊己",
        "paragraphs": [
            "越溪女，越江蓮。",
            "齊菡萏，雙嬋娟。",
            "嬉遊向何處，採摘且同船。",
            "浩唱發容與，清波生漪連。",
            "時逢島嶼泊，幾共鴛鴦眠。",
            "襟袖既盈溢，馨香亦相傳。",
            "薄暮歸去來，苧蘿生碧煙。"
        ],
        "title": "採蓮曲",
        "id": "06d931fb-2191-43a6-a02f-ab78920eeead"
    },
    {
        "author": "齊己",
        "paragraphs": [
            "啄木啄啄，鳴林響壑。",
            "貪心既緣，利嘴斯鑿。",
            "有朽百尺，微蟲斯宅。",
            "以啄去害，啄更彌劇。",
            "層崖豫章，聳幹蒼蒼。",
            "無縱爾啄，摧我棟梁。"
        ],
        "title": "啄木",
        "id": "89e81d4e-15be-4925-be9d-7246601c79b0"
    },
    {
        "author": "齊己",
        "paragraphs": [
            "靈松靈松，是何根株。",
            "盤擗枝幹，與羣木殊。",
            "世眼爭知蒼翠容，薜蘿遮體深朦朧。",
            "先秋瑟瑟生谷風，青陰倒卓寒潭中。",
            "八月天威行肅殺，萬木凋零向霜雪。",
            "唯有此松高下枝，一枝枝在無摧折。",
            "癡凍頑冰如鐵堅，重重鎖到槎牙顛。",
            "老鱗枯節相把捉，踉蹌立在青崖前。",
            "有時深洞興雷雹，飛電繞身光閃爍。",
            "乍似蒼龍驚起時，攫霧穿雲欲騰躍。",
            "夜深山月照高枝，疎影細落莓苔磯。",
            "千年朽枿魍魎出，一株寒韻鏘琉璃。",
            "安得良工妙圖雘，寫將偃蹇懸煙閣。",
            "飛瀑聲中戰歲寒，紅霞影裏擎蕭索。"
        ],
        "title": "靈松歌",
        "id": "eeeac27e-9535-463e-9cd8-93c04d119f6e"
    },
    {
        "author": "齊己",
        "paragraphs": [
            "蠹不自蠹，而蠹于木。",
            "蠹極木心，以豐爾腹。",
            "偶或成之，胡爲勗人。",
            "人而不真，繇爾亂神。",
            "蠹兮蠹兮，何全其生。",
            "無託爾形，霜松雪檉。"
        ],
        "title": "蠹",
        "id": "f36a25a3-4a59-468a-9d23-bb252a73a578"
    },
    {
        "author": "齊己",
        "paragraphs": [
            "行路難，君好看。",
            "驚波不在黤黮間，小人心裏藏崩湍。",
            "七盤九折寒𡺚崒，翻車倒蓋猶堪出。",
            "未似是非脣舌危，闇中潛毀平人骨。",
            "君不見楚靈均，千古沉冤湘水濱。",
            "又不見李太白，一朝却作江南客。"
        ],
        "title": "行路難",
        "id": "d25f4715-0ecf-44c1-ba86-c59b7ce4d6ba"
    },
    {
        "author": "齊己",
        "paragraphs": [
            "我見蘇州崑山金城中，金城柱上有二龍。",
            "老僧相傳道是僧繇手，尋常入海共龍鬬。",
            "又聞蜀國玉局觀有孫遇跡，盤屈身長八十尺。",
            "遊人爭看不敢近，頭覻寒泉萬丈碧。",
            "近有五羊徽上人，閑工小筆得意新。",
            "畫龍不誇頭角及鬚鱗，只求筋骨與精神。",
            "徽上人，真藝者。",
            "惠我雙龍不言價，等閑不敢將懸挂。",
            "恐是葉公好假龍，及見真龍却驚怕。"
        ],
        "title": "謝徽上人見惠二龍障子以短歌酬之",
        "id": "48dbd42a-33dc-4d84-a877-d4ab5bcc35f5"
    },
    {
        "author": "齊己",
        "paragraphs": [
            "荆門歸路指湖南，千里風帆興可諳。",
            "好聽鷓鴣啼雨處，木蘭舟晚泊春潭。"
        ],
        "title": "送人往長沙",
        "id": "86c70bb4-157b-403a-adec-c6a0f16d90b9"
    },
    {
        "author": "齊己",
        "paragraphs": [
            "時事嬾言多忌諱，野吟無主若縱橫。",
            "君看三百篇章首，何處分明著姓名。"
        ],
        "title": "偶題",
        "id": "60b579d7-c425-4cb4-a241-b6fbcd6eec7f"
    },
    {
        "author": "齊己",
        "paragraphs": [
            "青泉碧樹夏風涼，紫蕨紅粳午爨香。",
            "應笑晨持一盂苦，腥羶市裏呌家常。"
        ],
        "title": "寄山中叟",
        "id": "8e7dfcb2-db62-49e8-976c-5e194f64cad1"
    },
    {
        "author": "齊己",
        "paragraphs": [
            "曾攜五老峰前過，幾向雙松石上彈。",
            "此境此身誰更愛，掀天羯鼓滿長安。"
        ],
        "title": "贈琴客",
        "id": "dffab256-67f9-440c-b567-7adab89bd14f"
    },
    {
        "author": "齊己",
        "paragraphs": [
            "千途萬轍亂真源，白晝勞形夜斷魂。",
            "忍著袈裟把名紙，學他低折五侯門。"
        ],
        "title": "勉吟僧",
        "id": "2f7f35ed-19af-4e03-a573-dd7fdb74de45"
    },
    {
        "author": "齊己",
        "paragraphs": [
            "蓮花峰翠濕凝秋，舊業園林在下頭。",
            "好束詩書且歸去，而今不愛事風流。"
        ],
        "title": "送人歸華下",
        "id": "e0350d46-4847-4b17-b1a2-065595fb5af3"
    },
    {
        "author": "齊己",
        "paragraphs": [
            "三面僧鄰一面牆，更無風路可吹涼。",
            "他年捨此歸何處，青壁紅霞裹石房。"
        ],
        "title": "夏日城中作二首 一",
        "id": "f5e15d6a-1494-4766-ac8d-55b186e6128e"
    },
    {
        "author": "齊己",
        "paragraphs": [
            "竹低莎淺雨濛濛，水檻幽窗暑月中。",
            "有境牽懷人不會，東林門外翠橫空。"
        ],
        "title": "夏日城中作二首 二",
        "id": "9ef037e3-dc9b-4936-816d-6c9b766933f3"
    },
    {
        "author": "齊己",
        "paragraphs": [
            "燈引飛蛾拂焰迷，露淋栖鶴壓枝低。",
            "冥心坐滿蒲團穩，夢到天台過剡溪。"
        ],
        "title": "默坐",
        "id": "8a028c4a-17b0-48dc-a133-2fd04501b5e1"
    },
    {
        "author": "齊己",
        "paragraphs": [
            "身著袈裟手杖藤，水邊行止不妨僧。",
            "禽栖日落猶孤立，隔浪秋山千萬層。"
        ],
        "title": "水邊行",
        "id": "daffc4a6-8fa5-4ef9-910a-c38c6cbe4648"
    },
    {
        "author": "齊己",
        "paragraphs": [
            "人間近遇風騷匠，鳥外曾逢心印師。",
            "除此二門無別妙，水邊松下獨尋思。"
        ],
        "title": "寄鄭谷郎中",
        "id": "c752fc70-90b0-4b80-8ebf-19d32e5d86cf"
    },
    {
        "author": "齊己",
        "paragraphs": [
            "水邊飛去青難辨，竹裏歸來色一般。",
            "磨吻鷹鸇莫相害，白鷗鴻鶴滿沙灘。"
        ],
        "title": "翡翠",
        "id": "a7a5bccb-12cd-4d73-a2f9-393375647012"
    },
    {
        "author": "齊己",
        "paragraphs": [
            "柳岸晴緣十里來，水邊精舍絕塵埃。",
            "煮茶嘗摘興何極，直至殘陽未欲迴。"
        ],
        "title": "與節供奉大德遊京口寺留題",
        "id": "49529bde-7ec1-45cf-80e2-ccce647137a0"
    },
    {
        "author": "齊己",
        "paragraphs": [
            "長吉才狂太白顛，二公文陣勢橫前。",
            "誰言後代無高手，奪得秦皇鞭鬼鞭。"
        ],
        "title": "謝荆幕孫郎中見示樂府歌集二十八字",
        "id": "70fffc93-d45d-4e68-880a-f7f8c2d26f62"
    },
    {
        "author": "齊己",
        "paragraphs": [
            "事遂鼎湖遺劒履，時來渭水擲魚竿。",
            "欲知賢聖存亡道，自向心機反覆看。"
        ],
        "title": "謝陰符經勉送藏休上人二首 一",
        "id": "fd45f048-9336-46b0-b4de-9a74b2e0e619"
    },
    {
        "author": "齊己",
        "paragraphs": [
            "一林霜雪未霑頭，爭遣藏休肯便休。",
            "學盡世間難學事，始堪隨處任虛舟。"
        ],
        "title": "謝陰符經勉送藏休上人二首 二",
        "id": "1eec4cbe-f723-402c-b0af-b064089c57d8"
    },
    {
        "author": "齊己",
        "paragraphs": [
            "幽院纔容箇小庭，疎篁低短不堪情。",
            "春來猶賴鄰僧樹，時引流鶯送好聲。"
        ],
        "title": "幽齋偶作",
        "id": "8834e3f2-f5e7-4000-ad41-8f9e8368b444"
    },
    {
        "author": "齊己",
        "paragraphs": [
            "萬境心隨一念平，紅芙蓉折愛河清。",
            "持經功力能如是，任駕白牛安穩行。"
        ],
        "title": "贈念法華經僧",
        "id": "36121eb2-af72-4077-97d0-82d0aca03862"
    },
    {
        "author": "齊己",
        "paragraphs": [
            "無豔無妖別有香，栽多不爲待重陽。",
            "莫嫌醒眼相看過，却是真心愛澹黃。"
        ],
        "title": "對菊",
        "id": "bcb88719-cc4a-46d8-a61b-e1705450ae26"
    },
    {
        "author": "齊己",
        "paragraphs": [
            "正是閉門爭合閉，大家開處不須開。",
            "還防朗月清風夜，有箇詩人相訪來。"
        ],
        "title": "閉門",
        "id": "19007cd2-c25b-42b2-913e-51bd92d4d1b3"
    },
    {
        "author": "齊己",
        "paragraphs": [
            "法王遺制付仁王，難得難持劫數長。",
            "努力只須堅守護，三千八萬是垣牆。"
        ],
        "title": "勉送吳國三五新戒歸",
        "id": "a0df7cfb-3547-4c58-a270-38d5785abff6"
    },
    {
        "author": "齊己",
        "paragraphs": [
            "老病不能求藥餌，朝昏祗是但焚燒。",
            "不知誰爲收灰骨，[壘]石栽松傍寺橋。"
        ],
        "title": "夏日寄清溪道者",
        "id": "62126502-cb40-46c7-be87-1dd30de80e90"
    },
    {
        "author": "齊己",
        "paragraphs": [
            "君向峴山遊聖境，我將何以記多才。",
            "叮嚀墮淚碑前過，寫取斯文寄我來。"
        ],
        "title": "送惠空北遊",
        "id": "3b41b2af-040f-4d19-a11e-55ae0ce4cd47"
    },
    {
        "author": "齊己",
        "paragraphs": [
            "三年爲倅興何長，歸計應多事少忙。",
            "又見秋風霜裛樹，滿山椒熟水雲香。"
        ],
        "title": "寄懷歸州馬判官",
        "id": "790e6ce6-5aba-4ac4-a400-4dc1ea1e78c6"
    },
    {
        "author": "齊己",
        "paragraphs": [
            "霏微曉露成珠顆，宛轉田田未有風。",
            "任器方圓性終在，不妨翻覆落池中。"
        ],
        "title": "觀荷葉露珠",
        "id": "28693c72-4d60-4c07-86a8-6ea0bac5e3e4"
    },
    {
        "author": "齊己",
        "paragraphs": [
            "火雲如燒接蒼梧，原野煙連大澤枯。",
            "謾費葛衫葵扇力，爭禁泉石潤肌膚。"
        ],
        "title": "苦熱懷玉泉寺寄仁上人",
        "id": "e09d497b-e62c-4867-a10b-763b87d96d3b"
    },
    {
        "author": "齊己",
        "paragraphs": [
            "素萼金英歕露開，倚風凝立獨徘徊。",
            "應思瀲灧秋池底，更有歸天伴侶來。"
        ],
        "title": "觀盆池白蓮",
        "id": "b3542b26-2054-4dd1-a0df-fc1e2cc86096"
    },
    {
        "author": "齊己",
        "paragraphs": [
            "鳳樓高映綠陰陰，凝重多含雨露深。",
            "莫謂一枝柔軟力，幾曾牽破別離心。"
        ],
        "title": "折楊柳詞四首 一",
        "id": "65e23c10-ac2c-45c7-89c8-2bf778d5e5dd"
    },
    {
        "author": "齊己",
        "paragraphs": [
            "館娃宮畔響廊前，依託吳王養翠煙。",
            "劒去國亡臺殿毀，却隨紅樹噪秋蟬。"
        ],
        "title": "折楊柳詞四首 二",
        "id": "386197f4-7356-4ac7-82e6-1c38a71720a4"
    },
    {
        "author": "齊己",
        "paragraphs": [
            "穠低似中陶潛酒，軟極如傷宋玉風。",
            "多謝將軍遶營種，翠中閑卓戰旗紅。"
        ],
        "title": "折楊柳詞四首 三",
        "id": "40ea7503-7b55-4005-a02a-95cdc9466b0d"
    },
    {
        "author": "齊己",
        "paragraphs": [
            "高僧愛惜遮江寺，遊子傷殘露野橋。",
            "爭似著行垂上苑，碧桃紅杏對搖搖。"
        ],
        "title": "折楊柳詞四首 四",
        "id": "975a664b-3687-47c8-917f-db76f5927c0d"
    },
    {
        "author": "齊己",
        "paragraphs": [
            "月月便車奔帝闕，年年貢士過荆臺。",
            "如何三度槐花落，未見故人攜卷來。"
        ],
        "title": "荅長沙丁秀才書",
        "id": "b688aec9-9033-4809-9b09-6fba00df3207"
    },
    {
        "author": "齊己",
        "paragraphs": [
            "不肯吟詩不聽經，禪宗異岳嬾遊行。",
            "他年白首當人問，將底言談對後生。"
        ],
        "title": "戒小師",
        "id": "481ac4f0-7279-443d-b8a7-8161bbefa949"
    },
    {
        "author": "齊己",
        "paragraphs": [
            "親採匡廬瀑布西，層崖懸壁更安梯。",
            "攜行三十年吟伴，未有詩人□□□。"
        ],
        "tags": [
            "庐山"
        ],
        "title": "題舊拄杖",
        "id": "610fdb00-2ee2-4368-8ad1-ec4a79f83536"
    },
    {
        "author": "齊己",
        "paragraphs": [
            "三十篇多十九章，□聲風力撼疎篁。",
            "不堪更有精搜處，誰見蕭蕭雨夜堂。"
        ],
        "title": "酬歐陽秀才卷",
        "id": "de26998d-9144-4004-ab5b-d2ede7f0f9d7"
    },
    {
        "author": "齊己",
        "paragraphs": [
            "瀟湘浦暖全迷鶴，邏逤川寒只有鵰。",
            "誰向孤舟憶兄弟，坐看連鴈度橫橋。"
        ],
        "title": "聞鴈",
        "id": "86d09b58-c834-40f3-91f2-654f3242fe9b"
    },
    {
        "author": "齊己",
        "paragraphs": [
            "日邊鄉井別年深，中國靈蹤欲徧尋。",
            "何處碧山逢長老，分明認取祖師心。"
        ],
        "title": "送高麗二僧南遊",
        "id": "c2da3ac3-7e9c-4cf6-9e28-bfab309be50b"
    },
    {
        "author": "齊己",
        "paragraphs": [
            "貴向獵師家買得，攜來乞與坐禪牀。",
            "不知摘月秋潭畔，曾對何人啼斷腸。"
        ],
        "title": "謝猨皮",
        "id": "1f56fc20-e960-4a53-b367-e51a78699014"
    },
    {
        "author": "齊己",
        "paragraphs": [
            "禪言難後到詩言，坐石心同立月魂。",
            "應記前秋會吟處，五更猶在老松根。"
        ],
        "title": "酬光上人",
        "id": "778e34ea-2f59-4705-b465-87953bf35736"
    },
    {
        "author": "齊己",
        "paragraphs": [
            "日東來向日西遊，一鉢閑尋徧九州。",
            "却憶雞林本師寺，欲歸還待海風秋。"
        ],
        "title": "送僧歸日本",
        "id": "75c43cce-1210-4f49-a314-5fec02c947e1"
    },
    {
        "author": "齊己",
        "paragraphs": [
            "海澄空碧正團圓，吟想玄宗此夜寒。",
            "玉兔有情應記得，西邊不見舊長安。"
        ],
        "title": "庚午歲十五夜對月",
        "id": "83a28514-343e-4fea-b5e0-4b88bcd4eabe"
    },
    {
        "author": "齊己",
        "paragraphs": [
            "晴日當樓曉香歇，錦帶盤空欲成結。",
            "鶯聲漸老柳飛時，狂風吹落猩猩血。"
        ],
        "title": "紅薔薇花",
        "id": "2df7eca1-7ae0-4d34-bfd7-f702f8d2ca11"
    },
    {
        "author": "齊己",
        "paragraphs": [
            "一法傳聞繼老能，九華閑臥最高層。",
            "秋鐘盡後殘陽暝，門掩松邊雨夜燈。"
        ],
        "title": "貽九華上人",
        "id": "72e848a7-3b9d-4c18-a7bb-58066e33c74a"
    },
    {
        "author": "齊己",
        "paragraphs": [
            "僧外閑吟樂最清，年登八十喪南荆。",
            "風騷作者爲商確，道去碧雲爭幾程。"
        ],
        "title": "寄賡匡圖兄弟",
        "id": "d5e0ae3c-6e96-4a01-a373-58d77de612e7"
    },
    {
        "author": "齊己",
        "paragraphs": [
            "春晴游寺客，花落閉門僧。",
            "香傳天下口。",
            "□貴火前名，角開香滿室，爐動綠凝鐺。",
            "園林將向夕，風雨更吹花相思坐溪石，□□□山風。",
            "夕照背高臺，殘鐘殘角催。",
            "五老峰前相見時，兩無言語各揚眉。",
            "高人愛惜藏岩裏，白甀封題寄火前。"
        ],
        "title": "句",
        "id": "c5dc58f4-2b75-4545-aa69-af394aed671a"
    },
    {
        "author": "尚顏",
        "paragraphs": [
            "矻矻被吟牽，因師賈浪仙。",
            "江山風月處，一十二三年。",
            "雅頌在於此，浮華致那邊。",
            "猶慚功未至，謾道近千篇。"
        ],
        "title": "言興",
        "id": "6c35d057-ae49-4086-9600-5abe856c0252"
    },
    {
        "author": "尚顏",
        "paragraphs": [
            "到來江上久，誰念旅游心。",
            "故國無秋信，鄰家有夜砧。",
            "坐遙翻不睡，愁極却成吟。",
            "即恐髭連鬢，還爲白所侵。"
        ],
        "title": "江上秋思",
        "id": "668250d1-7418-47c5-b787-637e247a4a14"
    },
    {
        "author": "尚顏",
        "paragraphs": [
            "無才加性拙，道理合藏蹤。",
            "是處非深遠，其山已萬重。",
            "經時隣境戰，獨夜隔雲舂。",
            "昨日泉中見，常魚亦化龍。"
        ],
        "tags": [
            "庐山"
        ],
        "title": "匡山居",
        "id": "270fde6a-7957-4c84-94ec-7723a0496876"
    },
    {
        "author": "尚顏",
        "paragraphs": [
            "不難饒白髮，相續是灘波。",
            "避世嫌身晚，思家乞夢多。",
            "暑衣經雪着，凍硯向陽呵。",
            "豈謂臨岐路，還聞聖主過。"
        ],
        "title": "夷陵即事",
        "id": "6f987a9a-a349-4c29-8c84-b4123e0efe52"
    },
    {
        "author": "尚顏",
        "paragraphs": [
            "天高紫閣侵，隱者信沈沈。",
            "道長年兼長，雲深草復深。",
            "如非禪客見，即是獵人尋。",
            "北笑長安道，埃塵古到今。"
        ],
        "title": "紫閣隱者",
        "id": "56db223b-ff2e-476c-823f-94cfdbf4dd96"
    },
    {
        "author": "尚顏",
        "paragraphs": [
            "鍾陵城外住，喻似玉沈泥。",
            "道直貧嫌殺，神清語亦低。",
            "雪深加酒債，春盡減詩題。",
            "記得曾邀宿，山茶獨自攜。"
        ],
        "title": "與陳陶處士",
        "id": "fb54622e-164a-4a22-bfac-c1bde33b785b"
    },
    {
        "author": "尚顏",
        "paragraphs": [
            "一生吟興僻，方見業精微。",
            "事若終難得，鄉應不易歸。",
            "亂收西日葉，雙掩北風扉。",
            "合國諸卿相，皆曾着布衣。"
        ],
        "title": "與王嵩隱",
        "id": "b7ca159c-233c-4139-b806-ad229af2c67a"
    },
    {
        "author": "尚顏",
        "paragraphs": [
            "布褐東南隱，相傳繼謝敷。",
            "高譚夫子道，靜看海山圖。",
            "事免傷心否，碁逢敵手無。",
            "關中花數內，獨不見菖蒲。"
        ],
        "title": "懷陸龜蒙處士",
        "id": "e6b9e2de-f918-40a1-8268-48997009b1be"
    },
    {
        "author": "尚顏",
        "paragraphs": [
            "劒[佩]已深扃，茅爲嶽面亭。",
            "詩猶少綺美，畫肯愛丹青。",
            "換筆修僧史，焚香閱道經。",
            "相邀來未得，但想鶴儀形。"
        ],
        "title": "寄華陰司空侍郎",
        "id": "2a02387b-b2ee-418a-ba00-2ddbdd8f22d2"
    },
    {
        "author": "尚顏",
        "paragraphs": [
            "舟行復陸行，始得到咸京。",
            "准擬何人口，吹噓六義名。",
            "亂山遙減翠，叢菊早含英。",
            "衣錦還鄉日，他時有此榮。"
        ],
        "title": "送陸肱入關",
        "id": "2fef05e6-d56f-437c-b06f-a8c111ebf80f"
    },
    {
        "author": "尚顏",
        "paragraphs": [
            "力進憑詩業，心焦闕問安。",
            "遠行無處易，孤立本來難。",
            "楚月船中沒，秦星馬上殘。",
            "明年有公道，更以命推看。"
        ],
        "title": "送劉必先",
        "id": "c05ecb53-2f33-4175-8750-7352d6fc970f"
    },
    {
        "author": "尚顏",
        "paragraphs": [
            "格外綴清詩，詩名獨得知。",
            "閑居公道日，醉臥牡丹時。",
            "海鳥和濤望，山僧帶雪期。",
            "仍聞稱處士，聖主肯相違。"
        ],
        "title": "寄方干處士",
        "id": "f2375300-e087-40dc-b7b8-fdbbad0ec0ca"
    },
    {
        "author": "尚顏",
        "paragraphs": [
            "無愁無累者，偶向市朝游。",
            "此後乘孤艇，依前入亂流。",
            "高眠歌聖日，下釣坐清秋。",
            "道不離方寸，而能混俗求。"
        ],
        "title": "寄劉逸士",
        "id": "fcc080c4-b886-4586-9337-755823541a29"
    },
    {
        "author": "尚顏",
        "paragraphs": [
            "萬里去非忙，惟攜貯藥囊。",
            "山家消夜景，酒肆過年光。",
            "立鶴洲侵浪，喧蛬壁近床。",
            "誰人臨上路，乞得變髭方。"
        ],
        "title": "送獨孤處士",
        "id": "bf296377-319c-4224-85bc-c3b1b426ae8b"
    },
    {
        "author": "尚顏",
        "paragraphs": [
            "久食主人魚，春來復舊居。",
            "遠無千里浪，輕有半船書。",
            "過片晴雲淡，消殘暮雪虛。",
            "岳陽多異境，搜思勿令疎。"
        ],
        "title": "早春送人歸岳陽",
        "id": "ce47beba-69cd-4ac1-84dd-e84efbf2964d"
    },
    {
        "author": "尚顏",
        "paragraphs": [
            "長安冬欲盡，又送一遺賢。",
            "醉後情渾可，言休理不然。",
            "射衣秦嶺雪，搖月漢江船。",
            "亦過春兼夏，回期信有蟬。"
        ],
        "title": "冬暮送人",
        "id": "1f5bd41e-c3ce-40d3-808b-b1ddb5c35933"
    },
    {
        "author": "尚顏",
        "paragraphs": [
            "長安人擾擾，獨自有閑心。",
            "海上山中去，風前月下吟。",
            "引猿秋果熟，藏鶴曉雲深。",
            "易姓更名數，難教弟子尋。"
        ],
        "title": "送徐道人東游",
        "id": "d5c7e3c3-614e-4ed9-b627-81bd40ae0158"
    },
    {
        "author": "尚顏",
        "paragraphs": [
            "諸機忘盡未忘詩，似向詩中有所依。",
            "遠境等閑支枕覓，空山容易杖藜歸。",
            "清猿一一居林叫，白鳥雙雙避釣飛。",
            "欲畫淨名居士像，焚香願見陸探微。"
        ],
        "title": "自紀",
        "id": "da6ecf10-61e1-474d-b619-077fb0416b08"
    },
    {
        "author": "尚顏",
        "paragraphs": [
            "臨水登山自有期，不同游子暮何之。",
            "閑眠默坐身堪賞，已去還來事可知。",
            "林鳥隔雲飛一餉，草蟲和雨叫多時。",
            "思君最易令人老，倚檻空吟所寄詩。"
        ],
        "title": "懷智栖上人",
        "id": "2d750b9a-016e-49c1-8d37-3c37f10cc091"
    },
    {
        "author": "尚顏",
        "paragraphs": [
            "山齋西向蜀江濆，四載安居復有羣。",
            "風雁勢高猶可見，雪猿聲苦不堪聞。",
            "新詩寫出難勝寶，破衲披行却類雲。",
            "每喜泝流賓客說，元瑜刀筆潤雄軍。"
        ],
        "title": "峽中酬荆南鄭準",
        "id": "5ff4ae18-fb4a-4d28-b73c-9682000095db"
    },
    {
        "author": "尚顏",
        "paragraphs": [
            "傳衣傳鉢理難論，綺靡銷磨二雅尊。",
            "不許姓名留月觀，終攜瓶錫去雲門。",
            "窗間挂燭通宵在，竹上題詩隔歲存。",
            "珍重荆門鄭從事，十年同受景升恩。"
        ],
        "title": "寄荆門鄭準",
        "id": "89e8facb-79ed-4258-974f-97412c4786a5"
    },
    {
        "author": "尚顏",
        "paragraphs": [
            "竹錫銅瓶配衲衣，殷公樓畔偶然離。",
            "白蓮幾看從開日，明月長吟到落時。",
            "活計本無桑柘潤，疎慵尋有水雲資。",
            "今朝回去精神別，爲得頭廳宰相詩。"
        ],
        "title": "將欲再游荆渚留辭岐下司徒",
        "id": "7b39770e-4aa5-46f9-ae2c-e145a51e31a9"
    },
    {
        "author": "尚顏",
        "paragraphs": [
            "紬衣木突此鄉尊，白盡鬚眉眼未昏。",
            "醉舞神筵隨鼓笛，閑歌聖代和兒孫。",
            "黍苗一頃垂秋日，茅棟三間映古原。",
            "也笑長安名利處，紅塵半是馬蹄翻。"
        ],
        "title": "贈村公",
        "id": "b9637703-529c-416a-afbe-7085bf658799"
    },
    {
        "author": "尚顏",
        "paragraphs": [
            "梧桐雨畔夜愁吟，抖擻衣裾蘚色侵。",
            "枉道一生無繫着，湘南山水別人尋。"
        ],
        "title": "秋夜吟",
        "id": "92a65a08-50dd-4e8f-acaa-7e535932e6df"
    },
    {
        "author": "尚顏",
        "paragraphs": [
            "詩爲儒者禪，此格的惟仙。",
            "古雅如周頌，清和甚舜弦。",
            "冰生聽瀑句，香發早梅篇。",
            "想得吟成夜，文星照楚天。"
        ],
        "title": "讀齊己上人集",
        "id": "76398943-d3fe-4e9e-9d04-e40410c1d561"
    },
    {
        "author": "尚顏",
        "paragraphs": [
            "九冬三十夜，寒與暖分開。",
            "坐到四更後，身添一歲來。",
            "魚燈延臘火，獸炭化春灰。",
            "青帝今應老，迎新見幾迴。"
        ],
        "title": "除夜",
        "id": "3ebd9ca3-ea82-4f6a-9017-5275f8915a79"
    },
    {
        "author": "尚顏",
        "paragraphs": [
            "多才與命違，末路憶柴扉。",
            "白髮何人問，青山一劒歸。",
            "晴煙獨鳥沒，野渡亂花飛。",
            "寂寞長亭外，依然空落暉。"
        ],
        "title": "送人歸鄉",
        "id": "d2b57220-2acf-4fad-b544-64f28c051c33"
    },
    {
        "author": "尚顏",
        "paragraphs": [
            "青門聊極望，何事久離羣。",
            "芳草失歸路，故鄉空暮雲。",
            "信回陵樹老，夢斷灞流分。",
            "兄弟正南北，鴻聲堪獨聞。"
        ],
        "title": "述懷 一",
        "id": "07818486-2e99-4c98-8c4e-896a92f9ed0c"
    },
    {
        "author": "尚顏",
        "paragraphs": [
            "五城初罷構，海上憶閑行。",
            "觸雪麻衣靜，登山竹錫輕。",
            "天寒嶽寺出，日晚島泉清。",
            "坐與幽期遇，何湖心渺冥。"
        ],
        "title": "述懷 二",
        "id": "d3d54be8-d5d8-4baa-adc6-3a7788a27172"
    },
    {
        "author": "尚顏",
        "paragraphs": [
            "行人方倦役，到此似還鄉。",
            "流水來關外，青山近洛陽。",
            "溪雲歸洞鶴，松月半軒霜。",
            "坐恐晨鐘動，天涯道路長。"
        ],
        "title": "宿壽安甘棠館 一",
        "id": "9927f7a8-e7d8-48a3-aea9-081eabd53655"
    },
    {
        "author": "尚顏",
        "paragraphs": [
            "山空蕙氣香，乳管折雲房。",
            "願值壺中客，親傳肘後方。",
            "三更禮星斗，寸匕服丹霜。",
            "默坐樹陰下，仙經橫石床。"
        ],
        "title": "宿壽安甘棠館 二",
        "id": "2dc5037f-583f-4dda-889c-888c18a3acf2"
    },
    {
        "author": "尚顏",
        "paragraphs": [
            "浩渺行無極，揚帆但信風。",
            "雲山過海半，鄉樹入舟中。",
            "波定遙天出，沙平遠岸窮。",
            "離心寄何處，目擊曙霞東。"
        ],
        "title": "送朴山人歸新羅",
        "id": "c9ce0374-406e-4ee3-8e70-ef99c119d190"
    },
    {
        "author": "尚顏",
        "paragraphs": [
            "寺近朝天路，多聞玉佩音。",
            "鑒人開慧眼，歸鳥息禪心。",
            "磬接星河曙，窗連夏木深。",
            "此中能宴坐，何必在雲林。"
        ],
        "title": "宿清遠峽山寺",
        "id": "ea4b533f-e0ad-4e1f-a492-aa0b45d28482"
    },
    {
        "author": "尚顏",
        "paragraphs": [
            "平生閑放久，野鹿許爲羣。",
            "居止隣西嶽，軒窗度白雲。",
            "齋心飯松子，話道接茅君。",
            "漢主恩情去，空山起夕氛。"
        ],
        "tags": [
            "华山"
        ],
        "title": "松山嶺",
        "id": "687d1418-a6b6-4ff4-b446-44e5bd9935d8"
    },
    {
        "author": "尚顏",
        "paragraphs": [
            "浸浸三楚白，渺渺九江寒。"
        ],
        "title": "句",
        "id": "273368a8-8c26-4736-bf01-939f582685f8"
    },
    {
        "author": "虛中",
        "paragraphs": [
            "槐柳未知秋，依依舘驛頭。",
            "客心俱念遠，時雨自相留。",
            "浪沒貨魚市，帆高賣酒樓。",
            "夜來思展轉，故里在南州。"
        ],
        "tags": [
            "洞庭湖"
        ],
        "title": "泊洞庭",
        "id": "e08c14bd-385a-4be6-a954-c5d106110edc"
    },
    {
        "author": "虛中",
        "paragraphs": [
            "耕荒鑿原時，高趣在希夷。",
            "大舜欲遜國，先生空歛眉。",
            "五溪清不足，千古美無虧。",
            "縱遣亡淳者，何人投所思。"
        ],
        "title": "善卷壇",
        "id": "6cafa341-07c3-4071-9069-1f77081c28e3"
    },
    {
        "author": "虛中",
        "paragraphs": [
            "晉祚一傾摧，驕奢去不回。",
            "只應荆棘地，猶作綺羅灰。",
            "狐兔閑生長，樵蘇靜往來。",
            "踟躕意無盡，寒日又西頹。"
        ],
        "title": "石城金谷",
        "id": "34345b1e-92d4-4713-933b-d9d0bdbba149"
    },
    {
        "author": "虛中",
        "paragraphs": [
            "郡樓名甚遠，幾換見樓人。",
            "庾亮魂應在，清風到白蘋。",
            "晴軒分楚漢，夜酒揖星辰。",
            "何必匡山上，獨言無世塵。"
        ],
        "tags": [
            "庐山"
        ],
        "title": "庾樓",
        "id": "9715cfbe-8ab3-44e0-90d0-a80c382a94de"
    },
    {
        "author": "虛中",
        "paragraphs": [
            "不戀明皇寵，歸來鏡水隅。",
            "道裝汀鶴識，春醉釣人扶。",
            "逐朵雲如吐，成行雁侶驅。",
            "蘭亭名景在，蹤跡未爲孤。"
        ],
        "title": "經賀監舊居",
        "id": "d1064f15-c3f7-42e8-8c82-0f03743437b7"
    },
    {
        "author": "虛中",
        "paragraphs": [
            "早晚辭班列，歸尋舊隱峰。",
            "代移家集在，身老詔書重。",
            "藥秘仙都訣，茶開蜀國封。",
            "何當荅羣望，高躡傅巖蹤。"
        ],
        "title": "獻鄭都官",
        "id": "ea4b05c6-98bc-4e70-bf01-9d26f3cca3b6"
    },
    {
        "author": "虛中",
        "paragraphs": [
            "門徑放莎垂，往來投刺稀。",
            "有時開御札，特地掛朝衣。",
            "嶽信僧傳去，仙香鶴帶歸。",
            "他年二南化，無復更衰微。"
        ],
        "title": "寄華山司空圖二首 一",
        "id": "40b49788-12e5-42b3-9662-387e0e252805"
    },
    {
        "author": "虛中",
        "paragraphs": [
            "逍遙短褐成，一劒動精靈。",
            "白晝夢仙島，清晨禮道經。",
            "黍苗侵野徑，桑椹汚閑庭。",
            "肯要爲隣者，西南太華青。"
        ],
        "title": "寄華山司空圖二首 二",
        "id": "2b316389-b872-4912-ae40-10058b633bfa"
    },
    {
        "author": "虛中",
        "paragraphs": [
            "巖房高且靜，住此幾寒暄。",
            "鹿嗅安禪石，猿啼乞食村。",
            "朝陽生樹罅，古路透雲根。",
            "獨我閑相覓，淒涼碧洞門。"
        ],
        "title": "贈屏風巖栖蟾上人",
        "id": "65085bd6-6bb6-43e3-8816-4b1d7b7084cb"
    },
    {
        "author": "虛中",
        "paragraphs": [
            "筠陽多勝致，夫子縱游遨。",
            "鳳鳥瑞不見，鱸魚價轉高。",
            "門開沙觜靜，船繫樹根牢。",
            "誰解伊人趣，村沽對鬱陶。"
        ],
        "title": "贈秀才",
        "id": "52cbb85b-45a7-44d2-ae18-bf18fbe9b776"
    },
    {
        "author": "虛中",
        "paragraphs": [
            "倏忽墮鵷行，天南去路長。",
            "片言曾不諂，獲罪亦何傷。",
            "象戀藏牙浦，人貪賣子鄉。",
            "此心終合雪，去已莫思量。"
        ],
        "tags": [
            "勉励",
            "送别",
            "贬谪",
            "友情"
        ],
        "title": "送遷客",
        "id": "4b887966-6c20-4f5f-9c18-d4aead5c6517"
    },
    {
        "author": "虛中",
        "paragraphs": [
            "前昨回私第，旋聞寢疾終。",
            "四隣方響絕，二月牡丹空。",
            "冢已遷名境，碑仍待至公。",
            "秪應遺愛理，長在楚南風。"
        ],
        "title": "哭悼朝賢",
        "id": "4f47c3d0-21eb-48ca-80da-94baa2fa5ccc"
    },
    {
        "author": "虛中",
        "paragraphs": [
            "先生在世日，秪向鏡湖居。",
            "明主未巡狩，白頭閑釣魚。",
            "煙莎一徑小，洲島四隣疎。",
            "獨有爲儒者，時來弔舊廬。"
        ],
        "title": "悼方干處士",
        "id": "936c1ba5-e210-4f7c-a1b2-ccc6791b9b31"
    },
    {
        "author": "虛中",
        "paragraphs": [
            "訣妙與功精，通宵膝上橫。",
            "一堂風冷淡，千古意分明。",
            "坐客禪魂凝，巢禽耳目傾。",
            "酷哉商紂世，曾不遇先生。"
        ],
        "title": "聽軒轅先生琴",
        "id": "fdc4cc6f-de8f-4666-a268-96e926fb8644"
    },
    {
        "author": "虛中",
        "paragraphs": [
            "綿綿芳草綠，何處動深思。",
            "金谷人亡後，沙塲日暖時。",
            "龍鱗藏有瑞，風雨灑無私。",
            "欲採蘭兼蕙，清香可贈誰。"
        ],
        "title": "芳草",
        "id": "dec985f9-1def-4e04-8129-5690c355ac5c"
    },
    {
        "author": "虛中",
        "paragraphs": [
            "喜魚在深處，幽鳥立多時。",
            "菖蒲花不豔，鸜鵒性多靈。",
            "盤中是祥瑞，天下恰炎蒸。",
            "待暖還須去，門前有路岐。",
            "春雨無高下，花枝有短長。",
            "老負峨眉月，閑看雲水心。"
        ],
        "title": "句",
        "id": "2ebe1586-9399-45d2-a42f-168cab2fff0d"
    },
    {
        "author": "棲蟾",
        "paragraphs": [
            "蟾光堪自笑，浮世懶思量。",
            "身得幾時活，眼開終日忙。",
            "千門無壽藥，一鏡有愁霜。",
            "早向塵埃外，光陰任短長。"
        ],
        "title": "短歌行",
        "id": "fd04194c-ad1c-4635-a9cc-0c057f1f6bcc"
    },
    {
        "author": "棲蟾",
        "paragraphs": [
            "九冬三十夜，寒與暖分開。",
            "坐到四更後，身添一歲來。",
            "魚燈延臘火，獸炭化春灰。",
            "青帝今應老，迎新見幾回。"
        ],
        "title": "除夜",
        "id": "1925c281-86a5-43e5-a464-a07c8c30f866"
    },
    {
        "author": "棲蟾",
        "paragraphs": [
            "江聲五十里，瀉碧急于弦。",
            "不覺日又夜，爭教人少年。",
            "一汀巫峽月，兩岸子規天。",
            "山影似相伴，濃遮到曉船。"
        ],
        "title": "宿巴江",
        "id": "a717944f-1652-4184-a9b8-bdd48f413328"
    },
    {
        "author": "棲蟾",
        "paragraphs": [
            "邊雲四顧濃，飢馬嗅枯叢。",
            "萬里八九月，一身西北風。",
            "偷營天正黑，戰地雪多紅。",
            "昨夜東歸夢，桃花煖色中。"
        ],
        "title": "游邊",
        "id": "15ab3ff3-26f6-43b3-ac55-dfc56341a970"
    },
    {
        "author": "棲蟾",
        "paragraphs": [
            "石房開竹扉，茗外獨支頤。",
            "萬木還無葉，百年能幾時。",
            "隔雲聞狖過，截雨見虹垂。",
            "因憶嶽南客，晏眠吟好詩。"
        ],
        "tags": [
            "衡山"
        ],
        "title": "居南嶽懷沈彬",
        "id": "ba7be46f-15f0-497d-ba81-7e731c6b8fc2"
    },
    {
        "author": "棲蟾",
        "paragraphs": [
            "荔枝江上立，望北幾思量。",
            "隔海無書劄，前年在漢陽。",
            "瘴村人起早，銅柱象揩光。",
            "居此成何事，尋君過碧湘。"
        ],
        "title": "南中懷友生",
        "id": "fd631736-f18f-45dd-a65a-2c61d5785bd9"
    },
    {
        "author": "棲蟾",
        "paragraphs": [
            "曹溪入室人，終老甚難羣。",
            "四十餘年內，青山與白雲。",
            "松和巢鶴看，果共野猨分。",
            "海外僧來說，名高自小聞。"
        ],
        "tags": [
            "衡山"
        ],
        "title": "贈南嶽玄泰布衲",
        "id": "fff94eb7-4c7c-43f2-9d0a-9ff2c66a2186"
    },
    {
        "author": "棲蟾",
        "paragraphs": [
            "先生臥碧岑，諸祖是知音。",
            "得道無一法，孤雲同寸心。",
            "嵐光薰鶴詔，茶味敵人參。",
            "苦向壺中去，他年許我尋。"
        ],
        "title": "寄問政山聶威儀",
        "id": "97cea944-7823-436d-a241-3801ab018d2d"
    },
    {
        "author": "棲蟾",
        "paragraphs": [
            "諫頻甘得罪，一騎入南深。",
            "若順吾皇意，即無臣子心。",
            "織花蠻市布，擣月象州砧。",
            "蒙雪知何日，凭樓望北吟。"
        ],
        "tags": [
            "送别",
            "贬谪",
            "友情",
            "惋惜"
        ],
        "title": "送遷客",
        "id": "946c715d-44c6-4899-8744-ba71b4a36f6e"
    },
    {
        "author": "棲蟾",
        "paragraphs": [
            "詩爲儒者禪，此格的惟仙。",
            "古雅如周頌，清和甚舜弦。",
            "冰生聽瀑句，香發早梅篇。",
            "想得吟成夜，文星照楚天。"
        ],
        "title": "讀齊己上人集",
        "id": "4f73f990-4a4d-4e94-b59e-06654888b990"
    },
    {
        "author": "棲蟾",
        "paragraphs": [
            "牛得自由騎，春風細雨飛。",
            "青山青草裏，一笛一蓑衣。",
            "日出唱歌去，月明撫掌歸。",
            "何人得似爾，無是亦無非。"
        ],
        "title": "牧童",
        "id": "159a79d5-d709-4258-9a7d-47ec058cc11e"
    },
    {
        "author": "棲蟾",
        "paragraphs": [
            "灘聲依舊水溶溶，岸影參差對梵宮。",
            "楚樹七回凋舊葉，江人兩至宿秋風。",
            "蟾蜍竹老搖疎白，菡萏池乾落碎紅。",
            "多病支郎念行止，晚年生計轉如蓬。"
        ],
        "title": "再宿京口禪院",
        "id": "4462d7aa-576b-4b06-b2b9-12a0b8fe725a"
    },
    {
        "author": "可朋",
        "paragraphs": [
            "農舍田頭鼓，王孫筵上鼓。",
            "擊鼓兮皆爲鼓，一何樂兮一何苦。",
            "上有烈日，下有焦土。",
            "願我天翁，降之以雨。",
            "令桑麻熟，倉箱富。",
            "不飢不寒，上下一般。"
        ],
        "title": "耕田鼓詩",
        "id": "4caea753-1511-4f21-9ef2-f87486b87b20"
    },
    {
        "author": "可朋",
        "paragraphs": [
            "周極八百里，凝眸望則勞。",
            "水涵天影闊，山拔地形高。",
            "賈客停非久，漁翁轉幾遭。",
            "颯然風起處，又是鼓波濤。"
        ],
        "tags": [
            "洞庭湖"
        ],
        "title": "賦洞庭",
        "id": "20f5d8ee-f575-48be-b551-2dfd9c3db937"
    },
    {
        "author": "可朋",
        "paragraphs": [
            "盛名傳出自皇州，一舉參差便縮頭。",
            "月裏豈無攀桂分，湖中剛愛釣魚休。",
            "童偷詩藁呈鄰叟，客乞書題謁郡侯。",
            "獨泛短舟何限景，波濤西接洞庭秋。"
        ],
        "tags": [
            "洞庭湖"
        ],
        "title": "贈方干",
        "id": "8135987e-407b-4790-a56c-951db9cdf4d7"
    },
    {
        "author": "可朋",
        "paragraphs": [
            "五色毛衣比鳳雛，深花叢裏祗如無。",
            "美人買得偏憐惜，移向金釵重幾銖。"
        ],
        "title": "桐花鳥",
        "id": "907611ce-a590-422e-af15-4681d72c2a43"
    },
    {
        "author": "可朋",
        "paragraphs": [
            "來多不似客，坐久却垂簾。",
            "虹收千嶂雨，潮展半江天。",
            "詩因試客分題僻，棊爲饒人下著低。",
            "傷心盡日有啼鳥，獨步殘春空落花。",
            "唯陪北楚三千客，多話東林十八賢。",
            "乍當暖景飛仍慢，欲就芳叢舞更高。"
        ],
        "title": "句",
        "id": "d41d4a79-10ef-45b6-80a1-ff2b0e754d9c"
    },
    {
        "author": "曇域",
        "paragraphs": [
            "堂開星斗邊，大諫採薇還。",
            "禽隱石中樹，月生池上山。",
            "涼風吹詠思，幽語隔禪關。",
            "莫擬歸城計，終妨此地閑。"
        ],
        "title": "宿鄭諫議山居",
        "id": "f87fd39b-48c1-4744-9007-492620647204"
    },
    {
        "author": "曇域",
        "paragraphs": [
            "鬢髯秋景兩蒼蒼，靜對茅齋一炷香。",
            "病後身心俱澹泊，老來朋友半凋傷。",
            "峨眉山色侵雲直，巫峽灘聲入夜長。",
            "猶喜深交有支遁，時時音信到松房。"
        ],
        "title": "懷齊己",
        "id": "166fd5fa-a55f-4ef6-b03d-7ad19fb07857"
    },
    {
        "author": "曇域",
        "paragraphs": [
            "遠庵枯葉滿，羣鹿亦相隨。",
            "頂骨生新髮，庭松長舊枝。",
            "禪高太白月，行出祖師碑。",
            "亂後潛來此，南人總不知。"
        ],
        "title": "贈島雲禪師",
        "id": "62819c51-0ce0-4d87-8093-6bdbed30aa84"
    },
    {
        "author": "栖一",
        "paragraphs": [
            "緬想咸陽事可嗟，楚歌哀怨思無涯。",
            "八千子弟歸何處，萬里鴻溝屬漢家。",
            "弓指陣前爭日月，血流垓下定龍蛇。",
            "拔山力盡烏江水，今古悠悠空浪花。"
        ],
        "tags": [
            "带有地名",
            "咏史怀古",
            "地名"
        ],
        "title": "垓下懷古",
        "id": "a2a8fb60-2a91-43ec-8b27-0b5ed1939f24"
    },
    {
        "author": "栖一",
        "paragraphs": [
            "戰國城池盡悄然，昔人遺迹遍山川。",
            "笙歌罷吹幾多日，臺榭荒涼七百年。",
            "蟬響夕陽風滿樹，雁橫秋島雨漫天。",
            "堪嗟世事如流水，空見蘆花一釣船。"
        ],
        "title": "武昌懷古",
        "id": "cb001d8b-9f57-43b4-884a-2cd5d29f44ea"
    },
    {
        "author": "處默",
        "paragraphs": [
            "路自中峰上，盤回出薜蘿。",
            "到江吳地盡，隔岸越山多。",
            "古木叢青靄，遙天浸白波。",
            "下方城郭近，鐘磬雜笙歌。"
        ],
        "title": "聖果寺",
        "id": "91b8805d-725e-42d5-9eab-60ad0f580982"
    },
    {
        "author": "處默",
        "paragraphs": [
            "一盂兼一錫，秪此度流沙。",
            "野性雖爲客，禪心即是家。",
            "寺披雲嶠雪，路入曉天霞。",
            "自說游諸國，回應歲月賒。"
        ],
        "title": "送僧游西域",
        "id": "e371a6ae-c713-4bc9-823f-c29f940d22a3"
    },
    {
        "author": "處默",
        "paragraphs": [
            "靄靄前山上，凝光滿薜蘿。",
            "高風吹不盡，遠樹得偏多。",
            "翠與晴雲合，輕將淑氣和。",
            "正堪流野目，朱閣意如何。"
        ],
        "title": "遠煙",
        "id": "dbef36be-4107-49c7-a04d-44aed14f192e"
    },
    {
        "author": "處默",
        "paragraphs": [
            "熠熠與娟娟，池塘竹樹邊。",
            "亂飛如拽火，成聚却無煙。",
            "微雨灑不滅，輕風吹欲燃。",
            "昔時書案上，頻把作囊懸。"
        ],
        "title": "螢",
        "id": "6d1cd574-9e71-4128-aeaa-0c61cea4a307"
    },
    {
        "author": "處默",
        "paragraphs": [
            "麤衣糲食老煙霞，勉把衰顏惜歲華。",
            "獨鶴秪爲山客伴，閑雲常在野僧家。",
            "叢生嫩蕨黏松粉，自落乾薪帶蘚花。",
            "明月清風舊相得，十年歸恨可能賒。"
        ],
        "tags": [
            "庐山"
        ],
        "title": "憶廬山舊居",
        "id": "1e9094d5-7bb7-4867-811c-83ac4449dcd7"
    },
    {
        "author": "處默",
        "paragraphs": [
            "名山不取買山錢，任構花宮近碧巔。",
            "松檜老依雲裏寺，樓臺深鎖洞中天。",
            "風經絕嶂回疎雨，石倚危屏挂落泉。",
            "欲結茅菴共師住，肯饒多少薜蘿煙。"
        ],
        "title": "題棲霞寺僧房",
        "id": "9cfa4e3f-a3b0-4db7-9caa-08e2d8efb25d"
    },
    {
        "author": "處默",
        "paragraphs": [
            "席簾高捲枕高攲，門掩垂蘿蘸碧溪。",
            "閑把史書眠一覺，起來山日過松西。"
        ],
        "title": "山中作",
        "id": "cd92c23c-af43-4f85-a310-31fd3b15ba63"
    },
    {
        "author": "處默",
        "paragraphs": [
            "蓬鬢蓬門積恨多，夜闌燈下不停梭。",
            "成縑猶自陪錢納，未直青樓一曲歌。"
        ],
        "title": "織婦",
        "id": "df95f1da-9e42-4f3b-b34b-50e23b3b0d86"
    },
    {
        "author": "處默",
        "paragraphs": [
            "太平時節無人看，雪刃閑封滿匣塵。"
        ],
        "title": "句",
        "id": "021259c6-3fb7-4e1e-9fce-17b453c4e106"
    },
    {
        "author": "修睦",
        "paragraphs": [
            "是事不相關，誰人似此閑。",
            "卷簾當白晝，移榻對青山。",
            "野鶴眠松上，秋苔長雨間。",
            "岳僧頻有信，昨日得書還。"
        ],
        "title": "秋日閑居",
        "id": "44f6bfb2-a329-465b-82b5-75400f5ecfd4"
    },
    {
        "author": "修睦",
        "paragraphs": [
            "竟夕憑虛檻，何當興歎頻。",
            "往來人自老，今古月常新。",
            "風逆沈魚唱，松疎露鶴身。",
            "無眠鐘又動，幾客在迷津。"
        ],
        "title": "宿岳陽開元寺",
        "id": "15234a58-dec1-45d7-9e3a-e06a1484b1c7"
    },
    {
        "author": "修睦",
        "paragraphs": [
            "人盡有離別，而君獨可嗟。",
            "言將身報國，敢望祿榮家。",
            "戰思風吹野，鄉心月照沙。",
            "歸期定何日，塞北樹無花。"
        ],
        "title": "送邊將",
        "id": "c1aa3c81-c47f-4201-bfe0-d85f933fd671"
    },
    {
        "author": "修睦",
        "paragraphs": [
            "然知心去速，其奈雪飛頻。",
            "莫喜無危道，雖平更陷人。",
            "遠郊光接漢，曠野色通秦。",
            "此去迢遙極，却回應過春。"
        ],
        "title": "雪中送人北遊",
        "id": "5d806b2e-0e90-4790-9aa8-1bd34ebd186b"
    },
    {
        "author": "修睦",
        "paragraphs": [
            "雨過閑田地，重重落葉紅。",
            "翻思向春日，肯信有秋風。",
            "幾處隨流水，河邊亂暮空。",
            "秪應松自立，而不與君同。"
        ],
        "title": "落葉",
        "id": "27ce7c9c-eab7-4d70-ac69-4bf7cf7db5a7"
    },
    {
        "author": "修睦",
        "paragraphs": [
            "一片又一片，等閑苔面紅。",
            "不能延數日，開亦是春風。",
            "公子歌聲歇，詩人眼界空。",
            "遙思故山下，經雨兩三叢。"
        ],
        "title": "落花",
        "id": "eb09df72-3dd3-4c98-8296-d3add5beec30"
    },
    {
        "author": "修睦",
        "paragraphs": [
            "入門空寂寂，真箇出家兒。",
            "有行鬼不見，無心人謂癡。",
            "古巖寒柏對，流水落花隨。",
            "欲別一何嬾，相從所恨遲。"
        ],
        "title": "題田道者院",
        "id": "0e0cc50d-f64b-4f34-81f3-82162a0e5797"
    },
    {
        "author": "修睦",
        "paragraphs": [
            "欲去不忍去，徘徊吟繞廊。",
            "水光秋澹蕩，僧好語尋常。",
            "碑古苔文疊，山晴鐘韻長。",
            "翻思南嶽上，欠此白蓮香。"
        ],
        "tags": [
            "衡山"
        ],
        "title": "東林寺",
        "id": "ecedbedb-0105-4c06-b1e2-6d228fcc1d66"
    },
    {
        "author": "修睦",
        "paragraphs": [
            "常語亦關詩，常流安得知。",
            "楚郊來未久，吳地住多時。",
            "立月無人近，歸林有鶴隨。",
            "所居渾不遠，相識偶然遲。"
        ],
        "title": "寄貫休上人",
        "id": "bbc9b01a-1d32-4f48-8e6e-57608d18727e"
    },
    {
        "author": "修睦",
        "paragraphs": [
            "十年消息斷，空使夢煙蘿。",
            "嵩嶽幾時下，洞庭何日過。",
            "瓶乾離澗久，衲壞臥雲多。",
            "意欲相留住，游方肯舍麽。"
        ],
        "tags": [
            "洞庭湖"
        ],
        "title": "喜僧友到",
        "id": "38e58ff3-3798-41fb-a24c-cf426ac6a448"
    },
    {
        "author": "修睦",
        "paragraphs": [
            "簷雨滴更殘，思君安未安。",
            "湘川聞不遠，道路去尋難。",
            "吟鬢霜應蝕，禪衣雪漸寒。",
            "倚松因獨立，一鳥下江干。"
        ],
        "title": "懷虛中上人",
        "id": "c5432009-d47e-4967-a3cf-a69df2097e82"
    },
    {
        "author": "修睦",
        "paragraphs": [
            "正同高士坐煙霞，思著閑忙又是嗟。",
            "碧岫觀中人似鶴，紅塵路上事如麻。",
            "石肥滯雨添蒼蘚，松老涵風落翠花。",
            "莫道此間無我分，遺民長在惠持家。"
        ],
        "title": "簡寂觀",
        "id": "87d6f59f-c5e9-41c3-b50d-425a27118e22"
    },
    {
        "author": "修睦",
        "paragraphs": [
            "長空秋雨歇，睡起覺精神。",
            "看水看山坐，無名無利身。",
            "偈吟諸祖意，茶碾去年春。",
            "此外誰相識，孤雲到砌頻。"
        ],
        "title": "睡起作",
        "id": "c0b2822b-c3a2-4131-b389-a26a669cbf34"
    },
    {
        "author": "修睦",
        "paragraphs": [
            "求利有何限，將松入市來。",
            "直饒人買去，也向柳邊栽。",
            "細葉猶粘雪，孤根尚惹苔。",
            "知君用心錯，舉世重花開。"
        ],
        "title": "賣松者",
        "id": "9286f193-d032-4fa3-bfe4-0be15744c9eb"
    },
    {
        "author": "修睦",
        "paragraphs": [
            "同人與流俗，相謂好襟靈。",
            "有口不他說，長年自誦經。",
            "水聲秋後石，山色晚來庭。",
            "客問修何法，指松千歲青。"
        ],
        "title": "思齊己上人",
        "id": "048b5ca3-0baa-44d1-866a-57ba47125a58"
    },
    {
        "author": "修睦",
        "paragraphs": [
            "去去去何住，一盂兼一瓶。",
            "水邊寒草白，島外晚峰青。",
            "宿處林聞虎，行時天有星。",
            "回期誰可定，浮世重看經。"
        ],
        "title": "送玄泰禪師",
        "id": "f7f86afd-654a-4ad9-9716-1c4b159ddbe4"
    },
    {
        "author": "修睦",
        "paragraphs": [
            "聖迹誰會得，每到亦徘徊。",
            "一尚不可得，三從何處來。",
            "清宵寒露滴，白晝野雲隈。",
            "應是表靈異，凡情安可猜。"
        ],
        "title": "三生石",
        "id": "16f0adc7-ea5d-485d-b09b-8e8845044975"
    },
    {
        "author": "修睦",
        "paragraphs": [
            "東海日未出，九衢人已行。",
            "吾師無事坐，苔蘚入門生。",
            "雨過閑花落，風來古木聲。",
            "天台頻說法，石壁欠題名。"
        ],
        "title": "題僧夢微房",
        "id": "f020c2a1-d202-4922-bce4-387eeeea7cd4"
    },
    {
        "author": "修睦",
        "paragraphs": [
            "獨上高樓上，客情何物同。",
            "孤雲無定處，長日信秋風。",
            "兄弟多年別，關河此夕中。",
            "到頭歸去是，免使歎洪濛。"
        ],
        "title": "秋臺作",
        "id": "25d7f357-1554-43a4-8688-3bd027cadc36"
    },
    {
        "author": "修睦",
        "paragraphs": [
            "故園歸未得，此日意何傷。",
            "獨坐水邊草，水流春日長。"
        ],
        "title": "懷故園",
        "id": "18463c2e-0730-4b72-8214-c8448f6b8566"
    },
    {
        "author": "無作",
        "paragraphs": [
            "雲鶴性孤單，爭堪名利關。",
            "銜恩雖入國，辭命却歸山。"
        ],
        "title": "謝武肅王",
        "id": "079143ac-83f5-48e4-8fc9-40297701aa69"
    },
    {
        "author": "清尚",
        "paragraphs": [
            "道力自超然，身亡同坐禪。",
            "水流元在海，月落不離天。",
            "溪白葬時雪，風香焚處煙。",
            "世人頻下淚，不見我師玄。"
        ],
        "title": "哭僧",
        "id": "639b3939-c861-43d4-8228-8765fc97b9f8"
    },
    {
        "author": "乾康",
        "paragraphs": [
            "隔岸紅塵忙似火，當軒青嶂冷如冰。",
            "烹茶童子休相問，報道門前是衲僧。"
        ],
        "title": "投謁齊己",
        "id": "96fd575b-1bc3-4bc2-ae45-8bab9fc348d0"
    },
    {
        "author": "乾康",
        "paragraphs": [
            "六出奇花已住開，郡城相次見樓臺。",
            "時人莫把和泥看，一片飛從天上來。"
        ],
        "title": "賦殘雪",
        "id": "1dff6459-89b1-4569-8bb1-394183e706e3"
    },
    {
        "author": "乾康",
        "paragraphs": [
            "鏡湖中有月，處士後無人。",
            "荻笋抽高節，鱸魚躍老鱗。"
        ],
        "title": "句",
        "id": "84914311-08ad-4d7f-b270-96b68e642831"
    },
    {
        "author": "曇翼",
        "paragraphs": [
            "連峰數千里，修林帶平津。",
            "雲起遠山翳，風至□荒榛。",
            "茅茨隱不見，雞鳴知有人。",
            "躡磴踐其跡，處處見遺薪。",
            "乃知百代下，固有上皇民。"
        ],
        "title": "招隱",
        "id": "36721980-a020-45b3-a6c5-aef15ffeac13"
    },
    {
        "author": "隱求",
        "paragraphs": [
            "山上天將近，人間路漸遙。",
            "誰當雲裏見，知欲渡仙橋。"
        ],
        "title": "石橋琪樹",
        "id": "3ff1c567-fdc9-4074-a407-5e924babb4c3"
    },
    {
        "author": "智遠",
        "paragraphs": [
            "濾水與龕燈，長長護有情。",
            "自從青草出，便不下階行。",
            "北闕應無夢，南山舊有名。",
            "將何喻浮世，惟指浪漚輕。"
        ],
        "title": "律僧",
        "id": "468989a5-0c33-488a-ab49-05d65c5444e0"
    },
    {
        "author": "無悶",
        "paragraphs": [
            "折柳亭邊手重攜，江煙澹澹草萋萋。",
            "杜鵑不解離人意，更向落花枝上啼。"
        ],
        "title": "暮春送人",
        "id": "bec8a074-2a1c-4859-a40e-24e878910fff"
    },
    {
        "author": "無悶",
        "paragraphs": [
            "草堂無物伴身閑，惟有屏風枕簟間。",
            "本向他山求得石，却於石上看他山。"
        ],
        "title": "寒林石屏",
        "id": "00a09c6e-99bd-4d5d-8bb5-a55d580673be"
    },
    {
        "author": "尚志",
        "paragraphs": [
            "到來江上久，誰念旅游心。",
            "故國無秋信，隣家有暮砧。",
            "坐遙翻不睡，愁極却成吟。",
            "即恐髭連鬢，還爲白所侵。"
        ],
        "title": "江上秋志",
        "id": "7a5c02f2-ba1a-4d02-938e-99c57e580258"
    },
    {
        "author": "玄寶",
        "paragraphs": [
            "南北東西去，茫茫萬古塵。",
            "關河無盡處，風雪有行人。",
            "險極山通蜀，平多地入秦。",
            "營營名利者，來往豈辭頻。"
        ],
        "title": "路",
        "id": "fada1a94-40e4-4c5a-a484-febb24eb2e78"
    },
    {
        "author": "懷浦",
        "paragraphs": [
            "壯歲心難伏，師心伏豈難。",
            "尋常獨在院，行坐不離壇。",
            "岳雪當禪暝，松聲入咒寒。",
            "更因文字外，多把史書看。"
        ],
        "title": "贈智舟三藏",
        "id": "0c2fd0f8-90e3-4790-94ba-7714cca5905d"
    },
    {
        "author": "懷浦",
        "paragraphs": [
            "枕上角聲微，離情未息機。",
            "夢回三楚寺，寒入五更衣。",
            "月沒棲禽動，霜晴凍葉飛。",
            "自慙行役早，深與道相違。"
        ],
        "title": "初冬旅舍早懷",
        "id": "63c10bec-1587-4264-9821-0c16864d5f01"
    },
    {
        "author": "亞棲",
        "paragraphs": [
            "通神筆法得玄門，親入長安謁至尊。",
            "莫怪出來多意氣，草書曾悅聖明君。"
        ],
        "title": "對御書後一絕",
        "id": "02f270a1-676f-4385-a33e-2d4b7db7be5e"
    },
    {
        "author": "亞棲",
        "paragraphs": [
            "將知德行異尋常，每見持經在道場。",
            "欲識用心精潔處，一瓶秋水一爐香。"
        ],
        "title": "題英禪師",
        "id": "dec2fee7-6e47-4f44-b57e-f3c4c40ceef5"
    },
    {
        "author": "惟審",
        "paragraphs": [
            "一身無定處，萬里獨銷魂。",
            "芳草迷歸路，春衣滴淚痕。",
            "幾時休旅食，向夜宿江村。",
            "欲識異鄉苦，空山啼暮猨。"
        ],
        "title": "別友人",
        "id": "5455b735-c6e9-4a0b-ba42-b9222d745bf9"
    },
    {
        "author": "惟審",
        "paragraphs": [
            "捲簾清夢後，芳樹引流鶯。",
            "隔葉傳春意，穿花送曉聲。",
            "未調雲路翼，空負桂枝情。",
            "莫盡關關興，羇愁正厭生。"
        ],
        "title": "賦得聞曉鶯啼",
        "id": "011b8349-5bb4-4515-8c7c-15d806536c9d"
    },
    {
        "author": "惟審",
        "paragraphs": [
            "生涯萬事有蒼蒼，應任流萍便越鄉。",
            "春水獨行人漸遠，故園歸夢夜空長。",
            "一聲隔浦猨啼處，數滴驚心淚滿裳。",
            "不爲知音皆鮑叔，信誰江上去茫茫。"
        ],
        "title": "春日旅懷呈知己",
        "id": "9d1b26f2-0a5d-4b77-80ee-91f44dead780"
    },
    {
        "author": "慕幽",
        "paragraphs": [
            "去住知何處，空將一劒行。",
            "殺人雖取次，爲事愛公平。",
            "戟立嗔髭鬢，星流忿眼睛。",
            "曉來湘市說，拂曙別遼城。"
        ],
        "title": "劒客",
        "id": "898882b9-127f-4f74-9b98-f5258036076e"
    },
    {
        "author": "慕幽",
        "paragraphs": [
            "勞歌好自看，終久偶齊桓。",
            "五字若教易，一名爭得難。",
            "侵窓紅樹老，蔭砌雪花殘。",
            "莫効齊僚屬，東歸翦釣竿。"
        ],
        "title": "酬和友人見寄",
        "id": "eb994ba4-7e85-41f6-886f-95cb38771e7d"
    },
    {
        "author": "慕幽",
        "paragraphs": [
            "家國各萬里，同吟六七年。",
            "可堪隨北雁，迢遰向南天。",
            "水共行人遠，山將落日連。",
            "春淮有雙鯉，莫忘尺書傳。"
        ],
        "title": "冬日淮上別文上人",
        "id": "495e2566-51a4-4aa0-ae50-8868e1942ddd"
    },
    {
        "author": "慕幽",
        "paragraphs": [
            "今古憑君一贈行，幾回折盡復重生。",
            "五株斜傍淵明宅，千樹低垂太尉營。",
            "臨水帶煙藏翡翠，倚風兼雨宿流鶯。",
            "隋皇隄畔依依在，曾惹當時歌吹聲。"
        ],
        "title": "柳",
        "id": "1379e014-4fd6-49dc-b247-f0da2f901ee2"
    },
    {
        "author": "慕幽",
        "paragraphs": [
            "誰向茲來不恨生，聲聲都是斷腸聲。",
            "七千里外一家住，十二峰前獨自行。",
            "瘴雨晚藏神女廟，蠻煙寒鎖夜郎城。",
            "憑君且聽哀吟好，會待青雲道路平。"
        ],
        "title": "三峽聞猨",
        "id": "27869dc6-5d63-42a1-879c-8f59d7cb8d13"
    },
    {
        "author": "慕幽",
        "paragraphs": [
            "鐘斷危樓鳥不飛，熒熒何處最相宜。",
            "香然水寺僧開卷，筆寫春幃客著詩。",
            "忽爾思多穿壁處，偶然心盡斷纓時。",
            "孫康勤苦誰能念，少減餘光借與伊。"
        ],
        "title": "燈",
        "id": "8a5c8257-7977-4e22-b1ae-0f9eeba6c10e"
    },
    {
        "author": "釋彪",
        "paragraphs": [
            "吾有一寶琴，價重雙南金。",
            "刻作龍鳳象，彈爲山水音。",
            "星從徽裏發，風來弦上吟。",
            "鍾期不可遇，誰辨曲中心。"
        ],
        "title": "寶琴",
        "id": "2976c300-2c2e-4853-8603-bfe0feba7b6e"
    },
    {
        "author": "法輪",
        "paragraphs": [
            "紫臺宵漏竭，青門曙鼓通。",
            "輕霞照複道，徐吹轉相風。",
            "玉鸞光萬騎，金輿鬱五戎。",
            "鳴笳猶度闕，清蹕尚喧宮。",
            "雲旗亂陌紫，羽斾雜塵紅。",
            "百城歸北麗，兩漢久慚雄。",
            "吾曹陋薄技，餘慶洽微躬。",
            "平原已起洛，印手亦還豐。",
            "得奉衣冠盛，仍觀書軌同。",
            "猶言待封告，未忍向華嵩。"
        ],
        "title": "觀大駕出敘事寄懷",
        "id": "848877f9-a8d2-43eb-890d-ba7cbad2426a"
    },
    {
        "author": "尚能",
        "paragraphs": [
            "所畜惟騷雅，兼之得固窮。",
            "望鄉連北斗，聽雨帶西風。",
            "稼穡村坊遠，煙波路逕通。",
            "冥搜清絕句，恰似有神功。"
        ],
        "title": "中秋旅懷",
        "id": "102a90fd-ea23-4952-841e-ea1790ad20da"
    },
    {
        "author": "尚能",
        "paragraphs": [
            "霜洲楓落盡，月館竹生寒。"
        ],
        "title": "句",
        "id": "7381d894-f04d-4e34-b9e1-ca73a9464ebd"
    },
    {
        "author": "常雅",
        "paragraphs": [
            "蒼蒼古廟映林巒，漠漠煙霞覆古壇。",
            "精魄不知何處在，威風猶入浙江寒。"
        ],
        "title": "題伍相廟",
        "id": "63b0385a-7165-484b-afcc-d827c4cd4223"
    },
    {
        "author": "滄浩",
        "paragraphs": [
            "一坐西林寺，從來未下山。",
            "不因尋長者，無事到人間。",
            "宿雨愁爲客，寒花笑未還。",
            "空懷舊山月，童子誦經閑。"
        ],
        "title": "懷舊山",
        "id": "1c650469-d210-4636-95ee-35d61db64c52"
    },
    {
        "author": "若水",
        "paragraphs": [
            "石脈綻寒光，松根噴曉涼。",
            "注缾雲母滑，漱齒茯苓香。",
            "野客偷煎茗，山僧借淨牀。",
            "安禪何所問，孤月在中央。"
        ],
        "title": "題慧山泉",
        "id": "2798a0f7-37cc-4f0a-ab07-142f30060b4c"
    },
    {
        "author": "文鑒",
        "paragraphs": [
            "瀛洲西望沃洲山，山在平湖縹緲間。",
            "常說使君千里馬，至今龍跡尚堪攀。"
        ],
        "title": "題馬跡山",
        "id": "97c62642-6862-4ebd-b939-1b2073f2f24b"
    },
    {
        "author": "慈恩寺沙門",
        "paragraphs": [
            "皇風扇祇樹，至德茂禪林。",
            "仙華曜日彩，神旛曳遠陰。",
            "綺殿籠霞影，飛閣出雲心。",
            "細草希慈澤，恩光重更深。"
        ],
        "title": "和御製遊慈恩寺",
        "id": "8edb1c49-bcac-4f90-9b45-9aa8a9913ade"
    },
    {
        "author": "水心寺僧",
        "paragraphs": [
            "嵯峨山上石，歲歲色長新。",
            "若使盡成寶，誰爲知己人。"
        ],
        "title": "贈賈松先輩",
        "id": "d7b84a93-68f2-4417-9393-a8f9a829196e"
    },
    {
        "author": "無名釋",
        "paragraphs": [
            "火虐風饕水漬根，霜皴雪皺古苔痕。",
            "東風未肯隨寒暑，又蘖清香與返魂。"
        ],
        "title": "古梅",
        "id": "462a9b2c-c4cf-422f-838f-9f3565a84b35"
    },
    {
        "author": "南唐失名僧",
        "paragraphs": [
            "徐徐東海出，漸漸上天衢。",
            "此夜一輪滿，清光何處無。"
        ],
        "title": "月",
        "id": "568c138d-8242-488f-bc93-400338a27dac"
    },
    {
        "author": "吳越僧",
        "paragraphs": [
            "南有天台事可尊，孕靈含秀獨超羣。",
            "重重曲澗侵危石，步步層巖踏碎雲。",
            "金雀每從雲裏現，異香多向夜深聞。",
            "當知此界非凡界，一道幽奇各自分。"
        ],
        "title": "武肅王有旨石橋設齋會進士一詩共六首 一",
        "id": "0b48cfab-7638-4dff-b054-f5feea86bb07"
    },
    {
        "author": "吳越僧",
        "paragraphs": [
            "仙源佛窟有天台，今古嘉名遍九垓。",
            "石磴嵌空神匠出，瀑泉雄壯雨聲來。",
            "景強偏感高僧上，地勝能令遠思開。",
            "一等翹誠依此處，自然靈貺作梯媒。"
        ],
        "title": "武肅王有旨石橋設齋會進士一詩共六首 二",
        "id": "026b6449-e74d-4bd0-a8f0-8b7a4ff7ffa0"
    },
    {
        "author": "吳越僧",
        "paragraphs": [
            "智泉福海莫能逾，親自王恩運睿謨。",
            "感現盡冥心境界，資持全固道根株。",
            "石梁低翥紅鸚鵡，煙嶺高翔碧鷓鴣。",
            "勝妙重重惟禱祝，永資軍庶息災虞。"
        ],
        "title": "武肅王有旨石橋設齋會進士一詩共六首 三",
        "id": "c4d9400d-14e7-463f-83b0-701ee6123fc2"
    },
    {
        "author": "吳越僧",
        "paragraphs": [
            "凌晨迎請倍精誠，親散鮮花異處清。",
            "羅漢攀枝呈梵相，巖僧倚樹現真形。",
            "神幡雙出紅霞動，寶塔全開白氣生。",
            "都爲王心標意切，滿空盈月瑞分明。"
        ],
        "title": "武肅王有旨石橋設齋會進士一詩共六首 四",
        "id": "cc8f7407-9df6-4071-8799-86081d66ed98"
    },
    {
        "author": "吳越僧",
        "paragraphs": [
            "幡花寶蓋滿青川，祈禱迎來聖半千。",
            "莫道勝緣無影響，須知嘉會有因緣。",
            "空中長似聞天樂，巖畔常疑有地仙。",
            "何必更尋兜率去，重重靈應事昭然。"
        ],
        "title": "武肅王有旨石橋設齋會進士一詩共六首 五",
        "id": "9474841a-b631-4692-83f7-58e4d9f6bac4"
    },
    {
        "author": "吳越僧",
        "paragraphs": [
            "登雲步嶺涉煙程，好景隨心次第生。",
            "聖者已符祥瑞事，地靈全副禱祈情。",
            "洞深重疊拖雲濕，灘淺潺湲漱水清。",
            "願滿事圓歸去路，便風相送片帆輕。"
        ],
        "title": "武肅王有旨石橋設齋會進士一詩共六首 六",
        "id": "5becd9b9-3fd4-4485-a2e8-115ceaffbc99"
    },
    {
        "author": "唐末僧",
        "paragraphs": [
            "枕有思鄉淚，門無問疾人。",
            "塵埋牀下履，風動架頭巾。"
        ],
        "title": "題戶詩",
        "id": "006a07c2-01cc-4e9f-b94e-1857378337ec"
    },
    {
        "author": "神迥",
        "paragraphs": [
            "鵶鳴東牖曙，草秀南湖春。"
        ],
        "title": "逸句",
        "id": "f3c2f321-a0d3-48bd-a36c-02c4aba1de66"
    },
    {
        "author": "可隆",
        "paragraphs": [
            "萬般思後行，一失廢前功。"
        ],
        "title": "逸句",
        "id": "d51049d5-bcca-44ef-a38f-01aec94313c1"
    },
    {
        "author": "爾鳥",
        "paragraphs": [
            "鯨目光燒半海紅，鰲頭浪蹙掀天白。"
        ],
        "title": "逸句",
        "id": "0f8c2662-3ed0-440f-a89d-5d6f02ea9abf"
    },
    {
        "author": "元礎",
        "paragraphs": [
            "寺隔殘潮去，採藥過泉聲。",
            "林塘秋半宿，風雨夜深來。"
        ],
        "title": "逸句",
        "id": "1726123e-d3ac-4bee-8aab-03fdcb2d7a67"
    },
    {
        "author": "悟清",
        "paragraphs": [
            "鳥歸花影動，魚沒浪痕圓。"
        ],
        "title": "逸句",
        "id": "d15a7252-5797-40a8-8a93-20cd9a617f5d"
    },
    {
        "author": "契盈",
        "paragraphs": [
            "三千里外一條水，十二時中兩度潮。"
        ],
        "title": "逸句",
        "id": "4c4cb6ad-13cd-4da7-91f2-7adc70de3f1f"
    },
    {
        "author": "淡然",
        "paragraphs": [
            "到處自鑿井，不能飲常流。"
        ],
        "title": "逸句",
        "id": "fd9858ca-7aaf-4f06-82f4-d10c7852f2ae"
    },
    {
        "author": "庭實",
        "paragraphs": [
            "吟中雙鬢白，笑裏一生貧。"
        ],
        "title": "逸句",
        "id": "aa0e89fd-8ab6-4ee4-8d61-8d423389866e"
    },
    {
        "author": "知業",
        "paragraphs": [
            "接岸橋通何處路，倚欄人[是阿]誰家。"
        ],
        "title": "逸句",
        "id": "a907660e-e1b4-4a04-b3f2-354cac81780a"
    },
    {
        "author": "雲容",
        "paragraphs": [
            "木末上明星。"
        ],
        "title": "逸句",
        "id": "10002fb5-b269-4bf5-b1fd-c1b624915b57"
    },
    {
        "author": "玄幽",
        "paragraphs": [
            "三萬蓮經三十春，半生不蹋院門塵。"
        ],
        "title": "逸句",
        "id": "f708e169-9b50-47c6-b58d-5e2b29da7fa1"
    },
    {
        "author": "志定",
        "paragraphs": [
            "惟有罇前今夜月，當時曾照墮樓人。",
            "梧桐葉老蟬聲死，一夜洞庭波上風。"
        ],
        "tags": [
            "洞庭湖"
        ],
        "title": "逸句",
        "id": "bb0821f2-2099-4c6e-81f5-83820891699e"
    },
    {
        "author": "靈準",
        "paragraphs": [
            "晴看漢水廣，秋覺峴山高。"
        ],
        "title": "逸句",
        "id": "c883641c-c4d9-4ea5-9307-db987330fa0f"
    },
    {
        "author": "荆州僧",
        "paragraphs": [
            "犬熟護鄰房。"
        ],
        "title": "逸句",
        "id": "c968e274-ab29-4fc0-ab16-d4b1acef77c6"
    },
    {
        "author": "司馬承禎",
        "paragraphs": [
            "時既暮兮節欲春，山林寂兮懷幽人。",
            "登奇峰兮望白雲，悵緬邈兮象欲紛。",
            "白雲悠悠去不返，寒風颼颼吹日晚。",
            "不見其人誰與言，歸坐彈琴思逾遠。"
        ],
        "title": "荅宋之問",
        "id": "2f2c78e6-76b6-4ae9-8845-4518df36967d"
    },
    {
        "author": "張氳",
        "paragraphs": [
            "去歲無田種，今春乏酒材。",
            "從他花鳥笑，佯醉臥樓臺。"
        ],
        "title": "醉吟三首 一",
        "id": "afd8310a-2b65-40a3-88d0-adb26822917b"
    },
    {
        "author": "張氳",
        "paragraphs": [
            "下調無人睬，高心又被瞋。",
            "不知時俗意，教我若爲人。"
        ],
        "title": "醉吟三首 二",
        "id": "21c5f628-2276-4adb-8951-2f6283fb049e"
    },
    {
        "author": "張氳",
        "paragraphs": [
            "入市非求利，過朝不爲名。",
            "有時隨俗物，相伴且營營。"
        ],
        "title": "醉吟三首 三",
        "id": "2283af39-ff3f-474e-9d69-7521b0ac958a"
    },
    {
        "author": "司馬退之",
        "paragraphs": [
            "不踐名利道，始覺塵土腥。",
            "不味稻粱食，始覺精神清。",
            "羅浮奔走外，日月無短明。",
            "山瘦松亦勁，鶴老飛更輕。",
            "逍遙此中客，翠髮皆長生。",
            "草木多古色，雞犬無新聲。",
            "君有出俗志，不貪英雄名。",
            "傲然脫冠帶，改換人間情。",
            "去矣丹霄路，向曉雲冥冥。"
        ],
        "title": "洗心",
        "id": "096601bd-576c-441c-a572-1b5b2ce14598"
    },
    {
        "author": "裴翛然",
        "paragraphs": [
            "遮莫鼕鼕動，須傾滿滿杯。",
            "金吾如借問，但道玉山頹。"
        ],
        "title": "夜醉臥街",
        "id": "926f4798-8d1b-4d11-bb9b-b981667832e5"
    },
    {
        "author": "軒轅彌明",
        "paragraphs": [
            "祖龍開國盡遐荒，廟建唐堯鎮此邦。",
            "山卷白雲朝帝座，林疎紅日列仙幢。",
            "巍巍聖蹟陵松嶠，蕩蕩恩波洽桂江。",
            "瞻仰威靈共回首，紫霞深處鎖軒窗。"
        ],
        "title": "謁堯帝廟",
        "id": "aafc69a3-07c7-4347-8938-416bda2f482f"
    },
    {
        "author": "陳寡言",
        "paragraphs": [
            "照水冰如鑑，掃雪玉爲塵。",
            "何須問今古，便是上皇人。"
        ],
        "title": "山居 一",
        "id": "57dfb63c-4a91-4227-ad7a-c5e7ddaf0008"
    },
    {
        "author": "陳寡言",
        "paragraphs": [
            "醉臥茅堂不閉關，覺來開眼見青山。",
            "松花落處宿猨在，麋鹿羣羣林際還。"
        ],
        "title": "山居 二",
        "id": "714c780c-f630-42be-88d1-ceb90bae92e7"
    },
    {
        "author": "陳寡言",
        "paragraphs": [
            "我本無形暫有形，偶來人世逐營營。",
            "輪迴債負今還畢，搔首翛然歸上清。"
        ],
        "title": "臨化示弟子",
        "id": "2fe8eced-e7e0-4621-aaa7-4ace58739200"
    },
    {
        "author": "李昇",
        "paragraphs": [
            "生在儒家遇太平，懸纓垂帶布衣輕。",
            "誰能世路趨名利，臣事玉皇歸上清。"
        ],
        "title": "元白席上作",
        "id": "4988dee8-c0d1-46b4-953d-38384f7933d5"
    },
    {
        "author": "范堯佐",
        "paragraphs": [
            "書，憑鴈，寄魚。",
            "出王屋，入匡廬。",
            "文生益智，道著清虛。",
            "葛洪一萬卷，惠子五車餘。",
            "銀鉤屈曲索靖，題橋司馬相如。",
            "別後莫暌千里信，數封緘送到閑居。"
        ],
        "tags": [
            "庐山"
        ],
        "title": "一字至七字詩 書",
        "id": "4a5163e2-e99f-43c1-8e1f-88d550fabc87"
    },
    {
        "author": "徐靈府",
        "paragraphs": [
            "野性歌三樂，皇恩出九重。",
            "那煩紫宸命，遠下白雲峰。",
            "多媿書傳鶴，深慚紙畫龍。",
            "將何佐明主，甘老在巖松。"
        ],
        "title": "言志獻浙東廉訪辭召",
        "id": "000c1478-af14-4ddd-b0b6-6a60eb367e7f"
    },
    {
        "author": "徐靈府",
        "paragraphs": [
            "寂寂凝神太極初，無心應物等空虛。",
            "性修自性非求得，欲識真人祗是渠。"
        ],
        "title": "自詠二首 一",
        "id": "cf467a58-45e1-42b7-8bec-e6db8ed049b9"
    },
    {
        "author": "徐靈府",
        "paragraphs": [
            "學道全真在此生，何須待死更求生。",
            "今生不了無生理，縱復生知那處生。"
        ],
        "title": "自詠二首 二",
        "id": "5ffa103a-c0a2-4cdc-a558-fc9eb861c60e"
    },
    {
        "author": "吳子來",
        "paragraphs": [
            "終日草堂間，清風常往還。",
            "耳無塵事擾，心有翫雲閑。",
            "對酒惟思月，餐松不厭山。",
            "時時吟內景，自合駐童顏。"
        ],
        "title": "留觀中詩二首 一",
        "id": "fb8797cf-0bf8-4914-99ac-fc31dfc6170a"
    },
    {
        "author": "吳子來",
        "paragraphs": [
            "此生此物當生涯，白石青松便是家。",
            "對月臥雲如野鹿，時時買酒醉煙霞。"
        ],
        "title": "留觀中詩二首 二",
        "id": "8e783367-449b-4b65-8c47-dd2061bbca24"
    },
    {
        "author": "吳筠",
        "paragraphs": [
            "啓冊觀往載，搖懷考今情。",
            "終古已寂寂，舉世何營營。",
            "悟彼衆仙妙，超然含至精。",
            "凝神契沖玄，化服凌太清。",
            "心同宇宙廣，體合雲霞輕。",
            "翔風吹羽蓋，慶霄拂霓旌。",
            "龍駕朝紫微，後天保令名。",
            "豈如寰中士，軒冕矜蹔榮。"
        ],
        "title": "遊仙二十四首 一",
        "id": "15310db9-e651-401d-9ff0-c9fd6112c67f"
    },
    {
        "author": "吳筠",
        "paragraphs": [
            "鸞鳳棲瑤林，鵰鶚集平楚。",
            "飲啄本殊好，翺翔終異所。",
            "吾方遺諠囂，立節慕高舉。",
            "解茲區中戀，結彼霄外侶。",
            "誰謂天路遐，感通自無阻。"
        ],
        "title": "遊仙二十四首 二",
        "id": "ed5e3c07-5cb6-4dd9-a326-66238e611261"
    },
    {
        "author": "吳筠",
        "paragraphs": [
            "愍俗從遷謝，尋仙去淪沒。",
            "三元有真人，與我生道骨。",
            "凌晨吸丹景，入夜飲黃月。",
            "百關彌調暢，方寸益清越。",
            "棲神合虛無，洞覽周恍惚。",
            "不覺隨玉皇，焚香詣金闕。"
        ],
        "title": "遊仙二十四首 三",
        "id": "dfd38f3b-0634-483c-b5a8-37b3ffbadede"
    },
    {
        "author": "吳筠",
        "paragraphs": [
            "西龜初定籙，東華已校名。",
            "三官無遺譴，七祖升雲軿。",
            "體妙塵累隔，心微玄化幷。",
            "一朝出天地，億載猶童嬰。",
            "使我齊浩劫，蕭蕭宴玉清。"
        ],
        "title": "遊仙二十四首 四",
        "id": "c643f801-9491-407a-b2e1-00445bcab550"
    },
    {
        "author": "吳筠",
        "paragraphs": [
            "怡神在靈府，皎皎含清澄。",
            "仙經不吾欺，輕舉信有徵。",
            "疇昔希道念，而今果天矜。",
            "豈非陰功著，乃致白日升。",
            "焉用過洞府，吾其越朱陵。"
        ],
        "title": "遊仙二十四首 五",
        "id": "2094ffd2-5887-46e2-8e66-e6625cbf927b"
    },
    {
        "author": "吳筠",
        "paragraphs": [
            "高真誠寥邈，道合不我遺。",
            "孰謂姑射遠，神人可同嬉。",
            "結駕從之遊，飄飄出天垂。",
            "不理人自化，神凝物無疵。",
            "因知至精感，足以和四時。"
        ],
        "title": "遊仙二十四首 六",
        "id": "27666e82-2f90-4063-bbf5-8422f6b4bb08"
    },
    {
        "author": "吳筠",
        "paragraphs": [
            "碧海廣無際，三山高不極。",
            "金臺羅中天，羽客恣遊息。",
            "霞液朝可飲，虹芝晚堪食。",
            "嘯歌自忘心，騰舉寧假翼。",
            "保壽同三光，安能紀千億。"
        ],
        "title": "遊仙二十四首 七",
        "id": "b685f8e9-e58d-4540-8534-c92b0140c88c"
    },
    {
        "author": "吳筠",
        "paragraphs": [
            "將過太帝宮，蹔詣扶桑處。",
            "真童已相迓，爲我清宿霧。",
            "海若寧洪濤，羲和止奔馭。",
            "五雲結層閣，八景動飛輿。",
            "青霞正可挹，丹椹時一遇。",
            "留我宴玉堂，歸軒不令遽。"
        ],
        "title": "遊仙二十四首 八",
        "id": "d957d9ea-039b-4085-9e5f-b29d3989ca04"
    },
    {
        "author": "吳筠",
        "paragraphs": [
            "欲超洞陽界，試鑒丹極表。",
            "赤帝躍火龍，炎官控朱鳥。",
            "導我升絳府，長軀出天杪。",
            "陽靈赫重暉，四達何皎皎。",
            "爲爾流飄風，羣生遂無夭。"
        ],
        "title": "遊仙二十四首 九",
        "id": "9e583b03-22b0-4e73-8280-3bee5a1691aa"
    },
    {
        "author": "吳筠",
        "paragraphs": [
            "予因詣金母，飛蓋超西極。",
            "遂入素中天，停輪太濛側。",
            "若華拂流影，不使白日匿。",
            "傾曦復亭午，六合無暝色。",
            "道化隨感遷，此理誰能測。"
        ],
        "title": "遊仙二十四首 十",
        "id": "147447ae-84f4-4e35-93fc-be11baf0cc14"
    },
    {
        "author": "吳筠",
        "paragraphs": [
            "九龍何蜿蜿，載我升雲綱。",
            "臨睨懷舊國，風塵混蒼茫。",
            "依依遠人寰，去去邇帝鄉。",
            "上超星辰紀，下視日月光。",
            "倏已過太微，天居煥煌煌。"
        ],
        "title": "遊仙二十四首 十一",
        "id": "daee03d9-8763-485c-a1bb-9b82b3852adc"
    },
    {
        "author": "吳筠",
        "paragraphs": [
            "停驂太儀側，整服金闕前。",
            "肅肅承上帝，鏘鏘會羣仙。",
            "鴻鑪發靈香，廣廡張鈞天。",
            "玉醴洽中座，霞膏充四筵。",
            "良期無終極，俛仰移億年。"
        ],
        "title": "遊仙二十四首 十二",
        "id": "6280b2e3-2db5-47c0-9e99-b4ba884cf186"
    },
    {
        "author": "吳筠",
        "paragraphs": [
            "峻朗妙門闢，澄微真鑒通。",
            "瓊林九霞上，金閣三天中。",
            "飛虬躍慶雲，翔鶴摶靈風。",
            "鬱彼玉京會，仙期六合同。"
        ],
        "title": "遊仙二十四首 十三",
        "id": "e66b1f36-80f3-4644-8300-ada2bb3c6c21"
    },
    {
        "author": "吳筠",
        "paragraphs": [
            "予昇至陽元，欲憩明霞館。",
            "飄飄瓊輪舉，曄曄金景散。",
            "結虛成萬有，高妙咸可翫。",
            "玉山鬱嵯峨，琅海杳無岸。",
            "蹔賞過千椿，遐齡誰復算。"
        ],
        "title": "遊仙二十四首 十四",
        "id": "b79655c8-6a3a-49f5-8762-eac776699cfc"
    },
    {
        "author": "吳筠",
        "paragraphs": [
            "招攜紫陽友，合宴玉清臺。",
            "排景羽衣振，浮空雲駕來。",
            "靈旛七曜動，瓊障九光開。",
            "鳳舞龍璈奏，虬軒殊未迴。"
        ],
        "title": "遊仙二十四首 十五",
        "id": "b715f4a7-3866-4117-9f49-e86e3a772c15"
    },
    {
        "author": "吳筠",
        "paragraphs": [
            "高升紫極上，宴此玄都岑。",
            "玉藻散奇香，瓊柯流雅音。",
            "靈風生太漠，習習吹人襟。",
            "體混希微廣，神凝空洞深。",
            "蕭然宇宙外，自得乾坤心。"
        ],
        "title": "遊仙二十四首 十六",
        "id": "2decc867-c816-440e-bb41-eab42e1da742"
    },
    {
        "author": "吳筠",
        "paragraphs": [
            "晨登千仞嶺，俯瞰四人居。",
            "原野間城邑，山河分里閭。",
            "眇彼埃塵中，爭奔聲利途。",
            "百齡寵辱盡，萬事皆爲虛。",
            "自昔無成功，安能與爾俱。",
            "將期駕雲景，超跡升天衢。"
        ],
        "title": "遊仙二十四首 十七",
        "id": "3b2f6a50-e1d9-485f-839b-ca4b08536037"
    },
    {
        "author": "吳筠",
        "paragraphs": [
            "骨鍊體彌清，鑒明塵已絕。",
            "恬夷宇宙泰，煥朗天光徹。",
            "羽服參煙霄，童顏皎冰雪。",
            "隱符千魔駭，鳴玉萬帝悅。",
            "遂使區宇中，祅氣永淪滅。"
        ],
        "title": "遊仙二十四首 十八",
        "id": "213e900e-f90f-4242-b128-7dba7d8d5856"
    },
    {
        "author": "吳筠",
        "paragraphs": [
            "朝逾弱水北，夕憩鍾山頂。",
            "顓頊清玄宮，禺強掃幽境。",
            "燭龍發神曜，陰野彌煥炳。",
            "導達三氣和，驅除六天靜。",
            "玉樓互相暉，煙客何秀頴。",
            "一舉流霞津，千年在俄傾。"
        ],
        "title": "遊仙二十四首 十九",
        "id": "7cd8d142-d6e9-4b89-91d9-449db7c2fb9d"
    },
    {
        "author": "吳筠",
        "paragraphs": [
            "揚蓋造辰極，乘煙遊閬風。",
            "上元降玉闥，王母開琳宮。",
            "天人何濟濟，高會碧堂中。",
            "列侍奏雲歌，真音滿太空。",
            "千年紫柰熟，四劫靈瓜豐。",
            "斯樂異荒讌，陶陶殊未終。"
        ],
        "title": "遊仙二十四首 二十",
        "id": "421d2289-e00e-47df-9d7c-844bb2e9effb"
    },
    {
        "author": "吳筠",
        "paragraphs": [
            "整駕辭五嶽，排煙凌九霄。",
            "紛然太虛中，羽斾更相招。",
            "且盼蓬壺近，誰言崑閬遙。",
            "悠悠竟安適，仰赴三天朝。"
        ],
        "title": "遊仙二十四首 二十一",
        "id": "6d3a3e06-bd9a-4c91-bf97-46cbe62b4062"
    },
    {
        "author": "吳筠",
        "paragraphs": [
            "予招三清友，逈出九天上。",
            "撓挑絕漠中，差池遙相望。",
            "大空含常明，八外無隱障。",
            "鸞鳳有逸翮，泠然恣飄颺。",
            "寥寥唯玄虛，至樂在神王。"
        ],
        "title": "遊仙二十四首 二十二",
        "id": "073a99d4-de47-4f98-b79a-70ed2cd01d09"
    },
    {
        "author": "吳筠",
        "paragraphs": [
            "縱身太霞上，眇眇虛中浮。",
            "八威先啓行，五老同我遊。",
            "靈景何灼灼，祥風正寥寥。",
            "嘯歌振長空，逸響清且柔。",
            "遨嬉無迹賞，顧眄皆真儔。",
            "不疾而自速，萬天俄已周。"
        ],
        "title": "遊仙二十四首 二十三",
        "id": "5850dcae-3d06-4cfd-9a5c-524185befa83"
    },
    {
        "author": "吳筠",
        "paragraphs": [
            "返視太初先，與道冥至一。",
            "空洞凝真精，乃爲虛中實。",
            "變通有常性，合散無定質。",
            "不行迅飛電，隱曜光白日。",
            "玄棲忘玄深，無得固無失。"
        ],
        "title": "遊仙二十四首 二十四",
        "id": "bf100d0d-452c-4da2-ac62-fd7bdf892509"
    },
    {
        "author": "吳筠",
        "paragraphs": [
            "聖人重周濟，明道欲救時。",
            "孔席不暇暖，墨突何嘗緇。",
            "興言振頹綱，將以有所維。",
            "君臣恣淫惑，風俗日凋衰。",
            "三代業遽隕，七雄遂交馳。",
            "庶物墜塗炭，區中若棼絲。",
            "秦皇燎儒術，方冊靡孑遺。",
            "大漢歷五葉，斯文復崇推。",
            "乃驗經籍道，與世同屯夷。",
            "弛張固天意，設教安能持。"
        ],
        "title": "覽古十四首 一",
        "id": "8c772d71-c4ec-43f1-8275-d5b912caae7d"
    },
    {
        "author": "吳筠",
        "paragraphs": [
            "興亡道之運，否泰理所全。",
            "奈何淳古風，既往不復旋。",
            "三皇已散朴，五帝初尚賢。",
            "王業與霸功，浮僞日以宣。",
            "忠誠及狙詐，殽混安可甄。",
            "餘智入九霄，守愚淪重泉。",
            "永懷巢居時，感涕徒泫然。"
        ],
        "title": "覽古十四首 二",
        "id": "9e35c5f3-7a34-4bfa-9e81-ab44b5bc3352"
    },
    {
        "author": "吳筠",
        "paragraphs": [
            "棟宇代巢穴，其來自三皇。",
            "跡生固爲累，經始增百王。",
            "瑤臺既滅夏，瓊室復隕湯。",
            "覆車世不悟，秦氏興阿房。",
            "繼踵迷反正，漢家崇建章。",
            "力役弊萬人，瓌奇殫八方。",
            "徇志仍未極，促齡已云亡。",
            "侈靡竟何在，荆榛生廟堂。"
        ],
        "title": "覽古十四首 三",
        "id": "c72cfcd3-37dc-45eb-b6b2-f30773bca753"
    },
    {
        "author": "吳筠",
        "paragraphs": [
            "閑居覽前載，惻彼商與秦。",
            "所殘必忠良，所寶皆兇嚚。",
            "昵諛方自聖，不悟禍滅身。",
            "箕子作周輔，孫通爲漢臣。",
            "洪範及禮儀，後王用經綸。"
        ],
        "title": "覽古十四首 四",
        "id": "5a33718c-bb81-4e66-9a74-3e0b03ca7954"
    },
    {
        "author": "吳筠",
        "paragraphs": [
            "吾觀采苓什，復感青蠅詩。",
            "讒佞亂忠孝，古今同所悲。",
            "姦邪起狡猾，骨肉相殘夷。",
            "漢儲殞江充，晉嗣滅驪姬。",
            "天性猶可間，君臣固其宜。",
            "子胥烹吳鼎，文種斷越鈹。",
            "屈原沈湘流，厥戚咸自貽。",
            "何不若范蠡，扁舟無還期。"
        ],
        "title": "覽古十四首 五",
        "id": "5fc05249-878f-4dc4-ab18-e570d6af233f"
    },
    {
        "author": "吳筠",
        "paragraphs": [
            "嘗稽真仙道，清寂祛衆煩。",
            "秦皇及漢武，焉得遊其藩。",
            "情擾萬機屑，位驕四海尊。",
            "既欲先宇宙，仍規後乾坤。",
            "崇高與久遠，物莫能兩存。",
            "矧乃恣所慾，荒淫伐靈根。",
            "金膏恃延期，玉色復動魂。",
            "征戰窮外域，殺傷被中原。",
            "天鑒諒難誣，神理不可諼。",
            "安期返蓬萊，王母還崑崙。",
            "異術終莫告，悲哉竟何言。"
        ],
        "title": "覽古十四首 六",
        "id": "7c1e3717-8172-4eef-8b16-e88e92acb695"
    },
    {
        "author": "吳筠",
        "paragraphs": [
            "魯侯祈政術，尼父從棄捐。",
            "漢主思英才，賈生被排遷。",
            "始皇重韓子，及覩乃不全。",
            "武帝愛相如，既徵復忘賢。",
            "貴遠世咸爾，賤今理共然。",
            "方知古來主，難以効當年。"
        ],
        "title": "覽古十四首 七",
        "id": "bb90ae08-1016-4ef8-8b74-277ca5e5bd29"
    },
    {
        "author": "吳筠",
        "paragraphs": [
            "食其昔未偶，落魄爲狂生。",
            "一朝君臣契，雄辯何縱橫。",
            "運籌康漢業，憑軾下齊城。",
            "既以智所達，還爲智所烹。",
            "豈若終貧賤，酣歌本無營。"
        ],
        "title": "覽古十四首 八",
        "id": "2f5031a8-03c2-4db1-9873-baad3d385c0d"
    },
    {
        "author": "吳筠",
        "paragraphs": [
            "晁錯抱遠策，爲君納良規。",
            "削彼諸侯權，永用得所宜。",
            "姦臣負舊隙，乘釁謀相危。",
            "世主竟不辨，身戮宗且夷。",
            "漢景稱欽明，濫罰猶如斯。",
            "比干與龍逢，殘害何足悲。"
        ],
        "title": "覽古十四首 九",
        "id": "559febf1-d86a-4a79-a229-fef97f893569"
    },
    {
        "author": "吳筠",
        "paragraphs": [
            "絳侯成大績，賞厚位仍尊。",
            "一朝對獄吏，榮辱安可論。",
            "蘇生佩六印，奕奕爲殃源。",
            "主父食五鼎，昭昭成禍根。",
            "李斯佐二辟，巨釁鍾其門。",
            "霍孟翼三后，伊戚及後昆。",
            "天人忌盈滿，茲理固永存。",
            "方知得意者，何必乘朱輪。",
            "滅景栖遠壑，弦歌對清樽。",
            "二疏返海濱，蔣詡歸林園。",
            "蕭灑去物累，此謀誠足敦。"
        ],
        "title": "覽古十四首 十",
        "id": "9a6a1564-9493-4099-97bd-095930cd512e"
    },
    {
        "author": "吳筠",
        "paragraphs": [
            "至人順通塞，委命固無疵。",
            "吾觀太史公，可謂識道規。",
            "留滯焉足憤，感懷殄生涯。",
            "吾歎龔夫子，秉義確不移。",
            "晦跡一何晚，天年夭當時。",
            "薰膏自銷鑠，楚老空餘悲。"
        ],
        "title": "覽古十四首 十一",
        "id": "6e335f46-51ea-4d63-ad64-c22ae3f27482"
    },
    {
        "author": "吳筠",
        "paragraphs": [
            "達者貴量力，至人尚知幾。",
            "京房洞幽贊，神奧咸發揮。",
            "如何嫉元惡，不悟禍所歸。",
            "謀物闇謀己，誰言爾精微。"
        ],
        "title": "覽古十四首 十二",
        "id": "8bfb388c-b6d2-4ad2-b512-89a916d204d3"
    },
    {
        "author": "吳筠",
        "paragraphs": [
            "玄元明知止，大雅尚保躬。",
            "茂先洽聞者，幽賾咸該通。",
            "弱年賦鷦鷯，可謂達養蒙。",
            "晚節希鸞鵠，長飛戾曾穹。",
            "知進不知退，遂令其道窮。",
            "伊昔辨福初，胡爲迷禍終。",
            "方驗嘉遁客，永貞天壤同。"
        ],
        "title": "覽古十四首 十三",
        "id": "b001c8f1-bc31-4ea1-9570-e04afed2f6d6"
    },
    {
        "author": "吳筠",
        "paragraphs": [
            "聖人垂大訓，奧義不苟設。",
            "天道殃頑兇，神明祐懿哲。",
            "斯言猶影響，安得復迴穴。",
            "鯀瞍誕英睿，唐虞育昏孽。",
            "盜跖何延期，顏生乃短折。",
            "魯隱全克讓，禍機遂潛結。",
            "楚穆肆巨逆，福柄奚赫烈。",
            "田常弒其主，祚國久罔缺。",
            "管仲存霸功，世祖成詭說。",
            "漢氏方版蕩，羣閹恣邪譎。",
            "謇謇陳蕃徒，孜孜抗忠節。",
            "誓期區宇靜，爰使兇醜絕。",
            "謀協事靡從，俄而反誅滅。",
            "古來若茲類，紛擾難盡列。",
            "道遐理微茫，誰爲我昭晰。",
            "吾將詢上帝，寥廓詎躋徹。",
            "已矣勿用言，忘懷庶自悅。"
        ],
        "title": "覽古十四首 十四",
        "id": "84c4f194-1eac-46bc-8926-e9e8a17594ea"
    },
    {
        "author": "吳筠",
        "paragraphs": [
            "衆仙仰靈範，肅駕朝神宗。",
            "金景相照曜，逶迤升太空。",
            "七玄已高飛，火鍊生珠宮。",
            "餘慶逮天壤，平和王道融。",
            "八威清遊氣，十絕舞祥風。",
            "使我躋陽源，其來自陰功。",
            "逍遙太霞上，真鑒靡不通。"
        ],
        "title": "步虛詞十首 一",
        "id": "cd73612c-aa92-4796-91ec-ba034d26081f"
    },
    {
        "author": "吳筠",
        "paragraphs": [
            "逸轡登紫清，乘光邁奔電。",
            "閬風隔三天，俯視猶可見。",
            "玉闥摽敞朗，瓊林鬱葱蒨。",
            "自非挺金骨，焉得諧夙願。",
            "真朋何森森，合景恣遊宴。",
            "良會忘淹留，千齡纔一眄。"
        ],
        "title": "步虛詞十首 二",
        "id": "775c0ac7-9838-4add-aa2a-15b7b088c778"
    },
    {
        "author": "吳筠",
        "paragraphs": [
            "三宮發明景，朗照同鬱儀。",
            "紛然馳飆歘，上釆空清蕤。",
            "令我洞金色，後天耀瓊姿。",
            "心協太虛靜，寥寥竟何思。",
            "玄中有至樂，淡泊終無爲。",
            "但與正真友，飄颻散遨嬉。"
        ],
        "title": "步虛詞十首 三",
        "id": "411bc735-9cb8-4840-b61a-feec24121f6d"
    },
    {
        "author": "吳筠",
        "paragraphs": [
            "稟化凝正氣，鍊形爲真仙。",
            "忘心符元宗，返本協自然。",
            "帝一集絳宮，流光出丹玄。",
            "元英與桃君，朗詠長生篇。",
            "六府煥明霞，百關羅紫煙。",
            "飆車涉寥廓，靡靡乘景遷。",
            "不覺雲路遠，斯須遊萬天。"
        ],
        "title": "步虛詞十首 四",
        "id": "2b829150-d577-48a6-9093-75a51558ae14"
    },
    {
        "author": "吳筠",
        "paragraphs": [
            "扶桑誕初景，羽蓋凌晨霞。",
            "倏歘造西域，嬉遊金母家。",
            "碧津湛洪源，灼爍敷荷花。",
            "煌煌青琳宮，粲粲列玉華。",
            "真氣溢絳府，自然思無邪。",
            "俯矜區中士，夭濁良可嗟。"
        ],
        "title": "步虛詞十首 五",
        "id": "baefb1bb-b0de-476b-85ab-c67bc5007d91"
    },
    {
        "author": "吳筠",
        "paragraphs": [
            "瓊臺劫萬仞，孤映大羅表。",
            "常有三素雲，凝光自飛繞。",
            "羽幢泛明霞，升降何縹緲。",
            "鸞鳳吹雅音，栖翔絳林標。",
            "玉虛無晝夜，靈景何皎皎。",
            "一覩太上京，方知衆天小。"
        ],
        "title": "步虛詞十首 六",
        "id": "6fc0c432-41e3-4d28-9ea6-c2b44100364a"
    },
    {
        "author": "吳筠",
        "paragraphs": [
            "灼灼青華林，靈風振瓊柯。",
            "三光無冬春，一氣清且和。",
            "迴首邇結靈，傾眸親曜羅。",
            "豁落制六天，流鈴威百魔。",
            "緜緜慶不極，誰謂椿齡多。"
        ],
        "title": "步虛詞十首 七",
        "id": "053edf34-23b5-454f-9221-130fe6d50ac5"
    },
    {
        "author": "吳筠",
        "paragraphs": [
            "高情無侈靡，遇物生華光。",
            "至樂無簫歌，金玉音琅琅。",
            "或登明真臺，宴此羽景堂。",
            "杳靄結寶雲，霏微散靈香。",
            "天人誠遐曠，歡泰不可量。"
        ],
        "title": "步虛詞十首 八",
        "id": "fb4b2d7b-1327-4300-8dd7-7857ae619dd4"
    },
    {
        "author": "吳筠",
        "paragraphs": [
            "爰從太微上，肆覲虛皇尊。",
            "騰我八景輿，威遲入天門。",
            "既登玉宸庭，肅肅仰紫軒。",
            "敢問龍漢末，如何闢乾坤。",
            "怡然輟雲璈，告我希夷言。",
            "幸聞至精理，方見造化源。"
        ],
        "title": "步虛詞十首 九",
        "id": "9a09d87a-ba13-4a0f-9ef2-396a987f222b"
    },
    {
        "author": "吳筠",
        "paragraphs": [
            "二氣播萬有，化機無停輪。",
            "而我操其端，乃能出陶鈞。",
            "寥寥大漠上，所遇皆清真。",
            "澄瑩含元和，氣同自相親。",
            "絳樹結丹實，紫霞流碧津。",
            "以茲保童嬰，永用超形神。"
        ],
        "title": "步虛詞十首 十",
        "id": "a97f541a-39b9-486b-b962-d6b05303c43f"
    },
    {
        "author": "吳筠",
        "paragraphs": [
            "此山鎮京口，逈出滄海湄。",
            "躋覽何所見，茫茫潮汐馳。",
            "雲生蓬萊島，日出扶桑枝。",
            "萬里混一色，焉能分兩儀。",
            "願言策煙駕，縹緲尋安期。",
            "揮手謝人境，吾將從此辭。"
        ],
        "title": "登北固山望海",
        "id": "865a0bf9-b994-4ce1-ba27-d1bbfc599c3a"
    },
    {
        "author": "吳筠",
        "paragraphs": [
            "至樂本太一，幽琴和乾坤。",
            "鄭聲久亂雅，此道稀能尊。",
            "吾見尹仙翁，伯牙今復存。",
            "衆人乘其流，夫子達其源。",
            "在山峻峰峙，在水洪濤奔。",
            "都忘邇城闕，但覺清心魂。",
            "代乏識微者，幽音誰與論。"
        ],
        "title": "聽尹鍊師彈琴",
        "id": "2f16de20-4d22-47ea-8602-467351731f10"
    },
    {
        "author": "吳筠",
        "paragraphs": [
            "世人負一美，未肯甘陸沉。",
            "獨抱匡濟器，能懷真隱心。",
            "結廬邇城郭，及到雲木深。",
            "滅跡慕潁陽，忘機同漢陰。",
            "啓戶面白水，憑軒對蒼岑。",
            "但歌考槃詩，不學梁父吟。",
            "茲道我所適，感君齊素襟。",
            "勗哉龔夫子，勿使囂塵侵。"
        ],
        "title": "題龔山人草堂",
        "id": "0160b6eb-58f0-4b17-95ae-31ff6dce6265"
    },
    {
        "author": "吳筠",
        "paragraphs": [
            "彭蠡隱深翠，滄波照芙蓉。",
            "日初金光滿，景落黛色濃。",
            "雲外聽猨鳥，煙中見杉松。",
            "自然符幽情，瀟灑愜所從。",
            "整策務探討，嬉遊任從容。",
            "玉膏正滴瀝，瑤草多䒠茸。",
            "羽人栖層崖，道合乃一逢。",
            "揮手欲輕舉，爲余扣瓊鐘。",
            "空香清人心，正氣信有宗。",
            "永用謝物累，吾將乘鸞龍。"
        ],
        "tags": [
            "庐山"
        ],
        "title": "遊廬山五老峰",
        "id": "c309e188-c4dc-4df1-8130-7d42c42f4c00"
    },
    {
        "author": "吳筠",
        "paragraphs": [
            "百川灌彭蠡，秋水方浩浩。",
            "九派混東流，朝宗合天沼。",
            "寫心陟雲峰，縱目還縹緲。",
            "宛轉衆浦分，差池羣山繞。",
            "江妃弄明霞，彷彿呈窈窕。",
            "而我臨長風，飄然欲騰矯。",
            "昔懷滄洲興，斯志果已紹。",
            "焉得忘機人，相從洽魚鳥。"
        ],
        "tags": [
            "庐山"
        ],
        "title": "登廬山東峰觀九江合彭蠡湖",
        "id": "8b65e9b1-3c1c-47a2-a4a2-ccc418f1ae5d"
    },
    {
        "author": "吳筠",
        "paragraphs": [
            "炎精既失御，宇內爲三分。",
            "吳王霸荆越，建都長江濱。",
            "爰資股肱力，以靜淮海民。",
            "魏后欲濟師，臨流遽旋軍。",
            "豈惟限天塹，所忌在有人。",
            "惜哉歸命侯，淫虐敗前勳。",
            "銜璧入洛陽，委躬爲晉臣。",
            "無何覆宗社，爲爾含悲辛。",
            "俄及永嘉末，中原塞胡塵。",
            "五馬浮渡江，一龍躍天津。",
            "此時成大業，實賴賢縉紳。",
            "闢土雖未遠，規模亦振振。",
            "謝公佐王室，仗節掃僞秦。",
            "誰爲吳兵孱，用之在有倫。",
            "荏苒宋齊末，斯須變梁陳。",
            "綿歷已六代，興亡互紛綸。",
            "在德不在險，成敗良有因。",
            "高堞復于隍，廣殿摧于榛。",
            "王風久泯滅，勝氣猶氤氳。",
            "皇家一區域，玄化通無垠。",
            "常言宇宙泰，忽遘雲雷屯。",
            "極目梁宋郊，茫茫晦妖氛。",
            "安得倚天劒，斬茲橫海鱗。",
            "徘徊江山暮，感激爲誰申。"
        ],
        "tags": [
            "长江"
        ],
        "title": "建業懷古",
        "id": "995a5b70-d807-44c4-bf29-f98ede5fb7f8"
    },
    {
        "author": "吳筠",
        "paragraphs": [
            "祇召出江國，路傍旌古墳。",
            "伯桃葬角哀，墓近荆將軍。",
            "神道不相得，稱兵解其紛。",
            "幽明信難知，勝負理莫分。",
            "長呼遂刎頸，此節古未聞。",
            "兩賢結情愛，骨肉何足云。",
            "感子初併糧，我心正氛氳。",
            "遲迴駐征騎，不覺空林醺。"
        ],
        "title": "經羊角哀墓作",
        "id": "5b47ac94-7d04-4104-b2dd-101e3ed99d2f"
    },
    {
        "author": "吳筠",
        "paragraphs": [
            "舉帆遇風勁，逸勢如飛奔。",
            "縹緲凌煙波，崩騰走川原。",
            "兩山夾滄江，豁爾開天門。",
            "須臾輕舟遠，想象孤嶼存。",
            "歸路日已近，怡然慰心魂。",
            "所經多奇趣，待與吾友論。",
            "一日如三秋，相思意彌敦。"
        ],
        "tags": [
            "天门山"
        ],
        "title": "過天門山懷友",
        "id": "1422a3b8-f6db-44e5-a842-3a1c44359b59"
    },
    {
        "author": "吳筠",
        "paragraphs": [
            "澆風久成俗，真隱不可求。",
            "何悟非所冀，得君在扁舟。",
            "目擊道已存，一笑遂忘言。",
            "況觀絕交書，兼覩箴隱文。"
        ],
        "title": "舟中遇柳伯存歸潛山因有此贈 一",
        "id": "da7f5880-f3e4-4d14-94c3-9051c847cfae"
    },
    {
        "author": "吳筠",
        "paragraphs": [
            "見君浩然心，視世如浮空。",
            "君歸潛山曲，我復廬山中。",
            "形間心不隔，誰能嗟異同。",
            "他日或相訪，無辭馭冷風。"
        ],
        "tags": [
            "庐山"
        ],
        "title": "舟中遇柳伯存歸潛山因有此贈 二",
        "id": "a24fe613-0c93-4256-b0b4-7d85ef1359e2"
    },
    {
        "author": "吳筠",
        "paragraphs": [
            "榜人識江路，挂席從宵征。",
            "莫辨洲渚狀，但聞風波驚。",
            "陰雲正飄颻，落月無光晶。",
            "豈不畏艱險，所憑在忠誠。",
            "何時達遙夜，佇見初日明。"
        ],
        "title": "舟中夜行",
        "id": "1113e339-6271-481a-9f5c-8514d36134e9"
    },
    {
        "author": "吳筠",
        "paragraphs": [
            "夜舟達湖口，漸近廬山側。",
            "高高標橫天，隱隱何峻極。",
            "石鏡啓晨暉，罏煙凝寒色。",
            "旅泊將休暇，歸心已隮陟。",
            "虛名久爲累，使我辭逸域。",
            "良願道不違，幽襟果茲得。",
            "故人在雲嶠，乃復同晏息。",
            "鴻飛入青冥，虞氏罷繒弋。"
        ],
        "tags": [
            "庐山"
        ],
        "title": "晚到湖口見廬山作呈諸故人",
        "id": "60c998ab-04ca-412c-98fc-f7e128be9340"
    },
    {
        "author": "吳筠",
        "paragraphs": [
            "應龍遷南方，霪雨備江干。",
            "俯望失平陸，仰瞻隱崇巒。",
            "陰風斂暄氣，殘月淒已寒。",
            "時鳥戢好音，衆芳亦微殘。",
            "萬流注江湖，日夜增波瀾。",
            "數君曠不接，悄然無與歡。",
            "對酒聊自娛，援琴爲誰彈。",
            "彈爲愁霖引，曲罷仍永歎。",
            "此歎因感物，誰能識其端。",
            "寫懷寄同心，詞極意未殫。"
        ],
        "title": "苦春霖作寄友",
        "id": "a5b74e99-e532-4bd3-b382-643ee57f9ea1"
    },
    {
        "author": "吳筠",
        "paragraphs": [
            "明哲良罕遇，遇君輙思齊。",
            "挺生著天爵，自可析人珪。",
            "河洛初沸騰，方期掃虹霓。",
            "時命竟未合，安能親鼓鼙。",
            "從此罷飛鳧，投簪辭割雞。",
            "驅車適南土，忠孝兩不暌。",
            "廬嶽鎮江介，於焉愜林棲。",
            "入門披綵服，出谷杖紅藜。",
            "隱令舊閭里，而今復成躋。",
            "鄭公解簪紱，華萼曜松谿。",
            "賢哉苟徵君，滅跡爲圃畦。",
            "顧已成非薄，忝茲忘筌蹄。",
            "相觀對綠樽，逸思凌丹梯。",
            "道泰我長往，時清君勿迷。",
            "王孫且無歸，芳草正萋萋。"
        ],
        "tags": [
            "庐山"
        ],
        "title": "酬葉縣劉明府避地廬山言懷詒鄭錄事昆季苟尊師兼見贈之",
        "id": "a28d04d1-9f9b-492e-8f1f-2d70542ffa27"
    },
    {
        "author": "吳筠",
        "paragraphs": [
            "玄元九仙主，道冠三氣初。",
            "應物方佐命，棲真亦歸居。",
            "貽篇訓終古，駕景還太虛。",
            "孔父歎猶龍，誰能知所如。"
        ],
        "title": "高士詠 混元皇帝",
        "id": "1b3b94e4-5b5b-4577-8a4c-9b7278518111"
    },
    {
        "author": "吳筠",
        "paragraphs": [
            "廣成臥雲岫，緬邈逾千齡。",
            "軒轅來順風，問道修神形。",
            "至言發玄理，告以從杳冥。",
            "三光入無窮，寂默返太寧。"
        ],
        "title": "高士詠 廣成子",
        "id": "815fbf8d-d9ee-4abe-846d-52d9ab730177"
    },
    {
        "author": "吳筠",
        "paragraphs": [
            "大名賢所尚，寶位聖所珍。",
            "皎皎許仲武，遺之若纖塵。",
            "棄瓢箕山下，洗耳潁水濱。",
            "物外兩寂寞，獨與玄冥均。"
        ],
        "title": "高士詠 許先生",
        "id": "c5e9d3e1-d1da-417f-a62c-d2157b443aa9"
    },
    {
        "author": "吳筠",
        "paragraphs": [
            "巢父志何遠，潛精人莫知。",
            "耻聞讓王事，飲犢方見移。",
            "不欲散大朴，焉能爲堯師。",
            "鍊真自輕舉，浮世何足遺。"
        ],
        "title": "高士詠 樊先生",
        "id": "2f47f79b-5c79-4b1b-8780-58600f08053a"
    },
    {
        "author": "吳筠",
        "paragraphs": [
            "大禹受禪讓，子高辭諸侯。",
            "退躬適外野，放浪夫何求。",
            "萬乘造中畝，一言良見酬。",
            "俋俋耕不顧，斯情邈難儔。"
        ],
        "title": "高士詠 柏成子高",
        "id": "618d7c33-d856-4465-a8bf-f0adf1df3564"
    },
    {
        "author": "吳筠",
        "paragraphs": [
            "臧叟隱中壑，垂綸心浩然。",
            "文王感昔夢，授政道斯全。",
            "一遵無爲術，三載淳化宣。",
            "功成遂不處，遁跡符沖玄。"
        ],
        "title": "高士詠 臧丈人",
        "id": "361e8e0c-082b-4461-aad2-a0c0eabfae58"
    },
    {
        "author": "吳筠",
        "paragraphs": [
            "夷齊互崇讓，棄國從所欽。",
            "聿來及宗周，乃復非其心。",
            "世濁不可處，冰清首陽岑。",
            "采薇詠羲農，高義越古今。"
        ],
        "title": "高士詠 伯夷叔齊",
        "id": "b29759b6-ffce-4b78-b057-faf25480945e"
    },
    {
        "author": "吳筠",
        "paragraphs": [
            "南華源道宗，玄遠故不測。",
            "動與造化遊，靜合太和息。",
            "放曠生死外，逍遙神明域。",
            "況乃資九丹，輕舉歸太極。"
        ],
        "title": "高士詠 南華真人",
        "id": "61a05218-fbf2-4dba-b102-8152e85b0956"
    },
    {
        "author": "吳筠",
        "paragraphs": [
            "沖虛冥至理，體道自玄通。",
            "不受子陽祿，但飲壺丘宗。",
            "泠然竟何依，撓挑遊大空。",
            "未知風乘我，爲是我乘風。"
        ],
        "title": "高士詠 沖虛真人",
        "id": "9e62b92d-ee8c-4064-9bfc-be55479eca2a"
    },
    {
        "author": "吳筠",
        "paragraphs": [
            "亢倉致虛極，潛跡依遠岫。",
            "智去愚獨留，日虧歲方就。",
            "鄉人謀尸祝，不欲聞俎豆。",
            "尚賢非至理，堯舜固爲陋。"
        ],
        "title": "高士詠 洞靈真人",
        "id": "12a9ba2c-0a7d-4375-9e5d-af110f6bd598"
    },
    {
        "author": "吳筠",
        "paragraphs": [
            "通玄貴陰德，利物非市朝。",
            "悠然大江上，散髮揮輕橈。",
            "已陳緇帷說，復表滄浪謠。",
            "滅跡竟何往，遺文獨昭昭。"
        ],
        "title": "高士詠 通玄真人",
        "id": "b7f35660-4b6f-4c40-8117-6a13571a55cd"
    },
    {
        "author": "吳筠",
        "paragraphs": [
            "文始通道源，含光隱關吏。",
            "遙欣紫氣浮，果驗真人至。",
            "玄誥已云錫，世榮何足累。",
            "高步三清境，超登九仙位。"
        ],
        "title": "高士詠 文始真人",
        "id": "297ebe1c-f57b-4280-83cf-6e501c319505"
    },
    {
        "author": "吳筠",
        "paragraphs": [
            "榮期信知止，帶索無所求。",
            "外物非我尚，琴歌自優游。",
            "三樂通至道，一言醉孔丘。",
            "居常以待終，嘯傲夫何憂。"
        ],
        "title": "高士詠 榮啓期",
        "id": "5af0bf48-264c-4397-9c1c-5ef4ff2279da"
    },
    {
        "author": "吳筠",
        "paragraphs": [
            "賢哉彼沮溺，避世全其真。",
            "孔父棲棲者，征途方問津。",
            "行藏既異跡，語默豈同倫。",
            "耦耕長林下，甘與鳥雀羣。"
        ],
        "title": "高士詠 長沮桀溺",
        "id": "ce4385f4-a8fd-4e6a-a091-c86e07b65bb9"
    },
    {
        "author": "吳筠",
        "paragraphs": [
            "世情矜寵譽，傚節徼當時。",
            "顏闔遵無名，飯牛聊自怡。",
            "逃聘鄙束帛，鑿坏欣茅茨。",
            "託聘囂塵表，放浪世莫知。"
        ],
        "title": "高士詠 顏闔",
        "id": "7610ff06-b818-481b-9b9e-57071093312e"
    },
    {
        "author": "吳筠",
        "paragraphs": [
            "萊氏道已遠，懿妻德彌清。",
            "一遁囂煩趣，永契雲壑情。",
            "祿位非所重，拂衣遂遐征。",
            "杳然從我願，豈爲物所攖。"
        ],
        "title": "高士詠 老萊夫妻",
        "id": "2008d984-4395-4f91-b88c-45b305a482bd"
    },
    {
        "author": "吳筠",
        "paragraphs": [
            "接輿耽沖玄，伉儷亦真逸。",
            "傲然辭徵聘，耕績代祿秩。",
            "鳳歌誡文宣，龍德遂隱密。",
            "一遊峨嵋上，千載保靈術。"
        ],
        "title": "高士詠 楚狂接輿夫妻",
        "id": "3974ab94-a6e0-43db-8838-ec48bea1fd80"
    },
    {
        "author": "吳筠",
        "paragraphs": [
            "卓哉弦高子，商隱獨摽奇。",
            "傚謀全鄭國，矯命犒秦師。",
            "賞神義不受，存公滅其私。",
            "虛心貴無名，遠跡居九夷。"
        ],
        "title": "高士詠 鄭商人弦高",
        "id": "f9cad435-e097-45ce-a8f2-19bb273fc97e"
    },
    {
        "author": "吳筠",
        "paragraphs": [
            "展禽抱純粹，滅跡和光塵。",
            "高情遺軒冕，降志救世人。",
            "百行既無點，三黜道彌真。",
            "信謂德超古，豈惟言中倫。"
        ],
        "title": "高士詠 柳下惠",
        "id": "83795a0e-0f13-4c85-a682-464b6d461fad"
    },
    {
        "author": "吳筠",
        "paragraphs": [
            "荷蓧隱耕藝，晨門潛抱關。",
            "道尊名可賤，理愜心彌閑。",
            "混跡是非域，縱懷天地間。",
            "同譏孔宣父，匿景杳不還。"
        ],
        "title": "高士詠 荷蓧晨門",
        "id": "101f606f-e0a3-4d91-9851-bf63c20bd824"
    },
    {
        "author": "吳筠",
        "paragraphs": [
            "野哉漢陰叟，好古遂忘機。",
            "抱甕誠亦勤，守朴全道微。",
            "子貢初不達，聽言識其非。",
            "已爲風波人，怳惘失所依。"
        ],
        "title": "高士詠 漢陰丈人",
        "id": "97eb79e4-088d-456c-9c53-f0356a3f6621"
    },
    {
        "author": "吳筠",
        "paragraphs": [
            "皎皎於陵子，己賢妻亦明。",
            "安茲道德重，顧彼浮華輕。",
            "琴書不爲務，祿位不可榮。",
            "逃跡終灌園，誰能達世情。"
        ],
        "title": "高士詠 於陵夫妻",
        "id": "d059add4-8828-4772-a5e6-a160c09e0448"
    },
    {
        "author": "吳筠",
        "paragraphs": [
            "太項冥虛極，微遠不可究。",
            "稟量合太初，返形寄童幼。",
            "孔父慙至理，顏生賴真授。",
            "泛然同萬流，無跡世莫覯。"
        ],
        "title": "高士詠 項槖",
        "id": "5897e695-5ebe-4ae9-b493-380210088784"
    },
    {
        "author": "吳筠",
        "paragraphs": [
            "太伯全至讓，遠投蠻夷間。",
            "延陵嗣高風，去國不復還。",
            "尊榮比蟬翼，道義侔崇山。",
            "元規與峻節，歷世無能攀。"
        ],
        "title": "高士詠 太伯延陵",
        "id": "88329648-6912-4775-846d-75dbc2e18ec8"
    },
    {
        "author": "吳筠",
        "paragraphs": [
            "壺丘道爲量，玄虛固難知。",
            "季咸曜淺術，禦寇初深疑。",
            "至人忘禍福，感變靡定期。",
            "太沖杳無朕，元化誰能知。"
        ],
        "title": "高士詠 壺丘子",
        "id": "4e2d3dc8-3c7b-4de2-aa4a-3ed0d50f3eb4"
    },
    {
        "author": "吳筠",
        "paragraphs": [
            "干木布衣者，守道杜衡門。",
            "德光義且富，肯易王侯尊。",
            "魏主欽其賢，軾廬情亦敦。",
            "秦兵遂不舉，高臥爲國藩。"
        ],
        "title": "高士詠 段干木",
        "id": "d94cfe70-fe7c-4677-84c7-99a7f121fc7c"
    },
    {
        "author": "吳筠",
        "paragraphs": [
            "仲連秉奇節，釋難含道情。",
            "一言却秦圍，片札降聊城。",
            "辭金義何遠，讓祿心益清。",
            "處世功已立，拂衣蹈滄溟。"
        ],
        "title": "高士詠 魯仲連",
        "id": "b72f5c9e-bcc2-434c-a760-92d3d1e7036c"
    },
    {
        "author": "吳筠",
        "paragraphs": [
            "高哉彼顏歜，逸氣陵齊宣。",
            "道尊義不屈，士重王來前。",
            "榮祿安可誘，保和從自然。",
            "放情任所尚，長揖歸山泉。"
        ],
        "title": "高士詠 顏歜",
        "id": "4701377e-18fd-4c56-8859-76aa051cb716"
    },
    {
        "author": "吳筠",
        "paragraphs": [
            "周豐貴隱耀，靜默尊無名。",
            "魯侯詢政體，喻以治道精。",
            "莅人在忠慤，疑叛由會盟。",
            "一言達至義，千載良爲程。"
        ],
        "title": "高士詠 周豐",
        "id": "cc5e87bc-fc60-492b-b211-d27267be0eb2"
    },
    {
        "author": "吳筠",
        "paragraphs": [
            "聖人貴素朴，禮義非玄同。",
            "師金告顏生，可謂達化宗。",
            "夫子飾芻狗，自然道斯窮。",
            "應物方矯行，俯仰靡不通。"
        ],
        "title": "高士詠 師金",
        "id": "b9fd06f9-04d9-4eec-b3f1-150997ac1f07"
    },
    {
        "author": "吳筠",
        "paragraphs": [
            "子綦方隱几，冥寂久灰心。",
            "悟來應顏游，清義杳何深。",
            "含響盡天籟，有言同鷇音。",
            "是非不足辯，安用勞神襟。"
        ],
        "title": "高士詠 南郭子綦",
        "id": "3d5d5c5d-8485-4bc1-a27b-716d9f0e2d19"
    },
    {
        "author": "吳筠",
        "paragraphs": [
            "黔婁蘊雅操，守約遺代華。",
            "淡然常有怡，與物固無瑕。",
            "哲妻配明德，既沒辯正邪。",
            "辭祿乃餘貴，表謚良可嘉。"
        ],
        "title": "高士詠 黔婁先生",
        "id": "2fa77330-21b3-4ee6-910c-9b43b7cd7aa1"
    },
    {
        "author": "吳筠",
        "paragraphs": [
            "原生何淡漠，觀妙自怡性。",
            "蓬戶常晏如，弦歌樂天命。",
            "無財方是貧，有道固非病。",
            "木賜欽高風，退慙車馬盛。"
        ],
        "title": "高士詠 原憲",
        "id": "a9302550-3c6c-4bc5-954e-d8aeb6bbe6e3"
    },
    {
        "author": "吳筠",
        "paragraphs": [
            "萬方厭秦德，戰伐何紛紛。",
            "四皓同無爲，丘中臥白雲。",
            "自漢成帝業，一來翼儲君。",
            "知幾道可尚，隱括成元勳。"
        ],
        "title": "高士詠 商山四皓",
        "id": "25a375e3-64d6-4bdd-8b7d-a6b9daad709d"
    },
    {
        "author": "吳筠",
        "paragraphs": [
            "邈邈河上叟，無名契虛沖。",
            "靈關暢玄旨，萬乘趨道風。",
            "寵辱不可累，飄然在雲空。",
            "獨與造化友，誰能測無窮。"
        ],
        "title": "高士詠 河上公",
        "id": "ae3e7581-87eb-4ee5-9042-382ceb341ca2"
    },
    {
        "author": "吳筠",
        "paragraphs": [
            "東方稟易象，翫世隱廊廟。",
            "棲心抱清微，混跡秘光耀。",
            "玄覽寄數術，納規在談笑。",
            "賣藥五湖中，還從九仙妙。"
        ],
        "title": "高士詠 東方曼倩",
        "id": "1199e635-03be-4fe4-9bfc-a241552cbf5c"
    },
    {
        "author": "吳筠",
        "paragraphs": [
            "漢皇舉遺逸，多士咸已寧。",
            "至德不可拔，嚴君獨湛冥。",
            "卜筮訓流俗，指歸暢玄經。",
            "閉關動元象，何必遊紫庭。"
        ],
        "title": "高士詠 嚴君平",
        "id": "41a73dbc-3957-4f99-bda4-94a6628d14d8"
    },
    {
        "author": "吳筠",
        "paragraphs": [
            "季主超常倫，沈跡寄卜筮。",
            "宋賈二大夫，停車試觀藝。",
            "高談哂朝列，洪辯不可際。",
            "終秉鸞鳳心，翛然已遐逝。"
        ],
        "title": "高士詠 司馬季主",
        "id": "d6c65602-4f55-4cce-a31d-b9381e8ca603"
    },
    {
        "author": "吳筠",
        "paragraphs": [
            "子真巖石下，仲蔚蓬蒿居。",
            "禮聘終不屈，清貧長晏如。",
            "心情在耕藝，養壽資玄虛。",
            "至樂非外物，道冥歡有餘。"
        ],
        "title": "高士詠 鄭子真張仲蔚",
        "id": "00afd22a-dab6-4e8d-bae1-7af498965c73"
    },
    {
        "author": "吳筠",
        "paragraphs": [
            "漢皇敦故友，物色訪嚴生。",
            "三聘迨深澤，一來遇帝庭。",
            "紫宸同御寢，玄象驗客星。",
            "祿位終不屈，雲山樂躬耕。"
        ],
        "title": "高士詠 嚴子陵",
        "id": "d25cf602-6344-43ed-a417-7cd56e69de4e"
    },
    {
        "author": "吳筠",
        "paragraphs": [
            "子平好真隱，清淨翫老易。",
            "探玄樂無爲，觀象驗損益。",
            "常抱方外心，且紆人間跡。",
            "一朝畢婚娶，五嶽遂長適。"
        ],
        "title": "高士詠 向子平",
        "id": "452b7ad7-0a78-4a0a-aba7-67cf6056acf2"
    },
    {
        "author": "吳筠",
        "paragraphs": [
            "伯休抱遐心，隱括自爲美。",
            "賣藥不二價，有名反深耻。",
            "安能受玄纁，秉願終素履。",
            "逃遁從所尚，蕭蕭絕塵軌。"
        ],
        "title": "高士詠 韓康",
        "id": "6f3c1351-ddef-4689-abb4-b08b46b54028"
    },
    {
        "author": "吳筠",
        "paragraphs": [
            "吾嘉臺孝威，樂道隱巖穴。",
            "吾尚管幼安，棲真養高節。",
            "採藥聊自給，觀書任所悅。",
            "風塵不可混，真素比松雪。"
        ],
        "title": "高士詠 臺佟管寧",
        "id": "9640bced-7420-4493-9fc6-4d3f2b52c419"
    },
    {
        "author": "吳筠",
        "paragraphs": [
            "吾觀時人趣，矯跡務馳聲。",
            "獨有高文通，訟田求翳名。",
            "公車徒見累，爵祿非所榮。",
            "隱身樂魚釣，世網不可攖。"
        ],
        "title": "高士詠 高鳳",
        "id": "466f6f7f-be93-433f-88c6-9d8d224330e0"
    },
    {
        "author": "吳筠",
        "paragraphs": [
            "龐公棲鹿門，絕跡遠城市。",
            "超然風塵外，自得丘壑美。",
            "耕鑿勤厥躬，耘鋤課妻子。",
            "保茲永無患，軒冕何足紀。"
        ],
        "title": "高士詠 龐德公",
        "id": "bf009b06-d79c-4f5e-96cc-0d619c29690d"
    },
    {
        "author": "吳筠",
        "paragraphs": [
            "士安逾弱冠，落魄未修餙。",
            "一朝因感激，志學忘寢食。",
            "著書窮天人，辭聘守玄默。",
            "薄葬信昭儉，可爲將來則。"
        ],
        "title": "高士詠 玄晏先生",
        "id": "bae6886a-e9ed-4ddf-9879-fedf9d73d30b"
    },
    {
        "author": "吳筠",
        "paragraphs": [
            "孫登好淳古，卉服從穴居。",
            "彈琴合天和，讀易見象初。",
            "終日無慍色，恬然在玄虛。",
            "貽言誡叔夜，超跡安所如。"
        ],
        "title": "高士詠 孫公和",
        "id": "57d584d5-bc12-4271-a66d-bc7a1abc28ac"
    },
    {
        "author": "吳筠",
        "paragraphs": [
            "董京依白社，散髮詠玄風。",
            "心出區宇外，跡參城市中。",
            "囂塵不能雜，名位安可籠。",
            "匿影留雅什，精微信難窮。"
        ],
        "title": "高士詠 董威輦",
        "id": "1c28e3b7-93ca-46ce-8c4b-2945c5d2c80f"
    },
    {
        "author": "吳筠",
        "paragraphs": [
            "郭生在童稚，已得方外心。",
            "絕跡遺世務，棲真入長林。",
            "元和感異類，猛獸懷德音。",
            "不憶固無情，斯言微且深。"
        ],
        "title": "高士詠 郭文舉",
        "id": "37a8e77d-f591-4b65-8867-e89bbb7b8476"
    },
    {
        "author": "吳筠",
        "paragraphs": [
            "吾重陶淵明，達生知止足。",
            "怡情在樽酒，此外無所欲。",
            "彭澤非我榮，折腰信爲辱。",
            "歸來北窗下，復採東籬菊。"
        ],
        "title": "高士詠 陶徵君",
        "id": "ecc618c5-28de-4bbc-b78d-779afdd6bdb6"
    },
    {
        "author": "吳筠",
        "paragraphs": [
            "馳光無時憩，加我五十年。",
            "知非慕伯玉，讀易宗文宣。",
            "經世匪吾事，庶幾唯道全。",
            "誰言帝鄉遠，自古多真仙。",
            "餘滓永可滌，秉心方杳然。",
            "孰能無相與，滅跡俱忘筌。",
            "安用感時變，當期升九天。"
        ],
        "title": "元日言懷因以自勵詒諸同志",
        "id": "11269717-6d9f-438a-8fc9-3cfa25deff6a"
    },
    {
        "author": "吳筠",
        "paragraphs": [
            "吾友從吏隱，和光心杳然。",
            "鳴琴正多暇，嘯侶浮清川。",
            "風霽遠澄映，昭昭涵洞天。",
            "坐驚衆峰轉，乃覺孤舟遷。",
            "崖嶼非一狀，差池過目前。",
            "徘徊白日暮，月色江中鮮。",
            "真興殊未已，滔滔且泝沿。",
            "時歌滄浪曲，或誦逍遙篇。",
            "酣暢迷夜久，遲遲方告旋。",
            "此時無相與，其旨在忘筌。"
        ],
        "title": "同劉主簿承介建昌江泛舟作",
        "id": "f0758c48-84be-455c-b4cc-48aef493230b"
    },
    {
        "author": "吳筠",
        "paragraphs": [
            "朝吾自嵩山，驅駕遵洛汭。",
            "逶遲轘轅側，仰望緱山際。",
            "王子謝時人，笙歌此賓帝。",
            "仙材夙所稟，寶位焉足繫。",
            "爲迫丹霄期，闕流蒼生惠。",
            "高蹤邈千載，遺廟今一詣。",
            "肅肅生風雲，森森列松桂。",
            "大君弘至道，層構何壯麗。",
            "稽首環金壇，焚香陟瑤砌。",
            "伊余超浮俗，塵慮久已閉。",
            "況復清夙心，蕭然叶真契。"
        ],
        "title": "緱山廟",
        "id": "2dfca031-5eec-47a5-ae45-6bc4a0836f52"
    },
    {
        "author": "吳筠",
        "paragraphs": [
            "劍頭利如芒，恆持照眼光。",
            "鐵騎追驍虜，金羈討黠羌。",
            "高秋八九月，胡地早風霜。",
            "男兒不惜死，破膽與君嘗。"
        ],
        "title": "胡無人行",
        "id": "06a1bd22-29b6-405d-92f3-18712e537cdf"
    },
    {
        "author": "吳筠",
        "paragraphs": [
            "平昔同邑里，經年不相思。",
            "今日成遠別，相對心悽其。"
        ],
        "title": "別章叟",
        "id": "617d4c8a-3953-4439-95f7-5bdc911bf633"
    },
    {
        "author": "吳筠",
        "paragraphs": [
            "人驚此路險，我愛山前深。",
            "猶恐佳趣盡，欲行且沈吟。"
        ],
        "title": "題縉雲嶺永望館",
        "id": "8f91e478-2809-4ccd-8a17-aa2c17c9c6c1"
    },
    {
        "author": "吳筠",
        "paragraphs": [
            "故人住南郭，邀我對芳樽。",
            "歡暢日云暮，不知城市喧。"
        ],
        "title": "題華山人所居",
        "id": "d80eeb36-8f99-4daa-8e07-fc8000834112"
    },
    {
        "author": "杜光庭",
        "paragraphs": [
            "始看東上又西浮，圓缺何曾得自由。",
            "照物不能長似鏡，當天多是曲如鈎。",
            "定無列宿敢爭耀，好伴晴河相映流。",
            "直使奔波急於箭，祗應白盡世間頭。"
        ],
        "title": "初月",
        "id": "e75e5437-816a-472d-84e4-356229ef297b"
    },
    {
        "author": "杜光庭",
        "paragraphs": [
            "往歲真人朝玉皇，四真三代住繁陽。",
            "初開九鼎丹華熟，繼躡五雲天路長。",
            "烟鎖翠嵐迷舊隱，池凝寒鏡貯秋光。",
            "時從白鹿岩前往，應許潛通不死鄉。"
        ],
        "title": "題仙居觀",
        "id": "4f73583e-1c2b-4fb8-b338-c9a31441e625"
    },
    {
        "author": "杜光庭",
        "paragraphs": [
            "亡吳霸越已功全，深隱雲林始學仙。",
            "鸞鶴自飄三蜀駕，波濤猶憶五湖船。",
            "雙溪夜月明寒玉，衆嶺秋空歛翠烟。",
            "也有扁舟歸去興，故鄉東望思悠然。"
        ],
        "title": "題鴻都觀",
        "id": "bc847a19-8828-4118-9386-66528717906a"
    },
    {
        "author": "杜光庭",
        "paragraphs": [
            "三仙一一駕紅鸞，仙去雲閑遶古壇。",
            "煉藥舊臺空處所，掛衣喬木兩摧殘。",
            "清風嶺接猿聲近，白石溪涵水影寒。",
            "二十四峯皆古隱，振纓長往亦何難。"
        ],
        "title": "題都慶觀",
        "id": "a73b4b62-4807-41ed-8d0a-aec08fb669fa"
    },
    {
        "author": "杜光庭",
        "paragraphs": [
            "□□□□□□□，□□□□□□□。",
            "八表順風驚雨露，四溟隨劒息波濤。",
            "手扶北極鴻圖永，雲卷長天聖日高。",
            "未會漢家青史上，韓彭何處有功勞。"
        ],
        "title": "贈將軍",
        "id": "55f84248-7fa2-4cd3-a6a7-af5e13d76a69"
    },
    {
        "author": "杜光庭",
        "paragraphs": [
            "五氣雲龍下泰清，三天真客已功成。",
            "人間回首山川小，天上凌雲劒佩輕。",
            "花擁石壇何寂寞，草平轍跡自分明。",
            "鹿裘高士如相遇，不待岩前鶴有聲。"
        ],
        "title": "題鶴鳴山",
        "id": "666be20b-a036-40ef-93aa-4ca280c13b9b"
    },
    {
        "author": "杜光庭",
        "paragraphs": [
            "窅然靈岫五雲深，落翮標名振古今。",
            "芝朮迎風香馥馥，松檉蔽日影森森。",
            "從師祗擬尋司馬，訪道終期謁奉林。",
            "欲問空明奇勝處，地藏方石恰如金。"
        ],
        "title": "題空明洞",
        "id": "bb838d44-9336-4290-94d5-65024eeb035d"
    },
    {
        "author": "杜光庭",
        "paragraphs": [
            "桐柏真人曾此居，焚香厓下誦靈書。",
            "朝回時宴三山客，澗盡閑飛五色魚。",
            "天柱一峰凝碧玉，神燈千點散紅蕖。",
            "寶芝常在知誰得，好駕金蟾入太虛。"
        ],
        "title": "題北平沼",
        "id": "b31f3a9d-c131-4e76-be4d-44b50ba7e24f"
    },
    {
        "author": "杜光庭",
        "paragraphs": [
            "勢壓長江空八陣，吳都仙客此脩真。",
            "寒江向晚波濤急，深洞無風草木春。",
            "江上玉人應可見，洞中仙鹿已來馴。",
            "龍車鳳輦非難遇，只要塵心早出塵。"
        ],
        "tags": [
            "长江"
        ],
        "title": "題平蓋沼",
        "id": "e924b201-2702-4a6f-8a27-d82fc870b9e9"
    },
    {
        "author": "杜光庭",
        "paragraphs": [
            "樓閣層層冠此山，雕軒朱檻一躋攀。",
            "碑刊古篆龍蛇動，洞接諸天日月閑。",
            "帝子影堂香漠漠，真人丹澗水潺潺。",
            "掃空雙竹今何在，只恐投波去不還。"
        ],
        "title": "題本竹觀",
        "id": "dd48ff0b-d3cb-464b-9d3f-5451354d2563"
    },
    {
        "author": "杜光庭",
        "paragraphs": [
            "盤空躡翠到山巔，竹殿雲樓勢逼天。",
            "古洞草深微有路，舊碑文滅不知年。",
            "八州物象通簷外，萬里烟霞在目前。",
            "自是人間輕舉地，何須蓬島訪真仙。"
        ],
        "title": "題福唐觀二首 一",
        "id": "5b7c7be0-77e0-4d17-9cfb-1bb2322ae99d"
    },
    {
        "author": "杜光庭",
        "paragraphs": [
            "曾隨雲水此山遊，行盡層峯更上樓。",
            "九月登臨須有意，七年岐路亦堪愁。",
            "樹紅樹碧高低影，烟淡烟濃遠近秋。",
            "暫熟爐香不須去，佇陪天仗入神州。"
        ],
        "title": "題福唐觀二首 二",
        "id": "c6c3712c-ea71-49ad-a7fd-fdbf076f0042"
    },
    {
        "author": "杜光庭",
        "paragraphs": [
            "奇絕巍臺峙濁流，古來人號小瀛州。",
            "路通霄漢雲迷晚，洞隱魚龍月浸秋。",
            "舉手摘星河有浪，自天圖畫筆無鈎。",
            "將軍悟却希夷訣，贏得清名萬古流。"
        ],
        "title": "題莫公臺",
        "id": "e15ff0e5-b4b8-4223-b75b-6887a23d3c68"
    },
    {
        "author": "杜光庭",
        "paragraphs": [
            "山中猶有讀書臺，風掃晴嵐畫障開。",
            "華月冰壺依舊在，青蓮居士幾時來。"
        ],
        "title": "讀書臺",
        "id": "fb5b4903-45a3-41ff-bd56-bb2e02cea39b"
    },
    {
        "author": "杜光庭",
        "paragraphs": [
            "靜神凝思仰青冥，此夕長天降瑞星。",
            "海上昨聞鵬羽翼，人間初見鶴儀形。"
        ],
        "title": "贈人",
        "id": "bbe65fd6-bc84-4231-9d64-24245ed11c0a"
    },
    {
        "author": "杜光庭",
        "paragraphs": [
            "再扶日月歸行殿，却領山河鎮夢刀。",
            "從此雄名壓寰海，八溟爭敢起波濤。"
        ],
        "title": "贈蜀州刺史",
        "id": "03bb035b-1565-448a-811a-c13530e0d5d2"
    },
    {
        "author": "杜光庭",
        "paragraphs": [
            "誰運乾坤陶冶功，鑄爲雙劒倚蒼穹。",
            "題詩曾駐三天駕，礙日長含八海風。"
        ],
        "title": "題劒門",
        "id": "deeac160-0839-483a-b67c-266f5c2b75a0"
    },
    {
        "author": "杜光庭",
        "paragraphs": [
            "抽得閑身伴瘦筇，亂敲青碧喚蛟龍。",
            "道人掃徑收松子，缺月初圓天柱峰。"
        ],
        "title": "題龍鵠山",
        "id": "e61094a4-4e8c-45f1-8862-c6fec73a266a"
    },
    {
        "author": "杜光庭",
        "paragraphs": [
            "美人梳洗時，滿頭間珠翠。",
            "豈知兩片雲，戴却數鄉稅。"
        ],
        "tags": [
            "忧国忧民",
            "女子",
            "讽刺"
        ],
        "title": "富貴曲",
        "id": "e898fe0d-8cf2-46ae-a21d-59816355e1b7"
    },
    {
        "author": "杜光庭",
        "paragraphs": [
            "素面已云妖，更著花鈿飾。",
            "臉橫一寸波，浸破吳王國。"
        ],
        "title": "詠西施",
        "id": "f24a9b64-eb29-4a3f-8dc1-de86415f6ea0"
    },
    {
        "author": "杜光庭",
        "paragraphs": [
            "帆力劈開滄海浪，馬蹄踏破亂山青。",
            "浮名浮利過於酒，醉得人心死不醒。"
        ],
        "title": "傷時",
        "id": "6504b29e-b122-4ea8-8f7f-bd12b30f1bbb"
    },
    {
        "author": "杜光庭",
        "paragraphs": [
            "老鶴玄猿伴採芝，有時長嘆獨移時。",
            "翠娥紅粉嬋娟劒，殺盡世人人不知。"
        ],
        "title": "題霍山秦尊師",
        "id": "92bc7ed1-45c0-49fc-947a-af5771ff4c0d"
    },
    {
        "author": "杜光庭",
        "paragraphs": [
            "似鶴如雲一箇身，不憂家國不憂貧。",
            "擬將枕上日高睡，賣與世間榮貴人。"
        ],
        "title": "偶題",
        "id": "1cef0b00-5ac6-4047-95d7-1950f37b4880"
    },
    {
        "author": "杜光庭",
        "paragraphs": [
            "因賣丹砂下白雲，鹿裘惟惹九衢塵。",
            "不如將耳入山去，萬是千非愁殺人。"
        ],
        "title": "思山詠",
        "id": "bbd0a42f-6b89-43a6-9200-69c70c1ae200"
    },
    {
        "author": "杜光庭",
        "paragraphs": [
            "悶見戈鋋匝四溟，恨無奇策救生靈。",
            "如何飲酒得長醉，直到太平時節醒。"
        ],
        "title": "景福中作",
        "id": "d687e169-b293-4a84-af21-f476fe3044b9"
    },
    {
        "author": "杜光庭",
        "paragraphs": [
            "難把長繩繫日烏，芳時偷取醉功夫。",
            "任堆金璧磨星斗，買得花枝不老無。"
        ],
        "title": "招友人遊春",
        "id": "268a3ed6-dad4-4c42-ae5f-30e283589193"
    },
    {
        "author": "杜光庭",
        "paragraphs": [
            "悶見有人尋，移菴更入深。",
            "落花流澗水，明月照松林。",
            "醉勸頭陀酒，閑教孺子吟。",
            "身同雲外鶴，斷得世塵侵。"
        ],
        "title": "山居三首 一",
        "id": "3ce5c277-0f7f-4459-9cad-d7a7f94d9376"
    },
    {
        "author": "杜光庭",
        "paragraphs": [
            "冥心栖太室，散髮浸流泉。",
            "採柏時逢麝，看雲忽見仙。",
            "夏狂衝雨戲，春醉戴花眠。",
            "絕頂登雲望，東都一點煙。"
        ],
        "title": "山居三首 二",
        "id": "1f020388-0b7b-46f6-8aea-46a37083f541"
    },
    {
        "author": "杜光庭",
        "paragraphs": [
            "不求朝野知，臥見歲華移。",
            "採藥歸侵夜，聽松飯過時。",
            "荷竿尋水釣，背局上岩棊。",
            "祭廟人來說，中原正亂離。"
        ],
        "title": "山居三首 三",
        "id": "ae2d07a5-ef54-41d9-9bec-447c5ff0131b"
    },
    {
        "author": "杜光庭",
        "paragraphs": [
            "道，德。",
            "清虛，玄默。",
            "生帝先，爲聖則。",
            "聽之不聞，摶之不得。",
            "至德本無爲，人中多自惑。",
            "在洗心而息慮，亦知白而守黑。",
            "百姓日用而不知，上士勤行而必克。",
            "既鼓鑄於乾坤品物，信充仞乎東西南北。",
            "三皇高拱兮任以自然，五帝垂衣兮修之不忒。",
            "以心體之者爲四海之主，以身彎之者爲萬夫之特。",
            "有皓齒青娥者爲伐命之斧，蘊奇謀廣智者爲盜國之賊。",
            "曾未若軒后順風兮清靜自化，曾未若臯陶邁種兮溫恭允塞。",
            "故可以越圓清方濁兮不始不終，何止乎居九流五常兮理家理國。",
            "豈不聞乎天地於道德也無以清寧，豈不聞乎道德於天地也有踰繩墨。",
            "語不云乎仲尼有言朝聞道夕死可矣，所以垂萬古歷百王不敢離之於頃刻。"
        ],
        "title": "紀道德",
        "id": "90e52042-fe23-4354-b08c-5d047e636ec1"
    },
    {
        "author": "杜光庭",
        "paragraphs": [
            "古，今。",
            "感事，傷心。",
            "驚得喪，歎浮沈。",
            "風駈寒署，川注光陰。",
            "始衒朱顏麗，俄悲白髮侵。",
            "嗟四豪之不返，痛七貴以難尋。",
            "夸父興懷於落照，田文起怨於鳴琴。",
            "鴈足淒涼兮傳恨緒，鳳臺寂寞兮有遺音。",
            "朔漠幽囚兮天長地久，瀟湘隔別兮水闊煙深。",
            "誰能絕聖韜賢餐芝餌朮，誰能含光遁世鍊石燒金。",
            "君不見屈大夫紉蘭而發諫，君不見賈太傅忌鵩而愁吟。",
            "君不見四皓避秦峨峨戀商嶺，君不見二疎辭漢飄飄歸故林。",
            "胡爲乎冒進貪名踐危途與傾轍，胡爲乎怙權恃寵顧華飾與彫簪。",
            "吾所以思抗跡忘機用虛無爲師範，吾所以思去奢滅慾保道德爲規箴。",
            "不能勞神傚蘇子張生兮於時而縱辯，不能勞神傚楊朱墨翟兮揮涕以沾襟。"
        ],
        "title": "懷古今",
        "id": "ccc5a6c0-8ffa-47c5-a56d-02a62848e266"
    },
    {
        "author": "杜光庭",
        "paragraphs": [
            "銅壺滴滴禁漏起，三十六宮爭捲簾。",
            "斜陽古岸歸鴉晚，紅蓼低沙宿雁愁。",
            "霜彫曲徑寒蕪白，雁下遙村落照黃。",
            "恩威欲寄黃丞相，仁信先聞郭細侯。",
            "兵氣此時來世上，文星今日到人間。",
            "降因天下思姚宋，出爲儒門繼孔顏。",
            "丹竈河車休矻矻，蚌胎龜息且緜緜。",
            "馭景必能趨日域，騎箕終擬躡星躔。",
            "返樸還淳皆至理，遺形忘性盡真銓。"
        ],
        "title": "句",
        "id": "15d17d1f-bfe1-4f57-a310-8b880f34402d"
    },
    {
        "author": "鄭遨",
        "paragraphs": [
            "悶見有人尋，移庵更入深。",
            "落花流澗水，明月照松林。",
            "醉勸頭陀酒，閑教孺子吟。",
            "身同雲外鶴，斷得世塵侵。"
        ],
        "title": "山居 一",
        "id": "7df6ef7b-d31d-4feb-9f65-938edb8106f9"
    },
    {
        "author": "鄭遨",
        "paragraphs": [
            "冥心棲太室，散髮浸流泉。",
            "採柏時逢麝，看雲忽見山。",
            "夏狂衝雨戲，春醉戴花眠。",
            "絕頂登雲望，東都一點煙。"
        ],
        "title": "山居 二",
        "id": "cba7999a-efb2-422e-bd1a-ec7faa57f6e5"
    },
    {
        "author": "鄭遨",
        "paragraphs": [
            "不求朝野知，臥見歲華移。",
            "採藥歸侵夜，聽松飯過時。",
            "荷竿尋水釣，背局上巖碁。",
            "祭廟人來說，中原正亂離。"
        ],
        "title": "山居 三",
        "id": "3deb5cd3-49f3-40d3-a0bd-9d554fdb1369"
    },
    {
        "author": "鄭遨",
        "paragraphs": [
            "嫩芽香且靈，吾謂草中英。",
            "夜臼和煙搗，寒鑪對雪烹。",
            "惟憂碧粉散，常見綠花生。",
            "最是堪珍重，能令睡思清。"
        ],
        "title": "茶詩",
        "id": "217daaab-0171-486d-acfe-c358b2182742"
    },
    {
        "author": "鄭遨",
        "paragraphs": [
            "曾陳章疏忤昭皇，撲落西南事可傷。",
            "豈使諫臣終屈辱，直疑天道惡忠良。",
            "生前賣卜居三蜀，死後馳名遍大唐。",
            "誰是後來脩史者，言君力死正頹綱。"
        ],
        "title": "哭張道古",
        "id": "1567285f-556a-4c74-828d-3434c66439f1"
    },
    {
        "author": "鄭遨",
        "paragraphs": [
            "美人梳洗時，滿頭間珠翠。",
            "豈知兩片雲，戴却數鄉稅。"
        ],
        "tags": [
            "忧国忧民",
            "女子",
            "讽刺"
        ],
        "title": "富貴曲",
        "id": "0748716d-b669-4347-a5f0-a1579355a486"
    },
    {
        "author": "鄭遨",
        "paragraphs": [
            "一粒紅稻飯，幾滴牛頷血。",
            "珊瑚枝下人，銜杯吐不歇。"
        ],
        "title": "傷農",
        "id": "9b543959-9716-4cb5-aaf8-12cc6946fdad"
    },
    {
        "author": "鄭遨",
        "paragraphs": [
            "素面已云妖，更著花鈿餙。",
            "臉橫一寸波，浸破吳王國。"
        ],
        "title": "詠西施",
        "id": "c5f2ce83-f6c6-4187-ba8e-c4ec2672287f"
    },
    {
        "author": "鄭遨",
        "paragraphs": [
            "因賣丹砂下白雲，鹿裘惟惹九衢塵。",
            "不如將耳入山去，萬是千非愁殺人。"
        ],
        "title": "思山詠",
        "id": "d3ba7bcd-92f8-4ca9-befb-609f0e2e4526"
    },
    {
        "author": "鄭遨",
        "paragraphs": [
            "難把長繩繫日烏，芳時偷取醉工夫。",
            "任堆金璧磨星斗，買得花枝不老無。"
        ],
        "title": "招友人遊春",
        "id": "71e31d3b-1984-450b-b130-5e07881647dd"
    },
    {
        "author": "鄭遨",
        "paragraphs": [
            "月到君山酒半醒，朗吟疑有水仙聽。",
            "無人識我真閑事，贏得高秋看洞庭。"
        ],
        "tags": [
            "洞庭湖"
        ],
        "title": "宿洞庭",
        "id": "45d94f54-64a8-4a1f-be70-b14b2ee6e0f2"
    },
    {
        "author": "鄭遨",
        "paragraphs": [
            "佛前香印廢晨燒，金錫當門照寂寥。",
            "童子不知師病困，報風吹折好芭蕉。"
        ],
        "title": "題病僧寮",
        "id": "8c7891f1-abbb-4cab-ba6d-423449815c10"
    },
    {
        "author": "鄭遨",
        "paragraphs": [
            "老鶴玄猨伴採芝，有時長歎獨移時。",
            "翠娥紅粉渾如劒，殺盡世人人不知。"
        ],
        "title": "題霍山秦尊師",
        "id": "6ef10faf-f259-472f-81e7-9fc6613974e7"
    },
    {
        "author": "鄭遨",
        "paragraphs": [
            "似鶴如雲一箇身，不憂家國不憂貧。",
            "擬將枕上日高睡，賣與世間榮貴人。"
        ],
        "title": "偶題 一",
        "id": "a016f202-51e3-4dce-9ad2-ed5bcd9799d3"
    },
    {
        "author": "鄭遨",
        "paragraphs": [
            "帆力劈開滄海浪，馬蹄踏破亂山青。",
            "浮名浮利濃於酒，醉得人心死不醒。"
        ],
        "title": "偶題 二",
        "id": "435c06d8-5129-483c-b02a-2731b0eeedca"
    },
    {
        "author": "鄭遨",
        "paragraphs": [
            "悶見戈鋋匝四溟，恨無奇策救生靈。",
            "如何飲酒得長醉，直到太平時節醒。"
        ],
        "title": "景福中作",
        "id": "3bb2345e-65f2-4bce-b84a-9467dab0a9f0"
    },
    {
        "author": "鄭遨",
        "paragraphs": [
            "松頂留衣上玉霄，永傳異迹在中條。",
            "不知揖徧諸仙否，欲請還丹問昨宵。"
        ],
        "title": "題中條靜觀",
        "id": "8c7bba4d-eb5a-493f-accf-012b8e375600"
    },
    {
        "author": "虞有賢",
        "paragraphs": [
            "臥雲道士來相辭，相辭倏忽何所之。",
            "紫閣春深煙靄靄，東風花柳折枝枝。",
            "藥成酒熟有時節，寒食恐失松間期。",
            "冥鴻一見傷弓翼，高飛展轉心無疑。",
            "滿酌數杯酒，狂吟幾首詩。",
            "留不住，去不悲，醯雞蜉蝣安得知。"
        ],
        "title": "送臥雲道士",
        "id": "19252fe2-b344-49ee-8b88-5ab241d82a20"
    },
    {
        "author": "程紫霄",
        "paragraphs": [
            "不守庚申亦不疑，此心長與道相依。",
            "玉皇已自知行止，仁汝三彭說是非。"
        ],
        "title": "示守庚申衆",
        "id": "d5ec433e-8bd5-45a7-a676-c0fa91bbe5a7"
    },
    {
        "author": "舒道紀",
        "paragraphs": [
            "澄心坐清境，虛白生林端。",
            "夜靜笑聲出，月明松影寒。",
            "絳霞封藥竈，碧竇濺齋壇。",
            "海樹幾回老，先生棊未殘。"
        ],
        "title": "蘭谿靈瑞觀",
        "id": "c64146c3-c6b7-41a9-a6b3-4160bc007d43"
    },
    {
        "author": "舒道紀",
        "paragraphs": [
            "松老赤松原，松間廟宛然。",
            "人皆有兄弟，誰得共神仙。",
            "雙鶴沖天去，羣羊化石眠。",
            "至今丹井水，香滿北山邊。"
        ],
        "title": "題赤松宮",
        "id": "b604ea3b-6364-4841-b985-d8b40c491d15"
    },
    {
        "author": "彭曉",
        "paragraphs": [
            "造化潛施跡莫窮，簇成真訣指蒙童。",
            "三篇祕列八環內，萬象門開一鏡中。",
            "離女駕龍爲木壻，坎男乘虎作金翁。",
            "同人好道宜精究，究得長生路便通。"
        ],
        "title": "參同契明鏡圖訣詩二首 一",
        "id": "ed0cf424-64a3-4779-8e7b-c21136034ab1"
    },
    {
        "author": "彭曉",
        "paragraphs": [
            "至道希夷妙且深，燒丹先認大還心。",
            "日爻陰耦生真汞，月卦陽奇產正金。",
            "女妊朱砂男孕雪，北藏熒惑丙含壬。",
            "兩端指的鉛金祖，莫向諸般取次尋。"
        ],
        "title": "參同契明鏡圖訣詩二首 二",
        "id": "cc3bab63-46c3-4010-973a-251f97b433a7"
    },
    {
        "author": "魚又玄",
        "paragraphs": [
            "臥雲道士來相辭，相辭倏忽何所之。",
            "紫閣當春凝煙靄，東風吹岸花枝枝。",
            "藥成酒熟有時節，寒食恐失松間期。",
            "冥鴻復見傷弓翼，高飛展轉心無疑。",
            "滿瀉數杯酒，狂吟幾首詩。",
            "留不住，去不悲，醯雞蜉蝣可得知。"
        ],
        "title": "題柳公權書度人經後",
        "id": "d3cc1386-bfb9-4c25-abd7-12ead8f97b62"
    },
    {
        "author": "呂巖",
        "paragraphs": [
            "生在儒家遇太平，懸纓重滯布衣輕。",
            "誰能世上爭名利，臣事玉皇歸上清。"
        ],
        "title": "呈鍾離雲房",
        "id": "27737fca-8666-46d6-b5bf-fd6599d8a976"
    },
    {
        "author": "呂巖",
        "paragraphs": [
            "萬劫千生到此生，此生身始覺飛輕。",
            "拋家別國雲山外，煉魄全魂日月精。",
            "比見至人論九鼎，欲窮大藥訪三清。",
            "如今獲遇真仙面，紫府仙扉得姓名。"
        ],
        "title": "獻鄭思遠施真人二仙",
        "id": "6090aa67-1d8b-45c0-8c58-f28e6be621e0"
    },
    {
        "author": "呂巖",
        "paragraphs": [
            "昔年曾遇火龍君，一劒相傳伴此身。",
            "天地山河從結沫，星辰日月任停輪。",
            "須知本性綿多劫，空向人間歷萬春。",
            "昨夜鍾離傳一語，六天宮殿欲成塵。"
        ],
        "title": "得火龍真人劒法",
        "id": "0d12c024-1618-4647-80b3-d5364d24f83e"
    },
    {
        "author": "呂巖",
        "paragraphs": [
            "周行獨力出群倫，默默昏昏亙古存。",
            "無象無形潛造化，有門有戶在乾坤。",
            "色非色際誰窮處，空不空中自得根。",
            "此道非從它外得，千言萬語謾評論。"
        ],
        "title": "七言 一",
        "id": "07f22eba-b039-4724-b569-fb13b9240bd9"
    },
    {
        "author": "呂巖",
        "paragraphs": [
            "通靈一顆正金丹，不在天涯地角安。",
            "討論窮經深莫究，登山臨水杳無看。",
            "光明暗寄希夷頂，赫赤高居混沌端。",
            "舉世若能知所寓，超凡入聖弗爲難。"
        ],
        "title": "七言 二",
        "id": "f4eabf55-932b-4cc4-850a-fddcef11efc7"
    },
    {
        "author": "呂巖",
        "paragraphs": [
            "落魄紅塵四十春，無爲無事信天真。",
            "生涯只在乾坤鼎，活計惟憑日月輪。",
            "八卦氣中潛至寶，五行光裏隱元神。",
            "桑田改變依然在，永作人間出世人。"
        ],
        "title": "七言 三",
        "id": "ff4043b2-5fac-4b3d-9a08-a79ca05f7553"
    },
    {
        "author": "呂巖",
        "paragraphs": [
            "獨處乾坤萬象中，從頭歷歷運元功。",
            "縱橫北斗心機大，顛倒南辰膽氣雄。",
            "鬼哭神號金鼎結，雞飛犬化玉爐空。",
            "如何俗士尋常覓，不達希夷不可窮。"
        ],
        "title": "七言 四",
        "id": "abe64a05-e514-4b1e-bdd5-79543a32e607"
    },
    {
        "author": "呂巖",
        "paragraphs": [
            "誰信華池路最深，非遐非邇奧難尋。",
            "九年採煉如紅玉，一日圓成似紫金。",
            "得了永袪寒署逼，服之應免死生侵。",
            "勸君門外修身者，端念思惟此道心。"
        ],
        "title": "七言 五",
        "id": "7dca253a-f490-4f11-b90c-d034883b7ff1"
    },
    {
        "author": "呂巖",
        "paragraphs": [
            "水府尋鉛合火鉛，黑紅紅黑又玄玄。",
            "氣中生氣肌膚換，精裏含精性命專。",
            "藥返便爲真道士，丹還本是聖胎仙。",
            "出神入定虛華語，徒費功夫萬萬年。"
        ],
        "title": "七言 六",
        "id": "2e4d758b-f73d-4cc6-9dba-448fbd3cfcf9"
    },
    {
        "author": "呂巖",
        "paragraphs": [
            "九鼎烹煎九轉砂，區分時節更無差。",
            "精神氣血歸三要，南北東西共一家。",
            "天地變通飛白雪，陰陽和合產金花。",
            "終期鳳詔空中降，跨虎騎龍謁紫霞。"
        ],
        "title": "七言 七",
        "id": "b38ea6a3-972a-42d7-9779-ec796f801d7b"
    },
    {
        "author": "呂巖",
        "paragraphs": [
            "憑君子後午前看，一脈天津在脊端。",
            "金闕內藏玄谷子，玉池中坐太和官。",
            "只將至妙三周火，鍊出通靈九轉丹。",
            "直指幾多求道者，行藏莫離虎龍灘。"
        ],
        "title": "七言 八",
        "id": "aa8fd792-7d79-4d64-8c14-66487034e27d"
    },
    {
        "author": "呂巖",
        "paragraphs": [
            "返本還元道氣平，虛非形質轉分明。",
            "水中白雪微微結，火裏金蓮漸漸生。",
            "聖汞論時非有體，真鉛窮看亦無名。",
            "吾今爲報修行者，莫向燒金問至精。"
        ],
        "title": "七言 九",
        "id": "1045aa88-ba54-47af-b0ad-c59965a06f63"
    },
    {
        "author": "呂巖",
        "paragraphs": [
            "安排鼎竈煉玄根，進退須明卯酉門。",
            "繞電奔雲飛日月，驅龍走虎出乾坤。",
            "一丸因與紅顏駐，九轉能燒白髮痕。",
            "此道幽微知者少，茫茫塵世與誰論。"
        ],
        "title": "七言 十",
        "id": "5df11e1f-3c83-4028-8320-ec52714e06df"
    },
    {
        "author": "呂巖",
        "paragraphs": [
            "醍醐一盞詩一篇，暮醉朝吟不記年。",
            "乾馬屢來遊九地，坤牛時駕出三天。",
            "白龜窟裏夫妻會，青鳳巢中子母圓。",
            "提挈靈童山上望，重重疊疊是金錢。"
        ],
        "title": "七言 十一",
        "id": "7788d525-c5b0-4845-bfab-c1adae510838"
    },
    {
        "author": "呂巖",
        "paragraphs": [
            "認得東西木與金，自然爐鼎虎龍吟。",
            "但隨天地明消息，方識陰陽有信音。",
            "左掌南辰攀鶴羽，右擎北極剖龜心。",
            "神仙親口留斯旨，何用區區向外尋。"
        ],
        "title": "七言 十二",
        "id": "5d717ab9-0e1f-43d2-a924-91dc6c2b5246"
    },
    {
        "author": "呂巖",
        "paragraphs": [
            "一本天機深更深，徒言萬劫與千金。",
            "三冬大熱玄中火，六月霜寒表外陰。",
            "金爲浮來方見性，木因沈後始知心。",
            "五行顛倒堪消息，返本還元在己尋。"
        ],
        "title": "七言 十三",
        "id": "bb5c8185-192f-43eb-bc81-74e9021cbf11"
    },
    {
        "author": "呂巖",
        "paragraphs": [
            "虎將龍軍氣宇雄，佩符持甲去悤悤。",
            "鋪排劒戟奔如電，羅列旌旗疾似風。",
            "活捉三尸焚鬼窟，生禽六賊破魔宮。",
            "河清海晏乾坤淨，世世安居道德中。"
        ],
        "title": "七言 十四",
        "id": "985dcca2-790b-4390-b6d6-240ab7c52c75"
    },
    {
        "author": "呂巖",
        "paragraphs": [
            "我家勤種我家田，內有靈苗活萬年。",
            "花似黃金苞不大，子如白玉顆皆圓。",
            "栽培全賴中宮土，灌溉須憑上谷泉。",
            "直候九年功滿日，和根拔入大羅天。"
        ],
        "title": "七言 十五",
        "id": "f1ec6fff-a3d8-4478-aae6-47f64fdfb083"
    },
    {
        "author": "呂巖",
        "paragraphs": [
            "尋常學道說黃芽，萬水千山覓轉差。",
            "有畛有園難下種，無根無脚自開花。",
            "九三鼎內烹如酪，六一爐中結似霞。",
            "不日成丹應換骨，飛升遙指玉皇家。"
        ],
        "title": "七言 十六",
        "id": "8109d68c-f4fa-4690-95b5-9b95aacbc23a"
    },
    {
        "author": "呂巖",
        "paragraphs": [
            "四六關頭路坦平，行人到此不須驚。",
            "從教犢駕轟轟轉，儘使羊車軋軋鳴。",
            "渡海經河稀阻滯，上天入地絕欹傾。",
            "功成直入長生殿，袖出神珠徹夜明。"
        ],
        "title": "七言 十七",
        "id": "ffe6263e-2684-492b-97a5-1ab69c67c55f"
    },
    {
        "author": "呂巖",
        "paragraphs": [
            "九六相交道氣和，河車晝夜迸金波。",
            "呼時一一關頭轉，吸處重重脈上摩。",
            "電激離門光海嶽，雷轟震戶動婆娑。",
            "思量此道真長遠，學者多迷溺愛河。"
        ],
        "title": "七言 十八",
        "id": "e6215009-3911-4727-9ac8-f00d4856d675"
    },
    {
        "author": "呂巖",
        "paragraphs": [
            "金丹不是小金丹，陰鼎陽爐裏面安。",
            "盡道東山尋汞易，豈知西海覓鉛難。",
            "玄珠窟裏行非遠，赤水灘頭去便端。",
            "認得靈竿真的路，何勞禮月步星壇。"
        ],
        "title": "七言 十九",
        "id": "74b8935a-322a-43c5-b466-493313a3f19d"
    },
    {
        "author": "呂巖",
        "paragraphs": [
            "古今機要甚分明，自是衆生力量輕。",
            "盡向有中尋有質，誰能無裏見無形。",
            "真鉛聖汞徒虛費，玉室金關不解扃。",
            "本色丹瓢推倒後，却吞丸藥待延齡。"
        ],
        "title": "七言 二十",
        "id": "7878efc4-ced8-451d-8e87-00e3ab7a4688"
    },
    {
        "author": "呂巖",
        "paragraphs": [
            "浮名浮利兩何堪，迴首歸山味轉甘。",
            "舉世算無心可契，誰人更與道相參。",
            "寸猶未到甘談尺，一尚難明強說三。",
            "經卷葫蘆幷拄杖，依前擔入舊江南。"
        ],
        "title": "七言 二十一",
        "id": "1e8c126f-098d-4d67-92cd-79d4d3a47e30"
    },
    {
        "author": "呂巖",
        "paragraphs": [
            "本來無作亦無行，行着之時是妄情。",
            "老氏語中猶未決，瞿曇言下更難明。",
            "靈竿有節通天去，至藥無根得地生。",
            "今日與君無恡惜，功成只此是蓬瀛。"
        ],
        "title": "七言 二十二",
        "id": "2887f0ee-033e-45a1-8f89-0bdb03e94873"
    },
    {
        "author": "呂巖",
        "paragraphs": [
            "解將火種種刀圭，火種刀圭世豈知。",
            "山上長男騎白馬，水邊少女牧烏龜。",
            "無中出有還丹象，陰裏生陽大道基。",
            "顛倒五行憑匠手，不逢匠手莫施爲。"
        ],
        "title": "七言 二十三",
        "id": "f44dffb0-d36b-4982-89ec-1795f126cbe2"
    },
    {
        "author": "呂巖",
        "paragraphs": [
            "三千餘法論修行，第一燒丹路最親。",
            "須是坎男端的物，取他離女自然珍。",
            "烹成不死砂中汞，結出長生水裏銀。",
            "九轉九還功若就，定將衰老返長春。"
        ],
        "title": "七言 二十四",
        "id": "37e6155f-679f-4b60-bf32-cb693d1b209c"
    },
    {
        "author": "呂巖",
        "paragraphs": [
            "欲種長生不死根，再營陰魄及陽魂。",
            "先教玄母歸離戶，後遣空王鎮坎門。",
            "虎到甲邊風浩浩，龍居庚內水溫溫。",
            "迷途爭與輕輕泄，此理須憑達者論。"
        ],
        "title": "七言 二十五",
        "id": "e6d10dbd-7e3b-4b8b-b837-8acb894621fa"
    },
    {
        "author": "呂巖",
        "paragraphs": [
            "閉目存神玉戶觀，時來火候遞相傳。",
            "雲飛海面龍吞汞，風擊巖巔虎伏鉛。",
            "一旦煉成身內寶，等閑探得道中玄。",
            "刀圭餌了丹書降，跳出塵籠上九天。"
        ],
        "title": "七言 二十六",
        "id": "94847d21-1614-452b-a015-df7331d753ef"
    },
    {
        "author": "呂巖",
        "paragraphs": [
            "千日功夫不暫閑，河車搬載上崑山。",
            "虎抽白汞安爐裏，龍發紅鉛向鼎間。",
            "仙府記名丹已熟，陰司除籍命應還。",
            "彩雲捧足歸何處，直入三清謝聖顏。"
        ],
        "title": "七言 二十七",
        "id": "1e7993aa-1bd3-4c81-aeea-e9e5da6c8136"
    },
    {
        "author": "呂巖",
        "paragraphs": [
            "解匹真陰與正陽，三年功滿結成霜。",
            "神龜出入庚辛位，丹鳳翺翔甲乙方。",
            "九鼎先輝雙瑞氣，三元中換五毫光。",
            "塵中若有同機者，共住煙霄不死鄉。"
        ],
        "title": "七言 二十八",
        "id": "9f7eb727-3246-44e1-bad3-55727da3e95e"
    },
    {
        "author": "呂巖",
        "paragraphs": [
            "修生一路就中難，迷者徒將萬卷看。",
            "水火均平方是藥，陰陽差互不成丹。",
            "守雌勿失雄方住，在黑無虧白自乾。",
            "認得此般真妙訣，何憂風雨妒衰殘。"
        ],
        "title": "七言 二十九",
        "id": "d5c0b4e2-28fc-495d-9c8a-d9c0f58b60a9"
    },
    {
        "author": "呂巖",
        "paragraphs": [
            "纔吞一粒便安然，十二重樓九曲連。",
            "庚虎循環餐絳雪，甲龍夭喬迸靈泉。",
            "三三上應三千日，九九中延九萬年。",
            "須得有緣方可授，未曾輕泄與人傳。"
        ],
        "title": "七言 三十",
        "id": "c7b6d6d2-1b43-4d2d-ab8e-3ffd17f79f97"
    },
    {
        "author": "呂巖",
        "paragraphs": [
            "誰知神水玉華池，中有長生性命基。",
            "運用須憑龍與虎，抽添全藉坎兼離。",
            "晨昏點盡黃金粉，頃刻修成玉石脂。",
            "齋戒餌之千日後，等閑輕舉上雲梯。"
        ],
        "title": "七言 三十一",
        "id": "30a57326-a31b-470b-a2b9-f08e776897c6"
    },
    {
        "author": "呂巖",
        "paragraphs": [
            "九天雲淨鶴飛輕，銜簡翩翩別太清。",
            "身外紅塵隨意換，爐中白石立時成。",
            "九苞鳳向空中舞，五色雲從足下生。",
            "回首便歸天上去，願將甘雨救焦氓。"
        ],
        "title": "七言 三十二",
        "id": "849ef78f-6548-4a94-bae7-cde2121e9179"
    },
    {
        "author": "呂巖",
        "paragraphs": [
            "嬰兒迤邐降瑤階，手握玄珠直下來。",
            "半夜紫雲披素質，幾回赤氣掩桃顋。",
            "微微笑處機關轉，拂拂行時戶牖開。",
            "此是吾家真一子，庸愚誰敢等閑猜。"
        ],
        "title": "七言 三十三",
        "id": "66bf5f14-1a22-45e4-b794-c097c33a225c"
    },
    {
        "author": "呂巖",
        "paragraphs": [
            "水得天符下玉都，三千日裏積功夫。",
            "禱祈天地開金鼎，收拾陰陽鎖玉壺。",
            "便覺凡軀能變化，深知妙道不虛圖。",
            "時來試問塵中叟，這箇玄機世有無。"
        ],
        "title": "七言 三十四",
        "id": "cf5341b9-3739-4834-a0e9-e61ecc3632fc"
    },
    {
        "author": "呂巖",
        "paragraphs": [
            "誰識寰中達者人，生平解法水中銀。",
            "一條拄杖撐天地，三尺昆吾斬鬼神。",
            "大醉醉來眠月洞，高吟吟去傲紅塵。",
            "自從悟裏終身後，贏得蓬壺永劫春。"
        ],
        "title": "七言 三十五",
        "id": "44a13f67-7dbf-44fa-b92f-f38b2e5c43ae"
    },
    {
        "author": "呂巖",
        "paragraphs": [
            "紅爐迸濺煉金英，一點靈珠透室明。",
            "擺動乾坤知道力，逃移生死見功程。",
            "逍遙四海留蹤跡，歸去三清立姓名。",
            "直上五雲雲路穩，紫鸞朱鳳自來迎。"
        ],
        "title": "七言 三十六",
        "id": "a42fe551-cfb6-44e6-bf9b-2f9a816202c2"
    },
    {
        "author": "呂巖",
        "paragraphs": [
            "時人若要學長生，先是樞機晝夜行。",
            "恍惚中間專志氣，虛無裏面固元精。",
            "龍交虎戰三周畢，兔走烏飛九轉成。",
            "煉出一爐神聖藥，五雲歸去路分明。"
        ],
        "title": "七言 三十七",
        "id": "7fcb9346-ceb3-4f45-b1b9-47f6dc8246fa"
    },
    {
        "author": "呂巖",
        "paragraphs": [
            "亦無得失亦無言，動即施功靜即眠。",
            "驅遣赤牛耕宇宙，分張玉粒種山川。",
            "栽培不憚勞千日，服食須知活萬年。",
            "今日示君君好信，教君見世作神仙。"
        ],
        "title": "七言 三十八",
        "id": "171e02c6-af22-4eff-8db5-e0332d998365"
    },
    {
        "author": "呂巖",
        "paragraphs": [
            "不須兩兩與三三，秖在崑崙第一巖。",
            "逢潤自然情易伏，遇炎常恐性難降。",
            "有時直入三元戶，無事還歸九曲江。",
            "世上有人燒得住，壽齊天地更無雙。"
        ],
        "title": "七言 三十九",
        "id": "6fae0c8e-dff1-4a37-976a-ec14f4b1a591"
    },
    {
        "author": "呂巖",
        "paragraphs": [
            "本末無非在玉都，亦曾陸地作凡夫。",
            "吞金食氣先從有，悟理歸真便入無。",
            "水火自然成既濟，陰陽和合自相符。",
            "爐中煉出延年藥，溟渤從教變復枯。"
        ],
        "title": "七言 四十",
        "id": "09198206-c93e-4bee-8d95-eceebb9593bb"
    },
    {
        "author": "呂巖",
        "paragraphs": [
            "無名無利任優游，遇酒逢歌且唱酬。",
            "數載未曾經聖闕，千年唯只在仙州。",
            "尋常水火三回進，真箇夫妻一處收。",
            "藥就功成身羽化，更拋塵坌出凡流。"
        ],
        "title": "七言 四十一",
        "id": "5bbf524c-5151-487c-a235-4c6ed455bf66"
    },
    {
        "author": "呂巖",
        "paragraphs": [
            "杳杳冥冥莫問涯，雕蟲篆刻道之華。",
            "守中絕學方知奧，抱一無言始見佳。",
            "自有物如黃菊蘂，更無色似碧桃花。",
            "休將心地虛勞用，煮鐵燒金轉轉差。"
        ],
        "title": "七言 四十二",
        "id": "8eed8f68-baf3-4c63-b727-6bb2f581cc8e"
    },
    {
        "author": "呂巖",
        "paragraphs": [
            "還丹功滿未朝天，且向人間度有緣。",
            "拄杖兩頭擔日月，葫蘆一箇隱山川。",
            "詩吟自得閑中句，酒飲多遺醉後錢。",
            "若問我修何妙法，不離身內汞和鉛。"
        ],
        "title": "七言 四十三",
        "id": "55565fb7-5edc-49eb-b826-c4d572a14e74"
    },
    {
        "author": "呂巖",
        "paragraphs": [
            "半紅半黑道中玄，水養真金火養鉛。",
            "解接往年三寸氣，還將運動一周天。",
            "烹煎盡在陰陽力，進退須憑日月權。",
            "只此功成三島外，穩乘鸞鳳謁諸仙。"
        ],
        "title": "七言 四十四",
        "id": "852da615-3172-4929-892b-5cd0c3380c31"
    },
    {
        "author": "呂巖",
        "paragraphs": [
            "返本還元已到乾，能升能降號飛仙。",
            "一陽生是興功日，九轉周爲得道年。",
            "煉藥但尋金裏水，安爐先立地中天。",
            "此中便是還丹理，不遇奇人誓莫傳。"
        ],
        "title": "七言 四十五",
        "id": "e9e563c2-c1e6-43e0-99c4-d4f8e37aa37b"
    },
    {
        "author": "呂巖",
        "paragraphs": [
            "飛龍九五已升天，次第還當赤帝權。",
            "喜遇汞珠凝正午，幸逢鉛母結重玄。",
            "狂猨自伏何須煉，野馬親調不着鞭。",
            "煉就一丸天上藥，頓然心地永剛堅。"
        ],
        "title": "七言 四十六",
        "id": "975d3849-0609-44f8-a29f-c6b9c7f7d5a1"
    },
    {
        "author": "呂巖",
        "paragraphs": [
            "舉世何人悟我家，我家別是一榮華。",
            "盈箱貯積登仙錄，滿室收藏伏火砂。",
            "頓飲長生天上酒，常栽不死洞中花。",
            "凡流若問吾生計，遍地紛紛五彩霞。"
        ],
        "title": "七言 四十七",
        "id": "250cebc9-a723-4018-b4be-fd42e133efa9"
    },
    {
        "author": "呂巖",
        "paragraphs": [
            "津能充渴氣充糧，家住三清玉帝鄉。",
            "金鼎煉來多外白，玉虛烹處徹中黃。",
            "始知青帝離宮住，方信金精水府藏。",
            "流俗要求玄妙理，參同契有兩三行。"
        ],
        "title": "七言 四十八",
        "id": "84004c43-3d31-4688-a6da-b6dd15a637b2"
    },
    {
        "author": "呂巖",
        "paragraphs": [
            "紫詔隨鸞下玉京，元君相命會三清。",
            "便將金鼎丹砂餌，時拂霞衣駕鶴行。",
            "天上雙童持珮引，月中嬌女執幡迎。",
            "此時功滿參真後，始信仙都有姓名。"
        ],
        "title": "七言 四十九",
        "id": "361c5ff1-87aa-465f-b4db-9217daf98380"
    },
    {
        "author": "呂巖",
        "paragraphs": [
            "修修修得到乾乾，方號人間一醉仙。",
            "世上光陰催短景，洞中花木任長年。",
            "形飛峭壁非凡骨，神在玄宮別有天。",
            "唯願先生頻一顧，更玄玄外問玄玄。"
        ],
        "title": "七言 五十",
        "id": "34451fa3-e895-4785-8b56-03843c1b3bf2"
    },
    {
        "author": "呂巖",
        "paragraphs": [
            "金丹一粒定長生，須得真鉛煉甲庚。",
            "火取南方赤鳳髓，水求北海黑龜精。",
            "鼎追四季中央合，藥遣三元八卦行。",
            "齋戒興功成九轉，定應入口鬼神驚。"
        ],
        "title": "七言 一",
        "id": "75b78105-5b2b-491e-90ab-c582e418c060"
    },
    {
        "author": "呂巖",
        "paragraphs": [
            "功滿來來際會難，又聞東去上仙壇。",
            "杖頭春色一壺酒，頂上雲攢五嶽冠。",
            "飲酒龜兒人不識，燒山符子鬼難看。",
            "先生去後身須老，乞與貧儒換骨丹。"
        ],
        "title": "七言 二",
        "id": "53c422aa-60cf-4e6c-b0a6-215819287752"
    },
    {
        "author": "呂巖",
        "paragraphs": [
            "碧潭深處一真人，貌似桃花體似銀。",
            "鬢髮未斑緣有術，紅顏不老爲通神。",
            "蓬萊要去如今去，架上黃衣化作雲。",
            "任彼桑田變滄海，一丸丹藥定千春。"
        ],
        "title": "七言 三",
        "id": "30df7a37-f0e3-4aff-b0c1-7c597353bbc4"
    },
    {
        "author": "呂巖",
        "paragraphs": [
            "爐養丹砂鬢不斑，假將名利住人間。",
            "已逢志士傳神藥，又喜同流動笑顏。",
            "老子道經分付得，少微星許共相攀。",
            "幸蒙上士甘撈摝，處世輸君一箇閑。"
        ],
        "title": "七言 四",
        "id": "eb604590-292d-4f18-b410-ac7e4a59faaa"
    },
    {
        "author": "呂巖",
        "paragraphs": [
            "誰解長生似我哉，煉成真氣在三台。",
            "盡知白日昇天去，剛逐紅塵下世來。",
            "黑虎行時傾雨露，赤龍耕處產瓊瑰。",
            "只吞一粒金丹藥，飛入青霄更不回。"
        ],
        "title": "七言 五",
        "id": "7fcf0f86-c05f-436c-af0d-5244a0718c29"
    },
    {
        "author": "呂巖",
        "paragraphs": [
            "亂雲堆裏表星都，認得深藏大丈夫。",
            "綠酒醉眠閑日月，白蘋風定釣江湖。",
            "長將氣度隨天道，不把言詞問世徒。",
            "山水路遙人不到，茅君消息近知無。"
        ],
        "title": "七言 六",
        "id": "2ad99d88-cd3c-45eb-a142-f1cad0d3abe4"
    },
    {
        "author": "呂巖",
        "paragraphs": [
            "鶴爲車駕酒爲糧，爲戀長生不死鄉。",
            "地脉尚能縮得短，人年豈不展教長。",
            "星辰往往壺中見，日月時時衲裏藏。",
            "若欲時流親得見，朝朝不離水銀行。"
        ],
        "title": "七言 七",
        "id": "090618be-ceee-488b-9d88-35e74112b482"
    },
    {
        "author": "呂巖",
        "paragraphs": [
            "靈芝無種亦無根，解飲能餐自返魂。",
            "但得煙霞供歲月，任他烏兔走乾坤。",
            "嬰兒只戀陽中母，姹女須朝頂上尊。",
            "一得不回千古內，更無塚墓示兒孫。"
        ],
        "title": "七言 八",
        "id": "693a6c14-336f-440e-beae-c2c41c72bbc8"
    },
    {
        "author": "呂巖",
        "paragraphs": [
            "世上何人會此言，休將名利挂心田。",
            "等閑倒盡十分酒，遇興高吟一百篇。",
            "物外煙霞爲伴侶，壺中日月任嬋娟。",
            "他時功滿歸何處，直駕雲車入洞天。"
        ],
        "title": "七言 九",
        "id": "04e192b0-074d-449f-af11-cd0bf3c26c2c"
    },
    {
        "author": "呂巖",
        "paragraphs": [
            "玄門帝子坐中央，得算明長感玉皇。",
            "枕上山河和雨露，笛中日月混瀟湘。",
            "坎男會遇逢金女，離女交騰嫁木郎。",
            "真箇夫妻齊守志，立教牽惹在陰陽。"
        ],
        "title": "七言 十",
        "id": "34ac05e3-fe5b-4505-895a-3c9681d74a00"
    },
    {
        "author": "呂巖",
        "paragraphs": [
            "遙指高峰笑一聲，紅霞紫霧面前生。",
            "每於廛市無人識，長到山中有鶴行。",
            "時弄玉蟾驅鬼魅，夜煎金鼎煮瓊英。",
            "他時若赴蓬萊洞，知我仙家有姓名。"
        ],
        "title": "七言 十一",
        "id": "5738735e-c6ed-4818-b7ea-935a3e688988"
    },
    {
        "author": "呂巖",
        "paragraphs": [
            "堪笑時人問我家，杖擔雲物惹煙霞。",
            "眉藏火電非他說，手種金蓮不自誇。",
            "三尺焦桐爲活計，一壺美酒是生涯。",
            "騎龍遠出遊三島，夜久無人翫月華。"
        ],
        "title": "七言 十二",
        "id": "d2bbee1e-1acd-4655-a30d-a027f8304349"
    },
    {
        "author": "呂巖",
        "paragraphs": [
            "九曲江邊坐臥看，一條長路入天端。",
            "慶雲捧擁朝丹闕，瑞氣裴回起白煙。",
            "鉛汞此時爲至藥，坎離今日結神丹。",
            "功能濟命長無老，只在人心不是難。"
        ],
        "title": "七言 十三",
        "id": "d56dc9b8-3c26-4a30-8d81-f087050c3fa2"
    },
    {
        "author": "呂巖",
        "paragraphs": [
            "玄門玄理又玄玄，不死根元在汞鉛。",
            "知是一般真箇術，調和六一也同天。",
            "玉京山上羊兒鬧，金水河中石虎眠。",
            "妙要能生覺本體，勤心到處自如然。"
        ],
        "title": "七言 十四",
        "id": "4e0e6d77-03b8-486a-ba3b-9a59548f80bf"
    },
    {
        "author": "呂巖",
        "paragraphs": [
            "公卿雖貴不曾酬，說著仙鄉便去遊。",
            "爲討石肝逢蜃海，因尋甜雪過瀛州。",
            "山川醉後壺中放，神鬼閑來匣裏收。",
            "據見目前無箇識，不如杯酒混凡流。"
        ],
        "title": "七言 十五",
        "id": "d3240f5e-a6f2-437a-8b76-5d65dd9915dc"
    },
    {
        "author": "呂巖",
        "paragraphs": [
            "曾邀相訪到仙家，忽上崑崙宴月華。",
            "玉女控攏蒼獬豸，山童提挈白蝦蟇。",
            "時斟海內千年酒，慣摘壺中四序花。",
            "今在人寰人不識，看看揮袖入煙霞。"
        ],
        "title": "七言 十六",
        "id": "75a3ad1e-1882-41c1-a190-397fa37e28fc"
    },
    {
        "author": "呂巖",
        "paragraphs": [
            "火種丹田金自生，重重樓閣自分明。",
            "三千功行百旬見，萬里蓬萊一日程。",
            "羽化自應無鬼錄，玉都長是有仙名。",
            "今朝得赴瑤池會，九節幢幡洞裏迎。"
        ],
        "title": "七言 十七",
        "id": "c2d903fd-1ab9-4a78-b480-9ecd4050c148"
    },
    {
        "author": "呂巖",
        "paragraphs": [
            "因看崔公入藥鏡，令人心地轉分明。",
            "陽龍言向離宮出，陰虎還於坎位生。",
            "二物會時爲道本，五方行盡得丹名。",
            "修真道士如知此，定跨赤龍歸玉清。"
        ],
        "title": "七言 十八",
        "id": "e26288a6-9c90-4c03-95a8-f12583554854"
    },
    {
        "author": "呂巖",
        "paragraphs": [
            "浮生不實爲輕忽，衲服深藏奇異骨。",
            "非是塵中不染塵，焉得物外通無物。",
            "共語難兮情兀兀，獨自行時輕拂拂。",
            "一點刀圭五彩生，飛丹走入神仙窟。"
        ],
        "title": "七言 十九",
        "id": "0de46be4-2704-4015-9fe7-62dbc78b5569"
    },
    {
        "author": "呂巖",
        "paragraphs": [
            "莫怪愛吟天上詩，蓋緣吟得世間稀。",
            "慣餐玉帝宮中飯，曾著蓬萊洞裏衣。",
            "馬踏日輪紅露捲，鳳銜月角擘雲飛。",
            "何時再控青絲轡，又掉金鞭入紫微。"
        ],
        "title": "七言 二十",
        "id": "39e11215-787b-4a4c-b25b-29ff7ecb8eb4"
    },
    {
        "author": "呂巖",
        "paragraphs": [
            "黃芽白雪兩飛金，行即高歌醉即吟。",
            "日月暗扶君甲子，乾坤自與我知音。",
            "精靈滅跡三清劍，風雨騰空一弄琴。",
            "的當南遊歸甚處，莫交鶴去上天尋。"
        ],
        "title": "七言 二十一",
        "id": "feae9d70-d81d-4bb7-9f5f-47c4a88b993b"
    },
    {
        "author": "呂巖",
        "paragraphs": [
            "雲鬢雙明骨更輕，自言尋鶴到蓬瀛。",
            "日論藥草皆知味，問著神仙自得名。",
            "簪冷夜龍穿碧洞，枕寒晨虎臥銀城。",
            "來春又擬攜筇去，爲憶軒轅海上行。"
        ],
        "title": "七言 二十二",
        "id": "888938ce-d63c-4a7b-a06c-b97aac81b194"
    },
    {
        "author": "呂巖",
        "paragraphs": [
            "龍精龜眼兩相和，丈六男兒不奈何。",
            "九盞水中煎赤子，一輪火內養黃婆。",
            "月圓自覺離天網，功滿方知出地羅。",
            "半醉好吞龍鳳髓，勸君休更認彌陀。"
        ],
        "title": "七言 二十三",
        "id": "94566261-dd84-4388-a853-dc69df876a15"
    },
    {
        "author": "呂巖",
        "paragraphs": [
            "強居此境絕知音，野景雖多不合吟。",
            "詩句若喧卿相口，姓名還動帝王心。",
            "道袍薜帶應慵挂，隱帽皮冠尚懶簪。",
            "除此更無餘箇事，一壺村酒一張琴。"
        ],
        "title": "七言 二十四",
        "id": "53f97c14-ebf7-4345-bf3e-0d7170bccc1a"
    },
    {
        "author": "呂巖",
        "paragraphs": [
            "華陽山裏多芝田，華陽山叟復延年。",
            "青松巖畔攀高幹，白雲堆裏飲飛泉。",
            "不寒不熱神蕩蕩，東來西去氣綿綿。",
            "三千功滿好歸去，休與時人說洞天。"
        ],
        "title": "七言 二十五",
        "id": "cb1d05d7-59be-4335-9d24-2406998b7f5e"
    },
    {
        "author": "呂巖",
        "paragraphs": [
            "天生不散自然心，成敗從來古與今。",
            "得路應知能出世，迷途終是任埋沈。",
            "身邊至藥堪攻煉，物外丹砂且細尋。",
            "咫尺洞房仙景在，莫隨波浪沒光陰。"
        ],
        "title": "七言 二十六",
        "id": "34f8a6c4-42ae-4212-a5aa-6a8196005b63"
    },
    {
        "author": "呂巖",
        "paragraphs": [
            "自隱玄都不記春，幾回滄海變成塵。",
            "玉京殿裏朝元始，金闕宮中拜老君。",
            "悶即駕乘千歲鶴，閑來高臥九重雲。",
            "我今學得長生法，未肯輕傳與世人。"
        ],
        "title": "七言 二十七",
        "id": "cad77054-667e-4c16-96f6-a871bf6917ed"
    },
    {
        "author": "呂巖",
        "paragraphs": [
            "北帝南辰掌內觀，潛通造化暗相傳。",
            "金槌袖裏居元宅，玉戶星宮降上玄。",
            "舉世盡皆尋此道，誰人空裏得玄關。",
            "明明道在堪消息，日月灘頭去又還。"
        ],
        "title": "七言 二十八",
        "id": "4f6a47c7-bfde-4491-a162-262015dc36d7"
    },
    {
        "author": "呂巖",
        "paragraphs": [
            "日影元中合自然，奔雷走電入中原。",
            "長驅赤馬居東殿，大啓朱門泛碧泉。",
            "怒拔昆吾歌聖化，喜陪孤月賀新年。",
            "方知此是生生物，得在仁人始受傳。"
        ],
        "title": "七言 二十九",
        "id": "47925956-2a65-48ea-88ef-c3fab4f687d4"
    },
    {
        "author": "呂巖",
        "paragraphs": [
            "六龍齊駕得昇乾，須覺潛通造化權。",
            "真道每吟秋月澹，至言長運碧波寒。",
            "晝乘白虎遊三島，夜頂金冠立古壇。",
            "一載已成千歲藥，誰人將袖染塵寰。"
        ],
        "title": "七言 三十",
        "id": "5eff325c-3287-42c6-b1db-d20378f5d0ea"
    },
    {
        "author": "呂巖",
        "paragraphs": [
            "五岳灘頭景象新，仁人方達杳冥身。",
            "天綱運轉三元淨，地脈通來萬物生。",
            "自曉谷神通此道，誰將理性欲修真。",
            "明明說向中黃路，霹靂聲中自得神。"
        ],
        "title": "七言 三十一",
        "id": "775780da-f62e-4597-9904-45870207a2b1"
    },
    {
        "author": "呂巖",
        "paragraphs": [
            "欲陪仙侶得身輕，飛過蓬萊徹上清。",
            "朱頂鶴來雲外接，紫鱗魚向海中迎。",
            "姮娥月桂花先吐，王母仙桃子漸成。",
            "下瞰日輪天欲曉，定知人世久長生。"
        ],
        "title": "七言 三十二",
        "id": "0a53d12a-1020-4abf-851c-45a676b7912f"
    },
    {
        "author": "呂巖",
        "paragraphs": [
            "四海皆忙幾箇閑，時人口內說塵緣。",
            "知君有道來山上，何似無名住世間。",
            "十二樓臺藏秘訣，五千言內隱玄關。",
            "方知鼎貯神仙藥，乞取刀圭一粒看。"
        ],
        "title": "七言 三十三",
        "id": "13ba0c55-c67a-4a9c-989b-782bc8c0265a"
    },
    {
        "author": "呂巖",
        "paragraphs": [
            "割斷繁華掉却榮，便從初得是長生。",
            "曾於錦水爲蟬蛻，又向蓬萊別姓名。",
            "三住住來無否泰，一塵塵在世人情。",
            "不知功滿歸何處，直跨虬龍上玉京。"
        ],
        "title": "七言 三十四",
        "id": "695b7657-e964-4392-9849-0955d1d235a0"
    },
    {
        "author": "呂巖",
        "paragraphs": [
            "當年詩價滿皇都，掉臂西歸是丈夫。",
            "萬頃白雲獨自有，一枝丹桂阿誰無。",
            "閑尋渭曲漁翁引，醉上蓮峰道士扶。",
            "他日與君重際會，竹溪茅舍夜相呼。"
        ],
        "title": "七言 三十五",
        "id": "2dfb5f4b-ae7c-403b-ae06-26cbe3ca6ea4"
    },
    {
        "author": "呂巖",
        "paragraphs": [
            "金鎚灼灼舞天階，獨自騎龍去又來。",
            "高臥白雲觀日窟，閑眠秋月擘天開。",
            "離花片片乾坤產，坎蘂翻翻造化栽。",
            "晚醉九巖回首望，北邙山下骨皚皚。"
        ],
        "title": "七言 三十六",
        "id": "935b0ad4-205f-4a4f-a7ed-6adcf5aa9ddd"
    },
    {
        "author": "呂巖",
        "paragraphs": [
            "結交常與道情深，日日隨他出又沈。",
            "若要自通雲外鶴，直須勤煉水中金。",
            "丹成只恐乾坤窄，餌了寧憂疾患侵。",
            "未去瑤臺猶混世，不妨杯酒喜閑吟。"
        ],
        "title": "七言 三十七",
        "id": "23e1a280-20c9-42fd-9b09-559f4842f2c7"
    },
    {
        "author": "呂巖",
        "paragraphs": [
            "因攜琴劍下煙蘿，何幸今朝喜暫過。",
            "貌相本來猶自可，針醫偏更効無多。",
            "仙經已讀三千卷，古法曾持十二科。",
            "些小道功如不信，金堦捨手試看麽。"
        ],
        "title": "七言 三十八",
        "id": "346c75a6-feae-4679-b6e7-5137568c074e"
    },
    {
        "author": "呂巖",
        "paragraphs": [
            "傾側華陽醉再三，騎[龍]遇晚下南巖。",
            "眉因拍劍留星電，衣爲眠雲惹碧嵐。",
            "金液變來成雨露，玉都歸去老松杉。",
            "曾將鐵鏡照神鬼，霹靂搜尋火滿潭。"
        ],
        "title": "七言 三十九",
        "id": "840c9e5c-285c-4f2f-8819-55d1ff28fca1"
    },
    {
        "author": "呂巖",
        "paragraphs": [
            "鐵鏡烹金火滿空，碧潭龍臥夕陽中。",
            "麒麟意合乾坤地，獬豸機關日月東。",
            "三尺劍橫雙水岸，五丁冠頂百神宮。",
            "閑鋪羽服居仙窟，自著金蓮造化功。"
        ],
        "title": "七言 四十",
        "id": "4ee5be2c-2069-4cf3-bcc1-3d087798f721"
    },
    {
        "author": "呂巖",
        "paragraphs": [
            "隨緣信業任浮沈，似水如雲一片心。",
            "兩卷道經三尺劍，一條藜杖七弦琴。",
            "壺中有藥逢人施，腹內新詩遇客吟。",
            "一嚼永添千載壽，一丸丹點一斤金。"
        ],
        "title": "七言 四十一",
        "id": "cbb2ae88-c39b-49bd-9cee-23734e5fa7a2"
    },
    {
        "author": "呂巖",
        "paragraphs": [
            "琴劍酒碁龍鶴虎，逍遙落托永無憂。",
            "閑騎白鹿遊三島，悶駕青牛看十洲。",
            "碧洞遠觀明月上，青山高隱綵雲流。",
            "時人若要還如此，名利浮華即便休。"
        ],
        "title": "七言 四十二",
        "id": "40a6e270-49cb-4274-b56f-5d0f91410a09"
    },
    {
        "author": "呂巖",
        "paragraphs": [
            "紫極宮中我自知，親磨神劍劍還飛。",
            "先差玉子開南殿，後遣青龍入紫微。",
            "九鼎黃芽棲瑞鳳，一軀仙骨養靈芝。",
            "蓬萊不是凡人處，只怕愚人泄世機。"
        ],
        "title": "七言 四十三",
        "id": "827b37f1-2001-45a8-9c16-7676b3e77d8f"
    },
    {
        "author": "呂巖",
        "paragraphs": [
            "向身方始出埃塵，造化功夫只在人。",
            "早使亢龍拋地網，豈知白虎出天真。",
            "綿綿有路誰留我，默默忘言自合神。",
            "擊劍夜深歸甚處，披星帶月折麒麟。"
        ],
        "title": "七言 四十四",
        "id": "bba2f35f-46aa-424e-8920-2054664c3fa0"
    },
    {
        "author": "呂巖",
        "paragraphs": [
            "春盡閑閑過落花，一回舞劍一吁嗟。",
            "常憂白日光陰促，每恨青天道路賒。",
            "本志不求名與利，元心只慕水兼霞。",
            "世間萬種浮沈事，達理誰能似我家。"
        ],
        "title": "七言 四十五",
        "id": "6f76aa2e-94f9-4973-9322-086103d820d6"
    },
    {
        "author": "呂巖",
        "paragraphs": [
            "日爲和解月呼丹，華夏諸侯肉眼看。",
            "仁義異如胡越異，世情難似泰衡難。",
            "八仙煉後鍾神異，四海磨成照膽寒。",
            "笑指不平千萬萬，騎龍撫劍九重關。"
        ],
        "title": "七言 四十六",
        "id": "900e758e-18e6-416a-b333-256d87c6ba48"
    },
    {
        "author": "呂巖",
        "paragraphs": [
            "別來洛汭六東風，醉眼吟情慵不慵。",
            "擺撼乾坤金劍吼，烹煎日月玉爐紅。",
            "杖搖楚甸三千里，鶴翥秦煙幾萬重。",
            "爲報晉成仙子道，再期春色會稽峰。"
        ],
        "title": "七言 四十七",
        "id": "8dc62ca2-1f57-4203-941a-ed872bc8fe96"
    },
    {
        "author": "呂巖",
        "paragraphs": [
            "髮頭滴血眼如鐶，吐氣雲生怒世間。",
            "爭耐不平千古事，須期一訣蕩兇頑。",
            "蛟龍斬處翻滄海，暴虎除時拔遠山。",
            "爲滅世情兼負義，劍光腥染點痕斑。"
        ],
        "title": "七言 四十八",
        "id": "93ee7b7c-1d19-43e9-8d8e-5693880a8357"
    },
    {
        "author": "呂巖",
        "paragraphs": [
            "雨雪霏霏天已暮，金鍾滿勸撫焦桐。",
            "詩吟席上未移刻，劍舞筵前疾似風。",
            "何事行杯當午夜，忽然怒目便騰空。",
            "不知誰是虧忠孝，攜箇人頭入坐中。"
        ],
        "title": "七言 四十九",
        "id": "6b2dd721-41eb-438f-8bd9-82b6093e4f39"
    },
    {
        "author": "呂巖",
        "paragraphs": [
            "未煉還丹且煉心，丹成方覺道元深。",
            "每留客有錢酤酒，誰信君無藥點金。",
            "洞裏風雷歸掌握，壺中日月在胸襟。",
            "神仙事業人難會，養性長生自意吟。"
        ],
        "title": "七言 五十",
        "id": "4abbaeef-6949-40c6-aafe-ff4a1eba0acb"
    },
    {
        "author": "呂巖",
        "paragraphs": [
            "鐵牛耕地種金錢，刻石時童把貫穿。",
            "一粒粟中藏世界，二升鐺內煮山川。",
            "白頭老子眉垂地，碧眼胡兒手指天。",
            "若向此中玄會得，此玄玄外更無玄。"
        ],
        "title": "七言 五十一",
        "id": "a4667adf-b79e-48d0-b7f4-bbbeba682a68"
    },
    {
        "author": "呂巖",
        "paragraphs": [
            "箕星昴宿下長天，凡景寧教不愕然。",
            "龍出水來鱗甲就，鶴沖天氣羽毛全。",
            "塵中教化千人眼，世上人知爾雅篇。",
            "自是凡流福命薄，忍教微妙略輕傳。"
        ],
        "title": "七言 五十二",
        "id": "e73fbc5a-9488-463b-a38f-7dd6960eac8d"
    },
    {
        "author": "呂巖",
        "paragraphs": [
            "閑來掉臂入天門，拂袂徐徐撮綵雲。",
            "無語下窺黃谷子，破顏平揖紫霞君。",
            "擬登瑤殿參金母，回訪瀛洲看日輪。",
            "恰值嫦娥排宴會，瑤漿新熟味氤氳。"
        ],
        "title": "七言 五十三",
        "id": "0dae3e32-3b0f-43a4-a1cc-337db465ac18"
    },
    {
        "author": "呂巖",
        "paragraphs": [
            "曾隨劉阮醉桃源，未省人間欠酒錢。",
            "一領布裘權且當，九天回日却歸還。",
            "鳳茸襖子非爲貴，狐白裘裳欲比難。",
            "只此世間無價寶，不憑火裏試燒看。"
        ],
        "title": "七言 五十四",
        "id": "50516b0c-630d-480d-a178-4b24826628d0"
    },
    {
        "author": "呂巖",
        "paragraphs": [
            "因思往事却成憨，曾讀仙經第十三。",
            "武氏死時應室女，陳王沒後是童男。",
            "兩輪日月從他載，九箇山河一擔擔。",
            "盡日無人話消息，一壺春酒且醺酣。"
        ],
        "title": "七言 五十五",
        "id": "c5d34cf1-9811-4a27-bfba-89da080dc3d0"
    },
    {
        "author": "呂巖",
        "paragraphs": [
            "垂袖騰騰傲世塵，葫蘆攜却數遊巡。",
            "利名身外終非道，龍虎門前辨取真。",
            "一覺夢魂朝紫府，數年蹤跡隱埃塵。",
            "華陰市內纔相見，不是尋常賣藥人。"
        ],
        "title": "七言 五十六",
        "id": "18a6e6fc-9b1b-4eb8-8d7c-9115e4c27c71"
    },
    {
        "author": "呂巖",
        "paragraphs": [
            "萬卷仙經三尺琴，劉安聞說是知音。",
            "杖頭春色一壺酒，爐內丹砂萬點金。",
            "悶裏醉眠三路口，閑來遊釣洞庭心。",
            "相逢相遇人誰識，只恐沖天沒處尋。"
        ],
        "tags": [
            "洞庭湖"
        ],
        "title": "七言 五十七",
        "id": "2aba50c4-315a-4928-8eaa-5f8aed25e79c"
    },
    {
        "author": "呂巖",
        "paragraphs": [
            "曾戰蚩尤玉座前，六龍高駕振鳴鑾。",
            "如來車後隨金鼓，黃帝旂傍戴鐵冠。",
            "醉捋黑鬚三島黯，怒抽霜劍十洲寒。",
            "軒轅世代橫行後，直隱深巖久覓難。"
        ],
        "title": "七言 五十八",
        "id": "b0b0c36a-8e7a-4fb2-9d73-25eaca6d9c5f"
    },
    {
        "author": "呂巖",
        "paragraphs": [
            "頭角蒼浪聲似鐘，貌如冰雪骨如松。",
            "匣中寶劍時頻吼，袖裏金鎚逞露風。",
            "會飲酒時爲伴侶，能行詩句便參同。",
            "來年定赴蓬萊會，騎箇生獰九色龍。"
        ],
        "title": "七言 五十九",
        "id": "2d1d802c-5440-46bc-8c55-e7c8f241d449"
    },
    {
        "author": "呂巖",
        "paragraphs": [
            "神仙暮入黃金闕，將相門關白玉京。",
            "可是洞中無好景，爲憐天下有衆生。",
            "心琴際會閑隨鶴，匣劍時磨待斷鯨。",
            "進退兩楹俱未應，憑君與我指前程。"
        ],
        "title": "七言 六十",
        "id": "b61eab38-e516-4c43-bbf9-4e5234309ebb"
    },
    {
        "author": "呂巖",
        "paragraphs": [
            "九鼎烹煎一味砂，自然火候放童花。",
            "星辰照出青蓮顆，日月能藏白馬牙。",
            "七返返成生碧霧，九還還就吐紅霞。",
            "有人奪得玄珠餌，三島途中路不賒。"
        ],
        "title": "七言 六十一",
        "id": "310b6023-ff08-4fb1-9eec-79c8a8b1ff10"
    },
    {
        "author": "呂巖",
        "paragraphs": [
            "天生一物變三才，交感陰陽結聖胎。",
            "龍虎順行陰鬼去，龜蛇逆往火龍來。",
            "嬰兒日喫黃婆髓，姹女時餐白玉杯。",
            "功滿自然居物外，人間寒署任輪回。"
        ],
        "title": "七言 六十二",
        "id": "0c4ae8eb-218f-48fd-a6ad-8510d43d91e4"
    },
    {
        "author": "呂巖",
        "paragraphs": [
            "星辰聚會入離鄉，日月盈虧助藥王。",
            "三候火燒金鼎寶，五符水煉玉壺漿。",
            "乾坤反覆龍收霧，卯酉相吞虎放光。",
            "入室用機擒捉取，一丸丹點體純陽。"
        ],
        "title": "七言 六十三",
        "id": "8d030a2b-2ecb-418e-8694-104132fd4215"
    },
    {
        "author": "呂巖",
        "paragraphs": [
            "暫別蓬萊海上遊，偶逢太守問根由。",
            "身居北斗星杓下，劍挂南宮月角頭。",
            "道我醉來真箇醉，不知愁是怎生愁。",
            "相逢何事不相認，却駕白雲歸去休。"
        ],
        "title": "真人行巴陵市太守怒其不避使案吏具其罪真人曰須酒醒耳頃忽失之但留詩曰",
        "id": "8058a9a3-bbbb-4154-8387-c51a621ef895"
    },
    {
        "author": "呂巖",
        "paragraphs": [
            "曾經天上三千劫，又在人間五百年。",
            "腰下劍鋒橫紫電，爐中丹焰起蒼煙。",
            "纔騎白鹿過蒼海，復跨青牛入洞天。",
            "小技等閑聊戲爾，無人知我是真仙。"
        ],
        "title": "仙樂侑席",
        "id": "6cacf356-a783-4bf6-b22f-7de4923aa03b"
    },
    {
        "author": "呂巖",
        "paragraphs": [
            "吾有玄中極玄語，周遊八極無處吐。",
            "雲軿飄泛到凝陽，一見君兮在玄浦。",
            "知君本是孤雲客，擬話希夷生恍惚。",
            "無爲大道本根源，要君親見求真物。",
            "其中有一分三五，本自無名號丹母。",
            "寒泉瀝瀝氣綿綿，上透崑崙還紫府。",
            "浮沈升降入中宮，四象五行齊見土。",
            "驅青龍，擒白虎，起祥風兮下甘露。",
            "鉛凝真汞結丹砂，一派火輪真爲主。",
            "既修真，須堅確，能轉乾坤泛海岳。",
            "運行天地莫能知，變化鬼神應不覺。",
            "千朝煉就紫金身，乃致全神歸返朴。",
            "黃秀才，黃秀才，既修真，須且早，人間萬事何時了。",
            "貪名貪利愛金多，爲他財色身衰老。",
            "我今勸子心悲切，君自思兮生猛烈。",
            "莫教大限到身來，又是隨流入生滅。",
            "留此片言，用表其意。",
            "他日相逢，必與汝決。",
            "莫退初心，善愛善愛。"
        ],
        "title": "題桐柏山黃先生庵門",
        "id": "55d97bbc-9489-4822-b1de-b423ff62191b"
    },
    {
        "author": "呂巖",
        "paragraphs": [
            "悟了長生理，秋蓮處處開。",
            "金童登錦帳，玉女下香階。",
            "虎嘯天魂住，龍吟地魄來。",
            "有人明此道，立使返嬰孩。"
        ],
        "title": "五言 一",
        "id": "6337d58a-291c-4be1-a36a-8318341871ef"
    },
    {
        "author": "呂巖",
        "paragraphs": [
            "姹女住南方，身邊產太陽。",
            "蟾宮烹玉液，坎戶煉瓊漿。",
            "過去神仙餌，今來到我嘗。",
            "一杯延萬紀，物外任翺翔。"
        ],
        "title": "五言 二",
        "id": "a668c670-aef9-49c6-876d-f957b0ec9341"
    },
    {
        "author": "呂巖",
        "paragraphs": [
            "頓悟黃芽理，陰陽稟自然。",
            "乾坤爐裏煉，日月鼎中煎。",
            "木產長生汞，金[烹]續命鉛。",
            "世人明此道，立便返童顏。"
        ],
        "title": "五言 三",
        "id": "76af9e23-544c-4d7c-87d2-ef3d3b852268"
    },
    {
        "author": "呂巖",
        "paragraphs": [
            "宇宙產黃芽，經爐煅作砂。",
            "陰陽烹五彩，水火煉三花。",
            "鼎內龍降虎，壺中龜遣蛇。",
            "功成歸物外，自在樂煙霞。"
        ],
        "title": "五言 四",
        "id": "ed0fd4ad-a7aa-4042-a99b-cdf128d472c0"
    },
    {
        "author": "呂巖",
        "paragraphs": [
            "要覓長生路，除非認本元。",
            "都來一味藥，剛道數千般。",
            "丹鼎烹成汞，爐中煉就鉛。",
            "依時服一粒，白日上冲天。"
        ],
        "title": "五言 五",
        "id": "df3ad5ee-0a96-4a0e-90f4-e42745132837"
    },
    {
        "author": "呂巖",
        "paragraphs": [
            "姹女住瑤臺，仙花滿地開。",
            "金苗從此出，玉蘂自天來。",
            "鳳舞長生曲，鸞歌續命杯。",
            "有人明此道，海變已千回。"
        ],
        "title": "五言 六",
        "id": "d9bcea21-8fa9-4261-a7ea-9e7682a48596"
    },
    {
        "author": "呂巖",
        "paragraphs": [
            "古往諸仙子，根元占甲庚。",
            "水中聞虎嘯，火裏見龍行。",
            "進退窮三候，相吞用八紘。",
            "沖天功行滿，寒暑不能爭。"
        ],
        "title": "五言 七",
        "id": "150477b6-37c2-4294-bbe3-c5e3fdecd178"
    },
    {
        "author": "呂巖",
        "paragraphs": [
            "我悟長生理，太陽伏太陰。",
            "離宮生白玉，坎戶產黃金。",
            "要主君臣義，須存子母心。",
            "九重神室內，虎嘯與龍吟。"
        ],
        "title": "五言 八",
        "id": "5320b510-0dcb-472e-aee5-bb0ea94d68c7"
    },
    {
        "author": "呂巖",
        "paragraphs": [
            "靈丹產太虛，九轉入重爐。",
            "浴就紅蓮顆，燒成白玉珠。",
            "水中鉛一兩，火內汞三銖。",
            "喫了瑤臺寶，升天任海枯。"
        ],
        "title": "五言 九",
        "id": "a7439510-f25d-4cfe-8fb1-43ca04fd0fe4"
    },
    {
        "author": "呂巖",
        "paragraphs": [
            "姹女住離宮，身邊產雌雄。",
            "爐中七返畢，鼎內九還終。",
            "悟了魚投水，迷因鳥在籠。",
            "耄年服一粒，立地變沖童。"
        ],
        "title": "五言 十",
        "id": "b67d7ab8-475f-464c-af96-f7b9b0f18a49"
    },
    {
        "author": "呂巖",
        "paragraphs": [
            "盜得乾坤祖，陰陽是本宗。",
            "天魂生白虎，地魄產青龍。",
            "運寶泥丸在，搬精入上宮。",
            "有人明此法，萬載貌如童。"
        ],
        "title": "五言 十一",
        "id": "4b8438f8-6955-4d12-b06f-d31ad8537cf0"
    },
    {
        "author": "呂巖",
        "paragraphs": [
            "要覓金丹理，根元不易逢。",
            "三才七返足，四象九還終。",
            "浴就微微白，燒成漸漸紅。",
            "一丸延萬紀，物外去沖沖。"
        ],
        "title": "五言 十二",
        "id": "bfc79d6b-9ad1-4e55-a117-43810b46a1de"
    },
    {
        "author": "呂巖",
        "paragraphs": [
            "箇箇覓長生，根元不易尋。",
            "要貪天上寶，須去世間琛。",
            "煉就水中火，燒成陽內陰。",
            "祖師親有語，一味水中金。"
        ],
        "title": "五言 十三",
        "id": "9e56e1b9-4222-411e-bbc3-4c12b3bf8dc3"
    },
    {
        "author": "呂巖",
        "paragraphs": [
            "萬物皆生土，如人得本元。",
            "青龍精是汞，白虎水爲鉛。",
            "悟者子投母，迷應地是天。",
            "將來物外客，箇箇補丹田。"
        ],
        "title": "五言 十四",
        "id": "d9373786-9726-41ca-a73b-a9b1df3be4a8"
    },
    {
        "author": "呂巖",
        "paragraphs": [
            "二十四神清，三千功行成。",
            "寒雲連地轉，聖日滿天明。",
            "玉子偏宜種，金田豈在耕。",
            "此中真妙理，誰道不長生。"
        ],
        "title": "五言 十五",
        "id": "ff1110f3-f23c-48c7-85f0-b279de71221d"
    },
    {
        "author": "呂巖",
        "paragraphs": [
            "妙妙妙中妙，玄玄玄更玄。",
            "動言俱演道，語默盡神仙。",
            "在掌如珠異，當空似月圓。",
            "他時功滿後，直入大羅天。"
        ],
        "title": "五言 十六",
        "id": "aa7e87b2-8322-4727-99b6-f203f7cb0b62"
    },
    {
        "author": "呂巖",
        "paragraphs": [
            "捉得金晶固命基，日魂東畔月華西。",
            "於中煉就長生藥，服了還同天地齊。"
        ],
        "title": "絕句 一",
        "id": "85ee1814-a6d0-42eb-b548-db1535244e45"
    },
    {
        "author": "呂巖",
        "paragraphs": [
            "莫怪瑤池消息稀，只緣塵事隔天機。",
            "若人尋得水中火，有一黃童上太微。"
        ],
        "title": "絕句 二",
        "id": "e15a7226-df6b-48d2-934c-0ea53d3f350f"
    },
    {
        "author": "呂巖",
        "paragraphs": [
            "混元海底隱生倫，內有黃童玉帝名。",
            "白虎神符潛姹女，靈元鎮在七元君。"
        ],
        "title": "絕句 三",
        "id": "3311951b-217e-4a51-a7db-a32b64d38ce6"
    },
    {
        "author": "呂巖",
        "paragraphs": [
            "三畝丹田無種種，種時須藉赤龍耕。",
            "曾將此種教人種，不解鉛池道不生。"
        ],
        "title": "絕句 四",
        "id": "fd62fd1d-c17c-4deb-a0b7-9815ba54f783"
    },
    {
        "author": "呂巖",
        "paragraphs": [
            "閃灼虎龍神劒飛，好憑身事莫相違。",
            "傳時須在乾坤力，便透三清入紫微。"
        ],
        "title": "絕句 五",
        "id": "59b1a941-50c9-4ec9-b131-8417e7e8b8ed"
    },
    {
        "author": "呂巖",
        "paragraphs": [
            "不用梯媒向外求，還丹只在體中收。",
            "莫言大道人難得，自是功夫不到頭。"
        ],
        "title": "絕句 六",
        "id": "4fed18c2-a9db-4815-b2b7-76c12da0c635"
    },
    {
        "author": "呂巖",
        "paragraphs": [
            "飲酒須教一百杯，東浮西泛自梯媒。",
            "日精自與月華合，有箇明珠走上來。"
        ],
        "title": "絕句 七",
        "id": "5b9f02a6-1481-4f0e-a0ba-fd49d3da2e92"
    },
    {
        "author": "呂巖",
        "paragraphs": [
            "不負三光不負人，不欺神道不欺貧。",
            "有人問我修行法，只種心田養此身。"
        ],
        "title": "絕句 八",
        "id": "9a183514-1707-4fd9-87f3-be780ced9ab1"
    },
    {
        "author": "呂巖",
        "paragraphs": [
            "時人若擬去瀛洲，先過巍巍十八樓。",
            "自有電雷聲震動，一池金水向東流。"
        ],
        "title": "絕句 九",
        "id": "cef72683-a09a-41a0-8cec-743064f15f64"
    },
    {
        "author": "呂巖",
        "paragraphs": [
            "瓶子如金玉子黃，上升下降續神光。",
            "三元一會經年淨，這箇天中日月長。"
        ],
        "title": "絕句 十",
        "id": "7bb5db12-c4bf-4ac1-b7ba-d97ad82134d0"
    },
    {
        "author": "呂巖",
        "paragraphs": [
            "學道須教徹骨貧，囊中只有五三文。",
            "有人問我修行法，遙指天邊日月輪。"
        ],
        "title": "絕句 十一",
        "id": "b326ea37-34cf-4ddc-b079-6ee7dcf53aad"
    },
    {
        "author": "呂巖",
        "paragraphs": [
            "我自忘心神自悅，跨水穿雲來相謁。",
            "不問黃芽肘後方，妙道通微怎生說。"
        ],
        "title": "絕句 十二",
        "id": "2100d40f-5c57-4b87-b99f-6b2ad1af5050"
    },
    {
        "author": "呂巖",
        "paragraphs": [
            "肘傳丹篆千年術，口誦黃庭兩卷經。",
            "鶴觀古壇松影裏，悄無人跡戶長扃。"
        ],
        "title": "絕句 十三",
        "id": "425391f4-e485-4ac6-a082-c555874b0411"
    },
    {
        "author": "呂巖",
        "paragraphs": [
            "獨上高峰望八都，黑雲散後月還孤。",
            "茫茫宇宙人無數，幾箇男兒是丈夫。"
        ],
        "title": "絕句 十四",
        "id": "1c75422c-39b5-4da7-92d4-2c27438dc399"
    },
    {
        "author": "呂巖",
        "paragraphs": [
            "天下都遊半日功，不須跨鳳與乘龍。",
            "偶因博戲飛神劒，摧却終南第一峰。"
        ],
        "title": "絕句 十五",
        "id": "1c2091a3-f81c-4757-aa0c-9b8aceab6c97"
    },
    {
        "author": "呂巖",
        "paragraphs": [
            "朝遊北越暮蒼梧，袖裏青虵膽氣麤。",
            "三入岳陽人不識，朗吟飛過洞庭湖。"
        ],
        "tags": [
            "洞庭湖"
        ],
        "title": "絕句 十六",
        "id": "66060086-27e6-4c01-b7d8-587070143296"
    },
    {
        "author": "呂巖",
        "paragraphs": [
            "趯倒葫蘆掉却琴，倒行直上臥牛岑。",
            "水飛石上迸如雪，立地看天坐地吟。"
        ],
        "title": "絕句 十七",
        "id": "2df0c2e1-4ea1-483a-9e9c-019d31b1dcd0"
    },
    {
        "author": "呂巖",
        "paragraphs": [
            "吾家本住在天齊，零落白雲鏁石梯。",
            "來往八千消半日，依前歸路不曾迷。"
        ],
        "title": "絕句 十八",
        "id": "7a3d5e84-ea53-4c09-a604-32be537fbc5e"
    },
    {
        "author": "呂巖",
        "paragraphs": [
            "蓮峰道士高且潔，不下蓮宮經歲月。",
            "星辰夜禮玉簪寒，龍虎曉開金鼎熱。"
        ],
        "title": "絕句 十九",
        "id": "a928a8b3-23d8-4215-a138-6d6c6d90c996"
    },
    {
        "author": "呂巖",
        "paragraphs": [
            "東山東畔忽相逢，握手丁寧語似鐘。",
            "劒術已成君把去，有蛟龍處斬蛟龍。"
        ],
        "title": "絕句 二十",
        "id": "62ff8f8a-773e-4e0e-8d9a-fcf739348dfb"
    },
    {
        "author": "呂巖",
        "paragraphs": [
            "朝泛蒼梧暮却還，洞中日月我爲天。",
            "匣中寶劒時時吼，不遇同人誓不傳。"
        ],
        "title": "絕句 二十一",
        "id": "518c566f-124b-49f1-a112-db1a42b1cd59"
    },
    {
        "author": "呂巖",
        "paragraphs": [
            "偎巖拍手葫蘆舞，過嶺穿雲拄杖飛。",
            "來往八千須半日，金州南畔有松扉。"
        ],
        "title": "絕句 二十二",
        "id": "4753fec1-6acd-421e-bf64-ef6c6ea86559"
    },
    {
        "author": "呂巖",
        "paragraphs": [
            "養得兒形似我形，我身枯悴子光精。",
            "生生世世常如此，爭似留神養自身。"
        ],
        "title": "絕句 二十三",
        "id": "32a19074-684d-4ca3-826b-0811c1257631"
    },
    {
        "author": "呂巖",
        "paragraphs": [
            "精養靈根氣養神，此真之外更無真。",
            "神仙不肯分明說，迷了千千萬萬人。"
        ],
        "title": "絕句 二十四",
        "id": "c5c27e42-787a-4d42-8c1b-eb40564b83ed"
    },
    {
        "author": "呂巖",
        "paragraphs": [
            "不事王侯不種田，日高猶自抱琴眠。",
            "起來旋點黃金買，不使人間作業錢。"
        ],
        "title": "絕句 二十五",
        "id": "8218fe50-a95b-4604-b959-f4a6f7ef1c38"
    },
    {
        "author": "呂巖",
        "paragraphs": [
            "天涯海角人求我，行到天涯不見人。",
            "忠孝義慈行方便，不須求我自然真。"
        ],
        "title": "絕句 二十六",
        "id": "ef843167-22f3-417a-8a2c-2811ddeb7b3f"
    },
    {
        "author": "呂巖",
        "paragraphs": [
            "莫道幽人一事無，閑中儘有靜工夫。",
            "閉門清晝讀書罷，掃地焚香到日晡。"
        ],
        "title": "絕句 二十七",
        "id": "17216ad1-f903-45aa-8ca8-77ee57a2ffbc"
    },
    {
        "author": "呂巖",
        "paragraphs": [
            "先生先生貌獰惡，拔劒當空氣雲錯。",
            "連喝三回急急去，歘然空裏人頭落。"
        ],
        "title": "絕句 二十八",
        "id": "24ffbbaf-64fc-4597-98e0-710ff95d2b01"
    },
    {
        "author": "呂巖",
        "paragraphs": [
            "劒起星奔萬里誅，風雷時逐雨聲麤。",
            "人頭攜處非人在，何事高吟過五湖。"
        ],
        "title": "絕句 二十九",
        "id": "557995d9-848a-40b6-8fc1-85a36bfbcf83"
    },
    {
        "author": "呂巖",
        "paragraphs": [
            "麤眉卓豎語如雷，聞說不平便放杯。",
            "仗劒當空千里去，一更別我二更回。"
        ],
        "title": "絕句 三十",
        "id": "a7305732-3b1a-46f8-a954-c2fe7dd1dee7"
    },
    {
        "author": "呂巖",
        "paragraphs": [
            "先生先生莫外求，道要人傳劒要收。",
            "今日相逢江海畔，一杯村酒勸君休。"
        ],
        "title": "絕句 三十一",
        "id": "51304359-b236-48d3-a0d6-ba571fb4a9a7"
    },
    {
        "author": "呂巖",
        "paragraphs": [
            "龐眉鬬豎惡精神，萬里騰空一踴身。",
            "背上匣中三尺劒，爲天且示不平人。"
        ],
        "title": "絕句 三十二",
        "id": "8d85470b-9e3d-4b9f-9d14-48bf480ff282"
    },
    {
        "author": "呂巖",
        "paragraphs": [
            "高談闊論若無人，可惜明君不遇真。",
            "陛下問臣來日事，請看午未丙丁春。"
        ],
        "title": "徽宗齋會",
        "id": "76159db7-900b-4d8d-b418-aba20ece5484"
    },
    {
        "author": "呂巖",
        "paragraphs": [
            "四海孤遊一野人，兩壺霜雪足精神。",
            "坎離二物君收得，龍虎丹行運水銀。"
        ],
        "title": "七夕 一",
        "id": "0e23bf8c-411d-402a-a872-73b59deff9bd"
    },
    {
        "author": "呂巖",
        "paragraphs": [
            "野人本是天台客，石橋南畔有舊宅。",
            "父子生來有兩口，多好歌笙不好拍。"
        ],
        "title": "七夕 二",
        "id": "1631049c-a2d0-4ecf-b9fe-f72eb9a88c5c"
    },
    {
        "author": "呂巖",
        "paragraphs": [
            "九重天子寰中貴，五等諸侯門外尊。",
            "爭似布衣狂醉客，不教性命屬乾坤。"
        ],
        "title": "贈李德成",
        "id": "7bb2a4bd-77a1-4394-8059-5d730a18e43b"
    },
    {
        "author": "呂巖",
        "paragraphs": [
            "草鋪橫野六七里，笛弄晚風三四聲。",
            "歸來飽飯黃昏後，不脫蓑衣臥月明。"
        ],
        "tags": [
            "儿童",
            "五年级下册",
            "小学古诗"
        ],
        "title": "牧童",
        "id": "ed966582-de5b-41f6-b041-eb5c38909187"
    },
    {
        "author": "呂巖",
        "paragraphs": [
            "這回相見不無緣，滿院風光小洞天。",
            "一劒當空又飛去，洞庭驚起老龍眠。"
        ],
        "tags": [
            "洞庭湖"
        ],
        "title": "潭州鶴會",
        "id": "3cba0a35-1e99-4ba2-afe1-a3fc43ac0b8d"
    },
    {
        "author": "呂巖",
        "paragraphs": [
            "偶乘青帝出蓬萊，劒戟崢嶸遍九垓。",
            "我在目前人不識，爲留一笠莫沉埋。"
        ],
        "title": "紹興道會",
        "id": "3575581c-c176-4f9f-8c03-d2fe2a9b93f1"
    },
    {
        "author": "呂巖",
        "paragraphs": [
            "鶴不西飛龍不行，露乾雲破洞簫清。",
            "少年仙子說閑事，遙隔綵雲聞笑聲。"
        ],
        "title": "贈曹先生",
        "id": "b34c2a6c-7f5e-4e38-a362-afc55c729a70"
    },
    {
        "author": "呂巖",
        "paragraphs": [
            "南宮水火吾須濟，北闕夫妻我自媒。",
            "洞裏龍兒嬌鬱律，山前童子喜徘徊。"
        ],
        "title": "海上相逢趙同",
        "id": "4228c77a-822e-435f-9637-fcf0fd953582"
    },
    {
        "author": "呂巖",
        "paragraphs": [
            "得道年來八百秋，不曾飛劒取人頭。",
            "玉皇未有天符至，且貨烏金混世流。"
        ],
        "title": "題鳳翔府天慶觀",
        "id": "30c60436-e606-46c9-a6eb-0749c47d70d0"
    },
    {
        "author": "呂巖",
        "paragraphs": [
            "峴山一夜玉龍寒，鳳林千樹梨花老。",
            "襄陽城裏沒人知，襄陽城外江山好。"
        ],
        "title": "劒畫此詩於襄陽雪中",
        "id": "230c2563-a02c-4bd0-96a6-65eb35c259cd"
    },
    {
        "author": "呂巖",
        "paragraphs": [
            "午夜君山翫月回，西鄰小圃碧蓮開。",
            "天香風露蒼華冷，雲在青霄鶴未來。"
        ],
        "tags": [
            "洞庭湖"
        ],
        "title": "洞庭湖君山頌",
        "id": "36b3b8a7-4671-43ca-a57b-8fc05bdfeb52"
    },
    {
        "author": "呂巖",
        "paragraphs": [
            "石池清水是吾心，剛被桃花影倒沉。",
            "一到邽山宮闕內，銷閑澄慮七弦琴。"
        ],
        "title": "秦州北山觀留詩",
        "id": "dfc2a159-7613-41db-a06a-42f233dc4543"
    },
    {
        "author": "呂巖",
        "paragraphs": [
            "鯨吸鰲吞數百杯，玉山誰起復誰頹。",
            "醒時兩袂天風冷，一朵紅雲海上來。"
        ],
        "title": "題永康酒樓",
        "id": "b8e7ab69-72eb-45c8-8169-2fba4cd7b782"
    },
    {
        "author": "呂巖",
        "paragraphs": [
            "華州回道人，來到岳陽城。",
            "別我遊何處，秋空一劒橫。"
        ],
        "title": "贈滕宗諒",
        "id": "cc09af65-643f-4608-b4d5-228c5504d8a8"
    },
    {
        "author": "呂巖",
        "paragraphs": [
            "落魄薛高士，年高無白髭。",
            "雲中閑臥石，山裏冷尋碑。",
            "誇我飲大酒，嫌人說小詩。",
            "不知甚麽漢，一任輩流嗤。"
        ],
        "title": "贈江州太平觀道士",
        "id": "8ef413fc-5ba1-4fa5-a427-379bb1f54a31"
    },
    {
        "author": "呂巖",
        "paragraphs": [
            "捏土爲香事有因，世間宜假不宜真。",
            "皇朝宰相張天覺，天下雲遊呂洞賓。"
        ],
        "title": "宋朝張天覺爲相之日有繿縷道人及門求施公不知禮敬因戲問道人有何仙術荅以能揑土爲香公請試爲之須臾煙罷道人不見但留詩于案上云",
        "id": "c63701c9-bfb0-49e3-baeb-c960b12aff1d"
    },
    {
        "author": "呂巖",
        "paragraphs": [
            "青霄一路少人行，休話興亡事不成。",
            "金榜因何無姓字，玉都必是有仙名。",
            "雲歸入海龍千尺，雲滿長空鶴一聲。",
            "深謝宋朝明聖主，解書丹詔詔先生。"
        ],
        "title": "贈陳處士",
        "id": "9ccddb57-f0b6-4e05-925b-49003dfa2a3d"
    },
    {
        "author": "呂巖",
        "paragraphs": [
            "天網恢恢萬象疎，一身親到華山區。",
            "寒雲去後留殘月，春雪來時問太虛。",
            "六洞真人歸紫府，千年鸞鶴老蒼梧。",
            "自從遺却先生後，南北東西少丈夫。"
        ],
        "title": "哭陳先生",
        "id": "1a083efa-e037-4d6a-8569-b7e676fc371c"
    },
    {
        "author": "呂巖",
        "paragraphs": [
            "欲整鋒鋩取憚勞，凌晨開匣玉龍嗥。",
            "手中氣概冰三尺，石上精神虵一條。",
            "姦血默隨流水盡，凶豪今逐漬痕消。",
            "削平浮世不平事，與爾相將上九霄。"
        ],
        "title": "化江南簡寂觀道士侯用晦磨劒",
        "id": "1d3817a0-07fd-4e7c-8308-047ab579eabd"
    },
    {
        "author": "呂巖",
        "paragraphs": [
            "西鄰已富憂不足，東老雖貧樂有餘。",
            "白酒釀來緣好客，黃金散盡爲收書。"
        ],
        "title": "熙寧元年八月十九日過湖州東林沈山用石榴皮寫絕句於壁自號回山人",
        "id": "bbfbc747-acf1-4e1b-b5e8-aef58ef199bc"
    },
    {
        "author": "呂巖",
        "paragraphs": [
            "玉蘂一鎗稱絕品，僧家造法極功夫。",
            "兔毛甌淺香雲白，蝦眼湯翻細浪俱。",
            "斷送睡魔離几席，增添清氣入肌膚。",
            "幽叢自落溪巖外，不肯移根入上都。"
        ],
        "title": "大雲寺茶詩",
        "id": "10812bf0-3ddb-4b55-a1fd-187aee311bb2"
    },
    {
        "author": "呂巖",
        "paragraphs": [
            "無心獨坐轉黃庭，不逐時流入利名。",
            "救老只存真一氣，修生長遣百神靈。",
            "朝朝煉液歸瓊壠，夜夜朝元養玉英。",
            "莫笑老人貧裏樂，十年功滿上三清。"
        ],
        "title": "別詩二首 一",
        "id": "3cfccc63-31e4-448f-9adb-e5ef04dd11f9"
    },
    {
        "author": "呂巖",
        "paragraphs": [
            "時人受氣稟陰陽，均體乾坤壽命長。",
            "爲重本宗能壽永，因輕元祖遂淪亡。",
            "三宮自有迴流法，萬物那無運用方。",
            "咫尺崑崙山上玉，幾人知是藥中王。"
        ],
        "title": "別詩二首 二",
        "id": "df314794-aec3-4778-99ae-6a0463d55340"
    },
    {
        "author": "呂巖",
        "paragraphs": [
            "羅浮道士誰同流，草衣木食輕王侯。",
            "世間甲子管不得，壺裏乾坤只自由。",
            "數着殘棊江月曉，一聲長嘯海山秋。",
            "飲餘回首話歸路，遙指白雲天際頭。"
        ],
        "title": "贈羅浮道士",
        "id": "a6dcac8c-b132-49f8-8758-cadb269d0223"
    },
    {
        "author": "呂巖",
        "paragraphs": [
            "秋景蕭條葉亂飛，庭松影裏坐移時。",
            "雲迷鶴駕何方去，仙洞朝元失我期。"
        ],
        "title": "宿州天慶觀殿門留贈符離道士",
        "id": "ce6ec907-4bb3-4266-b3bf-02569ffd7ddf"
    },
    {
        "author": "呂巖",
        "paragraphs": [
            "黃鶴樓前吹笛時，白蘋紅蓼滿江湄。",
            "衷情欲訴誰能會，惟有清風明月知。"
        ],
        "tags": [
            "黄鹤楼"
        ],
        "title": "題黃鶴樓石照",
        "id": "b3535553-31b0-4b12-983e-db5e50119e97"
    },
    {
        "author": "呂巖",
        "paragraphs": [
            "三千里外無家客，七百年來雲水身。",
            "行滿蓬萊爲別館，道成瓦礫盡黃金。",
            "待賓榼裏常存酒，化藥爐中別有春。",
            "積德求師何患少，由來天地不私親。"
        ],
        "title": "荅僧見",
        "id": "4ee45e7e-378e-486b-9535-a9f77bffd102"
    },
    {
        "author": "呂巖",
        "paragraphs": [
            "達者推心兼濟物，聖賢傳法不離真。",
            "請師開說西來意，七祖如今未有人。"
        ],
        "title": "與潭州智度寺慧覺詩",
        "id": "a02f1433-c766-4c72-9738-f1c3179d9b15"
    },
    {
        "author": "呂巖",
        "paragraphs": [
            "棄却瓢囊摵碎琴，如今不戀□中金。",
            "自從一見黃龍後，始覺從前錯用心。"
        ],
        "title": "參黃龍機悟後呈偈",
        "id": "cf44ceff-9ce2-4708-b4e7-e66feb5cec58"
    },
    {
        "author": "呂巖",
        "paragraphs": [
            "唐朝進士，今日神仙。",
            "足躡紫霧，却返洞天。"
        ],
        "title": "題僧房絕句",
        "id": "f3377218-e870-4b6a-adf4-cf6425587ae1"
    },
    {
        "author": "呂巖",
        "paragraphs": [
            "少飲欺心酒，休貪不義財。",
            "福因慈善得，禍向巧姦來。"
        ],
        "title": "賜齊州李希遇詩",
        "id": "a2297fa0-4fbe-4e21-a467-01a86b851f9e"
    },
    {
        "author": "呂巖",
        "paragraphs": [
            "春暖羣花半開，逍遙石上徘徊。",
            "獨攜玉律丹訣，閑踏青莎碧苔。",
            "古洞眠來九載，流霞飲幾千杯。",
            "逢人莫話他事，笑指白雲去來。"
        ],
        "title": "六言",
        "id": "2aed390e-cec4-4ecf-96ad-37adcb6e8abf"
    },
    {
        "author": "呂巖",
        "paragraphs": [
            "密室靜存神，陰陽重一斤。",
            "煉成離女液，嚥盡坎男津。",
            "漸變逍遙體，超然自在身。",
            "更休功業滿，旌鶴引朝真。"
        ],
        "title": "明胎息",
        "id": "07909e25-206d-4c7a-b76a-7f052ce2b2f5"
    },
    {
        "author": "呂巖",
        "paragraphs": [
            "二八佳人體似酥，腰間仗劒斬凡夫。",
            "雖然不見人頭落，暗裏教君骨髓枯。"
        ],
        "title": "警世",
        "id": "a25f3128-9834-4dc9-9a7f-ebe9568a8881"
    },
    {
        "author": "呂巖",
        "paragraphs": [
            "通道復通玄，名留四海傳。",
            "交親一拄杖，活計兩空拳。",
            "要果逡巡種，思茶逐旋煎。",
            "豈知來混世，不久却回天。"
        ],
        "title": "通道",
        "id": "96e2c63c-8f70-4e1d-9ed9-e6786f67492e"
    },
    {
        "author": "呂巖",
        "paragraphs": [
            "手內青虵凌白日，洞中仙果豔長春。",
            "須知物外煙霞客，不是塵中磨鏡人。"
        ],
        "title": "爲賈師雄發明古鐵鏡",
        "id": "24818449-e5a9-41ad-b7d4-81ab80629745"
    },
    {
        "author": "呂巖",
        "paragraphs": [
            "醉舞高歌海上山，天瓢承露結金丹。",
            "夜深鶴透秋空碧，萬里西風一劒寒。"
        ],
        "title": "題全州道士蔣暉壁",
        "id": "fad2e3b8-c17a-43dd-976b-fac54e398e90"
    },
    {
        "author": "呂巖",
        "paragraphs": [
            "高心休擬鳳池遊，朱紱銀章寵已優。",
            "欲待禍來名欲滅，林泉養法預爲謀。"
        ],
        "title": "謁石守道",
        "id": "b6cc0491-846c-4fde-ba61-524cd6323a44"
    },
    {
        "author": "呂巖",
        "paragraphs": [
            "嫫母西施共此身，可憐老少隔千春。",
            "他年鶴髮雞皮媼，今日玉顏花貌人。"
        ],
        "title": "題廣陵妓屏二首 一",
        "id": "15953941-0641-4b4e-9c0e-bdfcdc4efa51"
    },
    {
        "author": "呂巖",
        "paragraphs": [
            "花開花落兩悲歡，花與人還事一般。",
            "開在枝間妨客折，落來地上請誰看。"
        ],
        "title": "題廣陵妓屏二首 二",
        "id": "4a97b707-c0b6-4d49-96a5-ac2495c033d4"
    },
    {
        "author": "呂巖",
        "paragraphs": [
            "一吸鸞笙裂太清，綠衣童子步虛聲。",
            "玉樓喚醒千年夢，碧桃枝上金雞鳴。"
        ],
        "title": "題東都妓館壁",
        "id": "f0bffd4b-fc60-4b81-a87e-6f78b072d594"
    },
    {
        "author": "呂巖",
        "paragraphs": [
            "腹內嬰兒養已成，且居廛市暫娛情。",
            "無端措大剛饒舌，却入白雲深處行。"
        ],
        "title": "崔中舉進士遊岳陽遇真人錄沁園春詞詰其姓名薦之李守排戶而入惟見留詩于壁",
        "id": "97fdbb63-2d58-48ba-b7b9-4ca8c2c93e3c"
    },
    {
        "author": "呂巖",
        "paragraphs": [
            "宮門一閑入，臨水憑欄立。",
            "無人知我來，朱頂鶴聲急。"
        ],
        "title": "題詩紫極宮",
        "id": "b48ff3ef-b33b-4c90-9587-a5a03f05ca66"
    },
    {
        "author": "呂巖",
        "paragraphs": [
            "獨自行來獨自坐，無限世人不識我。",
            "惟有城南老樹精，分明知道神仙過。"
        ],
        "title": "閑題",
        "id": "7e008712-a49b-4447-9c6b-881523f48470"
    },
    {
        "author": "呂巖",
        "paragraphs": [
            "松枯石老水縈迴，箇裏難教俗客來。",
            "擡眼試看山外景，紛紛風急障黃埃。"
        ],
        "title": "山隱",
        "id": "c84ec2fa-cf4b-4d49-90da-21884df659bd"
    },
    {
        "author": "呂巖",
        "paragraphs": [
            "息精息氣養精神，精養丹田氣養身。",
            "有人學得這般術，便是長生不死人。"
        ],
        "title": "絕句 一",
        "id": "1ff9af08-5d70-4331-a818-d51aba1a781d"
    },
    {
        "author": "呂巖",
        "paragraphs": [
            "斗笠爲帆扇作舟，五湖四海任遨遊。",
            "大千沙界須臾至，石爛松枯經幾秋。"
        ],
        "title": "絕句 二",
        "id": "d73647d3-09be-4bea-b7c8-72f741d550dd"
    },
    {
        "author": "呂巖",
        "paragraphs": [
            "或爲道士或爲僧，混俗和光別有能。",
            "苦海翻成天上路，毘盧常照百千燈。"
        ],
        "title": "絕句 三",
        "id": "406a277d-9657-47f7-a85b-7e52dd93ba5a"
    },
    {
        "author": "呂巖",
        "paragraphs": [
            "一毫之善，與人方便。",
            "一毫之惡，勸君莫作。",
            "衣食隨緣，自然快樂。",
            "筭是甚命，問什麽卜。",
            "欺人是禍，饒人是福。",
            "天眼昭昭，報應甚速。",
            "諦聽吾言，神欽鬼伏。"
        ],
        "title": "勸世",
        "id": "5fa6ab28-af29-4b8c-9a40-82c73c0923a8"
    },
    {
        "author": "呂巖",
        "paragraphs": [
            "𡏟頭坯，隨雨破，秪是未曾經水火。",
            "若經水火燒成磚，留向世間住萬年。",
            "稜角堅完不復壞，扣之聲韻堪磨鐫。",
            "凡水火，尚成功，堅完萬物誰能同。",
            "修行路上多少人，窮年煉養費精神。",
            "不道未曾經水火，無常一旦臨君身。",
            "既不悟，終不悔，死了猶來借精髓。",
            "主持正念大艱辛，一失人身爲異類。",
            "君不見洛陽富鄭公，說與金丹如盲聾。",
            "執迷不悟修真理，焉知潛合造化功。",
            "又不見九江張尚書，服藥失明神氣枯。",
            "不知還丹本無質，翻餌金石何太愚。",
            "又不見三衢趙樞密，參禪作鬼終不識。",
            "修完外體在何邊，辯捷語言終不實。",
            "𡏟頭坯，隨雨破，便似修行這幾箇。",
            "大丈夫，超覺性，了盡空門不爲證。",
            "伏羲傳道至于今，窮理盡性至於命。",
            "了命如何是本元，先認坎離幷四正。",
            "坎離即是真常家，見者超凡須入聖。",
            "坎是虎，離是龍，二體本來同一宮。",
            "龍吞虎啗居其中，離合浮沈初復終。",
            "剝而復，否而泰，進退往來定交會。",
            "弦而望，明而晦，消長盈虛相匹配。",
            "神仙深入水晶宮，時飲醍醐清更醲。",
            "餌之千日功便成，金筋玉骨身已輕。",
            "此箇景象惟自身，上昇早得朝三清。",
            "三清聖位我亦有，本來只奪乾坤精。",
            "飲凡酒，食羶腥，補養元和沖更盈。",
            "自融結，轉光明，變作珍珠飛玉京。",
            "須臾六年腸不餒，血化白膏體難毀。",
            "不食方爲真絕糧，真氣薰蒸肢體強。",
            "既不食，超百億，口鼻都無凡喘息。",
            "真人以踵凡以喉，從此真凡兩邊立。",
            "到此遂成無漏身，胎息丹田湧真火。",
            "老氏自此號嬰兒，火候九年都經過。",
            "留形住世不知春，忽爾天門頂中破。",
            "真人出現大神通，從此天仙可相賀。",
            "聖賢三教不異門，昧者勞心休恁麽。",
            "有識自愛生，有形終不滅。",
            "歎愚人，空駕說。",
            "愚人流蕩無則休，落趣循環幾時徹。",
            "學人學人細尋覓，且須研究古金碧。",
            "金碧參同不計年，妙中妙兮玄中玄。"
        ],
        "title": "𡏟頭坯歌",
        "id": "f52d0c04-d75f-4f0c-bd6b-eb67876e816e"
    },
    {
        "author": "呂巖",
        "paragraphs": [
            "六國愁看沉與浮，攜琴長歗出神州。",
            "擬向煙霞煮白石，偶來城市見丹丘。",
            "受得金華出世術，期於紫府駕雲遊。",
            "年來摘得黃巖翠，琪樹參差連地肺。",
            "露飄香隴玉苗滋，月上碧峰丹鶴唳。",
            "洞天消息春正深，仙路往還俗難繼。",
            "忽因乘興下白雲，與君邂逅於塵世。",
            "塵世相逢開口希，共論太古同流志。",
            "瑤琴寶瑟與君彈，瓊漿玉液勸我醉。",
            "醉中亦話興亡事，云道總無珪組累。",
            "浮世短景倏成空，石火電光看即逝。",
            "韶年淑質曾非固，花面玉顏還作土。",
            "芳樽但繼曉復昏，樂事不窮今與古。",
            "何如識箇玄玄道，道在杳冥須細考。",
            "壺中一粒化奇物，物外千年功力奧。",
            "但能制得水中華，水火翻成金丹竈。",
            "丹就人間不久居，自有碧霄元命誥。",
            "玄洲暘谷悉可居，地壽天齡永相保。",
            "鸞車鶴駕逐雲飛，迢迢瑤池應易到。",
            "耳聞爭戰還傾覆，眼見妍華成枯槁。",
            "唐家舊國盡荒蕪，漢室諸侯空白草。",
            "蜉蝣世界實足悲，槿花性命莫遲遲。",
            "珠璣溢屋非爲福，羅綺滿箱徒自危。",
            "志士戒貪昔所重，達人忘欲寧自期。",
            "劉方劉方審聽我，流光迅速如飛過。",
            "陰媱果決用心除，尸鬼因循爲汝禍。",
            "八瓊秘訣君自識，莫待鉛空車又破。",
            "破車壞鉛須震驚，直遇伯陽應不可。",
            "悠悠憂家復憂國，耗盡三田元宅火。",
            "咫尺玄關若要開，憑君自解黃金鎖。"
        ],
        "title": "贈劉方處士",
        "id": "aa8f930a-65ca-4044-ad7d-a75fc9c09bf5"
    },
    {
        "author": "呂巖",
        "paragraphs": [
            "玉走金飛兩曜忙，始聞花發又秋霜。",
            "徒誇籛壽千年歲，也是雲中一電光。",
            "一電光，何太疾，百年都來三萬日。",
            "其間寒暑互煎熬，不覺童顏暗中失。",
            "縱有兒孫滿眼前，却成恩愛轉牽纏。",
            "及乎精竭身枯朽，誰解教伊暫駐顏。",
            "延年之道既無計，不免將身歸逝水。",
            "但看古往聖賢人，幾箇解留身在世。",
            "身在世，也有方，只爲時人誤度量。",
            "競向山中尋草藥，伏鉛制汞點丹陽。",
            "點丹陽，事迥別，須向坎中求赤血。",
            "取來離位制陰精，配合調和有時節。",
            "時節正，用媒人，金翁姹女結親姻。",
            "金翁偏愛騎白虎，姹女常駕赤龍身。",
            "虎來靜坐秋江裏，龍向潭中奮身起。",
            "兩獸相逢戰一場，波浪奔騰如鼎沸。",
            "黃婆丁老助威靈，撼動乾坤走神鬼。",
            "須臾戰罷雲氣收，種箇玄珠在泥底。",
            "從此根芽漸長成，隨時灌溉抱真精。",
            "十月脫胎吞入口，忽覺凡身已有靈。",
            "此箇事，世間稀，不是等閑人得知。",
            "宿世若無仙骨分，容易如何得遇之。",
            "金液丹，宜便煉，大都光景急如箭。",
            "要取魚，須結筌，何不收心煉取鉛？",
            "莫教燭被風吹滅，六道輪迴難怨天。",
            "近來世上人多詐，盡著布衣稱道者。",
            "問他金木是何般，噤口不言如害啞。",
            "却云服氣與休糧，別有門庭道路長。",
            "豈不見陰君破迷歌裏說，太乙含真法最強。",
            "莫怪言詞太狂劣，只爲時人難鑒別。",
            "惟君心與我心同，方敢傾心與君說。"
        ],
        "title": "寄白龍洞劉道人",
        "id": "fd41be01-a579-49be-89cb-6e21b69bc4cb"
    },
    {
        "author": "呂巖",
        "paragraphs": [
            "與君相見皇都裏，陶陶動便經年醉。",
            "醉中往往愛藏真，亦不爲他名與利。",
            "勸君休戀浮華榮，直須奔走煙霞程。",
            "煙霞欲去如何去，先須肘後飛金晶。",
            "金晶飛到上宮裏，上宮下宮通光明。",
            "當時玉汞涓涓生，奔歸元海如雷聲。",
            "從此夫妻相際會，歡娛踴躍情無外。",
            "水火都來兩半間，卦候翻成地天泰。",
            "一浮一沈陽煉陰，陰盡方知此理深。",
            "到底根元是何物，分明只是水中金。",
            "喬公喬公急下手，莫逐烏飛兼兔走。",
            "何如脩煉作真人，塵世浮生終不久。",
            "人道長生沒得來，自古至今有有有。"
        ],
        "title": "贈喬二郎",
        "id": "cf23be31-cf66-4eab-9d99-c2083b6074bd"
    },
    {
        "author": "呂巖",
        "paragraphs": [
            "縱橫天際爲閑客，時遇季秋重陽節。",
            "陰雲一布徧長空，膏澤連綿滋萬物。",
            "因雨泥滑門不出，忽聞鄰舍語丹術。",
            "試問鄰公可相傳，一言許肯更無難。",
            "數篇奇怪文入手，一夜挑燈讀不了。",
            "曉來日早纔看畢，不覺自醉如恍惚。",
            "恍惚之中見有物，狀如日輪明突屼。",
            "自言便是丹砂精，宜向鼎中烹凡質。",
            "凡質本來不化真，化真須得真中物。",
            "不用鉛，不用汞，還丹須向爐中種。",
            "玄中之玄號真鉛，及至用鉛還不用。",
            "或名龍，或名虎，或號嬰兒幷姹女。",
            "丹砂一粒名千般，一中有一爲丹母。",
            "火莫燃，水莫凍，修之煉之須珍重。",
            "直待虎歗折顛峰，驪龍奪得玄珠弄。",
            "龍吞玄寶忽昇飛，飛龍被我捉來騎。",
            "一翥上朝歸碧落，碧落廣闊無東西。",
            "無曉無夜無年月，無寒無暑無四時。",
            "自從修到無爲地，始覺奇之又怪之。"
        ],
        "title": "鄂渚悟道歌",
        "id": "d2dd1c88-68a7-4054-bd14-edafb3798407"
    },
    {
        "author": "呂巖",
        "paragraphs": [
            "數載樂幽幽，欲逃寒暑逼。",
            "不求名與利，猶恐身心役。",
            "苦志慕黃庭，慇懃求道跡。",
            "陰功暗心修，善行長日積。",
            "世路果逢師，時人皆不識。",
            "我師機行密，懷量性孤僻。",
            "解把五行移，能將四象易。",
            "傳余造化門，始悟希夷則。",
            "服取兩般真，從頭路端的。",
            "烹煎日月壺，不離乾坤側。",
            "至道眼前觀，得之元咫尺。",
            "真空空不空，真色色非色。",
            "推倒玉葫蘆，迸出黃金液。",
            "緊把赤龍頭，猛將驪珠吸。",
            "吞歸臟腑中，奪得神仙力。",
            "妙號一黍珠，延年千萬億。",
            "同途聽我吟，與道相親益。",
            "未曉真黃芽，徒勞遊紫陌。",
            "把住赤烏魂，突出銀蟾魄。",
            "未省此中玄，常流容易測。",
            "三天應有路，九地終無厄。",
            "守道且藏愚，忘機要混迹。",
            "羣生莫相輕，已是蓬萊客。"
        ],
        "title": "又記",
        "id": "a87142ad-8126-4f60-9f10-31346bceddd3"
    },
    {
        "author": "呂巖",
        "paragraphs": [
            "求之不見，來即不見。",
            "不見不見，君之素面。",
            "火裏曾飛，水中亦見。",
            "道路非遙，身心不戀。",
            "又不知有返陰之龜，回陽之鴈。",
            "遇即遇真人，達即達其神。",
            "一萬二千甲子，這一壺流霞長春。",
            "流霞流霞，本性一家。",
            "飢餐日精，渴飲月華。",
            "將甲子丁丑之歲，與君決破東門之大瓜。"
        ],
        "title": "秘訣歌",
        "id": "1076a8a8-676e-46e7-a4bf-bc54597a6b17"
    },
    {
        "author": "呂巖",
        "paragraphs": [
            "二秀才，二秀才兮非秀才，非秀才兮是仙才。",
            "中華國裏親遭遇，仰面觀天笑眼開。",
            "鶴形兮龜骨，龍吟兮虎顏。",
            "我有至言相勸勉，願君兮勿猜勿猜。",
            "但煦日吹月，嚥雨呵雷。",
            "火寄冥宮，水濟丹臺。",
            "金木交而土歸位，鉛汞分而丹露胎。",
            "赤血換而白乳流，透九竅兮動百骸。",
            "然然卷，然然舒，哀哀咍咍。",
            "孩兒喘而不死，腹空虛兮長齋。",
            "酬名利兮狂歌醉舞，酬富貴兮麻裰莎鞋。",
            "甲子問時休記，看桑田變作黃埃。",
            "青山白雲好居住，勸君歸去來兮歸去來。"
        ],
        "title": "勉牛生夏侯生",
        "id": "74099436-d234-4a4c-8b4e-f841ba404834"
    },
    {
        "author": "呂巖",
        "paragraphs": [
            "方丈有門出不鑰，見箇山童露雙脚。",
            "問伊方丈何寂寥，道是虛空也不著。",
            "聞此語，何欣欣，主翁豈是尋常人。",
            "我來謁見不得見，謁心耿耿生埃塵。",
            "歸去也，波浩渺，路入蓬萊山杳杳。",
            "相思一上石樓時，雪晴海闊千峰曉。"
        ],
        "title": "題四明金鵝寺壁",
        "id": "b9503043-cc56-4eb9-acff-38e7ab244219"
    },
    {
        "author": "呂巖",
        "paragraphs": [
            "我有一腹空谷虛，言之道有又還無。",
            "言之無兮不可捨，言之有兮不可居。",
            "谷兮谷兮太玄妙，神兮神兮真大道。",
            "保之守之不死名，修之煉之仙人號。",
            "神得一以靈，谷得一以盈。",
            "若人能守一，只此是長生。",
            "本不遠離，身還不見。",
            "煉之功若成，自然凡骨變。",
            "谷神不死玄牝門，出入綿綿道若存。",
            "修煉還須夜半子，河車般載上崑崙。",
            "龍又吟，虎又歗，風雲際會黃婆叫。",
            "火中姹女正含嬌，回觀水底嬰兒俏。",
            "嬰兒姹女見黃婆，兒女相逢兩意和。",
            "金殿玉堂門十二，金翁木母正來過。",
            "重門過後牢關鎖，點檢斗牛先下火。",
            "進火消陰始一陽，千歲仙桃初結果。",
            "曲江東岸金烏飛，西岸清光玉兔輝。",
            "烏兔走歸峰頂上，爐中姹女脫青衣。",
            "脫却青衣露素體，嬰兒領入重幃裏。",
            "十月情濃產一男，說道長生永不死。",
            "勸君煉，勸君修，谷神不死此中求。",
            "此中悟取玄微處，與君白日登瀛洲。"
        ],
        "title": "谷神歌",
        "id": "47e454df-52ed-40a5-b0e6-a60519605ada"
    },
    {
        "author": "呂巖",
        "paragraphs": [
            "人命急如線，上下來往速如箭。",
            "認得是元神，子後午前須至煉。",
            "隨意出，隨意入，天地三才人得一。",
            "既得一，勿遺失，失了永求無一物。",
            "堪歎荒郊塚墓中，自古滅亡不知屈。"
        ],
        "title": "修身訣",
        "id": "5a83d27e-3b6b-486c-938c-5524b9feb210"
    },
    {
        "author": "呂巖",
        "paragraphs": [
            "落魄且落魄，夜宿鄉村，朝遊城郭。",
            "閑來無事玩青山，因來街市貨丹藥。",
            "賣得錢，不算度，酤美酒，自斟酌。",
            "醉後吟哦動鬼神，任意日頭向西落。"
        ],
        "title": "長短句",
        "id": "df16656e-76ed-4489-b152-ba12a11e560c"
    },
    {
        "author": "呂巖",
        "paragraphs": [
            "三清宮殿隱崑巔，日月光浮起紫煙。",
            "池沼泓泓翻玉液，樓臺疊疊運靈泉。",
            "青龍乘火鉛爲汞，白虎騰波汞作鉛。",
            "欲得坎男求匹偶，須憑離女結因緣。",
            "黃婆設盡千般計，金鼎開成一朵蓮。",
            "列女擎烏當左畔，將軍戴兔鎮西邊。",
            "黑龜却伏紅爐下，朱雀還棲華閣前。",
            "然後澄神窺見影，三周功就駕雲軿。"
        ],
        "title": "直指大丹歌",
        "id": "e404fba9-8b04-4b8d-9caf-325368542176"
    },
    {
        "author": "呂巖",
        "paragraphs": [
            "閉目藏真神思凝，杳冥中裏見吾宗。",
            "無邊畔，迥朦朧，玄景觀來覺盡空。"
        ],
        "title": "漁父詞一十八首 入定",
        "id": "5efc3567-b3a9-49ee-940d-dd52aab171ac"
    },
    {
        "author": "呂巖",
        "paragraphs": [
            "大道從來屬自然，空堂寂坐守機關。",
            "三田寶，鎮長存，赤帝分明坐廣寒。"
        ],
        "title": "漁父詞一十八首 初九",
        "id": "b6eca962-dd06-464f-bec6-061b9c2ceaab"
    },
    {
        "author": "呂巖",
        "paragraphs": [
            "日月交加曉夜奔，崑崙頂上定乾坤。",
            "真鏡裏，實堪論，靉靉紅霞曉寂門。"
        ],
        "title": "漁父詞一十八首 玄用",
        "id": "9c736477-969b-4410-b4bb-db3e85a99a88"
    },
    {
        "author": "呂巖",
        "paragraphs": [
            "恍惚擒來得自然，偷他造化在其間。",
            "神鼎內，火烹煎，盡歷陰陽結作丹。"
        ],
        "title": "漁父詞一十八首 神効",
        "id": "a96f42a7-0a9e-4192-a934-39b0407eaa3b"
    },
    {
        "author": "呂巖",
        "paragraphs": [
            "卯酉門中作用時，赤龍時蘸玉清池。",
            "雲薄薄，雨微微，看取妖容露雪肌。"
        ],
        "title": "漁父詞一十八首 沐浴",
        "id": "f15628e2-507c-4a38-8f7a-5f3b4920cd4a"
    },
    {
        "author": "呂巖",
        "paragraphs": [
            "子午常餐日月精，玄關門戶啓還扃。",
            "長如此，過平生，且把陰陽子細烹。"
        ],
        "title": "漁父詞一十八首 延壽",
        "id": "b13aea1b-3495-4bfa-a664-c662601a2884"
    },
    {
        "author": "呂巖",
        "paragraphs": [
            "會合都從戊巳家，金鉛水汞莫須誇。",
            "只此物，結丹砂，反覆陰陽色轉華。"
        ],
        "title": "漁父詞一十八首 瑞鼎",
        "id": "c2145939-0bea-43b1-8b54-5321f04f53d6"
    },
    {
        "author": "呂巖",
        "paragraphs": [
            "位立三才屬五行，陰陽合處便相生。",
            "龍飛踴，虎狌獰，吐箇神珠各戰爭。"
        ],
        "title": "漁父詞一十八首 活得",
        "id": "f217a9f4-3305-4bc0-9e9d-cfc24d6c7535"
    },
    {
        "author": "呂巖",
        "paragraphs": [
            "四象分明八卦周，乾坤男女論綢繆。",
            "交會處，更嬌羞，轉覺情深玉體柔。"
        ],
        "title": "漁父詞一十八首 燦爛",
        "id": "151c0b94-0ed6-4fb0-bec8-4265385d5df4"
    },
    {
        "author": "呂巖",
        "paragraphs": [
            "運本還元於此尋，周流金鼎虎龍吟。",
            "身不老，俗難侵，貌返童顏骨變金。"
        ],
        "title": "漁父詞一十八首 鍊質",
        "id": "06d13a0c-b850-4e6f-ad75-fcb990e49db9"
    },
    {
        "author": "呂巖",
        "paragraphs": [
            "還返初成立變童，瑞蓮開處色輝紅。",
            "金鼎內，迥朦朧，換骨添筋處處通。"
        ],
        "title": "漁父詞一十八首 神異",
        "id": "84fcbf10-8f56-44b1-8735-1055fdab6a45"
    },
    {
        "author": "呂巖",
        "paragraphs": [
            "那箇仙經述此方，參同大易顯陰陽。",
            "須窮取，莫顛狂，會者名高道自昌。"
        ],
        "title": "漁父詞一十八首 知路",
        "id": "cdfca188-646d-4d0f-8689-d1d25735da77"
    },
    {
        "author": "呂巖",
        "paragraphs": [
            "九轉功成數盡乾，開爐撥鼎見金丹。",
            "餐餌了，別塵寰，足躡青雲突上天。"
        ],
        "title": "漁父詞一十八首 朝帝",
        "id": "2824a01b-48a4-4802-a83c-2e95dd658545"
    },
    {
        "author": "呂巖",
        "paragraphs": [
            "舉世人生何所依，不求自己更求誰。",
            "絕嗜慾，斷貪癡，莫把神明暗裏欺。"
        ],
        "title": "漁父詞一十八首 方契理",
        "id": "d06af775-14c8-4ae2-b36e-7edd4a7e2e99"
    },
    {
        "author": "呂巖",
        "paragraphs": [
            "學道初從此處修，斷除貪愛別嬌柔。",
            "長守靜，處深幽，服氣餐霞飽即休。"
        ],
        "title": "漁父詞一十八首 自無憂",
        "id": "f17a2a6e-ab55-48e8-8eb1-5ad69cc4adda"
    },
    {
        "author": "呂巖",
        "paragraphs": [
            "貪貴貪榮逐利名，追遊醉後戀歡情。",
            "年不永，代君驚，一報身終那裏生。"
        ],
        "title": "漁父詞一十八首 作甚物",
        "id": "c9103ca1-d1e8-4180-9bf2-42bcf2a044b7"
    },
    {
        "author": "呂巖",
        "paragraphs": [
            "萬劫千生得箇人，須知先世種來因。",
            "速覺悟，出迷津，莫使輪迴受苦辛。"
        ],
        "title": "漁父詞一十八首 疾瞥地",
        "id": "01415e00-b0bf-4abb-865a-0737f6d8253e"
    },
    {
        "author": "呂巖",
        "paragraphs": [
            "閉目尋真真自歸，玄珠一顆出輝輝。",
            "終日翫，莫拋離，免使閻王遣使追。"
        ],
        "title": "漁父詞一十八首 常自在",
        "id": "bf6f9139-a6ca-4125-80d5-a539e710c5f8"
    },
    {
        "author": "呂巖",
        "paragraphs": [
            "非神亦非仙，非術亦非幻。",
            "天地有終窮，桑田幾遷變。",
            "身固非我有，財亦何足戀。",
            "曷不從吾遊，騎鯨騰汗漫。"
        ],
        "title": "口占",
        "id": "107374f2-b31c-4465-9771-ab27c350ebbc"
    },
    {
        "author": "呂巖",
        "paragraphs": [
            "漢終唐國飄蓬客，所以敲爻不可測。",
            "縱橫逆順沒遮欄，靜則無爲動是色。",
            "也飲酒，也食肉，守定胭花斷淫慾。",
            "行歌唱詠胭粉詞，持戒酒肉常充腹。",
            "色是藥，酒是祿，酒色之中無拘束。",
            "只因花酒悞長生，飲酒帶花神鬼哭。",
            "不破戒，不犯淫，破戒真如性即沈。",
            "犯淫壞失長生寶，得者須由道力人。",
            "道力人，真散漢，酒是良朋花是伴。",
            "花街柳巷覓真人，真人只在花街翫。",
            "摘花戴飲長生酒，景裏無爲道自昌。",
            "一任羣迷多笑怪，仙花仙酒是仙鄉。",
            "到此鄉，非常客，姹女嬰兒生喜樂。",
            "洞中常採四時花，時花結就長生藥。",
            "長生藥，採花心，花蘂層層豔麗春。",
            "時人不達花中理，一訣天機直萬金。",
            "謝天地，感虛空，得遇仙師是祖宗。",
            "附耳低言玄妙旨，提上蓬萊第一峰。",
            "第一峰，是仙物，惟產金花生恍惚。",
            "口口相傳不記文，須得靈根骨髓堅。",
            "堅骨髓，煉靈根，片片桃花洞裏春。",
            "七七白虎雙雙養，八八青龍總一斤。",
            "真父母，送元宮，木母金公性本溫。",
            "十二宮中蟾魄現，時時地魄降天魂。",
            "鉛初就，汞初生，玉爐金鼎未經烹。",
            "一夫一婦同天地，一男一女合乾坤。",
            "庚要生，甲要生，生甲生庚道始萌。",
            "拔取天根並地髓，白雪黃芽自長成。",
            "鉛亦生，汞亦生，生汞生鉛一處烹。",
            "烹煉不是精和液，天地乾坤日月精。",
            "黃婆匹配得團圓，時刻無差口付傳。",
            "八卦三元全藉汞，五行四象豈離鉛。",
            "鉛生汞，汞生鉛，奪得乾坤造化權。",
            "杳杳冥冥生恍惚，恍恍惚惚結成團。",
            "性須空，意要專，莫遣猨猴取次攀。",
            "花露初開切忌觸，鎖居上釜勿抽添。",
            "玉爐中，文火爍，十二時中惟守一。",
            "此時黃道會陰陽，三性元宮無漏泄。",
            "氣若行，真火煉，莫使玄珠離寶殿。",
            "加添火候切防危，初九潛龍不可煉。",
            "消息火，刀圭變，大地黃芽都長遍。",
            "五行數內一陽生，二十四氣排珠宴。",
            "火足數，藥方成，便有龍吟虎嘯聲。",
            "三鉛只得一鉛就，金果仙芽未現形。",
            "再安爐，重立鼎，跨虎乘龍離凡境。",
            "日精纔現月華凝，二八相交在壬丙。",
            "龍汞結，虎鉛成，咫尺蓬萊秪一程。",
            "坤鉛乾汞金丹祖，龍鉛虎汞最通靈。",
            "達此理，道方成，三萬神龍護水晶。",
            "守時定日明符刻，專心惟在意虔誠。",
            "黑鉛過，採清真，一陣交鋒定太平。",
            "三車搬運珍珠寶，送歸寶藏自通靈。",
            "天神佑，地祇迎，混合乾坤日月精。",
            "虎嘯一聲龍出窟，鸞飛鳳舞出金城。",
            "硃砂配，水銀停，一派紅霞列太清。",
            "鉛池迸出金光現，汞火流珠入帝京。",
            "龍虎媾，外持盈，走聖飛靈在寶瓶。",
            "一時辰內金丹就，上朝金闕紫雲生。",
            "仙桃熟，摘取餌，萬化來朝天地喜。",
            "齋戒等候一陽生，便進周天參同理。",
            "參同理，煉金丹，水火薰蒸透百關。",
            "養胎十月神丹結，男子懷胎豈等閑。",
            "內丹成，外丹就，內外相接和諧偶。",
            "結成一塊紫金丸，變化飛騰天地久。",
            "丹入腹，非尋常，陰陽剝盡化純陽。",
            "飛昇羽化三清客，名遂功成達上蒼。",
            "三清客，駕瓊輿，跨鳳騰霄入太虛。",
            "似此逍遙多快樂，遨遊三界最清奇。",
            "太虛之上修真士，朗朗圓成一物無。",
            "一物無，唯顯道，五方透出真人貌。",
            "仙童仙女彩雲迎，五明宮內傳真誥。",
            "傳真誥，話幽情，只是真鉛煉汞精。",
            "聲聞緣覺冰消散，外道修羅縮項驚。",
            "點枯骨，立成形，信道天梯似掌平。",
            "九祖先靈得超脫，誰羨繁華貴與榮。",
            "尋烈士，覓賢才，同安爐鼎化凡胎。",
            "若是慳財幷惜寶，千萬神仙不肯來。",
            "修真士，不妄說，妄說一句天公折。",
            "萬劫塵沙道不成，七竅眼睛皆迸血。",
            "貧窮子，發誓切，待把凡流盡提接。",
            "同越蓬萊仙會中，凡景煎熬無了歇。",
            "塵世短，更思量，洞裏乾坤日月長。",
            "堅志苦心三二載，百千萬劫壽彌疆。",
            "達聖道，顯真常，虎兕刀兵更不傷。",
            "水火蛟龍無損害，拍手天宮笑一場。",
            "這些功，真奇妙，分付與人誰肯要。",
            "愚徒死戀色和財，所以神仙不肯召。",
            "真至道，不擇人，豈論高低富與貧。",
            "且饒帝子共王孫，須去繁華銼銳分。",
            "嗔不除，憨不改，墮入輪迴生死海。",
            "堆金積玉滿山川，神仙冷笑應不采。",
            "名非貴，道極尊，聖聖賢賢顯子孫。",
            "腰間跨玉騎驕馬，瞥見如同隙裏塵。",
            "隙裏塵，石中火，何在留心爲久計。",
            "苦苦煎熬喚不回，奪利爭名如鼎沸。",
            "如鼎沸，永沈淪，失道迷真業所根。",
            "有人平却心頭棘，便把天機說與君。",
            "命要傳，性要悟，入聖超凡由汝做。",
            "三清路上少人行，畜類門前爭入去。",
            "報賢良，休慕顧，性命機關須守護。",
            "若還缺一不芳菲，執著波查應失路。",
            "只修性，不修命，此是修行第一病。",
            "只修祖性不修丹，萬劫陰靈難入聖。",
            "達命宗，迷祖性，恰以鑑容無寶鏡。",
            "壽同天地一愚夫，權物家財無主柄。",
            "性命雙修玄又玄，海底洪波駕法船。",
            "生擒活捉蛟龍首，始知匠手不虛傳。"
        ],
        "title": "敲爻歌",
        "id": "d5f5fe31-5618-4684-952e-d11dc835a94d"
    },
    {
        "author": "呂巖",
        "paragraphs": [
            "這箇道，非常道。",
            "性命根，生死竅。",
            "說著醜，行着妙。",
            "人人憎，箇箇笑。",
            "大關鍵，在顛倒。",
            "莫厭穢，莫計較。",
            "得他來，立見効。",
            "地天泰，爲朕兆。",
            "口對口，竅對竅。",
            "吞入腹，自知道。",
            "藥苗新，先天兆。",
            "審眉間，行逆道。",
            "滓質物，自繼紹。",
            "二者餘，方絕妙。",
            "要行持，令人叫。",
            "氣要堅，神莫耗。",
            "若不行，空老耄。",
            "認得真，老還少。",
            "不知音，莫語要。",
            "此兒法，合大道。",
            "精氣神，不老藥。",
            "靜裏全，明中報。",
            "乘鳳鸞，聽天詔。"
        ],
        "title": "三字訣",
        "id": "3fa9a412-f929-4b90-b539-ed7b915316b0"
    },
    {
        "author": "呂巖",
        "paragraphs": [
            "養氣忘言守，降心爲不爲。",
            "動靜知宗祖，無事更尋誰。",
            "真常須應物，應物要不迷。",
            "不迷性自住，性住氣自回。",
            "氣回丹自結，壺中配坎離。",
            "陰陽生返復，普化一聲雷。",
            "白雲朝頂上，甘露灑須彌。",
            "自飲長生酒，逍遙誰得知。",
            "坐聽無弦曲，明通造化機。",
            "都來二十句，端的上天梯。"
        ],
        "title": "百字碑",
        "id": "c3eff3b2-57f9-4d08-bc14-4607508083c0"
    },
    {
        "author": "呂巖",
        "paragraphs": [
            "莫道神仙無學處，古今多少上昇人。"
        ],
        "title": "句",
        "id": "3afa4d47-2cb3-4bb2-a184-ce2006703663"
    },
    {
        "author": "孫思邈",
        "paragraphs": [
            "取金之精，合石之液。",
            "列爲夫婦，結爲魂魄。",
            "一體混沌，兩精感激。",
            "河車覆載，鼎候無忒。",
            "洪鑪烈火，烘燄翕赫。",
            "煙未及黔，燄不假碧。",
            "如畜扶桑，若藏霹靂。",
            "姹女氣索，嬰兒聲寂。",
            "透出兩儀，麗於四極。",
            "壁立幾多，馬馳一驛。",
            "宛其死矣，適然從革。",
            "惡黜善遷，情回性易。",
            "紫色內達，赤芒外射。",
            "熠若火生，乍疑血滴。",
            "號曰中環，退藏於密。",
            "霧散五內，川流百脉。",
            "骨變金植，顏駐玉澤。",
            "陽德乃敷，陰功□積。",
            "南宮度名，北斗落籍。"
        ],
        "title": "四言詩",
        "id": "1ffe443f-f1de-4969-9518-6eebd13b1344"
    },
    {
        "author": "葉法善",
        "paragraphs": [
            "昔在禹餘天，還依太上家。",
            "忝以掌仙錄，去來乘煙霞。",
            "暫下宛利城，渺然思金華。",
            "自此非久住，雲上登香車。"
        ],
        "title": "留詩 一",
        "id": "5002b25f-e00e-4fa1-bcd1-9436b6db5381"
    },
    {
        "author": "葉法善",
        "paragraphs": [
            "適向人間世，時復濟蒼生。",
            "度人初行滿，輔國亦功成。",
            "但念清微樂，誰忻下界榮。",
            "門人好住此，翛然雲上征。"
        ],
        "title": "留詩 二",
        "id": "ab93604f-f6a2-41a6-9e00-c83ad4155e26"
    },
    {
        "author": "葉法善",
        "paragraphs": [
            "退仙時此地，去俗久爲榮。",
            "今日登雲天，歸真遊上清。",
            "泥丸空示世，騰舉不爲名。",
            "爲報學仙者，知余朝玉京。"
        ],
        "title": "留詩 三",
        "id": "ef6858d5-204f-4875-8d42-55cab0fd33c9"
    },
    {
        "author": "張果",
        "paragraphs": [
            "修成金骨鍊歸真，洞鎖遺蹤不計春。",
            "野草謾隨青嶺秀，閑花長對白雲新。",
            "風搖翠篠敲寒玉，水激丹砂走素鱗。",
            "自是神仙多變異，肯教踪跡掩紅塵。"
        ],
        "title": "題登真洞",
        "id": "6d66d362-9b84-4205-9a92-3f6bfcde3652"
    },
    {
        "author": "許宣平",
        "paragraphs": [
            "負薪朝出賣，沽酒日西歸。",
            "路人莫問歸何處，穿入白雲行翠微。"
        ],
        "title": "負薪行",
        "id": "9226587f-a96d-47bc-9f9c-ae25a980b1b0"
    },
    {
        "author": "許宣平",
        "paragraphs": [
            "隱居三十載，石室南山巔。",
            "靜夜翫明月，清朝飲碧泉。",
            "樵人歌壠上，谷鳥戲巖前。",
            "樂矣不知老，都忘甲子年。"
        ],
        "title": "庵壁題詩",
        "id": "06b2a680-a0ea-4b8f-854f-ac41947e560b"
    },
    {
        "author": "許宣平",
        "paragraphs": [
            "一池荷葉衣無盡，兩畝黃精食有餘。",
            "又被人來尋討著，移庵不免更深居。"
        ],
        "title": "見李白詩又吟",
        "id": "b8e8f06c-6d43-4d1d-b073-cdb8214cb35d"
    },
    {
        "author": "成真人",
        "paragraphs": [
            "蜀路南行，燕師北至。",
            "本擬白日昇天，且看黑龍飲渭。"
        ],
        "title": "題壁",
        "id": "d9a6e032-6de3-44dc-b16c-b7d38d821080"
    },
    {
        "author": "朱子真",
        "paragraphs": [
            "人間幾日變桑田，誰識神仙洞裏天。",
            "短促共知有□異，且須歡醉在生前。"
        ],
        "title": "對趙潁歌",
        "id": "3e03f381-62b5-48de-99aa-572d9629291f"
    },
    {
        "author": "申歡",
        "paragraphs": [
            "風軟景和煦，異香馥林塘。",
            "登高一長望，信美非吾鄉。"
        ],
        "title": "兜玄國懷歸詩",
        "id": "fd774aec-85c1-4488-8fd4-9ae3257a32e6"
    },
    {
        "author": "李遐周",
        "paragraphs": [
            "燕市人皆去，函關馬不歸。",
            "若逢山下鬼，環上繫羅衣。"
        ],
        "title": "題壁",
        "id": "1420e11e-7cfa-4092-a930-014a636b0f06"
    },
    {
        "author": "趙惠宗",
        "paragraphs": [
            "生我於虛，置我於無。",
            "至精爲神，元氣爲軀。",
            "散陽爲明，合陰爲符。",
            "形爲灰土，神爲仙居。",
            "衆垢將畢，萬事永除。"
        ],
        "title": "遺簡詩 一",
        "id": "3e121ad9-27e9-4ad3-b2ac-6d674c5bb356"
    },
    {
        "author": "趙惠宗",
        "paragraphs": [
            "吾駕時馬，日月爲衛。",
            "洞耀九霄，上謁天帝。",
            "明明我衆，及我門人。",
            "僞道養形，真道養神。",
            "懋哉懋哉，餘無所陳。"
        ],
        "title": "遺簡詩 二",
        "id": "eef9f438-750b-43ae-811a-6b67176e5d51"
    },
    {
        "author": "欒清",
        "paragraphs": [
            "得飲攄公酒，復登攄公舟。",
            "便得神體清，超遙曠無憂。"
        ],
        "title": "遇蓮葉二客詩",
        "id": "37c064ff-2294-421d-83dd-4e4655dfca6a"
    },
    {
        "author": "欒清",
        "paragraphs": [
            "行時雲作伴，坐即酒爲侶。",
            "腹以元化充，衣將雲霞補。",
            "紂虐與堯仁，可惜皆朽腐。"
        ],
        "title": "蓮葉二客詩 一",
        "id": "c4ff7fd7-7a17-4456-9f2a-7aed1bc35ad5"
    },
    {
        "author": "欒清",
        "paragraphs": [
            "檝櫂無所假，超然信萍查。",
            "朝浮旭日輝，夕蔭清月華。",
            "營營功業人，朽骨成泥沙。"
        ],
        "title": "蓮葉二客詩 二",
        "id": "6d6b778f-3db6-4e59-92eb-72a3e25af15e"
    },
    {
        "author": "韓湘",
        "paragraphs": [
            "青山雲水窟，此地是吾家。",
            "後夜流瓊液，凌晨咀綘霞。",
            "琴彈碧玉調，鍊煉白硃砂。",
            "寶鼎存金虎，元田養白鴉。",
            "一瓢藏世界，三尺斬妖邪。",
            "解造逡巡酒，能開頃刻花。",
            "有人能學我，同去看仙葩。"
        ],
        "title": "言志",
        "id": "e9694be4-7005-4bd1-9c46-b84c6674d617"
    },
    {
        "author": "韓湘",
        "paragraphs": [
            "舉世都爲名利醉，伊予獨向道中醒。",
            "他時定是飛昇去，衝破秋空一點青。"
        ],
        "title": "荅從叔愈",
        "id": "67279752-e2cc-476e-ac21-982b676df73e"
    },
    {
        "author": "侯道華",
        "paragraphs": [
            "帖裏大還丹，多年色不移。",
            "前宵盜喫却，今日碧空飛。",
            "慙媿深珍重，珍重鄧天師。",
            "他年煉得藥，留著與內芝。",
            "吾師知此術，速煉莫爲遲。",
            "三清專相待，大羅的有期。"
        ],
        "title": "題院詩",
        "id": "0ba7295a-ca56-4e31-adc0-b0cab16f8e9b"
    },
    {
        "author": "裴航",
        "paragraphs": [
            "向爲胡越猶懷想，況遇天仙隔錦屏。",
            "儻若玉京朝會去，願隨鸞鶴入青冥。"
        ],
        "title": "贈樊夫人詩",
        "id": "6130942b-218b-4584-a334-049c2950f64b"
    },
    {
        "author": "裴航",
        "paragraphs": [
            "一飲瓊漿百感生，玄霜擣盡見雲英。",
            "藍橋便是神仙窟，何必崎嶇上玉清。"
        ],
        "title": "樊夫人荅裴航",
        "id": "a2d8d73a-2b9f-444c-8c67-d803f262e04e"
    },
    {
        "author": "鍾離權",
        "paragraphs": [
            "坐臥常攜酒一壺，不教雙眼識皇都。",
            "乾坤許大無名姓，疎散人中一丈夫。"
        ],
        "title": "題長安酒肆壁三絕句 一",
        "id": "b9a7b498-a5e4-495e-a8d9-34e64ecd9a09"
    },
    {
        "author": "鍾離權",
        "paragraphs": [
            "得道高僧不易逢，幾時歸去願相從。",
            "自言住處連滄海，別是蓬萊第一峯。"
        ],
        "title": "題長安酒肆壁三絕句 二",
        "id": "2685b5a6-273d-4d98-ac61-d8a17a4ff331"
    },
    {
        "author": "鍾離權",
        "paragraphs": [
            "莫厭追歡笑語頻，尋思離亂好傷神。",
            "閑來屈指從頭數，得見清平有幾人。"
        ],
        "title": "題長安酒肆壁三絕句 三",
        "id": "7de51a0d-3b6c-46ec-b032-b85de06e27f8"
    },
    {
        "author": "鍾離權",
        "paragraphs": [
            "知君幸有英靈骨，所以教君心恍惚。",
            "含元殿上水晶宮，分明指出神仙窟。",
            "大丈夫，遇真訣，須要執持心猛烈。",
            "五行匹配自刀圭，執取龜蛇顛倒訣。",
            "三尸神，須打徹，進退天機明六甲。",
            "知此三要萬神歸，來駕火龍離九闕。",
            "九九道至成真日，三界四府朝元節。",
            "氣翱翔兮神烜赫，蓬萊便是吾家宅。",
            "羣仙會飲天樂喧，雙童引入昇玄客。",
            "道心不退故傳君，立誓約言親灑血。",
            "逢人兮莫亂說，遇友兮不須訣。",
            "莫怪頻發此言辭，輕慢必有陰司折。",
            "執手相別意如何，今日爲君重作歌。",
            "說盡千般玄妙理，未必君心信也麽。",
            "子後分明說與汝，保惜吾言上大羅。"
        ],
        "title": "贈呂洞賓",
        "id": "d0e43db3-3677-4065-80af-2ff7b563df6b"
    },
    {
        "author": "馬湘",
        "paragraphs": [
            "太乙初分何處尋，空留曆數變人心。",
            "九天日月移朝暮，萬里山川換古今。",
            "風動水光吞遠嶠，雨添嵐氣沒高林。",
            "秦皇謾作驅山計，滄海茫茫轉更深。"
        ],
        "title": "登杭州秦望山",
        "id": "b77783c9-fc25-49f0-af73-3c89891edaea"
    },
    {
        "author": "馬湘",
        "paragraphs": [
            "世有無窮事，生知遂百春。",
            "問程方外路，宜是上清人。"
        ],
        "title": "題龍興觀壁",
        "id": "8f88b6f4-aabc-4198-9c66-a22ba210b374"
    },
    {
        "author": "馬湘",
        "paragraphs": [
            "昔日曾隨魏伯陽，無端醉臥紫金牀。",
            "東君謂我多情賴，罰向人間作酒狂。"
        ],
        "title": "又詩一首",
        "id": "e36ed1fb-1d31-4f9f-858f-fd003ab9fb5f"
    },
    {
        "author": "馬湘",
        "paragraphs": [
            "省悟前非一息間，更拋閑事棄塵寰。",
            "徒誇美酒如瓊液，休戀嬌娥似玉顏。",
            "含笑謾教情面厚，多愁還使鬢毛斑。",
            "雲中幸有堪歸路，無限青山是我山。"
        ],
        "title": "又詩二首 一",
        "id": "dc9f7620-35b9-4737-b3c9-87db3f0c2860"
    },
    {
        "author": "馬湘",
        "paragraphs": [
            "何用燒丹學駐顏，鬧非城市靜非山。",
            "時人若覓長生藥，對景無心是大還。"
        ],
        "title": "又詩二首 二",
        "id": "b0c05631-ea67-4273-ba77-c77f78e60eed"
    },
    {
        "author": "張辭",
        "paragraphs": [
            "爭那金烏何，頭上飛不住。",
            "紅爐漫燒藥，玉顏安可駐。",
            "今年花發枝，明年葉落樹。",
            "不如且飲酒，莫管流年度。"
        ],
        "title": "題壁",
        "id": "ba0902eb-22cb-4639-b618-a5a83c4d8567"
    },
    {
        "author": "張辭",
        "paragraphs": [
            "門風常有蕙蘭馨，鼎族家傳霸國名。",
            "容貌靜懸秋月彩，文章高振海濤聲。",
            "訟堂無事調琴軫，郡閣何妨醉玉觥。",
            "今日東漸橋下水，一條從此鎮常清。"
        ],
        "title": "上鹽城令述德詩",
        "id": "2469960f-96e9-4ade-8e94-bcb666d30843"
    },
    {
        "author": "張辭",
        "paragraphs": [
            "何用梯媒向外求，長生只合內中修。",
            "莫言大道人難得，自是行心不到頭。"
        ],
        "title": "謝令學道詩",
        "id": "91c8d669-ff49-4b68-9104-1406c1ff9e02"
    },
    {
        "author": "張辭",
        "paragraphs": [
            "張辭張辭自不會，天下經書在腹內。",
            "身即騰騰處世間，心即逍遙出天外。"
        ],
        "title": "別令詩",
        "id": "12c16ee6-926f-4146-8d53-108011c822e0"
    },
    {
        "author": "陸禹臣",
        "paragraphs": [
            "露下瑤簪濕，雲生石室寒。",
            "星壇鸞鶴舞，丹竈虎龍蟠。"
        ],
        "title": "贈吳生",
        "id": "701b58d5-3979-4156-b90b-73dbe335718e"
    },
    {
        "author": "李真",
        "paragraphs": [
            "春凍曉韉露重，夜寒幽枕雲生。",
            "豈是與山無素，丈人著帽相迎。"
        ],
        "title": "丈人山詩",
        "id": "e24ae6f4-b533-4057-a1f4-06b01bd1c8b6"
    },
    {
        "author": "殷七七",
        "paragraphs": [
            "琴彈碧玉調，藥鍊白硃砂。",
            "解醞頃刻酒，能開非時花。"
        ],
        "title": "醉歌",
        "id": "151dddf6-9644-48e4-9970-e3bdc0b29293"
    },
    {
        "author": "殷七七",
        "paragraphs": [
            "愁見唱陽春，令人離腸結。",
            "郎去未歸家，柳自飄香雪。"
        ],
        "title": "陽春曲",
        "id": "ae09fd4b-5a05-4f49-8baa-92b272ba133a"
    },
    {
        "author": "張令問",
        "paragraphs": [
            "試問朝中爲宰相，何如林下作神仙。",
            "一壺美酒一爐藥，飽聽松風清晝眠。"
        ],
        "title": "寄杜光庭",
        "id": "74692b7f-e682-449f-bd73-51a04358018f"
    },
    {
        "author": "吳涵虛",
        "paragraphs": [
            "玉皇有詔登仙職，龍吐雲兮鳳著力。",
            "眼前驀地見樓臺，異草奇花不可識。",
            "我向大羅觀世界，世界即如指掌大。",
            "當時不爲上昇忙，一時提向瀛洲賣。"
        ],
        "title": "上昇歌",
        "id": "49c4e70b-35d7-45c8-8977-9fdbce83f51f"
    },
    {
        "author": "李夢符",
        "paragraphs": [
            "罷修儒業罷修真，養拙藏愚春復春。",
            "到老不疎林裏鹿，平生難見日邊人。",
            "洞桃深處千林錦，巖雪鋪時萬草新。",
            "深謝名賢遠相訪，求聞難博鳳爲鄰。"
        ],
        "title": "荅常學士",
        "id": "22dc0b13-2b20-49aa-bd3b-4a3eab8282a0"
    },
    {
        "author": "李夢符",
        "paragraphs": [
            "林寺鐘聲度遠灘，半輪殘月落山前。",
            "徐徐撥櫂却歸灣，浪疊朝霞錦繡翻。"
        ],
        "title": "漁父引二首 一",
        "id": "08bc5154-ff91-4308-9b25-134908d248d4"
    },
    {
        "author": "李夢符",
        "paragraphs": [
            "漁弟漁兄喜到來，波官賽却坐江隈。",
            "椰榆杓子木瘤杯，爛煮鱸魚滿案堆。"
        ],
        "title": "漁父引二首 二",
        "id": "9feb4c7d-1c88-44ab-8666-3cd1060909fa"
    },
    {
        "author": "李夢符",
        "paragraphs": [
            "插花飲酒何妨事，樵唱漁歌不礙時。"
        ],
        "title": "察考取狀荅",
        "id": "911e1eb6-40c9-45f9-825c-abf101e0a5de"
    },
    {
        "author": "沈廷瑞",
        "paragraphs": [
            "何須問我道成時，紫府清都自有期。",
            "手握藥苗人不識，體含金骨俗爭知。"
        ],
        "title": "荅高安宰",
        "id": "f3fa47cf-53a2-4ebd-b366-acfe05c8557d"
    },
    {
        "author": "沈廷瑞",
        "paragraphs": [
            "南北東西路，人生會不無。",
            "早曾依閣皂，又却上玄都。",
            "雲片隨天闊，泉聲落石孤。",
            "何期早相遇，樂共煮菖蒲。"
        ],
        "title": "贈僧昭瑩",
        "id": "59daa901-97e9-402c-88d1-e872aecdf66a"
    },
    {
        "author": "沈廷瑞",
        "paragraphs": [
            "名山相別後，別後會難期。",
            "金鼎銷紅日，丹田老紫芝。",
            "訪君雖有路，懷我豈無詩。",
            "休羨繁華事，百年能幾時。"
        ],
        "title": "寄袁州陳智周",
        "id": "19c256fd-7ab9-46ee-9820-d2130d4f1a90"
    },
    {
        "author": "沈廷瑞",
        "paragraphs": [
            "虛勞營殯玉山前，殯後那知已脫蟬。",
            "應是元神歸洞府，更無遺魄在黃泉。",
            "靈臺已得修真訣，塵世空留悟道篇。",
            "堪歎浮生今古事，北邙山下草芊芊。"
        ],
        "title": "壟穴遺詩",
        "id": "38023806-187f-4330-ab5e-c855138f78cc"
    },
    {
        "author": "譚峭",
        "paragraphs": [
            "線作長江扇作天，靸鞵拋向海東邊。",
            "蓬萊信道無多路，只在譚生拄杖前。"
        ],
        "tags": [
            "长江"
        ],
        "title": "大言詩",
        "id": "13265525-1365-43f6-805d-2a9ca38051e5"
    },
    {
        "author": "譚峭",
        "paragraphs": [
            "線大長江扇大天，屐鞋抛在海東邉。",
            "世間多少閒蟲豸，盡在郯生柱杖前。"
        ],
        "tags": [
            "长江"
        ],
        "title": "大言詩",
        "id": "89ab7f2b-ca9d-4dd1-8dd8-868ed3b897f7"
    },
    {
        "author": "譚峭",
        "paragraphs": [
            "雲外星霜如走電，世間娛樂似拋磚。"
        ],
        "title": "句",
        "id": "f178f79d-49d0-4718-ab4b-0766bebff106"
    },
    {
        "author": "伊用昌",
        "paragraphs": [
            "江南鼓，梭肚兩頭欒。",
            "釘著不知侵骨髓，打來只是沒心肝，空腹被人謾。"
        ],
        "title": "望江南詞詠鼓",
        "id": "c3187489-b4b9-463e-90cd-6a1a6b886bb6"
    },
    {
        "author": "伊用昌",
        "paragraphs": [
            "茶陵一道好長街，兩畔栽柳不栽槐。",
            "夜後不聞更漏鼓，只聽鎚芒織草鞋。"
        ],
        "title": "題茶陵縣門",
        "id": "11384e72-8496-49fb-9e75-bb9b7e5f75ae"
    },
    {
        "author": "伊用昌",
        "paragraphs": [
            "此生生在此生先，何事從玄不復玄。",
            "已在淮南雞犬後，而今便到玉皇前。"
        ],
        "title": "題酒樓壁",
        "id": "770a3699-aaaf-4d82-9365-ea98a7e11eb4"
    },
    {
        "author": "伊用昌",
        "paragraphs": [
            "日日祥雲瑞氣連，儂家應作大神仙。",
            "筆頭灑起風雷力，劒下驅馳造化權。",
            "更與戎夷添禮樂，永教胡虜絕烽煙。",
            "列仙功業只如此，直上三清第一天。"
        ],
        "title": "題遊帷觀真君殿後",
        "id": "82428546-4568-4fc9-a9d2-904138ce7b1e"
    },
    {
        "author": "伊用昌",
        "paragraphs": [
            "花洞門前吠似雷，險聲流斷俗塵埃。",
            "雨噴山脚毒龍起，月照松梢孤鶴回。",
            "蘿幕秋高添碧翠，畫簾時捲到樓臺。",
            "兩壇詩客何年去，去後門關更不開。"
        ],
        "title": "留題閣皂觀",
        "id": "757347e0-66d3-4dca-aec4-27375416c9e0"
    },
    {
        "author": "伊用昌",
        "paragraphs": [
            "誰人能識白元君，上士由來盡見聞。",
            "避世早空南火宅，植田高種北山雲。",
            "雞能抱卵心常聽，蟬到成形殼自分。",
            "學取大羅些子術，免教松下作孤墳。"
        ],
        "title": "湖南闖齋吟",
        "id": "5311947c-cc06-45fa-a3b9-6903b6ba3196"
    },
    {
        "author": "許堅",
        "paragraphs": [
            "近枕吳溪與越峰，前朝恩賜雲泉額。",
            "竹林晴見鴈塔高，石室曾棲幾禪伯。",
            "荒碑字沒莓苔深，古池香泛荷花白。",
            "客有經年別故林，落日啼猨情脉脉。"
        ],
        "title": "游溧陽霞泉寺限白字",
        "id": "029cd8ac-1e4f-49b9-a96f-44f386cef74b"
    },
    {
        "author": "許堅",
        "paragraphs": [
            "仙翁上昇去，丹井寄晴壑。",
            "山色接天台，湖光照寥廓。",
            "玉洞絕無人，老檜猶棲鶴。",
            "我欲掣青蛇，他時沖碧落。"
        ],
        "title": "幽棲觀",
        "id": "4f01eac0-5610-492a-96fc-92724fefeb05"
    },
    {
        "author": "許堅",
        "paragraphs": [
            "嘗恨清風千載鬱，洞天今得恣遊遨。",
            "松楸一色古壇靜，鸞鶴不來青漢高。",
            "茅氏井寒丹已化，玄宗碑斷夢仍勞。",
            "分明有箇長生路，休向紅塵歎二毛。"
        ],
        "title": "題茅山觀",
        "id": "e344500b-6f32-40d0-a033-8ec28957d131"
    },
    {
        "author": "許堅",
        "paragraphs": [
            "哦吟但寫胸中妙，飲酒能忘身後名。",
            "但願長閑有詩酒，一溪風月共清明。"
        ],
        "title": "題扇",
        "id": "adb75de9-d138-49e1-b555-aa47f02d6c93"
    },
    {
        "author": "許堅",
        "paragraphs": [
            "幾宵煙月鎖樓臺，欲寄侯門薦禰才。",
            "滿面塵埃人不識，謾隨流水出山來。"
        ],
        "title": "上徐舍人鉉",
        "id": "d9ab3503-da82-4e82-8f94-eaff0d5c5748"
    },
    {
        "author": "許堅",
        "paragraphs": [
            "道既學不得，仙從何處來？臥久似慵伸雪項，立遲猶未整霜衣。"
        ],
        "title": "句",
        "id": "8acf6436-7fa8-4831-b6a4-643280964e1f"
    },
    {
        "author": "許碏",
        "paragraphs": [
            "閬苑花前是醉鄉，踏翻王母九霞觴。",
            "羣仙拍手嫌輕薄，謫向人間作酒狂。"
        ],
        "title": "醉吟",
        "id": "54ee1fb5-a686-4bc9-bf8d-831e5753a700"
    },
    {
        "author": "許碏",
        "paragraphs": [
            "洪鑪烹鍛人性命，器用不同分皆定。",
            "妖精鬼魅鬬神通，只自干邪不干正。",
            "黃口小兒初學行，唯知日月東西生。",
            "還爲萬靈威聖力，移月在南日在北。",
            "玉爲玉兮石是石，蘊棄深泥終不易。",
            "鄧通餓死嚴陵貧，帝王豈是無人力。",
            "丈夫未達莫相侵，攀龍附鳳捐精神。"
        ],
        "tags": [
            "衡山"
        ],
        "title": "題南嶽招仙觀壁上",
        "id": "2d45e348-8d73-492c-9bb5-f861401edfc3"
    },
    {
        "author": "張白",
        "paragraphs": [
            "武陵春色好，十二酒家樓。",
            "大醉方回首，逢人不舉頭。",
            "是非都不采，名利混然休。",
            "戴箇星冠子，浮沈逐世流。"
        ],
        "title": "武陵春色",
        "id": "5af4e1b7-02c6-44e2-b16e-08300d1adbbe"
    },
    {
        "author": "張白",
        "paragraphs": [
            "武陵城裏崔家酒，地上應無天上有。",
            "南遊道士飲一斗，臥向白雲深洞口。"
        ],
        "title": "贈酒店崔氏",
        "id": "f5f95c75-54d3-4704-9de9-dba4496547f4"
    },
    {
        "author": "張白",
        "paragraphs": [
            "六親慟哭還復蘇，我笑先生淚箇無。",
            "脫履定歸天上去，空墳留入武陵圖。"
        ],
        "title": "哭陸先生",
        "id": "c7498f96-bf20-487e-8848-e869dcedc134"
    },
    {
        "author": "段穀",
        "paragraphs": [
            "一間茅屋，尚自修治。",
            "任狂風吹，連簷破碎。",
            "枓栱斜欹，看著倒也。",
            "牆壁作散土一堆，主人翁永不來歸。"
        ],
        "title": "市中狂吟",
        "id": "d7428746-e5a0-4882-8a85-b76b89f1c015"
    },
    {
        "author": "趙自然",
        "paragraphs": [
            "常欲棲山島，閑眠玉洞寒。",
            "丹哥時引舞，來去跨雲鸞。"
        ],
        "title": "詩",
        "id": "cf1aab6d-94f2-469f-8748-f42fba97aea9"
    },
    {
        "author": "李浩",
        "paragraphs": [
            "混沌未分我獨存，包含四象立乾坤。",
            "還丹須向此中覓，得此方爲至妙門。"
        ],
        "title": "大丹詩四首 一",
        "id": "fbb6044a-62c2-43ca-b244-76bee822f232"
    },
    {
        "author": "李浩",
        "paragraphs": [
            "煮石烹金煉太元，神仙不肯等閑傳。",
            "人能認得其中理，奪盡乾坤造化權。"
        ],
        "title": "大丹詩四首 二",
        "id": "755328d6-8ae0-495e-ae31-0377b3f8f6fc"
    },
    {
        "author": "李浩",
        "paragraphs": [
            "百首荒辭義亦深，因傳同道決疑心。",
            "華池本是真神水，神水元來是白金。"
        ],
        "title": "大丹詩四首 三",
        "id": "07b1b651-8200-4b28-b666-edfe638460cb"
    },
    {
        "author": "李浩",
        "paragraphs": [
            "取將白金爲鼎器，鼎成潛伏汞來侵。",
            "汞入金鼎終年盡，產出靈砂似太陰。"
        ],
        "title": "大丹詩四首 四",
        "id": "ae12a93d-7147-4aa8-a375-1dad3b24a46c"
    },
    {
        "author": "徐釣者",
        "paragraphs": [
            "曾見秦皇架石橋，海神忙迫漲驚潮。",
            "蓬萊隔海雖難到，直上三清却不遙。"
        ],
        "title": "自吟",
        "id": "c01c75d6-9182-4429-8e42-1ab52d7e45a5"
    },
    {
        "author": "藍采和",
        "paragraphs": [
            "踏歌踏歌藍采和，世界能幾何。",
            "紅顏三春樹，流年一擲梭。",
            "古人混混去不返，今人紛紛來更多。",
            "朝騎鸞鳳到碧落，暮見桑田生白波。",
            "長景明暉在空際，金銀宮闕高嵯峨。"
        ],
        "title": "踏歌",
        "id": "d8b3c234-7cd9-4ab4-a001-4d57fa62c592"
    },
    {
        "author": "清遠道士",
        "paragraphs": [
            "我本長殷周，遭罹歷秦漢。",
            "四瀆與五嶽，名山盡幽竄。",
            "及此寰區中，始有近峰翫。",
            "近峰何鬱鬱，平湖渺瀰漫。",
            "吟俯川之陰，步上山之岸。",
            "山川共澄澈，光彩交凌亂。",
            "白雲蓊欲歸，青松忽消半。",
            "客去川島靜，人來山鳥散。",
            "谷深中見日，崖幽曉非旦。",
            "聞子盛遊遨，風流足詞翰。",
            "嘉茲好松石，一言常累嘆。",
            "勿謂余鬼神，忻君共幽贊。"
        ],
        "title": "同沈恭子遊虎丘寺有作",
        "id": "7bbe42bc-0412-46ec-b8e1-a58ae1f4d95e"
    },
    {
        "author": "春臺仙",
        "paragraphs": [
            "玉幢亘碧虛，此乃真人居。",
            "裴回仍未進，邪省猶難除。"
        ],
        "title": "遊春臺詩 一",
        "id": "5e11e9ac-3f88-4891-903f-1fa15b16e46f"
    },
    {
        "author": "春臺仙",
        "paragraphs": [
            "日落煙水黯，驪珠色豈昏。",
            "寒光射萬里，霜縞遍千門。"
        ],
        "title": "遊春臺詩 二",
        "id": "bc2a766e-12b5-48b0-a013-cb7b703e87a6"
    },
    {
        "author": "春臺仙",
        "paragraphs": [
            "玉魄東方開，嫦娥逐影來。",
            "洗心兼滌目，怳若遊春臺。"
        ],
        "title": "遊春臺詩 三",
        "id": "1c5ac119-58ff-4416-85f7-3e5cc6d77e46"
    },
    {
        "author": "春臺仙",
        "paragraphs": [
            "清波滔碧天，烏藏黯黮連。",
            "二儀不辨處，忽吐清光圓。"
        ],
        "title": "遊春臺詩 四",
        "id": "64069405-dd7d-4745-b1c1-9cef66185a84"
    },
    {
        "author": "春臺仙",
        "paragraphs": [
            "烏沈海西岸，蟾吐天東頭。"
        ],
        "title": "遊春臺詩 五",
        "id": "b3405e8f-7046-4d8c-adb6-00179a11d247"
    },
    {
        "author": "春臺仙",
        "paragraphs": [
            "鳳凰三十六，碧天高太清。",
            "元君夫人蹋雲語，冷風颯颯吹鵝笙。"
        ],
        "title": "遊春臺詩 六",
        "id": "e095f4c2-a53c-44b8-a3ec-32dc4091e0c0"
    },
    {
        "author": "酒肆布衣",
        "paragraphs": [
            "陽春時節天氣和，萬物芳盛人如何。",
            "素秋時節天地肅，榮秀叢林立衰促。",
            "有同人世當少年，壯心儀貌皆儼然。",
            "一旦形羸又髮白，舊遊空使淚連連。"
        ],
        "title": "醉吟",
        "id": "a13f9d44-c003-4e31-9b8c-754bac6316ca"
    },
    {
        "author": "酒肆布衣",
        "paragraphs": [
            "有形皆朽孰不知，休吟春景與秋時。",
            "爭如且醉長安酒，榮華零悴總奚爲。"
        ],
        "title": "又吟",
        "id": "8bd6bf69-f889-404e-81cd-0ffeafc12703"
    },
    {
        "author": "嵩嶽諸仙",
        "paragraphs": [
            "勸君酒，爲君悲且吟。",
            "自從頻見市朝改，無復瑤池宴樂心。"
        ],
        "title": "嫁女詩 一",
        "id": "1351909f-b4e7-40ce-a690-1d1d197c1799"
    },
    {
        "author": "嵩嶽諸仙",
        "paragraphs": [
            "奉君酒，休嘆市朝非。",
            "早知無復瑤池興，悔駕驊騮草草歸。"
        ],
        "title": "嫁女詩 二",
        "id": "fa8ff655-ce5a-4aaf-8020-eb6b25a5031e"
    },
    {
        "author": "嵩嶽諸仙",
        "paragraphs": [
            "八馬迴乘汗漫風，猶思往事憩昭宮。",
            "宴移玄圃情方洽，樂奏鈞天曲未終。",
            "斜漢露凝殘月冷，流霞杯泛曙光紅。",
            "崑崙回首不知處，疑是酒酣魂夢中。"
        ],
        "title": "嫁女詩 三",
        "id": "cf5cc0be-253a-4c2c-b2e3-bb4547ce3707"
    },
    {
        "author": "嵩嶽諸仙",
        "paragraphs": [
            "一曲笙歌瑤水濱，曾留逸足駐征輪。",
            "人間甲子週千歲，靈境杯觴初一巡。",
            "玉兔銀河終不夜，奇花好樹鎮長春。",
            "悄知碧海饒詞句，歌向俗流疑誤人。"
        ],
        "title": "嫁女詩 四",
        "id": "063483cc-84e5-4744-8ee7-ece291ccee2e"
    },
    {
        "author": "嵩嶽諸仙",
        "paragraphs": [
            "珠露金風下界秋，漢家陵樹冷脩脩。",
            "當時不得仙桃力，尋作浮塵飄隴頭。"
        ],
        "title": "嫁女詩 五",
        "id": "a4301493-2219-4e5a-ab4b-0272c4773196"
    },
    {
        "author": "嵩嶽諸仙",
        "paragraphs": [
            "五十餘年四海清，自親丹藥得長生。",
            "若言盡是仙桃力，看取神仙簿上名。"
        ],
        "title": "嫁女詩 六",
        "id": "533fd12d-45c9-4a3a-a295-14ac997ddf7d"
    },
    {
        "author": "嵩嶽諸仙",
        "paragraphs": [
            "月照驪山露泣花，似悲先帝早昇遐。",
            "至今猶有長生鹿，時遶溫泉望翠華。"
        ],
        "title": "嫁女詩 七",
        "id": "9f4d2800-7e04-4363-822c-68f231e6955a"
    },
    {
        "author": "嵩嶽諸仙",
        "paragraphs": [
            "幽薊煙塵別九重，貴妃湯殿罷歌鐘。",
            "中宵扈從無全杖，大駕蒼黃發六龍。",
            "妝匣尚留金翡翠，暖池猶浸玉芙蓉。",
            "荆榛一閉朝元路，唯有悲風吹晚松。"
        ],
        "title": "嫁女詩 八",
        "id": "450aa66d-85e8-4233-ae45-2b245b69ebcf"
    },
    {
        "author": "嵩嶽諸仙",
        "paragraphs": [
            "上清神女，玉京仙郎。",
            "樂此今夕，和鳴鳳凰。",
            "鳳凰和鳴，將翱將翔。",
            "與天齊休，慶流無央。"
        ],
        "title": "嫁女詩 九",
        "id": "38880671-e1c7-4c4a-a793-59c8a983b551"
    },
    {
        "author": "嵩嶽諸仙",
        "paragraphs": [
            "玉爲質兮花爲顏，蟬爲鬢兮雲爲鬟。",
            "何勞傅粉兮施渥丹，早出娉婷兮縹緲間。"
        ],
        "title": "嫁女詩 十",
        "id": "52cb1bfd-de19-49dd-9e67-05bea3195c8d"
    },
    {
        "author": "嵩嶽諸仙",
        "paragraphs": [
            "水晶帳開銀燭明，風搖珠珮連雲清。",
            "休勻紅粉飾花態，早駕雙鸞朝玉京。"
        ],
        "title": "嫁女詩 十一",
        "id": "ff86a73d-8b4f-4479-a406-b2448c64cfa1"
    },
    {
        "author": "嵩嶽諸仙",
        "paragraphs": [
            "三星在天銀河迴，人間曙色東方來。",
            "玉苗瓊蕊亦宜夜，莫使一花衝曉開。"
        ],
        "title": "嫁女詩 十二",
        "id": "49ac397c-37de-485d-8187-447f37a27200"
    },
    {
        "author": "芙蓉古丈夫　毛女",
        "paragraphs": [
            "餌柏身輕疊嶂間，是非無意到塵寰。",
            "冠裳暫備論浮世，一餉雲遊碧落間。"
        ],
        "title": "吟 一",
        "id": "b5618c22-4c31-4d2d-953f-0defc39fbb45"
    },
    {
        "author": "芙蓉古丈夫　毛女",
        "paragraphs": [
            "誰知古是與今非，閑躡青霞與翠微。",
            "簫管秦樓應寂寂，彩雲空惹薜蘿衣。"
        ],
        "title": "吟 二",
        "id": "3ae38509-509e-47a6-aabd-a7c8754cb5ac"
    },
    {
        "author": "希道",
        "paragraphs": [
            "木津天魂，金液地魄。",
            "坎離運行寬無成，金木有數秦晉合。",
            "近効宜六旬，遠期三載闊。"
        ],
        "title": "授炙轂子歌二首 一",
        "id": "337c322e-6d63-449d-ad4e-06b51857913e"
    },
    {
        "author": "希道",
        "paragraphs": [
            "魄微入魂牝牡結，陽呴陰滋神鬼滅。",
            "千歌萬讚皆未決，古往今來拋日月。"
        ],
        "title": "授炙轂子歌二首 二",
        "id": "cf4f6b0e-d404-4189-a02b-f1495a3b69e7"
    },
    {
        "author": "隱者",
        "paragraphs": [
            "神真鍊形年未足，化爲我子功相續。",
            "丞相瘞之刻玄玉，仙路何長死何促。"
        ],
        "title": "李泌庭黑石詩",
        "id": "4f8c2bb6-8a4a-4be1-87cd-54807999f16f"
    },
    {
        "author": "廣陵道士",
        "paragraphs": [
            "無事到揚州，相攜上酒樓。",
            "藥囊爲贈別，千載更何求。"
        ],
        "title": "戲吟",
        "id": "4baf8178-97f7-4e0c-be1c-025d5a6931a8"
    },
    {
        "author": "黃冠野夫",
        "paragraphs": [
            "女是寄生枝，男是冬青木。",
            "冬青駕白鵝，寄生跨黃鹿。",
            "若遇寇相凌，穩便拋家族。",
            "早早上三清，莫候丹砂熟。"
        ],
        "title": "授馬氏女詩",
        "id": "eeb950ba-8c7b-4aad-926f-4a2a22fe4c13"
    },
    {
        "author": "蜀中酒閣道人",
        "paragraphs": [
            "尾閭不禁滄溟竭，九轉神丹都謾說。",
            "惟有班龍頂上珠，能補玉堂關下穴。"
        ],
        "title": "歌",
        "id": "18ef8ed5-8172-4253-9845-e5920076cb47"
    },
    {
        "author": "章江書生",
        "paragraphs": [
            "西去長沙東上船，思量此事已千年。",
            "長春殿掩無人掃，滿眼梨花哭杜鵑。"
        ],
        "title": "吟",
        "id": "f43708d2-ea9b-4a67-b8aa-7229835c2036"
    },
    {
        "author": "萼嶺書生",
        "paragraphs": [
            "邂逅相逢萼嶺邊，對傾浮蟻共談玄。",
            "擬將劒法親傳授，却爲迷人未有緣。"
        ],
        "title": "示邊洞元",
        "id": "c1dddb66-ccc3-43b1-ac6a-ddd1b9001d20"
    },
    {
        "author": "成都醉道士",
        "paragraphs": [
            "欲究丹砂理，幽玄無處尋。",
            "不離鉛與汞，無出水中金。",
            "金欲煉時須得水，水遇土兮終不起。",
            "但知火候不參差，自得還丹微妙旨。",
            "人世分明知有死，剛只留心戀朱紫。",
            "豈知光景片時間，將謂人生長似此。",
            "何不迴心師至道？免逐年光虛自老。",
            "臨樽只解醉醺酣，對鏡方知漸枯槁。",
            "二郎切切聽我語，仙鄉咫尺無寒暑。",
            "與君說盡只如斯，莫戀嬌奢不肯去。",
            "感君恩義言方苦，火急迴心求出路。",
            "吟成數句贈君辭，不覺便成今與古。"
        ],
        "title": "示胡二郎歌",
        "id": "61ed6d48-5c52-4ca3-b1ee-6fe17cd73101"
    },
    {
        "author": "樵夫",
        "paragraphs": [
            "清秋無所事，乘露出遙天。",
            "憑杖樵人語，相期白永年。"
        ],
        "title": "貽白永年詩",
        "id": "ea5cd8f3-6231-4f39-9b20-ac738434e4e7"
    },
    {
        "author": "李公佐僕",
        "paragraphs": [
            "我有衣中珠，不嫌衣上塵。",
            "我有長生理，不厭有生身。",
            "江南神仙窟，吾當混其真。",
            "不嫌市井諠，來救世間人。",
            "蘇子跡已往，顓蒙事可親。",
            "莫言東海變，天地有長春。"
        ],
        "title": "留詩",
        "id": "776e7e9f-f5de-4ebf-ab98-20b301a94a74"
    },
    {
        "author": "木客",
        "paragraphs": [
            "酒盡君莫沽，壺傾我當發。",
            "城市多囂塵，還山弄明月。"
        ],
        "title": "酒盡君莫沽",
        "id": "2615c5d4-457d-42fc-816f-82bb85b0bbed"
    },
    {
        "author": "許大",
        "paragraphs": [
            "自從明府歸仙後，出入塵寰直至今。",
            "不是藏名混時俗，賣藥沽酒要安心。"
        ],
        "title": "西山吟",
        "id": "78239a47-56a4-4a63-97d7-82947fdeb06f"
    },
    {
        "author": "許學士",
        "paragraphs": [
            "三千功滿去升天，一住人間數百年。",
            "華表他時却歸日，滄溟應恐變桑田。"
        ],
        "title": "東洛貨丹",
        "id": "8d3f3711-b1b2-4126-8f37-f609a74e9a96"
    },
    {
        "author": "許學士",
        "paragraphs": [
            "九霄雲路奇哉險，曾把沖身入太和。",
            "今日東歸渾似夢，望崖回首隔天波。"
        ],
        "title": "天關回到世吟",
        "id": "34e2b8a8-5aee-4673-be41-955b3c460333"
    },
    {
        "author": "紫微孫處士",
        "paragraphs": [
            "深羨青城好洞天，白龍一覺已千年。",
            "鋪雲枕石長松下，朝退看書盡日眠。"
        ],
        "title": "送青城丈人酒",
        "id": "d07d9ba2-5d63-4c03-b970-9e05a2b88a57"
    },
    {
        "author": "紫微孫處士",
        "paragraphs": [
            "將知骨分到仙鄉，酒飲金華玉液漿。",
            "莫道人間只如此，回頭已是一年強。"
        ],
        "title": "送王懿昌酒",
        "id": "96e2a57c-2297-40e9-9b09-530ead194007"
    },
    {
        "author": "青城丈人",
        "paragraphs": [
            "峨嵋仙府靜沈沈，玉液金華莫厭斟。",
            "凡客欲知真一洞，劒門西北五雲深。"
        ],
        "title": "送太乙真君酒",
        "id": "a2e54ceb-225e-47e3-891b-81284d3fb345"
    },
    {
        "author": "太乙真君",
        "paragraphs": [
            "此中何必羨青城，玉樹雲棲不記名。",
            "悶即乘龍遊紫府，北辰南斗逐君行。"
        ],
        "title": "送紫微處士酒",
        "id": "a3092192-fdea-4e98-a34f-19d7cb0e06ec"
    },
    {
        "author": "方壺居士",
        "paragraphs": [
            "謝郎雙檜綠於雲，昏曉濃陰色未分。",
            "若竝毫宮仙鹿跡，定知高峭不如君。"
        ],
        "title": "題法雲寺雙檜",
        "id": "a9bc3391-8069-4dc8-b356-af49d180854a"
    },
    {
        "author": "方壺居士",
        "paragraphs": [
            "嘗憶江都大業秋，曾隨鑾蹕戲龍舟。",
            "傷心一覺興亡夢，堤柳無情識世愁。"
        ],
        "title": "隋堤詞",
        "id": "8f76ddf2-da35-4984-b91b-75c1ef2ce11f"
    },
    {
        "author": "太白山玄士",
        "paragraphs": [
            "學得丹青數萬年，人間幾度變桑田。",
            "桑田雖變丹青在，誰向丹青合得仙。"
        ],
        "title": "畫地吟",
        "id": "1e2394c7-642a-4cfa-83b2-dd495e88863a"
    },
    {
        "author": "鄰道場人",
        "paragraphs": [
            "尋仙何必三山上，但使神存九竅清。",
            "煉得綿綿元氣定，自然不食亦長生。"
        ],
        "title": "貨丹吟",
        "id": "d336a7f5-22b8-41fe-869d-b217e6c8e2a1"
    },
    {
        "author": "無名氏",
        "paragraphs": [
            "此響非俗響，心知是靈仙。",
            "不曾離耳裏，高下如秋蟬。"
        ],
        "title": "靈響詞 一",
        "id": "05959fee-eb71-40e6-8a05-98b1827b5574"
    },
    {
        "author": "無名氏",
        "paragraphs": [
            "入夜聲則厲，在晝聲則微。",
            "神靈斥衆惡，與我作風威。"
        ],
        "title": "靈響詞 二",
        "id": "b7ed2d16-92a6-4f2d-baa8-ceac17823765"
    },
    {
        "author": "無名氏",
        "paragraphs": [
            "妙響無住時，晝夜常輪迴。",
            "那是偶然事，上界特使來。"
        ],
        "title": "靈響詞 三",
        "id": "2359ceff-0750-479a-ae74-bbeb8b415895"
    },
    {
        "author": "無名氏",
        "paragraphs": [
            "何以辨靈應，事須得梯媒。",
            "自從靈響降，如有真人來。"
        ],
        "title": "靈響詞 四",
        "id": "5e1534f6-8e4a-48d4-98cb-30335eebfb64"
    },
    {
        "author": "無名氏",
        "paragraphs": [
            "存念長在心，展轉無停音。",
            "可憐清爽夜，靜聽秋蟬吟。"
        ],
        "title": "靈響詞 五",
        "id": "bff45d27-8f28-46a4-a864-d6c853b02bc2"
    },
    {
        "author": "無名氏",
        "paragraphs": [
            "始青之下月與日，兩半同升合爲一。",
            "大如彈丸甘如蜜，出彼玉堂入金室，子若得之慎勿失。"
        ],
        "title": "度世古玄歌",
        "id": "9f67387d-9060-4b9f-8e1f-c66fe91bf46b"
    },
    {
        "author": "劉道昌",
        "paragraphs": [
            "心田但使靈芝長，氣海常教法水朝。",
            "功滿自然留不住，更將何物馭丹霄。"
        ],
        "title": "鬻丹砂醉吟",
        "id": "f6ddf5ce-7454-4a70-b615-fde66abf7146"
    },
    {
        "author": "劉道昌",
        "paragraphs": [
            "還丹功滿氣成胎，九百年來混俗埃。",
            "自此三山一歸去，無因重到世間來。"
        ],
        "title": "龜市告別",
        "id": "111f978a-abf0-4c47-973a-438ae907d768"
    },
    {
        "author": "李太玄",
        "paragraphs": [
            "偶游洞府到芝田，星月茫茫欲曙天。",
            "雖則似離塵世了，不知何處偶真仙。"
        ],
        "title": "摘紫芝",
        "id": "20aabd19-401a-4bfe-8e76-9d8ecee24de2"
    },
    {
        "author": "李太玄",
        "paragraphs": [
            "舞勢隨風散復收，歌聲似磬韻還幽。",
            "千迴赴節填詞處，嬌眼如波入鬢流。"
        ],
        "title": "玉女舞霓裳",
        "id": "58d64337-d60d-4f53-ad11-24095c57d3c4"
    },
    {
        "author": "曲龍山仙",
        "paragraphs": [
            "曲龍橋頂翫瀛洲，凡骨空陪汗漫流。",
            "不假丹梯躡霄漢，水晶盤冷桂花秋。"
        ],
        "title": "翫月詩 一",
        "id": "2ad52fb8-67f9-4608-a9e8-e008fcd611b6"
    },
    {
        "author": "曲龍山仙",
        "paragraphs": [
            "月砌瑤階泉滴乳，玉簫催鳳和煙舞。",
            "青城丈人何處遊，玄鶴唳天雲一縷。"
        ],
        "title": "翫月詩 二",
        "id": "187e98d1-5166-4068-a6d5-7522ae508f29"
    },
    {
        "author": "曲龍山仙",
        "paragraphs": [
            "造化天橋碧海東，玉輪還過輾晴虹。",
            "霓襟似拂瀛洲頂，顥氣潛消橐籥中。"
        ],
        "title": "翫月詩 三",
        "id": "202bd0c0-4003-4749-a804-f28a5995b752"
    },
    {
        "author": "曲龍山仙",
        "paragraphs": [
            "危橋橫石架雲端，跨鹿登臨景象寬。",
            "顥魄洗煙澄碧落，桂花低拂玉簪寒。"
        ],
        "title": "翫月詩 四",
        "id": "2c11ac9c-ae64-4654-9968-b1fdb2302d3a"
    },
    {
        "author": "陳復休",
        "paragraphs": [
            "夜坐空庭月色微，一樹寒梅發兩枝。"
        ],
        "title": "句",
        "id": "1b285612-82cf-4ef7-8533-af42833beee6"
    },
    {
        "author": "鄭冠卿",
        "paragraphs": [
            "不緣過去行方便，安得今朝會碧虛。"
        ],
        "title": "句",
        "id": "422d7b14-d3e8-4064-ac77-18e1ca55734b"
    },
    {
        "author": "陳蓬",
        "paragraphs": [
            "竹籬疎見浦，茅屋漏通星。"
        ],
        "title": "句",
        "id": "9b5d86f6-d66f-4463-9634-3753e9e5ce87"
    },
    {
        "author": "伊夢昌",
        "paragraphs": [
            "惟有松杉空弄月，更無雲鶴暗迷人。",
            "露凝金盞滴殘酒，檀點佳人噴異香。"
        ],
        "title": "句",
        "id": "03b05e5a-b124-44b7-8cb9-149888bfe281"
    },
    {
        "author": "張雲容",
        "paragraphs": [
            "臉花不綻幾含幽，今夕陽春獨換秋。",
            "我守孤燈無白日，寒雲隴上更添愁。"
        ],
        "title": "與薛昭合婚詩 一",
        "id": "40abdb78-a574-4b93-9a1a-1946075a5537"
    },
    {
        "author": "張雲容",
        "paragraphs": [
            "幽谷啼鶯整羽翰，犀沈玉冷自長歎。",
            "月華不向扃泉戶，露滴松枝一夜寒。"
        ],
        "title": "與薛昭合婚詩 二",
        "id": "668d0d0b-807b-4e5f-8716-c85bcdd20eb8"
    },
    {
        "author": "張雲容",
        "paragraphs": [
            "韶光不見分成塵，曾餌金丹忽有神。",
            "不意薛生攜舊律，獨開幽谷一枝春。"
        ],
        "title": "與薛昭合婚詩 三",
        "id": "003f3fa7-49f4-4e11-a072-d290bccc1e56"
    },
    {
        "author": "張雲容",
        "paragraphs": [
            "誤入宮垣漏網人，月華靜洗玉階塵。",
            "自疑飛到蓬萊頂，瓊豔三枝半夜春。"
        ],
        "title": "與薛昭合婚詩 四",
        "id": "51fffd2c-1820-4b38-a14e-7d5481c8fc25"
    },
    {
        "author": "崔少玄",
        "paragraphs": [
            "得之一元，匪受自天。",
            "太老之真，無上之僊。",
            "光含影藏，形于自然。",
            "真安匪求，神之久留。",
            "淑美其真，體性剛柔。",
            "丹霄碧虛，上聖之儔。",
            "百歲之後，空餘墳丘。"
        ],
        "title": "留別盧陲",
        "id": "0e723de9-7675-492d-b821-06f1af9b9294"
    },
    {
        "author": "戚逍遙",
        "paragraphs": [
            "笑看滄海欲成塵，王母花前別衆真。",
            "千歲却歸天上去，一心珍重世間人。"
        ],
        "title": "歌",
        "id": "0da4409b-3d2a-448d-bdff-b6356db6e80a"
    },
    {
        "author": "卓英英",
        "paragraphs": [
            "和風裝點錦城春，細雨如絲壓玉塵。",
            "漫把詩情訪奇景，豔花濃酒屬閑人。"
        ],
        "title": "錦城春望",
        "id": "0759d92a-c588-46e9-a778-8f11692c4afc"
    },
    {
        "author": "卓英英",
        "paragraphs": [
            "頻倚銀屏理鳳笙，調中幽意起春情。",
            "因思往事成惆悵，不得緱山和一聲。"
        ],
        "title": "理笙",
        "id": "6ee7eda5-12d4-49ac-bd9f-d23ed459da96"
    },
    {
        "author": "卓英英",
        "paragraphs": [
            "牡丹未及開時節，況是秋風莫近前。",
            "留待來年二三月，一枝和露壓神仙。"
        ],
        "title": "遊福感寺荅少年",
        "id": "97e23250-e1b5-4761-a191-4febf347709c"
    },
    {
        "author": "卓英英",
        "paragraphs": [
            "數載幽欄種牡丹，裹香包豔待神仙。",
            "神仙既有丹青術，攜取何妨入洞天。"
        ],
        "title": "荅玄士",
        "id": "b807c4a1-cd03-4076-b007-aedcf4e59e21"
    },
    {
        "author": "眉娘",
        "paragraphs": [
            "蠶市初開處處春，九衢明豔起香塵。",
            "世間總有浮華事，爭及仙山出世人。"
        ],
        "title": "和卓英英錦城春望",
        "id": "4fc6928d-c9d6-4136-8802-05c4aa96ac8f"
    },
    {
        "author": "眉娘",
        "paragraphs": [
            "但於閨閣熟吹笙，太白真仙自有情。",
            "他日丹霄驂白鳳，何愁子晉不聞聲。"
        ],
        "title": "和卓英英理笙",
        "id": "0e4436e7-02b4-4391-a4cd-4da467111030"
    },
    {
        "author": "眉娘",
        "paragraphs": [
            "學得丹青數萬年，人間幾度變桑田。",
            "桑田雖變丹青在，誰向丹青合得仙。"
        ],
        "title": "太白山玄士畫地吟",
        "id": "33b1eac8-0b17-4bc9-a58e-b6489172b0a1"
    },
    {
        "author": "洛川仙女",
        "paragraphs": [
            "彩雲入帝鄉，白鶴又回翔。",
            "久留深不可，蓬島路遐長。"
        ],
        "title": "荅張鬱歌 一",
        "id": "604cb9a3-0a04-425c-ab63-be76101ff193"
    },
    {
        "author": "洛川仙女",
        "paragraphs": [
            "空愛長生術，不是長生人。",
            "今日洛川別，可惜洞中春。"
        ],
        "title": "荅張鬱歌 二",
        "id": "b932a380-a7d4-4c61-99d9-fb092de80735"
    },
    {
        "author": "洛川仙女",
        "paragraphs": [
            "浮生如夢能幾何，浮生復更憂患多。",
            "無人與我長生術，洛川春日且長歌。"
        ],
        "title": "張鬱洛川沿步吟",
        "id": "07ef2b1e-4baa-49e4-8c2f-cd508ef9aefb"
    },
    {
        "author": "南溟夫人",
        "paragraphs": [
            "來從一葉舟中來，去向百花橋上去。",
            "若到人間扣玉壺，鴛鴦自解分明語。"
        ],
        "title": "題玉壺贈元柳二子",
        "id": "0585f71e-3c84-4580-b91c-5d213eed607e"
    },
    {
        "author": "雲臺峰五女仙",
        "paragraphs": [
            "人世徒紛擾，其生似夢華。",
            "誰言今昔裏，俯首視雲霞。"
        ],
        "title": "會真詩 一",
        "id": "e8766390-3e63-4a71-85a8-516cab5ee53e"
    },
    {
        "author": "雲臺峰五女仙",
        "paragraphs": [
            "幾劫澄煩思，今身僅小成。",
            "誓將雲外隱，不向世間存。"
        ],
        "title": "會真詩 二",
        "id": "c983ffdd-1e10-4cb7-bcf7-a202671fbef6"
    },
    {
        "author": "雲臺峰五女仙",
        "paragraphs": [
            "綽約離塵世，從容上太清。",
            "雲衣無綻日，鶴駕沒遙程。"
        ],
        "title": "會真詩 三",
        "id": "3de3ced0-a7ca-4ee4-a30e-992a33b16bee"
    },
    {
        "author": "雲臺峰五女仙",
        "paragraphs": [
            "華嶽無三尺，東瀛僅一杯。",
            "入雲騎彩鳳，歌舞上蓬萊。"
        ],
        "tags": [
            "华山"
        ],
        "title": "會真詩 四",
        "id": "befc1b90-edf1-48e1-b402-447816929e52"
    },
    {
        "author": "雲臺峰五女仙",
        "paragraphs": [
            "共作雲山侶，俱辭世界塵。",
            "靜思前日事，拋却幾年身。"
        ],
        "title": "會真詩 五",
        "id": "cf2ce37a-a9f4-461b-81dd-3f06bf24fc88"
    },
    {
        "author": "吳清妻",
        "paragraphs": [
            "道啓真心覺漸清，天教絕粒應精誠。",
            "雲外仙歌笙管合，花間風引步虛聲。"
        ],
        "title": "仙詩五首 一",
        "id": "8580c305-a052-4d7b-be42-0579ca839a92"
    },
    {
        "author": "吳清妻",
        "paragraphs": [
            "□□□□□□□，□君隱處當一星。",
            "□□蓮花山頭飯，黃精仙人掌上經。"
        ],
        "tags": [
            "华山"
        ],
        "title": "仙詩五首 二",
        "id": "eaf88b4d-2563-4679-b475-992b21e89510"
    },
    {
        "author": "吳清妻",
        "paragraphs": [
            "飛鳥莫到人莫攀，一隱十年不下山。",
            "袖中短書誰爲達，華山道士賣藥還。"
        ],
        "title": "仙詩五首 三",
        "id": "e8d9bab0-0e0a-46dd-8cb8-5d95385d6f51"
    },
    {
        "author": "吳清妻",
        "paragraphs": [
            "日落焚香坐醮壇，庭花露濕漸更闌。",
            "淨水仙童調玉液，春宵羽客化金丹。"
        ],
        "title": "仙詩五首 四",
        "id": "06a280c6-9c12-4703-bb5e-e149f72e1a86"
    },
    {
        "author": "吳清妻",
        "paragraphs": [
            "攝念精思引彩霞，焚香虛室對煙花。",
            "道合雲霄遊紫府，湛然真境瑞皇家。"
        ],
        "title": "仙詩五首 五",
        "id": "5eaa249d-615d-41cf-8873-5a9976993c7d"
    },
    {
        "author": "上元夫人",
        "paragraphs": [
            "謫居蓬島別瑤池，春媚煙花有所思。",
            "爲愛君心能潔白，願操箕帚奉屏幃。"
        ],
        "title": "贈封陟",
        "id": "c557591c-b092-4a60-914e-ace3a9662646"
    },
    {
        "author": "上元夫人",
        "paragraphs": [
            "弄玉有夫皆得道，劉綱兼室盡登仙。",
            "君能仔細窺朝露，須逐雲車拜洞天。"
        ],
        "title": "再贈",
        "id": "b73f06b8-f693-4843-8408-3d0ca2ee49f7"
    },
    {
        "author": "上元夫人",
        "paragraphs": [
            "蕭郎不顧鳳樓人，雲澀回車淚臉新。",
            "愁想蓬瀛歸去路，難窺舊苑碧桃春。"
        ],
        "title": "留別",
        "id": "97103e07-6a9e-425d-9670-0e6b2abaa7cd"
    },
    {
        "author": "慈恩塔院女仙",
        "paragraphs": [
            "皇子陂頭好月明，忘却華筵到曉行。",
            "煙收山低翠黛橫，折得荷花遠恨生。"
        ],
        "title": "題寺廊柱 一",
        "id": "65c1865a-d2d0-4ca1-83da-4e8df710425c"
    },
    {
        "author": "慈恩塔院女仙",
        "paragraphs": [
            "湖水團團夜如鏡，碧樹紅花相掩映。",
            "北斗闌干移曉柄，有似佳期常不定。"
        ],
        "title": "題寺廊柱 二",
        "id": "cbc000e0-7f7b-4cb7-8ccb-a01e324c212b"
    },
    {
        "author": "蜀宮羣仙",
        "paragraphs": [
            "偶引羣仙到世間，熏風殿裏醉華筵。",
            "等閑貪賞不歸去，愁殺韋郎一覺眠。"
        ],
        "title": "后土夫人",
        "id": "52160537-660c-4cf7-9fb6-5ea26145534b"
    },
    {
        "author": "蜀宮羣仙",
        "paragraphs": [
            "滄海成塵幾萬秋，碧桃花發長春愁。",
            "不來便是數千載，周穆漢皇何處遊。"
        ],
        "title": "王母",
        "id": "456df2e5-f564-4d94-a0cc-3cf62fde77a7"
    },
    {
        "author": "蜀宮羣仙",
        "paragraphs": [
            "世間何事不潸然，得失人情命不延。",
            "適向蔡家廳上飲，回頭已見一千年。"
        ],
        "title": "麻姑",
        "id": "f8d641d0-1dc1-4b4e-a62d-fa5576be8e26"
    },
    {
        "author": "蜀宮羣仙",
        "paragraphs": [
            "思量往事一愁容，阿母曾邀到漢宮。",
            "城闕不存人不見，茂陵荒草恨無窮。"
        ],
        "title": "上元夫人",
        "id": "fdb1148b-3c1e-4f98-9928-320b83fee19a"
    },
    {
        "author": "蜀宮羣仙",
        "paragraphs": [
            "采鳳飛來到禁闈，便隨王母駐瑤池。",
            "如今記得秦樓上，偷見蕭郎惱妾時。"
        ],
        "title": "弄玉",
        "id": "92c0f856-2b4a-4783-a522-f7718bd59150"
    },
    {
        "author": "蜀宮羣仙",
        "paragraphs": [
            "春夢悠揚生下界，一堪成笑一堪悲。",
            "馬嵬不是無情地，自遇蓬萊睡覺時。"
        ],
        "title": "太真",
        "id": "1cd81341-a406-47e6-a78b-9066e0b7c61f"
    },
    {
        "author": "織女",
        "paragraphs": [
            "河漢雖云闊，三秋尚有期。",
            "情人終已矣，良㑹更何時。"
        ],
        "title": "贈郭翰二首 一",
        "id": "cd0da69e-ce8a-4514-b0d5-760ed1016cfc"
    },
    {
        "author": "織女",
        "paragraphs": [
            "朱閣臨清溪，瓊宮銜紫房。",
            "佳情期在此，只是斷人腸。"
        ],
        "title": "贈郭翰二首 二",
        "id": "3c47168f-c084-4099-8046-fb7be4580bba"
    },
    {
        "author": "織女",
        "paragraphs": [
            "人世將天上，由來不可期。",
            "誰知一迴顧，更作兩相思。"
        ],
        "title": "郭翰酬織女 一",
        "id": "666eb7bb-1b7c-42eb-aa52-8d5d3500f998"
    },
    {
        "author": "織女",
        "paragraphs": [
            "贈枕猶香澤，啼衣尚淚痕。",
            "玉顏霄漢裏，空有往來魂。"
        ],
        "title": "郭翰酬織女 二",
        "id": "37a38b6c-36ac-4361-bfd3-d8dd66500e7c"
    },
    {
        "author": "嵩山女",
        "paragraphs": [
            "我本籍上清，謫居遊五岳。",
            "以君無俗累，來勸神仙學。"
        ],
        "title": "書任生案 一",
        "id": "c8e79c1c-d4ef-4711-9e85-2003c2885cb3"
    },
    {
        "author": "嵩山女",
        "paragraphs": [
            "葛洪還有婦，王母亦有夫。",
            "神仙盡靈匹，君意合何如。"
        ],
        "title": "書任生案 二",
        "id": "3c788d7f-06cd-4bd1-85f1-05fe4635be8a"
    },
    {
        "author": "嵩山女",
        "paragraphs": [
            "君子既執迷，無由達情素。",
            "明月海山上，秋風獨歸去。"
        ],
        "title": "臨去書贈",
        "id": "91f35c52-ab86-453e-a912-44d97f6e6f4a"
    },
    {
        "author": "青童",
        "paragraphs": [
            "白雲飄飄星漢斜，獨行窈窕浮雲車。",
            "仙郎獨邀青童君，結情羅帳連心花。"
        ],
        "title": "與趙旭叩柱歌",
        "id": "ad08d113-def2-47f4-aa66-8be02d8569cd"
    },
    {
        "author": "觀梅女仙",
        "paragraphs": [
            "南枝向暖北枝寒。",
            "一種春花有兩般，憑仗高樓莫吹笛。",
            "大家留取倚闌看。"
        ],
        "title": "題壁",
        "id": "19e0e4cc-8aa7-485e-a4e6-c431d5f7de3f"
    },
    {
        "author": "吳彩鸞",
        "paragraphs": [
            "若能相伴陟仙壇，應得文簫駕綵鸞。",
            "自有繡襦幷甲帳，瑤臺不怕雪霜寒。"
        ],
        "title": "歌",
        "id": "64683c2c-14ef-4e70-914f-157119d76128"
    },
    {
        "author": "王氏女",
        "paragraphs": [
            "翫水登山無足時，諸仙頻下聽吟詩。",
            "此心不戀居人世，唯見天邊雙鶴飛。"
        ],
        "title": "臨化絕句",
        "id": "cb951c92-6c9a-4713-b7ee-f5aac3e5e9f9"
    },
    {
        "author": "毛女正美",
        "paragraphs": [
            "藥苗不滿笥，又更上危巔。",
            "回首歸去路，相將入翠煙。"
        ],
        "title": "贈華山遊人 一",
        "id": "c968049f-8c49-4ce4-aca2-4b06ccb86bf7"
    },
    {
        "author": "毛女正美",
        "paragraphs": [
            "曾折松枝爲寶櫛，又編栗葉代羅襦。",
            "有時問却秦宮事，笑撚山花望太虛。"
        ],
        "title": "贈華山遊人 二",
        "id": "4d5a8af8-2649-4c59-85af-827412c6370e"
    },
    {
        "author": "桃花夫人",
        "paragraphs": [
            "昔時訓子西河上，漢使經過問妾緣。",
            "自到仙山不知老，凡間喚作幾千年。"
        ],
        "title": "在紫霄夫人席上作",
        "id": "2448d0a8-c93e-4850-a6bd-dbd0605b2338"
    },
    {
        "author": "王仙仙",
        "paragraphs": [
            "鴛鴦相見不相隨，籠裏籠前整羽衣。",
            "但得他時人放去，水中長作一雙飛。"
        ],
        "title": "荅孫玄照",
        "id": "5575eaf9-280a-4cf0-9a9b-e1d1f3ce55e4"
    },
    {
        "author": "王仙仙",
        "paragraphs": [
            "相如曾作鳳兮吟，昔被文君會此音。",
            "今日孤鸞還獨語，痛哉仙子不彈琴。"
        ],
        "title": "孫玄照琴中歌贈王仙仙",
        "id": "2e2831f1-9de1-4bb8-8a1b-aa7abaa12011"
    },
    {
        "author": "楊損",
        "paragraphs": [
            "聖主何曾識仲都，可嗟社稷在須臾。",
            "市東便是神仙窟，何必乘舟泛五湖。"
        ],
        "title": "臨刑賦",
        "id": "4f0c5185-5175-4a19-bfed-4f735ff4e6da"
    },
    {
        "author": "妙女",
        "paragraphs": [
            "手攀橋柱立，滴淚天河滿。"
        ],
        "title": "別遙見詩",
        "id": "3906ea25-4f0e-43fa-b512-f43828046322"
    },
    {
        "author": "洞庭龍君",
        "paragraphs": [
            "大天蒼蒼兮大地茫茫，人各有志兮何可思量。",
            "狐神鼠聖兮薄社依牆，雷霆一發兮其孰敢當。",
            "荷貞人兮信義長，令骨肉兮還故鄉，永言慚愧兮何時忘。"
        ],
        "title": "宴柳毅詩 一",
        "id": "8c1545e3-905f-43de-858c-98374a6b76d9"
    },
    {
        "author": "洞庭龍君",
        "paragraphs": [
            "上天配合兮生死有途，此不當婦兮彼不當夫。",
            "腹心辛苦兮涇水之隅，風霜滿鬢兮雨雪羅襦。",
            "賴明公兮引素書，令肉骨兮家如初，永言珍重兮無時無。"
        ],
        "title": "宴柳毅詩 二",
        "id": "7d050685-8416-4e78-a6ac-096fe27fded1"
    },
    {
        "author": "洞庭龍君",
        "paragraphs": [
            "碧雲悠悠兮涇水東流，傷嗟美人兮雨泣花愁。",
            "尺書遠達兮以解君憂，哀冤果雪兮還處其休。",
            "荷君和雅兮感甘羞，山家寂寞兮難久留，欲將辭去兮悲綢繆。"
        ],
        "title": "宴柳毅詩 三",
        "id": "697772c3-7516-49b7-a8ef-a5312c2ae623"
    },
    {
        "author": "龍護老人",
        "paragraphs": [
            "盤龍盤龍，隱於鏡中。",
            "分野有象，變化無窮。",
            "興雲吐霧，行雨生風。",
            "上清仙子，來獻聖聰。"
        ],
        "title": "鑄鏡歌",
        "id": "965332d6-1602-4003-a7d8-d69eaff9e5f1"
    },
    {
        "author": "冥吏",
        "paragraphs": [
            "前陽復後楊，後楊年年強，七月之節歸玄鄉。"
        ],
        "title": "示韋泛祿命",
        "id": "056dfdd9-a76a-46e6-ab01-a96184e9e738"
    },
    {
        "author": "滕傳胤",
        "paragraphs": [
            "卓立不求名出家，長懷片志在青霞。",
            "今日英雄氣衝蓋，誰能久坐寶蓮花。"
        ],
        "title": "贈僧",
        "id": "82b57e62-f23e-498d-8c97-432593281217"
    },
    {
        "author": "滕傳胤",
        "paragraphs": [
            "平生才不足，立身信有餘。",
            "自歎無大故，君子莫相疎。"
        ],
        "title": "贈人",
        "id": "3a119d44-ab04-4a6a-abee-d8e05dd71c13"
    },
    {
        "author": "滕傳胤",
        "paragraphs": [
            "浦口潮來初淼漫，蓮舟搖颺採花難。",
            "春心不愜空歸去，會待潮回更折看。"
        ],
        "title": "鄭鋒宅神詩 一",
        "id": "b3ff9483-06a6-4aed-a300-34a8205c8bf6"
    },
    {
        "author": "滕傳胤",
        "paragraphs": [
            "忽然湖上片雲飛，不覺舟中雨濕衣。",
            "折得蓮花渾忘却，空將荷葉蓋頭歸。"
        ],
        "title": "鄭鋒宅神詩 二",
        "id": "40eba435-4026-4127-b9c3-d9d5491689e2"
    },
    {
        "author": "水府君",
        "paragraphs": [
            "物觸輕舟心自知，風恬煙靜月光微。",
            "夜深江上解愁思，拾得紅蕖香惹衣。"
        ],
        "title": "與鄭德璘奇遇詩 一",
        "id": "7957fca4-d2bb-4cbf-98c6-0c54d1b96533"
    },
    {
        "author": "水府君",
        "paragraphs": [
            "纖手垂鉤對水窗，紅蕖秋色豔長江。",
            "既能解珮投交甫，更有明珠乞一雙。"
        ],
        "tags": [
            "长江"
        ],
        "title": "與鄭德璘奇遇詩 二",
        "id": "e7f8d7f0-aa2b-40a6-9c64-ce4fdf23ce64"
    },
    {
        "author": "水府君",
        "paragraphs": [
            "湖面狂風且莫吹，浪花初綻月光微。",
            "沈潛暗想橫波淚，得共鮫人相對垂。"
        ],
        "title": "與鄭德璘奇遇詩 三",
        "id": "c037d762-fb09-4928-9f9f-05dca5c10e38"
    },
    {
        "author": "水府君",
        "paragraphs": [
            "洞庭風軟荻花秋，新沒青娥細浪愁。",
            "淚滴白蘋君不見，月明江上有輕鷗。"
        ],
        "tags": [
            "洞庭湖"
        ],
        "title": "與鄭德璘奇遇詩 四",
        "id": "fc34854f-5433-4682-967e-204482515030"
    },
    {
        "author": "水府君",
        "paragraphs": [
            "昔日江頭菱芡人，蒙君數飲松醪春。",
            "活君家室以爲報，珍重長沙鄭德璘。"
        ],
        "title": "與鄭德璘奇遇詩 五",
        "id": "b8830b52-1653-44d8-935e-3ef94afe5616"
    },
    {
        "author": "李序",
        "paragraphs": [
            "魍魎何曾見，頭旋即下神。",
            "圖他衫子段，詐道大王嗔。"
        ],
        "title": "笑巫詩",
        "id": "8414dd83-1032-4cbb-acfa-8b8d67edc13e"
    },
    {
        "author": "水神",
        "paragraphs": [
            "濁波揚揚兮凝曉霧，公無渡河兮公竟渡。",
            "風號水激兮呼不聞，提衣看入兮中流去。",
            "浪排衣兮隨步沒，沈屍深入兮蛟螭窟。",
            "蛟螭盡醉兮君血乾，推出黃沙兮泛君骨。",
            "當時君死兮妾何適，遂就波瀾兮合魂魄。",
            "願持精衛銜石心，窮斷河源塞泉脉。"
        ],
        "title": "霅溪夜宴詩 一",
        "id": "443aef9a-d576-404a-b4b6-fc2fb7ff074a"
    },
    {
        "author": "水神",
        "paragraphs": [
            "悲風淅淅兮波緜緜，蘆花萬里兮凝蒼煙。",
            "虬螭窟宅兮淵且玄，排波疊浪兮沈我天。",
            "所覆不全兮身寧全，溢眸恨血兮徒漣漣。",
            "誓將柔荑抉鋸牙之喙，空水府而藏其腥涎。",
            "青娥翠黛兮沈江壖，碧雲斜月兮空嬋娟。",
            "吞聲飲恨兮語無力，徒揚哀怨兮登歌筵。"
        ],
        "title": "霅溪夜宴詩 二",
        "id": "bfe1fcc2-c0f2-4ef9-8d0e-bb66936b1741"
    },
    {
        "author": "水神",
        "paragraphs": [
            "白露漙兮西風高，碧波萬里兮翻洪濤。",
            "莫言天下至柔者，載舟覆舟皆我曹。"
        ],
        "title": "霅溪夜宴詩 三",
        "id": "766e405b-c3d9-423e-81bd-aca8596462c1"
    },
    {
        "author": "水神",
        "paragraphs": [
            "君不見夜來渡口擁千艘，中載萬姓之脂膏。",
            "當樓船泛泛於疊浪，恨珠貝又輕於鴻毛。",
            "又不見朝來津亭維一舠，中有一士青其袍。",
            "赴宰邑之良日，任波吼而風號。",
            "是知溺名溺利者，不免爲水府之腥臊。"
        ],
        "title": "霅溪夜宴詩 四",
        "id": "9115c233-20ce-4533-b5ed-d1a33161a813"
    },
    {
        "author": "水神",
        "paragraphs": [
            "山勢縈迴水脉分，水光山色翠連雲。",
            "四時盡入詩人詠，役殺吳興柳使君。"
        ],
        "title": "霅溪夜宴詩 五",
        "id": "3ac380cb-d3c5-4039-87fc-0682da7a9dc7"
    },
    {
        "author": "水神",
        "paragraphs": [
            "渺渺煙波接九疑，幾人經此泣江蘺。",
            "年年綠水青山色，不改重華南狩時。"
        ],
        "title": "霅溪夜宴詩 六",
        "id": "c8c5b310-a463-4e68-861c-8aae7e1d3726"
    },
    {
        "author": "水神",
        "paragraphs": [
            "浪闊波澄秋氣涼，沈沈水殿夜初長。",
            "自憐休退五湖客，何幸追陪百谷王。",
            "香裊碧雲飄几席，觥飛白玉豔椒漿。",
            "酒酣獨泛扁舟去，笑入琴高不死鄉。"
        ],
        "title": "霅溪夜宴詩 七",
        "id": "4e70c5f9-e934-413c-a3b1-ae9f91df6e87"
    },
    {
        "author": "水神",
        "paragraphs": [
            "珠光龍耀火燑燑，夜接朝雲宴渚宮。",
            "鳳管清吹淒極浦，朱弦間奏冷秋空。",
            "論心幸遇同歸友，揣分慙無輔佐功。",
            "雲雨各飛真境後，不堪波上起悲風。"
        ],
        "title": "霅溪夜宴詩 八",
        "id": "ed06c39c-7949-4516-af8d-e2c14c51adaf"
    },
    {
        "author": "水神",
        "paragraphs": [
            "鳳鶱鶱以降瑞兮，患山雞之雜飛。",
            "玉溫溫以呈器兮，因碔砆之爭輝。",
            "當侯門之四闢兮，墐嘉謨之重扉。",
            "既瑞器而無庸兮，宜昏暗之相微。",
            "徒刳石以爲舟兮，顧沿流而志違。",
            "將刻木而作羽兮，與超騰之理非。",
            "矜孑孑於空江兮，靡羣援之可依。",
            "血淋淋而滂流兮，顧江魚之腹而將歸。",
            "西風蕭蕭兮湘水悠悠，白芷芳歇兮江蘺秋。",
            "日晼晼兮川雲收，櫂四起兮悲風幽。",
            "羈魂汨沒兮我名永浮，碧波雖涸兮厥譽長流。",
            "向使甘言盛行於曩昔，豈今日居君王之座頭。",
            "是知貪名徇祿而隨世磨滅者，雖正寢之死乎無得與吾儔。",
            "當鼎足之嘉會兮，獲周旋於君侯。",
            "雕盤玉豆兮羅珍羞，金巵瓊斝兮方獻酬。",
            "敢寫心兮歌一曲，無誚余持杯以淹留。"
        ],
        "title": "霅溪夜宴詩 九",
        "id": "509185c6-c881-45f1-890f-cc013387158d"
    },
    {
        "author": "水神",
        "paragraphs": [
            "行殿秋未晚，水宮風初涼。",
            "誰言此中夜，得接朝宗行。",
            "靈鼉振鼕鼕，神龍耀煌煌。",
            "紅樓壓波起，翠幄連雲張。",
            "玉簫冷吟秋，瑤瑟清含商。",
            "賢臻江湖叟，貴列川瀆王。",
            "諒予衰俗人，無能振頹綱。",
            "分辭皆亂世，樂寐蛟螭鄉。",
            "棲遲幽島間，幾見波成桑。",
            "爾來盡流俗，難與傾壺觴。",
            "今日登華筵，稍覺神揚揚。",
            "方歡滄浪侶，遽恐白日光。",
            "海人瑞錦前，豈敢言文章。",
            "聊歌靈境會，此會誠難忘。"
        ],
        "title": "霅溪夜宴詩 十",
        "id": "71b3782b-ad35-487d-bf76-69c5762a54d7"
    },
    {
        "author": "水神",
        "paragraphs": [
            "雪集大野兮血波洶洶，玄黃交戰兮吳無全隴。",
            "既霸業之將墜，宜嘉謨之不從。",
            "國步顛蹶兮吾道遘凶，處鴟夷之大困，入淵泉之九重。",
            "上帝愍余之非辜兮，俾大江鼓怒其冤蹤。",
            "所以鞭浪山而疾驅波岳，亦粗足展余拂鬱之心胸。",
            "當靈境之良宴兮，謬尊俎之相容。",
            "擊簫鼓兮撞歌鐘，吳謳越舞兮歡未極。",
            "遽軍城曉鼓之鼕鼕，願保上善之柔德，何行樂之地兮難相逢。"
        ],
        "title": "霅溪夜宴詩 十一",
        "id": "eb9e7fbd-6435-4971-bdef-2b42415f7011"
    },
    {
        "author": "輔國將軍",
        "paragraphs": [
            "烏烏在虛飛，玄駒遂野依。",
            "名今編戶籍，翠過葉生稀。"
        ],
        "title": "爲劉洪作 一",
        "id": "77abf3f4-f065-4ba8-9bce-17f486ac7f72"
    },
    {
        "author": "輔國將軍",
        "paragraphs": [
            "箇樹枝條朽，三花五面啼。",
            "移家朝度日，誰覺。"
        ],
        "title": "爲劉洪作 二",
        "id": "a8e3277e-8819-45cf-9266-4054a13253b5"
    },
    {
        "author": "太白山神",
        "paragraphs": [
            "三珠併一珠，驢馬沒人驅。",
            "歲月甲庚午，中興戊己土。"
        ],
        "title": "語",
        "id": "38d9b6cf-8b79-4a29-92ca-c904ab71934d"
    },
    {
        "author": "瀵水神",
        "paragraphs": [
            "夜月明皎皎，綠波空悠悠。"
        ],
        "title": "月夜吟",
        "id": "c8f941d2-1358-4c09-933f-eb71c6357671"
    },
    {
        "author": "湘中蛟女",
        "paragraphs": [
            "泝青山兮江之隅，拖湘波兮褭綠裾。",
            "荷拳拳兮情未舒，匪同歸兮將焉如。"
        ],
        "title": "荅鄭生歌",
        "id": "141fdb68-9238-4009-ae59-d94bec621805"
    },
    {
        "author": "湘中蛟女",
        "paragraphs": [
            "隆佳秀兮昭盛時，播薰綠兮淑華歸。",
            "故里荑與處萼兮，潛重房以飾姿。",
            "見雅態之韶華兮，蒙長靄以爲幃。",
            "醉融光兮渺渺瀰瀰，迷千里兮涵煙眉，晨陶陶兮暮熙熙。",
            "舞嫋娜之穠條兮，娉盈盈以披遲。",
            "酡遊顏兮倡蔓卉縠，流倩電兮石髮髓施。"
        ],
        "title": "風光詞",
        "id": "f7826f39-117b-4bf5-9fce-436d18586bc2"
    },
    {
        "author": "湘中蛟女",
        "paragraphs": [
            "情無垠兮水湯湯，懷佳期兮屬三湘。"
        ],
        "title": "鄭生詩",
        "id": "1f794197-d3b9-4aae-85ed-3541006e307a"
    },
    {
        "author": "龍女",
        "paragraphs": [
            "海門連洞庭，每去三千里。",
            "十載一歸來，辛苦瀟湘水。"
        ],
        "tags": [
            "洞庭湖"
        ],
        "title": "感懷詩",
        "id": "7aafb29e-81e1-4b71-9d05-80410e0f40b4"
    },
    {
        "author": "廣利王女",
        "paragraphs": [
            "羞解明璫尋漢渚，但憑春夢訪天涯。",
            "紅樓日暮鶯飛去，愁殺深宮落砌花。"
        ],
        "title": "寄張無頗 一",
        "id": "8fbb2e17-e94c-4516-b541-e721cca3a118"
    },
    {
        "author": "廣利王女",
        "paragraphs": [
            "燕語春泥墮錦筵，情愁無意整花鈿。",
            "寒閨欹枕不成夢，香炷金爐自褭煙。"
        ],
        "title": "寄張無頗 二",
        "id": "8ced1bb5-7b43-4459-a8e0-f0d9d0014b56"
    },
    {
        "author": "湘妃廟",
        "paragraphs": [
            "萬里同心別九重，定知涉歷此相逢。",
            "誰人翻向羣峰路，不得蒼梧徇玉容。"
        ],
        "title": "與崔渥冥會雜詩 一",
        "id": "27d1ac0c-f49b-4d0b-94eb-ea6e79092fc1"
    },
    {
        "author": "湘妃廟",
        "paragraphs": [
            "春鳥交交引思濃，豈期塵跡拜仙宮。",
            "鸞歌鳳舞飄珠翠，疑是陽臺一夢中。"
        ],
        "title": "與崔渥冥會雜詩 二",
        "id": "3020d487-d5dc-4f3e-802d-e1f1ea003791"
    },
    {
        "author": "湘妃廟",
        "paragraphs": [
            "鸞輿昔日出蒲關，一去蒼梧更不還。",
            "若是不留千古恨，湘江何事竹猶斑。"
        ],
        "title": "與崔渥冥會雜詩 三",
        "id": "7cef843e-8225-4e51-87f8-2d709a782dd8"
    },
    {
        "author": "湘妃廟",
        "paragraphs": [
            "愁聞黃鳥夜關關，潙汭春來有夢還。",
            "遺美代移刊勒絕，唯聞留得淚痕斑。"
        ],
        "title": "與崔渥冥會雜詩 四",
        "id": "e7b8bbc6-048e-4938-ad95-34f19c7ce0b7"
    },
    {
        "author": "湘妃廟",
        "paragraphs": [
            "方承恩寵醉金杯，豈爲干戈驟到來。",
            "亡國破家皆有恨，捧心無語淚蘇臺。"
        ],
        "title": "與崔渥冥會雜詩 五",
        "id": "6b953c9d-da28-4147-9eaf-d4607001fe55"
    },
    {
        "author": "湘妃廟",
        "paragraphs": [
            "桃花流水兩堪傷，洞口煙波月漸長。",
            "莫道仙家無別恨，至今垂淚憶劉郎。"
        ],
        "title": "與崔渥冥會雜詩 六",
        "id": "542a2f65-cb67-4f19-bf56-965f0edaecd7"
    },
    {
        "author": "湘妃廟",
        "paragraphs": [
            "涇陽平野草初春，遙望家鄉淚滴頻。",
            "當此不知多少恨，至今空憶在靈姻。"
        ],
        "title": "與崔渥冥會雜詩 七",
        "id": "fbc1333f-f7dd-4e44-ad83-1dd21fe29bd6"
    },
    {
        "author": "湘妃廟",
        "paragraphs": [
            "目斷魂銷正惘然，九疑山際路漫漫。",
            "何人知得心中恨，空有湘江竹萬竿。"
        ],
        "title": "與崔渥冥會雜詩 八",
        "id": "6daa9b40-b7e8-4388-92c4-27645aa6f0a3"
    },
    {
        "author": "湘妃廟",
        "paragraphs": [
            "常說仙家事不同，偶陪花月此宵中。",
            "錦屏銀燭皆堪恨，惆悵紗窗向曉風。"
        ],
        "title": "與崔渥冥會雜詩 九",
        "id": "c9f5453e-2077-43f8-9a93-708e8dd8fbeb"
    },
    {
        "author": "湘妃廟",
        "paragraphs": [
            "渺渺三湘萬里程，淚篁幽石助芳貞。",
            "孤雲目斷蒼梧野，不得攀龍到玉京。"
        ],
        "title": "又湘妃詩四首 一",
        "id": "dd610be8-c732-4411-ae13-b806d8db8716"
    },
    {
        "author": "湘妃廟",
        "paragraphs": [
            "碧杜紅蘅縹渺香，冰絲彈月弄清涼。",
            "峰巒一一俱相似，九處堪疑九斷腸。"
        ],
        "title": "又湘妃詩四首 二",
        "id": "8dc001ad-91a5-465b-81b0-f0513ba718df"
    },
    {
        "author": "湘妃廟",
        "paragraphs": [
            "玉輦金根去不回，湘川秋晚楚弦哀。",
            "自從泣盡江蘺血，夜夜愁風怨雨來。"
        ],
        "title": "又湘妃詩四首 三",
        "id": "f9153130-6590-4d1f-9080-2c55a996ca1e"
    },
    {
        "author": "湘妃廟",
        "paragraphs": [
            "少將風月怨平湖，見盡扶桑水到枯。",
            "相約杏花壇上去，畫闌紅子鬬摴蒲。"
        ],
        "title": "又湘妃詩四首 四",
        "id": "17d27094-2012-4793-b7b9-45c28c060292"
    },
    {
        "author": "明月潭龍女",
        "paragraphs": [
            "簷上簷前燕語新，花開柳發自傷神。",
            "誰能將我相思意，說與江隈解佩人。"
        ],
        "title": "與何光遠贈荅詩 一",
        "id": "abb728bd-1a66-4652-9d7f-de75ced9d144"
    },
    {
        "author": "明月潭龍女",
        "paragraphs": [
            "坐久風吹綠綺寒，九天月照水精盤。",
            "不思却返沈潛去，爲惜春光一夜歡。"
        ],
        "title": "與何光遠贈荅詩 二",
        "id": "44fe8661-7ad4-4554-85de-960d2e8b1b2e"
    },
    {
        "author": "明月潭龍女",
        "paragraphs": [
            "澹蕩春光物象饒，一枝瓊豔不勝嬌。",
            "若能許解相思佩，何羨星天渡鵲橋。"
        ],
        "title": "與何光遠贈荅詩 三",
        "id": "da5ca666-7cc9-4c01-aaa6-1c427df0f43f"
    },
    {
        "author": "明月潭龍女",
        "paragraphs": [
            "玉漏涓涓銀漢清，鵲橋新架路初成。",
            "催妝既要裁篇詠，鳳吹鸞歌早會迎。"
        ],
        "title": "與何光遠贈荅詩 四",
        "id": "c9710904-e560-4927-a85c-00031ef685ec"
    },
    {
        "author": "明月潭龍女",
        "paragraphs": [
            "寶車輾駐彩雲開，誤到蓬萊頂上來。",
            "瓊室既登花得折，永將凡骨逐風雷。"
        ],
        "title": "與何光遠贈荅詩 五",
        "id": "4ea5f153-e506-4a55-910b-ab8538dc4691"
    },
    {
        "author": "明月潭龍女",
        "paragraphs": [
            "負妾當時寤寐求，從茲粉面阻綢繆。",
            "宮空月苦瑤雲斷，寂寞巴江水自流。"
        ],
        "title": "與何光遠贈荅詩 六",
        "id": "49f9eaea-b8cc-4c8a-ba88-9b6cf6810371"
    },
    {
        "author": "黃陵美人",
        "paragraphs": [
            "落葉棲鴉掩廟扉，菟絲金縷舊羅衣。",
            "渡頭明月好攜手，獨自待郎郎不歸。"
        ],
        "title": "寄紫蓋陽居士",
        "id": "69451d07-5998-4bce-bf4d-6c6746449bf8"
    },
    {
        "author": "吳興神女",
        "paragraphs": [
            "玉釵空中墮，金釧色已歇。",
            "獨泣謝春風，秋夜傷明月。"
        ],
        "title": "贈謝府君",
        "id": "458115a3-e80e-4ed1-bb63-c52418a6828a"
    },
    {
        "author": "慕容垂",
        "paragraphs": [
            "我昔勝君昔，君今勝我今。",
            "榮華各異代，何用苦追尋。"
        ],
        "title": "冢上荅太宗",
        "id": "e6752206-b0e9-4179-87b2-e7e3e9a10d3b"
    },
    {
        "author": "釋明解",
        "paragraphs": [
            "握手不能別，撫膺聊自傷。",
            "痛矣時陰短，悲哉泉路長。",
            "松林驚野吹，荒隧落寒霜。",
            "言離何以贈，留心內典章。"
        ],
        "title": "遺畫工詩",
        "id": "bf874dae-4f48-4794-aa63-95f599206f80"
    },
    {
        "author": "巴峽鬼",
        "paragraphs": [
            "秋逕填黃葉，寒摧露草根。",
            "猨聲一叫斷，客淚數重痕。"
        ],
        "title": "夜吟",
        "id": "265812c5-0f1a-45fa-a5d3-2b8dbd7792cb"
    },
    {
        "author": "河[湄]鬼",
        "paragraphs": [
            "我本邯鄲士，祇役死河湄。",
            "不得家人哭，勞君行路悲。"
        ],
        "title": "媿謝詩",
        "id": "7f00bab2-b8ec-460e-aaa8-98cdc3bccaa9"
    },
    {
        "author": "介胄鬼",
        "paragraphs": [
            "屢策羸驂歷亂峋，叢嵐映日晝如曛。",
            "長橋駕險浮天漢，危棧通岐觸岫雲。",
            "却念淮陰空得計，又嗟忠武不堪聞。",
            "廢興盡係前生數，休衒英雄勇冠軍。"
        ],
        "title": "擲裴武公詩",
        "id": "b895e2f9-93cd-427c-9be7-13970593e675"
    },
    {
        "author": "李叔霽",
        "paragraphs": [
            "忽作無期別，沈冥恨有餘。",
            "長安雖不遠，無信可傳書。"
        ],
        "title": "死後詩",
        "id": "04a77f0c-e26e-4849-a742-670c9e1d39b3"
    },
    {
        "author": "竇裕",
        "paragraphs": [
            "門依楚水岸，身寄洋州館。",
            "望月獨相思，塵襟淚痕滿。"
        ],
        "title": "洋州館夜吟",
        "id": "9436ddf6-87b6-4e44-8d7e-4d3220ae35cb"
    },
    {
        "author": "書生",
        "paragraphs": [
            "城東城西舊居處，城裏飛花亂如絮。",
            "海燕銜泥欲下來，屋裏無人却飛去。"
        ],
        "title": "獻元載",
        "id": "554e18b1-2974-4494-9944-d27e97065a68"
    },
    {
        "author": "虎丘山石壁鬼",
        "paragraphs": [
            "高松多悲風，蕭蕭清且哀。",
            "南山接幽壠，幽壠空崔嵬。",
            "白日徒昭昭，不照長夜臺。",
            "雖知生者樂，魂魄安能迴。",
            "況復念所親，慟哭心肝摧。",
            "慟哭更何言，哀哉復哀哉。"
        ],
        "title": "詩二首 一",
        "id": "ff3423b6-1ade-4d54-9d47-2fa0ba78c92c"
    },
    {
        "author": "虎丘山石壁鬼",
        "paragraphs": [
            "神仙不可學，形化空遊魂。",
            "白日非我朝，青松爲我門。",
            "雖復隔幽顯，猶知念子孫。",
            "何以遣悲惋，萬物歸其根。",
            "寄語世上人，莫厭臨芳尊。",
            "莊生問枯骨，三樂成虛言。"
        ],
        "title": "詩二首 二",
        "id": "163e52ed-0a3f-4f3e-b7d2-a43aad65bb5f"
    },
    {
        "author": "虎丘山石壁鬼",
        "paragraphs": [
            "幽明雖異路，平昔忝攻文。",
            "欲知潛昧處，山北兩孤墳。"
        ],
        "title": "祭後見石上詩",
        "id": "2e70b481-13a4-4a55-9327-ec26f9096d33"
    },
    {
        "author": "陸憑",
        "paragraphs": [
            "虛虛復空空，瞬息天地中。",
            "假合成此像，吾亦非吾躬。"
        ],
        "title": "詠浮雲",
        "id": "8ef69a36-6030-45ba-b243-11b9157ac147"
    },
    {
        "author": "韓弇",
        "paragraphs": [
            "我有敵國讐，無人可爲雪。",
            "每至秦隴頭，遊魂自嗚咽。"
        ],
        "title": "呈李續",
        "id": "4cfd10dd-1cf4-4e85-895a-63bae64ee479"
    },
    {
        "author": "尉佗",
        "paragraphs": [
            "千歲荒臺隳路隅，一煩太守重椒塗。",
            "感君拂拭意何極，贈爾美婦與明珠。"
        ],
        "title": "和崔侍御",
        "id": "abfa3388-e75a-455c-9f10-499dac079933"
    },
    {
        "author": "劉溉",
        "paragraphs": [
            "冥路杳杳人不知，不用苦說使人悲。",
            "喜得逢君傳家信，後會茫茫何處期。"
        ],
        "title": "贈竇丞",
        "id": "4e818217-d7dc-4d98-ae45-6675788245e4"
    },
    {
        "author": "鄭瓊羅",
        "paragraphs": [
            "痛填心兮不能語，寸斷腸兮訴何處。",
            "春生萬物妾不生，更恨香魂不相遇。"
        ],
        "title": "敘幽冤",
        "id": "8e1f726d-58a6-4851-bef6-0b22061762eb"
    },
    {
        "author": "沈青箱",
        "paragraphs": [
            "六代舊山川，興亡幾百年。",
            "繁華今寂寞，朝市昔諠闐。",
            "夜月琉璃水，春風卵色天。",
            "傷時與懷古，垂淚國門前。"
        ],
        "title": "過臺城感舊",
        "id": "b8db6c08-db76-4baf-ac0d-71572c8823d3"
    },
    {
        "author": "襄陽旅殯舉人",
        "paragraphs": [
            "流水涓涓芹努芽，織烏西飛客還家。",
            "荒村無人作寒食，殯宮空對棠棃花。"
        ],
        "title": "詩",
        "id": "db54b041-1d93-49fc-97d5-70b8dd4a9e82"
    },
    {
        "author": "河中鬼",
        "paragraphs": [
            "河水流溷溷，山頭種蕎麥。",
            "兩箇胡孫門底來，東家阿嫂決一百。"
        ],
        "title": "踏歌",
        "id": "a8e3b002-01aa-4031-94fd-30001eb4ae48"
    },
    {
        "author": "蕭微",
        "paragraphs": [
            "新構茅齋野澗東，松楸交影足悲風。",
            "人間歲月如流水，何事頻行此路中。"
        ],
        "title": "題少陵別墅",
        "id": "a11b8b38-737f-43c8-9ea4-63b264d652d2"
    },
    {
        "author": "張省躬",
        "paragraphs": [
            "戚戚復戚戚，秋堂百年色。",
            "而我獨茫茫，荒郊遇寒食。"
        ],
        "title": "夢張垂贈詩",
        "id": "83d33b82-c31c-448a-beb5-d687325ab268"
    },
    {
        "author": "商山三丈夫",
        "paragraphs": [
            "秋月圓如鏡，秋風利似刀。",
            "秋雲輕比絮，秋草細如毛。"
        ],
        "title": "秋月聯句",
        "id": "a4ea9e47-b953-42f5-b3cf-37980278a8b9"
    },
    {
        "author": "商山三丈夫",
        "paragraphs": [
            "幽樹高高影，山花寂寂香。",
            "山天遙歷歷，山水急湯湯。"
        ],
        "title": "天明聯句",
        "id": "5edef38a-44bd-4625-9191-a30da70dedee"
    },
    {
        "author": "鄭適",
        "paragraphs": [
            "昔爲吟風嘯月人，今爲吟風嘯月身。",
            "冢壞路邊吟嘯罷，安知今日又勞神。"
        ],
        "title": "贈張珽",
        "id": "7986ee98-e3b0-44c9-8581-d41a992cedf5"
    },
    {
        "author": "甘露寺鬼",
        "paragraphs": [
            "趙壹能爲賦，鄒陽解獻書。",
            "可惜西江水，不救轍中魚。"
        ],
        "tags": [
            "长江"
        ],
        "title": "西軒詩 一",
        "id": "88856142-89df-46b7-ad0a-989e525b842e"
    },
    {
        "author": "甘露寺鬼",
        "paragraphs": [
            "偉哉橫海鱗，壯矣垂天翼。",
            "一旦失風水，翻爲螻蟻食。"
        ],
        "title": "西軒詩 二",
        "id": "1fd714d2-3ac2-415f-8c87-dcc6547900a7"
    },
    {
        "author": "甘露寺鬼",
        "paragraphs": [
            "功遂侔昔人，保退無智力。",
            "既涉太行險，茲路信難陟。"
        ],
        "title": "西軒詩 三",
        "id": "8fa18000-095e-4941-bae2-038c38b62c5a"
    },
    {
        "author": "甘露寺鬼",
        "paragraphs": [
            "握裏龍蛇紙上鸞，逡巡千幅不將難。",
            "顧雲已往羅隱耄，更有何人逞筆端。"
        ],
        "title": "西軒詩 四",
        "id": "4d9bd7d4-271f-4659-938a-d6923c46605b"
    },
    {
        "author": "邵謁",
        "paragraphs": [
            "青山山下少年郎，失意當時別故鄉。",
            "惆悵不堪回首望，隔谿遙見舊書堂。"
        ],
        "title": "降巫詩",
        "id": "88635f9f-b292-4fc7-806f-b60c20c91c39"
    },
    {
        "author": "石恪",
        "paragraphs": [
            "衡陽去此正三年，一路程途甚坦然。",
            "深邃門牆三楚外，清風池館五峰前。",
            "西邊市井來商客，東岸汀洲簇釣船。",
            "公退只應無別事，朱陵後洞看神仙。"
        ],
        "title": "贈雷殿直。",
        "id": "c40b1378-cdc5-45a5-9f41-166ad969b4e6"
    },
    {
        "author": "富春沙際鬼",
        "paragraphs": [
            "陊江三十年，潮打形骸朽。",
            "家人都不知，何處奠杯酒。"
        ],
        "title": "吟",
        "id": "bf7c29b8-d79f-4e75-872c-40b09f03afb0"
    },
    {
        "author": "富春沙際鬼",
        "paragraphs": [
            "莫問我姓名，向君言亦空。",
            "潮生沙骨冷，魂魄悲秋風。"
        ],
        "title": "又吟",
        "id": "f9e3d31f-f10d-4607-a618-da73d3bf1d1c"
    },
    {
        "author": "趙𤰳",
        "paragraphs": [
            "我昔勝君昔，君今勝我今。",
            "人生一世事，何用苦相侵。"
        ],
        "title": "獻高駢",
        "id": "5559e870-ae8a-4764-8446-4e573affb200"
    },
    {
        "author": "九華山白衣",
        "paragraphs": [
            "澗水潺潺聲不絕，溪壠茫茫野花發。",
            "自去自來人不知，歸時唯對空山月。"
        ],
        "title": "吟",
        "id": "e42582fe-3280-400f-b1df-13fb6e3bd852"
    },
    {
        "author": "田達誠借宅鬼",
        "paragraphs": [
            "天然與我一靈通，還與人間事不同。",
            "要識吾家真姓字，天地南頭一段紅。"
        ],
        "title": "詩",
        "id": "8905d150-130a-43d1-a1af-5967477ee838"
    },
    {
        "author": "長安中鬼",
        "paragraphs": [
            "六街鼓歇行人絕，九衢茫茫室有月。",
            "九衢生人何勞勞，長安土盡槐根高。"
        ],
        "title": "秋夜吟",
        "id": "ed549c13-ea5c-40f6-83e0-51fdaa7d0e4c"
    },
    {
        "author": "隔窗鬼",
        "paragraphs": [
            "何人窗下讀書聲，南斗闌干北斗橫。",
            "千里思家歸不得，春風腸斷石頭城。"
        ],
        "title": "題窗上詩",
        "id": "1a04c045-cd9e-4576-aaab-97841fc5bae9"
    },
    {
        "author": "巴陵館鬼",
        "paragraphs": [
            "爺娘送我青楓根，不記青楓幾迴落。",
            "當時手刺衣上花，今日爲灰不堪著。"
        ],
        "title": "柱上詩",
        "id": "f240f42f-4bf0-4463-8026-4bb19f4db3af"
    },
    {
        "author": "徐侃",
        "paragraphs": [
            "君寄長安久，恥不還故鄉。",
            "我別長安去，切在慰高堂。",
            "不意與離恨，泉下亦難忘。"
        ],
        "title": "留別安鳳",
        "id": "8e5d220c-a1e9-4779-93a0-b9359d1fca2a"
    },
    {
        "author": "徐侃",
        "paragraphs": [
            "一自離鄉國，十年在咸秦。",
            "泣盡卞和血，不逢一故人。",
            "今日舊友別，羞此漂泊身。",
            "離情吟詩處，麻衣掩淚頻。",
            "淚別各分袂，且及來年春。"
        ],
        "title": "安鳳贈別徐侃",
        "id": "15dc522d-0721-4e69-ab49-6e2ef357f9a3"
    },
    {
        "author": "商山客死書生",
        "paragraphs": [
            "家住驛北路，百里無四鄰。",
            "往來不相問，寂寂山家春。"
        ],
        "title": "述懷 一",
        "id": "e773542f-8f35-4a99-9b96-8c7c9b118a2d"
    },
    {
        "author": "商山客死書生",
        "paragraphs": [
            "南岡夜蕭蕭，青松與白楊。",
            "家人應有夢，遠客已無腸。"
        ],
        "title": "述懷 二",
        "id": "286527d0-f51f-4035-91e1-1216e23637d0"
    },
    {
        "author": "商山客死書生",
        "paragraphs": [
            "白草寒露裏，亂山明月中。",
            "是夕苦吟罷，寒燭與君同。"
        ],
        "title": "述懷 三",
        "id": "87499b24-d37b-49eb-858f-0289be3a359a"
    },
    {
        "author": "冢中人",
        "paragraphs": [
            "冢上兩竿竹，風吹常嫋嫋。",
            "下有百年人，長眠不知曉。"
        ],
        "title": "續鄭郊吟",
        "id": "249fa103-26ff-4a6b-b3e4-dc45e21ef435"
    },
    {
        "author": "崇聖寺鬼",
        "paragraphs": [
            "禁煙佳節同遊此，正值酴醿夾岸香。",
            "緬首十年前往事，強吟風景亂愁腸。"
        ],
        "title": "題壁 一",
        "id": "1bcfa1b4-12c5-4dbf-8619-efd97d123588"
    },
    {
        "author": "崇聖寺鬼",
        "paragraphs": [
            "策馬暫尋原上路，落花芳草尚依然。",
            "家亡國破一場夢，惆悵又逢寒食天。"
        ],
        "title": "題壁 二",
        "id": "5895994c-913c-4df6-9f28-39511432cd56"
    },
    {
        "author": "任彥思家鬼",
        "paragraphs": [
            "物類易遷變，我行人不見。",
            "珍重任彥思，相別日已遠。"
        ],
        "title": "血書詩",
        "id": "832ce408-5aa4-44ce-9491-71041357cad4"
    },
    {
        "author": "峽中白衣",
        "paragraphs": [
            "截竹爲筒作笛吹，鳳凰池上鳳凰飛。",
            "勞君更向黔南去，即是陶鈞萬類時。"
        ],
        "title": "贈馬植",
        "id": "d65fe3cd-9ae0-4e52-ba07-ffbf30daea86"
    },
    {
        "author": "張仁寶",
        "paragraphs": [
            "寒食家家盡禁煙，野棠風墜小花鈿。",
            "如今空有孤魂夢，半在嘉陵半錦川。"
        ],
        "title": "題芭蕉葉上",
        "id": "eba0c173-6974-4837-9bb9-5da9619bcd13"
    },
    {
        "author": "崔常侍",
        "paragraphs": [
            "牀頭錦衾班復班，架上朱衣殷復殷。",
            "空庭朗月閑復閑，夜長路遠山復山。"
        ],
        "title": "官坡館聯句",
        "id": "6403d78f-966f-453a-9d67-1f15803a466b"
    },
    {
        "author": "李煜",
        "paragraphs": [
            "異國非所志，煩勞殊清閑。",
            "驚濤千萬里，無乃見鍾山。"
        ],
        "title": "亡後見形詩",
        "id": "c1f98f4a-2111-4c9c-b168-d703e15a1e16"
    },
    {
        "author": "龐德公",
        "paragraphs": [
            "千年故國歲華奔，一柱高臺已斷魂。",
            "唯有峴亭清夜月，與君長嘯學蘇門。"
        ],
        "title": "同鹿門少年馬紹隆冥遊詩 一",
        "id": "726e16c3-72c4-410b-a7d8-776511bf3287"
    },
    {
        "author": "龐德公",
        "paragraphs": [
            "高名宋玉遺閑麗，作賦蘭成絕盛才。",
            "誰似遼東千歲鶴，倚天華表却歸來。"
        ],
        "title": "同鹿門少年馬紹隆冥遊詩 二",
        "id": "3b8d2990-8205-43bb-bf3f-d4c06200ae55"
    },
    {
        "author": "朱均",
        "paragraphs": [
            "平生遊城郭，殂沒委荒榛。",
            "自我辭人世，不知秋與春。",
            "牛羊久來牧，松柏幾成薪。",
            "分絕車馬好，甘隨狐兔羣。",
            "何處清風至，君子幸爲鄰。",
            "烈烈盛名德，依依佇良賓。",
            "千年何旦暮，一室動人神。",
            "喬木如在望，通衢良易遵。",
            "高門儻無隔，向與析龍津。"
        ],
        "title": "貽常夷詩",
        "id": "b7621d29-d9ee-4cad-bfd3-a59e69f9b6bc"
    },
    {
        "author": "夷陵女郎",
        "paragraphs": [
            "明月清風，良宵會同。",
            "星河易翻，歡娛不終。",
            "綠樽翠杓，爲君斟酌。"
        ],
        "title": "空館夜歌 一",
        "id": "f0783a8b-1521-476e-9aa0-71ec7e44d0cf"
    },
    {
        "author": "夷陵女郎",
        "paragraphs": [
            "楊柳楊柳，嫋嫋隨風急。",
            "西樓美人春夢長，繡簾斜捲千條入。"
        ],
        "title": "空館夜歌 二",
        "id": "b0cdbce8-bc72-46b4-b74f-a42221bab4cc"
    },
    {
        "author": "夷陵女郎",
        "paragraphs": [
            "[玉]戶金缸，願陪君王。",
            "邯鄲宮中，金石絲簧。",
            "衛女秦娥，左右成行。",
            "紈縞繽紛，翠眉紅妝。",
            "王歡顧盼，爲王歌舞。",
            "願得君歡，常無災苦。"
        ],
        "title": "空館夜歌 三",
        "id": "8fc2d713-cb2c-4195-9081-fce8058a0cf2"
    },
    {
        "author": "孔氏",
        "paragraphs": [
            "不忿成故人，掩涕每盈巾。",
            "死生今有隔，相見永無因。"
        ],
        "title": "贈夫詩三首 一",
        "id": "5e5ffc84-b4dd-493d-8261-61a761a6c71f"
    },
    {
        "author": "孔氏",
        "paragraphs": [
            "匣裏殘妝粉，留將與後人。",
            "黃泉無用處，恨作冢中塵。"
        ],
        "title": "贈夫詩三首 二",
        "id": "dad54997-3044-4f7a-9acb-9b4468036f02"
    },
    {
        "author": "孔氏",
        "paragraphs": [
            "有意懷男女，無情亦任君。",
            "欲知腸斷處，明月照孤墳。"
        ],
        "title": "贈夫詩三首 三",
        "id": "93ee8f36-27b5-4aec-b0b9-1ca8a4160b56"
    },
    {
        "author": "唐晅妻張氏",
        "paragraphs": [
            "不分殊幽顯，那堪異古今。",
            "陰陽徒自隔，聚散兩難心。"
        ],
        "title": "荅夫詩二首 一",
        "id": "546705a1-a339-48d2-92fc-575da76445c3"
    },
    {
        "author": "唐晅妻張氏",
        "paragraphs": [
            "蘭階兔月斜，銀燭半含花。",
            "自憐長夜客，泉路以爲家。"
        ],
        "title": "荅夫詩二首 二",
        "id": "266d0111-59ea-45dc-8207-43b7313e1255"
    },
    {
        "author": "唐晅妻張氏",
        "paragraphs": [
            "寢室悲長簟，妝樓泣鏡臺。",
            "獨悲桃李節，不共夜泉開。",
            "魂兮若有感，髣髴夢中來。"
        ],
        "title": "唐晅悼妻詩 一",
        "id": "ca49463b-7d9c-4f80-a624-034c826d2eb2"
    },
    {
        "author": "唐晅妻張氏",
        "paragraphs": [
            "常時華堂靜，笑語度更籌。",
            "恍惚人事改，冥寞委荒丘。",
            "陽原歌薤露，陰壑惜藏舟。",
            "清夜妝臺月，空想畫眉愁。"
        ],
        "title": "唐晅悼妻詩 二",
        "id": "eb77a71d-47d1-468a-938d-090b3e178130"
    },
    {
        "author": "唐晅妻張氏",
        "paragraphs": [
            "嶧陽桐半死，延津劒一沈。",
            "如何宿昔內，空負百年心。"
        ],
        "title": "贈妻詩",
        "id": "1c964dec-38ac-45db-b886-30f6de4ade44"
    },
    {
        "author": "韋璜",
        "paragraphs": [
            "修短各有分，浮華亦非真。",
            "斷腸泉壤下，幽憂難具陳。",
            "淒淒白楊風，日暮堪愁人。"
        ],
        "title": "贈姊",
        "id": "36d3d277-5b20-4780-b9bc-23e30308f7cf"
    },
    {
        "author": "韋璜",
        "paragraphs": [
            "不得長相守，青春夭蕣華。",
            "舊遊今永已，泉路却爲家。"
        ],
        "title": "贈夫二首 一",
        "id": "e058769a-c7eb-450c-8058-1ecfd28acc9e"
    },
    {
        "author": "韋璜",
        "paragraphs": [
            "早知離別切人心，悔作從來恩愛深。",
            "黃泉冥寞雖長逝，白日屏帷還重尋。"
        ],
        "title": "贈夫二首 二",
        "id": "bc463c0c-a3b6-45c9-a948-fb26b62d09ef"
    },
    {
        "author": "韋璜",
        "paragraphs": [
            "赤心用盡爲相知，慮後防前秖定疑。",
            "案牘可申生節目，桃符雖聖欲何爲。"
        ],
        "title": "贈嫂",
        "id": "f5b6142a-c129-44de-962b-be0aa3b34cb6"
    },
    {
        "author": "臨淄縣主",
        "paragraphs": [
            "江都昔喪亂，闕下多搆兵。",
            "豺虎恣吞噬，干戈日縱橫。",
            "逆徒自外至，半夜開重城。",
            "膏血浸宮殿，刀槍倚簷楹。",
            "今知從逆者，廼是公與卿。",
            "白刃汚黃屋，邦家遂因傾。",
            "疾風知勁草，世亂識忠臣。",
            "哀哀獨孤公，臨死乃結纓。",
            "天地既板蕩，雲雷時未亨。",
            "今者二百載，幽懷猶未平。",
            "山河風月古，陵寢露煙青。",
            "君子秉祖德，方垂忠烈名。",
            "華軒一惠顧，土室以爲榮。",
            "丈夫立志操，存沒感其情。",
            "求義若可託，誰能抱幽貞。"
        ],
        "title": "與獨孤穆冥會詩 一",
        "id": "6766b37d-23ee-41e7-8aa8-023dfe603107"
    },
    {
        "author": "臨淄縣主",
        "paragraphs": [
            "皇天昔降禍，隋室若綴旒。",
            "患難在雙闕，干戈連九州。",
            "出門皆凶豎，所向多逆謀。",
            "白日忽然暮，頹波不可收。",
            "望夷既結釁，宗社亦貽羞。",
            "溫室兵始合，宮闈血已流。",
            "憫哉吹簫子，悲啼下鳳樓。",
            "霜刃徒見逼，玉笄不可求。",
            "羅襦遺侍者，粉黛成仇讎。",
            "邦國已淪覆，餘生誓不留。",
            "英英將軍祖，獨以社稷憂。",
            "丹血濺黼扆，豐肌染戈矛。",
            "今來見禾黍，盡日悲宗周。",
            "玉樹已寂寞，泉臺千萬秋。",
            "感茲一顧重，願以死節酬。",
            "幽顯儻不昧，終焉契綢繆。"
        ],
        "title": "與獨孤穆冥會詩 二",
        "id": "b8b2f521-32da-41f6-ada6-59564d956334"
    },
    {
        "author": "臨淄縣主",
        "paragraphs": [
            "平陽縣中樹，久作廣陵塵。",
            "不意何郎至，黃泉重見春。"
        ],
        "title": "與獨孤穆冥會詩 三",
        "id": "9459c13b-c3c0-4c7e-a151-dda5097025b1"
    },
    {
        "author": "臨淄縣主",
        "paragraphs": [
            "今閨久無主，羅袂坐生塵。",
            "願作吹簫伴，同爲騎鳳人。"
        ],
        "title": "與獨孤穆冥會詩 四",
        "id": "b109faf0-132a-4ae3-8851-c3f174bd3b82"
    },
    {
        "author": "臨淄縣主",
        "paragraphs": [
            "朱軒下長路，青草啓孤墳。",
            "猶勝陽臺上，空看朝暮雲。"
        ],
        "title": "與獨孤穆冥會詩 五",
        "id": "b9302719-9cfa-41e2-aed9-5d2070972ea2"
    },
    {
        "author": "臨淄縣主",
        "paragraphs": [
            "露草芊芊，頹塋未遷。",
            "自我居此，於今幾年。",
            "與君先祖，疇昔恩波。",
            "死生契闊，忽此相過。",
            "誰謂佳期，尋當別離。",
            "俟君之北，攜手同歸。"
        ],
        "title": "與獨孤穆冥會詩 六",
        "id": "d6d35c03-5fff-4623-be90-8be88aa676b2"
    },
    {
        "author": "臨淄縣主",
        "paragraphs": [
            "伊彼維揚，在天一方。",
            "驅馬悠悠，忽來異鄉。",
            "情通幽顯，獲此相見。",
            "義感疇昔，言存繾綣。",
            "清江桂洲，可以遨遊。",
            "惟子之故，不遑淹留。"
        ],
        "title": "與獨孤穆冥會詩 七",
        "id": "15d2d0cc-9042-4e62-ae0c-a923309b1db9"
    },
    {
        "author": "王氏婦",
        "paragraphs": [
            "鴛鴦綺，知結幾千絲。",
            "別後尋交頸，應傷未別時。"
        ],
        "title": "與李章武贈荅詩 一",
        "id": "c4805eef-d90c-4afa-a9bb-049a46274b84"
    },
    {
        "author": "王氏婦",
        "paragraphs": [
            "捻指環，相思見環重相憶。",
            "願君永持翫，循環無終極。"
        ],
        "title": "與李章武贈荅詩 二",
        "id": "2cad7053-c204-44d6-aee8-1981d3f53e60"
    }
]