[
    {
        "author": "崔素娥",
        "paragraphs": [
            "妾闭闲房君路岐，妾心君恨两依依。",
            "神魂倘遇巫娥伴，犹逐朝云暮雨归。"
        ],
        "title": "别韦洵美诗",
        "id": "f349de32-aed1-4e1d-8ef3-b62508aa1df2"
    },
    {
        "author": "鲍家四弦",
        "paragraphs": [
            "白露溼庭砌，皓月临前轩。",
            "此时去留恨，含思独无言。"
        ],
        "title": "送韦生酒",
        "id": "5b0a781a-b0e6-4fb2-9f68-74d97725152e"
    },
    {
        "author": "鲍家四弦",
        "paragraphs": [
            "风飐荷珠难暂圆，多情信有短姻缘。",
            "西楼今夜三更月，还照离人泣断弦。"
        ],
        "title": "送鲍生酒",
        "id": "348d83bb-ab8d-420b-bbbc-6e7fbaf9ea04"
    },
    {
        "author": "[严]续姬",
        "paragraphs": [
            "风柳摇摇无定枝，阳台云雨梦中归。",
            "他年蓬岛音尘绝，留取尊前旧舞衣。"
        ],
        "title": "赠别",
        "id": "3f43e36e-87d8-47e2-a45e-ddf115e77c37"
    },
    {
        "author": "郎大家宋氏",
        "paragraphs": [
            "春来南鴈归，日去西蚕远。",
            "妾思粉何极，客游殊未返。"
        ],
        "title": "采桑",
        "id": "5f445666-231e-415d-8e86-7f9f7ef1b621"
    },
    {
        "author": "郎大家宋氏",
        "paragraphs": [
            "风已清，月朗琴复鸣。",
            "掩抑非千态，殷勤是一声。",
            "歌宛转，宛转和且长。",
            "愿为双鸿鹄，比翼共翺翔。"
        ],
        "title": "宛转歌二首 一",
        "id": "67710f4c-2d97-4ce1-8b4d-aa983d74b963"
    },
    {
        "author": "郎大家宋氏",
        "paragraphs": [
            "日已暮，长簷鸟声度。",
            "此时望君君不来，此时思君君不顾。",
            "歌宛转，宛转那能异栖宿。",
            "愿为形与影，出入恒相逐。"
        ],
        "title": "宛转歌二首 二",
        "id": "e585dee0-0fc8-4b06-86b9-7531598d5d4f"
    },
    {
        "author": "郎大家宋氏",
        "paragraphs": [
            "长相思，久离别。",
            "关山阻，风烟绝。",
            "台上镜文销，袖中书字灭。",
            "不见君形影，何曾有欢悦。"
        ],
        "title": "长相思",
        "id": "f6b704e7-b568-4c5c-a17c-2f16efcf67b3"
    },
    {
        "author": "郎大家宋氏",
        "paragraphs": [
            "巴西巫峡指巴东，朝云触石上朝空。",
            "巫山巫峡高何已，行雨行云一时起。",
            "一时起，三春暮。",
            "若言来，且就阳台路。"
        ],
        "title": "朝云引",
        "id": "7e46a7b6-1e3a-4a44-a4c1-a44687af1022"
    },
    {
        "author": "梁琼",
        "paragraphs": [
            "巫山云，巫山雨，朝云暮雨无定所。",
            "南峰忽暗北峰晴，空里仙人语笑声。",
            "曾侍荆王枕席处，直至如今如有灵。",
            "春风澹澹白云闲，惊湍流水响千山。",
            "一夜此中对明月，忆得此中与君别。",
            "感物情怀如旧时，君今渺渺在天涯。",
            "晓看襟上泪流处，点点血痕犹在衣。"
        ],
        "title": "宿巫山寄远人",
        "id": "a7607e42-9b69-40e6-b963-6e02393010bc"
    },
    {
        "author": "梁琼",
        "paragraphs": [
            "自古无和亲，贻灾到妾身。",
            "朔风嘶去马，汉月出行轮。",
            "衣薄狼山雪，妆成虏塞春。",
            "回看父母国，生死毕胡尘。"
        ],
        "title": "昭君怨",
        "id": "e04bafcb-6d5c-4b40-83c1-67dfa8fe205c"
    },
    {
        "author": "梁琼",
        "paragraphs": [
            "歌扇向陵开，齐行奠玉杯。",
            "舞时飞燕列，梦里片云来。",
            "月色空余恨，松声莫更哀。",
            "谁怜未死妾，掩袂下铜台。"
        ],
        "title": "铜雀台",
        "id": "14aaf7ac-4e70-4ce6-b3c1-4fd0594f2844"
    },
    {
        "author": "梁琼",
        "paragraphs": [
            "脉脉长摅气，微微不离心。",
            "叩头从此去，烦恼阿谁禁。"
        ],
        "title": "远意",
        "id": "20348cf3-482b-4139-ac8d-cb71ecd3fe29"
    },
    {
        "author": "梁琼",
        "paragraphs": [
            "玉枕空流别后泪，罗衣已尽去时香。"
        ],
        "title": "句",
        "id": "9ecb7481-6658-45ad-af00-4b0817d856b7"
    },
    {
        "author": "刘云",
        "paragraphs": [
            "朝亦有所思，暮亦有所思。",
            "登楼望君处，蔼蔼萧关道。",
            "掩泪向浮云，谁知妾怀抱。",
            "玉井苍苔春院深，桐花落尽无人埽。"
        ],
        "title": "有所思",
        "id": "022554eb-12fc-47cb-882e-522994b100b1"
    },
    {
        "author": "刘云",
        "paragraphs": [
            "君恩不可见，妾岂如秋扇。",
            "秋扇尚有时，妾身永微贱。",
            "莫言朝花不复落，娇容几夺昭阳殿。"
        ],
        "title": "婕妤怨",
        "id": "58977f8f-2c1b-4aa8-b6d6-6da8742d923a"
    },
    {
        "author": "刘云",
        "paragraphs": [
            "天汉凉秋夜，澄澄一镜明。",
            "山空猨屡啸，林静鹊频惊。"
        ],
        "title": "望月",
        "id": "6613ee43-6bdb-45eb-9b35-3c2ba5400fd7"
    },
    {
        "author": "崔萱",
        "paragraphs": [
            "灼灼叶中花，夏萎春又芳。",
            "明明天上月，蟾缺圆复光。",
            "未如君子情，朝违夕已忘。",
            "玉帐枕犹暖，纨扇思何长。",
            "愿因西南风，吹上玳瑁牀。",
            "娇眠锦衾里，展转双鸳鸯。"
        ],
        "title": "古意",
        "id": "8a287784-fd73-4e42-8204-45f245be1b09"
    },
    {
        "author": "崔萱",
        "paragraphs": [
            "碧池漾漾春水绿，中有佳禽暮栖宿。",
            "愿持此意永相贻，祗虑君情中反覆。"
        ],
        "title": "叙别",
        "id": "5f81228e-9ff6-4963-97a9-886011eddae0"
    },
    {
        "author": "崔萱",
        "paragraphs": [
            "年少家藏累代金，红楼尽日醉沈沈。",
            "马非躞蹀宁酬价，人不婵娟肯动心。"
        ],
        "title": "豪家子",
        "id": "7df18d30-ba0e-477a-9cac-b0bc87005307"
    },
    {
        "author": "崔萱",
        "paragraphs": [
            "岂知一只凤钗价，沽得数村蜗舍人。"
        ],
        "title": "句",
        "id": "253445ea-863a-4807-80c4-c280e4ac96e4"
    },
    {
        "author": "崔仲容",
        "paragraphs": [
            "所居幸接隣，相见不相亲。",
            "一似云间月，何殊镜里人。",
            "丹诚空有梦，肠断不禁春。",
            "愿作梁间燕，无由变此身。"
        ],
        "title": "赠所思",
        "id": "4e2dc532-9d81-43c0-ad23-e222570b599c"
    },
    {
        "author": "崔仲容",
        "paragraphs": [
            "暂到昆仑未得归，阮郎何事教人非。",
            "如今身佩上清箓，莫遣落花霑羽衣。"
        ],
        "title": "戏赠",
        "id": "d7c7644e-06d3-4446-96ef-7c560ee9d785"
    },
    {
        "author": "崔仲容",
        "paragraphs": [
            "水翦双眸雾翦衣，当筵一曲媚春辉。",
            "潇湘夜瑟怨犹在，巫峡晓云愁不稀。",
            "皓齿乍分寒玉细，黛眉轻蹙远山微。",
            "渭城朝雨休重唱，满眼阳关客未归。"
        ],
        "title": "赠歌姬",
        "id": "9e3e0148-8399-4005-a0af-d3248343a9c8"
    },
    {
        "author": "崔仲容",
        "paragraphs": [
            "妾心合君心，一似影随形。",
            "梁燕无情困，双栖语此时。",
            "不觉红颜去，空嗟白发生。",
            "桐花落尽春又尽，紫塞征人犹未归。"
        ],
        "title": "句",
        "id": "2c8a4ae5-8871-4227-ac2e-350b29222c34"
    },
    {
        "author": "崔公远",
        "paragraphs": [
            "晴天霜落寒风急，锦帐罗帏羞更入。",
            "秦筝不复续断弦，回身掩泪挑灯立。"
        ],
        "title": "独夜词",
        "id": "92a3eaf7-155e-4e0b-b601-776f35aea623"
    },
    {
        "author": "崔公远",
        "paragraphs": [
            "看花独不语，裴回双泪澘。",
            "君今远戍在何处，遣妾秋来长望天。"
        ],
        "title": "句",
        "id": "c75e95b1-23b1-4b83-b595-671bd6fb55d9"
    },
    {
        "author": "张琰",
        "paragraphs": [
            "垂柳鸣黄鹂，关关若求友。",
            "春情不可耐，愁杀闺中妇。",
            "日暮登高楼，谁怜小垂手。"
        ],
        "title": "春词二首 一",
        "id": "2ddb055c-d9e1-48c6-8f85-b050b76fed21"
    },
    {
        "author": "张琰",
        "paragraphs": [
            "昨日桃花飞，今朝梨花吐。",
            "春色能几时，那堪此愁绪。",
            "荡子游不归，春来泪如雨。"
        ],
        "title": "春词二首 二",
        "id": "4b52f305-e197-4c72-a5a6-3087de41607d"
    },
    {
        "author": "张琰",
        "paragraphs": [
            "君王冥漠不可见，铜雀歌舞空裴回。",
            "西陵啧啧悲宿鸟，高殿沈沈闭青苔。",
            "青苔无人迹，红粉空自哀。"
        ],
        "title": "铜雀台",
        "id": "70e737a7-547d-4d01-8280-03a4b2d374e9"
    },
    {
        "author": "张琰",
        "paragraphs": [
            "年年人自老，日日水东流。",
            "庭芳自摇落，永念结中肠。"
        ],
        "title": "句",
        "id": "9f7bfbd7-17d6-4a8f-a738-6d1278d2bc94"
    },
    {
        "author": "裴羽仙",
        "paragraphs": [
            "风卷平沙日欲曛，狼烟遥认犬羊羣。",
            "李陵一战无归日，望断胡天哭塞云。"
        ],
        "title": "哭夫二首 一",
        "id": "245ce2db-d956-4851-a514-faa5a56bad89"
    },
    {
        "author": "裴羽仙",
        "paragraphs": [
            "良人平昔逐蕃浑，力战轻行出塞门。",
            "从此不归成万古，空留贱妾怨黄昏。"
        ],
        "title": "哭夫二首 二",
        "id": "19d0cc5c-d597-4a67-a87c-24437cfd4a78"
    },
    {
        "author": "刘媛",
        "paragraphs": [
            "雨滴梧桐秋夜长，愁心和雨到昭阳。",
            "泪痕不学君恩断，拭却千行更万行。"
        ],
        "title": "长门怨 一",
        "id": "eefaeb9a-a9a2-4c8d-96ac-4d49dcb5bda4"
    },
    {
        "author": "刘媛",
        "paragraphs": [
            "学画蛾眉独出羣，当时人道便承恩。",
            "经年不见君王面，花落黄昏空掩门。"
        ],
        "title": "长门怨 二",
        "id": "41047ebd-0b03-47ca-8ea8-1b7a9d2d9358"
    },
    {
        "author": "刘媛",
        "paragraphs": [
            "闻道瞿塘灩滪堆，青山流水近阳台。",
            "知君此去无还日，妾亦随波不复回。"
        ],
        "title": "送远",
        "id": "10048cdb-c87c-4f88-8286-a4fca4960105"
    },
    {
        "author": "刘媛",
        "paragraphs": [
            "春风报梅柳，一夜发南枝。",
            "傍人那得知心事，一面残妆空泪痕。"
        ],
        "title": "句",
        "id": "d0b58412-a066-4c0c-b4d9-2e9f2a9e080c"
    },
    {
        "author": "葛鵶儿",
        "paragraphs": [
            "蓬鬓荆钗世所稀，布裙犹是嫁时衣。",
            "胡麻好种无人种，正是归时不见归。"
        ],
        "title": "怀良人",
        "id": "653cf90b-8503-48b6-8ec2-aa75ae6b16cf"
    },
    {
        "author": "葛鵶儿",
        "paragraphs": [
            "彩凤摇摇下翠微，烟光漠漠徧芳枝。",
            "玉窗仙会何人见，唯有春风仔细知。"
        ],
        "title": "会仙诗 一",
        "id": "9a22d583-2fd0-44d0-a399-e798fd738936"
    },
    {
        "author": "葛鵶儿",
        "paragraphs": [
            "烟霞迤逦接蓬莱，宫殿参差晓日开。",
            "羣玉山前人别处，紫鸾飞起望仙台。"
        ],
        "title": "会仙诗 二",
        "id": "fcac029e-2cce-449b-a39d-1264307f8e34"
    },
    {
        "author": "刘瑶",
        "paragraphs": [
            "槐花结子桐叶焦，单飞越鸟啼青霄。",
            "翠轩辗云轻遥遥，燕脂泪迸红线条。",
            "瑶草歇芳心耿耿，玉佩无声画屏冷。",
            "朱弦暗断不见人，风动花枝月中影。",
            "青鸾脉脉西飞去，海阔天高不知处。"
        ],
        "title": "暗别离",
        "id": "f2d5ac7b-8c72-4d84-a819-b732fef697cd"
    },
    {
        "author": "刘瑶",
        "paragraphs": [
            "梧桐阶下月团团，洞房如水秋夜阑。",
            "吴刀翦破机头锦，茱萸花坠相思枕。",
            "绿窗寂寞背灯时，暗数寒更不成寝。"
        ],
        "title": "古意曲",
        "id": "05042944-c6de-4a97-b22f-32965fbb0774"
    },
    {
        "author": "刘瑶",
        "paragraphs": [
            "五湖春水接遥天，国破君亡不记年。",
            "唯有妖娥曾舞处，古台寂寞起愁烟。"
        ],
        "title": "阖闾城怀古",
        "id": "d45f6b65-1141-41ac-9666-31b4735f19bb"
    },
    {
        "author": "廉氏",
        "paragraphs": [
            "清秋三峡此中去，鸣鸟孤猨不可闻。",
            "一道水声多乱石，四时天色少晴云。",
            "日暮泛舟溪溆口，那堪夜永思氛氲。"
        ],
        "title": "峡中即事",
        "id": "dca98db5-1fdc-47d1-a17c-45a52aa94b83"
    },
    {
        "author": "廉氏",
        "paragraphs": [
            "隟尘何微微，朝夕通其辉。",
            "人生各有托，君去独不归。",
            "青林有蝉响，赤日无鸟飞。",
            "裴回东南望，双泪空霑衣。"
        ],
        "title": "怀远",
        "id": "eeb4c966-5e88-4788-8764-4181d8a30ffa"
    },
    {
        "author": "廉氏",
        "paragraphs": [
            "凄凄北风吹鸳被，娟娟西月生蛾眉。",
            "谁知独夜相思处，泪滴寒塘蕙草时。"
        ],
        "title": "寄征人",
        "id": "5849d3ad-78b6-4993-8282-6fc8a82c09e0"
    },
    {
        "author": "田娥",
        "paragraphs": [
            "忆昨会诗酒，终日相逢迎。",
            "今来成故事，岁月令人惊。",
            "泪流红粉薄，风度罗衣轻。",
            "难为子猷志，虚负文君名。"
        ],
        "title": "寄远",
        "id": "9820b8b8-cd3f-4f5a-8c00-44a17c5e7327"
    },
    {
        "author": "田娥",
        "paragraphs": [
            "携手共惜芳菲节，莺啼锦花满城阙。",
            "行乐逶迤念容色，色衰秪恐君恩歇。",
            "凤笙龙管白日阴，盈亏自感青天月。"
        ],
        "title": "携手曲",
        "id": "5d9d9ede-c866-4998-a3ad-56b555fda913"
    },
    {
        "author": "田娥",
        "paragraphs": [
            "团圆手中扇，昔为君所持。",
            "今日君弃捐，复值秋风时。",
            "悲将入箧笥，自叹知何为。"
        ],
        "title": "长信宫",
        "id": "c4cb36e5-ee18-4734-96bd-bdccb2fee3b1"
    },
    {
        "author": "田娥",
        "paragraphs": [
            "春至偏无兴，秋来秪是眠。"
        ],
        "title": "句",
        "id": "b974b7b2-1ab0-4f2f-9edb-4f5660769962"
    },
    {
        "author": "刘淑柔",
        "paragraphs": [
            "两城相对峙，一水向东流。",
            "今夜素娥月，何年黄鹤楼。",
            "悠悠兰棹晚，渺渺荻花秋。",
            "无奈柔肠断，关山总是愁。"
        ],
        "tags": [
            "黄鹤楼"
        ],
        "title": "中秋夜泊武昌",
        "id": "ab994ff1-9f7f-40d8-af58-7966593e7c08"
    },
    {
        "author": "薛琼",
        "paragraphs": [
            "黄鸟翻红树，青牛卧绿苔。",
            "渚宫歌舞地，轻雾锁楼台。"
        ],
        "title": "赋荆门",
        "id": "8835ee02-a5ec-4f9c-b812-e2d9d373607c"
    },
    {
        "author": "赵虚舟",
        "paragraphs": [
            "砌下梧桐叶正齐，花繁雨后压枝低。",
            "报道不须鵶鸟乱，他家自有凤凰栖。"
        ],
        "title": "戏赠",
        "id": "db8979f4-2816-450f-8c0d-f42aa28489b2"
    },
    {
        "author": "张瑛",
        "paragraphs": [
            "君王冥漠不可见，铜雀歌舞空裴回。",
            "西陵啧啧悲宿鸟，高殿沈沈闭青苔。",
            "青苔无人迹，红粉空相哀。"
        ],
        "title": "铜雀台",
        "id": "ae42fd73-831d-4411-919e-0fc62a2218b0"
    },
    {
        "author": "张瑛",
        "paragraphs": [
            "天汉凉秋夜，澄澄一镜明。",
            "山空猨屡啸，林静鹤频惊。"
        ],
        "title": "望月",
        "id": "39862216-ed03-4c0f-9d5f-6e8745f0dd67"
    },
    {
        "author": "长孙佐转妻",
        "paragraphs": [
            "征人去年戍边水，夜得边书字盈纸。",
            "挥刀就烛裁红绮，结作同心荅千里。",
            "君寄边书书莫绝，妾荅同心心自结。",
            "同心再解不心离，离字频看字愁灭。",
            "结成一衣和泪封，封书只在怀袖中。",
            "莫如书故字难久，愿学同心长可同。"
        ],
        "title": "荅外",
        "id": "691c2c25-fefa-4a1b-8976-1e51bb881ab4"
    },
    {
        "author": "刘元载妻",
        "paragraphs": [
            "南枝向暖北枝寒，一种春风有两般。",
            "凭仗高楼莫吹笛，大家留取倚阑干。"
        ],
        "title": "早梅",
        "id": "05f044ce-6285-45b0-916a-10849d942b1b"
    },
    {
        "author": "刘氏妇",
        "paragraphs": [
            "蝉鬓惊秋华发新，可怜红隙尽埃尘。",
            "西山一梦何年觉，明月堂前不见人。"
        ],
        "title": "明月堂 一",
        "id": "eb2b878b-df90-4d93-8cb0-590dd31e1453"
    },
    {
        "author": "刘氏妇",
        "paragraphs": [
            "玉钩风急响丁东，回首西山似梦中。",
            "明月堂前人不到，庭梧一夜老秋风。"
        ],
        "title": "明月堂 二",
        "id": "cabfa0f5-1f99-47b2-b9e5-047fd7ff7657"
    },
    {
        "author": "葛氏女",
        "paragraphs": [
            "九天天远瑞烟浓，驾鹤骖鸾意已同。",
            "从此三山山上月，琼花开处照春风。"
        ],
        "title": "和潘雍",
        "id": "92556558-bf3f-4720-888b-78a4a0c5e634"
    },
    {
        "author": "李主簿姬",
        "paragraphs": [
            "去时盟约与心违，秋日离家春不归。",
            "应是维扬风景好，恣情欢笑到芳菲。"
        ],
        "title": "寄诗",
        "id": "99654625-2d53-4cb0-9bf6-83c88b781506"
    },
    {
        "author": "京兆女子",
        "paragraphs": [
            "寂寥满地落花红，独有离人万恨中。",
            "回首池塘更无语，手弹珠泪与春风。"
        ],
        "title": "题兴元明珠亭",
        "id": "5aa2d13b-6f5a-4a95-b875-0998ec6f9fc4"
    },
    {
        "author": "湘驿女子",
        "paragraphs": [
            "红叶醉秋色，碧溪弹夜弦。",
            "佳期不可再，风雨杳如年。"
        ],
        "tags": [
            "抒情",
            "写景",
            "愁苦"
        ],
        "title": "题玉泉溪",
        "id": "802382ff-a138-439a-99c2-5697ae2ef2f4"
    },
    {
        "author": "若耶溪女子",
        "paragraphs": [
            "昔逐良人西入关，良人身殁妾空还。",
            "谢娘卫女不相待，为雨为云归此山。"
        ],
        "title": "题三乡诗",
        "id": "43597c78-90ae-45d4-90d7-206258606649"
    },
    {
        "author": "谁氏女",
        "paragraphs": [
            "昔逐良人去上京，良人身殁妾东征。",
            "同来不得同归去，永负朝云暮雨情。"
        ],
        "title": "题沙鹿门",
        "id": "4ad62f19-486f-4c9e-aedb-2839b134bd27"
    },
    {
        "author": "光\t威\t裒",
        "paragraphs": [
            "朱楼影直日当午，玉树阴低月已三。",
            "腻粉暗销银镂合，错刀闲翦泥金衫。",
            "绣牀怕引乌龙吠，锦字愁教青鸟衔。",
            "百味炼来怜益母，千花开处鬬宜男。",
            "鸳鸯有伴谁能羨，鹦鹉无言我自惭。",
            "浪喜游蜂飞扑扑，佯惊孤燕语喃喃。",
            "偏怜爱数螆蛦掌，每忆光抽玳瑁簪。",
            "烟洞几年悲尚在，星桥一夕帐空含。",
            "窗前时节羞虚掷，世上风流笑苦谙。",
            "独结香绡偷饷送，暗垂檀袖学通参。",
            "须知化石心难定，却是为云分易甘。",
            "看见风光零落尽，弦声犹逐望江南。"
        ],
        "title": "联句",
        "id": "a14f739c-f704-4690-bc56-3d64a436d84a"
    },
    {
        "author": "越溪杨女",
        "paragraphs": [
            "珠帘半牀月，青竹满林风。",
            "何事今宵景，无人解语同。"
        ],
        "title": "联句",
        "id": "1d939efa-882f-4309-a6d1-e308c20efafb"
    },
    {
        "author": "越溪杨女",
        "paragraphs": [
            "春尽花随尽，其如自是花。",
            "从来说花意，不过此容华。",
            "明月易亏轮，好花难恋春。",
            "常将花月恨，幷作可怜人。"
        ],
        "title": "春日",
        "id": "c5851073-c8d2-4767-9aa4-368b0ddf5241"
    },
    {
        "author": "曹文姬",
        "paragraphs": [
            "凿开天外长生地，炼出人间不死丹。"
        ],
        "title": "句",
        "id": "cdd65817-92c0-418b-b438-ae8a2191bfde"
    },
    {
        "author": "关盼盼",
        "paragraphs": [
            "楼上残灯伴晓霜，独眠人起合欢牀。",
            "相思一夜情多少，地角天涯不是长。"
        ],
        "title": "燕子楼三首 一",
        "id": "ff3fa1e4-a19d-4174-a3a2-df0cc4d92e6f"
    },
    {
        "author": "关盼盼",
        "paragraphs": [
            "北邙松柏锁愁烟，燕子楼中思悄然。",
            "自埋劒履歌尘散，红袖香销一十年。"
        ],
        "title": "燕子楼三首 二",
        "id": "ac228bec-b314-4f29-9055-f6a7656826cc"
    },
    {
        "author": "关盼盼",
        "paragraphs": [
            "适看鸿雁岳阳回，又覩玄禽逼社来。",
            "瑶瑟玉箫无意绪，任从蛛网任从灰。"
        ],
        "title": "燕子楼三首 三",
        "id": "90de0390-09b6-4600-93f9-785b76ad77bb"
    },
    {
        "author": "关盼盼",
        "paragraphs": [
            "自守空楼敛恨眉，形同春后牡丹枝。",
            "舍人不会人深意，讶道泉台不去随。"
        ],
        "title": "和白公诗",
        "id": "2a0a4812-c838-4110-aaed-21557ce2cc49"
    },
    {
        "author": "关盼盼",
        "paragraphs": [
            "儿童不识冲天物，漫把青泥污雪毫。"
        ],
        "title": "句",
        "id": "0d13dcd5-c6c6-4bf8-92fd-b2e2aee78e3b"
    },
    {
        "author": "刘采春",
        "paragraphs": [
            "不喜秦淮水，生憎江上船。",
            "载儿夫壻去，经岁又经年。"
        ],
        "title": "囉唝曲六首 一",
        "id": "e858f015-2cf5-420c-870a-621f1e85dd2c"
    },
    {
        "author": "刘采春",
        "paragraphs": [
            "借问东园柳，枯来得几年。",
            "自无枝叶分，莫怨太阳偏。"
        ],
        "title": "囉唝曲六首 二",
        "id": "c693bf0e-7b67-4502-a0b6-19753aa799bb"
    },
    {
        "author": "刘采春",
        "paragraphs": [
            "莫作商人妇，金钗当卜钱。",
            "朝朝江口望，错认几人船。"
        ],
        "title": "囉唝曲六首 三",
        "id": "a2a74af8-d559-4941-80f0-1b7d3c427f52"
    },
    {
        "author": "刘采春",
        "paragraphs": [
            "那年离别日，只道住桐庐。",
            "桐庐人不见，今得广州书。"
        ],
        "tags": [
            "闺怨"
        ],
        "title": "囉唝曲六首 四",
        "id": "3f3b5d49-4baf-4326-b9f7-8ca654d0c3f9"
    },
    {
        "author": "刘采春",
        "paragraphs": [
            "昨日胜今日，今年老去年。",
            "黄河清有日，白发黑无缘。"
        ],
        "tags": [
            "黄河"
        ],
        "title": "囉唝曲六首 五",
        "id": "80f7584f-ac84-40ce-b4ec-86e8edbb9637"
    },
    {
        "author": "刘采春",
        "paragraphs": [
            "昨日北风寒，牵船浦里安。",
            "潮来打缆断，摇橹始知难。"
        ],
        "title": "囉唝曲六首 六",
        "id": "5b3b6c87-dfbf-47d5-8b47-ff210190740e"
    },
    {
        "author": "太原妓",
        "paragraphs": [
            "自从别后减容光，半是思郎半恨郎。",
            "欲识旧来云髻样，为奴开取缕金箱。"
        ],
        "tags": [
            "思念",
            "爱情"
        ],
        "title": "寄欧阳詹",
        "id": "daa34fe1-59ef-4a15-8c16-882b758d5e06"
    },
    {
        "author": "武昌妓",
        "paragraphs": [
            "悲莫悲兮生别离，登山临水送将归。",
            "武昌无限新栽柳，不见杨花扑面飞。"
        ],
        "title": "续韦蟾句",
        "id": "dfef5c19-8a9c-4c05-be51-d24cb2c1ce76"
    },
    {
        "author": "舞柘枝女",
        "paragraphs": [
            "湘江舞罢忽成悲，便脱蛮靴出绛帷。",
            "谁是蔡邕琴酒客，魏公怀旧嫁文姬。"
        ],
        "title": "献李观察",
        "id": "aef49398-d683-436d-9884-3145cfb7f8a8"
    },
    {
        "author": "常浩",
        "paragraphs": [
            "佳人惜颜色，恐逐芳菲歇。",
            "日暮出画堂，下堦拜新月。",
            "拜月如有词，傍人那得知。",
            "归来投玉枕，始觉泪痕垂。"
        ],
        "title": "赠卢夫人",
        "id": "13ca1660-45c6-4d77-81a1-8e6d98d0f75b"
    },
    {
        "author": "常浩",
        "paragraphs": [
            "年年二月时，十年期别期。",
            "春风不知信，轩盖独迟迟。",
            "今日无端卷珠箔，始见庭花复零落。",
            "人心一往不复归，岁月来时未尝错。",
            "可怜荧荧玉镜台，尘飞幂幂几时开。",
            "却念容华非昔好，画眉犹自待君来。"
        ],
        "title": "寄远",
        "id": "42213986-9ad5-4b3a-bbe9-38f1aaf69cc8"
    },
    {
        "author": "襄阳妓",
        "paragraphs": [
            "弄珠滩上欲销魂，独把离怀寄酒尊。",
            "无限烟花不留意，忍教芳草怨王孙。"
        ],
        "title": "送武补阙",
        "id": "574c4ef0-3e5f-402e-9663-c34a9e871094"
    },
    {
        "author": "王福娘",
        "paragraphs": [
            "苦把文章邀劝人，吟看好个语言新。",
            "虽然不及相如赋，也直黄金一二斤。"
        ],
        "title": "题孙棨诗后",
        "id": "39c27e90-6c08-4eca-91f4-d595476a3c43"
    },
    {
        "author": "王福娘",
        "paragraphs": [
            "日日悲伤未有图，嬾将心事话凡夫。",
            "非同覆水应收得，只问仙郎有意无。"
        ],
        "title": "问棨诗",
        "id": "2003f214-004c-47e5-ba88-3b3d0922ae2e"
    },
    {
        "author": "王福娘",
        "paragraphs": [
            "久赋恩情欲托身，已将心事再三陈。",
            "泥莲既没移栽分，今日分离莫恨人。"
        ],
        "title": "谢棨诗",
        "id": "0c6b743d-67eb-4201-97cf-1ae1b8d8fd7c"
    },
    {
        "author": "杨莱儿",
        "paragraphs": [
            "黄口小儿口莫凭，逡巡看取第三名。",
            "孝廉持水添缾子，莫向街头乱椀鸣。"
        ],
        "title": "荅小子弟诗",
        "id": "fdc0e48f-426e-49f6-b00a-3c0b056323ce"
    },
    {
        "author": "杨莱儿",
        "paragraphs": [
            "长者车尘每到门，长卿非慕卓王孙。",
            "定知羽翼难随凤，却喜波涛未化鲲。",
            "娇别翠钿黏去袂，醉歌金雀碎残尊。",
            "多情多病年应促，早办名香为返魂。"
        ],
        "title": "和赵光远题壁",
        "id": "705323cd-0250-475f-99fc-de605dd37c80"
    },
    {
        "author": "楚儿",
        "paragraphs": [
            "应是前生有宿冤，不期今世恶因缘。",
            "蛾眉欲碎巨灵掌，鸡肋难胜子路拳。",
            "秪拟吓人传铁券，未应教我踏青莲。",
            "曲江昨日君相遇，当下遭他数十鞭。"
        ],
        "title": "贻郑昌图",
        "id": "001f0948-aab3-462e-abab-bb2b819cda0a"
    },
    {
        "author": "王苏苏",
        "paragraphs": [
            "怪得犬惊鸡乱飞，羸童瘦马老麻衣。",
            "阿谁乱引闲人到，留住青蚨热赶归。"
        ],
        "title": "和李标",
        "id": "c9cd16aa-876f-4bb9-b871-ea629ceb4104"
    },
    {
        "author": "颜令宾",
        "paragraphs": [
            "气余三五喘，花剩两三枝。",
            "话别一尊酒，相邀无后期。"
        ],
        "title": "临终召客",
        "id": "87bd24e2-01df-4a79-abfb-efb95d837171"
    },
    {
        "author": "张窈窕",
        "paragraphs": [
            "淡淡春风花落时，不堪愁望更相思。",
            "无金可买长门赋，有恨空吟团扇诗。"
        ],
        "title": "寄故人",
        "id": "57168810-72bc-4465-9d8d-469e45e3d948"
    },
    {
        "author": "张窈窕",
        "paragraphs": [
            "昨日卖衣裳，今日卖衣裳。",
            "衣裳浑卖尽，羞见嫁时箱。",
            "有卖愁仍缓，无时心转伤。"
        ],
        "title": "上成都在事",
        "id": "d78fc260-abdc-4de9-a29b-58274b9636a6"
    },
    {
        "author": "张窈窕",
        "paragraphs": [
            "门前梅柳烂春辉，闭妾深闺绣舞衣。",
            "双燕不知肠欲断，衔泥故故傍人飞。"
        ],
        "title": "春思二首 一",
        "id": "e2ffe758-af77-4a7c-b246-fe47ca00414b"
    },
    {
        "author": "张窈窕",
        "paragraphs": [
            "井上梧桐是妾移，夜来花发最高枝。",
            "若教不向深闺种，春过门前争得知。"
        ],
        "title": "春思二首 二",
        "id": "7dfdd875-80b6-4595-b41a-af4bf573f2d1"
    },
    {
        "author": "张窈窕",
        "paragraphs": [
            "日下西塞山，南来洞庭客。",
            "晴空白鸟度，万里秋光碧。"
        ],
        "tags": [
            "洞庭湖"
        ],
        "title": "西江行",
        "id": "4074a45c-dec2-4bbd-bc7d-683b73ac7fac"
    },
    {
        "author": "张窈窕",
        "paragraphs": [
            "与君咫尺长离别，遣妾容华为谁说。",
            "夕望层城眼欲穿，晓临明镜肠堪绝。"
        ],
        "title": "赠所思",
        "id": "e699650a-5b53-4a8a-b058-69a4d0835457"
    },
    {
        "author": "张窈窕",
        "paragraphs": [
            "满院花飞人不到，含情欲语燕双双。"
        ],
        "title": "句",
        "id": "9cedf269-5e30-4b83-8152-021819148eac"
    },
    {
        "author": "平康妓",
        "paragraphs": [
            "银釭斜背解明珰，小语偷声贺玉郎。",
            "从此不知兰麝贵，夜来新惹桂枝香。"
        ],
        "title": "赠裴思谦",
        "id": "82b32c76-2612-4e64-bafa-62900044331c"
    },
    {
        "author": "史凤",
        "paragraphs": [
            "洞口飞琼佩羽霓，香风飘拂使人迷。",
            "自从邂逅芙蓉帐，不数桃花流水溪。"
        ],
        "title": "迷香洞",
        "id": "88bb632d-cfbf-49dd-803b-69f1a5de4eac"
    },
    {
        "author": "史凤",
        "paragraphs": [
            "枕绘鸳鸯久与栖，新裁雾縠鬬神鸡。",
            "与郎酣梦浑忘晓，鸡亦留连不肯啼。"
        ],
        "title": "神鸡枕",
        "id": "477dd50e-337e-4b46-b80d-22c5db42b19e"
    },
    {
        "author": "史凤",
        "paragraphs": [
            "灯锁莲花花照罍，翠钿同醉楚台巍。",
            "残灰剔罢携纤手，也胜金莲送辙回。"
        ],
        "title": "锁莲灯",
        "id": "6b354f44-4b85-44a9-8077-e85f01a4ea23"
    },
    {
        "author": "史凤",
        "paragraphs": [
            "肱被当年仅御寒，青楼惯染血猩纨。",
            "牙牀舒卷鹓鸾共，正值窗櫺月一团。"
        ],
        "title": "鲛红被",
        "id": "05cab70c-2a39-4101-b376-1931d6ecdc98"
    },
    {
        "author": "史凤",
        "paragraphs": [
            "韩寿香从何处传，枕边芳馥恋婵娟。",
            "休疑粉黛加铤刃，玉女旃檀侍佛前。"
        ],
        "title": "传香枕",
        "id": "fa8419f0-2bb4-4017-8f7c-95df04afc84f"
    },
    {
        "author": "史凤",
        "paragraphs": [
            "党家风味足肥羊，绮阁留人漫较量。",
            "万羊亦是男儿事，莫学狂夫取次尝。"
        ],
        "title": "八分羊",
        "id": "1f9e5ad2-b4ed-43a1-a234-31a80c2ec780"
    },
    {
        "author": "史凤",
        "paragraphs": [
            "一豆聊供游冶郎，去时忙唤锁仓琅。",
            "入门独慕相如侣，欲拨瑶琴弹凤凰。"
        ],
        "title": "闭门羮",
        "id": "ee8c9fc6-237d-4f41-bf87-6988452fde55"
    },
    {
        "author": "盛小丛",
        "paragraphs": [
            "雁门山上雁初飞，马邑阑中马正肥。",
            "日旰山西逢驿使，殷勤南北送征衣。"
        ],
        "title": "突厥三台",
        "id": "779b5d60-21da-4e85-900d-6454a7ad0972"
    },
    {
        "author": "赵鸾鸾",
        "paragraphs": [
            "扰扰香云溼未干，鸦领蝉翼腻光寒。",
            "侧边斜插黄金凤，妆罢夫君带笑看。"
        ],
        "title": "云鬟",
        "id": "c52848f8-4ef6-4ae2-9ef6-299d0013d090"
    },
    {
        "author": "赵鸾鸾",
        "paragraphs": [
            "弯弯柳叶愁边戏，湛湛菱花照处频。",
            "妩媚不烦螺子黛，春山画出自精神。"
        ],
        "title": "柳眉",
        "id": "28c5c0de-ac5a-44dd-83ab-3098d024dc2b"
    },
    {
        "author": "赵鸾鸾",
        "paragraphs": [
            "衔杯微动樱桃颗，咳唾轻飘茉莉香。",
            "曾见白家樊素口，瓠犀颗颗缀榴芳。"
        ],
        "title": "檀口",
        "id": "5eeb0ce1-7161-4efd-b810-0337d82ffb3f"
    },
    {
        "author": "赵鸾鸾",
        "paragraphs": [
            "纤纤软玉削春葱，长在香罗翠袖中。",
            "昨日琵琶弦索上，分明满甲染猩红。"
        ],
        "title": "纤指",
        "id": "d9f339e1-2cf0-45e3-946f-44073e873f43"
    },
    {
        "author": "赵鸾鸾",
        "paragraphs": [
            "粉香汗溼瑶琴轸，春逗酥融绵雨膏。",
            "浴罢檀郎扪弄处，灵华凉沁紫葡萄。"
        ],
        "title": "酥乳",
        "id": "81532429-ef36-40f8-b756-bcc520acb994"
    },
    {
        "author": "莲花妓",
        "paragraphs": [
            "莲花为号玉为腮，珍重尚书遣妾来。",
            "处士不生巫峡梦，虚劳神女下阳台。"
        ],
        "title": "献陈陶处士",
        "id": "aac890b1-7a13-4ed1-baba-e784b32b1bef"
    },
    {
        "author": "徐月英",
        "paragraphs": [
            "为失三从泣泪频，此身何用处人伦。",
            "虽然日逐笙歌乐，长羨荆钗与布裙。"
        ],
        "title": "叙怀",
        "id": "1c4ddf5e-4ed1-4fe1-aeaa-bb76fbb37e24"
    },
    {
        "author": "徐月英",
        "paragraphs": [
            "惆怅人间万事违，两人同去一人归。",
            "生憎平望亭前水，忍照鸳鸯相背飞。"
        ],
        "title": "送人",
        "id": "59097b44-1d00-4614-b1f3-ecbf1f4027cb"
    },
    {
        "author": "徐月英",
        "paragraphs": [
            "枕前泪与阶前雨，隔个窗儿滴到明。"
        ],
        "title": "句",
        "id": "05253125-0031-4cd3-969a-77e338bd9c64"
    },
    {
        "author": "韩襄客",
        "paragraphs": [
            "连理枝前同设誓，丁香树下共论心。"
        ],
        "title": "句",
        "id": "9f5d6ccd-45e1-4cec-8a3a-d95d85266008"
    },
    {
        "author": "薛涛",
        "paragraphs": [
            "南天春雨时，那鉴雪霜姿。",
            "众类亦云茂，虚心能自持。",
            "多留晋贤醉，早伴舜妃悲。",
            "晚岁君能赏，苍苍劲节奇。"
        ],
        "title": "酬人雨后翫竹",
        "id": "d3e2897b-9c85-4b01-b8cb-3d9638721a9a"
    },
    {
        "author": "薛涛",
        "paragraphs": [
            "花开不同赏，花落不同悲。",
            "欲问相思处，花开花落时。"
        ],
        "title": "春望词四首 一",
        "id": "19341330-b123-450b-ab52-ea269709799f"
    },
    {
        "author": "薛涛",
        "paragraphs": [
            "揽草结同心，将以遗知音。",
            "春愁正断绝，春鸟复哀吟。"
        ],
        "title": "春望词四首 二",
        "id": "439d558d-d67f-449d-b4b8-6566b27406cb"
    },
    {
        "author": "薛涛",
        "paragraphs": [
            "风花日将老，佳期犹渺渺。",
            "不结同心人，空结同心草。"
        ],
        "title": "春望词四首 三",
        "id": "ba4c1606-3635-4e6a-bf0b-5324389eec27"
    },
    {
        "author": "薛涛",
        "paragraphs": [
            "那堪花满枝，翻作两相思。",
            "玉筯垂朝镜，春风知不知。"
        ],
        "title": "春望词四首 四",
        "id": "b6d87441-72e8-481a-9c57-9395380c3041"
    },
    {
        "author": "薛涛",
        "paragraphs": [
            "许厕高斋唱，涓泉定不如。",
            "可怜谯记室，流水满禅居。"
        ],
        "title": "宣上人见示与诸公唱和",
        "id": "7a5d5a0e-d6b0-441a-99dd-da6091a65dfc"
    },
    {
        "author": "薛涛",
        "paragraphs": [
            "猎蕙微风远，飘弦唳一声。",
            "林梢鸣淅沥，松径夜凄清。"
        ],
        "title": "风",
        "id": "04073662-f94a-4147-9d4a-0d67f32b0ea0"
    },
    {
        "author": "薛涛",
        "paragraphs": [
            "魄依钩样小，扇逐汉机团。",
            "细影将圆质，人间几处看。"
        ],
        "tags": [
            "月亮"
        ],
        "title": "月",
        "id": "256a243c-0921-4612-b5dc-29571f75f517"
    },
    {
        "author": "薛涛",
        "paragraphs": [
            "露涤清音远，风吹数叶齐。",
            "声声似相接，各在一枝栖。"
        ],
        "title": "蝉",
        "id": "09d6c628-a2f3-4172-ab93-61c63644680e"
    },
    {
        "author": "薛涛",
        "paragraphs": [
            "双栖绿池上，朝暮共飞还。",
            "更忆将雏日，同心莲叶间。"
        ],
        "title": "池上双鸟",
        "id": "4d40c55d-a851-4643-89e1-1f690f707f26"
    },
    {
        "author": "薛涛",
        "paragraphs": [
            "绿英满香砌，两两鸳鸯小。",
            "但娱春日长，不管秋风早。"
        ],
        "title": "鸳鸯草",
        "id": "c5857f45-77b0-4006-ab95-b61a6f0718b2"
    },
    {
        "author": "薛涛",
        "paragraphs": [
            "闻道边城苦，今来到始知。",
            "羞将门下曲，唱与陇头儿。"
        ],
        "title": "罚赴边有怀上韦令公二首 一",
        "id": "4825eddd-ed4f-49ff-9987-fb897838c041"
    },
    {
        "author": "薛涛",
        "paragraphs": [
            "黠虏犹违命，烽烟直北愁。",
            "却教严谴妾，不敢向松州。"
        ],
        "title": "罚赴边有怀上韦令公二首 二",
        "id": "eaa5f34d-3d7b-4e11-b493-37c66d13d981"
    },
    {
        "author": "薛涛",
        "paragraphs": [
            "色比丹霞朝日，形如合浦筼筜。",
            "开时九九如数，见处双双颉颃。"
        ],
        "title": "咏八十一颗",
        "id": "0e60f1a6-4ec3-4b0e-ad50-d9707e9a9797"
    },
    {
        "author": "薛涛",
        "paragraphs": [
            "乱猨啼处访高唐，路入烟霞草木香。",
            "山色未能忘宋玉，水声犹是哭襄王。",
            "朝朝夜夜阳台下，为雨为云楚国亡。",
            "惆怅庙前多少柳，春来空鬬画眉长。"
        ],
        "title": "谒巫山庙",
        "id": "3ef14b41-4086-4330-b6c2-4e5150852042"
    },
    {
        "author": "薛涛",
        "paragraphs": [
            "去春零落暮春时，泪溼红笺怨别离。",
            "常恐便同巫峡散，因何重有武陵期。",
            "传情每向馨香得，不语还应彼此知。",
            "只欲栏边安枕席，夜深闲共说相思。"
        ],
        "title": "牡丹",
        "id": "9d06526a-f145-4a6d-89a2-02e94b937926"
    },
    {
        "author": "薛涛",
        "paragraphs": [
            "惊看天地白荒荒，瞥见青山旧夕阳。",
            "始信大威能照映，由来日月借生光。"
        ],
        "title": "贼平后上高相公",
        "id": "a49b1116-a19b-4ab9-a350-ddf0ac19d3e7"
    },
    {
        "author": "薛涛",
        "paragraphs": [
            "水国蒹葭夜有霜，月寒山色共苍苍。",
            "谁言千里自今夕，离梦杳如关塞长。"
        ],
        "tags": [
            "离别",
            "写景"
        ],
        "title": "送友人",
        "id": "1d521658-87fc-448e-b859-5fcd006cc482"
    },
    {
        "author": "薛涛",
        "paragraphs": [
            "晓蝉呜咽暮莺愁，言语殷勤十指头。",
            "罢阅梵书聊一弄，散随金磬泥清秋。"
        ],
        "title": "听僧吹芦管",
        "id": "ad4a9e5b-eb18-448c-878a-450bc7f8909f"
    },
    {
        "author": "薛涛",
        "paragraphs": [
            "霜规不让黄金色，圆质仍含御史香。",
            "何处同声情最异，临川太守谢家郎。"
        ],
        "title": "酬郭简州寄柑子",
        "id": "76faf698-ecaa-440a-802b-36038adc896a"
    },
    {
        "author": "薛涛",
        "paragraphs": [
            "落日重城夕雾收，玳筵雕俎荐诸侯。",
            "因令朗月当庭燎，不使珠帘下玉钩。"
        ],
        "title": "上川主武元衡相国二首 一",
        "id": "6e8e0144-a717-4467-b6ab-c9ad3a0dc8a2"
    },
    {
        "author": "薛涛",
        "paragraphs": [
            "东阁移尊绮席陈，貂簪龙节更宜春。",
            "军城画角三声歇，云幕初垂红烛新。"
        ],
        "title": "上川主武元衡相国二首 二",
        "id": "e3d356bf-bd83-4aa9-aa30-3a2f4c47e4a3"
    },
    {
        "author": "薛涛",
        "paragraphs": [
            "传闻象郡隔南荒，绛实丰肌不可忘。",
            "近有青衣连楚水，素浆还得类琼浆。"
        ],
        "title": "忆荔枝",
        "id": "f0642653-c834-4a31-9fe4-d60d50a4ca8c"
    },
    {
        "author": "薛涛",
        "paragraphs": [
            "曦轮初转照仙扃，旋擘烟岚上窅冥。",
            "不得玄晖同指点，天涯苍翠漫青青。"
        ],
        "title": "斛石山晓望寄吕侍御",
        "id": "eea14da6-9c31-4559-beb0-1e9ad1bcc617"
    },
    {
        "author": "薛涛",
        "paragraphs": [
            "菌阁芝楼杳霭中，霞开深见玉皇宫。",
            "紫阳天上神仙客，称在人间立世功。"
        ],
        "title": "寄词",
        "id": "19c4c25f-5ace-4ebb-8d34-504675b0c861"
    },
    {
        "author": "薛涛",
        "paragraphs": [
            "王家山水画图中，意思都卢粉墨容。",
            "今日忽登虚境望，步摇冠翠一千峰。"
        ],
        "title": "斛石山书事",
        "id": "fca5e068-b221-4b91-92a2-2dc481d2e35d"
    },
    {
        "author": "薛涛",
        "paragraphs": [
            "万条江柳早秋枝，褭地翻风色未衰。",
            "欲折尔来将赠别，莫教烟月两乡悲。"
        ],
        "title": "送姚员外",
        "id": "e12c4687-92f8-4a9c-a14b-8b93f363a0bd"
    },
    {
        "author": "薛涛",
        "paragraphs": [
            "浩思蓝山玉彩寒，冰囊敲碎楚金盘。",
            "诗家利器驰声久，何用春闱榜下看。"
        ],
        "title": "酬祝十三秀才",
        "id": "9dd3b2ad-799e-4022-a5cb-b29301708a6c"
    },
    {
        "author": "薛涛",
        "paragraphs": [
            "花落梧桐凤别凰，想登秦岭更凄凉。",
            "安仁纵有诗将赋，一半音词杂悼亡。"
        ],
        "title": "别李郎中",
        "id": "713a1437-0601-4eb6-8510-1d7947e0d1de"
    },
    {
        "author": "薛涛",
        "paragraphs": [
            "锦浦归舟巫峡云，绿波迢递雨纷纷。",
            "山阴妙术人传久，也说将鹅与右军。"
        ],
        "title": "送扶炼师",
        "id": "81bdd5e0-703b-4d03-a551-095e06db5cdd"
    },
    {
        "author": "薛涛",
        "paragraphs": [
            "昔以多能佐碧油，今朝同泛旧仙舟。",
            "凄凉逝水颓波远，惟有碑泉咽不流。"
        ],
        "title": "摩诃池赠萧中丞",
        "id": "de2311e4-4768-48bc-a248-80e220b3b242"
    },
    {
        "author": "薛涛",
        "paragraphs": [
            "峨嵋山下水如油，怜我心同不系舟。",
            "何日片帆离锦浦，櫂声齐唱发中流。"
        ],
        "tags": [
            "峨眉山"
        ],
        "title": "乡思",
        "id": "535b6610-e796-4b21-a230-c6f5abfc6e28"
    },
    {
        "author": "薛涛",
        "paragraphs": [
            "翩翩射策东堂秀，岂复相逢豁寸心。",
            "借问风光为谁丽，万条丝柳翠烟深。"
        ],
        "title": "和李书记席上见赠",
        "id": "ca5729c9-fa9e-4f1c-931e-9e17e294b5f7"
    },
    {
        "author": "薛涛",
        "paragraphs": [
            "吴均蕙圃移嘉木，正及东溪春雨时。",
            "日晚莺啼何所为，浅深红腻压繁枝。"
        ],
        "title": "棠梨花和李太尉",
        "id": "26cd7866-5191-4331-9520-3c807474298f"
    },
    {
        "author": "薛涛",
        "paragraphs": [
            "延英晓拜汉恩新，五马腾骧九陌尘。",
            "今日谢庭飞白雪，巴歌不复旧阳春。"
        ],
        "title": "酬文使君",
        "id": "28090090-0e50-408b-a508-3a6331892547"
    },
    {
        "author": "薛涛",
        "paragraphs": [
            "支公别墅接花扃，买得前山总未经。",
            "入户剡溪云水满，高斋咫尺蹑青冥。"
        ],
        "title": "酬吴随君",
        "id": "d2891ea6-48d2-4ea9-b2bd-05f58770bce2"
    },
    {
        "author": "薛涛",
        "paragraphs": [
            "才游象外身虽远，学茂区中事易闻。",
            "自顾漳滨多病后，空瞻逸翮舞青云。"
        ],
        "title": "酬李校书",
        "id": "c7c94ed6-986b-41e5-9437-99fd35753e1d"
    },
    {
        "author": "薛涛",
        "paragraphs": [
            "闻说凌云寺里苔，风高日近绝纤埃。",
            "横云点染芙蓉壁，似待诗人宝月来。"
        ],
        "title": "赋凌云寺二首 一",
        "id": "38947faa-d589-4c82-b78f-ff1de44e8df0"
    },
    {
        "author": "薛涛",
        "paragraphs": [
            "闻说凌云寺里花，飞空遶磴逐江斜。",
            "有时锁得嫦娥镜，镂出瑶台五色霞。"
        ],
        "title": "赋凌云寺二首 二",
        "id": "8c2d1cd8-d6f7-4c04-b789-8a630e4b8583"
    },
    {
        "author": "薛涛",
        "paragraphs": [
            "万里惊飙朔气深，江城萧索昼阴阴。",
            "谁怜不得登山去，可惜寒芳色似金。"
        ],
        "title": "九日遇雨二首 一",
        "id": "7df33476-3c43-4053-b46e-ee3f7f52c0fc"
    },
    {
        "author": "薛涛",
        "paragraphs": [
            "茱萸秋节佳期阻，金菊寒花满院香。",
            "神女欲来知有意，先令云雨暗池塘。"
        ],
        "title": "九日遇雨二首 二",
        "id": "b131922b-a3ec-4539-85df-4ed83475363d"
    },
    {
        "author": "薛涛",
        "paragraphs": [
            "千叠云峰万顷湖，白波分去遶荆吴。",
            "感君识我枕流意，重示瞿塘峡口图。"
        ],
        "title": "酬雍秀才贻巴峡图",
        "id": "50368ce3-8d6a-497b-a856-64838d3dc491"
    },
    {
        "author": "薛涛",
        "paragraphs": [
            "碧玉双幢白玉郎，初辞天帝下扶桑。",
            "手持云篆题新榜，十万人家春日长。"
        ],
        "title": "上王尚书",
        "id": "60872f3c-0942-424e-a3bb-e7eeaecf9e4f"
    },
    {
        "author": "薛涛",
        "paragraphs": [
            "琼枝的皪露珊珊，欲折如披玉彩寒。",
            "闲拂朱房何所似，缘山偏映月轮残。"
        ],
        "title": "和刘宾客玉蕣",
        "id": "b3f8512b-c003-4168-88c4-bd1d9b7f49d2"
    },
    {
        "author": "薛涛",
        "paragraphs": [
            "西风忽报鴈双双，人世心形两自降。",
            "不为鱼肠有真诀，谁能梦梦立清江。"
        ],
        "title": "江边",
        "id": "eae159e2-a804-4d26-bf85-2433e848e756"
    },
    {
        "author": "薛涛",
        "paragraphs": [
            "玉垒山前风雪夜，锦官城外别离魂。",
            "信陵公子如相问，长向夷门感旧恩。"
        ],
        "title": "送卢员外",
        "id": "1e4943b5-31bd-409a-82be-0d42b26789f7"
    },
    {
        "author": "薛涛",
        "paragraphs": [
            "竹郎庙前多古木，夕阳沈沈山更绿。",
            "何处江村有笛声，声声尽是迎郎曲。"
        ],
        "title": "题竹郎庙",
        "id": "846bf6c9-9bd0-4dbf-9a07-1524a97c223c"
    },
    {
        "author": "薛涛",
        "paragraphs": [
            "洛阳陌上埋轮气，欲逐秋空击隼飞。",
            "今日芝泥检征诏，别须台外振霜威。"
        ],
        "title": "赠苏十三中丞",
        "id": "b6870c80-a919-4d95-bb3e-92739b06460c"
    },
    {
        "author": "薛涛",
        "paragraphs": [
            "万里桥头独越吟，知凭文字写愁心。",
            "细侯风韵兼前事，不止为舟也作霖。"
        ],
        "title": "和郭员外题万里桥",
        "id": "3d05c01e-6d35-4b3f-9c2a-28e4d789befa"
    },
    {
        "author": "薛涛",
        "paragraphs": [
            "雨暗眉山江水流，离人掩袂立高楼。",
            "双旌千骑骈东陌，独有罗敷望上头。"
        ],
        "title": "送郑眉州",
        "id": "9dd76601-8d83-4568-a74b-e21d09e8aa6a"
    },
    {
        "author": "薛涛",
        "paragraphs": [
            "绿沼红泥物象幽，范汪兼倅李幷州。",
            "离亭急管四更后，不见公车心独愁。"
        ],
        "title": "江亭饯别",
        "id": "dcb7146a-2632-4fa0-aa9c-0eb2729fbf99"
    },
    {
        "author": "薛涛",
        "paragraphs": [
            "春教风景驻仙霞，水面鱼身总带花。",
            "人世不思灵卉异，竞将红缬染轻沙。"
        ],
        "title": "海棠溪",
        "id": "595583d9-8ccf-44a4-8019-f9d7e8c11819"
    },
    {
        "author": "薛涛",
        "paragraphs": [
            "风前一叶压荷蕖，解报新秋又得鱼。",
            "兔走乌驰人语静，满溪红袂櫂歌初。"
        ],
        "title": "采莲舟",
        "id": "ee01c2b5-2eeb-40bb-9a3b-26cb5367ff5b"
    },
    {
        "author": "薛涛",
        "paragraphs": [
            "水荇斜牵绿藻浮，柳丝和叶卧清流。",
            "何时得向溪头赏，旋摘菱花旋泛舟。"
        ],
        "title": "菱荇沼",
        "id": "3dffc7b9-42cb-459f-9afe-1a8630844614"
    },
    {
        "author": "薛涛",
        "paragraphs": [
            "阑边不见蘘蘘叶，砌下惟翻艳艳丛。",
            "细视欲将何物比，晓霞初叠赤城宫。"
        ],
        "title": "金灯花",
        "id": "e47d76c7-ec62-4d0b-a2c4-f05dde780231"
    },
    {
        "author": "薛涛",
        "paragraphs": [
            "低头久立向蔷薇，爱似零陵香惹衣。",
            "何事碧溪孙处士，百劳东去燕西飞。"
        ],
        "title": "春郊游眺寄孙处士二首 一",
        "id": "0fe019a5-0399-42cf-9c0d-0329592ed69e"
    },
    {
        "author": "薛涛",
        "paragraphs": [
            "今朝纵目翫芳菲，夹缬笼裙绣地衣。",
            "满袖满头兼手把，教人识是看花归。"
        ],
        "title": "春郊游眺寄孙处士二首 二",
        "id": "8e764994-32ff-42f0-93dc-7abbc59c7fd8"
    },
    {
        "author": "薛涛",
        "paragraphs": [
            "远水长流洁复清，雪窗高卧与云平。",
            "不嫌袁室无烟火，惟笑商山有姓名。"
        ],
        "title": "酬杨供奉法师见招",
        "id": "87d8bba0-da21-4d1d-9d43-4f93a3f96959"
    },
    {
        "author": "薛涛",
        "paragraphs": [
            "紫阳宫里赐红绡，仙雾朦胧隔海遥。",
            "霜兔毳寒冰茧净，嫦娥笑指织星桥。"
        ],
        "title": "试新服裁制初成三首 一",
        "id": "56772e5f-c516-4092-9a57-c62f92e859b3"
    },
    {
        "author": "薛涛",
        "paragraphs": [
            "九气分为九色霞，五灵仙驭五云车。",
            "春风因过东君舍，偷样人间染百花。"
        ],
        "title": "试新服裁制初成三首 二",
        "id": "1b94cb95-43b5-49e9-8bfa-1020257544c4"
    },
    {
        "author": "薛涛",
        "paragraphs": [
            "长裾本是上清仪，曾逐羣仙把玉芝。",
            "每到宫中歌舞会，折腰齐唱步虚词。"
        ],
        "title": "试新服裁制初成三首 三",
        "id": "2354c6c0-ba88-480a-9fe4-3d62146d5995"
    },
    {
        "author": "薛涛",
        "paragraphs": [
            "前溪独立后溪行，鹭识朱衣自不惊。",
            "借问人间愁寂意，伯牙弦绝已无声。"
        ],
        "title": "寄张元夫",
        "id": "ce5d85eb-eb61-446d-8eea-0969b5787d69"
    },
    {
        "author": "薛涛",
        "paragraphs": [
            "青鸟东飞正落梅，衔花满口下瑶台。",
            "一枝为授殷勤意，把向风前旋旋开。"
        ],
        "title": "酬辛员外折花见遗",
        "id": "54378e9d-6b28-436a-aec7-c270c3550e0e"
    },
    {
        "author": "薛涛",
        "paragraphs": [
            "芙蓉新落蜀山秋，锦字开缄到是愁。",
            "闺阁不知戎马事，月高还上望夫楼。"
        ],
        "title": "赠远二首 一",
        "id": "1caf8ee7-8aad-4b43-9f08-124c35369875"
    },
    {
        "author": "薛涛",
        "paragraphs": [
            "扰弱新蒲叶又齐，春深花落塞前溪。",
            "知君未转秦关骑，月照千门掩袖啼。"
        ],
        "title": "赠远二首 二",
        "id": "4d99e6d2-1637-43d6-840e-730704032114"
    },
    {
        "author": "薛涛",
        "paragraphs": [
            "冷色初澄一带烟，幽声遥泻十丝弦。",
            "长来枕上牵情思，不使愁人半夜眠。"
        ],
        "title": "秋泉",
        "id": "e87f04dd-4dea-4274-abc3-4f53da494a58"
    },
    {
        "author": "薛涛",
        "paragraphs": [
            "二月杨花轻复微，春风摇荡惹人衣。",
            "他家本是无情物，一任南飞又北飞。"
        ],
        "title": "柳絮",
        "id": "c6f3cf07-5f0f-4a52-8234-021dfe64a58e"
    },
    {
        "author": "薛涛",
        "paragraphs": [
            "蜀门西更上青天，强为公歌蜀国弦。",
            "卓氏长卿称士女，锦江玉垒献山川。"
        ],
        "title": "续嘉陵驿诗献武相国",
        "id": "53e61e16-6dc4-442e-b776-fee363979578"
    },
    {
        "author": "薛涛",
        "paragraphs": [
            "消瘦翻堪见令公，落花无那恨东风。",
            "侬心犹道青春在，羞看飞蓬石镜中。"
        ],
        "title": "段相国游武担寺病不能从题寄",
        "id": "8bc58b7c-45e8-4ba5-b70f-655885433cc9"
    },
    {
        "author": "薛涛",
        "paragraphs": [
            "公子翩翩说校书，玉弓金勒紫绡裾。",
            "玄成莫便骄名誉，文采风流定不如。"
        ],
        "title": "赠段校书",
        "id": "bbea22bb-e2b3-4cb3-baab-55f91144a159"
    },
    {
        "author": "薛涛",
        "paragraphs": [
            "驯扰朱门四五年，毛香足净主人怜。",
            "无端咬著亲情客，不得红丝毯上眠。"
        ],
        "title": "十离诗 犬离主",
        "id": "56319d20-e3fc-46fe-9ec8-e0ab1100f013"
    },
    {
        "author": "薛涛",
        "paragraphs": [
            "越管宣毫始称情，红笺纸上撒花琼。",
            "都缘用久锋头尽，不得羲之手里擎。"
        ],
        "title": "十离诗 笔离手",
        "id": "137c03fc-4837-4508-9f83-6fde20ca0721"
    },
    {
        "author": "薛涛",
        "paragraphs": [
            "雪耳红毛浅碧蹄，追风曾到日东西。",
            "为惊玉貌郎君坠，不得华轩更一嘶。"
        ],
        "title": "十离诗 马离廐",
        "id": "038324a3-80a3-4127-9c47-f5967f5784be"
    },
    {
        "author": "薛涛",
        "paragraphs": [
            "陇西独自一孤身，飞去飞来上锦茵。",
            "都缘出语无方便，不得笼中再唤人。"
        ],
        "title": "十离诗 鹦鹉离笼",
        "id": "cf202f23-9e0f-476a-b478-1a05a2fc85d0"
    },
    {
        "author": "薛涛",
        "paragraphs": [
            "出入朱门未忍抛，主人常爱语交交。",
            "衔泥秽汚珊瑚枕，不得梁间更垒巢。"
        ],
        "title": "十离诗 燕离巢",
        "id": "db1f510a-cc7a-4717-83d0-a6579e6fa78b"
    },
    {
        "author": "薛涛",
        "paragraphs": [
            "皎洁圆明内外通，清光似照水晶宫。",
            "只缘一点玷相秽，不得终宵在掌中。"
        ],
        "title": "十离诗 珠离掌",
        "id": "4bb9b455-96ce-40dd-b844-40c3eff39445"
    },
    {
        "author": "薛涛",
        "paragraphs": [
            "跳跃深池四五秋，常摇朱尾弄纶钩。",
            "无端摆断芙蓉朵，不得清波更一游。"
        ],
        "title": "十离诗 鱼离池",
        "id": "a4f14df4-0dbb-4ccd-99f7-69f4c67f7d09"
    },
    {
        "author": "薛涛",
        "paragraphs": [
            "戏跃莲池四五秋，常揺朱尾弄银钩。",
            "无缘摆罢芙蓉朶，不得清波更一游。"
        ],
        "title": "十离诗 鱼离池",
        "id": "6ea3902e-f875-4197-a611-256d74419476"
    },
    {
        "author": "薛涛",
        "paragraphs": [
            "爪利如锋眼似铃，平原捉兔称高情。",
            "无端窜向青云外，不得君王臂上擎。"
        ],
        "title": "十离诗 鹰离鞲",
        "id": "49b89e56-bc2a-40d2-a5bd-18ac58ce688d"
    },
    {
        "author": "薛涛",
        "paragraphs": [
            "蓊郁新栽四五行，常将劲节负秋霜。",
            "为缘春笋钻墙破，不得垂阴覆玉堂。"
        ],
        "title": "十离诗 竹离亭",
        "id": "75d1604c-46e7-446e-81db-70d01702c830"
    },
    {
        "author": "薛涛",
        "paragraphs": [
            "铸泻黄金镜始开，初生三五月裴回。",
            "为遭无限尘蒙蔽，不得华堂上玉台。"
        ],
        "title": "十离诗 镜离台",
        "id": "a65df373-13a1-4910-a348-7f0e987275c6"
    },
    {
        "author": "薛涛",
        "paragraphs": [
            "双鱼底事到侬家，扑手新诗片片霞。",
            "唱到白苹洲畔曲，芙蓉空老蜀江花。"
        ],
        "title": "酬杜舍人",
        "id": "105c5d0c-4f32-4dec-b127-eb4a748d2f63"
    },
    {
        "author": "薛涛",
        "paragraphs": [
            "平临云鸟八窗秋，壮压西川四十州。",
            "诸将莫贪羌族马，最高层处见边头。"
        ],
        "title": "筹边楼",
        "id": "50bf921e-d496-4e51-a962-87553ae33706"
    },
    {
        "author": "薛涛",
        "paragraphs": [
            "芸香误比荆山玉，那似登科甲乙年。",
            "澹地鲜风将绮思，飘花散蕊媚青天。"
        ],
        "title": "赠韦校书",
        "id": "7c06078e-4c2e-4a17-bee2-08c69dc6003c"
    },
    {
        "author": "薛涛",
        "paragraphs": [
            "秋风彷彿吴江冷，鸥鹭参差夕阳影。",
            "垂虹纳纳卧谯门，雉堞眈眈俯渔艇。",
            "阳安小儿拍手笑，使君幻出江南景。"
        ],
        "title": "江月楼",
        "id": "bba93597-f20c-4723-a7ee-fb6720ea164b"
    },
    {
        "author": "薛涛",
        "paragraphs": [
            "凭阑却忆骑鲸客，把酒临风手自招。",
            "细雨声中停去马，夕阳影里乱鸣蜩。"
        ],
        "title": "西巖",
        "id": "458cf11a-4c09-46c7-88ef-cc2207274c92"
    },
    {
        "author": "薛涛",
        "paragraphs": [
            "萤在荒芜月在天，萤飞岂到月轮边。",
            "重光万里应相照，目断云霄信不传。"
        ],
        "title": "罚赴边上武相公二首 一",
        "id": "b247cf1d-ce88-4d8b-a45c-70b79c873457"
    },
    {
        "author": "薛涛",
        "paragraphs": [
            "按辔岭头寒复寒，微风细雨彻心肝。",
            "但得放儿归舍去，山水屏风永不看。"
        ],
        "title": "罚赴边上武相公二首 二",
        "id": "a22d6f83-4ec4-471a-9c1c-9414be712b97"
    },
    {
        "author": "薛涛",
        "paragraphs": [
            "诗篇调态人皆有，细腻风光我独知。",
            "月下咏花怜暗澹，雨朝题柳为欹垂。",
            "长教碧玉藏深处，总向红牋写自随。",
            "老大不能收拾得，与君开似教男儿。"
        ],
        "title": "寄旧诗与元微之",
        "id": "e034923b-7a90-4b47-95f5-ef38508ad2d8"
    },
    {
        "author": "薛涛",
        "paragraphs": [
            "枝迎南北鸟，叶送往来风。"
        ],
        "title": "句",
        "id": "464e00a8-aebe-4dec-88a3-0c3bad290f7a"
    },
    {
        "author": "鱼玄机",
        "paragraphs": [
            "翠色连荒岸，烟姿入远楼。",
            "影铺秋水面，花落钓人头。",
            "根老藏鱼窟，枝低系客舟。",
            "萧萧风雨夜，惊梦复添愁。"
        ],
        "tags": [
            "写景",
            "抒情",
            "柳树",
            "愁绪"
        ],
        "title": "赋得江边柳",
        "id": "af2e957f-d736-40f6-87aa-69883b6b7fcb"
    },
    {
        "author": "鱼玄机",
        "paragraphs": [
            "羞日遮罗袖，愁春嬾起妆。",
            "易求无价宝，难得有心郎。",
            "枕上潜垂泪，花间暗断肠。",
            "自能窥宋玉，何必恨王昌。"
        ],
        "tags": [
            "哲理",
            "女子",
            "爱情"
        ],
        "title": "赠邻女",
        "id": "218696ee-228c-4a50-905f-93801105dd89"
    },
    {
        "author": "鱼玄机",
        "paragraphs": [
            "旦夕醉吟身，相思又此春。",
            "雨中寄书使，窗下断肠人。",
            "山卷珠帘看，愁随芳草新。",
            "别来清宴上，几度落梁尘。"
        ],
        "title": "寄国香",
        "id": "aaa530a1-62c1-4f0d-8812-383d63a5ab09"
    },
    {
        "author": "鱼玄机",
        "paragraphs": [
            "霞彩翦为衣，添香出绣帏。",
            "芙蓉花叶□，山水帔□稀。",
            "驻履闻莺语，开笼放鹤飞。",
            "高堂春睡觉，暮雨正霏霏。"
        ],
        "title": "寄题炼师",
        "id": "2b9c2e57-adfe-4167-b1dd-856ece58cc89"
    },
    {
        "author": "鱼玄机",
        "paragraphs": [
            "八座镇雄军，歌谣满路新。",
            "汾川三月雨，晋水百花春。",
            "囹圄长空锁，干戈久覆尘。",
            "儒僧观子夜，羁客醉红茵。",
            "笔砚行随手，诗书坐绕身。",
            "小材多顾盼，得作食鱼人。"
        ],
        "title": "寄刘尚书",
        "id": "03776353-346e-4356-a77a-e88cefbe94f9"
    },
    {
        "author": "鱼玄机",
        "paragraphs": [
            "吴越相谋计策多，浣纱神女已相和。",
            "一双笑靥才回面，十万精兵尽倒戈。",
            "范蠡功成身隐遯，伍胥谏死国消磨。",
            "只今诸暨长江畔，空有青山号苎萝。"
        ],
        "tags": [
            "长江"
        ],
        "title": "浣纱庙",
        "id": "7a9e1e6f-4d38-4d21-aca4-89aa3f9dc492"
    },
    {
        "author": "鱼玄机",
        "paragraphs": [
            "临风兴叹落花频，芳意潜消又一春。",
            "应为价高人不问，却缘香甚蝶难亲。",
            "红英只称生宫里，翠叶那堪染路尘。",
            "及至移根上林苑，王孙方恨买无因。"
        ],
        "tags": [
            "咏物",
            "咏物诗",
            "花",
            "感慨",
            "写花"
        ],
        "title": "卖残牡丹",
        "id": "2508eb4f-b21a-4021-b4cb-3a6b6faa4372"
    },
    {
        "author": "鱼玄机",
        "paragraphs": [
            "珍簟新铺翡翠楼，泓澄玉水记方流。",
            "唯应云扇情相似，同向银牀恨早秋。"
        ],
        "title": "酬李学士寄簟",
        "id": "226575d5-5828-4faa-9b0d-d5f6feea4161"
    },
    {
        "author": "鱼玄机",
        "paragraphs": [
            "饮冰食蘗志无功，晋水壶关在梦中。",
            "秦镜欲分愁堕鹊，舜琴将弄怨飞鸿。",
            "井边桐叶鸣秋雨，窗下银灯暗晓风。",
            "书信茫茫何处问，持竿尽日碧江空。"
        ],
        "title": "情书寄李子安",
        "id": "2bd21d2d-c98a-46ec-a1be-c48ca863ac4c"
    },
    {
        "author": "鱼玄机",
        "paragraphs": [
            "蘼芜盈手泣斜晖，闻道邻家夫壻归。",
            "别日南鸿才北去，今朝北鴈又南飞。",
            "春来秋去相思在，秋去春来信息稀。",
            "扃闭朱门人不到，砧声何事透罗帏。"
        ],
        "title": "闺怨",
        "id": "73f36d4e-511e-48fe-8514-127db8b1a2aa"
    },
    {
        "author": "鱼玄机",
        "paragraphs": [
            "山路敧斜石磴危，不愁行苦苦相思。",
            "冰销远磵怜清韵，雪远寒峰想玉姿。",
            "莫听凡歌春病酒，休招闲客夜贪棋。",
            "如松匪石盟长在，比翼连襟会肯迟。",
            "虽恨独行冬尽日，终期相见月圆时。",
            "别君何物堪持赠，泪落晴光一首诗。"
        ],
        "tags": [
            "抒情",
            "相思"
        ],
        "title": "春情寄子安",
        "id": "c1ed9ddf-27e5-483e-9966-2c304f1c2fa3"
    },
    {
        "author": "鱼玄机",
        "paragraphs": [
            "坚圆净滑一星流，月杖争敲未拟休。",
            "无滞碍时从拨弄，有遮栏处任钩留。",
            "不辞宛转长随手，却恐相将不到头。",
            "毕竟入门应始了，愿君争取最前筹。"
        ],
        "title": "打毬作",
        "id": "c6549f01-c55e-4bbf-8c98-54bdad1abacd"
    },
    {
        "author": "鱼玄机",
        "paragraphs": [
            "莺语惊残梦，轻妆改泪容。",
            "竹阴初月薄，江静晚烟浓。",
            "溼觜衔泥燕，香须采蕊蜂。",
            "独怜无限思，吟罢亚枝松。"
        ],
        "tags": [
            "抒情",
            "孤寂",
            "写景"
        ],
        "title": "暮春有感寄友人",
        "id": "0c476b10-38e2-4ac9-8eb6-37d597c7027f"
    },
    {
        "author": "鱼玄机",
        "paragraphs": [
            "苦思搜诗灯下吟，不眠长夜怕寒衾。",
            "满庭木叶愁风起，透幌纱窗惜月沈。",
            "疎散未闲终遂愿，盛衰空见本来心。",
            "幽栖莫定梧桐处，暮雀啾啾空绕林。"
        ],
        "tags": [
            "怀人",
            "思念",
            "伤感"
        ],
        "title": "冬夜寄温飞卿",
        "id": "e101833b-5d56-435d-9f9f-5863c87e96c2"
    },
    {
        "author": "鱼玄机",
        "paragraphs": [
            "住处虽同巷，经年不一过。",
            "清词劝旧女，香桂折新柯。",
            "道性欺冰雪，禅心笑绮罗。",
            "迹登霄汉上，无路接烟波。"
        ],
        "title": "酬李郢夏日钓鱼回见示",
        "id": "89044e17-bb20-4403-ae27-8cce6c955a78"
    },
    {
        "author": "鱼玄机",
        "paragraphs": [
            "一首诗来百度吟，新情字字又声金。",
            "西看已有登垣意，远望能无化石心。",
            "河汉期赊空极目，潇湘梦断罢调琴。",
            "况逢寒节添乡思，叔夜佳醪莫独斟。"
        ],
        "title": "次韵西邻新居兼乞酒",
        "id": "f943da34-6491-4bc4-919a-415a8b841b91"
    },
    {
        "author": "鱼玄机",
        "paragraphs": [
            "何事能销旅馆愁，红牋开处见银钩。",
            "蓬山雨洒千峰小，嶰谷风吹万叶秋。",
            "字字朝看轻碧玉，篇篇夜诵在衾裯。",
            "欲将香匣收藏却，且惜时吟在手头。"
        ],
        "title": "和友人次韵",
        "id": "27bb7e56-9935-4171-83a5-7069c101bb47"
    },
    {
        "author": "鱼玄机",
        "paragraphs": [
            "仙籍人间不久留，片时已过十经秋。",
            "鸳鸯帐下香犹暖，鹦鹉笼中语未休。",
            "朝露缀花如脸恨，晚风敧柳似眉愁。",
            "彩云一去无消息，潘岳多情欲白头。"
        ],
        "title": "和新及第悼亡诗二首 一",
        "id": "82023a62-b0b0-4d67-bf07-4ea456ddaca6"
    },
    {
        "author": "鱼玄机",
        "paragraphs": [
            "一枝月桂和烟秀，万树江桃带雨红。",
            "且醉尊前休怅望，古来悲乐与今同。"
        ],
        "title": "和新及第悼亡诗二首 二",
        "id": "111e6d09-6699-449b-bb5b-38608630ab98"
    },
    {
        "author": "鱼玄机",
        "paragraphs": [
            "云峰满目放春晴，历历银钩指下生。",
            "自恨罗衣掩诗句，举头空羨榜中名。"
        ],
        "title": "游崇真观南楼覩新及第题名处",
        "id": "178f9489-55b1-4ec4-8de6-ee3bdb0ea1e5"
    },
    {
        "author": "鱼玄机",
        "paragraphs": [
            "落叶纷纷暮雨和，朱丝独抚自清歌。",
            "放情休恨无心友，养性空抛苦海波。",
            "长者车音门外有，道家书卷枕前多。",
            "布衣终作云霄客，绿水青山时一过。"
        ],
        "title": "愁思",
        "id": "c2cc72ba-d62c-48c2-ba5c-b21d0e342b10"
    },
    {
        "author": "鱼玄机",
        "paragraphs": [
            "自叹多情是足愁，况当风月满庭秋。",
            "洞房偏与更声近，夜夜灯前欲白头。"
        ],
        "title": "秋怨",
        "id": "d394769d-918d-43ea-96f4-a657356fbe3e"
    },
    {
        "author": "鱼玄机",
        "paragraphs": [
            "大江横抱武昌斜，鹦鹉洲前户万家。",
            "画舸春眠朝未足，梦为蝴蝶也寻花。"
        ],
        "title": "江行 一",
        "id": "1c8cb1d0-293d-4cb7-a2ec-6bd9fcfeb1a5"
    },
    {
        "author": "鱼玄机",
        "paragraphs": [
            "烟花已入鸬鹚港，画舸犹沿鹦鹉洲。",
            "醉卧醒吟都不觉，今朝惊在汉江头。"
        ],
        "title": "江行 二",
        "id": "833614c6-a4f2-4d7f-bb90-6e15f5fb249b"
    },
    {
        "author": "鱼玄机",
        "paragraphs": [
            "无限荷香染暑衣，阮郎何处弄船归。",
            "自慙不及鸳鸯侣，犹得双双近钓矶。"
        ],
        "tags": [
            "爱情",
            "浪漫"
        ],
        "title": "闻李端公垂钓回寄赠",
        "id": "1bda9a76-7c2f-487c-b8ae-e49add76feb3"
    },
    {
        "author": "鱼玄机",
        "paragraphs": [
            "幽人刱奇境，游客驻行程。",
            "粉壁空留字，莲宫未有名。",
            "凿池泉自出，开径草重生。",
            "百尺金轮阁，当川豁眼明。"
        ],
        "title": "题任处士刱资福寺",
        "id": "56b64c2a-96b3-424d-96da-a0f08bdff52a"
    },
    {
        "author": "鱼玄机",
        "paragraphs": [
            "春花秋月入诗篇，白日清宵是散仙。",
            "空卷珠帘不曾下，长移一榻对山眠。"
        ],
        "title": "题隐雾亭",
        "id": "ff2b9581-24f6-4323-8a44-822132ad4660"
    },
    {
        "author": "鱼玄机",
        "paragraphs": [
            "满庭黄菊篱边拆，两朵芙蓉镜里开。",
            "落帽台前风雨阻，不知何处醉金杯。"
        ],
        "title": "重阳阻雨",
        "id": "cf84d377-0e3d-4b16-9a28-0e5c632804c5"
    },
    {
        "author": "鱼玄机",
        "paragraphs": [
            "嫩菊含新彩，远山闲夕烟。",
            "凉风惊绿树，清韵入朱弦。",
            "思妇机中锦，征人塞外天。",
            "鴈飞鱼在水，书信若为传。"
        ],
        "title": "早秋",
        "id": "37e227dd-a924-4b33-b9c4-f48e7bf7a173"
    },
    {
        "author": "鱼玄机",
        "paragraphs": [
            "恨寄朱弦上，含情意不任。",
            "早知云雨会，未起蕙兰心。",
            "灼灼桃兼李，无妨国士寻。",
            "苍苍松与桂，仍羨世人钦。",
            "月色苔阶净，歌声竹院深。",
            "门前红叶地，不埽待知音。"
        ],
        "title": "感怀寄人",
        "id": "c13506de-d6e2-4ff3-a3da-722337baa3a3"
    },
    {
        "author": "鱼玄机",
        "paragraphs": [
            "鴈鱼空有信，鸡黍恨无期。",
            "闭户方笼月，褰帘已散丝。",
            "近泉鸣砌畔，远浪涨江湄。",
            "乡思悲秋客，愁吟五字诗。"
        ],
        "title": "期友人阻雨不至",
        "id": "4fc9f8d3-f9ea-4a13-8b33-eff4cf03c1bf"
    },
    {
        "author": "鱼玄机",
        "paragraphs": [
            "何处同仙侣，青衣独在家。",
            "暖炉留煮药，邻院为煎茶。",
            "画壁灯光暗，幡竿日影斜。",
            "殷勤重回首，墙外数枝花。"
        ],
        "title": "访赵炼师不遇",
        "id": "3e83ef25-9fff-48b2-bf5c-4a5483235e5c"
    },
    {
        "author": "鱼玄机",
        "paragraphs": [
            "闲散身无事，风光独自游。",
            "断云江上月，解缆海中舟。",
            "琴弄萧梁寺，诗吟庾亮楼。",
            "丛篁堪作伴，片石好为俦。",
            "燕雀徒为贵，金银志不求。",
            "满杯春酒绿，对月夜窗幽。",
            "绕砌澄清沼，抽簪映细流。",
            "卧牀书册徧，半醉起梳头。"
        ],
        "title": "遣怀",
        "id": "ff4bae90-c446-4c04-9cf7-95172b439842"
    },
    {
        "author": "鱼玄机",
        "paragraphs": [
            "阶砌乱蛩鸣，庭柯烟露清。",
            "月中邻乐响，楼上远山明。",
            "珍簟凉风著，瑶琴寄恨生。",
            "嵇君嬾书札，底物慰秋情。"
        ],
        "title": "寄飞卿",
        "id": "e500339a-7ca1-421d-b666-d64ed98ae380"
    },
    {
        "author": "鱼玄机",
        "paragraphs": [
            "柳拂兰桡花满枝，石城城下暮帆迟。",
            "折牌峰上三闾墓，远火山头五马旗。",
            "白雪调高题旧寺，阳春歌在唤新词。",
            "莫愁魂逐清江去，空使行人万首诗。"
        ],
        "title": "过鄂州",
        "id": "741cdc44-6aa1-4d1a-97fa-12e7fbe27d88"
    },
    {
        "author": "鱼玄机",
        "paragraphs": [
            "移得仙居此地来，花丛自徧不曾栽。",
            "庭前亚树张衣桁，坐上新泉泛酒杯。",
            "轩槛暗传深竹径，绮罗长拥乱书堆。",
            "闲乘画舫吟明月，信任轻风吹却回。"
        ],
        "title": "夏日山居",
        "id": "9867cdce-b967-4b8f-a459-c7c2a28b2d5b"
    },
    {
        "author": "鱼玄机",
        "paragraphs": [
            "深巷穷门少侣俦，阮郎唯有梦中留。",
            "香飘罗绮谁家席，风送歌声何处楼。",
            "街近鼓鼙喧晓睡，庭闲鹊语乱春愁。",
            "安能追逐人间事，万里身同不系舟。"
        ],
        "title": "暮春即事",
        "id": "4435e46e-be32-47fc-8347-03398e3c18e2"
    },
    {
        "author": "鱼玄机",
        "paragraphs": [
            "曾覩夭桃想玉姿，带风杨柳认蛾眉。",
            "珠归龙窟知谁见，镜在鸾台话向谁。",
            "从此梦悲烟雨夜，不堪吟苦寂寥时。",
            "西山日落东山月，恨想无因有了期。"
        ],
        "title": "代人悼亡",
        "id": "3332b84d-4c70-43ad-8f84-da1f6e0c1ef2"
    },
    {
        "author": "鱼玄机",
        "paragraphs": [
            "茫茫九陌无知己，暮去朝来典绣衣。",
            "宝匣镜昏蝉鬓乱，博山炉暖麝烟微。",
            "多情公子春留句，少思文君昼掩扉。",
            "莫惜羊车频列载，柳丝梅绽正芳菲。"
        ],
        "title": "和人",
        "id": "15dcd0c4-52a0-42de-bdc6-931920f8a3a3"
    },
    {
        "author": "鱼玄机",
        "paragraphs": [
            "江南江北愁望，相思相忆空吟。",
            "鸳鸯暖卧沙浦，㶉𪆟闲飞橘林。",
            "烟里歌声隐隐，渡头月色沈沈。",
            "含情咫尺千里，况听家家远砧。"
        ],
        "tags": [
            "爱情",
            "相思"
        ],
        "title": "隔汉江寄子安",
        "id": "e1fbe21d-629e-4638-8468-8f5a81467dda"
    },
    {
        "author": "鱼玄机",
        "paragraphs": [
            "红桃处处春色，碧柳家家月明。",
            "楼上新妆待夜，闺中独坐含情。",
            "芙蓉月下鱼戏，䗖蝀天边雀声。",
            "人世悲欢一梦，如何得作双成。"
        ],
        "title": "寓言",
        "id": "c4142639-29cf-4e88-b506-9e2eb10d0243"
    },
    {
        "author": "鱼玄机",
        "paragraphs": [
            "枫叶千枝复万枝，江桥掩映暮帆迟。",
            "忆君心似西江水，日夜东流无歇时。"
        ],
        "tags": [
            "长江",
            "思念",
            "写景"
        ],
        "title": "江陵愁望寄子安",
        "id": "47fdc2ee-45e6-4f4c-a661-257589c5f739"
    },
    {
        "author": "鱼玄机",
        "paragraphs": [
            "醉别千巵不浣愁，离肠百结解无由。",
            "蕙兰销歇归春圃，杨柳东西绊客舟。",
            "聚散已悲云不定，恩情须学水长流。",
            "有花时节知难遇，未肯厌厌醉玉楼。"
        ],
        "title": "寄子安",
        "id": "253849e9-cfff-4a60-86a4-a01d3bc1c494"
    },
    {
        "author": "鱼玄机",
        "paragraphs": [
            "秦楼几夜惬心期，不料仙郎有别离。",
            "睡觉莫言云去处，残灯一醆野蛾飞。"
        ],
        "title": "送别",
        "id": "f60aa9e3-5b13-4265-9116-59747cecf8e0"
    },
    {
        "author": "鱼玄机",
        "paragraphs": [
            "今日喜时闻喜鹊，昨宵灯下拜灯花。",
            "焚香出户迎潘岳，不羨牵牛织女家。"
        ],
        "title": "迎李近仁员外",
        "id": "bcca1075-392a-4299-8a82-a750fcbaf4cd"
    },
    {
        "author": "鱼玄机",
        "paragraphs": [
            "水柔逐器知难定，云出无心肯再归。",
            "惆怅春风楚江暮，鸳鸯一只失羣飞。"
        ],
        "title": "送别",
        "id": "962780a7-c4a0-4ce7-ab03-96b957f047a8"
    },
    {
        "author": "鱼玄机",
        "paragraphs": [
            "闲居作赋几年愁，王屋山前是旧游。",
            "诗咏东西千嶂乱，马随南北一泉流。",
            "曾陪雨夜同欢席，别后花时独上楼。",
            "忽喜扣门传语至，为怜邻巷小房幽。",
            "相如琴罢朱弦断，双燕巢分白露秋。",
            "莫倦蓬门时一访，每春忙在曲江头。"
        ],
        "title": "左名场自泽州至京使人传语",
        "id": "5d8a209f-7b1c-4afb-a21d-3cff24520ef5"
    },
    {
        "author": "鱼玄机",
        "paragraphs": [
            "喧喧朱紫杂人寰，独自清吟日色间。",
            "何事玉郎搜藻思，忽将琼韵扣柴关。",
            "白花发咏慙称谢，僻巷深居谬学颜。",
            "不用多情欲相见，松萝高处是前山。"
        ],
        "title": "和人次韵",
        "id": "c986d783-80bd-450f-bd0c-4c53eed19735"
    },
    {
        "author": "鱼玄机",
        "paragraphs": [
            "昔闻南国容华少，今日东邻姊妹三。",
            "妆阁相看鹦鹉赋，碧窗应绣凤凰衫。",
            "红芳满院参差折，绿醑盈杯次第衔。",
            "恐向瑶池曾作女，谪来尘世未为男。",
            "文姬有貌终堪比，西子无言我更惭。",
            "一曲艳歌琴杳杳，四弦轻拨语喃喃。",
            "当台竞鬬青丝发，对月争夸白玉簪。",
            "小有洞中松露滴，大罗天上柳烟含。",
            "但能为雨心长在，不怕吹箫事未谙。",
            "阿母几嗔花下语，潘郎曾向梦中参。",
            "暂持清句魂犹断，若覩红颜死亦甘。",
            "怅望佳人何处在，行云归北又归南。"
        ],
        "title": "光威裒姊妹三人少孤而始妍乃有是作精粹难俦虽谢家联雪何以加之有客自京师来者示予因次其韵",
        "id": "601cb6a0-7e9c-40e9-861b-0621c997a632"
    },
    {
        "author": "鱼玄机",
        "paragraphs": [
            "朝朝送别泣花钿，折尽春风杨柳烟。",
            "愿得西山无树木，免教人作泪悬悬。"
        ],
        "title": "折杨柳",
        "id": "b8c5b8da-ee5a-4b1f-a669-8310c69530eb"
    },
    {
        "author": "鱼玄机",
        "paragraphs": [
            "焚香登玉坛，端简礼金阙。",
            "明月照幽隙，清风开短襟。",
            "绮陌春望远，瑶徽春兴多。",
            "殷勤不得语，红泪一双流。",
            "云情自郁争同梦，仙貌长芳又胜花。"
        ],
        "title": "句",
        "id": "90f3b085-e508-4d80-8d47-b338daca575a"
    },
    {
        "author": "李冶",
        "paragraphs": [
            "昔去繁霜月，今来苦雾时。",
            "相逢仍卧病，欲语泪先垂。",
            "强劝陶家酒，还吟谢客诗。",
            "偶然成一醉，此外更何之。"
        ],
        "title": "湖上卧病喜陆鸿渐至",
        "id": "edf462ca-8b6f-4b86-9858-14b1c62cb7c1"
    },
    {
        "author": "李冶",
        "paragraphs": [
            "无事乌程县，蹉跎岁月余。",
            "不知芸阁吏，寂寞竟何如。",
            "远水浮仙棹，寒星伴使车。",
            "因过大雷岸，莫忘八行书。"
        ],
        "title": "寄校书七兄",
        "id": "2dcc8efe-4fc4-43f3-99bb-ea56e48ffffd"
    },
    {
        "author": "李冶",
        "paragraphs": [
            "望水试登山，山高湖又阔。",
            "相思无晓夕，相望经年月。",
            "郁郁山木荣，绵绵野花发。",
            "别后无限情，相逢一时说。"
        ],
        "title": "寄朱放",
        "id": "7c071b26-32b2-40c7-8daa-b3a9de3a0d7a"
    },
    {
        "author": "李冶",
        "paragraphs": [
            "相看指杨柳，别恨转依依。",
            "万里江西水，孤舟何处归？湓城潮不到，夏口信应稀。",
            "唯有衡阳雁，年年来去飞。"
        ],
        "title": "送韩揆之江西",
        "id": "b4a37c2e-4bf7-47f4-a5b1-d05915432fbf"
    },
    {
        "author": "李冶",
        "paragraphs": [
            "莫漫恋浮名，应须薄宦情。",
            "百年齐旦暮，前事尽虚盈。",
            "愁鬓行看白，童颜学未成。",
            "无过天竺国，依止古先生。"
        ],
        "title": "道意寄崔侍郎",
        "id": "aff9d01d-966b-4559-90bc-6fe22624c5d0"
    },
    {
        "author": "李冶",
        "paragraphs": [
            "妾家本住巫山云，巫山流泉常自闻。",
            "玉琴弹出转寥敻，直是当时梦里听。",
            "三峡迢迢几千里，一时流入幽闺里。",
            "巨石崩崖指下生，飞泉走浪弦中起。",
            "初疑愤怒含雷风，又似呜咽流不通。",
            "回湍曲濑势将尽，时复滴沥平沙中。",
            "忆昔阮公为此曲，能令仲容听不足。",
            "一弹既罢复一弹，愿作流泉镇相续。"
        ],
        "title": "从萧叔子听弹琴赋得三峡流泉歌",
        "id": "956af6b8-a933-4286-9109-25357e8a8ce7"
    },
    {
        "author": "李冶",
        "paragraphs": [
            "人道海水深，不抵相思半。",
            "海水尚有涯，相思渺无畔。",
            "携琴上高楼，楼虚月华满。",
            "弹著相思曲，弦肠一时断。"
        ],
        "title": "相思怨",
        "id": "56311c63-5446-48bc-a3f6-5cefe7b6d87c"
    },
    {
        "author": "李冶",
        "paragraphs": [
            "朝云暮雨镇相随，去雁来人有返期。",
            "玉枕秪知长下泪，银灯空照不眠时。",
            "仰看明月翻含意，俯眄流波欲寄词。",
            "却忆初闻凤楼曲，教人寂寞复相思。"
        ],
        "title": "感兴",
        "id": "851b229b-a506-41b7-94a5-6844f02941a1"
    },
    {
        "author": "李冶",
        "paragraphs": [
            "无才多病分龙钟，不料虚名达九重。",
            "仰媿弹冠上华发，多慙拂镜理衰容。",
            "驰心北阙随芳草，极目南山望旧峰。",
            "桂树不能留野客，沙鸥出浦谩相逢。"
        ],
        "title": "恩命追入留别广陵故人",
        "id": "bb77b561-cadd-4aca-acf4-bf56fd49a533"
    },
    {
        "author": "李冶",
        "paragraphs": [
            "至近至远东西，至深至浅清溪。",
            "至高至明日月，至亲至疎夫妻。"
        ],
        "tags": [
            "哲理"
        ],
        "title": "八至",
        "id": "05a09b49-ef3f-428d-ad40-82d739e810a2"
    },
    {
        "author": "李冶",
        "paragraphs": [
            "流水阊门外，孤舟日复西。",
            "离情遍芳草，无处不萋萋。",
            "妾梦经吴苑，君行到剡溪。",
            "归来重相访，莫学阮郎迷。"
        ],
        "title": "送阎二十六赴剡县",
        "id": "fe1fef2a-a07b-44c0-a7a7-86d1dd3b53a2"
    },
    {
        "author": "李冶",
        "paragraphs": [
            "情来对镜嬾梳头，暮雨萧萧庭树秋。",
            "莫怪阑干垂玉筯，只缘惆怅对银钩。"
        ],
        "title": "得阎伯钧书",
        "id": "bf797a72-c763-4fc1-a2da-da2d1f3c0867"
    },
    {
        "author": "李冶",
        "paragraphs": [
            "尺素如残雪，结为双鲤鱼。",
            "欲知心里事，看取腹中书。"
        ],
        "title": "结素鱼贻友人",
        "id": "8711b7ec-9746-44d6-a00e-cd8b1736d363"
    },
    {
        "author": "李冶",
        "paragraphs": [
            "心远浮云知不还，心云并在有无间。",
            "狂风何事相摇荡，吹向南山复北山。"
        ],
        "title": "偶居",
        "id": "6a6d75ed-f854-4448-aaf7-b77d85729ad3"
    },
    {
        "author": "李冶",
        "paragraphs": [
            "离人无语月无声，明月有光人有情。",
            "别后相思人似月，云间水上到层城。"
        ],
        "title": "明月夜留别",
        "id": "b30662ff-1491-4933-80f9-f871b20ac43b"
    },
    {
        "author": "李冶",
        "paragraphs": [
            "百尺井栏上，数株桃已红。",
            "念君辽海北，抛妾宋家东。"
        ],
        "title": "春闺怨",
        "id": "a856728f-cb8f-4bc0-8068-6ac77d5bc446"
    },
    {
        "author": "李冶",
        "paragraphs": [
            "经时未架却，心绪乱纵横。",
            "已看云鬓散，更念木枯荣。",
            "鞞鼓喧行选，旌旗拂座隅。",
            "不覩河阳一县花，空见青山三两点。"
        ],
        "title": "句",
        "id": "c41e4b44-0abe-4f82-b6c1-c09c4ddbc40f"
    },
    {
        "author": "元淳",
        "paragraphs": [
            "旧国经年别，关河万里思。",
            "题诗凭鴈翼，望月想蛾眉。",
            "白发愁偏觉，归心梦独知。",
            "谁堪离乱处，掩泪向南枝。"
        ],
        "title": "寄洛中诸姊",
        "id": "6fafff7d-d7cc-4fe0-a717-0bf8797d82e7"
    },
    {
        "author": "元淳",
        "paragraphs": [
            "凤楼春望好，宫阙一重重。",
            "上苑雨中树，终南霁后峰。",
            "落花行处徧，佳气晚来浓。",
            "喜见休明代，霓裳蹑道踪。"
        ],
        "title": "秦中春望",
        "id": "0d67b649-5b23-449c-93fe-56c4ad006a51"
    },
    {
        "author": "元淳",
        "paragraphs": [
            "弟兄俱已尽，松柏问何人。",
            "闻道茂陵山水好，碧溪流水有桃源。",
            "赤城峭壁无人到，丹灶芝田有鹤来。",
            "三千宫女露蛾眉，笑煮黄金日月迟。"
        ],
        "title": "句",
        "id": "6c7b7e59-440b-4241-8c20-96c1b4050832"
    },
    {
        "author": "海印",
        "paragraphs": [
            "水色连天色，风声益浪声。",
            "旅人归思苦，渔叟梦魂惊。",
            "举棹云先到，移舟月逐行。",
            "旋吟诗句罢，犹见远山横。"
        ],
        "title": "舟夜一章",
        "id": "bb794bf1-a1ec-4ac3-991f-cbd58e73a860"
    },
    {
        "author": "寒山",
        "paragraphs": [
            "凡读我诗者，心中须护净。",
            "悭贪继日廉，谄曲登时正。",
            "驱遣除恶业，归依受真性。",
            "今日得佛身，急急如律令。"
        ],
        "title": "诗三百三首 一",
        "id": "3f7b2589-310f-4075-8ed5-9085bcdfd429"
    },
    {
        "author": "寒山",
        "paragraphs": [
            "重巖我卜居，鸟道绝人迹。",
            "庭际何所有，白云抱幽石。",
            "住兹凡几年，屡见春冬易。",
            "寄语钟鼎家，虚名定无益。"
        ],
        "title": "诗三百三首 二",
        "id": "09db3190-bd2b-4ee6-9172-5aa3224adcdd"
    },
    {
        "author": "寒山",
        "paragraphs": [
            "可笑寒山道，而无车马踪。",
            "联谿难记曲，叠嶂不知重。",
            "泣露千般草，吟风一样松。",
            "此时迷径处，形问影何从。"
        ],
        "title": "诗三百三首 三",
        "id": "4af0dd7e-f73d-45ea-94f9-f166719e4818"
    },
    {
        "author": "寒山",
        "paragraphs": [
            "吾家好隐沦，居处绝嚣尘。",
            "践草成三径，瞻云作四邻。",
            "助歌声有鸟，问法语无人。",
            "今日娑婆树，几年为一春。"
        ],
        "title": "诗三百三首 四",
        "id": "46216b9e-0443-45b7-9e14-fd4990d06def"
    },
    {
        "author": "寒山",
        "paragraphs": [
            "琴书须自随，禄位用何为。",
            "投辇从贤妇，巾车有孝儿。",
            "风吹曝麦地，水溢沃鱼池。",
            "常念鹪鹩鸟，安身在一枝。"
        ],
        "title": "诗三百三首 五",
        "id": "982b7b73-b460-495f-a3b2-dba8f60cd222"
    },
    {
        "author": "寒山",
        "paragraphs": [
            "弟兄同五郡，父子本三州。",
            "欲验飞凫集，须征白兔游。",
            "灵瓜梦里受，神橘座中收。",
            "乡国何迢遰，同鱼寄水流。"
        ],
        "title": "诗三百三首 六",
        "id": "fb8ac120-2981-48d3-b84b-b883fda5bd36"
    },
    {
        "author": "寒山",
        "paragraphs": [
            "一为书劒客，二遇圣明君。",
            "东守文不赏，西征武不勋。",
            "学文兼学武，学武兼学文。",
            "今日既老矣，余生不足云。"
        ],
        "title": "诗三百三首 七",
        "id": "c09918c7-e839-44bc-800a-0b2bcc437334"
    },
    {
        "author": "寒山",
        "paragraphs": [
            "庄子说送终，天地为棺椁。",
            "吾归此有时，唯须一番箔。",
            "死将餧青蝇，吊不劳白鹤。",
            "饿著首阳山，生廉死亦乐。"
        ],
        "title": "诗三百三首 八",
        "id": "ac39eafa-fde9-4fdf-8a19-effb1e32117f"
    },
    {
        "author": "寒山",
        "paragraphs": [
            "人问寒山道，寒山路不通。",
            "夏天冰未释，日出雾朦胧。",
            "似我何由届，与君心不同。",
            "君心若似我，还得到其中。"
        ],
        "title": "诗三百三首 九",
        "id": "1593b477-c934-4f38-9024-98b33e779963"
    },
    {
        "author": "寒山",
        "paragraphs": [
            "天生百尺树，翦作长条木。",
            "可惜栋梁材，抛之在幽谷。",
            "年多心尚劲，日久皮渐秃。",
            "识者取将来，犹堪柱马屋。"
        ],
        "title": "诗三百三首 十",
        "id": "538c8971-1e0e-416d-b3d2-242224bb64e2"
    },
    {
        "author": "寒山",
        "paragraphs": [
            "驱马度荒城，荒城动客情。",
            "高低旧雉堞，大小古坟茔。",
            "自振孤蓬影，长凝拱木声。",
            "所嗟皆俗骨，仙史更无名。"
        ],
        "title": "诗三百三首 十一",
        "id": "b1d5eda2-7d74-481e-aee5-f64090796d3e"
    },
    {
        "author": "寒山",
        "paragraphs": [
            "鹦鹉宅西国，虞罗捕得归。",
            "美人朝夕弄，出入在庭帏。",
            "赐以金笼贮，扃哉损羽衣。",
            "不如鸿与鹤，飖飏入云飞。"
        ],
        "title": "诗三百三首 十二",
        "id": "dcbb69f8-485e-4a9c-90bb-4232a1e64b11"
    },
    {
        "author": "寒山",
        "paragraphs": [
            "玉堂挂珠帘，中有婵娟子。",
            "其貌胜神仙，容华若桃李。",
            "东家春雾合，西舍秋风起。",
            "更过三十年，还成苷蔗滓。"
        ],
        "title": "诗三百三首 十三",
        "id": "b7c80de1-c4ac-4a4e-99ff-ae255ed6184d"
    },
    {
        "author": "寒山",
        "paragraphs": [
            "城中娥眉女，珠珮珂珊珊。",
            "鹦鹉花前弄，琵琶月下弹。",
            "长歌三月响，短舞万人看。",
            "未必长如此，芙蓉不耐寒。"
        ],
        "title": "诗三百三首 十四",
        "id": "7cc74af5-81a0-4061-9548-a3966071e112"
    },
    {
        "author": "寒山",
        "paragraphs": [
            "父母续经多，田园不羨他。",
            "妇摇机轧轧，儿弄口㗻㗻。",
            "拍手摧花舞，搘颐听鸟歌。",
            "谁当来叹赏，樵客屡经过。"
        ],
        "title": "诗三百三首 十五",
        "id": "a52de482-fc61-4f54-8d44-5f5e95ed6386"
    },
    {
        "author": "寒山",
        "paragraphs": [
            "家住绿巖下，庭芜更不芟。",
            "新藤垂缭绕，古石竖巉巖。",
            "山果猕猴摘，池鱼白鹭衔。",
            "仙书一两卷，树下读喃喃。"
        ],
        "title": "诗三百三首 十六",
        "id": "9c8e1593-c9f7-46b6-8a15-32345bfc8ee3"
    },
    {
        "author": "寒山",
        "paragraphs": [
            "四时无止息，年去又年来。",
            "万物有代谢，九天无朽摧。",
            "东明又西暗，花落复花开。",
            "唯有黄泉客，冥冥去不回。"
        ],
        "title": "诗三百三首 十七",
        "id": "2cc43289-e575-4ef8-ad61-90e2871f0823"
    },
    {
        "author": "寒山",
        "paragraphs": [
            "岁去换愁年，春来物色鲜。",
            "山花笑渌水，巖岫舞青烟。",
            "蜂蝶自云乐，禽鱼更可怜。",
            "朋游情未已，彻晓不能眠。"
        ],
        "title": "诗三百三首 十八",
        "id": "cb3a2f92-1667-4015-8568-3f8963d8cf43"
    },
    {
        "author": "寒山",
        "paragraphs": [
            "手笔太纵横，身材极环玮。",
            "生为有限身，死作无名鬼。",
            "自古如此多，君今争奈何。",
            "可来白云里，教尔紫芝歌。"
        ],
        "title": "诗三百三首 十九",
        "id": "26937dab-720c-412f-9a0d-337e5d96f938"
    },
    {
        "author": "寒山",
        "paragraphs": [
            "欲得安身处，寒山可长保。",
            "微风吹幽松，近听声逾好。",
            "下有斑白人，喃喃读黄老。",
            "十年归不得，忘却来时道。"
        ],
        "title": "诗三百三首 二十",
        "id": "6c091e30-b7df-4833-a1e9-003310a193c8"
    },
    {
        "author": "寒山",
        "paragraphs": [
            "俊杰马上郎，挥鞭指绿杨。",
            "谓言无死日，终不作梯航。",
            "四运花自好，一朝成萎黄。",
            "醍醐与石蜜，至死不能尝。"
        ],
        "title": "诗三百三首 二十一",
        "id": "8530482c-c1a0-4ac4-848f-8b239f359f73"
    },
    {
        "author": "寒山",
        "paragraphs": [
            "有一餐霞子，其居讳俗游。",
            "论时实萧爽，在夏亦如秋。",
            "幽涧常沥沥，高松风飕飕。",
            "其中半日坐，忘却百年愁。"
        ],
        "title": "诗三百三首 二十二",
        "id": "c8440e54-b940-4053-a82d-e8fb1aca9d6a"
    },
    {
        "author": "寒山",
        "paragraphs": [
            "妾在邯郸住，歌声亦抑扬。",
            "赖我安居处，此曲旧来长。",
            "既醉莫言归，留连日未央。",
            "儿家寝宿处，绣被满银牀。"
        ],
        "title": "诗三百三首 二十三",
        "id": "9f8e2020-0585-439d-b29d-d9e101fc7084"
    },
    {
        "author": "寒山",
        "paragraphs": [
            "快搒三翼舟，善乘千里马。",
            "莫能造我家，谓言最幽野。",
            "巖岫深嶂中，云雷竟日下。",
            "自非孔丘公，无能相救者。"
        ],
        "title": "诗三百三首 二十四",
        "id": "b76d24ac-6a7d-4c79-8b36-ec4c6ccb2416"
    },
    {
        "author": "寒山",
        "paragraphs": [
            "智者君抛我，愚者我抛君。",
            "非愚亦非智，从此断相闻。",
            "入夜歌明月，侵晨舞白云。",
            "焉能拱口手，端坐鬓纷纷。"
        ],
        "title": "诗三百三首 二十五",
        "id": "1d1ed63a-b2e4-495c-aa3c-484d3a98e0b5"
    },
    {
        "author": "寒山",
        "paragraphs": [
            "有鸟五色彣，栖桐食竹实。",
            "徐动合礼仪，和鸣中音律。",
            "昨来何以至，为吾暂时出。",
            "傥闻弦歌声，作舞欣今日。"
        ],
        "title": "诗三百三首 二十六",
        "id": "7c2b9ad6-1c7b-4909-bd79-3515a1d2f069"
    },
    {
        "author": "寒山",
        "paragraphs": [
            "茅栋野人居，门前车马疎。",
            "林幽偏聚鸟，谿阔本藏鱼。",
            "山果携儿摘，臯田共妇锄。",
            "家中何所有，唯有一牀书。"
        ],
        "title": "诗三百三首 二十七",
        "id": "3c339144-18fc-4968-89ea-5e70bde8683d"
    },
    {
        "author": "寒山",
        "paragraphs": [
            "登陟寒山道，寒山路不穷。",
            "谿长石磊磊，涧阔草濛濛。",
            "苔滑非关雨，松鸣不假风。",
            "谁能超世累，共坐白云中。"
        ],
        "title": "诗三百三首 二十八",
        "id": "a15b83f7-2778-4c71-a401-0ea17d124324"
    },
    {
        "author": "寒山",
        "paragraphs": [
            "六极常婴困，九维徒自论。",
            "有才遗草泽，无艺闭蓬门。",
            "日上巖犹暗，烟消谷尚昏。",
            "其中长者子，个个总无裩。"
        ],
        "title": "诗三百三首 二十九",
        "id": "1becc41d-d700-4c4a-ad00-8aeb5d660dee"
    },
    {
        "author": "寒山",
        "paragraphs": [
            "白云高嵯峨，渌水荡潭波。",
            "此处闻渔父，时时鼓棹歌。",
            "声声不可听，令我愁思多。",
            "谁谓雀无角，其如穿屋何。"
        ],
        "title": "诗三百三首 三十",
        "id": "f323b758-894e-47fb-9b87-ef5d475f9f69"
    },
    {
        "author": "寒山",
        "paragraphs": [
            "杳杳寒山道，落落冷涧滨。",
            "啾啾常有鸟，寂寂更无人。",
            "碛碛风吹面，纷纷雪积身。",
            "朝朝不见日，岁岁不知春。"
        ],
        "tags": [
            "抒情",
            "写景"
        ],
        "title": "诗三百三首 三十一",
        "id": "33ea7df7-8496-4e59-b329-8233b14ffe10"
    },
    {
        "author": "寒山",
        "paragraphs": [
            "少年何所愁，愁见鬓毛白。",
            "白更何所愁，愁见日逼迫。",
            "移向东岱居，配守北邙宅。",
            "何忍出此言，此言伤老客。"
        ],
        "title": "诗三百三首 三十二",
        "id": "99791624-33ea-4f82-a470-3d22dae35b67"
    },
    {
        "author": "寒山",
        "paragraphs": [
            "闻道愁难遣，斯言谓不真。",
            "昨朝曾趂却，今日又缠身。",
            "月尽愁难尽，年新愁更新。",
            "谁知席帽下，元是昔愁人。"
        ],
        "title": "诗三百三首 三十三",
        "id": "346ad958-32e4-491c-a5c5-b6dc6780d4fc"
    },
    {
        "author": "寒山",
        "paragraphs": [
            "两龟乘犊车，蓦出路头戏。",
            "一蛊从傍来，苦死欲求寄。",
            "不载爽人情，始载被沈累。",
            "弹指不可论，行恩却遭刺。"
        ],
        "title": "诗三百三首 三十四",
        "id": "fadc8e0f-0947-4c9b-87f9-fecbb174dd14"
    },
    {
        "author": "寒山",
        "paragraphs": [
            "三月蚕犹小，女人来采花。",
            "隈墙弄蝴蝶，临水掷虾𢋙。",
            "罗袖盛梅子，金鎞挑笋芽。",
            "鬬论多物色，此地胜余家。"
        ],
        "title": "诗三百三首 三十五",
        "id": "6c1990b6-bec4-4e87-9114-198902767c4a"
    },
    {
        "author": "寒山",
        "paragraphs": [
            "东家一老婆，富来三五年。",
            "昔日贫于我，今笑我无钱。",
            "渠笑我在后，我笑渠在前。",
            "相笑傥不止，东边复西边。"
        ],
        "title": "诗三百三首 三十六",
        "id": "611202c6-173d-4fc9-8cb9-43b4c07106ae"
    },
    {
        "author": "寒山",
        "paragraphs": [
            "富儿多鞅掌，触事难祇承。",
            "仓米已赫赤，不贷人斗升。",
            "转怀钩距意，买绢先拣绫。",
            "若至临终日，吊客有苍蝇。"
        ],
        "title": "诗三百三首 三十七",
        "id": "bc022418-23fc-43e2-b2a3-a8dcf69ba456"
    },
    {
        "author": "寒山",
        "paragraphs": [
            "余曾昔覩聪明士，博达英灵无比伦。",
            "一选嘉名喧宇宙，五言诗句越诸人。",
            "为官治化超先辈，直为无能继后尘。",
            "忍然富贵贪财色，瓦解冰消不可陈。"
        ],
        "title": "诗三百三首 三十八",
        "id": "7d192e30-8ec8-46eb-b369-f21f2d08e66b"
    },
    {
        "author": "寒山",
        "paragraphs": [
            "白鹤衔苦桃，千里作一息。",
            "欲往蓬莱山，将此充粮食。",
            "未达毛摧落，离羣心惨恻。",
            "却归旧来巢，妻子不相识。"
        ],
        "title": "诗三百三首 三十九",
        "id": "b928c814-6966-467f-907c-fc068517ded0"
    },
    {
        "author": "寒山",
        "paragraphs": [
            "惯居幽隐处，乍向国清中。",
            "时访丰干道，仍来看拾公。",
            "独回上寒巖，无人话合同。",
            "寻究无源水，源穷水不穷。"
        ],
        "title": "诗三百三首 四十",
        "id": "0811670e-25fe-49dc-8cbf-14dcc10819eb"
    },
    {
        "author": "寒山",
        "paragraphs": [
            "生前大愚痴，不为今日悟。",
            "今日如许贫，总是前生作。",
            "今生又不修，来生还如故。",
            "两岸各无船，渺渺难济渡。"
        ],
        "title": "诗三百三首 四十一",
        "id": "1119583b-6e60-43d0-8f55-fccc615259a2"
    },
    {
        "author": "寒山",
        "paragraphs": [
            "璨璨卢家女，旧来名莫愁。",
            "贪乘摘花马，乐搒采莲舟。",
            "膝坐绿熊席，身披青凤裘。",
            "哀伤百年内，不免归山丘。"
        ],
        "title": "诗三百三首 四十二",
        "id": "2068371c-8a2b-4f28-a381-995055d72398"
    },
    {
        "author": "寒山",
        "paragraphs": [
            "低眼邹公妻，邯郸杜生母。",
            "二人同老少，一种好面首。",
            "昨日会客场，恶衣排在后。",
            "只为著破裙，吃他残䴺𪍣。"
        ],
        "title": "诗三百三首 四十三",
        "id": "6476e4a1-e339-46d4-bdf1-c2ae99e76ea8"
    },
    {
        "author": "寒山",
        "paragraphs": [
            "独卧重巖下，蒸云昼不消。",
            "室中虽暡靉，心里绝喧嚣。",
            "梦去游金阙，魂归度石桥。",
            "抛除闹我者，历历树间瓢。"
        ],
        "title": "诗三百三首 四十四",
        "id": "d15bbf81-c8f8-46e1-9ee6-900eef8d0bb5"
    },
    {
        "author": "寒山",
        "paragraphs": [
            "夫物有所用，用之各有宜。",
            "用之若失所，一缺复一亏。",
            "圆凿而方枘，悲哉空尔为。",
            "骅骝将捕鼠，不及跛猫儿。"
        ],
        "title": "诗三百三首 四十五",
        "id": "be5b633a-2355-48a8-9e83-87bf5603f84b"
    },
    {
        "author": "寒山",
        "paragraphs": [
            "谁家长不死，死事旧来均。",
            "始忆八尺汉，俄成一聚尘。",
            "黄泉无晓日，青草有时春。",
            "行到伤心处，松风愁杀人。"
        ],
        "title": "诗三百三首 四十六",
        "id": "8f7bd356-374d-4d86-a6c0-1c20301cf47f"
    },
    {
        "author": "寒山",
        "paragraphs": [
            "骝马珊瑚鞭，驱驰洛阳道。",
            "自矜美少年，不信有衰老。",
            "白发会应生，红颜岂长保。",
            "但看北邙山，个是蓬莱岛。"
        ],
        "title": "诗三百三首 四十七",
        "id": "911905d1-9c98-45e9-86eb-1180c9631d18"
    },
    {
        "author": "寒山",
        "paragraphs": [
            "竟日常如醉，流年不暂停。",
            "埋著蓬蒿下，晓月何冥冥。",
            "骨肉消散尽，魂魄几凋零。",
            "遮莫齩铁口，无因读老经。"
        ],
        "title": "诗三百三首 四十八",
        "id": "6ee68a5a-e3b9-4310-952e-6958eaa56396"
    },
    {
        "author": "寒山",
        "paragraphs": [
            "一向寒山坐，淹留三十年。",
            "昨来访亲友，太半入黄泉。",
            "渐减如残烛，长流似逝川。",
            "今朝对孤影，不觉泪双悬。"
        ],
        "title": "诗三百三首 四十九",
        "id": "ca158369-c545-4091-b92a-d8d059ae0a7b"
    },
    {
        "author": "寒山",
        "paragraphs": [
            "相唤采芙蓉，可怜清江里。",
            "游戏不觉暮，屡见狂风起。",
            "浪捧鸳鸯儿，波摇㶉鶒子。",
            "此时居舟楫，浩荡情无已。"
        ],
        "title": "诗三百三首 五十",
        "id": "33aad07b-e13a-4eb2-87bb-55061a2aadcb"
    },
    {
        "author": "寒山",
        "paragraphs": [
            "吾心似秋月，碧潭清皎洁。",
            "无物堪比伦，教我如何说。"
        ],
        "title": "诗三百三首 五十一",
        "id": "fe76e29c-c7c5-495a-aecc-a66924a41046"
    },
    {
        "author": "寒山",
        "paragraphs": [
            "垂柳暗如烟，飞花飘似霰。",
            "夫居离妇州，妇住思夫县。",
            "各在天一涯，何时得相见？寄语明月楼，莫贮双飞燕。"
        ],
        "title": "诗三百三首 五十二",
        "id": "eccb61bc-15b6-4ef8-b45f-f9eb302668c7"
    },
    {
        "author": "寒山",
        "paragraphs": [
            "有酒相招饮，有肉相呼吃。",
            "黄泉前后人，少壮须努力。",
            "玉带暂时华，金钗非久饰。",
            "张翁与郑婆，一去无消息。"
        ],
        "title": "诗三百三首 五十三",
        "id": "f9072441-da51-4774-a06f-3466a3157dca"
    },
    {
        "author": "寒山",
        "paragraphs": [
            "可怜好丈夫，身体极棱棱。",
            "春秋未三十，才艺百般能。",
            "金羁逐侠客，玉馔集良朋。",
            "唯有一般恶，不传无尽灯。"
        ],
        "title": "诗三百三首 五十四",
        "id": "f4555ed9-13b5-4fc0-a67c-9a1fac88bd62"
    },
    {
        "author": "寒山",
        "paragraphs": [
            "桃花欲经夏，风月催不待。",
            "访觅汉时人，能无一个在。",
            "朝朝花迁落，岁岁人移改。",
            "今日扬尘处，昔时为大海。"
        ],
        "title": "诗三百三首 五十五",
        "id": "c8e96122-7e34-4273-bba3-ff560edd5a2d"
    },
    {
        "author": "寒山",
        "paragraphs": [
            "我见东家女，年可有十八。",
            "西舍竞来问，愿姻夫妻活。",
            "烹羊煮众命，聚头作婬杀。",
            "含笑乐呵呵，啼哭受殃抉。"
        ],
        "title": "诗三百三首 五十六",
        "id": "124d6329-4473-413c-ba33-2f66f6d09add"
    },
    {
        "author": "寒山",
        "paragraphs": [
            "田舍多桑园，牛犊满廐辙。",
            "肯信有因果，顽皮早晚裂。",
            "眼看消磨尽，当头各自活。",
            "纸袴瓦作裩，到头冻饿杀。"
        ],
        "title": "诗三百三首 五十七",
        "id": "ac5d248b-7395-4410-8ee5-2fca45f776ab"
    },
    {
        "author": "寒山",
        "paragraphs": [
            "我见百十狗，个个毛鬇鬡。",
            "卧者渠自卧，行者渠自行。",
            "投之一块骨，相与啀喍争。",
            "良由为骨少，狗多分不平。"
        ],
        "title": "诗三百三首 五十八",
        "id": "a0de3690-b77e-454e-b01f-cd9ca228ec40"
    },
    {
        "author": "寒山",
        "paragraphs": [
            "极目兮长望，白云四茫茫。",
            "鸱鵶饱腲腇，鸾凤饥徬徨。",
            "骏马放石碛，蹇驴能至堂。",
            "天高不可问，鹪鵊在沧浪。"
        ],
        "title": "诗三百三首 五十九",
        "id": "f025ed30-0459-45aa-b3c4-7f35d27387e8"
    },
    {
        "author": "寒山",
        "paragraphs": [
            "洛阳多女儿，春日逞华丽。",
            "共折路边花，各持插高髻。",
            "髻高花匼匝，人见皆睥睨。",
            "别求醦醦怜，将归见夫壻。"
        ],
        "title": "诗三百三首 六十",
        "id": "8f835f5a-9a57-4a54-90ce-428f1e0c3c32"
    },
    {
        "author": "寒山",
        "paragraphs": [
            "春女衒容仪，相将南陌陲。",
            "看花愁日晚，隐树怕风吹。",
            "年少徒傍来，白马黄金羁。",
            "何须久相弄，儿家夫壻知。"
        ],
        "title": "诗三百三首 六十一",
        "id": "3fe62d4b-19b4-425f-a292-9cebc02d47c8"
    },
    {
        "author": "寒山",
        "paragraphs": [
            "羣女戏夕阳，风来满路香。",
            "缀裙金蛱蝶，插髻玉鸳鸯。",
            "角婢红罗缜，阉奴紫锦裳。",
            "为观失道者，鬓白心惶惶。"
        ],
        "title": "诗三百三首 六十二",
        "id": "8062c758-e477-47b0-961e-1c5630c30f18"
    },
    {
        "author": "寒山",
        "paragraphs": [
            "若人逢鬼魅，第一莫惊懅。",
            "捺硬莫采渠，呼名自当去。",
            "烧香请佛力，礼拜求僧助。",
            "蚊子叮铁牛，无渠下觜处。"
        ],
        "title": "诗三百三首 六十三",
        "id": "461bb2e5-bcac-4e3f-a1da-dee1f6775068"
    },
    {
        "author": "寒山",
        "paragraphs": [
            "浩浩黄河水，东流长不息。",
            "悠悠不见清，人人寿有极。",
            "苟欲乘白云，曷由生羽翼。",
            "唯当鬒发时，行住须努力。"
        ],
        "tags": [
            "黄河"
        ],
        "title": "诗三百三首 六十四",
        "id": "bb9ddbfd-e61f-4889-9cb2-bdeddd099649"
    },
    {
        "author": "寒山",
        "paragraphs": [
            "乘兹朽木船，采彼纴婆子。",
            "行至大海中，波涛复不止。",
            "唯赍一宿粮，去岸三千里。",
            "烦恼从何生，愁哉缘苦起。"
        ],
        "title": "诗三百三首 六十五",
        "id": "f63665af-0020-4407-b158-3bdc5d708499"
    },
    {
        "author": "寒山",
        "paragraphs": [
            "默默永无言，后生何所述。",
            "隐居在林薮，智日何由出。",
            "枯槁非坚卫，风霜成夭疾。",
            "土牛耕石田，未有得稻日。"
        ],
        "title": "诗三百三首 六十六",
        "id": "aad9d882-fa41-4c5a-90f3-802545790d7c"
    },
    {
        "author": "寒山",
        "paragraphs": [
            "山中何太冷，自古非今年。",
            "沓嶂恒凝雪，幽林每吐烟。",
            "草生芒种后，叶落立秋前。",
            "此有沈迷客，窥窥不见天。"
        ],
        "title": "诗三百三首 六十七",
        "id": "81800dd9-2f0e-474c-8bcf-0c218cd3425b"
    },
    {
        "author": "寒山",
        "paragraphs": [
            "山客心悄悄，常嗟岁序迁。",
            "辛勤采芝术，搜斥讵成仙。",
            "庭廓云初卷，林明月正圆。",
            "不归何所为，桂树相留连。"
        ],
        "title": "诗三百三首 六十八",
        "id": "4ed8b61f-bf4e-4946-8c44-60d5eb92a2a8"
    },
    {
        "author": "寒山",
        "paragraphs": [
            "有人兮山楹，云卷兮霞缨。",
            "秉芳兮欲寄，路漫漫兮难征。",
            "心惆怅兮狐疑，年老已无成。",
            "众喔咿斯，蹇独立兮忠贞。"
        ],
        "title": "诗三百三首 六十九",
        "id": "1c555bc5-5bca-45a2-8071-98e1c4ea5b06"
    },
    {
        "author": "寒山",
        "paragraphs": [
            "猪吃死人肉，人吃死猪肠。",
            "猪不嫌人臭，人反道猪香。",
            "猪死抛水内，人死掘土藏。",
            "彼此莫相噉，莲花生沸汤。"
        ],
        "title": "诗三百三首 七十",
        "id": "fbc2c9f1-d0a5-4cde-a839-7234b71ea3e8"
    },
    {
        "author": "寒山",
        "paragraphs": [
            "快哉混沌身，不饭复不尿。",
            "遭得谁钻凿，因兹立九窍。",
            "朝朝为衣食，岁岁愁租调。",
            "千个争一钱，聚头亡命叫。"
        ],
        "title": "诗三百三首 七十一",
        "id": "d0b1b932-68ed-4c6d-9db5-33830065ab2c"
    },
    {
        "author": "寒山",
        "paragraphs": [
            "啼哭缘何事，泪如珠子颗。",
            "应当有别离，复是遭丧祸。",
            "所为在贫穷，未能了因果。",
            "冢间瞻死尸，六道不干我。"
        ],
        "title": "诗三百三首 七十二",
        "id": "b6f50052-e0dd-4da2-8d79-33598a367926"
    },
    {
        "author": "寒山",
        "paragraphs": [
            "妇女慵经织，男夫嬾耨田。",
            "轻浮耽挟弹，跕躧拈抹弦。",
            "冻骨衣应急，充肠食在先。",
            "今谁念于汝，苦痛哭苍天。"
        ],
        "title": "诗三百三首 七十三",
        "id": "b0e2bf38-95f1-4867-8a0e-a962214c8462"
    },
    {
        "author": "寒山",
        "paragraphs": [
            "不行真正道，随邪号行婆。",
            "口慙神佛少，心怀嫉妒多。",
            "背后噇鱼肉，人前念佛陀。",
            "如此修身处，难应避奈何。"
        ],
        "title": "诗三百三首 七十四",
        "id": "8e90372e-5d11-461a-a561-63e93b2857d5"
    },
    {
        "author": "寒山",
        "paragraphs": [
            "世有一等愚，茫茫恰似驴。",
            "还解人言语，贪婬状若猪。",
            "险巇难可测，实语却成虚。",
            "谁能共伊语，令教莫此居。"
        ],
        "title": "诗三百三首 七十五",
        "id": "2ec62262-c89c-48a8-89fc-d80eb1201cfb"
    },
    {
        "author": "寒山",
        "paragraphs": [
            "有汉姓慠慢，名贪字不廉。",
            "一身无所解，百事被他嫌。",
            "死恶黄连苦，生怜白蜜甜。",
            "吃鱼犹未止，食肉更无厌。"
        ],
        "title": "诗三百三首 七十六",
        "id": "953805e5-ac10-49c1-8cc4-c02acea44c8c"
    },
    {
        "author": "寒山",
        "paragraphs": [
            "纵你居犀角，饶君带虎睛。",
            "桃枝将辟秽，蒜壳取为璎。",
            "暖腹茱萸酒，空心枸杞羹。",
            "终归不免死，浪自觅长生。"
        ],
        "title": "诗三百三首 七十七",
        "id": "54a61bc9-334e-48d9-8fc4-cb5535b59b8a"
    },
    {
        "author": "寒山",
        "paragraphs": [
            "卜择幽居地，天台更莫言。",
            "猨啼谿雾冷，岳色草门连。",
            "折叶覆松室，开池引涧泉。",
            "已甘休万事，采蕨度残年。"
        ],
        "title": "诗三百三首 七十八",
        "id": "87c43e3e-c499-4609-a4ac-c9f50786b8e3"
    },
    {
        "author": "寒山",
        "paragraphs": [
            "益者益其精，可名为有益。",
            "易者易其形，是名之有易。",
            "能益复能易，当得上仙籍。",
            "无益复无易，终不免死厄。"
        ],
        "title": "诗三百三首 七十九",
        "id": "baa17c9c-3f75-4b49-ba89-42e539ab99b5"
    },
    {
        "author": "寒山",
        "paragraphs": [
            "徒劳说三史，浪自看五经。",
            "洎老检黄籍，依前住白丁。",
            "筮遭连蹇卦，生主虚危星。",
            "不及河边树，年年一度青。"
        ],
        "title": "诗三百三首 八十",
        "id": "071e5afc-3077-4df4-b25b-b70d3e1777ad"
    },
    {
        "author": "寒山",
        "paragraphs": [
            "碧涧泉水清，寒山月华白。",
            "默知神自明，观空境逾寂。"
        ],
        "title": "诗三百三首 八十一",
        "id": "6e44958a-2ace-4527-ac61-549b52731954"
    },
    {
        "author": "寒山",
        "paragraphs": [
            "我今有一襦，非罗复非绮。",
            "借问作何色，不红亦不紫。",
            "夏天将作衫，冬天将作被。",
            "冬夏递互用，长年只这是。"
        ],
        "title": "诗三百三首 八十二",
        "id": "fc2a482e-10a8-4766-8c14-bd1d6904b9a0"
    },
    {
        "author": "寒山",
        "paragraphs": [
            "白拂栴檀柄，馨香竟日闻。",
            "柔和如卷雾，摇拽似行云。",
            "礼奉宜当暑，高提复去尘。",
            "时时方丈内，将用指迷人。"
        ],
        "title": "诗三百三首 八十三",
        "id": "4e952e6a-279c-4758-8356-61762ce838e2"
    },
    {
        "author": "寒山",
        "paragraphs": [
            "贪爱有人求快活，不知祸在百年身。",
            "但看阳燄浮沤水，便觉无常败坏人。",
            "丈夫志气直如铁，无曲心中道自真。",
            "行密节高霜下竹，方知不枉用心神。"
        ],
        "title": "诗三百三首 八十四",
        "id": "99a951cb-90ab-4e2a-bb82-90c18fbce596"
    },
    {
        "author": "寒山",
        "paragraphs": [
            "多少般数人，百计求名利。",
            "心贪觅荣华，经营图富贵。",
            "心未片时歇，奔突如烟气。",
            "家眷实团圆，一呼百诺至。",
            "不过七十年，冰消瓦解置。",
            "死了万事休，谁人承后嗣。",
            "水浸泥弹丸，方知无意智。"
        ],
        "title": "诗三百三首 八十五",
        "id": "5cfaaca2-d493-45f9-9af5-4e783140ab42"
    },
    {
        "author": "寒山",
        "paragraphs": [
            "贪人好聚财，恰如枭爱子。",
            "子大而食母，财多还害己。",
            "散之即福生，聚之即祸起。",
            "无财亦无祸，鼓翼青云里。"
        ],
        "title": "诗三百三首 八十六",
        "id": "26dd6f17-3b2a-4301-b84a-d98c0e23e352"
    },
    {
        "author": "寒山",
        "paragraphs": [
            "去家一万里，提劒击匈奴。",
            "得利渠即死，失利汝即殂。",
            "渠命既不惜，汝命亦何辜。",
            "教汝百胜术，不贪为上谟。"
        ],
        "title": "诗三百三首 八十七",
        "id": "de7f75a9-7d2d-45d9-a3c1-4b23af2324ff"
    },
    {
        "author": "寒山",
        "paragraphs": [
            "瞋是心中火，能烧功德林。",
            "欲行菩萨道，忍辱护真心。"
        ],
        "title": "诗三百三首 八十八",
        "id": "35661fb2-59ad-482c-b524-ea712e68da74"
    },
    {
        "author": "寒山",
        "paragraphs": [
            "汝为埋头痴兀兀，爱向无明罗刹窟。",
            "再三劝你早修行，是你顽痴心恍惚。",
            "不肯信受寒山语，转转倍加业汩汩。",
            "直待斩首作两段，方知自身奴贼物。"
        ],
        "title": "诗三百三首 八十九",
        "id": "204bdb0f-6fa1-4a8d-b13d-5b811369f26f"
    },
    {
        "author": "寒山",
        "paragraphs": [
            "恶趣甚茫茫，冥冥无日光。",
            "人间八百岁，未抵半宵长。",
            "此等诸痴子，论情甚可伤。",
            "劝君求出离，认取法中王。"
        ],
        "title": "诗三百三首 九十",
        "id": "d671d9a6-0b1a-4282-85a4-a394c1305b8e"
    },
    {
        "author": "寒山",
        "paragraphs": [
            "世有多解人，愚痴徒苦辛。",
            "不求当来善，唯知造恶因。",
            "五逆十恶辈，三毒以为亲。",
            "一死入地狱，长如镇库银。"
        ],
        "title": "诗三百三首 九十一",
        "id": "74148e53-bd8c-48f7-aaa2-165d1a7640e5"
    },
    {
        "author": "寒山",
        "paragraphs": [
            "天高高不穷，地厚厚无极。",
            "动物在其中，凭兹造化力。",
            "争头觅饱暖，作计相噉食。",
            "因果都未详，盲儿问乳色。"
        ],
        "title": "诗三百三首 九十二",
        "id": "4ec4c6f3-eb9b-4fd1-a473-dc6e4407ab3a"
    },
    {
        "author": "寒山",
        "paragraphs": [
            "天下几种人，论时色数有。",
            "贾婆如许夫，黄老元无妇。",
            "卫氏儿可怜，钟家女极丑。",
            "渠若向西行，我便东边走。"
        ],
        "title": "诗三百三首 九十三",
        "id": "3db8e3e2-039e-428b-9417-34cd45d96a42"
    },
    {
        "author": "寒山",
        "paragraphs": [
            "贤士不贪婪，痴人好鑪冶。",
            "麦地占他家，竹园皆我者。",
            "努膊觅钱财，切齿驱奴马。",
            "须看郭门外，垒垒松栢下。"
        ],
        "title": "诗三百三首 九十四",
        "id": "d012133b-b43e-4473-b23d-46f8652debe3"
    },
    {
        "author": "寒山",
        "paragraphs": [
            "唝唝买鱼肉，担归餧妻子。",
            "何须杀他命，将来活汝己。",
            "此非天堂缘，纯是地狱滓。",
            "徐六语破堆，始知没道理。"
        ],
        "title": "诗三百三首 九十五",
        "id": "5452e44b-7125-4121-954f-8302c8873699"
    },
    {
        "author": "寒山",
        "paragraphs": [
            "有人把椿树，唤作白栴檀。",
            "学道多沙数，几个得泥丸。",
            "弃金却担草，谩他亦自谩。",
            "似聚砂一处，成团也大难。"
        ],
        "title": "诗三百三首 九十六",
        "id": "171d9b97-1a69-4f75-8e7c-113deb24ae9a"
    },
    {
        "author": "寒山",
        "paragraphs": [
            "蒸砂拟作饭，临渴始掘井。",
            "用力磨碌砖，那堪将作镜。",
            "佛说元平等，总有真如性。",
            "但自审思量，不用闲争竞。"
        ],
        "title": "诗三百三首 九十七",
        "id": "1e42feac-3dc3-49ab-9445-654067aa13f5"
    },
    {
        "author": "寒山",
        "paragraphs": [
            "推寻世间事，子细总皆知。",
            "凡事莫容易，尽爱讨便宜。",
            "护即弊成好，毁即是成非。",
            "故知杂滥口，背面总由伊。",
            "冷暖我自量，不信奴唇皮。"
        ],
        "title": "诗三百三首 九十八",
        "id": "83c8d652-c3f4-4a76-82a1-2ee73a3ee74d"
    },
    {
        "author": "寒山",
        "paragraphs": [
            "蹭蹬诸贫士，饥寒成至极。",
            "闲居好作诗，札札用心力。",
            "贱他言孰采，劝君休叹息。",
            "题安餬{麦幷}上，乞狗也不吃。"
        ],
        "title": "诗三百三首 九十九",
        "id": "4782f46c-1167-4482-af9a-80286f502c8f"
    },
    {
        "author": "寒山",
        "paragraphs": [
            "欲识生死譬，且将冰水比。",
            "水结即成冰，冰消返成水。",
            "已死必应生，出生还复死。",
            "冰水不相伤，生死还双美。"
        ],
        "title": "诗三百三首 一百",
        "id": "00945457-4606-427a-be1b-6af889d83d8e"
    },
    {
        "author": "寒山",
        "paragraphs": [
            "寻思少年日，游猎向平陵。",
            "国使职非愿，神仙未足称。",
            "联翩骑白马，喝兔放苍鹰。",
            "不觉大流落，皤皤谁见矜。"
        ],
        "title": "诗三百三首 一百一",
        "id": "b3c24f3d-03eb-47e8-8e47-3864bedc91e8"
    },
    {
        "author": "寒山",
        "paragraphs": [
            "偃息深林下，从生是农夫。",
            "立身既质直，出语无谄谀。",
            "保我不鉴璧，信君方得珠。",
            "焉能同泛灩，极目波上凫。"
        ],
        "title": "诗三百三首 一百二",
        "id": "efc4e43c-c637-48db-a4db-9dc26c19b034"
    },
    {
        "author": "寒山",
        "paragraphs": [
            "不须攻人恶，何用伐己善。",
            "行之则可行，卷之则可卷。",
            "禄厚忧积大，言深虑交浅。",
            "闻兹若念兹，小子当自见。"
        ],
        "title": "诗三百三首 一百三",
        "id": "5ac596b0-b5db-4878-9f41-97e2f5dd3578"
    },
    {
        "author": "寒山",
        "paragraphs": [
            "富儿会高堂，华灯何炜煌。",
            "此时无烛者，心愿处其傍。",
            "不意遭排遣，还归暗处藏。",
            "益人明讵损，顿讶惜余光。"
        ],
        "title": "诗三百三首 一百四",
        "id": "41b509a7-fe4b-4a81-bf07-ff306f9f1662"
    },
    {
        "author": "寒山",
        "paragraphs": [
            "世有聪明士，勤苦探幽文。",
            "三端自孤立，六艺越诸君。",
            "神气卓然异，精彩超众羣。",
            "不识个中意，逐境乱纷纷。"
        ],
        "title": "诗三百三首 一百五",
        "id": "1618dcd5-7c50-4e45-8c0c-9cb8ecbf5ccc"
    },
    {
        "author": "寒山",
        "paragraphs": [
            "层层山水秀，烟霞锁翠微。",
            "岚拂纱巾湿，露霑蓑草衣。",
            "足蹑游方履，手执古藤枝。",
            "更观尘世外，梦境复何为。"
        ],
        "title": "诗三百三首 一百六",
        "id": "683e5b2a-d809-4750-bb94-cd54365fabcd"
    },
    {
        "author": "寒山",
        "paragraphs": [
            "满卷才子诗，溢壶圣人酒。",
            "行爱观牛犊，坐不离左右。",
            "霜露入茅簷，月华明瓮牖。",
            "此时吸两瓯，吟诗五百首。"
        ],
        "title": "诗三百三首 一百七",
        "id": "b422b60d-ae38-4681-a4fe-ce22ac693110"
    },
    {
        "author": "寒山",
        "paragraphs": [
            "施家有两儿，以艺干齐楚。",
            "文武各自备，托身为得所。",
            "孟公问其术，我子亲教汝。",
            "秦卫两不成，失时成龃龉。"
        ],
        "title": "诗三百三首 一百八",
        "id": "b280be78-5308-4a31-9cac-b798126a93f4"
    },
    {
        "author": "寒山",
        "paragraphs": [
            "止宿鸳鸯鸟，一雄兼一雌。",
            "衔花相共食，刷羽每相随。",
            "戏入烟霄里，宿归沙岸湄。",
            "自怜生处乐，不夺凤皇池。"
        ],
        "title": "诗三百三首 一百九",
        "id": "ed48ec3f-0814-400f-8e06-3dbebe5d664b"
    },
    {
        "author": "寒山",
        "paragraphs": [
            "或有衒行人，才艺过周孔。",
            "见罢头兀兀，看时身侗侗。",
            "绳牵未肯行，锥刺犹不动。",
            "恰似羊公鹤，可怜生氃氋。"
        ],
        "title": "诗三百三首 一百一十",
        "id": "3dd94cd6-1c36-4324-b38b-f370e6d4e66c"
    },
    {
        "author": "寒山",
        "paragraphs": [
            "少小带经锄，本将兄共居。",
            "缘遭他辈责，剩被自妻疎。",
            "抛绝红尘境，常游好阅书。",
            "谁能借斗水，活取辙中鱼。"
        ],
        "title": "诗三百三首 一一一",
        "id": "1a98770e-adf5-4781-9ce9-c9df33df17f4"
    },
    {
        "author": "寒山",
        "paragraphs": [
            "变化计无穷，生死竟不止。",
            "三途鸟雀身，五岳龙鱼已。",
            "世浊作𦎔羺，时清为騄駬。",
            "前回是富儿，今度成贫士。"
        ],
        "title": "诗三百三首 一一二",
        "id": "f4ecc2ab-e112-4e8d-8ebf-0ec00804ff82"
    },
    {
        "author": "寒山",
        "paragraphs": [
            "书判全非弱，嫌身不得官。",
            "铨曹被拗折，洗垢觅疮瘢。",
            "必也关天命，今冬更试看。",
            "盲儿射雀目，偶中亦非难。"
        ],
        "title": "诗三百三首 一一三",
        "id": "3f9e03ac-af78-4f4c-86bd-20daa0e1f4b8"
    },
    {
        "author": "寒山",
        "paragraphs": [
            "贫驴欠一尺，富狗剩三寸。",
            "若分贫不平，中半富与困。",
            "始取驴饱足，却令狗饥顿。",
            "为汝熟思量，令我也愁闷。"
        ],
        "title": "诗三百三首 一一四",
        "id": "ba1e5f33-0a08-4737-b426-c3ce6650904e"
    },
    {
        "author": "寒山",
        "paragraphs": [
            "柳郎八十二，蓝嫂一十八。",
            "夫妻共百年，相怜情狡猾。",
            "弄璋字乌䖘，掷瓦名婠妠。",
            "屡见枯杨荑，常遭青女杀。"
        ],
        "title": "诗三百三首 一一五",
        "id": "148737bd-4a03-450a-b3af-1b9af9e59ff3"
    },
    {
        "author": "寒山",
        "paragraphs": [
            "大有饥寒客，生将兽鱼殊。",
            "长存磨石下，时哭路边隅。",
            "累日空思饭，经冬不识襦。",
            "唯赍一束草，幷带五升麸。"
        ],
        "title": "诗三百三首 一一六",
        "id": "daf4d957-05e0-433d-ba92-6350586ed4d4"
    },
    {
        "author": "寒山",
        "paragraphs": [
            "赫赫谁𤮧肆，其酒甚浓厚。",
            "可怜高幡帜，极目平升斗。",
            "何意讶不售，其家多猛狗。",
            "童子欲来沽，狗齩便是走。"
        ],
        "title": "诗三百三首 一一七",
        "id": "cd13e9e2-eb50-404c-bf49-25895121e679"
    },
    {
        "author": "寒山",
        "paragraphs": [
            "吁嗟浊滥处，罗刹共贤人。",
            "谓是等流类，焉知道不亲。",
            "狐假师子势，诈妄却称珍。",
            "铅矿入鑪冶，方知金不知。"
        ],
        "title": "诗三百三首 一一八",
        "id": "c874d0f0-2433-4e20-b670-cfc49297cdc3"
    },
    {
        "author": "寒山",
        "paragraphs": [
            "田家避暑月，斗酒共谁欢。",
            "杂杂排山果，疎疎围酒罇。",
            "芦莦将代席，蕉叶且充盘。",
            "醉后搘颐坐，须弥小弹丸。"
        ],
        "title": "诗三百三首 一一九",
        "id": "b0f81363-833c-48ab-b133-af9f0181fef4"
    },
    {
        "author": "寒山",
        "paragraphs": [
            "个是何措大，时来省南院。",
            "年可三十余，曾经四五选。",
            "囊里无青蚨，箧中有黄绢。",
            "行到食店前，不敢暂回面。"
        ],
        "title": "诗三百三首 一百二十",
        "id": "8cc20706-80b9-4bef-8b73-9634fc9fd972"
    },
    {
        "author": "寒山",
        "paragraphs": [
            "为人常吃用，爱意须悭惜。",
            "老去不自由，渐被他推斥。",
            "送向荒山头，一生愿虚掷。",
            "亡羊罢补牢，失意终无极。"
        ],
        "title": "诗三百三首 一二一",
        "id": "1b69daf4-dead-43a1-8140-636540117a46"
    },
    {
        "author": "寒山",
        "paragraphs": [
            "浪造凌霄阁，虚登百尺楼。",
            "养生仍夭命，诱读讵封侯。",
            "不用从黄口，何须厌白头。",
            "未能端似箭，且莫曲如钩。"
        ],
        "title": "诗三百三首 一二二",
        "id": "1fcf8e29-1fad-4710-a667-d6e1563181a2"
    },
    {
        "author": "寒山",
        "paragraphs": [
            "云山叠叠连天碧，路僻林深无客游。",
            "远望孤蟾明皎皎，近闻羣鸟语啾啾。",
            "老夫独坐栖青嶂，少室闲居任白头。",
            "可叹往年与今日，无心还似水东流。"
        ],
        "title": "诗三百三首 一二三",
        "id": "bc703a21-bba8-4e98-ba0a-ba884de37a81"
    },
    {
        "author": "寒山",
        "paragraphs": [
            "富贵疎亲聚，只为多钱米。",
            "贫贱骨肉离，非关少兄弟。",
            "急须归去来，招贤阁未启。",
            "浪行朱雀街，踏破皮鞋底。"
        ],
        "title": "诗三百三首 一二四",
        "id": "80cff0ac-7cbf-40ec-b67e-9b230b3d635e"
    },
    {
        "author": "寒山",
        "paragraphs": [
            "我见一痴汉，仍居三两妇。",
            "养得八九儿，总是随宜手。",
            "丁防是新差，资财非旧有。",
            "黄蘖作驴秋，始知苦在后。"
        ],
        "title": "诗三百三首 一二五",
        "id": "3cec929d-88f7-4907-93b3-2dcfa3c0ba79"
    },
    {
        "author": "寒山",
        "paragraphs": [
            "新谷尚未熟，旧谷今已无。",
            "就贷一斗许，门外立踟蹰。",
            "夫出教问妇，妇出遣问夫。",
            "悭惜不救乏，财多为累愚。"
        ],
        "title": "诗三百三首 一二六",
        "id": "d4cae778-cfce-4787-ab73-1a7323db4860"
    },
    {
        "author": "寒山",
        "paragraphs": [
            "大有好笑事，畧陈三五个。",
            "张公富奢华，孟子贫轗轲。",
            "只取侏儒饱，不怜方朔饿。",
            "巴歌唱者多，白雪无人和。"
        ],
        "title": "诗三百三首 一二七",
        "id": "cb478b39-8ba7-4732-8182-af3f122ba32f"
    },
    {
        "author": "寒山",
        "paragraphs": [
            "老翁娶少妇，发白妇不耐。",
            "老婆嫁少夫，面黄夫不爱。",
            "老翁娶老婆，一一无弃背。",
            "少妇嫁少夫，两两相怜态。"
        ],
        "title": "诗三百三首 一二八",
        "id": "1f324252-fade-4634-abc1-e0dbb7a507e3"
    },
    {
        "author": "寒山",
        "paragraphs": [
            "雍容美少年，博览诸经史。",
            "尽号曰先生，皆称为学士。",
            "未能得官职，不解秉耒耜。",
            "冬披破布衫，盖是书误己。"
        ],
        "title": "诗三百三首 一二九",
        "id": "357ba0cf-312b-475c-bfe5-ba8ee9539360"
    },
    {
        "author": "寒山",
        "paragraphs": [
            "鸟语情不堪，其时卧草庵。",
            "樱桃红烁烁，杨柳正毵毵。",
            "旭日衔青嶂，晴云洗渌潭。",
            "谁知出尘俗，驭上寒山南。"
        ],
        "title": "诗三百三首 一三○",
        "id": "37c44716-7e92-423a-94c8-58ceaa7b30e2"
    },
    {
        "author": "寒山",
        "paragraphs": [
            "昨日何悠悠，场中可怜许。",
            "上为桃李径，下作兰荪渚。",
            "复有绮罗人，舍中翠毛羽。",
            "相逢欲相唤，脉脉不能语。"
        ],
        "title": "诗三百三首 一三一",
        "id": "bf91ed12-db3d-40fe-bc9d-ec264dd0d097"
    },
    {
        "author": "寒山",
        "paragraphs": [
            "丈夫莫守困，无钱须经纪。",
            "养得一牸牛，生得五犊子。",
            "犊子又生儿，积数无穷已。",
            "寄语陶朱公，富与君相似。"
        ],
        "title": "诗三百三首 一三二",
        "id": "01240f01-978c-409d-aec0-572e34a6e872"
    },
    {
        "author": "寒山",
        "paragraphs": [
            "之字何惶惶，卜居须自审。",
            "南方瘴疠多，北地风霜甚。",
            "荒陬不可居，毒川难可饮。",
            "魂兮归去来，食我家园葚。"
        ],
        "title": "诗三百三首 一三三",
        "id": "1a3e45c4-f886-4c3c-a08c-8fbdaeda917b"
    },
    {
        "author": "寒山",
        "paragraphs": [
            "昨夜梦还家，见妇机中织。",
            "驻梭如有思，擎梭似无力。",
            "呼之回面视，况复不相识。",
            "应是别多年，鬓毛非旧色。"
        ],
        "title": "诗三百三首 一三四",
        "id": "92194ad5-b8b3-45d5-a569-4305ba687d63"
    },
    {
        "author": "寒山",
        "paragraphs": [
            "人生不满百，常怀千载忧。",
            "自身病始可，又为子孙愁。",
            "下视禾根土，上看桑树头。",
            "秤锤落东海，到底始知休。"
        ],
        "title": "诗三百三首 一三五",
        "id": "e4a10879-0640-4c60-b606-95d31af1118a"
    },
    {
        "author": "寒山",
        "paragraphs": [
            "世有一等流，悠悠似木头。",
            "出语无知解，云我百不忧。",
            "问道道不会，问佛佛不求。",
            "子细推寻著，茫然一场愁。"
        ],
        "title": "诗三百三首 一三六",
        "id": "e163fb15-195d-4e80-a07e-d7d189897df0"
    },
    {
        "author": "寒山",
        "paragraphs": [
            "董郎年少时，出入帝京里。",
            "衫作嫩鹅黄，容仪画相似。",
            "常骑踏雪马，拂拂红尘起。",
            "观者满路傍，个是谁家子。"
        ],
        "title": "诗三百三首 一三七",
        "id": "cb43ee21-be42-4afe-961c-ebe440f945e0"
    },
    {
        "author": "寒山",
        "paragraphs": [
            "个是谁家子，为人大被憎。",
            "痴心常愤愤，肉眼醉瞢瞢。",
            "见佛不礼佛，逢僧不施僧。",
            "唯知打大脔，除此百无能。"
        ],
        "title": "诗三百三首 一三八",
        "id": "4cef1bfd-82d7-441f-b55f-d81b50034ff3"
    },
    {
        "author": "寒山",
        "paragraphs": [
            "人以身为本，本以心为柄。",
            "本在心莫邪，心邪丧本命。",
            "未能免此殃，何言嬾照镜。",
            "不念金刚经，却令菩萨病。"
        ],
        "title": "诗三百三首 一三九",
        "id": "65cc1249-2fa1-459a-b2c9-38813b108df5"
    },
    {
        "author": "寒山",
        "paragraphs": [
            "城北仲家翁，渠家多酒肉。",
            "仲翁妇死时，吊客满堂屋。",
            "仲翁自身亡，能无一人哭。",
            "吃他桮脔者，何太冷心腹。"
        ],
        "title": "诗三百三首 一百四十",
        "id": "f1df98c2-11ec-4cee-9bba-ca11a587e4f7"
    },
    {
        "author": "寒山",
        "paragraphs": [
            "下愚读我诗，不解却嗤诮。",
            "中庸读我诗，思量云甚要。",
            "上贤读我诗，把著满面笑。",
            "杨修见幼妇，一览便知妙。"
        ],
        "title": "诗三百三首 一四一",
        "id": "14717c81-6fef-48fa-9068-9a47b0bcb527"
    },
    {
        "author": "寒山",
        "paragraphs": [
            "自有悭惜人，我非悭惜辈。",
            "衣单为舞穿，酒尽缘歌啐。",
            "当取一腹饱，莫令两脚儽。",
            "蓬蒿钻髑髅，此日君应悔。"
        ],
        "title": "诗三百三首 一四二",
        "id": "a630e407-55e6-4abd-857d-1e285cf3a5c9"
    },
    {
        "author": "寒山",
        "paragraphs": [
            "我行经古坟，泪尽嗟存没。",
            "冢破压黄肠，棺穿露白骨。",
            "欹斜有瓮缾，掁拨无簪笏。",
            "风至揽其中，灰尘乱𡋯𡋯。"
        ],
        "title": "诗三百三首 一四三",
        "id": "e175af1f-d771-4a9a-8f4e-35c1aee728b8"
    },
    {
        "author": "寒山",
        "paragraphs": [
            "夕阳赫西山，草木光晔晔。",
            "复有朦胧处，松萝相连接。",
            "此中多伏虎，见我奋迅鬣。",
            "手中无寸刃，争不惧慑慑。"
        ],
        "title": "诗三百三首 一四四",
        "id": "a28b3106-f605-4056-b7e6-e89468372bc6"
    },
    {
        "author": "寒山",
        "paragraphs": [
            "出身既扰扰，世事非一状。",
            "未能舍流俗，所以相追访。",
            "昨吊徐五死，今送刘三葬。",
            "终日不得闲，为此心悽怆。"
        ],
        "title": "诗三百三首 一四五",
        "id": "d43d57e1-94bb-4b47-ae48-7bd031101b76"
    },
    {
        "author": "寒山",
        "paragraphs": [
            "有乐且须乐，时哉不可失。",
            "虽云一百年，岂满三万日。",
            "寄世是须臾，论钱莫啾唧。",
            "孝经末后章，委曲陈情毕。"
        ],
        "title": "诗三百三首 一四六",
        "id": "7430ff3a-1443-4f87-bc9c-cebedb2fa366"
    },
    {
        "author": "寒山",
        "paragraphs": [
            "独坐常忽忽，情怀何悠悠。",
            "山腰云缦缦，谷口风飕飕。",
            "猨来树嫋嫋，鸟入林啾啾。",
            "时催鬓飒飒，岁尽老惆惆。"
        ],
        "title": "诗三百三首 一四七",
        "id": "941162d2-9d37-48ee-a9e9-93c7baa907ac"
    },
    {
        "author": "寒山",
        "paragraphs": [
            "一人好头肚，六艺尽皆通。",
            "南见驱归北，西风趂向东。",
            "长漂如泛萍，不息似飞蓬。",
            "问是何等色，姓贫名曰穷。"
        ],
        "title": "诗三百三首 一四八",
        "id": "d7cdaef4-bdae-48aa-8daf-3f67393d64cc"
    },
    {
        "author": "寒山",
        "paragraphs": [
            "他贤君即受，不贤君莫与。",
            "君贤他见容，不贤他亦拒。",
            "嘉善矜不能，仁徒方得所。",
            "劝逐子张言，抛却卜商语。"
        ],
        "title": "诗三百三首 一四九",
        "id": "6b2a9006-11ee-4c8f-9155-ef81ea9fd6b5"
    },
    {
        "author": "寒山",
        "paragraphs": [
            "俗薄真成薄，人心个不同。",
            "殷翁笑柳老，柳老笑殷翁。",
            "何故两相笑，俱行譣诐中。",
            "装车竞嵽嵲，翻载各泷涷。"
        ],
        "title": "诗三百三首 一百五十",
        "id": "069308be-e25a-473e-91d4-c346a0c71bbe"
    },
    {
        "author": "寒山",
        "paragraphs": [
            "是我有钱日，恒为汝贷将。",
            "汝今既饱暖，见我不分张。",
            "须忆汝欲得，似我今承望。",
            "有无更代事，劝汝熟思量。"
        ],
        "title": "诗三百三首 一五一",
        "id": "35723ded-7d9f-407a-882e-120dd9c6ba88"
    },
    {
        "author": "寒山",
        "paragraphs": [
            "人生一百年，佛说十二部。",
            "慈悲如野鹿，瞋忿似家狗。",
            "家狗趂不去，野鹿常好走。",
            "欲伏猕猴心，须听狮子吼。"
        ],
        "title": "诗三百三首 一五二",
        "id": "d2ab37b7-5de6-440b-afa5-fa176d243127"
    },
    {
        "author": "寒山",
        "paragraphs": [
            "教汝数般事，思量知我贤。",
            "极贫忍卖屋，才富须买田。",
            "空腹不得走，枕头须莫眠。",
            "此言期众见，挂在日东边。"
        ],
        "title": "诗三百三首 一五三",
        "id": "f8410522-1d55-434d-aa98-9fcc1987f7b1"
    },
    {
        "author": "寒山",
        "paragraphs": [
            "寒山多幽奇，登者皆恒慑。",
            "月照水澄澄，风吹草猎猎。",
            "凋梅雪作花，杌木云充叶。",
            "触雨转鲜灵，非晴不可涉。"
        ],
        "title": "诗三百三首 一五四",
        "id": "355d794f-e5cb-4631-b9ba-d72add045355"
    },
    {
        "author": "寒山",
        "paragraphs": [
            "有树先林生，计年逾一倍。",
            "根遭陵谷变，叶被风霜改。",
            "咸笑外凋零，不怜内文采。",
            "皮肤脱落尽，唯有贞实在。"
        ],
        "title": "诗三百三首 一五五",
        "id": "28c02203-ae21-40b5-b836-3a4fd23c82fc"
    },
    {
        "author": "寒山",
        "paragraphs": [
            "寒山有躶虫，身白而头黑。",
            "手把两卷书，一道将一德。",
            "住不安釜灶，行不赍衣裓。",
            "常持智慧劒，拟破烦恼贼。"
        ],
        "title": "诗三百三首 一五六",
        "id": "7296b47a-6353-421a-9516-934a0da02198"
    },
    {
        "author": "寒山",
        "paragraphs": [
            "有人畏白首，不肯舍朱绂。",
            "采药空求仙，根苗乱挑掘。",
            "数年无效验，痴意瞋怫郁。",
            "猎师披袈裟，元非汝使物。"
        ],
        "title": "诗三百三首 一五七",
        "id": "da1293b5-cc71-4f47-9e18-c46dc3857cb1"
    },
    {
        "author": "寒山",
        "paragraphs": [
            "昔时可可贫，今朝最贫冻。",
            "作事不谐和，触途成倥偬。",
            "行泥屡脚屈，坐社频腹痛。",
            "失却斑猫儿，老鼠围饭瓮。"
        ],
        "title": "诗三百三首 一五八",
        "id": "481695e0-5fa5-4c84-a28d-fa5cd0eaeddc"
    },
    {
        "author": "寒山",
        "paragraphs": [
            "我见世间人，堂堂好仪相。",
            "不报父母恩，方寸底模样。",
            "欠负他人钱，蹄穿始惆怅。",
            "个个惜妻儿，爷孃不供养。",
            "兄弟似冤家，心中长怅怏。",
            "忆昔少年时，求神愿成长。",
            "今为不孝子，世间多此样。",
            "买肉自家噇，抹觜道我畅。",
            "自逞说喽囉，聪明无益当。",
            "牛头努目瞋，出去始时向。",
            "择佛烧好香，拣僧归供养。",
            "罗汉门前乞，趂却闲和尚。",
            "不悟无为人，从来无相状。",
            "封疏请名僧，䞋钱两三样。",
            "云光好法师，安角在头上。",
            "汝无平等心，圣贤俱不降。",
            "凡圣皆混然，劝君休取相。",
            "我法妙难思，天龙尽回向。",
            "我今稽首礼，无上法中王。",
            "慈悲大喜舍，名称满十方。",
            "众生作依怙，智慧身金刚。",
            "顶礼无所著，我师大法王。"
        ],
        "title": "诗三百三首 一五九",
        "id": "ae720546-eca1-47b7-ac4b-742e54b9a805"
    },
    {
        "author": "寒山",
        "paragraphs": [
            "可贵天然物，独一无伴侣。",
            "觅他不可见，出入无门户。",
            "促之在方寸，延之一切处。",
            "你若不信爱，相逢不相遇。"
        ],
        "title": "诗三百三首 一百六十",
        "id": "151b7e3c-9ce0-4fab-aa77-738fde64ba1f"
    },
    {
        "author": "寒山",
        "paragraphs": [
            "余家有一窟，窟中无一物。",
            "净洁空堂堂，光华明日日。",
            "䔫食养微躯，布裘遮幻质。",
            "任你千圣现，我有天真佛。"
        ],
        "title": "诗三百三首 一六一",
        "id": "df5c6dab-0d5e-451d-b60b-e5038af7f2d7"
    },
    {
        "author": "寒山",
        "paragraphs": [
            "男儿大丈夫，作事莫莽卤。",
            "劲挺铁石心，直取菩提路。",
            "邪路不用行，行之枉辛苦。",
            "不要求佛果，识取心王主。"
        ],
        "title": "诗三百三首 一六二",
        "id": "41452555-b341-4871-8bb1-04bd0ebf6f97"
    },
    {
        "author": "寒山",
        "paragraphs": [
            "粤自居寒山，曾经几万载。",
            "任运遯林泉，栖迟观自在。",
            "寒巖人不到，白云常靉靆。",
            "细草作卧褥，青天为被盖。",
            "快活枕石头，天地任变改。"
        ],
        "title": "诗三百三首 一六三",
        "id": "793d041b-e71b-4766-b5d2-0c88d83e7d79"
    },
    {
        "author": "寒山",
        "paragraphs": [
            "可重是寒山，白云常自闲。",
            "猨啼畅道内，虎啸出人间。",
            "独步石可履，孤吟藤好攀。",
            "松风清飒飒，鸟语声𠴨𠴨。"
        ],
        "title": "诗三百三首 一六四",
        "id": "07a854fa-70e1-4f19-881f-6527886dc163"
    },
    {
        "author": "寒山",
        "paragraphs": [
            "闲自访高僧，烟山万万层。",
            "师亲指归路，月挂一轮灯。"
        ],
        "title": "诗三百三首 一六五",
        "id": "93f00f1b-fa25-457b-b8bc-efb675347daa"
    },
    {
        "author": "寒山",
        "paragraphs": [
            "闲游华顶上，日朗昼光辉。",
            "四顾晴空里，白云同鹤飞。"
        ],
        "title": "诗三百三首 一六六",
        "id": "db4b0d22-3550-46e1-bb26-410025207ff4"
    },
    {
        "author": "寒山",
        "paragraphs": [
            "世有多事人，广学诸知见。",
            "不识本真性，与道转悬远。",
            "若能明实相，岂用陈虚愿。",
            "一念了自心，开佛之知见。"
        ],
        "title": "诗三百三首 一六七",
        "id": "5442868b-5e64-4c02-bd4f-0ebc692b490b"
    },
    {
        "author": "寒山",
        "paragraphs": [
            "寒山有一宅，宅中无阑隔。",
            "六门左右通，堂中见天碧。",
            "房房虚索索，东壁打西壁。",
            "其中一物无，免被人来惜。",
            "寒到烧輭火，饥来煮菜吃。",
            "不学田舍翁，广置牛庄宅。",
            "尽作地狱业，一入何曾极。",
            "好好善思量，思量知轨则。"
        ],
        "title": "诗三百三首 一六八",
        "id": "bc16a49b-04dc-46ae-9540-723733c27238"
    },
    {
        "author": "寒山",
        "paragraphs": [
            "侬家暂下山，入到城隍里。",
            "逢见一羣女，端正容貌美。",
            "头带蜀样花，燕脂涂粉腻。",
            "金钏镂银朵，罗衣绯红紫。",
            "朱颜类神仙，香带氛氲气。",
            "时人皆顾盼，痴爱染心意。",
            "谓言世无双，魂影随他去。",
            "狗齩枯骨头，虚自舐唇齿。",
            "不解返思量，与畜何曾异。",
            "今成白发婆，老陋若精魅。",
            "无始由狗心，不超解脱地。"
        ],
        "title": "诗三百三首 一六九",
        "id": "4e3737a1-bf9d-462f-82c8-a619df2df424"
    },
    {
        "author": "寒山",
        "paragraphs": [
            "一自遯寒山，养命餐山果。",
            "平生何所忧，此世随缘过。",
            "日月如逝川，光阴石中火。",
            "任你天地移，我畅巖中坐。"
        ],
        "title": "诗三百三首 一百七十",
        "id": "7b700323-b9c3-449c-91c8-d017310b6926"
    },
    {
        "author": "寒山",
        "paragraphs": [
            "我见世间人，茫茫走路尘。",
            "不知此中事，将何为去津。",
            "荣华能几日，眷属片时亲。",
            "纵有千斤金，不如林下贫。"
        ],
        "title": "诗三百三首 一七一",
        "id": "2ed9dc17-96df-48a3-873e-fdbe89d74596"
    },
    {
        "author": "寒山",
        "paragraphs": [
            "自闻梁朝日，四依诸贤士。",
            "宝志万回师，四仙傅大士。",
            "显扬一代教，作时如来使。",
            "造建僧伽蓝，信心归佛理。",
            "虽乃得如斯，有为多患累。",
            "与道殊悬远，折西补东尔。",
            "不达无为功，损多益少利。",
            "有声而无形，至今何处去。"
        ],
        "title": "诗三百三首 一七二",
        "id": "08565735-813e-44e8-b349-dbf0e06fcf54"
    },
    {
        "author": "寒山",
        "paragraphs": [
            "吁嗟贫复病，为人绝友亲。",
            "瓮里长无饭，甑中屡生尘。",
            "蓬庵不免雨，漏榻劣容身。",
            "莫怪今憔悴，多愁定损人。"
        ],
        "title": "诗三百三首 一七三",
        "id": "f50c3082-df12-4fa6-a476-ce552d52a145"
    },
    {
        "author": "寒山",
        "paragraphs": [
            "养女畏太多，已生须训诱。",
            "捺头遣小心，鞭背令缄口。",
            "未解乘机杼，那堪事箕箒。",
            "张婆语驴驹，汝大不如母。"
        ],
        "title": "诗三百三首 一七四",
        "id": "95a12f6b-7936-488d-95ac-d4ab081fdc5b"
    },
    {
        "author": "寒山",
        "paragraphs": [
            "秉志不可卷，须知我匪席。",
            "浪造山林中，独卧盘陀石。",
            "辩士来劝余，速令受金璧。",
            "凿墙植蓬蒿，若此非有益。"
        ],
        "title": "诗三百三首 一七五",
        "id": "b5336bfc-41de-41ca-ba75-cd9079bf6595"
    },
    {
        "author": "寒山",
        "paragraphs": [
            "以我栖迟处，幽深难可论。",
            "无风萝自动，不雾竹长昏。",
            "涧水缘谁咽，山云忽自屯。",
            "午时庵内坐，始觉日头暾。"
        ],
        "title": "诗三百三首 一七六",
        "id": "d13446a4-9f68-4376-807a-6f565e5b3fe7"
    },
    {
        "author": "寒山",
        "paragraphs": [
            "忆昔遇逢处，人间逐胜游。",
            "乐山登万仞，爱水泛千舟。",
            "送客琵琶谷，携琴鹦鹉洲。",
            "焉知松树下，抱膝冷飕飕。"
        ],
        "title": "诗三百三首 一七七",
        "id": "fcd5ec13-45fd-495a-bcf8-ff214aba9f20"
    },
    {
        "author": "寒山",
        "paragraphs": [
            "报汝修道者，进求虚劳神。",
            "人有精灵物，无字复无文。",
            "呼时历历应，隐处不居存。",
            "叮咛善保护，勿令有点痕。"
        ],
        "title": "诗三百三首 一七八",
        "id": "3dd03234-4a5c-48fb-97ae-ca691787e827"
    },
    {
        "author": "寒山",
        "paragraphs": [
            "去年春鸟鸣，此时思弟兄。",
            "今年秋菊烂，此时思发生。",
            "绿水千肠咽，黄云四面平。",
            "哀哉百年内，肠断忆咸京。"
        ],
        "title": "诗三百三首 一七九",
        "id": "f68ac4ad-7adc-4f45-8b5a-ab6d53fda1fc"
    },
    {
        "author": "寒山",
        "paragraphs": [
            "多少天台人，不识寒山子。",
            "莫知真意度，唤作闲言语。"
        ],
        "title": "诗三百三首 一百八十",
        "id": "c40a6c1e-0234-436d-93f7-0a18846663f6"
    },
    {
        "author": "寒山",
        "paragraphs": [
            "一住寒山万事休，更无杂念挂心头。",
            "闲于石壁题诗句，任运还同不系舟。"
        ],
        "title": "诗三百三首 一八一",
        "id": "e9c1c3da-391e-4148-8b65-ea82f7c014b9"
    },
    {
        "author": "寒山",
        "paragraphs": [
            "可惜百年屋，左倒右复倾。",
            "墙壁分散尽，木植乱差横。",
            "甎瓦片片落，朽烂不堪停。",
            "狂风吹蓦榻，再竖卒难成。"
        ],
        "title": "诗三百三首 一八二",
        "id": "fbd7bfcd-a71c-4d9a-b3d2-92dc7e1b3f69"
    },
    {
        "author": "寒山",
        "paragraphs": [
            "精神殊爽爽，形貌极堂堂。",
            "能射穿七札，读书览五行。",
            "经眠虎头枕，昔坐象牙牀。",
            "若无一堵物，不啻冷如霜。"
        ],
        "title": "诗三百三首 一八三",
        "id": "501d9d6d-d256-4c01-a216-232f7615a491"
    },
    {
        "author": "寒山",
        "paragraphs": [
            "笑我田舍儿，头颊底絷涩。",
            "巾子未曾高，腰带长时急。",
            "非是不及时，无钱趂不及。",
            "一日有钱财，浮图顶上立。"
        ],
        "title": "诗三百三首 一八四",
        "id": "099d19f5-6d46-4b49-9b75-5dafaacdc2a8"
    },
    {
        "author": "寒山",
        "paragraphs": [
            "买肉血{氵目舌}{氵目舌}，买鱼跳鱍鱍。",
            "君身招罪累，妻子成快活。",
            "才死渠便嫁，他人谁敢遏。",
            "一朝如破牀，两个当头脱。"
        ],
        "title": "诗三百三首 一八五",
        "id": "311e8565-cae9-4113-8bd6-1aa8996b10a5"
    },
    {
        "author": "寒山",
        "paragraphs": [
            "客难寒山子，君诗无道理。",
            "吾观乎古人，贫贱不为耻。",
            "应之笑此言，谈何疎阔矣。",
            "愿君似今日，钱是急事尔。"
        ],
        "title": "诗三百三首 一八六",
        "id": "0fda6302-82e6-492f-a9a0-197de20fd8dc"
    },
    {
        "author": "寒山",
        "paragraphs": [
            "从生不往来，至死无仁义。",
            "言既有枝叶，心怀便险诐。",
            "若其开小道，缘此生大伪。",
            "诈说造云梯，削之成棘刺。"
        ],
        "title": "诗三百三首 一八七",
        "id": "e9768b77-4ea3-46e7-b814-860dd70b60e3"
    },
    {
        "author": "寒山",
        "paragraphs": [
            "一缾铸金成，一缾埏泥出。",
            "二缾任君看，那个缾牢实。",
            "欲知缾有二，须知业非一。",
            "将此验生因，修行在今日。"
        ],
        "title": "诗三百三首 一八八",
        "id": "a3b08999-a44c-410d-bfed-1121d9847d8d"
    },
    {
        "author": "寒山",
        "paragraphs": [
            "携残荒草庐，其中烟火蔚。",
            "借问羣小儿，生来凡几日。",
            "门外有三车，迎之不肯出。",
            "饱食腹膨脝，个是痴顽物。"
        ],
        "title": "诗三百三首 一八九",
        "id": "4b230d68-0f52-4b51-8564-77c1c977ac70"
    },
    {
        "author": "寒山",
        "paragraphs": [
            "有身与无身，是我复非我。",
            "如此审思量，迁延倚巖坐。",
            "足间青草生，顶上红尘堕。",
            "已见俗中人，灵牀施酒果。"
        ],
        "title": "诗三百三首 一百九十",
        "id": "21b18344-0ca4-42ff-a49d-2616e5f970c5"
    },
    {
        "author": "寒山",
        "paragraphs": [
            "昨见河边树，摧残不可论。",
            "二三余干在，千万斧刀痕。",
            "霜凋萎疎叶，波冲枯朽根。",
            "生处当如此，何用怨干坤。"
        ],
        "title": "诗三百三首 一九一",
        "id": "fa0f80e1-cbb9-4252-931f-5d2b042f9f40"
    },
    {
        "author": "寒山",
        "paragraphs": [
            "余见僧繇性希奇，巧妙间生梁朝时。",
            "道子飘然为殊特，二公善绘手毫挥。",
            "逞画图真意气异，龙行鬼走神巍巍。",
            "饶邈虚空写尘迹，无因画得志公师。"
        ],
        "title": "诗三百三首 一九二",
        "id": "2cb7a4cb-e732-412e-80f3-c5c5e035bfeb"
    },
    {
        "author": "寒山",
        "paragraphs": [
            "久住寒山凡几秋，独吟歌曲绝无忧。",
            "蓬扉不掩常幽寂，泉涌甘浆长自流。",
            "石室地鑪砂鼎沸，松黄柏茗乳香瓯。",
            "饥餐一粒伽陀药，心地调和倚石头。"
        ],
        "title": "诗三百三首 一九三",
        "id": "34ff3dd3-b8f6-4c5b-b0fc-943ed02f1593"
    },
    {
        "author": "寒山",
        "paragraphs": [
            "丹丘迥耸与云齐，空里五峰遥望低。",
            "鴈塔高排出青嶂，禅林古殿入虹蜺。",
            "风摇松叶赤城秀，雾吐中巖仙路迷。",
            "碧落千山万仞现，藤萝相接次连谿。"
        ],
        "title": "诗三百三首 一九四",
        "id": "7a54c07c-1dff-4532-8936-a8c60481ce4a"
    },
    {
        "author": "寒山",
        "paragraphs": [
            "千生万死凡几生，生死来去转迷情。",
            "不识心中无价宝，犹似盲驴信脚行。"
        ],
        "title": "诗三百三首 一九五",
        "id": "b8147a4a-5251-4312-b4fb-a4c7790d6cda"
    },
    {
        "author": "寒山",
        "paragraphs": [
            "老病残年百有余，面黄头白好山居。",
            "布裘拥质随缘过，岂羨人间巧样模。",
            "心神用尽为名利，百种贪婪进己躯。",
            "浮生幻化如灯烬，冢内埋身是有无。"
        ],
        "title": "诗三百三首 一九六",
        "id": "08df7232-10b7-4c43-952a-bcb8a82973a2"
    },
    {
        "author": "寒山",
        "paragraphs": [
            "世间何事最堪嗟，尽是三途造罪楂。",
            "不学白云巖下客，一条寒衲是生涯。",
            "秋到任他林落叶，春来从你树开花。",
            "三界横眠闲无事，明月清风是我家。"
        ],
        "title": "诗三百三首 一九七",
        "id": "6ea8c051-beed-4b47-aafd-38f0c2792357"
    },
    {
        "author": "寒山",
        "paragraphs": [
            "昔年曾到大海游，为采摩尼誓恳求。",
            "直到龙宫深密处，金关锁断主神愁。",
            "龙王守护安耳里，劒客星挥无处搜。",
            "贾客却归门内去，明珠元在我心头。"
        ],
        "title": "诗三百三首 一九八",
        "id": "7c1077fe-38b0-4a80-ac62-7a6a3e638e7b"
    },
    {
        "author": "寒山",
        "paragraphs": [
            "众星罗列夜明深，巖点孤灯月未沈。",
            "圆满光华不磨莹，挂在青天是我心。"
        ],
        "tags": [
            "夜晚",
            "月亮",
            "写景",
            "抒情"
        ],
        "title": "诗三百三首 一九九",
        "id": "deeb538f-2fec-43ff-af47-c78a9376836e"
    },
    {
        "author": "寒山",
        "paragraphs": [
            "千年石上古人踪，万丈巖前一点空。",
            "明月照时常皎洁，不劳寻讨问西东。"
        ],
        "title": "诗三百三首 二百",
        "id": "c02a7f72-f997-4e1d-bd89-65e2f199df57"
    },
    {
        "author": "寒山",
        "paragraphs": [
            "寒山顶上月轮孤，照见晴空一物无。",
            "可贵天然无价宝，埋在五阴溺身躯。"
        ],
        "title": "诗三百三首 二百一",
        "id": "3ec0ee3f-9402-4e7b-b692-57b38fa2621a"
    },
    {
        "author": "寒山",
        "paragraphs": [
            "我向前谿照碧流，或向巖边坐磐石。",
            "心似孤云无所依，悠悠世事何须觅。"
        ],
        "title": "诗三百三首 二百二",
        "id": "a557665d-5c9d-45d7-822f-e75e725cc1df"
    },
    {
        "author": "寒山",
        "paragraphs": [
            "我家本住在寒山，石巖栖息离烦缘。",
            "泯时万象无痕迹，舒处周流徧大千。",
            "光影腾辉照心地，无有一法当现前。",
            "方知摩尼一颗珠，解用无方处处圆。"
        ],
        "title": "诗三百三首 二百三",
        "id": "706700a2-1cf3-445d-8b86-98e15150e338"
    },
    {
        "author": "寒山",
        "paragraphs": [
            "世人何事可吁嗟，苦乐交煎勿底涯。",
            "生死往来多少劫，东西南北是谁家。",
            "张王李赵权时姓，六道三途事似麻。",
            "只为主人不了绝，遂招迁谢逐迷邪。"
        ],
        "title": "诗三百三首 二百四",
        "id": "fa7707ba-5634-4dce-8307-683cb3345457"
    },
    {
        "author": "寒山",
        "paragraphs": [
            "余家本住在天台，云路烟深绝客来。",
            "千仞巖峦深可遯，万重谿涧石楼台。",
            "桦巾木屐沿流步，布裘藜杖绕山回。",
            "自觉浮生幻化事，逍遥快乐实善哉。"
        ],
        "title": "诗三百三首 二百五",
        "id": "4a7de0e8-31fe-41f4-a8de-cc41a423a5e4"
    },
    {
        "author": "寒山",
        "paragraphs": [
            "怜底众生病，餐尝畧不厌。",
            "蒸豚揾蒜酱，炙鸭点椒盐。",
            "去骨鲜鱼脍，兼皮熟肉脸。",
            "不知他命苦，只取自家甜。"
        ],
        "title": "诗三百三首 二百六",
        "id": "9b2d9de4-b5a2-4901-84fe-65ce5b390ddc"
    },
    {
        "author": "寒山",
        "paragraphs": [
            "读书岂免死，读书岂免贫。",
            "何以好识字，识字胜他人。",
            "丈夫不识字，无处可安身。",
            "黄连揾蒜酱，忘计是苦辛。"
        ],
        "title": "诗三百三首 二百七",
        "id": "f4b581d2-0a07-4b7c-ad25-cfbc7ec71726"
    },
    {
        "author": "寒山",
        "paragraphs": [
            "我见瞒人汉，如篮盛水走。",
            "一气将归家，篮里何曾有。",
            "我见被人瞒，一似园中韭。",
            "日日被刀伤，天生还自有。"
        ],
        "title": "诗三百三首 二百八",
        "id": "81c46f0a-28e2-44be-809a-0820f11611a0"
    },
    {
        "author": "寒山",
        "paragraphs": [
            "不见朝垂露，日烁自消除。",
            "人身亦如此，阎浮是寄居。",
            "切莫因循过，且令三毒袪。",
            "菩提即烦恼，尽令无有余。"
        ],
        "title": "诗三百三首 二百九",
        "id": "c16d82a0-d05f-4d85-bb4c-656364165734"
    },
    {
        "author": "寒山",
        "paragraphs": [
            "水清澄澄莹，彻底自然见。",
            "心中无一事，水清众兽现。",
            "心若不妄起，永劫无改变。",
            "若能如是知，是知无背面。"
        ],
        "title": "诗三百三首 二百一十",
        "id": "a45dd1f6-6e06-4abd-b7e8-5dfa4184f102"
    },
    {
        "author": "寒山",
        "paragraphs": [
            "自从到此天台境，经今早度几冬春。",
            "山水不移人自老，见却多少后生人。"
        ],
        "title": "诗三百三首 二一一",
        "id": "5f810eb3-632d-4cff-a039-c29e93e49295"
    },
    {
        "author": "寒山",
        "paragraphs": [
            "说食终不饱，说衣不免寒。",
            "饱吃须是饭，著衣方免寒。",
            "不解审思量，只道求佛难。",
            "回心即是佛，莫向外头看。"
        ],
        "title": "诗三百三首 二一二",
        "id": "34c53120-4e70-4f64-96ea-d8b16fb707e7"
    },
    {
        "author": "寒山",
        "paragraphs": [
            "可畏轮回苦，往复似翻尘。",
            "蚁巡环未息，六道乱纷纷。",
            "改头换面孔，不离旧时人。",
            "速了黑暗狱，无令心性昏。"
        ],
        "title": "诗三百三首 二一三",
        "id": "c83aaa31-e1a1-46b7-b745-ccff1b60785c"
    },
    {
        "author": "寒山",
        "paragraphs": [
            "可畏三界轮，念念未曾息。",
            "才始似出头，又却遭沈溺。",
            "假使非非想，盖缘多福力。",
            "争似识真源，一得即永得。"
        ],
        "title": "诗三百三首 二一四",
        "id": "b4427f46-2853-423c-b600-77e3795697b9"
    },
    {
        "author": "寒山",
        "paragraphs": [
            "昨日游峰顶，下窥千尺崖。",
            "临危一株树，风摆两枝开。",
            "雨漂即零落，日晒作尘埃。",
            "嗟见此茂秀，今为一聚灰。"
        ],
        "title": "诗三百三首 二一五",
        "id": "bb8065f3-8542-4e6f-b314-222af19574ef"
    },
    {
        "author": "寒山",
        "paragraphs": [
            "自古多少圣，叮咛教自信。",
            "人根性不等，高下有利钝。",
            "真佛不肯认，置功枉受困。",
            "不知清净心，便是法王印。"
        ],
        "title": "诗三百三首 二一六",
        "id": "22e890da-53fd-4cb3-ac92-10eb66330522"
    },
    {
        "author": "寒山",
        "paragraphs": [
            "我闻天台山，山中有琪树。",
            "永言欲攀之，莫晓石桥路。",
            "缘此生悲叹，幸居将已慕。",
            "今日观镜中，飒飒鬓垂素。"
        ],
        "title": "诗三百三首 二一七",
        "id": "228ecb1f-1d2f-4677-b7a8-0ae031638199"
    },
    {
        "author": "寒山",
        "paragraphs": [
            "养子不经师，不及都亭鼠。",
            "何曾见好人，岂闻长者语。",
            "为染在薰莸，应须择朋侣。",
            "五月贩鲜鱼，莫教人笑汝。"
        ],
        "title": "诗三百三首 二一八",
        "id": "e9fb3d44-d48a-4783-b083-1c3d5106164a"
    },
    {
        "author": "寒山",
        "paragraphs": [
            "徒闭蓬门坐，频经石火迁。",
            "唯闻人作鬼，不见鹤成仙。",
            "念此那堪说，随缘须自怜。",
            "回瞻郊郭外，古墓犂为田。"
        ],
        "title": "诗三百三首 二一九",
        "id": "f6c0921d-9ecb-4332-a8ef-4c6134097a8e"
    },
    {
        "author": "寒山",
        "paragraphs": [
            "时人见寒山，各谓是风颠。",
            "貌不起人目，身唯布裘缠。",
            "我语他不会，他语我不言。",
            "为报往来者，可来向寒山。"
        ],
        "title": "诗三百三首 二百二十",
        "id": "57dd1e4c-4267-46c5-aa64-d0cfafdd13e7"
    },
    {
        "author": "寒山",
        "paragraphs": [
            "自在白云闲，从来非买山。",
            "下危须策杖，上险捉藤攀。",
            "涧底松常翠，谿边石自斑。",
            "友朋虽阻绝，春至鸟𠴨𠴨。"
        ],
        "title": "诗三百三首 二二一",
        "id": "bdd48842-bf95-424b-b0d9-e690c7d6f95b"
    },
    {
        "author": "寒山",
        "paragraphs": [
            "我在村中住，众推无比方。",
            "昨日到城下，却被狗形相。",
            "或嫌袴太窄，或说衫少长。",
            "挛却鹞子眼，雀儿舞堂堂。"
        ],
        "title": "诗三百三首 二二二",
        "id": "320757b4-0d72-4d05-bf58-e6060bbcf6ab"
    },
    {
        "author": "寒山",
        "paragraphs": [
            "生死元有命，富贵本由天。",
            "此是古人语，吾今非谬传。",
            "聪明好短命，痴騃却长年。",
            "钝物丰财宝，醒醒汉无钱。"
        ],
        "title": "诗三百三首 二二三",
        "id": "d341282a-c5a0-4625-90ae-28f19d575380"
    },
    {
        "author": "寒山",
        "paragraphs": [
            "国以人为本，犹如树因地。",
            "地厚树扶疎，地薄树憔悴。",
            "不得露其根，枝枯子先坠。",
            "决陂以取鱼，是取一期利。"
        ],
        "title": "诗三百三首 二二四",
        "id": "658fc0f9-5ed6-4a69-bb81-4533687da31b"
    },
    {
        "author": "寒山",
        "paragraphs": [
            "众生不可说，何意许颠邪。",
            "面上两恶鸟，心中三毒虵。",
            "是渠作障碍，使你事烦拏。",
            "举手高弹指，南无佛陀耶。"
        ],
        "title": "诗三百三首 二二五",
        "id": "5b35d877-2f45-4331-ae41-824e554c9311"
    },
    {
        "author": "寒山",
        "paragraphs": [
            "自乐平生道，烟萝石洞间。",
            "野情多放旷，长伴白云闲。",
            "有路不通世，无心孰可攀。",
            "石牀孤夜坐，圆月上寒山。"
        ],
        "title": "诗三百三首 二二六",
        "id": "93ab6f05-a0ad-4645-ad6e-5f54d24836bc"
    },
    {
        "author": "寒山",
        "paragraphs": [
            "大海水无边，鱼龙万万千。",
            "递互相食噉，冗冗痴肉团。",
            "为心不了绝，妄想起如烟。",
            "性月澄澄朗，廓尔照无边。"
        ],
        "title": "诗三百三首 二二七",
        "id": "2f482216-fa3f-433a-add1-9789ee93416a"
    },
    {
        "author": "寒山",
        "paragraphs": [
            "自见天台顶，孤高出众羣。",
            "风摇松竹韵，月现海潮频。",
            "下望青山际，谈玄有白云。",
            "野情便山水，本志慕道伦。"
        ],
        "title": "诗三百三首 二二八",
        "id": "0ce5b1fe-896d-4725-b184-6d5c4b02fc1d"
    },
    {
        "author": "寒山",
        "paragraphs": [
            "三五痴后生，作事不真实。",
            "未读十卷书，强把雌黄笔。",
            "将他儒行篇，唤作贼盗律。",
            "脱体似蟫虫，齩破他书帙。"
        ],
        "title": "诗三百三首 二二九",
        "id": "88042b8b-cb78-4cc6-8939-fa445387bea2"
    },
    {
        "author": "寒山",
        "paragraphs": [
            "心高如山岳，人我不伏人。",
            "解讲围陀典，能谈三教文。",
            "心中无惭媿，破戒违律文。",
            "自言上人法，称为第一人。",
            "愚者皆赞叹，智者抚掌笑。",
            "阳燄虚空花，岂得免生老。",
            "不如百不解，静坐绝忧恼。"
        ],
        "title": "诗三百三首 二百三十",
        "id": "d3aeb762-f963-46cb-95c4-b40cd0f7ac4d"
    },
    {
        "author": "寒山",
        "paragraphs": [
            "如许多宝贝，海中乘坏舸。",
            "前头失却桅，后头又无柁。",
            "宛转任风吹，高低随浪簸。",
            "如何得到岸，努力莫端坐。"
        ],
        "title": "诗三百三首 二三一",
        "id": "ccf09eef-faa8-4f02-84c6-b2527488bd62"
    },
    {
        "author": "寒山",
        "paragraphs": [
            "我见凡愚人，多畜资财谷。",
            "饮酒食生命，谓言我富足。",
            "莫知地狱深，唯求上天福。",
            "罪业如毘富，岂得免灾毒。",
            "财主忽然死，争共当头哭。",
            "供僧读文疏，空是鬼神禄。",
            "福田一个无，虚设一羣秃。",
            "不如早觉悟，莫作黑暗狱。",
            "狂风不动树，心真无罪福。",
            "寄语冗冗人，叮咛再三读。"
        ],
        "title": "诗三百三首 二三二",
        "id": "ffde9fa3-46b2-4d02-b725-02b57c6070eb"
    },
    {
        "author": "寒山",
        "paragraphs": [
            "劝你三界子，莫作勿道理。",
            "理短被他欺，理长不奈你。",
            "世间浊滥人，恰似黍黏子。",
            "不见无事人，独脱无能比。",
            "早须返本源，三界任缘起。",
            "清净入如流，莫饮无明水。"
        ],
        "title": "诗三百三首 二三三",
        "id": "f7d50bd8-2b23-46d7-950e-da663b3151fb"
    },
    {
        "author": "寒山",
        "paragraphs": [
            "三界人蠢蠢，六道人茫茫。",
            "贪财爱婬欲，心恶若豺狼。",
            "地狱如箭射，极苦若为当。",
            "兀兀过朝夕，都不别贤良。",
            "好恶总不识，犹如猪及羊。",
            "共语如木石，嫉妒似颠狂。",
            "不自见己过，如猪在圈卧。",
            "不知自偿债，却笑牛牵磨。"
        ],
        "title": "诗三百三首 二三四",
        "id": "5f1e89ed-57ca-4c94-8989-161d94afe229"
    },
    {
        "author": "寒山",
        "paragraphs": [
            "人生在尘蒙，恰似盆中虫。",
            "终日行遶遶，不离其盆中。",
            "神仙不可得，烦恼计无穷。",
            "岁月如流水，须臾作老翁。"
        ],
        "title": "诗三百三首 二三五",
        "id": "15147644-a707-48b7-b4fa-775c678708c3"
    },
    {
        "author": "寒山",
        "paragraphs": [
            "寒山出此语，复似颠狂汉。",
            "有事对面说，所以足人怨。",
            "心真出语直，直心无背面。",
            "临死度奈河，谁是喽囉汉。",
            "冥冥泉台路，被业相拘绊。"
        ],
        "title": "诗三百三首 二三六",
        "id": "20fd37a4-c0ba-46c8-a793-520538fdab55"
    },
    {
        "author": "寒山",
        "paragraphs": [
            "我见多知汉，终日用心神。",
            "岐路逞喽囉，欺谩一切人。",
            "唯作地狱滓，不修正直因。",
            "忽然无常至，定知乱纷纷。"
        ],
        "title": "诗三百三首 二三七",
        "id": "b5407ed4-4ac0-4f9b-a24f-04252b38fbfa"
    },
    {
        "author": "寒山",
        "paragraphs": [
            "寄语诸仁者，复以何为怀。",
            "达道见自性，自性即如来。",
            "天真元具足，修证转差回。",
            "弃本却逐末，只守一场呆。"
        ],
        "title": "诗三百三首 二三八",
        "id": "d3393c51-2615-402c-8cd0-328128f8b878"
    },
    {
        "author": "寒山",
        "paragraphs": [
            "世有一般人，不恶又不善。",
            "不识主人公，随客处处转。",
            "因循过时光，浑是痴肉脔。",
            "虽有一灵台，如同客作汉。"
        ],
        "title": "诗三百三首 二三九",
        "id": "06692d14-200c-4e87-a4c4-9eeaf09a551f"
    },
    {
        "author": "寒山",
        "paragraphs": [
            "常闻释迦佛，先受然灯记。",
            "然灯与释迦，只论前后智。",
            "前后体非殊，异中无有异。",
            "一佛一切佛，心是如来地。"
        ],
        "title": "诗三百三首 二百四十",
        "id": "0b32d044-0a85-4b9a-bded-d809abdfe3c0"
    },
    {
        "author": "寒山",
        "paragraphs": [
            "常闻国大臣，朱紫簪缨禄。",
            "富贵百千般，贪荣不知辱。",
            "奴马满宅舍，金银盈帑屋。",
            "痴福暂时扶，埋头作地狱。",
            "忽死万事休，男女当头哭。",
            "不知有祸殃，前路何疾速。",
            "家破冷飕飕，食无一粒粟。",
            "冻饿苦悽悽，良由不觉触。"
        ],
        "title": "诗三百三首 二四一",
        "id": "d6bbaead-6ce1-440f-8dcd-e67b837fee8d"
    },
    {
        "author": "寒山",
        "paragraphs": [
            "上人心猛利，一闻便知妙。",
            "中流心清净，审思云甚要。",
            "下士钝暗痴，顽皮最难裂。",
            "直待血淋头，始知自摧灭。",
            "看取开眼贼，闹市集人决。",
            "死尸弃如尘，此时向谁说。",
            "男儿大丈夫，一刀两段截。",
            "人面禽兽心，造作何时歇。"
        ],
        "title": "诗三百三首 二四二",
        "id": "24f293ef-8d04-464b-8b76-888cce196aa7"
    },
    {
        "author": "寒山",
        "paragraphs": [
            "我有六兄弟，就中一个恶。",
            "打伊又不得，骂伊又不著。",
            "处处无奈何，耽财好淫杀。",
            "见好埋头爱，贪心过罗刹。",
            "阿爷恶见伊，阿孃嫌不悦。",
            "昨被我捉得，恶骂恣情掣。",
            "趂向无人处，一一向伊说。",
            "汝今须改行，覆车须改辙。",
            "若也不信受，共汝恶合杀。",
            "汝受我调伏，我共汝觅活。",
            "从此尽和同，如今过菩萨。",
            "学业攻鑪冶，炼尽三山铁。",
            "至今静恬恬，众人皆赞说。"
        ],
        "title": "诗三百三首 二四三",
        "id": "280b4f7a-961a-4dd6-822b-9019b34a6b9c"
    },
    {
        "author": "寒山",
        "paragraphs": [
            "昔日极贫苦，夜夜数他宝。",
            "今日审思量，自家须营造。",
            "掘得一宝藏，纯是水精珠。",
            "大有碧眼胡，密拟买将去。",
            "余即报渠言，此珠无价数。"
        ],
        "title": "诗三百三首 二四四",
        "id": "5d49a1c0-cd02-4fe8-909d-69bec2e03b92"
    },
    {
        "author": "寒山",
        "paragraphs": [
            "一生慵嬾作，憎重只便轻。",
            "他家学事业，余持一卷经。",
            "无心装褾轴，来去省人擎。",
            "应病则说药，方便度众生。"
        ],
        "title": "诗三百三首 二四五",
        "id": "ec25c0f9-b2ab-4894-968e-e8b2c8c486c7"
    },
    {
        "author": "寒山",
        "paragraphs": [
            "我见出家人，不入出家学。",
            "欲知真出家，心净无绳索。",
            "澄澄孤玄妙，如如无倚托。",
            "三界任纵横，四生不可泊。",
            "无为无事人，逍遥实快乐。"
        ],
        "title": "诗三百三首 二四六",
        "id": "69f56e1e-e39b-46fa-8fc1-dadbbfb9e787"
    },
    {
        "author": "寒山",
        "paragraphs": [
            "昨到云霞观，忽见仙尊士。",
            "星冠月帔横，尽云居山水。",
            "余问神仙术，云道若为比。",
            "谓言灵无上，妙药心神祕。",
            "守死待鹤来，皆道乘鱼去。",
            "余乃返穷之，推寻勿道理。",
            "但看箭射空，须臾还坠地。",
            "饶你得仙人，恰似守尸鬼。",
            "心月自精明，万象何能比。",
            "欲知仙丹术，身内元神是。",
            "莫学黄巾公，握愚自守拟。"
        ],
        "title": "诗三百三首 二四七",
        "id": "55c3e225-3e53-42bd-876d-f4b935084988"
    },
    {
        "author": "寒山",
        "paragraphs": [
            "余家有一宅，其宅无正主。",
            "地生一寸草，水垂一滴露。",
            "火烧六个贼，风吹黑云雨。",
            "子细寻本人，布裹真珠尔。"
        ],
        "title": "诗三百三首 二四八",
        "id": "9351af6b-84bf-48ff-acf4-fc25db758e7f"
    },
    {
        "author": "寒山",
        "paragraphs": [
            "传语诸公子，听说石齐奴。",
            "僮仆八百人，水碓三十区。",
            "舍下养鱼鸟，楼上吹笙竽。",
            "伸头临白刃，痴心为绿珠。"
        ],
        "title": "诗三百三首 二四九",
        "id": "7e537342-de76-47c3-b495-69e6f7b0fab3"
    },
    {
        "author": "寒山",
        "paragraphs": [
            "何以长惆怅，人生似朝菌。",
            "那堪数十年，亲旧凋落尽。",
            "以此思自哀，哀情不可忍。",
            "奈何当奈何，托体归山隐。"
        ],
        "title": "诗三百三首 二百五十",
        "id": "bddb9528-e5b3-4078-bb3a-30977081c917"
    },
    {
        "author": "寒山",
        "paragraphs": [
            "䍀缕关前业，莫诃今日身。",
            "若言由冢墓，个是极痴人。",
            "到头君作鬼，岂令男女贫。",
            "皎然易解事，作么无精神。"
        ],
        "title": "诗三百三首 二五一",
        "id": "20f96259-9cf9-422e-8a29-8644238a206c"
    },
    {
        "author": "寒山",
        "paragraphs": [
            "我见黄河水，凡经几度清。",
            "水流如急箭，人世若浮萍。",
            "痴属根本业，无明烦恼阬。",
            "轮回几许劫，只为造迷盲。"
        ],
        "tags": [
            "黄河"
        ],
        "title": "诗三百三首 二五二",
        "id": "138e5c00-5aa7-4b9a-b7db-21adb705d0db"
    },
    {
        "author": "寒山",
        "paragraphs": [
            "二仪既开辟，人乃居其中。",
            "迷汝即吐雾，醒汝即吹风。",
            "惜汝即富贵，夺汝即贫穷。",
            "碌碌羣汉子，万事由天公。"
        ],
        "title": "诗三百三首 二五三",
        "id": "317f1dd3-3dd3-4f21-ba8e-506d3255f521"
    },
    {
        "author": "寒山",
        "paragraphs": [
            "余劝诸稚子，急离火宅中。",
            "三车在门外，载你免飘蓬。",
            "露地四衢坐，当天万事空。",
            "十方无上下，来去任西东。",
            "若得个中意，纵横处处通。"
        ],
        "title": "诗三百三首 二五四",
        "id": "5224de87-2ab2-4dda-93e2-21e8ad163f52"
    },
    {
        "author": "寒山",
        "paragraphs": [
            "可叹浮生人，悠悠何日了。",
            "朝朝无闲时，年年不觉老。",
            "总为求衣食，令心生烦恼。",
            "扰扰百千年，去来三恶道。"
        ],
        "title": "诗三百三首 二五五",
        "id": "319edec3-7ad7-4fca-a017-2db75c3489d1"
    },
    {
        "author": "寒山",
        "paragraphs": [
            "时人寻云路，云路杳无踪。",
            "山高多险峻，涧阔少玲珑。",
            "碧嶂前兼后，白云西复东。",
            "欲知云路处，云路在虚空。"
        ],
        "title": "诗三百三首 二五六",
        "id": "0759f649-5498-4bb2-bdb6-dd8a6897d475"
    },
    {
        "author": "寒山",
        "paragraphs": [
            "寒山栖隐处，绝得杂人过。",
            "时逢林内鸟，相共唱山歌。",
            "瑞草联谿谷，老松枕嵯峨。",
            "可观无事客，憩歇在巖阿。"
        ],
        "title": "诗三百三首 二五七",
        "id": "991596c4-0098-4123-afa2-d6b30f2bb3d3"
    },
    {
        "author": "寒山",
        "paragraphs": [
            "五岳俱成粉，须弥一寸山。",
            "大海一滴水，吸入在心田。",
            "生长菩提子，徧盖天中天。",
            "语汝慕道者，慎莫绕十缠。"
        ],
        "title": "诗三百三首 二五八",
        "id": "a2efa29f-f61e-4da9-a1a1-2838b6d2fe07"
    },
    {
        "author": "寒山",
        "paragraphs": [
            "无衣自访觅，莫共狐谋裘。",
            "无食自采取，莫共羊谋羞。",
            "借皮兼借肉，怀叹复怀愁。",
            "皆缘义失所，衣食常不周。"
        ],
        "title": "诗三百三首 二五九",
        "id": "c918c83a-c2fd-4e62-b71a-c49c16676164"
    },
    {
        "author": "寒山",
        "paragraphs": [
            "自羨山间乐，逍遥无倚托。",
            "逐日食残躯，闲思无所作。",
            "时披古佛书，往往登石阁。",
            "下窥千尺崖，上有云盘泊。",
            "寒月冷飕飕，身似孤飞鹤。"
        ],
        "title": "诗三百三首 二百六十",
        "id": "e01bc4c0-533e-4936-a052-11b278f954d6"
    },
    {
        "author": "寒山",
        "paragraphs": [
            "我见转轮王，千子常围绕。",
            "十善化四天，庄严多七宝。",
            "七宝镇随身，庄严甚妙好。",
            "一朝福报尽，犹若栖芦鸟。",
            "还作牛领虫，六趣受业道。",
            "况复诸凡夫，无常岂长保。",
            "生死如旋火，轮回似麻稻。",
            "不解早觉悟，为人枉虚老。"
        ],
        "title": "诗三百三首 二六一",
        "id": "622fcd46-08c6-4e5b-866d-ff0ce32c4018"
    },
    {
        "author": "寒山",
        "paragraphs": [
            "平野水宽阔，丹丘连四明。",
            "仙都最高秀，羣峰耸翠屏。",
            "远远望何极，矹矹势相迎。",
            "独标海隅外，处处播嘉名。"
        ],
        "title": "诗三百三首 二六二",
        "id": "2497d4be-cebc-4f59-b7e5-6adc96bf591d"
    },
    {
        "author": "寒山",
        "paragraphs": [
            "可贵一名山，七宝何能比。",
            "松月飕飕冷，云霞片片起。",
            "匼匝几重山，回还多少里。",
            "谿涧静澄澄，快活无穷已。"
        ],
        "title": "诗三百三首 二六三",
        "id": "dfa1d04f-e432-484b-830a-9e57737dd0ea"
    },
    {
        "author": "寒山",
        "paragraphs": [
            "我见世间人，生而还复死。",
            "昨朝犹二八，壮气胸襟士。",
            "如今七十过，力困形憔悴。",
            "恰似春日花，朝开夜落尔。"
        ],
        "title": "诗三百三首 二六四",
        "id": "89c04fe6-7c9e-42c3-abf0-376a077f845a"
    },
    {
        "author": "寒山",
        "paragraphs": [
            "回耸霄汉外，云里路岧峣。",
            "瀑布千丈流，如铺练一条。",
            "下有栖心窟，横安定命桥。",
            "雄雄镇世界，天台名独超。"
        ],
        "title": "诗三百三首 二六五",
        "id": "50be911e-f92a-477e-9bcd-d7547bf723fb"
    },
    {
        "author": "寒山",
        "paragraphs": [
            "盘陀石上坐，谿涧冷凄凄。",
            "静翫偏嘉丽，虚巖蒙雾迷。",
            "怡然憩歇处，日斜树影低。",
            "我自观心地，莲花出淤泥。"
        ],
        "title": "诗三百三首 二六六",
        "id": "cd5e00ba-d16b-42d8-a33a-5392ca583720"
    },
    {
        "author": "寒山",
        "paragraphs": [
            "隐士遁人间，多向山中眠。",
            "青萝疎麓麓，碧涧响联联。",
            "腾腾且安乐，悠悠自清闲。",
            "免有染世事，心静如白莲。"
        ],
        "title": "诗三百三首 二六七",
        "id": "d90dd753-4752-49e0-9cc6-4b15d861d5a1"
    },
    {
        "author": "寒山",
        "paragraphs": [
            "寄语食肉汉，食时无逗遛。",
            "今生过去种，未来今日修。",
            "只取今日美，不畏来生忧。",
            "老鼠入饭瓮，虽饱难出头。"
        ],
        "title": "诗三百三首 二六八",
        "id": "e0003917-cdba-4e06-9457-f3f463153dd5"
    },
    {
        "author": "寒山",
        "paragraphs": [
            "自从出家后，渐得养生趣。",
            "伸缩四肢全，勤听六根具。",
            "褐衣随春冬，粝食供朝暮。",
            "今日恳恳修，愿与佛相遇。"
        ],
        "title": "诗三百三首 二六九",
        "id": "3b20d872-eca7-42f9-9480-511efba0c9ba"
    },
    {
        "author": "寒山",
        "paragraphs": [
            "五言五百篇，七字七十九。",
            "三字二十一，都来六百首。",
            "一例书巖石，自夸云好手。",
            "若能会我诗，真是如来母。"
        ],
        "title": "诗三百三首 二百七十",
        "id": "7b4a1ad1-b238-4057-a9fc-be7f04134f15"
    },
    {
        "author": "寒山",
        "paragraphs": [
            "世事绕悠悠，贪生早晚休。",
            "研尽大地石，何时得歇头。",
            "四时周变易，八节急如流。",
            "为报火宅主，露地骑白牛。"
        ],
        "title": "诗三百三首 二七一",
        "id": "0ced3b7a-133f-4201-84e8-1b90f50ca9cc"
    },
    {
        "author": "寒山",
        "paragraphs": [
            "可笑五阴窟，四虵共同居。",
            "黑暗无明烛，三毒递相驱。",
            "伴党六个贼，劫掠法财珠。",
            "斩却魔军辈，安泰湛如苏。"
        ],
        "title": "诗三百三首 二七二",
        "id": "bfd3c4a9-901f-4e5a-b16e-b033ee011783"
    },
    {
        "author": "寒山",
        "paragraphs": [
            "常闻汉武帝，爰及秦始皇。",
            "俱好神仙术，延年竟不长。",
            "金台既摧折，沙丘遂灭亡。",
            "茂陵与骊岳，今日草茫茫。"
        ],
        "title": "诗三百三首 二七三",
        "id": "df5916a1-8ebe-4324-bd0f-712c592e51a7"
    },
    {
        "author": "寒山",
        "paragraphs": [
            "忆得二十年，徐步国清归。",
            "国清寺中人，尽道寒山痴。",
            "痴人何用疑，疑不解寻思。",
            "我尚自不识，是伊争得知。",
            "低头不用问，问得复何为。",
            "有人来骂我，分明了了知。",
            "虽然不应对，却是得便宜。"
        ],
        "title": "诗三百三首 二七四",
        "id": "c90b74ec-9b0b-4b39-a824-8e2529fa7228"
    },
    {
        "author": "寒山",
        "paragraphs": [
            "语你出家辈，何名为出家。",
            "奢华求养活，继缀族姓家。",
            "美舌甜唇觜，谄曲心钩加。",
            "终日礼道场，持经置功课。",
            "鑪烧神佛香，打钟高声和。",
            "六时学客舂，昼夜不得卧。",
            "只为爱钱财，心中不脱洒。",
            "见他高道人，却嫌诽谤骂。",
            "驴屎比麝香，苦哉佛陀耶。",
            "又见出家儿，有力及无力。",
            "上上高节者，鬼神钦道德。",
            "君王分辇坐，诸侯拜迎逆。",
            "堪为世福田，世人须保惜。",
            "下下低愚者，诈现多求觅。",
            "浊滥即可知，愚痴爱财色。",
            "著却福田衣，种田讨衣食。",
            "作债税牛犂，为事不忠直。",
            "朝朝行弊恶，往往痛臀脊。",
            "不解善思量，地狱苦无极。",
            "一朝著病缠，三年卧牀席。",
            "亦有真佛性，翻作无明贼。",
            "南无佛陀耶，远远求弥勒。"
        ],
        "title": "诗三百三首 二七五",
        "id": "91f07eff-a48c-4faa-99c2-d92324f2a27c"
    },
    {
        "author": "寒山",
        "paragraphs": [
            "寒巖深更好，无人行此道。",
            "白云高岫闲，青嶂孤猨啸。",
            "我更何所亲，畅志自宜老。",
            "形容寒暑迁，心珠甚可保。"
        ],
        "title": "诗三百三首 二七六",
        "id": "538b6b5c-cfff-4e2a-8eb6-7d0c66c94758"
    },
    {
        "author": "寒山",
        "paragraphs": [
            "巖前独静坐，圆月当天耀。",
            "万象影现中，一轮本无照。",
            "廓然神自清，含虚洞玄妙。",
            "因指见其月，月是心枢要。"
        ],
        "title": "诗三百三首 二七七",
        "id": "10dc504b-7c32-40bd-8b66-9b6facbf28cb"
    },
    {
        "author": "寒山",
        "paragraphs": [
            "本志慕道伦，道伦常获亲。",
            "时逢杜源客，每接话禅宾。",
            "谈玄月明夜，探理日临晨。",
            "万机俱泯迹，方识本来人。"
        ],
        "title": "诗三百三首 二七八",
        "id": "77e8660e-f7c3-4627-9ce6-0f1fd0674b42"
    },
    {
        "author": "寒山",
        "paragraphs": [
            "元非隐逸士，自号山林人。",
            "仕鲁蒙帻帛，且爱裹疎巾。",
            "道有巢许操，耻为尧舜臣。",
            "猕猴罩帽子，学人避风尘。"
        ],
        "title": "诗三百三首 二七九",
        "id": "1173eb0f-19cd-48e1-af97-d35dbd836a5a"
    },
    {
        "author": "寒山",
        "paragraphs": [
            "自古诸哲人，不见有长存。",
            "生而还复死，尽变作灰尘。",
            "积骨如毘富，别泪成海津。",
            "唯有空名在，岂免生死轮。"
        ],
        "title": "诗三百三首 二百八十",
        "id": "1143abb6-7d2a-43bb-9667-2850fc256546"
    },
    {
        "author": "寒山",
        "paragraphs": [
            "今日巖前坐，坐久烟云收。",
            "一道清谿冷，千寻碧嶂头。",
            "白云朝影静，明月夜光浮。",
            "身上无尘垢，心中那更忧。"
        ],
        "title": "诗三百三首 二八一",
        "id": "0af27f99-afc3-4e02-9897-6bb2b13f1ab4"
    },
    {
        "author": "寒山",
        "paragraphs": [
            "千云万水间，中有一闲士。",
            "白日游青山，夜归巖下睡。",
            "倐尔过春秋，寂然无尘累。",
            "快哉何所依，静若秋江水。"
        ],
        "title": "诗三百三首 二八二",
        "id": "d3ba7932-0f66-463a-ac6b-0860a7800656"
    },
    {
        "author": "寒山",
        "paragraphs": [
            "劝你休去来，莫恼他阎老。",
            "失脚入三途，粉骨遭千擣。",
            "长为地狱人，永隔今生道。",
            "勉你信余言，识取衣中宝。"
        ],
        "title": "诗三百三首 二八三",
        "id": "6562fdf2-2b7b-496d-9289-eb39abe1689e"
    },
    {
        "author": "寒山",
        "paragraphs": [
            "世间一等流，诚堪与人笑。",
            "出家弊己身，诳俗将为道。",
            "虽著离尘衣，衣中多养蚤。",
            "不如归去来，识取心王好。"
        ],
        "title": "诗三百三首 二八四",
        "id": "1207a8ad-eacc-4211-9a45-1a75498a1ab3"
    },
    {
        "author": "寒山",
        "paragraphs": [
            "高高峰顶上，四顾极无边。",
            "独坐无人知，孤月照寒泉。",
            "泉中且无月，月自在青天。",
            "吟此一曲歌，歌终不是禅。"
        ],
        "title": "诗三百三首 二八五",
        "id": "fb2d1e01-96e7-4fdd-b063-448e59f1f812"
    },
    {
        "author": "寒山",
        "paragraphs": [
            "有个王秀才，笑我诗多失。",
            "云不识蜂腰，仍不会鹤膝。",
            "平侧不解压，凡言取次出。",
            "我笑你作诗，如盲徒咏日。"
        ],
        "title": "诗三百三首 二八六",
        "id": "f39bfe8b-aca3-4314-bf98-906050cad29b"
    },
    {
        "author": "寒山",
        "paragraphs": [
            "我住在村乡，无爷亦无娘。",
            "无名无姓第，人唤作张王。",
            "并无人教我，贫贱也寻常。",
            "自怜心的实，坚固等金刚。"
        ],
        "title": "诗三百三首 二八七",
        "id": "9b4fbdb3-3752-4218-80b1-3ccad0773062"
    },
    {
        "author": "寒山",
        "paragraphs": [
            "寒山出此语，此语无人信。",
            "蜜甜足人尝，黄蘖苦难近。",
            "顺情生喜悦，逆意多瞋恨。",
            "但看木傀儡，弄了一场困。"
        ],
        "title": "诗三百三首 二八八",
        "id": "0b4d7f69-137f-4cba-9f64-11bf035b7d97"
    },
    {
        "author": "寒山",
        "paragraphs": [
            "我见人转经，依他言语会。",
            "口转心不转，心口相违背。",
            "心真无委曲，不作诸缠盖。",
            "但且自省躬，莫觅他替代。",
            "可中作得主，是知无内外。"
        ],
        "title": "诗三百三首 二八九",
        "id": "017f4e49-0d22-46df-b78b-3b3c24da8479"
    },
    {
        "author": "寒山",
        "paragraphs": [
            "寒山唯白云，寂寂绝埃尘。",
            "草座山家有，孤灯明月轮。",
            "石牀临碧沼，虎鹿每为邻。",
            "自羨幽居乐，长为象外人。"
        ],
        "title": "诗三百三首 二百九十",
        "id": "ba5b163e-3410-462d-8b09-d6786f14afe4"
    },
    {
        "author": "寒山",
        "paragraphs": [
            "鹿生深林中，饮水而食草。",
            "伸脚树下眠，可怜无烦恼。",
            "系之在华堂，肴饍极肥好。",
            "终日不肯尝，形容转枯槁。"
        ],
        "title": "诗三百三首 二九一",
        "id": "89e33d58-330e-4ef9-8ee0-140fa2e7fdde"
    },
    {
        "author": "寒山",
        "paragraphs": [
            "花上黄莺子，𠴨𠴨声可怜。",
            "美人颜似玉，对此弄鸣弦。",
            "翫之能不足，眷恋在龆年。",
            "花飞鸟亦散，洒泪秋风前。"
        ],
        "title": "诗三百三首 二九二",
        "id": "7560f136-682a-4587-b784-ef14ea6da691"
    },
    {
        "author": "寒山",
        "paragraphs": [
            "栖迟寒巖下，偏讶最幽奇。",
            "携篮采山茹，挈笼摘果归。",
            "䔫斋敷茅坐，啜啄食紫芝。",
            "清沼濯瓢钵，杂和煮稠稀。",
            "当阳拥裘坐，闲读古人诗。"
        ],
        "title": "诗三百三首 二九三",
        "id": "a1a884a3-a38d-4a20-a6c6-a429787b7b96"
    },
    {
        "author": "寒山",
        "paragraphs": [
            "昔日经行处，今复七十年。",
            "故人无来往，埋在古冢间。",
            "余今头已白，犹守片云山。",
            "为报后来子，何不读古言。"
        ],
        "title": "诗三百三首 二九四",
        "id": "40f40f5a-de46-4638-a01b-87baaf42eac1"
    },
    {
        "author": "寒山",
        "paragraphs": [
            "欲向东巖去，于今无量年。",
            "昨来攀葛上，半路困风烟。",
            "径窄衣难进，苔黏履不全。",
            "住兹丹桂下，且枕白云眠。"
        ],
        "title": "诗三百三首 二九五",
        "id": "159deba0-65ce-4469-b8c3-dc229d511fe4"
    },
    {
        "author": "寒山",
        "paragraphs": [
            "我见利智人，观者便知意。",
            "不假寻文字，直入如来地。",
            "心不逐诸缘，意根不妄起。",
            "心意不生时，内外无余事。"
        ],
        "title": "诗三百三首 二九六",
        "id": "4a06b50e-f53a-4611-9e2a-ea91d3845032"
    },
    {
        "author": "寒山",
        "paragraphs": [
            "身著空花衣，足蹑龟毛履。",
            "手把兔角弓，拟射无明鬼。"
        ],
        "title": "诗三百三首 二九七",
        "id": "12a5d604-f4e5-4df8-bb81-94f9bdedb60e"
    },
    {
        "author": "寒山",
        "paragraphs": [
            "君看叶里花，能得几时好。",
            "今日畏人攀，明朝待谁埽。",
            "可怜娇艳情，年多转成老。",
            "将世比于花，红颜岂长保。"
        ],
        "title": "诗三百三首 二九八",
        "id": "f81690db-a5e7-4c6b-b648-9138aea108e4"
    },
    {
        "author": "寒山",
        "paragraphs": [
            "画栋非吾宅，松林是我家。",
            "一生俄尔过，万事莫言赊。",
            "济渡不造筏，漂沦为采花。",
            "善根今未种，何日见生芽。"
        ],
        "title": "诗三百三首 二九九",
        "id": "659ae405-233a-424d-9741-389c871f5a55"
    },
    {
        "author": "寒山",
        "paragraphs": [
            "出生三十年，当游千万里。",
            "行江青草合，入塞红尘起。",
            "炼药空求仙，读书兼咏史。",
            "今日归寒山，枕流兼洗耳。"
        ],
        "title": "诗三百三首 三百",
        "id": "1870cbee-d3f0-4cae-a93f-7d323eaa8cb3"
    },
    {
        "author": "寒山",
        "paragraphs": [
            "寒山无漏巖，其巖甚济要。",
            "八风吹不动，万古人传妙。",
            "寂寂好安居，空空离讥诮。",
            "孤月夜长明，圆日常来照。",
            "虎丘兼虎谿，不用相呼召。",
            "世间有王傅，莫把同周邵。",
            "我自遯寒巖，快活长歌笑。"
        ],
        "title": "诗三百三首 三百一",
        "id": "55254dda-b67a-4fd7-ad18-7ef3770d0ad7"
    },
    {
        "author": "寒山",
        "paragraphs": [
            "沙门不持戒，道士不服药。",
            "自古多少贤，尽在青山脚。"
        ],
        "title": "诗三百三首 三百二",
        "id": "f20a6c1c-2231-4176-8942-345adbcb87d7"
    },
    {
        "author": "寒山",
        "paragraphs": [
            "有人笑我诗，我诗合典雅。",
            "不烦郑氏笺，岂用毛公解。",
            "不恨会人稀，只为知音寡。",
            "若遣趁宫商，余病莫能罢。",
            "忽遇明眼人，即自流天下。"
        ],
        "title": "诗三百三首 三百三",
        "id": "99ac6989-56ed-471d-a852-18587221d33d"
    },
    {
        "author": "寒山",
        "paragraphs": [
            "寒山道，无人到。",
            "若能行，称十号。",
            "有蝉鸣，无鸦噪。",
            "黄叶落，白云扫。",
            "石磊磊，山隩隩。",
            "我独居，名善导。",
            "子细看，何相好。"
        ],
        "title": "三字诗六首 一",
        "id": "184470e1-61f8-4207-88c2-842a0f1eda68"
    },
    {
        "author": "寒山",
        "paragraphs": [
            "寒山寒，冰锁石。",
            "藏山青，现雪白。",
            "日出照，一时释。",
            "从兹暖，养老客。"
        ],
        "title": "三字诗六首 二",
        "id": "c6de9a95-a9d4-4f8e-a0a2-00f7956aca73"
    },
    {
        "author": "寒山",
        "paragraphs": [
            "我居山，勿人识。",
            "白云中，常寂寂。"
        ],
        "title": "三字诗六首 三",
        "id": "47ce7bc3-15c4-4047-89b5-1cf084bfbdc2"
    },
    {
        "author": "寒山",
        "paragraphs": [
            "寒山深，称我心。",
            "纯白石，勿黄金。",
            "泉声响，抚伯琴。",
            "有子期，辨此音。"
        ],
        "title": "三字诗六首 四",
        "id": "005dc730-afdf-4827-9c1b-af507d164bdd"
    },
    {
        "author": "寒山",
        "paragraphs": [
            "重巖中，足清风。",
            "扇不摇，凉冷通。",
            "明月照，白云笼。",
            "独自坐，一老翁。"
        ],
        "title": "三字诗六首 五",
        "id": "9d8d4672-ae46-4a04-a0d1-caa2c1d94d89"
    },
    {
        "author": "寒山",
        "paragraphs": [
            "寒山子，长如是。",
            "独自居，不生死。"
        ],
        "title": "三字诗六首 六",
        "id": "9db32987-bc33-4d8a-9571-b822940a56dd"
    },
    {
        "author": "寒山",
        "paragraphs": [
            "我见世间人，个个争意气。",
            "一朝忽然死，只得一片地。",
            "阔四尺，长丈二。",
            "汝若会出来争意气，我与汝立碑记。"
        ],
        "title": "拾遗二首新添 一",
        "id": "3ddd47e2-07ed-4874-8226-35e67daa6222"
    },
    {
        "author": "寒山",
        "paragraphs": [
            "家有寒山诗，胜汝看经卷。",
            "书放屏风上，时时看一徧。"
        ],
        "title": "拾遗二首新添 二",
        "id": "09342d24-38a0-4a9d-b857-e9b0c56e30f7"
    },
    {
        "author": "拾得",
        "paragraphs": [
            "诸佛留藏经，只为人难化。",
            "不唯贤与愚，个个心搆架。",
            "造业大如山，岂解怀忧怕。",
            "那肯细寻思，日夜怀奸诈。"
        ],
        "title": "诗 一",
        "id": "aac347ef-a941-4d60-a4dc-653708ba6d3f"
    },
    {
        "author": "拾得",
        "paragraphs": [
            "嗟见世间人，个个爱吃肉。",
            "椀楪不曾干，长时道不足。",
            "昨日设个斋，今朝宰六畜。",
            "都缘业使牵，非干情所欲。",
            "一度造天堂，百度造地狱。",
            "阎罗使来追，合家尽啼哭。",
            "鑪子边向火，镬子里澡浴。",
            "更得出头时，换却汝衣服。"
        ],
        "title": "诗 二",
        "id": "48d8112f-856e-43f7-8a0c-d7a9f4a169be"
    },
    {
        "author": "拾得",
        "paragraphs": [
            "出家要清闲，清闲即为贵。",
            "如何尘外人，却入尘埃里。",
            "一向迷本心，终朝役名利。",
            "名利得到身，形容已顦顇。",
            "况复不遂者，虚用平生志。",
            "可怜无事人，未能笑得尔。"
        ],
        "title": "诗 三",
        "id": "26e830ef-d5ae-48fe-9f41-401d7d504aff"
    },
    {
        "author": "拾得",
        "paragraphs": [
            "养儿与娶妻，养女求媒娉。",
            "重重皆是业，更杀众生命。",
            "聚集会亲情，总来看盘饤。",
            "目下虽称心，罪簿先注定。"
        ],
        "title": "诗 四",
        "id": "8abf04eb-d610-41d1-aeb9-31880fef84a4"
    },
    {
        "author": "拾得",
        "paragraphs": [
            "得此分叚身，可笑好形质。",
            "面貌似银盘，心中黑如漆。",
            "烹猪又宰羊，夸道甜如蜜。",
            "死后受波咤，更莫称冤屈。"
        ],
        "title": "诗 五",
        "id": "974100ce-dfec-4ca0-a07c-2ca96d504855"
    },
    {
        "author": "拾得",
        "paragraphs": [
            "佛哀三界子，总是亲男女。",
            "恐沈黑暗阬，示仪垂化度。",
            "尽登无上道，俱证菩提路。",
            "教汝痴众生，慧心勤觉悟。"
        ],
        "title": "诗 六",
        "id": "1352915a-1e91-4610-9e46-33321b4da70e"
    },
    {
        "author": "拾得",
        "paragraphs": [
            "佛拾尊荣乐，为愍诸痴子。",
            "早愿悟无生，办集无上事。",
            "后来出家者，多缘无业次。",
            "不能得衣食，头钻入于寺。"
        ],
        "title": "诗 七",
        "id": "85baf4c4-d265-41bf-9ec2-30f72cae1c6c"
    },
    {
        "author": "拾得",
        "paragraphs": [
            "嗟见世间人，永劫在迷津。",
            "不省这个意，修行徒苦辛。"
        ],
        "title": "诗 八",
        "id": "4af6305e-3d2f-4b6e-847f-ed8358ab4cd7"
    },
    {
        "author": "拾得",
        "paragraphs": [
            "我诗也是诗，有人唤作偈。",
            "诗偈总一般，读时须子细。",
            "缓缓细披寻，不得生容易。",
            "依此学修行，大有可笑事。"
        ],
        "title": "诗 九",
        "id": "26727de8-2e48-4266-929e-523e4d4b376f"
    },
    {
        "author": "拾得",
        "paragraphs": [
            "有偈有千万，卒急述应难。",
            "若要相知者，但入天台山。",
            "巖中深处坐，说理及谈玄。",
            "共我不相见，对面似千山。"
        ],
        "title": "诗 十",
        "id": "e43b50da-c190-467b-8e83-e74ee259088f"
    },
    {
        "author": "拾得",
        "paragraphs": [
            "世间亿万人，面孔不相似。",
            "借问何因缘，致令遣如此。",
            "各执一般见，互说非兼是。",
            "但自修己身，不要言他已。"
        ],
        "title": "诗 十一",
        "id": "3013fc18-8df3-47de-9f1a-f4589a058aa2"
    },
    {
        "author": "拾得",
        "paragraphs": [
            "男女为婚嫁，俗务是常仪。",
            "自量其事力，何用广张施。",
            "取债夸人我，论情入骨痴。",
            "杀他鸡犬命，身死堕阿鼻。"
        ],
        "title": "诗 十二",
        "id": "e9c31969-18b8-4b3b-9474-53fe5556babb"
    },
    {
        "author": "拾得",
        "paragraphs": [
            "世上一种人，出性常多事。",
            "终日傍街衢，不离诸酒肆。",
            "为他作保见，替他说道理。",
            "一朝有乖张，过咎全归你。"
        ],
        "title": "诗 十三",
        "id": "56077cce-5478-41a7-8738-9b11e683c7ab"
    },
    {
        "author": "拾得",
        "paragraphs": [
            "我劝出家辈，须知教法深。",
            "专心求出离，辄莫染贪淫。",
            "大有俗中士，知非不爱金。",
            "故知君子志，任运听浮沈。"
        ],
        "title": "诗 十四",
        "id": "d9002e68-7b4c-4c5a-afb9-46228f2889ff"
    },
    {
        "author": "拾得",
        "paragraphs": [
            "寒山住寒山，拾得自拾得。",
            "凡愚岂见知，丰干却相识。",
            "见时不可见，觅时何处觅。",
            "借问有何缘，却道无为力。"
        ],
        "title": "诗 十五",
        "id": "7bc81ce2-0e1b-4043-83fc-fdeb4312f369"
    },
    {
        "author": "拾得",
        "paragraphs": [
            "从来是拾得，不是偶然称。",
            "别无亲眷属，寒山是我兄。",
            "两人心相似，谁能徇俗情。",
            "若问年多少，黄河几度清。"
        ],
        "tags": [
            "黄河"
        ],
        "title": "诗 十六",
        "id": "c9d855d9-d87f-45af-974e-cb6c86c75bda"
    },
    {
        "author": "拾得",
        "paragraphs": [
            "若解捉老鼠，不在五白猫。",
            "若能悟理性，那由锦绣包。",
            "真珠入席袋，佛性止蓬茅。",
            "一羣取相汉，用意总无交。"
        ],
        "title": "诗 十七",
        "id": "2ddc907a-c1b3-4669-b4ed-18690160b8e2"
    },
    {
        "author": "拾得",
        "paragraphs": [
            "运心常宽广，此则名为布。",
            "辍己惠于人，方可名为施。",
            "后来人不知，焉能会此义。",
            "未设一庸僧，早拟望富贵。"
        ],
        "title": "诗 十八",
        "id": "3956c666-98cd-499d-9301-b972d231e3b1"
    },
    {
        "author": "拾得",
        "paragraphs": [
            "猕猴尚教得，人何不愤发。",
            "前车即落阬，后车须改辙。",
            "若也不知此，恐君恶合杀。",
            "此来是夜叉，变即成菩萨。"
        ],
        "title": "诗 十九",
        "id": "53f2dc02-4b4b-48e3-b593-7e52befc7a68"
    },
    {
        "author": "拾得",
        "paragraphs": [
            "自从到此天台寺，经今早已几冬春。",
            "山水不移人自老，见却多少后生人。"
        ],
        "title": "诗 二十",
        "id": "b52f4213-2e90-43b3-86fc-f1d5a928e3b0"
    },
    {
        "author": "拾得",
        "paragraphs": [
            "君不见三界之中纷扰扰，只为无明不了绝。",
            "一念不生心澄然，无去无来不生灭。"
        ],
        "title": "诗 二十一",
        "id": "b6f92f3d-a91e-4c75-a133-54ea28d96d31"
    },
    {
        "author": "拾得",
        "paragraphs": [
            "故林又斩新，剡源谿上人。",
            "天姥峡关岭，通同次海津。",
            "湾深曲岛间，淼淼水云云。",
            "借问松禅客，日轮何处暾。"
        ],
        "title": "诗 二十二",
        "id": "72822367-bfd2-42b7-b3cb-9adf6ddc1356"
    },
    {
        "author": "拾得",
        "paragraphs": [
            "自笑老夫筋力败，偏恋松巖爱独游。",
            "可叹往年至今日，任运还同不系舟。"
        ],
        "title": "诗 二十三",
        "id": "e02aeec7-88d3-4ff0-8520-6bce8a01895a"
    },
    {
        "author": "拾得",
        "paragraphs": [
            "一入双谿不计春，炼暴黄精几许斤。",
            "鑪灶石锅频煮沸，土甑久烝气味珍。",
            "谁来幽谷餐仙食，独向云泉更勿人。",
            "延龄寿尽招手石，此栖终不出山门。"
        ],
        "title": "诗 二十四",
        "id": "56ecf12c-72e9-46d8-a372-33ecb101c9a0"
    },
    {
        "author": "拾得",
        "paragraphs": [
            "踯躅一羣羊，沿山又入谷。",
            "看人贪竹塞，且遭豺狼逐。",
            "元不出孳生，便将充口腹。",
            "从头吃至尾，𩚛𩚛无余肉。"
        ],
        "title": "诗 二十五",
        "id": "beef07d9-a266-494a-bbda-b99d7aa4544a"
    },
    {
        "author": "拾得",
        "paragraphs": [
            "银星钉称衡，绿丝作称纽。",
            "买人推向前，卖人推向后。",
            "不顾他心怨，唯言我好手。",
            "死去见阎王，背后插扫箒。"
        ],
        "title": "诗 二十六",
        "id": "9c7863b2-4f3c-4f51-8a99-4d1ead6f4618"
    },
    {
        "author": "拾得",
        "paragraphs": [
            "闭门私造罪，准拟免灾殃。",
            "被他恶部童，抄得报阎王。",
            "纵不入镬汤，亦须卧铁牀。",
            "不许雇人替，自作自身当。"
        ],
        "title": "诗 二十七",
        "id": "b2e5087d-abf9-4653-8e07-74cff95dcf01"
    },
    {
        "author": "拾得",
        "paragraphs": [
            "悠悠尘里人，常道尘中乐。",
            "我见尘中人，心生多慜顾。",
            "何哉慜此流，念彼尘中苦。"
        ],
        "title": "诗 二十八",
        "id": "b3be1672-0ade-4d31-9126-c782aa300564"
    },
    {
        "author": "拾得",
        "paragraphs": [
            "无去无来本湛然，不居内外及中间。",
            "一颗水精绝瑕翳，光明透满出人天。"
        ],
        "title": "诗 二十九",
        "id": "e5ba6574-18be-4192-ab2f-7888f924db31"
    },
    {
        "author": "拾得",
        "paragraphs": [
            "少年学书劒，叱驭到荆州。",
            "闻伐匈奴尽，婆娑无处游。",
            "归来翠巖下，席草翫清流。",
            "壮士志未骋，猕猴骑土牛。"
        ],
        "title": "诗 三十",
        "id": "27779fe9-3492-4af0-a98f-51c106f4f2e8"
    },
    {
        "author": "拾得",
        "paragraphs": [
            "三界如转轮，浮生若流水。",
            "蠢蠢诸品类，贪生不觉死。",
            "汝看朝垂露，能得几时子。"
        ],
        "title": "诗 三十一",
        "id": "94af3e39-cd84-4d8a-9db4-fb3201ea6b9c"
    },
    {
        "author": "拾得",
        "paragraphs": [
            "闲入天台洞，访人人不知。",
            "寒山为伴侣，松下噉灵芝。",
            "每谈今古事，嗟见世愚痴。",
            "个个入地狱，早晚出头时。"
        ],
        "title": "诗 三十二",
        "id": "25e4460e-33bd-4fda-8590-7e1d5829dc4d"
    },
    {
        "author": "拾得",
        "paragraphs": [
            "古佛路凄凄，愚人到却迷。",
            "只缘前业重，所以不能知。",
            "欲识无为理，心中不挂丝。",
            "生生勤苦学，必定覩天师。"
        ],
        "title": "诗 三十三",
        "id": "3ef4ff31-d4c4-4651-89ed-c80b17dfd906"
    },
    {
        "author": "拾得",
        "paragraphs": [
            "各有天真佛，号之为宝王。",
            "珠光日夜照，玄妙卒难量。",
            "盲人常兀兀，那肯怕灾殃。",
            "唯贪淫泆业，此辈实堪伤。"
        ],
        "title": "诗 三十四",
        "id": "82b8f42d-f230-4199-8df0-8c70eacee5c8"
    },
    {
        "author": "拾得",
        "paragraphs": [
            "出家求出离，哀念苦众生。",
            "助佛为扬化，令教选路行。",
            "何曾解救苦，恣意乱纵横。",
            "一时同受溺，俱落大深阬。"
        ],
        "title": "诗 三十五",
        "id": "28f4edea-260a-4ab3-aa5f-dd35b4619900"
    },
    {
        "author": "拾得",
        "paragraphs": [
            "常饮三毒酒，昏昏都不知。",
            "将钱作梦事，梦事成铁围。",
            "以苦欲舍苦，舍苦无出期。",
            "应须早觉悟，觉悟自归依。"
        ],
        "title": "诗 三十六",
        "id": "476e4733-9bc0-423e-8d77-9e4733a943cb"
    },
    {
        "author": "拾得",
        "paragraphs": [
            "云山叠叠几千重，幽谷路深绝人踪。",
            "碧涧清流多胜境，时来鸟语合人心。"
        ],
        "title": "诗 三十七",
        "id": "5a00d070-3f27-44a0-95dd-b157b1f79da7"
    },
    {
        "author": "拾得",
        "paragraphs": [
            "后来出家子，论情入骨痴。",
            "本来求解脱，却见受驱驰。",
            "终朝游俗舍，礼念作威仪。",
            "博钱沽酒吃，翻成客作儿。"
        ],
        "title": "诗 三十八",
        "id": "4cbd9de0-47ba-4c95-8575-d9ae3a1d51c4"
    },
    {
        "author": "拾得",
        "paragraphs": [
            "若论常快活，唯有隐居人。",
            "林花长似锦，四季色常新。",
            "或向巖间坐，旋瞻见桂轮。",
            "虽然身畅逸，却念世间人。"
        ],
        "title": "诗 三十九",
        "id": "f222d508-d85d-4ec8-b76a-25c762d67b68"
    },
    {
        "author": "拾得",
        "paragraphs": [
            "我见出家人，总爱吃酒肉。",
            "此合上天堂，却沈归地狱。",
            "念得两卷经，欺他道鄽俗。",
            "岂知鄽俗士，大有根性熟。"
        ],
        "title": "诗 四十",
        "id": "68dd6a7e-cab2-4a46-b198-273d5f443603"
    },
    {
        "author": "拾得",
        "paragraphs": [
            "我见顽钝人，灯心柱须弥。",
            "蚁子齧大树，焉知气力微。",
            "学咬两茎菜，言与祖师齐。",
            "火急求忏悔，从今辄莫迷。"
        ],
        "title": "诗 四十一",
        "id": "19d4d542-43b7-40b5-a5d4-40326cb6643e"
    },
    {
        "author": "拾得",
        "paragraphs": [
            "若见月光明，照烛四天下。",
            "圆晖挂太虚，莹净能萧洒。",
            "人道有亏盈，我见无衰谢。",
            "状似摩尼珠，光明无昼夜。"
        ],
        "title": "诗 四十二",
        "id": "d3534362-2ba7-44a5-99a2-2fa00d15abcd"
    },
    {
        "author": "拾得",
        "paragraphs": [
            "余住无方所，盘泊无为理。",
            "时陟湼盘山，或翫香林寺。",
            "寻常只是闲，言不干名利。",
            "东海变桑田，我心谁管你。"
        ],
        "title": "诗 四十三",
        "id": "be5875f5-41bc-4a80-8f59-5d1dc64e0f54"
    },
    {
        "author": "拾得",
        "paragraphs": [
            "左手握骊珠，右手执慧劒。",
            "先破无明贼，神珠自吐燄。",
            "伤嗟愚痴人，贪爱那生厌。",
            "一堕三途间，始觉前程险。"
        ],
        "title": "诗 四十四",
        "id": "57dff727-acb6-4cef-9d36-2ac3c6f0a8c5"
    },
    {
        "author": "拾得",
        "paragraphs": [
            "般若酒泠泠，饮多人易醒。",
            "余住天台山，凡愚那见形。",
            "常游深谷洞，终不逐时情。",
            "无思亦无虑，无辱也无荣。"
        ],
        "title": "诗 四十五",
        "id": "5bfab23f-e3d7-4fa6-86ed-637bf86009c0"
    },
    {
        "author": "拾得",
        "paragraphs": [
            "平生何所忧，此世随缘过。",
            "日月如逝波，光阴石中火。",
            "任他天地移，我畅巖中坐。"
        ],
        "title": "诗 四十六",
        "id": "f95d04b0-ca1f-4629-b14a-89c9bd872af3"
    },
    {
        "author": "拾得",
        "paragraphs": [
            "嗟见多知汉，终日枉用心。",
            "岐路逞喽囉，欺谩一切人。",
            "唯作地狱滓，不修来世因。",
            "忽尔无常到，定知乱纷纷。"
        ],
        "title": "诗 四十七",
        "id": "dc0be9dd-32f7-4f59-9abb-16a991a7f781"
    },
    {
        "author": "拾得",
        "paragraphs": [
            "迢迢山径峻，万仞险隘危。",
            "石桥莓苔绿，时见白云飞。",
            "瀑布悬如练，月影落潭晖。",
            "更登华顶上，犹待孤鹤期。"
        ],
        "title": "诗 四十八",
        "id": "56b3fd0c-6363-40e7-8924-6c6278df7e1d"
    },
    {
        "author": "拾得",
        "paragraphs": [
            "松月冷飕飕，片片云霞起。",
            "匼匝几重山，纵目千万里。",
            "谿潭水澄澄，彻底镜相似。",
            "可贵灵台物，七宝莫能比。"
        ],
        "title": "诗 四十九",
        "id": "4d1b9841-e1cd-43cf-8609-bd88633c6b5d"
    },
    {
        "author": "拾得",
        "paragraphs": [
            "世有多解人，愚痴学闲文。",
            "不忧当来果，唯知造恶因。",
            "见佛不解礼，覩僧倍生瞋。",
            "五逆十恶辈，三毒以为邻。",
            "死去入地狱，未有出头辰。"
        ],
        "title": "诗 五十",
        "id": "059da24b-a5f3-40ec-ba62-97fd741f4b42"
    },
    {
        "author": "拾得",
        "paragraphs": [
            "人生浮世中，个个愿富贵。",
            "高堂车马多，一呼百诺至。",
            "吞并田地宅，准拟承后嗣。",
            "未逾七十秋，冰消瓦解去。"
        ],
        "title": "诗 五十一",
        "id": "6d7bc69f-dbfb-4b1c-baef-4b22d024942d"
    },
    {
        "author": "拾得",
        "paragraphs": [
            "水浸泥弹丸，思量无道理。",
            "浮沤梦幻身，百年能几几。",
            "不解细思惟，将言长不死。",
            "诛剥垒千金，留将与妻子。"
        ],
        "title": "诗 五十二",
        "id": "88316a3c-a123-47ae-9c7d-444057f9626d"
    },
    {
        "author": "拾得",
        "paragraphs": [
            "云林最幽栖，傍涧枕月谿。",
            "松拂盘陀石，甘泉涌凄凄。",
            "静坐偏佳丽，虚巖曚雾迷。",
            "怡然居憩地，日。"
        ],
        "title": "诗 五十三",
        "id": "b2f2c688-0945-45f8-a110-5ba34a93a30d"
    },
    {
        "author": "拾得",
        "paragraphs": [
            "可笑是林泉，数里少人烟。",
            "云从巖嶂起，瀑布水潺潺。",
            "猨啼唱道曲，虎啸出人间。",
            "松风清飒飒，鸟语声关关。",
            "独步绕石涧，孤陟上峰峦。",
            "时坐盘陀石，偃仰攀萝沿。",
            "遥望城隍处，惟闻闹喧喧。"
        ],
        "title": "诗 五十四",
        "id": "064bae26-29b2-4b4b-b48f-93ad4e9d16e0"
    },
    {
        "author": "丰干",
        "paragraphs": [
            "余自来天台，凡经几万回。",
            "一身如云水，悠悠任去来。",
            "逍遥绝无闹，忘机隆佛道。",
            "世途岐路心，众生多烦恼。",
            "兀兀沈浪海，漂漂轮三界。",
            "可惜一灵物，无始被境埋。",
            "电光瞥然起，生死纷尘埃。",
            "寒山特相访，拾得常往来。",
            "论心话明月，太虚廓无碍。",
            "法界即无边，一法普徧该。"
        ],
        "title": "壁上诗二首 一",
        "id": "ff51f414-8c2e-4658-ba6a-7ffb65d37790"
    },
    {
        "author": "丰干",
        "paragraphs": [
            "本来无一物，亦无尘可拂。",
            "若能了达此，不用坐兀兀。"
        ],
        "title": "壁上诗二首 二",
        "id": "24f48460-fe3a-417b-98ab-5ac1c2bbb611"
    },
    {
        "author": "慧宣",
        "paragraphs": [
            "大誓悯涂炭，乘机入生死。",
            "中州法既弘，葛陂暴亦止。",
            "乳孔光一室，掌镜彻千里。",
            "道盛咒莲华，灾生吟棘子。",
            "埋石缘虽谢，流沙化方始。"
        ],
        "title": "奉和窦使君同恭法师咏高僧二首 竺佛图澄",
        "id": "399ca2c4-7687-4fc5-ae6a-567a0d23c58b"
    },
    {
        "author": "慧宣",
        "paragraphs": [
            "般若唯绝凿，湼槃固无名。",
            "先贤未始觉，之子唱希声。",
            "秦王嗟理诣，童寿揖词清。",
            "徽音闻庐岳，精难动中京。",
            "适验方袍里，奇才复挺生。"
        ],
        "title": "奉和窦使君同恭法师咏高僧二首 释僧肇",
        "id": "7a0db264-19d2-48c6-8b61-ddc5523b82c2"
    },
    {
        "author": "慧宣",
        "paragraphs": [
            "木落树萧槮，水清流㵳寂。",
            "属此悲哉气，复兹羁旅戚。",
            "奚用写烦忧，山泉恣游历。",
            "万丈窥深涧，千寻仰绝壁。",
            "傍岭竹参差，缘崖藤幂{罓/历}。",
            "行行极幽邃，去去逾空寂。",
            "果值息心侣，乔枝方挂锡。",
            "围遶悉栴檀，纯良岂沙砾。",
            "妙法诚无比，深经解怨敌。",
            "心欢即顶礼，道存仍目击。",
            "慧刀幸已逢，疑网于焉析。",
            "岂直却烦恼，方期拯沈溺。"
        ],
        "title": "秋日游东山寺寻殊昙二法师",
        "id": "1d5ab856-44a2-431a-9aed-7ab42730d3c2"
    },
    {
        "author": "慧宣",
        "paragraphs": [
            "如蒙一被服，方堪称福田。"
        ],
        "title": "句",
        "id": "a8c45d99-98d7-4b49-b296-5eb2f7d642eb"
    },
    {
        "author": "法宣",
        "paragraphs": [
            "朱鬣饰金镳，红妆束素腰。",
            "似云来躞蹀，如雪去飘飖。",
            "桃花含浅汗，柳叶带余娇。",
            "骋光将独立，双绝不俱标。"
        ],
        "title": "爱妾换马",
        "id": "85441a30-562e-440f-8220-2ba2cf8e545c"
    },
    {
        "author": "法宣",
        "paragraphs": [
            "桂山留上客，兰室命妖饶。",
            "城中画广黛，宫里束纤腰。",
            "舞袖风前举，歌声扇后娇。",
            "周郎不须顾，今日管弦调。"
        ],
        "title": "和赵王观妓",
        "id": "87721262-872d-4e31-9e9e-f778b6066857"
    },
    {
        "author": "慧偘",
        "paragraphs": [
            "非是无人助，意欲自鸣砧。",
            "向月怜孤影，承风送迥音。",
            "疑擣双丝练，似奏一弦琴。",
            "令君闻独杵，知妾有专心。"
        ],
        "title": "听独杵捣衣",
        "id": "815938ea-8ede-48c7-b9de-0e72a80335b9"
    },
    {
        "author": "慧偘",
        "paragraphs": [
            "羊皮赎去士，马革歛还尸。",
            "天下方无事，孝廉非哭时。"
        ],
        "title": "闻侯方儿来寇",
        "id": "d3f3de62-f789-4e6f-bac3-36b4534739ef"
    },
    {
        "author": "慧净",
        "paragraphs": [
            "鹫岭光前选，祇园表昔恭。",
            "哲人崇踵武，弘道会羣龙。",
            "高座登莲叶，麈尾振霜松。",
            "尘飞扬雅梵，风度引疎钟。",
            "静言澄义海，发论上词锋。",
            "心虚道易合，迹广席难重。",
            "和风动淑气，丽日启时雍。",
            "高才掞雅什，顾己滥朋从。",
            "因兹仰积善，灵华庶可逢。"
        ],
        "title": "和琳法师初春法集之作",
        "id": "1e8f9421-bd0c-481d-953d-991eb81af2ec"
    },
    {
        "author": "慧净",
        "paragraphs": [
            "驭风过阆苑，控鹤下瀛洲。",
            "欲采三芝秀，先从千仞游。",
            "驾凤吟虚管，乘槎泛浅流。",
            "颓龄一已驻，方验大椿秋。"
        ],
        "title": "与英才言聚赋得升天行",
        "id": "62955f72-a945-4ff8-84df-c93c73b4c803"
    },
    {
        "author": "慧净",
        "paragraphs": [
            "日光通汉室，星彩晦周朝。",
            "法城从此构，香阁本岧峣。",
            "株盘仰承露，刹凤俯摩霄。",
            "落照侵虚牖，长虹拖跨桥。",
            "高才暂骋目，云藻随飘飖。",
            "欲追千里骥，终是谢连镳。"
        ],
        "title": "和卢赞府游纪国道场",
        "id": "3205a2f2-b86f-4f86-9003-dc338f8f839d"
    },
    {
        "author": "慧净",
        "paragraphs": [
            "卧疴苦留滞，辟户望遥天。",
            "寒云舒复卷，落雪断还连。",
            "凝华照书阁，飞素涴琴弦。",
            "回飘洛神赋，皎映齐纨篇。",
            "萦阶如鹤舞，拂树似花鲜。",
            "徒赏丰年瑞，沈忧终自怜。"
        ],
        "title": "冬日普光寺卧疾值雪简诸旧游",
        "id": "b0b15cef-b06c-47a2-bf3a-99575ce1310c"
    },
    {
        "author": "慧净",
        "paragraphs": [
            "观化祇山顶，流睇古王城。",
            "万载池犹洁，千年苑尚清。",
            "髣髴影坚路，摧残广脇楹。",
            "七宝仙台亡旧迹，四彩天花绝雨声。",
            "声华日以远，自恨生何晚。",
            "既伤火宅眩中门，还嗟宝渚迷长坂。",
            "步陟平郊望，心游七海上。",
            "扰扰三界溺邪津，浑浑万品忘真匠。",
            "唯有能仁独圆悟，廓尘静浪开玄路。",
            "创逢肌命弃身城，更为求人崩意树。",
            "持囊毕契戒珠净，被甲要心忍衣固。",
            "三祇不倦陵二车，一足忘劳超九数。",
            "定潋江清沐久结，智剑霜凝斩新雾。",
            "无边大劫无不修，六时愍生遵六度。",
            "度有流光功德收，金河示灭归常住。",
            "鹤林权唱演功周，圣德佳音传余响。",
            "龙宫秘典海中探，石室真言山处仰。",
            "流教在兹辰，传芳代有人。",
            "沙河雪岭迷朝径，巨海鸿崖乱夜津。",
            "入万死，求一生。",
            "投针偶穴非同喻，束马悬车岂等程。",
            "不徇今身乐，无祈后代荣。",
            "誓舍危躯追胜义，咸希毕契传灯情。",
            "劳歌勿复陈，延眺且周巡。",
            "东睇女峦留二迹，西施鹿苑去三轮。",
            "北睨舍城池尚在，南睎尊岭穴犹存。",
            "五峰秀，百池分。",
            "粲粲鲜花明四曜，辉辉道树镜三春。",
            "扬锡指山阿，携步上祇陀。",
            "既覩如来叠衣石，复观天授迸余峨。",
            "伫灵镇梵岳，凝思遍生河。",
            "金花逸掌仪前奉，芳盖陵虚殿后过。",
            "旋遶经行砌，目想如神契。",
            "回斯少福涧生津，共会龙华舍尘翳。"
        ],
        "title": "杂言",
        "id": "6ac5494d-4d47-47e0-bd5d-7ee0073040a3"
    },
    {
        "author": "海顺",
        "paragraphs": [
            "我欲偃文修武，身死名存。",
            "斫石通道，祈井流泉。",
            "君肝在内，我身处边。",
            "荆轲拔剑，毛遂捧盘。",
            "不为则已，为则不然。",
            "将恐两虎共鬬，势不俱全。",
            "永□今好，长绝来怨。",
            "是以返迹荒径，息影柴门。"
        ],
        "title": "三不为篇 一",
        "id": "4ccdc8ef-6a4c-4198-b119-8a1359612bfb"
    },
    {
        "author": "海顺",
        "paragraphs": [
            "我欲刺股锥刃，悬头屋梁。",
            "书临雪彩，牒映萤光。",
            "一朝鹏举，万里鸾翔。",
            "纵任才辩，游说君王。",
            "高车反邑，衣锦还乡。",
            "将恐鸟残以羽，兰折由芳。",
            "笼餐讵贵，钩饵难尝。",
            "是以高巢林薮，深穴池塘。"
        ],
        "title": "三不为篇 二",
        "id": "cb6bdf47-c48d-46d1-aa15-c571908207eb"
    },
    {
        "author": "海顺",
        "paragraphs": [
            "我欲衒才鬻德，入市趋朝。",
            "四众瞻仰，三槐附交。",
            "标形引势，身达名超。",
            "箱盈绮服，厨富甘肴。",
            "讽扬弦管，咏美歌谣。",
            "将恐尘栖弱草，露宿危条。",
            "无过日旦，靡越风朝。",
            "是以还伤乐浅，非惟苦遥。"
        ],
        "title": "三不为篇 三",
        "id": "43a5f281-b2df-4c0c-a889-1eea06884407"
    },
    {
        "author": "道恭",
        "paragraphs": [
            "福田资象德，圣种理幽薰。",
            "不持金作缕，还用彩成文。",
            "朱青自掩映，翠绮相氤氲。",
            "独有离离叶，恒向稻畦分。"
        ],
        "title": "出赐玄奘衲袈裟衣应制",
        "id": "fd712ed8-c1c9-4b03-96f5-15a8240ec9a0"
    },
    {
        "author": "辨才",
        "paragraphs": [
            "初酝一缸开，新知万里来。",
            "披云同落寞，步月共裴回。",
            "夜久孤琴思，风长旅鴈哀。",
            "非君有秘术，谁照不然灰。"
        ],
        "title": "设缸面酒欵萧翼探得来字",
        "id": "ab142b51-8147-42f3-bb61-382dd0e765b4"
    },
    {
        "author": "僧凤",
        "paragraphs": [
            "苦哉黑闇女，乐矣功德天。",
            "智者俱不受，愚夫纳二边。",
            "我奉能仁教，归依弥勒前。",
            "愿阐摩诃衍，成就那罗延。"
        ],
        "title": "书遗文后",
        "id": "88188de0-57ed-4879-aef1-08a6066d7a5f"
    },
    {
        "author": "利涉",
        "paragraphs": [
            "我之佛法是无为，何故今朝得有为。",
            "无韦始得三数载，不知此复是何韦。"
        ],
        "title": "讥韦玎吟以韦字为韵",
        "id": "668f092a-f60d-429c-8f46-688c310869c5"
    },
    {
        "author": "道会",
        "paragraphs": [
            "去住俱为客，分悲损性情。",
            "共作无期别，谁能访死生。"
        ],
        "title": "别三辅诸僧",
        "id": "859cf103-303f-4452-94d8-178d22c6fa44"
    },
    {
        "author": "中寤",
        "paragraphs": [
            "瞻思不及望仙兄，早晚升霞入太清。",
            "手种一株松未老，炉烧九转药新成。",
            "心中已得黄庭术，头上应无白发生。",
            "异日却归华表语，待教凡俗普闻名。"
        ],
        "title": "赠王仙柯",
        "id": "066d1bb6-9b8c-4a8b-9443-fcaab86af01b"
    },
    {
        "author": "义净",
        "paragraphs": [
            "游，愁。",
            "赤县远，丹思抽。",
            "鹫岭寒风驶，龙河激水流。",
            "既喜朝闻日复日，不觉颓年秋更秋。",
            "已毕耆山本愿城难遇，终望持经振锡住神州。"
        ],
        "title": "在西国怀王舍城",
        "id": "b2ccc56c-ce16-4308-8bc7-25f602fc4ea0"
    },
    {
        "author": "义净",
        "paragraphs": [
            "观化祇山顶，流睇古王城。",
            "万载池犹洁，千年苑尚清。",
            "髣髴影坚路，摧残广脇𡺡。",
            "七宝仙台亡旧迹，四彩天花绝雨声。",
            "声华日以远，自恨生何晚。",
            "既伤火宅眩中门，还嗟宝渚迷长坂。",
            "步陟平郊望，心游七海上。",
            "扰扰三界溺邪津，浑浑万品亡真匠。",
            "唯有能仁独圆悟，廓尘静浪开玄路。",
            "创逢肌命弃身城，更为求人崩意树。",
            "持囊毕契戒珠净，被甲要心忍衣固。",
            "三祇不倦陵二车，一足忘劳超九数。",
            "定潋江清沐久结，智剑霜凝斩新雾。",
            "无边大劫无不脩，六时愍生遵六度。",
            "度有流光功德收，金河示灭归常住。",
            "鹤林权唱演功周，圣徒往昔传余响。",
            "龙宫秘典海中探，石室真言山处仰。",
            "流教在兹辰，传芳代有人。",
            "沙河雪岭迷朝径，巨海鸿崖乱夜津。",
            "入万死，求一生。",
            "投针偶穴非同喻，束马悬车岂等程。",
            "不徇今身乐，无祈后代荣。",
            "誓舍危躯追胜义，咸希毕契传灯情。",
            "劳歌勿复陈，延眺且周巡。",
            "东睇女峦留二迹，西驰鹿苑去三轮。",
            "北睨舍城池尚在，南睎尊岭穴犹存。",
            "五峰秀，百池分。",
            "粲粲鲜花明四曜，辉辉道树镜三春。",
            "扬锡指山阿，携步上祇陀。",
            "既覩如来叠衣石，复观天授迸余峨。",
            "伫灵镇梵岳，凝思遍生河。",
            "金花逸掌仪前奉，芳盖陵虚殿后过。",
            "旋遶经行砌，目想如神契。",
            "回斯少福涧生津，共会龙华舍尘翳。"
        ],
        "title": "与无行禅师同游鹫岭瞻奉既讫遐眺乡关无任殷忧聊述所怀为杂言诗",
        "id": "2acb6abe-c974-4d64-9742-b54d7fa2b25a"
    },
    {
        "author": "义净",
        "paragraphs": [
            "标心之梵宇，运想入仙洲。",
            "婴痼乖同好，沈情阻若抽。",
            "叶落乍难聚，情离不可收。",
            "何日乘杯至，详观演法流。"
        ],
        "title": "玄逵律师言离广府还望桂林去留怆然自述赠怀",
        "id": "7c30ebf0-782f-4834-bae4-5d7ac875d3bf"
    },
    {
        "author": "义净",
        "paragraphs": [
            "我行之数万，愁绪百重思。",
            "那教六尺影，独步五天陲。"
        ],
        "title": "余以咸亨元年在西京寻听于时与幷部处一法师莱州弘祎论师更有三二诸德同契鹫岭标心觉树然而一公属母亲之年老遂怀恋于幷州祎师遇玄瞻于江宁乃叙情于安养玄逵既到广府复阻先期唯与晋州小僧善行同去神州故友索尔分飞印度新知冥焉未会此时踯躅难以为怀戏拟四愁聊题两绝 一",
        "id": "2da439ef-f602-417e-ac12-2139edb7a6d0"
    },
    {
        "author": "义净",
        "paragraphs": [
            "上将可陵师，匹士志难移。",
            "如论惜短命，何得满长祇。"
        ],
        "title": "余以咸亨元年在西京寻听于时与幷部处一法师莱州弘祎论师更有三二诸德同契鹫岭标心觉树然而一公属母亲之年老遂怀恋于幷州祎师遇玄瞻于江宁乃叙情于安养玄逵既到广府复阻先期唯与晋州小僧善行同去神州故友索尔分飞印度新知冥焉未会此时踯躅难以为怀戏拟四愁聊题两绝 二",
        "id": "4278df7c-9e03-49ed-b222-ff79c952a6ec"
    },
    {
        "author": "义净",
        "paragraphs": [
            "众美仍罗列，羣英已古今。",
            "也知生死分，那得不伤心。"
        ],
        "title": "西域寺",
        "id": "f40ae313-b455-4baf-af9b-459dd7ebd019"
    },
    {
        "author": "义净",
        "paragraphs": [
            "百苦忘劳独进影，四恩在念契流通。",
            "如何未尽传灯志，溘然于此遇途穷。"
        ],
        "title": "道希法师求法西域终于庵摩罗跋国后因巡礼希公住房伤其不幸聊题一绝",
        "id": "eaa8fe9b-4ec4-422d-ba0b-f6de9adbceb7"
    },
    {
        "author": "宝月",
        "paragraphs": [
            "君不见孤鴈关外发，酸嘶度杨越。",
            "空城客子心肠断，幽闺思妇气欲绝。",
            "凝霜夜下拂罗衣，浮云中断开明月。",
            "夜夜遥遥徒相思，年年望望情不歇。",
            "取我匣中青铜镜，情人为我除白发。",
            "行路难，行路难。",
            "夜闻南城汉使度，使我流泪忆长安。"
        ],
        "title": "行路难",
        "id": "de94891c-6ce5-4e0e-87a1-9b5b6c6fd005"
    },
    {
        "author": "景云",
        "paragraphs": [
            "日照西山雪，老僧门始开。",
            "冻瓶粘柱础，宿火陷炉灰。",
            "童子病归去，鹿麑寒入来。",
            "斋钟知渐近，枝鸟下生台。"
        ],
        "title": "老僧",
        "id": "d2b70446-b236-4bf1-a586-7931f512f6cb"
    },
    {
        "author": "景云",
        "paragraphs": [
            "谿翁居处静，谿鸟入门飞。",
            "早起钓鱼去，夜深乘月归。",
            "露香菰米熟，烟煖荇丝肥。",
            "潇洒尘埃外，扁舟一草衣。"
        ],
        "title": "谿叟",
        "id": "4b8f99cb-824b-491d-8720-ecf99d17879c"
    },
    {
        "author": "景云",
        "paragraphs": [
            "画松一似真松树，且待寻思记得无。",
            "曾在天台山上见，石桥南畔第三株。"
        ],
        "title": "画松",
        "id": "5ae3c3c7-7e29-4302-9d84-b7039f73fc9c"
    },
    {
        "author": "理莹",
        "paragraphs": [
            "巖穴多遗秀，弓车屡远招。",
            "周王尊渭叟，颍客傲唐尧。",
            "出处天波洽，关河地势遥。",
            "瞻星吴郡夜，作雾华山朝。",
            "清论虚重席，闲居挂一瓢。",
            "渔歌思坐酌，宸渥宠行轺。",
            "春为荷裳煖，霜因葛履消。",
            "层崖悬瀑溜，万壑振清飙。",
            "谷鸟犹迁木，场驹正食苗。",
            "谢安何日起，台鼎伫君调。"
        ],
        "title": "送戴三征君还谷口旧居",
        "id": "a254b5a9-0c34-42f8-99b0-92cf33bae131"
    },
    {
        "author": "金地藏",
        "paragraphs": [
            "空门寂寞汝思家，礼别云房下九华。",
            "爱向竹栏骑竹马，懒于金地聚金沙。",
            "添瓶涧底休招月，烹茗瓯中罢弄花。",
            "好去不须频下泪，老僧相伴有烟霞。"
        ],
        "title": "送童子下山",
        "id": "07589265-3a3f-4820-9d77-ccbd10c013b4"
    },
    {
        "author": "怀素",
        "paragraphs": [
            "人人送酒不曾沽，终日松间挂一壶。",
            "草圣欲成狂便发，真堪画入醉僧图。"
        ],
        "title": "题张僧繇醉僧图",
        "id": "92079c52-ad70-4ab7-9ca9-bb921fd87199"
    },
    {
        "author": "怀素",
        "paragraphs": [
            "祝融高座对寒峰，云水昭丘几万重。",
            "五月衲衣犹近火，起来白鹤冷青松。"
        ],
        "title": "寄衡岳僧",
        "id": "150641ec-fdac-4c4b-b45d-7c8ddadf5e98"
    },
    {
        "author": "灵一",
        "paragraphs": [
            "西陵潮信满，岛屿没中流。",
            "越客依风水，相思南渡头。",
            "寒光生极浦，落日映沧洲。",
            "何事扬帆去，空惊海上鸥。"
        ],
        "title": "酬皇甫冉西陵见寄",
        "id": "6cadba7f-f388-457c-b615-f7397796da0f"
    },
    {
        "author": "灵一",
        "paragraphs": [
            "近夜山更碧，入林溪转清。",
            "不知伏牛事，潭洞何从横。",
            "野岸烟初合，平湖月未生。",
            "孤舟屡失道，但听秋泉声。"
        ],
        "title": "溪行即事",
        "id": "ad51183f-d0f6-4e7e-8aa2-cce71c4dfd70"
    },
    {
        "author": "灵一",
        "paragraphs": [
            "山头戒坛路，幽映雪岩侧。",
            "四面青石牀，一峰苔藓色。",
            "松风静复起，月影开还黑。",
            "何独乘夜来，殊非昼所得。"
        ],
        "title": "栖霞山夜坐",
        "id": "2efc0d5b-e5cc-4a72-a6c8-edb76195778c"
    },
    {
        "author": "灵一",
        "paragraphs": [
            "石室初投宿，仙翁喜暂容。",
            "花源隔水见，洞府过山逢。",
            "泉涌堦前地，云生户外峰。",
            "中宵自入定，非是欲降龙。"
        ],
        "title": "宿天柱观",
        "id": "cbbbc1cb-9e28-4758-a8d8-50d360249c3d"
    },
    {
        "author": "灵一",
        "paragraphs": [
            "湖南通古寺，来往意无涯。",
            "欲识云门路，千峰到若耶。",
            "春山子敬宅，古木谢敷家。",
            "自可长偕隐，那言相去赊。"
        ],
        "title": "酬皇甫冉将赴无锡于云门寺赠别",
        "id": "a37d754c-e93f-461c-9c91-c92308277ac1"
    },
    {
        "author": "灵一",
        "paragraphs": [
            "泉源新涌出，洞澈映纤云。",
            "稍落芙蓉沼，初淹苔藓文。",
            "素将空意合，净与众流分。",
            "每到清宵月，泠泠梦里闻。"
        ],
        "title": "宜丰新泉",
        "id": "5cba3f40-7528-4901-b67a-3069257b7b68"
    },
    {
        "author": "灵一",
        "paragraphs": [
            "静林溪路远，萧帝有遗踪。",
            "水击罗浮磬，山鸣于阗钟。",
            "灯传三世火，树老万株松。",
            "无数烟霞色，空闻昔卧龙。"
        ],
        "title": "静林精舍",
        "id": "bfa5282c-bdac-4770-9660-3212c5ed1d88"
    },
    {
        "author": "灵一",
        "paragraphs": [
            "客程终日风尘苦，蓬转还家未有期。",
            "林色晓分残雪后，角声寒奏落帆时。",
            "月高星使东看远，云破霜鸿北度迟。",
            "流荡此心难共说，千峰澄霁隔琼枝。"
        ],
        "title": "江行寄张舍人",
        "id": "6c55455c-6682-4f82-af61-b122c047b1ce"
    },
    {
        "author": "灵一",
        "paragraphs": [
            "客意天南兴已阑，不堪言别向仙官。",
            "梦摇玉珮随旄节，心到金华忆杏坛。",
            "荒郊极望归云尽，瘦马空嘶落日残。",
            "想得故山青霭里，泉声入夜独潺潺。"
        ],
        "title": "送王颖悟归左绵",
        "id": "36ea9a24-b6ae-41b6-a9e1-8c65bd05a30a"
    },
    {
        "author": "灵一",
        "paragraphs": [
            "弥天称圣哲，象法初繄赖。",
            "弘道识行藏，匡时知进退。",
            "秦王轻与举，习生重酬对。",
            "学文古篆中，义显心经内。",
            "法服应华夏，金言流海岱。",
            "西方浮云间，更陪龙华会。"
        ],
        "title": "安公",
        "id": "9b086fb1-24ae-44ff-8483-57392b349f9a"
    },
    {
        "author": "灵一",
        "paragraphs": [
            "支公信高逸，久向山林住。",
            "时将孙许游，岂以形骸遇。",
            "幸辞天子诏，复览名臣疏。",
            "西晋尚虚无，南朝久沦悮。",
            "因谈老庄意，乃尽逍遥趣。",
            "谁为竹林贤，风流相比附。"
        ],
        "title": "林公",
        "id": "d218dcc3-4b06-4df8-a786-a6da87b83343"
    },
    {
        "author": "灵一",
        "paragraphs": [
            "远公逢道安，一朝弃儒服。",
            "真机久消歇，世教空拘束。",
            "誓入罗浮中，遂栖庐山曲。",
            "禅经初纂定，佛语新名目。",
            "钵帽绝朝宗，簪裾翻拜伏。",
            "东林多隐士，为我辞荣禄。"
        ],
        "tags": [
            "庐山"
        ],
        "title": "远公",
        "id": "2fd77559-46a5-42d2-9798-697d53fe1617"
    },
    {
        "author": "灵一",
        "paragraphs": [
            "昨夜云生天井东，春山一雨一回风。",
            "林花并逐溪流下，欲上龙池通不通。"
        ],
        "title": "雨后欲寻天目山问元骆二公溪路",
        "id": "496481f2-d29b-415d-bc50-be2b7828ed0f"
    },
    {
        "author": "灵一",
        "paragraphs": [
            "虎溪闲月引相过，带雪松枝挂薜萝。",
            "无限青山行欲尽，白云深处老僧多。"
        ],
        "title": "题僧院",
        "id": "a259dbe2-8920-467f-a8ee-8b05c2aed4b1"
    },
    {
        "author": "灵一",
        "paragraphs": [
            "山寺门前多古松，溪行欲到已闻钟。",
            "中宵引领寻高顶，月照云峰凡几重。"
        ],
        "title": "宿静林寺",
        "id": "2f3625d5-e292-474f-8d7b-5b60a5f8bb52"
    },
    {
        "author": "灵一",
        "paragraphs": [
            "再寻招隐地，重会息心期。",
            "樵客问归日，山僧记别时。",
            "野云阴远甸，秋雨涨前陂。",
            "勿谓探形胜，吾今不好奇。"
        ],
        "title": "再还宜丰寺",
        "id": "2a4ba762-2524-4dc1-b3e4-c83755418f16"
    },
    {
        "author": "灵一",
        "paragraphs": [
            "野迳东风起，山扉度日开。",
            "晴光拆红萼，流水长青苔。",
            "逋客殊未去，芳时已再来。",
            "非关恋春草，自是欲裴回。"
        ],
        "title": "春日山斋",
        "id": "e6c19e01-fde5-437d-9c29-9eb5b8fe87d1"
    },
    {
        "author": "灵一",
        "paragraphs": [
            "一身无定处，万里独销魂。",
            "芳草迷归路，春流滴泪痕。",
            "几时休旅食，何夜宿江村。",
            "欲识相思苦，空山啼暮猨。"
        ],
        "title": "留别忠州故人",
        "id": "99f29e16-c8cc-44c4-9986-8b78103c48aa"
    },
    {
        "author": "灵一",
        "paragraphs": [
            "凭高莫送远，看欲断归心。",
            "别恨啼猨苦，相思流水深。",
            "翠云南涧影，丹桂晚山阴。",
            "若未来双鹄，辽城何更寻。"
        ],
        "title": "送别",
        "id": "1677ecc0-38c9-4ef7-8bd0-7c95de73498a"
    },
    {
        "author": "灵一",
        "paragraphs": [
            "禅门居此地，瞻望在虚空。",
            "水国月未上，苍生如梦中。",
            "上人知机士，瓶锡慰樊笼。",
            "彼土诸梵众，嗟君扬道风。"
        ],
        "title": "送冽寺主之京迎禅和尚",
        "id": "11223579-1400-4587-8a47-15baae393c50"
    },
    {
        "author": "灵一",
        "paragraphs": [
            "旅游无近远，要自别魂销。",
            "官柳乡愁乱，春山客路遥。",
            "伴行芳草远，缘兴野花飘。",
            "计日功成后，还将辅圣朝。"
        ],
        "title": "送王法师之西川",
        "id": "1d2d3a7c-4f70-4194-b13b-89956213a605"
    },
    {
        "author": "灵一",
        "paragraphs": [
            "终南千古后，独尔继卿名。",
            "离障非今日，脩因是几生。",
            "乱峰寒影暮，深涧野流清。",
            "远客归心苦，难为此别情。"
        ],
        "title": "送范律师往果州",
        "id": "10d43809-955c-42c1-b1a5-595ab73c3292"
    },
    {
        "author": "灵一",
        "paragraphs": [
            "能将疎懒背时人，不厌孤萍任此身。",
            "江上昔年同出处，天涯今日共风尘。",
            "平湖旧隐应残雪，芳草归心未隔春。",
            "前路倍怜多胜事，到家知庆彩衣新。"
        ],
        "title": "送明素上人归楚觐省",
        "id": "10fd5f1a-f4b0-44de-a2fe-fe0ea9ec0452"
    },
    {
        "author": "灵一",
        "paragraphs": [
            "缅想咸阳事可嗟，楚歌哀怨思无涯。",
            "八千子弟归何处，万里鸿沟属汉家。",
            "弓断阵前争日月，血流垓下定龙蛇。",
            "拔山力尽乌江水，今日悠悠空浪花。"
        ],
        "tags": [
            "带有地名",
            "咏史怀古",
            "地名"
        ],
        "title": "项王庙",
        "id": "12c4c59c-1731-4a08-8451-b6196514c7fb"
    },
    {
        "author": "灵一",
        "paragraphs": [
            "长溪通夜静，素舸与人闲。",
            "月影沈秋水，风声落暮山。",
            "稻花千顷外，莲叶两河间。",
            "陶令多真意，相思一解颜。"
        ],
        "title": "酬陈明府舟中见赠",
        "id": "687672f5-42e2-44b3-b628-4945e3e13967"
    },
    {
        "author": "灵一",
        "paragraphs": [
            "上入禅室路裴回，万木清阴向日开。",
            "寒竹影侵行迳石，秋风声入诵经台。",
            "闲云不系从舒卷，狎鸟无机任往来。",
            "更惜片阳谈妙理，归时莫待暝钟催。"
        ],
        "title": "题东兰若",
        "id": "3dabe898-2356-4429-8e68-e6d63793a231"
    },
    {
        "author": "灵一",
        "paragraphs": [
            "苦见人间世，思归洞里天。",
            "纵令山鸟语，不废野人眠。"
        ],
        "title": "送朱放",
        "id": "55f12ad3-7e94-457d-a19b-17d57fbe3a8b"
    },
    {
        "author": "灵一",
        "paragraphs": [
            "禅客无心忆薜萝，自然行径向山多。",
            "知君欲问人间事，始与浮云共一过。"
        ],
        "title": "归岑山过惟审上人别业",
        "id": "99a54334-fe8d-4855-9778-00d5932e37c7"
    },
    {
        "author": "灵一",
        "paragraphs": [
            "苕水滩行浅，潜州路渐深。",
            "参差远岫色，迢递野人心。",
            "冻涧冰难释，秋山日易阴。"
        ],
        "title": "于潜道中呈元八处士",
        "id": "0be3b57d-e63b-4c99-815d-d431059df121"
    },
    {
        "author": "灵一",
        "paragraphs": [
            "漾舟云路客，来过夕阳时。",
            "向背堪遗恨，逢迎宿未期。",
            "水容愁暮急，花影动春迟。",
            "别后王孙草，青青入梦思。"
        ],
        "title": "送殷判官归上都",
        "id": "2453d4ef-e09d-4430-8a90-baaa296fb18a"
    },
    {
        "author": "灵一",
        "paragraphs": [
            "幽人从远岳，过客爱春山。",
            "高驾能相送，孤游且未还。",
            "紫苔封井石，绿竹掩柴关。",
            "若到云峰外，齐心去住间。"
        ],
        "title": "赠别皇甫曾",
        "id": "9c35fd6f-e6d5-4e80-988d-c8e49214b0c9"
    },
    {
        "author": "灵一",
        "paragraphs": [
            "欲向麻源隐，能寻谢客踪。",
            "空山几千里，幽谷第三重。",
            "茅宇宁须葺，荷衣不待缝。",
            "因君见往事，为我谢乔松。"
        ],
        "title": "送陈允初卜居麻园",
        "id": "bf3f8a1c-6ec7-4128-9f03-9f75d8f4f34c"
    },
    {
        "author": "灵一",
        "paragraphs": [
            "凉飙乱黄叶，迟客橘阴清。",
            "萝径封行迹，云门闭野情。",
            "零林秋露响，穿竹暮烟轻。",
            "莫恋幽栖地，怀安却败名。"
        ],
        "title": "秋题刘逸人林泉",
        "id": "2825aaf0-0489-43a1-ae1a-2056f12e428f"
    },
    {
        "author": "灵一",
        "paragraphs": [
            "野客同舟楫，相携复一归。",
            "孤烟生暮景，远岫带春晖。",
            "不道还山是，谁云向郭非。",
            "禅门有通隐，喧寂共忘机。"
        ],
        "title": "自大林与韩明府归郭中精舍",
        "id": "f57f07a2-433b-47cc-9c85-dae1683d1043"
    },
    {
        "author": "灵一",
        "paragraphs": [
            "旌旗江上出，花外卷帘空。",
            "夜色临城月，春寒度水风。",
            "虽然行李别，且喜语音同。",
            "若问匡庐事，终身媿远公。"
        ],
        "tags": [
            "庐山"
        ],
        "title": "同使君宿大梁驿",
        "id": "b786421e-8065-4df8-bcf9-8eb9e9dfe544"
    },
    {
        "author": "灵一",
        "paragraphs": [
            "闻说花源堪避秦，幽寻数月不逢人。",
            "烟霞洞里无鸡犬，风雨林间有鬼神。",
            "黄公石上三芝秀，陶令门前五柳春。",
            "醉卧白云闲入梦，不知何物是吾身。"
        ],
        "title": "题黄公陶翰别业",
        "id": "52c9a166-c7c9-4a7b-9fc0-40a78f7c810c"
    },
    {
        "author": "灵一",
        "paragraphs": [
            "画戟重门楚水阴，天涯欲暮共伤心。",
            "南荆双戟痕犹在，北斗孤魂望已深。",
            "莲花幕下悲风起，细柳营边晓月临。",
            "有路茫茫向谁问，感君空有泪霑襟。"
        ],
        "title": "哭卫尚书",
        "id": "11d45373-18b3-4358-a460-7238dbce4ea7"
    },
    {
        "author": "灵一",
        "paragraphs": [
            "禅师来往翠微间，万里千峰到剡山。",
            "何时共到天台里，身与浮云处处闲。"
        ],
        "title": "赠灵澈禅师",
        "id": "d3599744-2346-4d5d-861f-f70fb6c64256"
    },
    {
        "author": "灵一",
        "paragraphs": [
            "池上莲荷不自开，山中流水偶然来。",
            "若言聚散定由我，未是回时那得回。"
        ],
        "title": "将出宜丰寺留题山房",
        "id": "f3eef5d5-716a-4604-9c5f-e43622122eb2"
    },
    {
        "author": "灵一",
        "paragraphs": [
            "王乔所居空山观，白云至今凝不散。",
            "坛场月路几千年，往往吹笙下天半。",
            "瀑布西行过石桥，黄精采根还采苗。",
            "忽见一人檠茶碗，篸花昨夜风吹满。",
            "自言家处在东坡，白犬相随邀我过。",
            "松间石上有棋局，能使樵人烂斧柯。"
        ],
        "title": "妙乐观",
        "id": "48c1155c-db42-4da7-9fe5-a3e5ff014f55"
    },
    {
        "author": "灵一",
        "paragraphs": [
            "野泉烟火白云间，坐饮香茶爱此山。",
            "巖下维舟不忍去，青溪流水暮潺潺。"
        ],
        "title": "与元居士青山潭饮茶",
        "id": "c27027fb-17c5-4b5c-89de-c2ee9bccbbc8"
    },
    {
        "author": "灵一",
        "paragraphs": [
            "垂涕凭回信，为语柳园人。",
            "情知独难守，又是一阳春。"
        ],
        "title": "送人得荡子归倡妇",
        "id": "b157fafc-0570-4363-bd58-956ab9996f19"
    },
    {
        "author": "灵一",
        "paragraphs": [
            "滤泉侵月起，扫径避虫行。"
        ],
        "title": "句",
        "id": "c9d80fbd-8ad0-428b-bef1-9f80dc33859e"
    },
    {
        "author": "灵澈",
        "paragraphs": [
            "新莺傍簷晓更悲，孤音清泠啭素枝。",
            "口边血出语未尽，岂是怨恨人不知。",
            "不食枯桑葚，不衔苦李花。",
            "偶然弄枢机，婉转凌烟霞。",
            "众雏飞鸣何跼促，自觇游蜂啄枯木。",
            "玄猨何事朝夜啼，白鹭长在汀洲宿。",
            "黑雕黄鹤岂不高，金笼玉钩伤羽毛。",
            "三江七泽去不得，风烟日暮生波涛。",
            "飞去来，莫上高城头，莫下空园里。",
            "城头鸱鸟拾羶腥，空园燕雀争泥滓。",
            "愿当结舌含白云，五月六月一声不可闻。"
        ],
        "title": "听莺歌",
        "id": "bb3baba2-08b8-41f7-93c1-2556ccc9cd03"
    },
    {
        "author": "灵澈",
        "paragraphs": [
            "山边水边待月明，暂向人间借路行。",
            "如今还向山边去，只有湖水无行路。"
        ],
        "title": "归湖南作",
        "id": "d8f7faec-e05c-41d0-8274-563d67bb1ba2"
    },
    {
        "author": "灵澈",
        "paragraphs": [
            "初放到沧洲，前心讵解愁。",
            "旧交容不拜，临老学梳头。",
            "禅室白云去，故山明月秋。",
            "几年犹在此，北户水南流。"
        ],
        "title": "初到汀州",
        "id": "05eaa52a-410f-49fa-8b61-64993e5f99fe"
    },
    {
        "author": "灵澈",
        "paragraphs": [
            "清晨有高会，宾从出东方。",
            "楚俗风烟古，汀洲草木凉。",
            "山情来远思，菊意在重阳。",
            "心忆华池上，从容鸳鹭行。"
        ],
        "title": "九日和于使君思上京亲故",
        "id": "5eaa230b-69e8-41d4-8799-1af8ab21e870"
    },
    {
        "author": "灵澈",
        "paragraphs": [
            "律仪通外学，诗思入玄关。",
            "烟景随缘到，风姿与道闲。",
            "贯花留净室，呪水度空山。",
            "谁识浮云意，悠悠天地间。"
        ],
        "title": "送道虔上人游方",
        "id": "f81e83bd-da8a-4732-8ccc-6598cfab1567"
    },
    {
        "author": "灵澈",
        "paragraphs": [
            "林间出定恋庭闱，圣主恩深暂许归。",
            "双树欲辞金锡冷，四花犹向玉阶飞。",
            "梁山拂汉分清境，蜀雪和烟惹翠微。",
            "此去不须求彩服，紫衣全胜老莱衣。"
        ],
        "title": "送鉴供奉归蜀宁亲",
        "id": "182ce674-154a-4774-9155-f52eb9be7d58"
    },
    {
        "author": "灵澈",
        "paragraphs": [
            "天台众峯外，华顶当寒空。",
            "有时半不见，崔嵬在云中。"
        ],
        "title": "天姥岑望天台山",
        "id": "d75d10f2-7355-4692-b8be-fb480ec5bfd4"
    },
    {
        "author": "灵澈",
        "paragraphs": [
            "古墓石棱棱，寒云晚景凝。",
            "空悲虎溪月，不见鴈门僧。"
        ],
        "title": "远公墓",
        "id": "44407cb2-b65a-4b45-9d9d-490d27103f4f"
    },
    {
        "author": "灵澈",
        "paragraphs": [
            "天寒猛虎叫巖雪，林下无人空有月。",
            "千年像教今不闻，焚香独为鬼神说。"
        ],
        "title": "宿东林寺",
        "id": "fb83d515-8c51-4424-8e60-5b8d2bda2614"
    },
    {
        "author": "灵澈",
        "paragraphs": [
            "古松古柏巖壁间，猨攀鹤巢古枝折。",
            "五月有霜六月寒，时见山翁来取雪。"
        ],
        "title": "简寂观",
        "id": "15636371-7eb4-4a51-b5be-ad9c30842a99"
    },
    {
        "author": "灵澈",
        "paragraphs": [
            "欲曙九衢人更多，千条香烛照星河。",
            "今朝始见金吾贵，车马纵横避玉珂。"
        ],
        "title": "元日观郭将军早朝",
        "id": "fc5ea508-8105-499e-abef-fd1aea6e6570"
    },
    {
        "author": "灵澈",
        "paragraphs": [
            "年老心闲无外事，麻衣草座亦容身。",
            "相逢尽道休官好，林下何曾见一人。"
        ],
        "title": "东林寺酬韦丹刺史",
        "id": "70df7406-953a-4775-b8b3-cb9aec4fc282"
    },
    {
        "author": "灵澈",
        "paragraphs": [
            "古殿清阴山木春，池边跂石一观身。",
            "谁能来此焚香坐，共作罏峯二十人。"
        ],
        "title": "东林寺寄包侍御",
        "id": "c9f86105-9b01-4a6e-85d7-61873c59af38"
    },
    {
        "author": "灵澈",
        "paragraphs": [
            "日日爱山归已迟，闲闲空度少年时。",
            "余身定寄林中老，心与长松片石期。"
        ],
        "title": "西林寄杨公",
        "id": "7dcfee10-85f3-4c5b-b2bd-82d2e9845a91"
    },
    {
        "author": "灵澈",
        "paragraphs": [
            "童子出家无第行，随师乞食遣称名。",
            "长沙岂敢论年几，绛老惟知甲子生。"
        ],
        "title": "荅徐广叔四问",
        "id": "cf42fa29-3234-4fd3-b21c-85dc95619905"
    },
    {
        "author": "灵澈",
        "paragraphs": [
            "时时闻说故人死，日日自悲随老身。",
            "白发不生应不得，青山长在属何人。"
        ],
        "title": "闻李处士亡",
        "id": "daf40fe3-ecd8-4f43-a329-6b0f40ca8906"
    },
    {
        "author": "灵澈",
        "paragraphs": [
            "松树有死枝，冢上唯莓苔。",
            "石门无人入，古木花不开。",
            "绿竹岁寒在，故人衰老多。",
            "月色静中见，泉声深处闻。",
            "古观茅山下，诸峯欲曙时。",
            "真人是黄子，玉堂生紫芝。",
            "禅门至六祖，衣钵无人得。",
            "古墓碑表折，荒垅松柏稀。",
            "秋深知气正，家近觉山寒。",
            "山僧不记重阳日，因见茱萸忆去年。",
            "今非古狱下，莫向斗边看。",
            "海月生残夜，江春入暮年。",
            "窗风枯砚水，山雨慢琴弦。"
        ],
        "title": "句",
        "id": "859e2308-e9d5-4472-9cd9-2885252df5f0"
    },
    {
        "author": "大易",
        "paragraphs": [
            "灵祠古木合，波飏大江濆。",
            "未□湘南雨，知为何处云。",
            "苔痕涩珠履，草色妒罗裙。",
            "妙鼓彤云瑟，羁臣不可闻。"
        ],
        "title": "湘夫人祠",
        "id": "c04861a2-67e3-42e5-9ccc-f370843238e7"
    },
    {
        "author": "大易",
        "paragraphs": [
            "侍臣何事辞云陛，江上微云见雪花。",
            "望阁未承丹凤诏，掩门空对楚人家。",
            "陈琳草奏才还在，王粲登楼兴未赊。",
            "高馆更容尘外客，仍令归路待瑶华。"
        ],
        "title": "赠司空拾遗",
        "id": "f88cbc54-e083-4145-9217-f79a7082e150"
    },
    {
        "author": "法照",
        "paragraphs": [
            "闭门深树里，闲足鸟来过。",
            "五马不复贵，一僧谁奈何。",
            "药苗家自有，香饭乞时多。",
            "寄语婵娟客，将心向薜萝。"
        ],
        "title": "寄钱郎中",
        "id": "b6ff2497-569b-4120-a582-d535fb711f40"
    },
    {
        "author": "法照",
        "paragraphs": [
            "越人僧体古，清虑洗尘劳。",
            "一国诗名远，多生律行高。",
            "见山援葛藟，避世著方袍。",
            "早晚云门去，侬应逐尔曹。"
        ],
        "title": "送清江上人",
        "id": "ffb26ef1-cdd2-4992-b294-f289c5136274"
    },
    {
        "author": "法照",
        "paragraphs": [
            "万里归乡路，随缘不算程。",
            "寻山百衲弊，过海一杯轻。",
            "夜宿依云色，晨斋就水声。",
            "何年持贝叶，却到汉家城。"
        ],
        "title": "送无著禅师归新罗",
        "id": "b789d346-8be8-4699-9efd-6c8eb76b8e00"
    },
    {
        "author": "释泚",
        "paragraphs": [
            "空水潮色净，澹然湖上心。",
            "舳舻轻且进，汀洲如可寻。",
            "秋风洄溯险，落日波涛深。",
            "寂寞武陵去，中流方至今。"
        ],
        "title": "游元象泊",
        "id": "a3cabb82-133d-46a6-902d-91a2d1eba29e"
    },
    {
        "author": "释泚",
        "paragraphs": [
            "野外车骑绝，古村桑柘阴。",
            "流莺出谷静，春草闭门深。",
            "学稼农为业，忘情道作心。",
            "因知上皇日，凿井在灵林。"
        ],
        "title": "北原别业",
        "id": "4391c2fd-e6a8-4010-a736-2140b795702c"
    },
    {
        "author": "庞蕴",
        "paragraphs": [
            "未识龙宫莫说珠，识珠言说与君殊。",
            "空拳只是婴儿信，岂得将来诳老夫。"
        ],
        "title": "杂诗 一",
        "id": "fd94beef-064d-4c50-87cd-7ecfe9fc1209"
    },
    {
        "author": "庞蕴",
        "paragraphs": [
            "万法从心起，心生万法生。",
            "法生同日了，来去在虚行。",
            "寄语脩道人，空生慎勿生。",
            "如能达此理，不动出深坑。"
        ],
        "title": "杂诗 二",
        "id": "cb36e4cc-2743-4522-8bb7-4adf213bd836"
    },
    {
        "author": "庞蕴",
        "paragraphs": [
            "极目观前境，寂寞无一人。",
            "回头看后底，影亦不随身。"
        ],
        "title": "杂诗 三",
        "id": "68f4eb4f-573e-4918-80e2-ef374211f4d6"
    },
    {
        "author": "庞蕴",
        "paragraphs": [
            "神识苟能无罣碍，廓周法界等虚空。",
            "不假坐禅持戒律，超然解脱岂劳功。"
        ],
        "title": "杂诗 四",
        "id": "bb25d196-f370-4bc0-a101-b339e8d94366"
    },
    {
        "author": "庞蕴",
        "paragraphs": [
            "日用事无别，惟吾自偶偕。",
            "头头非取舍，处处勿张乖。",
            "朱紫谁为号，青山绝点埃。",
            "神通幷妙用，运水及搬柴。"
        ],
        "title": "杂诗 五",
        "id": "e619ce93-b8f8-4353-a176-6a9e3d2f8a18"
    },
    {
        "author": "庞蕴",
        "paragraphs": [
            "十方同聚会，个个学无为。",
            "此是选佛场，心空及第归。"
        ],
        "title": "杂诗 六",
        "id": "696f593c-3ff8-4ae6-b491-99d732219066"
    },
    {
        "author": "庞蕴",
        "paragraphs": [
            "熖水无鱼下底钩，觅鱼无处笑君愁。",
            "可怜谷隐老禅伯，被唾如何见亦羞。"
        ],
        "title": "杂诗 七",
        "id": "f76bc373-d980-42d4-88d0-282f58a305cd"
    },
    {
        "author": "护国",
        "paragraphs": [
            "諠静各有路，偶随心所安。",
            "纵然在朝市，终不忘林峦。",
            "四皓将拂衣，二疏能挂冠。",
            "窓前隐逸传，每日三时看。",
            "靳尚那可论，屈原亦可叹。",
            "至今黄泉下，名及青云端。",
            "松牖见初月，花间礼古坛。",
            "何处论心怀，世上空漫漫。"
        ],
        "title": "归山作",
        "id": "05791273-8a39-45ac-b858-dc2d370cb10f"
    },
    {
        "author": "护国",
        "paragraphs": [
            "王乔一去空仙观，白云至今凝不散。",
            "星垣松殿几千秋，往往笙歌天下半。",
            "瀑布西行过石桥，黄精采根还采苗。",
            "路逢一人擎药椀，松花夜雨风吹满。",
            "自言家住在东坡，白犬相随邀我过。",
            "南山石上有棋局，曾使樵夫烂斧柯。"
        ],
        "title": "题醴陵玉仙观歌",
        "id": "d629a68c-097f-4af3-872d-c8e596bd0e48"
    },
    {
        "author": "护国",
        "paragraphs": [
            "森然古巖里，净行一番僧。",
            "松下滤寒水，佛前挑夜灯。",
            "莲花国土异，贝叶梵书能。",
            "想到空王境，无心问爱憎。"
        ],
        "title": "访云母山僧",
        "id": "9e7364d8-49f0-4e93-84ff-638d2d64d0de"
    },
    {
        "author": "护国",
        "paragraphs": [
            "湖上见秋色，旷然如尔怀。",
            "岂惟欢陇亩，兼亦外形骸。",
            "待月归山寺，弹琴坐暝斋。",
            "布衣闲自贵，何用谒天阶。"
        ],
        "title": "题王班水亭",
        "id": "d6b8647f-4683-4732-b077-f3c576151f73"
    },
    {
        "author": "护国",
        "paragraphs": [
            "为问幽兰桂，空山复若何。",
            "芬芳终有分，采折更谁过。",
            "望在轩阶近，恩霑雨露多。",
            "移居傥得地，长愿接琼柯。"
        ],
        "title": "山中寄王员外",
        "id": "5ecd2cd4-c617-4a8f-a676-79c2a8997ae7"
    },
    {
        "author": "护国",
        "paragraphs": [
            "毛骨贵天生，肌肤片玉明。",
            "见人空解笑，弄物不知名。",
            "国器嗟犹小，门风望益清。",
            "抱来芳树下，时引凤雏声。"
        ],
        "title": "许州郑使君孩子",
        "id": "398cc8c4-da35-473c-939d-61e627e91973"
    },
    {
        "author": "护国",
        "paragraphs": [
            "惆怅至日暮，寒鸦啼树林。",
            "破阶苔色厚，残壁雨痕深。",
            "命与时不遇，福为祸所侵。",
            "空余行迳在，令我叹人吟。"
        ],
        "title": "怆故人旧居",
        "id": "3ee851c9-58ad-4870-984b-2c84a58fad04"
    },
    {
        "author": "护国",
        "paragraphs": [
            "浮丘山上见黄冠，松栢森森登古坛。",
            "一茎青竹以为杖，数颗仙桃仍未餐。",
            "长安市里仍卖卜，武陵溪畔每烧丹。",
            "缩地往来无定所，花源到处路漫漫。"
        ],
        "title": "逢灵道士",
        "id": "1e1e8c15-4626-4de5-8739-8005dba3f17e"
    },
    {
        "author": "护国",
        "paragraphs": [
            "情人取次几淹留，别后南州与北州。",
            "月色为怜今夜客，砧声那似去年秋。",
            "欲除豺虎论三略，莫对云山咏四愁。",
            "亲故相逢且借问，古来无种是王侯。"
        ],
        "title": "别盛安",
        "id": "29ef36ed-0890-4fd2-b73b-08339655a268"
    },
    {
        "author": "护国",
        "paragraphs": [
            "箧中遗草是琅玕，对此空令洒泪看。",
            "三径尚余行迹在，数萤犹是映书残。",
            "晨光不借泉门晓，暝色唯添陇树寒。",
            "欲问皇天天更远，有才无命说应难。"
        ],
        "title": "伤蔡处士",
        "id": "a227f318-8a89-4199-aa8d-4e01e98aae78"
    },
    {
        "author": "护国",
        "paragraphs": [
            "出谷入谷路回转，秋风已至归期晚。",
            "举头何处望来踪，万仞千山鸟飞远。"
        ],
        "title": "临川道中",
        "id": "5c2bb0e0-4898-4eb6-b6c6-0df522282332"
    },
    {
        "author": "护国",
        "paragraphs": [
            "此君与我在云溪，劲节奇文胜杖藜。",
            "为有岁寒堪赠远，玉阶行处愿提携。"
        ],
        "title": "赠张驸马斑竹柱杖",
        "id": "fadc3151-ead3-4a78-a688-34c4e66314f9"
    },
    {
        "author": "法振",
        "paragraphs": [
            "哀乐暗成疾，卧中芳月移。",
            "西山有清士，孤啸不可追。",
            "擣药昼林静，汲泉阴涧迟。",
            "微踪与麋鹿，远谢求羊知。"
        ],
        "title": "病愈寄友",
        "id": "970a828c-5164-46af-a661-daf6adef7c9a"
    },
    {
        "author": "法振",
        "paragraphs": [
            "谁向春莺道，名园已共知。",
            "簷前回水影，城上出花枝。",
            "摇拂烟云动，登临翰墨随。",
            "相招能不厌，山舍为君移。"
        ],
        "title": "程评事西园之作",
        "id": "61f1c072-a1bb-4cf2-8393-6b28b2a57636"
    },
    {
        "author": "法振",
        "paragraphs": [
            "溪草落溅溅，鱼飞入稻田。",
            "早寒临洞月，轻素卷帘烟。",
            "䪻帻题新句，蓑衣象古贤。",
            "曙花闲秀色，三十六峰前。"
        ],
        "title": "陈九溪中草堂",
        "id": "33872d17-5603-4d5f-9d69-e190efbd8f62"
    },
    {
        "author": "法振",
        "paragraphs": [
            "孤櫂移官舍，新农寄楚田。",
            "晴林渡海日，春草长湖烟。",
            "卧对闲鸥戏，谈经稚子贤。",
            "佳期更何许，应向啸台前。"
        ],
        "title": "题天长阮少府湖上客归",
        "id": "7c9b08e1-29cd-4037-a859-28a49f2a16b6"
    },
    {
        "author": "法振",
        "paragraphs": [
            "道成人不识，流水响空山。",
            "花暗轩窓外，云随坐卧间。",
            "验图名已久，绝粒事长闲。",
            "更欲昆仑去，羞看绛节还。"
        ],
        "title": "题万山许炼师",
        "id": "2dca8305-fd75-4ef3-a86c-bdceb099759d"
    },
    {
        "author": "法振",
        "paragraphs": [
            "白羽三千驻，萧萧万里行。",
            "出关深汉垒，带月破蕃营。",
            "蔓草河原色，悲笳碎叶声。",
            "欲朝王母殿，前路驻高旌。"
        ],
        "title": "河源破贼后赠袁将军",
        "id": "0d5f8fe5-e5d2-49bf-839a-9dba06c8a431"
    },
    {
        "author": "法振",
        "paragraphs": [
            "纱帽度残春，虚舟寄一身。",
            "溪边逢越女，花里问秦人。",
            "古塞连山静，阴霞落海新。",
            "有时城郭去，暗与酒家亲。"
        ],
        "title": "越中赠程先生",
        "id": "3c1e1520-c4ea-4c7c-a4e8-a2db3113bfcd"
    },
    {
        "author": "法振",
        "paragraphs": [
            "关山今不掩，军候鸟先知。",
            "大汉嫖姚入，乌孙部曲随。",
            "高旌天外驻，寒角月中吹。",
            "归到长安第，花应再满枝。"
        ],
        "title": "送常大夫赴朔方",
        "id": "58ab86f4-dbb9-4dc2-ae00-4d49233dd83c"
    },
    {
        "author": "法振",
        "paragraphs": [
            "不须行借问，为尔话闽中。",
            "海岛阴晴日，江帆来去风。",
            "道游玄度宅，身寄朗陵公。",
            "此别何伤远，如今关塞通。"
        ],
        "title": "送人游闽越",
        "id": "a313f472-a62c-45df-90cc-d4f0fa508732"
    },
    {
        "author": "法振",
        "paragraphs": [
            "潮落风初定，天吴避客舟。",
            "近承三殿旨，欲向五湖游。",
            "不厌乌皮几，新缝鹤氅裘。",
            "明珠漂断岸，阴火映中流。",
            "华盖芝童引，神丹桂女收。",
            "悬知居缥缈，因为识浮丘。"
        ],
        "title": "送褚先生海上寻封炼师",
        "id": "12b1b340-0cb9-4ddb-b1e5-b7758e47ca29"
    },
    {
        "author": "法振",
        "paragraphs": [
            "微雨空山夜洗兵，绣衣朝拂海云清。",
            "幕中运策心应苦，马上吟诗卷已成。",
            "离亭不惜花源醉，古道犹看蔓草生。",
            "因说元戎能破敌，高歌一曲陇关情。"
        ],
        "title": "送韩侍御自使幕巡海北",
        "id": "96c807aa-8284-4bff-995d-e53848d30ee4"
    },
    {
        "author": "法振",
        "paragraphs": [
            "新田绕屋半春耕，藜杖闲门引客行。",
            "山翠自成微雨色，谿花不隐乱泉声。",
            "渔家远到堪留兴，公府悬知欲厌名。",
            "入夜更宜明月满，双童唤出解吹笙。"
        ],
        "title": "张舍人南谿别业",
        "id": "a36ddea5-8195-42d5-a684-16a9b01ced63"
    },
    {
        "author": "法振",
        "paragraphs": [
            "归风白马引嘶声，落日犹看楚客情。",
            "塞口竹缘空戍没，潮头沙拥慢冈成。",
            "松田且欲亲耕种，郡守何偏问姓名。",
            "东道宿程投故栅，依依渔父解相迎。"
        ],
        "title": "别卢使君归故栅村",
        "id": "3a040e1c-e431-499e-a0d3-f2375f744ef4"
    },
    {
        "author": "法振",
        "paragraphs": [
            "不到终南向几秋，移居更欲近沧洲。",
            "风吹雨色连村暗，潮拥菱花出岸浮。",
            "漠漠望中春自艳，寥寥泊处夜堪愁。",
            "如君岂得空高枕，只益天书遣远求。"
        ],
        "title": "丹阳浦送客之海上",
        "id": "36b5947b-2140-4c62-9dce-33b00e0eb4c8"
    },
    {
        "author": "法振",
        "paragraphs": [
            "西塞长云尽，南湖片月斜。",
            "漾舟人不见，卧入武陵花。"
        ],
        "title": "月夜泛舟",
        "id": "a363d7df-7ac4-4a52-a920-b8839410ca1b"
    },
    {
        "author": "法振",
        "paragraphs": [
            "玉帛征贤楚客稀，猨啼相送武陵归。",
            "湖头望入桃花去，一片春帆带雨飞。"
        ],
        "title": "送友人之上都",
        "id": "2fb4c0b8-9e27-4faf-b223-2cb218feb6cc"
    },
    {
        "author": "法振",
        "paragraphs": [
            "画鼓催来锦臂襄，小娥双起整霓裳。"
        ],
        "title": "句",
        "id": "e6cf796d-47d6-443e-bbe3-4f2422ab0744"
    },
    {
        "author": "清江",
        "paragraphs": [
            "此身虽不系，忧道亦劳生。",
            "万里江湖梦，千山雨雪行。",
            "人家依旧垒，关路闭层城。",
            "未尽交河虏，犹屯细柳兵。",
            "艰难嗟远客，栖托赖深情。",
            "贫病吾将有，精修许少卿。"
        ],
        "title": "早发陕州途中赠严祕书",
        "id": "5d47e8be-e0ba-4942-b6a1-e1684e3f39d6"
    },
    {
        "author": "清江",
        "paragraphs": [
            "春日春风至，阳和似不均。",
            "病身空益老，愁鬓不知春。",
            "宇宙成遗物，光阴促幻身。",
            "客游伤末路，心事向行人。",
            "道薄犹怀土，时难欲厌贫。",
            "微才如可寄，赤县有乡亲。"
        ],
        "title": "早春书情寄河南崔少府",
        "id": "934fbd4a-4df4-47a7-9dc4-bc25b52b3af3"
    },
    {
        "author": "清江",
        "paragraphs": [
            "别墅军城下，闲諠未可齐。",
            "春深花蝶梦，晓隔柳烟鞞。",
            "韶景浮寒水，疎杨映绿堤。",
            "沿洄看竹色，来往听莺啼。",
            "久慢持生术，多亲种药畦。",
            "家贫知素行，心苦见清溪。",
            "越客初投分，南枝得寄栖。",
            "禅机空寂寞，雅趣赖招携。",
            "本寺重江外，游方二室西。",
            "裴回恋知己，日夕草萋萋。"
        ],
        "title": "春游司直城西鸬鹚谿别业",
        "id": "9dfb39b4-ae3c-4bb3-9f01-53b70ffc20cc"
    },
    {
        "author": "清江",
        "paragraphs": [
            "何处戒吾道，经年远路中。",
            "客心犹向北，河水自归东。",
            "古戍鸣寒角，疎林振夕风。",
            "轻舟惟载月，那与故人同。"
        ],
        "title": "夕次襄邑",
        "id": "a4a57aed-cd42-417f-b1b9-00e183448196"
    },
    {
        "author": "清江",
        "paragraphs": [
            "佳期曾不远，甲第即南邻。",
            "惠爱偏相及，经过岂厌频。",
            "秋寒林叶动，夕霁月华新。",
            "莫话羁栖事，平原是主人。"
        ],
        "title": "宿严维宅简章八元",
        "id": "26c6bc29-5e78-4cdb-8b36-b068e89af845"
    },
    {
        "author": "清江",
        "paragraphs": [
            "破虏功成百战场，天书新拜汉中郎。",
            "映门旌斾春风起，对客弦歌白日长。",
            "阶下鬬鸡花乍发，营南试马柳初黄。",
            "由来吴楚多同调，感激逢君共异乡。"
        ],
        "title": "赠淮西贾兵马使",
        "id": "7887d2d9-3655-45b1-a556-349d95304058"
    },
    {
        "author": "清江",
        "paragraphs": [
            "十年劳负笈，经论化中朝。",
            "流水知乡近，和风惜别遥。",
            "云山零夜雨，花岸上春潮。",
            "归卧南天竺，禅心更寂寥。"
        ],
        "title": "送坚上人归杭州天竺寺",
        "id": "1864aa5b-f2ea-4e19-8d6f-b28511dbdc4f"
    },
    {
        "author": "清江",
        "paragraphs": [
            "禅意归心急，山深定易安。",
            "清贫修道苦，孝友别家难。",
            "雪路侵溪转，花宫映岳看。",
            "到时瞻塔暮，松月向人寒。"
        ],
        "tags": [
            "送别",
            "写人"
        ],
        "title": "送赞律师归嵩山",
        "id": "f3d72feb-7141-4da9-935c-39da0b15738f"
    },
    {
        "author": "清江",
        "paragraphs": [
            "每叹经年别，人生有几年。",
            "关河长问道，风雨独随缘。",
            "寓蝶成庄梦，怀人识祢贤。",
            "徽猷不及此，空媿白华篇。"
        ],
        "title": "上都酬章十八兄",
        "id": "ab1108a9-1317-4fb4-bec4-2f02dbc12674"
    },
    {
        "author": "清江",
        "paragraphs": [
            "陌上凉风槐叶凋，夕阳秋露湿寒条。",
            "登楼望月楚山上，月到楼南山独遥。",
            "心送秦人趋凤阙，月随阳鴈极烟霄。",
            "轩车不重无名客，此地谁能访寂寥。"
        ],
        "title": "登楼望月寄凤翔李少尹",
        "id": "366a47e4-b1df-48c2-965f-e3e6295412c6"
    },
    {
        "author": "清江",
        "paragraphs": [
            "潇湘连汨罗，复对九嶷河。",
            "浪势屈原冢，竹声渔父歌。",
            "地荒征骑少，天暖浴禽多。",
            "脉脉东流水，古今同奈何。"
        ],
        "title": "湘川怀古",
        "id": "85f65a5e-2acb-48ba-817d-e2741c02e04c"
    },
    {
        "author": "清江",
        "paragraphs": [
            "七夕景迢迢，相逢只一宵。",
            "月为开帐烛，云作渡河桥。",
            "映水金冠动，当风玉珮摇。",
            "惟愁更漏促，离别在明朝。"
        ],
        "title": "七夕",
        "id": "4c6782e2-c072-4db5-926d-cd2a40009e7b"
    },
    {
        "author": "清江",
        "paragraphs": [
            "身世足堪悲，空房卧病时。",
            "卷帘花雨滴，扫石竹阴移。",
            "已觉生如梦，堪嗟寿不知。",
            "未能通法性，讵可免支离。"
        ],
        "title": "长安卧病",
        "id": "eca40cb9-f19d-4bee-919e-010293f506e5"
    },
    {
        "author": "清江",
        "paragraphs": [
            "雪岭金河独向东，吴山楚泽意无穷。",
            "如今白首乡心尽，万里归程在梦中。"
        ],
        "tags": [
            "送别"
        ],
        "title": "送婆罗门",
        "id": "a1624979-ef20-428f-9a71-4932ac6d22b8"
    },
    {
        "author": "清江",
        "paragraphs": [
            "江头旌斾去，花外卷帘空。",
            "夜色临城月，春声渡水风。",
            "也知行李别，蹔喜话言同。",
            "若问庐山事，终身愧远公。"
        ],
        "tags": [
            "庐山"
        ],
        "title": "喜皇甫大夫同宿大梁驿",
        "id": "882c5540-ae02-437a-b50f-ce6f18bb703f"
    },
    {
        "author": "清江",
        "paragraphs": [
            "寺溪临使府，风景借仁祠。",
            "补衮周官贵，能名汉主慈。",
            "卧云知独处，望月忆同时。",
            "忽枉缄中赠，琼瑶满手持。"
        ],
        "title": "酬姚补阙南仲云溪馆中戏题随书见寄",
        "id": "f7f4a4fe-6bef-4cf0-aa48-5c8534a8b344"
    },
    {
        "author": "清江",
        "paragraphs": [
            "往年分首出咸秦，木落花开秋又春。",
            "江客不曾知蜀路，旅魂何处访情人。",
            "当时望月思文友，今日迎骢见近臣。",
            "多羨二龙同汉代，绣衣芸阁共荣亲。"
        ],
        "title": "喜严侍御蜀还赠严祕书",
        "id": "f21e1426-ed83-4fe3-af8b-3195630a708d"
    },
    {
        "author": "清江",
        "paragraphs": [
            "槐花落尽柳阴清，萧索凉天楚客情。",
            "海上旧山无的信，东门归路不堪行。",
            "身随幻境劳多事，迹学禅心厌有名。",
            "公子道存知不弃，欲依刘表住南荆。"
        ],
        "title": "送韦参军江陵",
        "id": "b3737b9a-376f-4a0e-a852-6389802ceca9"
    },
    {
        "author": "清江",
        "paragraphs": [
            "月照疎林惊鹊飞，羁人此夜共无依。",
            "青门旅寓身空老，白首头陀力渐微。",
            "屡向曲池陪逸少，几回戎幕接玄晖。",
            "四科弟子称文学，五马诸侯是绣衣。",
            "江雁往来曾不定，野云摇曳本无机。",
            "修行未尽身将尽，欲向东山掩旧扉。"
        ],
        "title": "月夜有怀黄端公兼简朱孙二判官",
        "id": "b5485622-5ffb-4f27-98cd-f89ca13d82f1"
    },
    {
        "author": "清江",
        "paragraphs": [
            "空门寂寂淡吾身，溪雨微微洗客尘。",
            "卧向白云情未尽，任他黄鸟醉芳春。"
        ],
        "title": "精舍遇雨",
        "id": "a2012b95-b50d-4000-a720-148e3a6323be"
    },
    {
        "author": "清江",
        "paragraphs": [
            "落雪临风不厌看，更多还恐蔽林峦。",
            "愁人正在书窗下，一片飞来一片寒。"
        ],
        "title": "小雪",
        "id": "a279670d-cb7a-4208-b9f3-7d63da2247cd"
    },
    {
        "author": "清江",
        "paragraphs": [
            "万木无一叶，客心悲此时。"
        ],
        "title": "句",
        "id": "d003895f-9092-4a7f-b842-0c3a1e131254"
    },
    {
        "author": "无可",
        "paragraphs": [
            "出守沧州去，西风送斾旌。",
            "路遥经几郡，地尽到孤城。",
            "拜庙千山绿，登楼遍海清。",
            "何人共东望，日向积涛生。"
        ],
        "title": "送吕郎中赴沧州",
        "id": "27643374-5bbd-47de-a805-f1718a214935"
    },
    {
        "author": "无可",
        "paragraphs": [
            "别业逸高情，暮泉喧客亭。",
            "林回天阙近，雨过石门青。",
            "野果谁来拾，山禽独卧听。",
            "要迎文会友，时复扫柴扃。"
        ],
        "title": "书马如文石门居",
        "id": "5ecec768-e1d4-4231-a59a-34eda00963f8"
    },
    {
        "author": "无可",
        "paragraphs": [
            "朝衣登别席，春色满秦关。",
            "芸阁吏谁替，海门身又还。",
            "寻僧流水僻，见月远林闲。",
            "虽是忘机者，难齐去住间。"
        ],
        "title": "送章正字秩满东归",
        "id": "f8687f09-0ec3-4c94-a2f3-7118449ba8ff"
    },
    {
        "author": "无可",
        "paragraphs": [
            "遥山寒雨过，正向暮天横。",
            "隐隐凌云出，苍苍与水平。",
            "何时凝厚地，几处映孤城。",
            "归客秋风里，回看伤别情。"
        ],
        "title": "赋得望远山送客归",
        "id": "00cedd54-c856-4eab-b0f3-e6be6dcddfb4"
    },
    {
        "author": "无可",
        "paragraphs": [
            "垂白方为县，徒知大父雄。",
            "山春南去棹，楚夜北飞鸿。",
            "叠嶂和云灭，孤城与岭通。",
            "谁知持惠花，一境动清风。"
        ],
        "title": "送宜春裴宰是将军旻之孙",
        "id": "ee890bde-8ee6-40b5-b127-1692d7e4f6d5"
    },
    {
        "author": "无可",
        "paragraphs": [
            "海霁晚帆开，应无乡信催。",
            "水从荒外积，人指日边回。",
            "望国乘风久，浮天绝岛来。",
            "傥因华夏使，书札转悠哉。"
        ],
        "title": "送朴山人归日本",
        "id": "b9aa147e-5a46-46ce-8bdb-c568d055b95f"
    },
    {
        "author": "无可",
        "paragraphs": [
            "落絮满衣裳，携琴问酒乡。",
            "挂帆南入楚，到县半浮湘。",
            "吏散翠禽下，庭闲斑竹长。",
            "人安宜远泛，沙上蕙兰香。"
        ],
        "title": "送姚宰任吉州安福县",
        "id": "80ae35ac-4792-4fed-a111-32e95d4fb546"
    },
    {
        "author": "无可",
        "paragraphs": [
            "邛南方作尉，调补一何卑。",
            "发论唯公干，承家乃帝枝。",
            "山长风褭栈，江荫石和澌。",
            "旧井王孙宅，还寻独有期。"
        ],
        "title": "送李少府之任临邛",
        "id": "7ae6f4f3-3a61-44c4-b61b-20ab85d9b44a"
    },
    {
        "author": "无可",
        "paragraphs": [
            "千峰路盘尽，林寺昔何名。",
            "步步入山影，房房闻水声。",
            "多年人迹断，残照石阴清。",
            "自可求居止，安闲过此生。"
        ],
        "title": "游山寺",
        "id": "599dccb6-9f23-4eaa-b657-e1d27f18bc35"
    },
    {
        "author": "无可",
        "paragraphs": [
            "扫苔迎五马，莳药过申钟。",
            "鹤共林僧见，云随野客逢。",
            "入楼山隔水，滴斾露垂松。",
            "日暮题诗去，空知雅调重。"
        ],
        "title": "酬姚员外见过林下",
        "id": "9ae48cba-4fe7-4a9e-9ec7-b183b3f26ebf"
    },
    {
        "author": "无可",
        "paragraphs": [
            "三峰待秋上，鸟外挂衣巾。",
            "犹见无穷景，应非暂往身。",
            "水寒仙掌路，山远华阳人。",
            "欲问坛边月，寻思阙复新。"
        ],
        "title": "寄华州马戴",
        "id": "2613c223-087f-4e53-a9b1-233825d60cdd"
    },
    {
        "author": "无可",
        "paragraphs": [
            "夜来思道侣，木叶向人飘。",
            "精舍池边古，秋山树下遥。",
            "磬寒彻几里，云白已经宵。",
            "未得同居止，萧然自寂寥。"
        ],
        "title": "秋夜寄青龙寺空贞二上人",
        "id": "3ea092bf-b5e6-4a61-b64a-14f509ea81a1"
    },
    {
        "author": "无可",
        "paragraphs": [
            "门径众峰头，盘巖复转沟。",
            "云僧随树老，杏水落江流。",
            "峡狖有时到，秦人今日游。",
            "谢公多晚眺，此景在南楼。"
        ],
        "title": "过杏溪寺寄姚员外",
        "id": "ab0597d1-78d6-49f3-a6ea-72c400e4203a"
    },
    {
        "author": "无可",
        "paragraphs": [
            "夜叶动飘飘，寒来话数宵。",
            "卷经归鸟外，转雪过山椒。",
            "旧长松杉大，难行水石遥。",
            "元戎宗内学，应就白云招。"
        ],
        "title": "送僧归中条",
        "id": "93363b37-54c5-4331-aec4-9788f3eecce5"
    },
    {
        "author": "无可",
        "paragraphs": [
            "东堂今已负，况此远行难。",
            "兼雨风声过，连天草色干。",
            "鸿嘶荒垒闭，兵烧广川寒。",
            "若向龙门宿，悬知拭泪看。"
        ],
        "title": "送人罢举东游",
        "id": "66e55178-5606-407a-a758-a5708b2612df"
    },
    {
        "author": "无可",
        "paragraphs": [
            "残腊雪纷纷，林间起送君。",
            "苦吟行迥野，投迹向寒云。",
            "绝顶晴多去，幽泉冻不闻。",
            "唯应草堂寺，高枕脱人羣。"
        ],
        "title": "金州冬月陪太宗游池",
        "id": "0530cce2-a459-41a3-a9ea-db89ac122bc4"
    },
    {
        "author": "无可",
        "paragraphs": [
            "敛屦入寒竹，安禅过漏声。",
            "高杉残子落，深井冻痕生。",
            "罢磬风枝动，悬灯雪屋明。",
            "何当招我宿，乘月上方行。"
        ],
        "tags": [
            "写景",
            "冬天"
        ],
        "title": "寄青龙寺原上人",
        "id": "b3a399cd-6019-4c79-81c7-ebc92bf92d4d"
    },
    {
        "author": "无可",
        "paragraphs": [
            "暝虫喧暮色，默思坐西林。",
            "听雨寒更彻，开门落叶深。",
            "昔因京邑病，并起洞庭心。",
            "亦是吾兄事，迟回共至今。"
        ],
        "tags": [
            "洞庭湖"
        ],
        "title": "秋寄从兄贾岛",
        "id": "cd186dc1-43b5-40f3-a888-9a75c4e95289"
    },
    {
        "author": "无可",
        "paragraphs": [
            "燃灯朝复夕，渐作长年身。",
            "紫阁未归日，青门又见春。",
            "掩关寒过尽，开定草生新。",
            "自有林中趣，谁惊岁去频。"
        ],
        "tags": [
            "抒情",
            "节日",
            "新年"
        ],
        "title": "新年",
        "id": "e38f801e-1ab7-4b85-aa62-5ab3238deda2"
    },
    {
        "author": "无可",
        "paragraphs": [
            "南方山水地，念子为贫游。",
            "纵是逢佳景，那能缓旅愁。",
            "夕阳行远道，烦暑在孤舟。",
            "莫向巴江过，猨啼促泪流。"
        ],
        "title": "夏日送崔秀才游南",
        "id": "e795761d-bcdf-4ad1-a68b-b4a5cee77333"
    },
    {
        "author": "无可",
        "paragraphs": [
            "新命起高眠，江湖空浩然。",
            "木衰犹有菊，燕去即无蝉。",
            "分察千官内，孤怀远岳边。",
            "萧条人外寺，暌阻又经年。"
        ],
        "title": "晚秋酬姚合见寄",
        "id": "d7499059-41dc-4492-a640-0e2756a1d627"
    },
    {
        "author": "无可",
        "paragraphs": [
            "招我郊居宿，开门但苦吟。",
            "秋眠山烧尽，暮歇竹园深。",
            "寒浦鸿相呌，风窗月欲沈。",
            "翻嫌坐禅石，不在此松阴。"
        ],
        "title": "暮秋宿友人居",
        "id": "16cd1399-09ed-4caa-b204-17ef7300d18d"
    },
    {
        "author": "无可",
        "paragraphs": [
            "一岁一归宁，凉天数骑行。",
            "河来当塞曲，山远与沙平。",
            "纵猎旗风卷，听笳帐月生。",
            "新鸿引寒色，回日满京城。"
        ],
        "title": "送李骑曹之武宁",
        "id": "dc5b9550-1690-4a7a-90d7-b65b853888c0"
    },
    {
        "author": "无可",
        "paragraphs": [
            "杨柳起秋色，故人犹未还。",
            "别离俱自苦，少壮岂能闲。",
            "夜雨吟残烛，秋城忆远山。",
            "何当一相见，语默此林间。"
        ],
        "title": "秋日寄厉玄先辈",
        "id": "2d0c158a-37ec-457a-91d7-bec3ac504634"
    },
    {
        "author": "无可",
        "paragraphs": [
            "从容启华馆，馔玉复烧兰。",
            "是岁兹旬尽，良宵几刻残。",
            "风回松竹动，人息斗牛寒。",
            "此后思良集，须期月再圆。"
        ],
        "title": "冬晚与诸文士会太仆田卿宅",
        "id": "5fad3912-8afd-45f4-93e2-b88f32a87d30"
    },
    {
        "author": "无可",
        "paragraphs": [
            "寒山对水塘，竹叶影侵堂。",
            "洗药冰生岸，开门月满牀。",
            "病多身又老，枕倦夜兼长。",
            "来谒吾曹者，呈诗问否臧。"
        ],
        "title": "赠诗僧",
        "id": "57ea902a-21be-4363-838c-87127eb912b9"
    },
    {
        "author": "无可",
        "paragraphs": [
            "长生推献寿，法坐四朝登。",
            "问难无[彊]敌，声名掩古僧。",
            "绝尘苔积地，栖竹鸟惊灯。",
            "语默俱忘寐，残窗半月棱。"
        ],
        "title": "寒夜过叡川师院",
        "id": "d2df576c-77d6-4cea-a28a-fb214b0ce6ae"
    },
    {
        "author": "无可",
        "paragraphs": [
            "近腊辞精舍，幷州谒尚公。",
            "路长山忽尽，塞广雪无穷。",
            "讲席开晴垒，禅衣涉远风。",
            "闻经诸弟子，应满此门中。"
        ],
        "title": "送颢法师往太原讲兼呈李司徒",
        "id": "e8b8103e-8d1c-4294-8073-4149d63f323c"
    },
    {
        "author": "无可",
        "paragraphs": [
            "久思今忽来，双屦汚青苔。",
            "拂雪从山起，过房礼塔回。",
            "偈留闲夜作，禅请暂时开。",
            "欲作孤云去，赋诗余不才。"
        ],
        "title": "冬日诸禅自商山礼正师真塔回见访",
        "id": "5e8a82b8-429e-4f18-beba-0ef50e8d3f7d"
    },
    {
        "author": "无可",
        "paragraphs": [
            "从谁得法印，不离上方传。",
            "夕磬城霜下，寒房竹月圆。",
            "烟残衰木畔，客住积云边。",
            "未隐沧洲去，时来于此禅。"
        ],
        "title": "题青龙寺纵公房",
        "id": "a033d766-5bd1-4fe8-b96f-017305b28c8d"
    },
    {
        "author": "无可",
        "paragraphs": [
            "绝壑禅林底，泉分落石层。",
            "雾交高顶草，云隐下方灯。",
            "朝满倾心客，溪连学道僧。",
            "半旬持一食，此事有谁能。"
        ],
        "title": "赠圭峰禅师",
        "id": "5abdd571-5f2f-4e52-9aa3-5f7e7ebfac4d"
    },
    {
        "author": "无可",
        "paragraphs": [
            "柳暗清波涨，冲萍复漱苔。",
            "张筵白鸟起，扫岸使君来。",
            "洲岛秋应没，荷花晚尽开。",
            "高城吹角绝，驺驭尚裴回。"
        ],
        "title": "陪姚合游金州南池",
        "id": "1fd46bb8-c1e4-44f8-a8e8-b7d642b83e36"
    },
    {
        "author": "无可",
        "paragraphs": [
            "日日西亭上，春留到夏残。",
            "言之离别易，勉以道途难。",
            "山出一千里，溪行三百滩。",
            "松间楼里月，秋入五陵看。"
        ],
        "title": "金州别姚合",
        "id": "90bb95bd-c0b8-487d-924a-ba3729be1f61"
    },
    {
        "author": "无可",
        "paragraphs": [
            "出守汝南城，应多恋阙情。",
            "地遥人久望，风起斾初行。",
            "楚庙繁蝉断，淮田细雨生。",
            "赏心知有处，蒋宅古津平。"
        ],
        "title": "夏日送田中丞赴蔡州",
        "id": "5a2c21e1-134f-418a-b4d4-e7b63cfe4a68"
    },
    {
        "author": "无可",
        "paragraphs": [
            "东篱摇落后，密艳被寒催。",
            "夹雨惊新拆，经霜忽尽开。",
            "野香盈客袖，禁蘂泛天杯。",
            "不共春兰竝，悠扬远蝶来。"
        ],
        "title": "菊",
        "id": "a3cd1615-4f9f-49b0-8c5d-a191318af012"
    },
    {
        "author": "无可",
        "paragraphs": [
            "枝干怪鳞皴，烟梢出涧新。",
            "屈盘高极目，苍翠远惊人。",
            "待鹤移阴过，听风落子频。",
            "青青寒木外，自与九霄邻。"
        ],
        "title": "松",
        "id": "73773614-a641-42a4-8cce-9556d4934097"
    },
    {
        "author": "无可",
        "paragraphs": [
            "兰色结春光，氛氲掩众芳。",
            "过门阶露叶，寻泽径连香。",
            "畹静风吹乱，亭秋雨引长。",
            "灵钧曾采撷，纫珮挂荷裳。"
        ],
        "title": "兰",
        "id": "ae92a828-11c5-4b90-817f-ff7593ea559b"
    },
    {
        "author": "无可",
        "paragraphs": [
            "遶巷夹溪红，萧条逐北风。",
            "别林遗宿鸟，浮水载鸣虫。",
            "石小埋初尽，枝长落未终。",
            "带霜书丽什，闲读白云中。"
        ],
        "title": "陨叶",
        "id": "f753a071-7a97-4c0b-9e75-f3207d0672bf"
    },
    {
        "author": "无可",
        "paragraphs": [
            "结构因坟籍，簷前竹未生。",
            "涂油窗日早，阅椠幌风轻。",
            "息架蛩惊客，垂灯雨过城。",
            "已应穷古史，师律孰齐名。"
        ],
        "title": "李常侍书堂",
        "id": "bd10ed68-78f0-47c3-b870-92ad1ede2802"
    },
    {
        "author": "无可",
        "paragraphs": [
            "遗迹仍留蔡，幽人出汉朝。",
            "门深荒径在，台迥数峰遥。",
            "岸石欹相倚，窗松偃未凋。",
            "寻思方一去，岂待使君招。"
        ],
        "title": "寄和蔡州田郎中",
        "id": "f0c5d0d6-752c-4537-88dd-16afdca6305d"
    },
    {
        "author": "无可",
        "paragraphs": [
            "朝赛暮还祈，开唐复历隋。",
            "精诚山雨至，岁月庙松衰。",
            "窥穴龙潭黑，过门鸟道危。",
            "不同巫峡女，来往楚王祠。"
        ],
        "title": "经贞女祠",
        "id": "a45c1977-b24a-4636-afdd-14fe66feac7a"
    },
    {
        "author": "无可",
        "paragraphs": [
            "惊风山半起，舟子忽停桡。",
            "岸荻吹先乱，滩声落更跳。",
            "听松今欲暮，过岛或明朝。",
            "若尽平生趣，东浮看石桥。"
        ],
        "title": "行汉水晚次神滩阻风",
        "id": "37b1bed6-dcd3-48c5-9674-f507da9c7b37"
    },
    {
        "author": "无可",
        "paragraphs": [
            "朝元下赤墀，玉节使西夷。",
            "关陇风回首，河湟雪洒旗。",
            "碛砂行几月，戎帐到何时。",
            "应尽平生志，高全大国仪。"
        ],
        "title": "送田中丞使西戎",
        "id": "ad7b2d19-b4b3-465b-9f37-0b8ef2030199"
    },
    {
        "author": "无可",
        "paragraphs": [
            "暂辞讐校去，未发见新鸿。",
            "路入江波上，人归楚邑东。",
            "山遥晴出树，野极暮连空。",
            "何以念兄弟，应思洁膳同。"
        ],
        "title": "送董正字归觐毘陵",
        "id": "847d5d0e-ac42-42bc-b704-f596c2ae5754"
    },
    {
        "author": "无可",
        "paragraphs": [
            "春关鸟罢啼，归庆浙烟西。",
            "郡守招延重，乡人慕仰齐。",
            "橘青逃暑寺，茶长隔湖溪。",
            "乘暇知高眺，微应辨会稽。"
        ],
        "title": "送邵锡及第归湖州",
        "id": "37909002-c9a7-4720-8123-0d4023d62cea"
    },
    {
        "author": "无可",
        "paragraphs": [
            "中司出华省，副相晋阳行。",
            "书答偏州启，筹参上将营。",
            "踏沙夜马细，吹雨晓笳清。",
            "正报胡尘灭，桃花汾水生。"
        ],
        "title": "送薛重中丞充太原副使",
        "id": "5859de0c-22b4-4bd0-b536-b51dd99fc6b3"
    },
    {
        "author": "无可",
        "paragraphs": [
            "灵州天一涯，幕客似还家。",
            "地得江南壤，程分碛里砂。",
            "禁盐调上味，麦穗结秋花。",
            "前席因筹画，清吟塞日斜。"
        ],
        "title": "送灵武李侍御",
        "id": "360ae234-18b7-4b26-baef-2062786d4610"
    },
    {
        "author": "无可",
        "paragraphs": [
            "王事圭峰下，将还禁漏余。",
            "偶欢新岁近，惜别后期疎。",
            "雪罢见来吏，川昏聊整车。",
            "独吟多暇日，应寄柏台书。"
        ],
        "title": "冬夜姚侍御宅送李廓少府",
        "id": "8117787b-d81d-4685-8290-9f17702e4884"
    },
    {
        "author": "无可",
        "paragraphs": [
            "姓字载科名，无过子最荣。",
            "宗中初及第，江上觐难兄。",
            "月向波涛没，茶连洞壑生。",
            "石桥高思在，且为看东坑。"
        ],
        "title": "送喻凫及第归阳羨",
        "id": "baac66a9-7ae0-4f28-b6db-1c4946013390"
    },
    {
        "author": "无可",
        "paragraphs": [
            "初闻从事日，鄂渚动芳菲。",
            "一遂钧衡荐，今为长吏归。",
            "人临沅水望，鴈映楚山飞。",
            "唯有传声政，家风重发挥。"
        ],
        "title": "送沅江宋明府即开府璟之孙",
        "id": "fd80a088-f7c8-44ec-897b-2189e12ff79e"
    },
    {
        "author": "无可",
        "paragraphs": [
            "诗古赋纵横，令人畏后生。",
            "驾言游禹迹，知己在蒲城。",
            "日射云烟散，风吹草木荣。",
            "孤吟临寇境，莫问请长缨。"
        ],
        "title": "送薛秀才游河中兼投任郎中留后",
        "id": "d4a45677-b8c3-4c8a-baf0-422e3a4cf050"
    },
    {
        "author": "无可",
        "paragraphs": [
            "鸣鞭静路尘，籍籍谏垣臣。",
            "函疏辞专密，炉香立独亲。",
            "箧多临水作，窗宿卧云人。",
            "危坐开寒纸，灯前起草频。"
        ],
        "title": "寄姚谏议",
        "id": "c2201bb1-c41e-4c91-8696-fe91280f5c43"
    },
    {
        "author": "无可",
        "paragraphs": [
            "不啻回青眼，应疑似碧云。",
            "古风真往哲，雅道滥朝闻。",
            "活狱威豪右，销时赖典坟。",
            "如何经济意，未克致吾君。"
        ],
        "title": "大理正任二十和江淹拟古诗二十章寄示",
        "id": "3de65749-fe62-4aa3-9107-2377893203d8"
    },
    {
        "author": "无可",
        "paragraphs": [
            "名高意本闲，浮俗自难攀。",
            "佐蜀连钱出，朝天獬豸还。",
            "回翔历清院，弹奏迥离班。",
            "休澣通玄旨，留僧昼掩关。"
        ],
        "title": "寄殿院薛侍御",
        "id": "ef632490-cfd7-44b0-8b52-23ff0d8bfd4b"
    },
    {
        "author": "无可",
        "paragraphs": [
            "台山朝佛陇，胜地绝埃氛。",
            "冷色石桥月，素光华顶云。",
            "远泉和雪溜，幽磬带松闻。",
            "终断游方念，炉香继此焚。"
        ],
        "title": "禅林寺",
        "id": "29147d93-a1a1-4396-aa11-aa0aebf19be9"
    },
    {
        "author": "无可",
        "paragraphs": [
            "早晚辞纶綍，观农下杜西。",
            "草新池似镜，麦暖土如泥。",
            "鹓鹭依川宿，骅骝向野嘶。",
            "春来诗更苦，松韵亦含凄。"
        ],
        "title": "奉和裴舍人春日杜城旧事",
        "id": "e9c9e03c-2625-48a2-b996-802c83ca2cb1"
    },
    {
        "author": "无可",
        "paragraphs": [
            "三峰居接近，数里蹑云行。",
            "深去通仙境，思归厌宦名。",
            "月从高掌出，泉向乱松鸣。",
            "坐石眠霞侣，秋来短褐成。"
        ],
        "title": "酬厉侍御秋中思归树石所居见寄",
        "id": "7a992026-4e07-4311-915b-a21abd8cdc6e"
    },
    {
        "author": "无可",
        "paragraphs": [
            "香花怀道侣，巾舃立双童。",
            "解印鸳鸿内，抽毫水石中。",
            "履温行烧地，衣赤动霞风。",
            "又似朝天去，诸僧不可同。"
        ],
        "title": "奉和段著作山居呈诸同志三首次本韵 一",
        "id": "742ef325-7040-47e5-ba0a-153885ce51d3"
    },
    {
        "author": "无可",
        "paragraphs": [
            "官辞中祕府，疎放野麋齐。",
            "偃仰青霄近，登临白日低。",
            "折腰窥乳窦，定足涉冰溪。",
            "染翰挥岚翠，僧名几处题。"
        ],
        "title": "奉和段著作山居呈诸同志三首次本韵 二",
        "id": "5701b9e2-c755-47a4-873a-09165b755143"
    },
    {
        "author": "无可",
        "paragraphs": [
            "蹔收丹陛迹，独往乱山居。",
            "入雪知人远，眠云觉俗虚。",
            "足垂巖顶石，缨濯洞中渠。",
            "只见僧酬答，新归绝壑书。"
        ],
        "title": "奉和段著作山居呈诸同志三首次本韵 三",
        "id": "f22ed7e9-699c-4656-8776-1a3a5047221a"
    },
    {
        "author": "无可",
        "paragraphs": [
            "爱弟直霜台，家山羨独回。",
            "出门时返顾，何日更西来。",
            "柳亦临关发，花应到越开。",
            "渔舟谁伴上，依旧恣沿洄。"
        ],
        "title": "春日送丽处士归龙山",
        "id": "792658ad-996a-4ac4-bef1-fd1f925410d7"
    },
    {
        "author": "无可",
        "paragraphs": [
            "沐浴前朝像，深秋白发师。",
            "从来居此寺，未省有东池。",
            "幽石丛圭片，孤松动雪枝。",
            "顷曾听道话，别起远山思。"
        ],
        "title": "寄兴善寺崔律师",
        "id": "9877e2df-6ae2-4695-8297-6d8b6f4d4a1e"
    },
    {
        "author": "无可",
        "paragraphs": [
            "卷经归太白，蹑藓别萝龛。",
            "若履浮云上，须看积翠南。",
            "倚身松入汉，瞑目月离潭。",
            "此境堪长往，尘中事可谙。"
        ],
        "title": "送清散游太白山",
        "id": "6aacd0bf-50f6-4d12-8ea8-8600264a0f89"
    },
    {
        "author": "无可",
        "paragraphs": [
            "禅客诗家见，凝寒忽告还。",
            "分题回谏笔，留偈在商关。",
            "盘径缘高雪，闲房在半山。",
            "自知麋鹿性，亦欲离人间。"
        ],
        "title": "冬晚姚谏议宅会送元绪上人归南山",
        "id": "a50d78f2-d718-48b2-899c-3d650599e235"
    },
    {
        "author": "无可",
        "paragraphs": [
            "南行登岭首，与俗洗烦埃。",
            "磬罢孤舟发，禅移积瘴开。",
            "中餐湘鸟下，朝讲海人来。",
            "莫便将经卷，炎方去不回。"
        ],
        "title": "送契公自桂阳赴南海",
        "id": "9c80fac5-46e1-40f6-8599-455d65183fdc"
    },
    {
        "author": "无可",
        "paragraphs": [
            "柱史静开筵，所思何地偏。",
            "故人为县吏，五老远峰前。",
            "宾榻寒侵树，公庭夜落泉。",
            "会当随假务，一就白云禅。"
        ],
        "title": "冬中与诸公会宿姚端公宅怀永乐殷侍御",
        "id": "b72efd2c-ee9c-415f-b8c7-e4c6e1fbd06f"
    },
    {
        "author": "无可",
        "paragraphs": [
            "浮云流水心，只是爱山林。",
            "共恨多年别，相逢一夜吟。",
            "既能持苦节，勿谓少知音。",
            "忆就西池宿，月圆松竹深。"
        ],
        "title": "同刘秀才宿见赠",
        "id": "b9fcba60-5f82-4d7c-9134-8173aa472fa0"
    },
    {
        "author": "无可",
        "paragraphs": [
            "迥疏城阙内，寒泻出云波。",
            "岸广山鱼到，汀闲海鹭过。",
            "泛沟侵道急，流叶入宫多。",
            "移舸浮中沚，清宵彻晓河。"
        ],
        "title": "官池上",
        "id": "6292240b-8d8b-4c2e-93bb-01fb7f684af6"
    },
    {
        "author": "无可",
        "paragraphs": [
            "蟾宜天地静，三五对堦蓂。",
            "照耀超诸夜，光芒掩众星。",
            "影寒池更澈，露冷树销青。",
            "枉值中秋半，长乖宿洞庭。"
        ],
        "tags": [
            "洞庭湖"
        ],
        "title": "中秋月",
        "id": "1db834be-c4ca-4552-a1e8-96ef9b55a5ca"
    },
    {
        "author": "无可",
        "paragraphs": [
            "松亚竹珊珊，心知万井欢。",
            "山明迷旧迳，溪满涨新澜。",
            "客醉瑶台曙，兵防玉塞寒。",
            "红楼知有酒，谁肯学袁安。"
        ],
        "title": "雪",
        "id": "d3b8c73d-f1d7-4937-a386-8a58cd42df76"
    },
    {
        "author": "无可",
        "paragraphs": [
            "白石上嵌空，寒云西复东。",
            "瀑流悬住处，雏鹤失禅中。",
            "岳壁松多古，坛基雪不通。",
            "未能亲近去，拥褐媿相同。"
        ],
        "tags": [
            "华山"
        ],
        "title": "宿西岳白石院",
        "id": "0aedb99f-597e-4c5d-9298-1ca2941a284e"
    },
    {
        "author": "无可",
        "paragraphs": [
            "四海无拘系，行心兴自浓。",
            "百年三事衲，万里一枝筇。",
            "夜减当晴影，春消过雪踪。",
            "白云深处去，知宿在何峰。"
        ],
        "title": "送僧",
        "id": "ab64fb15-44fc-4ad7-8164-74627f1299ee"
    },
    {
        "author": "无可",
        "paragraphs": [
            "禅意归心急，山深定易安。",
            "清贫脩道苦，孝友别家难。",
            "雪路寻溪转，花宫映岳看。",
            "到时孤塔暮，松月向人寒。"
        ],
        "tags": [
            "送别",
            "写人"
        ],
        "title": "送赞律师归嵩山",
        "id": "3e890612-c660-4adb-af77-f6515add9568"
    },
    {
        "author": "无可",
        "paragraphs": [
            "琉璃师到城，谈性外诸经。",
            "下岭雪霜在，近人林木清。",
            "苔痕深草履，瀑布滴铜瓶。",
            "乐问山中事，宵言彻晓星。"
        ],
        "title": "春晚喜悟禅师自琉璃上方见过",
        "id": "ef597c18-00ae-470b-a44b-02c631fbff37"
    },
    {
        "author": "无可",
        "paragraphs": [
            "宵清月复圆，共集侍臣筵。",
            "独寡区中学，空论树下禅。",
            "风多秋晚竹，云尽夜深天。",
            "此会东西去，堪愁又隔年。"
        ],
        "title": "秋暮与诸文士集宿姚端公所居",
        "id": "97e0c005-215f-49c6-abe3-6b2653145082"
    },
    {
        "author": "无可",
        "paragraphs": [
            "遥遥行李心，苍野入寒深。",
            "吟待黄河雪，眠听绛郡砧。",
            "差期逢缺月，访信出空林。",
            "何处孤灯下，只闻嘹唳禽。"
        ],
        "tags": [
            "黄河"
        ],
        "title": "客中闻从兄岛游蒲绛因寄",
        "id": "23761c5d-3d9a-4609-9f6a-19d720285748"
    },
    {
        "author": "无可",
        "paragraphs": [
            "江盘栈转虚，候吏拜行车。",
            "家世维城后，官资宰邑初。",
            "市饶黄犊卖，田蹑白云鉏。",
            "万里千山路，何因欲寄书。"
        ],
        "title": "送李长吉之任东井",
        "id": "f7d64016-a1e2-4f3b-b16e-124ff2448863"
    },
    {
        "author": "无可",
        "paragraphs": [
            "雨后清凉境，因还欲不回。",
            "井甘桐有露，竹迸地多苔。",
            "幡映宫墙动，香从御苑来。",
            "青龙旧经疏，寥落有谁开。"
        ],
        "title": "宿安国简公院",
        "id": "3a3e7928-8562-4c91-8b78-23055b2c7295"
    },
    {
        "author": "无可",
        "paragraphs": [
            "积雨晴时近，西风叶满泉。",
            "相逢嵩岳客，共听楚城蝉。",
            "宿馆横秋岛，归帆张远田。",
            "别君还寂寞，不似剡中年。"
        ],
        "title": "京中别崔固",
        "id": "384bf196-1ffe-447a-942e-da1b6dc8741e"
    },
    {
        "author": "无可",
        "paragraphs": [
            "陇城秋月满，太守待停歌。",
            "与鹤来松杪，开烟出海波。",
            "气笼星欲尽，光满露初多。",
            "若遣山僧说，高明不可过。"
        ],
        "title": "中秋夜陇州徐常侍座中咏月",
        "id": "5e428dfd-4a72-409c-bac6-c1d1a9a49af6"
    },
    {
        "author": "无可",
        "paragraphs": [
            "莫惜三更坐，难销万里情。",
            "同看一片月，俱在广州城。",
            "泪逐金波满，魂随夜鹊惊。",
            "支颐乡思断，无语到鸡鸣。"
        ],
        "title": "中秋江驿示韦益",
        "id": "f662e694-8414-4068-afa9-2ee0ebe3338e"
    },
    {
        "author": "无可",
        "paragraphs": [
            "海雨洗烟埃，月从空碧来。",
            "水光笼草树，练影挂楼台。",
            "皓耀迷鲸口，晶荧失蚌胎。",
            "宵分凭栏望，应合见蓬莱。"
        ],
        "title": "中秋台看月",
        "id": "1f7e8ca2-66a8-4c08-bbec-d0e2f7094417"
    },
    {
        "author": "无可",
        "paragraphs": [
            "海月出白浪，湖光射高楼。",
            "朗吟无绿酒，贱价买清秋。",
            "气冷鱼龙寂，轮高星汉幽。",
            "他乡此夜客，对酌经多愁。"
        ],
        "title": "中秋夜南楼寄友人",
        "id": "b55c317d-2aff-44b4-8310-024921857243"
    },
    {
        "author": "无可",
        "paragraphs": [
            "尽日叹沉沦，孤高碣石人。",
            "诗名从盖代，谪宦竟终身。",
            "蜀集重编否，巴仪薄葬新。",
            "青门临旧卷，欲见永无因。"
        ],
        "title": "吊从兄岛",
        "id": "0e50281c-4c74-4af1-8b52-2eccc6e8c280"
    },
    {
        "author": "无可",
        "paragraphs": [
            "宫花野药半相和，藤蔓参差惜不科。",
            "纤草连门留径细，高楼出树见山多。",
            "洞中避暑青苔满，池上吟诗白鸟过。",
            "更买太湖千片石，叠成云顶绿㠁峨。"
        ],
        "tags": [
            "太湖"
        ],
        "title": "题崔驸马林亭",
        "id": "7e9b0466-dd5e-41c0-bbdd-a578d46a9503"
    },
    {
        "author": "无可",
        "paragraphs": [
            "车马东门别，扬帆过楚津。",
            "花繁期到幕，雪在已离秦。",
            "吟落江沙月，行飞驿骑尘。",
            "猨声孤岛雨，草色五湖春。",
            "折苇鸣风岸，遥烟起暮苹。",
            "鄱江连郡府，高兴寄何人。"
        ],
        "title": "送韩校书赴江西",
        "id": "5ad107ad-9c84-4927-832c-bb1069a3e799"
    },
    {
        "author": "无可",
        "paragraphs": [
            "二陕周分地，恩除左掖臣。",
            "门阑开幕重，枪甲下天新。",
            "夹道行霜骑，迎风满草人。",
            "河流银汉水，城赛铁牛神。",
            "意气思高谢，依违许上陈。",
            "何妨向红斾，自与白云亲。"
        ],
        "title": "送姚中丞赴陕州",
        "id": "84f9b32b-8f70-47bc-bb74-ad0a91521b8d"
    },
    {
        "author": "无可",
        "paragraphs": [
            "分竹雄兼使，南方到海行。",
            "临门双斾引，隔岭五州迎。",
            "猨鹤同枝宿，兰蕉夹道生。",
            "云垂前骑失，山豁去帆轻。",
            "雨雾蒸秋岸，浪涛震夜城。",
            "政闲开迥阁，欹枕岛风清。"
        ],
        "title": "送李使君赴琼州兼五州招讨使",
        "id": "104c25dc-b030-4c2b-8a7c-8e18e1d553ee"
    },
    {
        "author": "无可",
        "paragraphs": [
            "濠梁古县城，结束赴王程。",
            "道路携家去，波涛隔月行。",
            "车临芳草下，吏踏落花迎。",
            "暮郭山遥见，春洲鸟不惊。",
            "风烟谯国远，桑柘楚田平。",
            "何以书能化，长淮彻海清。"
        ],
        "title": "送姚明府赴招义县",
        "id": "5982642f-9c57-4a22-9e82-75c00f9760c6"
    },
    {
        "author": "无可",
        "paragraphs": [
            "为客应非愿，愁成欲别时。",
            "还游蜀国去，不惜杜陵期。",
            "剑水啼猨在，关林转栈迟。",
            "日光低峡口，雨势出蛾眉。",
            "山迥逢残角，云开识远夷。",
            "勿令双鬓发，并向锦城衰。"
        ],
        "title": "送杜司马再游蜀中",
        "id": "8dc67a62-e46e-4df3-a84d-6645ca9d4224"
    },
    {
        "author": "无可",
        "paragraphs": [
            "勋高绝少年，分卫玉阶前。",
            "雄勇明王重，温恭执友贤。",
            "功书唐史满，名到虏庭偏。",
            "劒彩浮龙影，衣香袭御烟。",
            "搜书秋霁阁，走马夕阳田。",
            "急兔投深草，瞋鹰下半天。",
            "野人盈邸第，朝客醉盘筵。",
            "位在将军列，官随宪府迁。",
            "刻心思报国，吁气欲开边。",
            "选帅如公议，须知少比肩。"
        ],
        "title": "赠王将军",
        "id": "1a2ddadf-e786-4ecb-88fc-7393dd62efdb"
    },
    {
        "author": "无可",
        "paragraphs": [
            "将军直禁闱，绣服耀金羁。",
            "羽卫九天静，英豪四塞知。",
            "望云回朔鴈，隔水射宫麋。",
            "旧国无归思，秋堂梦战时。",
            "门风荀氏敌，劒艺霍家推。",
            "计日旌旄下，萧萧万马随。"
        ],
        "title": "寄羽林卢大夫将军",
        "id": "d6680cc6-ca76-45ef-8a53-9c9970b4edd4"
    },
    {
        "author": "无可",
        "paragraphs": [
            "帝城皆剧县，令尹美居东。",
            "遂拜赵张下，暂离星象中。",
            "拥归从北阙，送上动南宫。",
            "举起盆中日，驱行草上风。",
            "不惊卢犬吠，渐见夏台空。",
            "紫禁黄山遶，沧溟素浐通。",
            "封疆亲日月，邑里出王公。",
            "逐盗千门启，兴祥五稼丰。",
            "胥徒迎晓集，赋税共秋终。",
            "条教关天道，歌谣入圣聪。",
            "土膏寒麦覆，人海昼尘蒙。",
            "廨宇松连翠，朝街日散红。",
            "文塲新桂茂，粉署旧兰崇。",
            "留客把盈爵，抽毫咏早鸿。",
            "前驺潘岳贵，故里邵平穷。",
            "劝隐莲峰久，期耕树谷同。",
            "凫飞将去叶，劒气尚埋丰。",
            "何必华阴土，方垂拂拭功。"
        ],
        "tags": [
            "黄山"
        ],
        "title": "书事寄万年厉员外",
        "id": "af076467-cfb2-4f87-8524-111e7c9443d4"
    },
    {
        "author": "无可",
        "paragraphs": [
            "片片互玲珑，飞扬玉漏终。",
            "乍微全满地，渐密更无风。",
            "集物圆方别，连云远近同。",
            "作膏凝瘠土，呈瑞下深宫。",
            "气射重衣透，花窥小隙通。",
            "飘秦增旧岭，发汉揽长空。",
            "迥冒巢松鹤，孤鸣穴岛虫。",
            "过三知腊尽，盈尺贺年丰。",
            "委积休闻竹，稀疎渐见鸿。",
            "盖沙资澶漫，洒海助冲融。",
            "草木潜加润，山河更益雄。",
            "因知天地力，覆育有全功。"
        ],
        "title": "小雪",
        "id": "338d2e85-f87e-4b2d-8dcb-6bdc72151737"
    },
    {
        "author": "无可",
        "paragraphs": [
            "近腊千巖白，迎春四气催。",
            "云阴连海起，风急度山来。",
            "尽日隋堤絮，经冬越岭梅。",
            "艳疑歌处散，轻似舞时回。",
            "道蕴诗传丽，相如赋骋才。",
            "霁添松篠媚，寒积蕙兰猜。",
            "暗涨宫池水，平封辇路埃。",
            "烛龙初照耀，巢鹤乍裴回。",
            "簷日琼先挂，墙风粉旋摧。",
            "五门环玉垒，双阙封瑶台。",
            "绮席陵寒坐，珠帘远曙开。",
            "灵芝霜下秀，仙桂月中栽。",
            "卷幌书千帙，援琴酒百杯。",
            "垂休编太史，呈瑞表中台。",
            "皓夜迷三径，浮光彻九垓。",
            "兹辰是丰岁，歌咏属良哉。"
        ],
        "title": "和宾客相国咏雪诗",
        "id": "c2249df1-73be-40c8-8862-d4e20902a054"
    },
    {
        "author": "无可",
        "paragraphs": [
            "汹涌吹苍雾，朦朣吐玉盘。",
            "雨师清滓秽，川后扫波澜。",
            "气射繁星灭，光笼八表寒。",
            "来驱云涨晚，路上碧霄宽。",
            "熠燿游何在，蟾蜍食渐难。",
            "棹飞银电碎，林映白虹攒。",
            "水魄连空合，霜辉压树干。",
            "夜深高不动，天下仰头看。"
        ],
        "title": "中秋夜君山脚下看月",
        "id": "30534dae-0840-4636-9b31-7263ba0b418a"
    },
    {
        "author": "无可",
        "paragraphs": [
            "先生抱衰疾，不起茂陵间。",
            "夕临诸孤少，荒居吊客还。",
            "遗文禅东岳，留语葬乡山。",
            "多雨铭旌故，残灯素帐闲。",
            "乐章谁与集，垅树即堪攀。",
            "神理今难问，予将呌帝关。"
        ],
        "title": "哭张籍司业",
        "id": "bdb09d2d-c20f-4ff6-a5a5-214eae70d405"
    },
    {
        "author": "无可",
        "paragraphs": [
            "庐岳东南秀，香花惠远踪。",
            "名齐松岭峻，气比沃州浓。",
            "积岫连何处，幽崖越几重。",
            "双流湓隐隐，九派棹憧憧。",
            "山限东西寺，林交旦暮钟。",
            "半天倾瀑溜，数郡见鑪峰。",
            "巖竝金绳道，潭分玉像容。",
            "江微匡俗路，日杲晋朝松。",
            "椶迳新苞拆，梅篱故叶壅。",
            "岚光生叠砌，霞焰发高墉。",
            "窗籁虚闻狖，庭烟黑过龙。",
            "定僧仙峤起，逋客虎溪逢。",
            "濩落垂杨户，荒凉种杏封。",
            "塔留红舍利，池吐白芙蓉。",
            "画壁披云见，禅衣对鹤缝。",
            "喧经泉滴沥，没履草丰茸。",
            "翠窦欹攀乳，苔桥侧杖筇。",
            "探奇盈梦想，搜峭涤心胸。",
            "冥奥终难尽，登临惜未从。",
            "上方薇蕨满，归去养乖慵。"
        ],
        "tags": [
            "庐山"
        ],
        "title": "寄题庐山二林寺",
        "id": "452638c1-0384-4cc4-bf3d-9fb44c6c8845"
    },
    {
        "author": "无可",
        "paragraphs": [
            "凿禁疏云数道开，垂风岸柳拂青苔。",
            "银波玉沫空池去，曾历千巖万壑来。"
        ],
        "title": "御沟水",
        "id": "9b47dded-b15a-43d4-bca8-de97a7d81f70"
    },
    {
        "author": "无可",
        "paragraphs": [
            "海静天高景气殊，鲸睛失彩蚌潜珠。",
            "不知今夜越台上，望见瀛洲方丈无。"
        ],
        "title": "中秋月彩如昼寄上南海从翁侍御",
        "id": "728abe7b-c6bb-4b5f-b25f-bd97bea61e09"
    },
    {
        "author": "皎然",
        "paragraphs": [
            "宿昔祖师教，了空无不可。",
            "枯槁未死身，理心寄行坐。",
            "仁公施春令，和风来泽我。",
            "生成一草木，大道无负荷。",
            "论入空王室，明月开心胸。",
            "性起妙不染，心行寂无踪。",
            "若非禅中侣，君为雷次宗。",
            "比闻朝端名，今贻郡斋作。",
            "真思凝瑶瑟，高情属云鹤。",
            "抉得骊龙珠，光彩曜掌握。",
            "若作诗中友，君为谢康乐。",
            "盘薄西山气，贮在君子衿。",
            "澄澹秋水影，用为字人心。",
            "羣物如凫鹥，游翺爱清深。",
            "格居第一品，高步凌前躅。",
            "精义究天人，四坐听不足。",
            "伊昔柳太守，曾赏汀洲苹。",
            "如何五百年，重见江南春。",
            "公每省往事，咏歌怀昔辰。",
            "以兹得高卧，任物化自淳。",
            "还因访禅隐，知有雪山人。"
        ],
        "title": "奉酬于中丞使君郡斋卧病见示一首",
        "id": "b8f0e764-21df-4b21-8980-96c205607d78"
    },
    {
        "author": "皎然",
        "paragraphs": [
            "深沈阃外畧，奕世当荣寄。",
            "地裂大将封，家传介珪瑞。",
            "至今漳河俗，犹受仁人赐。",
            "公初镇惟邢，决胜无精兵。",
            "重围逼大敌，六月守孤城。",
            "政用仁恕立，恩由赏罚明。",
            "遂令麾下士，感德不顾生。",
            "于时闻王师，诸将兵颇黩。",
            "天子狩南汉，烟尘满函谷。",
            "纯臣独耿介，下士多反覆。",
            "明公仗忠节，一言感万夫。",
            "物性如蒺蔾，化作春兰敷。",
            "见说金被烁，终期玉有瑜。",
            "移官万里道，君子情何如。",
            "伊昔避事心，乃是方袍客。",
            "顿了空王旨，仍高致君策。",
            "安知七十年，一朝值宗伯。",
            "言如及清风，醒然开我怀。",
            "宴息与游乐，不将衣褐乖。",
            "海底取明月，鲸波不可度。",
            "上有巨蟒吞，下有毒龙护。",
            "一与吾师言，乃于中心悟。",
            "咄哉冥冥子，胡为自尘汚。"
        ],
        "title": "赠李中丞洪一首",
        "id": "14aa628d-c0e4-4bf2-9943-689c8a2999b8"
    },
    {
        "author": "皎然",
        "paragraphs": [
            "青云何润泽，下有贤人隐。",
            "路入菱湖深，迹与黄鹤近。",
            "野风吹白芷，山月摇清轸。",
            "诗祖吴叔庠，致君名不尽。",
            "身当青山秀，文体多郢声。",
            "澄澈湘水碧，泬寥楚山青。",
            "时人格不同，至今罕知名。",
            "昔贤敦师友，此道君独行。",
            "既得庐霍趣，乃高雷远情。",
            "别时春风多，扫尽雪山雪。",
            "为君中夜起，孤坐石上月。",
            "悠然遗尘想，邈矣达性说。",
            "故人不在兹，幽桂惜未结。"
        ],
        "title": "杼山禅居寄赠东溪吴处士冯一首",
        "id": "1e0bba31-6b98-45ef-844b-ecfba931bde8"
    },
    {
        "author": "皎然",
        "paragraphs": [
            "晨起峰顶心，怀人望空碧。",
            "扫雪开寺门，洒水净僧席。",
            "言笑形外阻，风仪想中觌。",
            "驰心惊叶动，倾耳闻泉滴。",
            "岂虑咆虎逢，乍疑崩湍隔。",
            "前期或不顾，知尔隳常格。",
            "如今谁山下，秋霖步淅沥。",
            "吾亦聊自得，行禅荷轻策。",
            "松声畅幽情，山意导遐迹。",
            "举目无世人，题诗足奇石。",
            "贫山何所有，特此邀来客。"
        ],
        "title": "妙喜寺高房期灵澈上人不至重招之一首",
        "id": "76d78e8e-6424-4da6-8282-9cab52d94c96"
    },
    {
        "author": "皎然",
        "paragraphs": [
            "喜友称高儒，旷怀美无度。",
            "近为东田诱，遂耽西山趣。",
            "庭有介隐心，得无云泉误。",
            "府公中司贵，频贻咫尺素。",
            "郡佐仙省高，亦赠琼瑶句。",
            "诮兹长往志，纡彼独游步。",
            "禅子方外期，梦想山中路。",
            "艰难亲稼穑，晨夕苦烟雾。",
            "曷若孟尝门，日荣国士遇。",
            "铿锵聆绮瑟，攀折迩琼树。",
            "幽践随鹿麋，久期怨蟾兔。",
            "情同不系舟，有迹道所恶。"
        ],
        "title": "奉和薛员外谊赠汤评事衡反招隐之迹兼见寄十二韵",
        "id": "3fa2b1aa-7277-42f4-8610-6dc0046307b0"
    },
    {
        "author": "皎然",
        "paragraphs": [
            "楚木纷如麻，高松自孤直。",
            "愿得苦寒枝，与君比颜色。",
            "故乡眇天末，羇旅沧江隅。",
            "委质在忠信，苦心无变渝。",
            "何繇表名义，赠君金辘轳。",
            "何以美知才，投我悬黎珠。",
            "遽为千里别，南风思越绝。",
            "爱君随海鸥，倚櫂宿沙月。",
            "不栖恶木上，肯蹈巴蛇穴。",
            "一上萧然峰，拟踪幽人辙。",
            "晨兴独西望，郢水期溯沿。",
            "夜到洞庭月，秋经云梦天。",
            "黎生知吾道，此地不潸然。",
            "欲寄楚人住，学拏渔子船。",
            "奈何北风至，搅我窗中弦。",
            "游子动归思，江蓠亦绵绵。",
            "箧中封禅书，欲献无由缘。",
            "岂乏晨风翼，翻飞到日边。"
        ],
        "tags": [
            "洞庭湖"
        ],
        "title": "荅黎士曹黎生前适越后之楚",
        "id": "863868eb-c356-4066-8d37-07024b992182"
    },
    {
        "author": "皎然",
        "paragraphs": [
            "吾爱道交论，为高贵世名。",
            "昔称柴桑令，今闻豆卢生。",
            "彼生清淮气，独钟文中彩。",
            "近作公讌诗，如逢何柳在。",
            "吾用古人耳，采君四坐珍。",
            "贤士胜朝晖，温温无冬春。",
            "朝晖烁我肌，贤士清我神。",
            "微尔与云鹄，幽怀何由申。",
            "别来秋风至，独坐楚山碧。",
            "高月当清冥，禅心正寂历。",
            "增波徒相骇，人远情不隔。",
            "有书遗琼什，以代貂襜褕。",
            "风教凌越绝，声名掩吴趋。",
            "悬璧安可酬，徙倚还踟蹰。"
        ],
        "title": "荅豆卢次方",
        "id": "fe93054f-edf0-47ee-80ce-7b3c3ca17c79"
    },
    {
        "author": "皎然",
        "paragraphs": [
            "诗教殆沦缺，庸音互相倾。",
            "忽观风骚韵，会我夙昔情。",
            "荡漾学海资，郁为诗人英。",
            "格将寒松高，气与秋江清。",
            "何必邺中作，可为千载程。",
            "受辞分虎竹，万里临江城。",
            "到日扫烦政，况今休黩兵。",
            "应怜禅家子，林下寂无营。",
            "迹隳世上华，心得道中精。",
            "脱畧文字累，免为外物撄。",
            "书衣流埃积，砚石駮藓生。",
            "恨未识君子，空传手中琼。",
            "安可诱我性，始愿愆素诚。",
            "为无鸑鷟音，继公云和笙。",
            "吟之向禅薮，反媿幽松声。"
        ],
        "title": "荅苏州韦应物郎中",
        "id": "dd7907df-caea-403d-8ec3-a16933e56943"
    },
    {
        "author": "皎然",
        "paragraphs": [
            "独禅外念入，中夜不成定。",
            "顾我顦顇容，泽君阳春咏。",
            "词贞思且逸，琼彩何晖映。",
            "如聆云和音，况覩声名盛。",
            "琴语掩为闻，山心声宜听。",
            "是时寒光澈，万境澄以净。",
            "高秋日月清，中气天地正。",
            "远情偶兹夕，道用增寥敻。",
            "思君处虚空，一操不可更。",
            "时美城北徐，家承谷口郑。",
            "轩车未有辙，蒿兰且同径。",
            "庄生诫近名，夫子罕言命。",
            "是以耕楚田，旷然殊独行。",
            "萎蕤鸾凤彩，特达珪璋性。",
            "通隐嘉黄绮，高儒重荀孟。",
            "世汚我未起，道蹇吾犹病。",
            "逸翮思冥冥，潜鳞乐游泳。",
            "宗师许学外，恨不逢孔圣。",
            "说诗迷颓靡，偶俗伤趋竞。",
            "此道谁共诠，因君情欲罄。"
        ],
        "title": "荅郑方回",
        "id": "11c10589-06ec-4659-834d-3563b52b2426"
    },
    {
        "author": "皎然",
        "paragraphs": [
            "夜闲禅用精，空界亦清迥。",
            "子真仙曹吏，好我如宗炳。",
            "一宿觌幽胜，形清烦虑屏。",
            "新声殊激楚，丽句同歌郢。",
            "遗此感予怀，沈吟忘夕永。",
            "月彩散瑶碧，示君禅中境。",
            "真思在杳冥，浮念寄形影。",
            "遥得四明心，何须蹈岑岭。",
            "诗情聊作用，空性惟寂静。",
            "若许林下期，看君辞簿领。"
        ],
        "title": "答俞校书冬夜",
        "id": "00db1630-ec79-4fa8-8234-54283b8cccad"
    },
    {
        "author": "皎然",
        "paragraphs": [
            "我祖传六经，精义思朝彻。",
            "方舟颇周览，逸书亦备阅。",
            "墨家伤刻薄，儒氏知优劣。",
            "弱植庶可彫，苦心未尝辍。",
            "中年慕仙术，永愿传其诀。",
            "岁驻若木景，日餐琼禾屑。",
            "婵娟羨门子，斯语岂徒设。",
            "天上生白榆，葳蕤信好折。",
            "实可反柔颜，花堪养玄发。",
            "求之性分外，业弃金亦竭。",
            "药化成白云，形彫辞素穴。",
            "一闻西天旨，初禅已无热。",
            "涓子非我宗，然公有真诀。",
            "却寻丘壑趣，始与缨绂别。",
            "野饭敌膏粱，山楹代藻棁。",
            "与君北巖侣，游寓日常昳。",
            "静对春谷泉，晴披阳林雪。",
            "境清觉神王，道胜知机灭。",
            "诣寂长杳冥，忘归暂采撷。",
            "物生岂有心，丽容俟予别。",
            "桂子何蓂苓，琪葩亦皎洁。",
            "此木生意高，亦与众芳列。",
            "赏墨识屡换，省躬悟弥切。",
            "微尚若不亏，足以全吾节。",
            "北风吹蕙带，萧寥闻蜻蛚。",
            "宿昔庐峰期，流芳已再歇。",
            "不有清屏鉴，使我商弦绝。",
            "愿寄千里心，月高不可掇。",
            "优游邦之直，远矣踵前烈。",
            "立俗忘毁誉，遇物遗巧拙。",
            "真气独翛然，轩裳讵能绁。",
            "都曹风韵整，纲纪信明决。",
            "于交必倾写，立行岂矜伐。",
            "政与清渭同，分流自澄澈。",
            "裴侯资亮直，中诚岂徒说。",
            "古人比明义，清士愿交结。",
            "温温躬珪彩，终始声不缺。",
            "颜生炯介士，有志不可越。",
            "仗义冒险难，持操去淄湼。",
            "世论高二贤，贤贤继前哲。",
            "四子遭明盛，裒然皆秀杰。",
            "理名虽殊迹，悟道宁异辙。",
            "爱尔竹柏姿，为予寒不折。"
        ],
        "title": "妙喜寺达公禅斋寄李司直公孙房都曹德裕从事方舟颜武康士骋四十二韵",
        "id": "ec22288f-c16f-40fa-96b0-dc2d6fafbe4a"
    },
    {
        "author": "皎然",
        "paragraphs": [
            "江春行求瘼，偶与真境期。",
            "见说三陵下，前朝开佛祠。",
            "停舟仰丽刹，绣组发香墀。",
            "咫尺空界色，天人花落时。",
            "盛游限羸疾，悚踊瞻旌旗。",
            "峰翠羨闲步，松声入遥思。",
            "素高淮阳理，况负东山姿。",
            "迨此一登览，深情见新诗。"
        ],
        "title": "遥酬袁使君高春暮行县过报德寺见怀",
        "id": "84ad15d8-b61c-4bbf-b028-70e11b96e74f"
    },
    {
        "author": "皎然",
        "paragraphs": [
            "仁坊标绝境，廉守蹑高踪。",
            "天晓才分刹，风传欲尽钟。",
            "城中归路远，湖上碧山重。",
            "水照千花界，云开七叶峰。",
            "寒芳艾绶满，空翠白纶浓。",
            "逸韵知难继，佳游恨不逢。",
            "仍闻抚禅石，为我久从容。"
        ],
        "title": "冬日遥和卢使君幼平綦毋居士游法华寺高顶临湖亭",
        "id": "7c1c148f-d4f6-4a08-bc8f-228106284683"
    },
    {
        "author": "皎然",
        "paragraphs": [
            "江郡当秋景，期将道者同。",
            "迹高怜竹寺，夜静赏莲宫。",
            "古磬清霜下，寒山晓月中。",
            "诗情缘境发，法性寄筌空。",
            "翻译推南本，何人继谢公。"
        ],
        "title": "秋日遥和卢使君游何山寺宿敭上人房论湼槃经义",
        "id": "c4ef89c2-674e-4c3c-9892-ad52c474ea35"
    },
    {
        "author": "皎然",
        "paragraphs": [
            "出斋步杉影，手自开禅扉。",
            "花满不汚地，云多从触衣。",
            "思山石藓净，款客露葵肥。",
            "果得宗居士，论心到极微。"
        ],
        "title": "酬秦山人系题赠",
        "id": "95de409d-5e91-4f3b-b39d-873c74579ceb"
    },
    {
        "author": "皎然",
        "paragraphs": [
            "兹亭迹素浅，胜事并随公。",
            "法界飘香雨，禅窗洒竹风。",
            "浮烟披夕景，高鹤下秋空。",
            "冥寂四山久，宁期此会同。"
        ],
        "title": "奉酬袁使君高寺院新亭对雨",
        "id": "bf099252-29af-429e-8444-28b0e9805236"
    },
    {
        "author": "皎然",
        "paragraphs": [
            "州西柳家寺，禅舍隐人间。",
            "证性轻观水，栖心不买山。",
            "履声知客贵，云影悟身闲。",
            "彦会前贤事，方今可得攀。"
        ],
        "title": "奉酬颜使君真卿见过郭中寺寺无山水之赏故予述其意以荅焉",
        "id": "1434b681-cc52-4fc3-a1ea-930df29e3c36"
    },
    {
        "author": "皎然",
        "paragraphs": [
            "夜凉喜无讼，霁色摇闲情。",
            "暑退不因雨，陶家风自清。",
            "凝弦停片景，发咏静秋声。",
            "何事禅中隐，诗题忽记名。"
        ],
        "title": "酬乌程杨明府华雨后小亭对月见呈",
        "id": "e7ae1828-8451-46ef-a30c-1ee2b6b0892e"
    },
    {
        "author": "皎然",
        "paragraphs": [
            "寻医初疾理，忽忆故山云。",
            "远访桑公子，还依柳使君。",
            "周旋承惠爱，佩服比兰薰。",
            "从事因高唱，秋风起处闻。"
        ],
        "title": "自苏州访医回酬卢士关判官见赠",
        "id": "b28b276e-7015-400d-a642-534e35758344"
    },
    {
        "author": "皎然",
        "paragraphs": [
            "何处好攀跻，新亭俯旧溪。",
            "坐中千里近，簷下四山低。",
            "小浦依林曲，回塘遶郭西。",
            "桃花春满地，归路莫相迷。"
        ],
        "title": "题沈道士新亭",
        "id": "90a36d5a-67b6-4084-afc0-14ef6b3befc9"
    },
    {
        "author": "皎然",
        "paragraphs": [
            "世故多离散，东西不可嗟。",
            "小秦非本国，楚塞复移家。",
            "海岛无邻里，盐居少物华。",
            "山中吟夜月，相送在天涯。"
        ],
        "title": "送卢仲舒移家海陵",
        "id": "a9f9aeeb-77f2-4a32-9dfa-1cabef93e1aa"
    },
    {
        "author": "皎然",
        "paragraphs": [
            "万里汀洲上，东楼欲别难。",
            "春风潮水漫，正月柳条寒。",
            "旅逸逢渔浦，清高爱鸟冠。",
            "云山宁不起，今日向长安。"
        ],
        "title": "陪卢使君登楼送方巨之还京",
        "id": "7ff16065-3607-457f-b38a-86605468b818"
    },
    {
        "author": "皎然",
        "paragraphs": [
            "退食高楼上，湖山向晚晴。",
            "桐花落万井，月影出重城。",
            "水竹凉风起，帘帏暑气清。",
            "萧萧独无事，因见涖人情。"
        ],
        "title": "同裴录事楼上望",
        "id": "46b91254-d158-4763-9ff5-8a9d678b7ff5"
    },
    {
        "author": "皎然",
        "paragraphs": [
            "天下生白榆，白榆直上连天根。",
            "高枝不知几万丈，世人仰望徒攀援。",
            "谁能上天采其子，种向人间笑桃李。",
            "因问老仙求种法，老仙咍我愚不答。",
            "始知此道无所成，还如瞽夫学长生。"
        ],
        "title": "寓兴",
        "id": "be5a8c29-513d-4b1a-bb04-037e10dbc296"
    },
    {
        "author": "皎然",
        "paragraphs": [
            "雁塞五山临汗漫，云州一路出青冥。",
            "何因请住嘉祥寺，内史新修湖上亭。"
        ],
        "title": "寄常一上人",
        "id": "d6a5e687-73c2-46a9-9834-54af759f2f62"
    },
    {
        "author": "皎然",
        "paragraphs": [
            "共君方异路，山伴与谁同。",
            "日冷行人少，时清古镇空。",
            "煖瓶和雪水，鸣锡带江风。",
            "撩乱终南色，遥应入梦中。"
        ],
        "title": "送祕上人游京",
        "id": "1583aebb-74a9-4e41-b852-d87700cdb8eb"
    },
    {
        "author": "皎然",
        "paragraphs": [
            "万里巴江外，三声月峡深。",
            "何年有此路，几客共霑襟。",
            "断壁分垂影，流泉入苦吟。",
            "悽凉离别后，闻此更伤心。"
        ],
        "title": "赋得啼猨送客",
        "id": "9c49f610-d0f1-4d1b-944c-6a3141dfecec"
    },
    {
        "author": "皎然",
        "paragraphs": [
            "夜月家家望，亭亭爱此楼。",
            "纤云溪上断，疎柳影中秋。",
            "渐映千峰出，遥分万派流。",
            "关山谁复见，应独起边愁。"
        ],
        "title": "南楼望月",
        "id": "d9f6c9fa-2003-451e-bba8-6af25298e8be"
    },
    {
        "author": "皎然",
        "paragraphs": [
            "移家虽带郭，野径入桑麻。",
            "近种篱边菊，秋来未著花。",
            "扣门无犬吠，欲去问西家。",
            "报道山中去，归时每日斜。"
        ],
        "tags": [
            "唐诗三百首",
            "隐士",
            "访友",
            "生活",
            "五言律诗"
        ],
        "title": "寻陆鸿渐不遇",
        "id": "565d931a-ff49-4f37-b633-524b48c2f4f0"
    },
    {
        "author": "皎然",
        "paragraphs": [
            "一坐西林寺，从来未下山。",
            "不因寻长者，无事到人间。",
            "宿雨愁为客，寒花笑未还。",
            "空怀旧山月，童子念经闲。"
        ],
        "title": "怀旧山",
        "id": "376733c2-fa07-4423-b494-fca090ba1a7d"
    },
    {
        "author": "皎然",
        "paragraphs": [
            "双峰百战后，真界满尘埃。",
            "蔓草缘空壁，悲风起故台。",
            "野花寒更发，山月暝还来。",
            "何事池中水，东流独不回。"
        ],
        "tags": [
            "庐山"
        ],
        "title": "宿吴匡山破寺",
        "id": "33e086a3-db83-407e-ac80-5775ab6cf3d7"
    },
    {
        "author": "皎然",
        "paragraphs": [
            "爱杀柴桑隐，名溪近讼庭。",
            "扫沙开野步，摇舸出闲汀。",
            "宿简邀诗伴，余花在酒瓶。",
            "悠然南望意，自有岘山情。"
        ],
        "title": "九月十日",
        "id": "9cbfa6fb-822d-4eb3-a6c3-01921a9383c2"
    },
    {
        "author": "皎然",
        "paragraphs": [
            "秋风落叶满空山，古寺残灯石壁间。",
            "昔日经行人去尽，寒云夜夜自飞还。"
        ],
        "title": "秋晚宿破山寺",
        "id": "ba29d8ca-702d-48e6-a5e7-8bccaed81eee"
    },
    {
        "author": "皎然",
        "paragraphs": [
            "君说南朝全盛日，秣陵才子更多人。",
            "千年秋色古池馆，谁见齐王西邸春。"
        ],
        "title": "青阳上人院说金陵故事",
        "id": "314751bd-00d3-4388-ad5e-c4430f917f25"
    },
    {
        "author": "皎然",
        "paragraphs": [
            "绵绵渺渺楚云繁，万里西归望国门。",
            "禅子初心易悽断，秋风莫上少陵原。"
        ],
        "title": "送僧之京师",
        "id": "08728318-88da-47ec-bb71-db8eb83d3f48"
    },
    {
        "author": "皎然",
        "paragraphs": [
            "剡茗情来亦好斟，空门一别肯霑襟。",
            "悲风不动罢瑶轸，忘却洛阳归客心。"
        ],
        "title": "送许丞还洛阳",
        "id": "f710670c-48ba-4092-b77b-2e1646203272"
    },
    {
        "author": "皎然",
        "paragraphs": [
            "山居不买剡中山，湖上千峰处处闲。",
            "芳草白云留我住，世人何事得相关。"
        ],
        "title": "题湖上草堂",
        "id": "b3a3c964-8842-45b3-9160-e32e0778230d"
    },
    {
        "author": "皎然",
        "paragraphs": [
            "达贤贵贞隐，常惧迹不灭。",
            "遂与永公期，遗身坐林樾。",
            "华轩何辚辚，为我到幽绝。",
            "心境寒草花，空门青山月。",
            "潘生独不见，清景屡盈缺。",
            "林下常寂寥，人间自离别。",
            "何时解轻佩，来税丘中辙。"
        ],
        "title": "酬李司直纵诸公冬日游妙喜寺题照昱二上人房寄长城潘丞述",
        "id": "6a4d651e-2ecd-4a05-a234-f34af7a8b66b"
    },
    {
        "author": "皎然",
        "paragraphs": [
            "水国苦彫瘵，东臯岂遗黍。",
            "云阴无尽时，日出常带雨。",
            "昨夜西溪涨，扁舟入簷庑。",
            "野人同鸟巢，暴客若蜂聚。",
            "岁晏无斗粟，寄身欲何所。",
            "空羨鸾鹤姿，翩翩自轻举。"
        ],
        "title": "赠乌程李明府伯宜沈兵曹仲昌",
        "id": "0a940d3e-b268-40e5-9a07-9591322ce4dd"
    },
    {
        "author": "皎然",
        "paragraphs": [
            "鲁公邀省客，贫寺人过少。",
            "锦帐惟野花，竹屏有窗篠。",
            "朝行石色净，夜听泉声小。",
            "释事情已高，依禅境无扰。",
            "超遥长路首，怅望空林杪。",
            "离思从此生，还将此心了。"
        ],
        "title": "奉酬颜使君真卿王员外圆宿寺兼送员外使回",
        "id": "e0bbf92a-b334-46a1-b662-e6334826f43c"
    },
    {
        "author": "皎然",
        "paragraphs": [
            "道情寄远岳，放旷临千仞。",
            "香路延绛驺，华泉写金印。",
            "日欹诸天近，雨过三华润。",
            "留客云外心，忘机松中韵。",
            "灵嘉早晚期，为布东山信。"
        ],
        "title": "杼山上峰和颜使君真卿袁侍御五韵赋得印字仍期明日登开元寺楼之会",
        "id": "9a805605-bfd7-47f6-8473-d1b428ab883b"
    },
    {
        "author": "皎然",
        "paragraphs": [
            "积旱忽飞澍，烝民心亦倾。",
            "郊云不待族，雨色飞江城。",
            "燋稼濯又发，败荷滋更荣。",
            "时随雾縠重，乍集柳丝轻。",
            "一宿恐鱼飞，数朝征鹳鸣。",
            "毒暑澄为冷，高尘涤还清。",
            "乃知阴隲数，制在造化情。",
            "及此接欢贺，临风闻颂声。"
        ],
        "title": "同薛员外谊喜雨诗兼上杨使君",
        "id": "b55470ee-c645-4315-a91a-44b5dc412267"
    },
    {
        "author": "皎然",
        "paragraphs": [
            "故人隔楚水，日夕望芳洲。",
            "春草思眇眇，征云暮悠悠。",
            "心期无形影，迹旷成阻修。",
            "有客江上至，知君佐雄州。",
            "铿镪佩苍玉，躞蹀驱绛驺。",
            "伊昔中峰心，从来非此流。",
            "资予长生诀，希彼高山俦。",
            "此情今如何，宿昔师吾谋。",
            "别后谒禅老，更添石室筹。",
            "深见人间世，飘如水上沤。",
            "蝉号齐王邸，月苦隋帝楼。",
            "声华尽冥寞，麋鹿徒呦呦。",
            "我有一字教，坐然遗此忧。",
            "何烦脱珪组，不用辞王侯。",
            "祗在名位中，空门兼可游。"
        ],
        "title": "南湖春泛有客自北至说友人岑元和见怀因叙相思之志以寄焉",
        "id": "9778f6d6-c727-43b1-b7a2-687b81baa8f6"
    },
    {
        "author": "皎然",
        "paragraphs": [
            "皇天鉴不昧，愐想何亢极。",
            "丝雨久愆期，绮霞徒相惑。",
            "阴云舒又卷，濯枝安可得。",
            "涸井不累瓶，干溪一凭轼。",
            "赤地芳草死，飙尘惊四塞。",
            "戎寇夜刺闺，民荒岁伤国。",
            "赖以王猷盛，中原无凶慝。",
            "杨公当此晨，省灾常旰食。",
            "独感下堂雨，偏嘉越境域。",
            "秋郊天根见，我疆看稼穑。",
            "请回云汉诗，为君歌乐职。"
        ],
        "title": "同薛员外谊久旱感怀寄兼呈上杨使君",
        "id": "3a783ec4-b803-431d-8593-df60fde235cc"
    },
    {
        "author": "皎然",
        "paragraphs": [
            "新阳故楼上，眇眇伤遐睠。",
            "违世情易忘，羇时得无倦。",
            "春归华柳发，世故陵谷变。",
            "扰扰陌上心，悠悠梦中见。",
            "苍林有灵境，杳映遥可羨。",
            "春日倚东峰，华泉落西甸。",
            "钟声在空碧，幡影摇葱蒨。",
            "缅想山中人，神期如会面。",
            "别离芳月积，岐路浮云徧。",
            "正□入空门，仙君依苦县。",
            "隳形舍簪绂，烹玉思精炼。",
            "事外宜我心，人间岂予恋。",
            "身遗世自薄，道胜名必贱。",
            "耳目何所娱，白云与黄卷。"
        ],
        "title": "兵后早春登故鄣南楼望昆山寺白鹤观示清道人幷沈道士",
        "id": "eec34419-ad78-42b4-84b9-ac0a05a15fa9"
    },
    {
        "author": "皎然",
        "paragraphs": [
            "释印及秋夜，身闲境亦清。",
            "风襟自潇洒，月意何高明。",
            "闻说武安君，万里驱妖精。",
            "开府集秀士，先招士林英。",
            "晋家用元凯，亦是鲁诸生。",
            "北望抚长劒，感君知已行。",
            "边尘昏玉帐，杀气凝金镫。",
            "大敌折齐俎，一书下聊城。",
            "翻飞青云路，宿昔沧洲情。"
        ],
        "title": "酬乌程杨明府华将赴渭北对月见怀",
        "id": "dafc03ab-f819-4a5c-a94d-e3211612b9c3"
    },
    {
        "author": "皎然",
        "paragraphs": [
            "大贤当佐世，尧时难退身。",
            "如何丹霄侣，却在沧江滨。",
            "柳色变又徧，莺声闻亦频。",
            "赖逢宜春守，共赏南湖春。",
            "营道知止足，饰躬无缁磷。",
            "家将诗流近，迹与禅僧亲。",
            "放旷临海门，翺翔望云津。",
            "虽高空王说，不久山中人。"
        ],
        "title": "酬邢端公济春日苏台有呈袁州李使君兼书幷寄辛阳王三侍御",
        "id": "531b5d8a-136f-491e-9da0-11c9dfdc5d7c"
    },
    {
        "author": "皎然",
        "paragraphs": [
            "春宵凝丽思，闲坐开南围。",
            "郢客弹白雪，纷纶发金徽。",
            "散从天上至，集向琼台飞。",
            "弦上凝飒飒，虚中想霏霏。",
            "通幽鬼神骇，合道精鉴稀。",
            "变态风更入，含情月初归。",
            "方知阮太守，一听识其微。"
        ],
        "title": "奉和裴使君清春夜南堂听陈山人弹白雪",
        "id": "9f4d5a97-3172-4a94-9293-96be6cb07db7"
    },
    {
        "author": "皎然",
        "paragraphs": [
            "羸疾依小院，空闲趣自深。",
            "蹑苔怜静色，扫树共芳阴。",
            "物外好风至，意中佳客寻。",
            "虚名谁欲累，世事我无心。",
            "投赠荷君芷，馨香满幽襟。"
        ],
        "title": "荅孟秀才",
        "id": "b765d611-2817-4494-b383-e3eab2604eee"
    },
    {
        "author": "皎然",
        "paragraphs": [
            "买得东山后，逢君小隐时。",
            "五湖游不厌，柏署迹如遗。",
            "市隐何妨道，禅栖不废诗。",
            "与君为此说，长破小乘疑。"
        ],
        "title": "酬崔侍御见赠",
        "id": "2951b1a7-89bc-48c3-9b4d-f96c9648e995"
    },
    {
        "author": "皎然",
        "paragraphs": [
            "一见嵩山老，吾生恨太迟。",
            "问君年几许，曾出上皇时。"
        ],
        "title": "赠柳喜得嵩山法门自号嵩山老",
        "id": "108d711a-7647-4c50-bd1e-da1562f34446"
    },
    {
        "author": "皎然",
        "paragraphs": [
            "不住东林寺，云泉处处行。",
            "近臣那得识，禅客本无名。"
        ],
        "title": "酬李补阙纾",
        "id": "212043ae-d73e-4655-9560-6289a8976e62"
    },
    {
        "author": "皎然",
        "paragraphs": [
            "未到无为岸，空怜不系舟。",
            "东山白云意，岁晚尚悠悠。"
        ],
        "title": "湖南兰若示大乘诸公",
        "id": "741cdc50-fca8-4b9b-9147-3fc5c34c55bd"
    },
    {
        "author": "皎然",
        "paragraphs": [
            "常说人间法自空，何言出世法还同。",
            "微踪旧是香林下，余烬今成火宅中。",
            "后夜池心生素月，春天树色起悲风。",
            "吾知世代相看尽，谁悟浮生似影公。"
        ],
        "title": "兵后经永安法空寺寄悟禅师",
        "id": "19fb967f-b3f4-442c-89f5-832803878b94"
    },
    {
        "author": "皎然",
        "paragraphs": [
            "南山唯与北山邻，古树连拳伴我身。",
            "黄鹤有心多不住，白云无事独相亲。",
            "闲持竹锡深看水，嬾系麻衣出见人。",
            "欲掇幽芳聊赠远，郎官那赏石门春。"
        ],
        "title": "春日杼山寄赠李员外纵",
        "id": "6b2e7509-c3ae-42b6-9a70-62ac0046e378"
    },
    {
        "author": "皎然",
        "paragraphs": [
            "知君高隐占贤星，卷叶时时注佛经。",
            "姓被名公题旧里，诗将丽句号新亭。",
            "来观新月依清室，欲漱香泉护触瓶。",
            "我有主人江太守，如何相伴住禅灵。"
        ],
        "title": "酬秦山人赠别二首 一",
        "id": "2569a5e8-696a-439d-88e8-516a3560f86f"
    },
    {
        "author": "皎然",
        "paragraphs": [
            "谁知卧病不妨禅，迹寄诗流性似偏。",
            "叶示黄金童子爱，书题青字古人传。",
            "时高独鹤来云外，每羨闲花在眼前。",
            "对此留君还欲别，应思石瀃访春泉。"
        ],
        "title": "酬秦山人赠别二首 二",
        "id": "d857eb0a-4c2c-4af9-bf0f-013fc83b804c"
    },
    {
        "author": "皎然",
        "paragraphs": [
            "晴明路出山初暖，行踏春芜看茗归。",
            "乍削柳枝聊代札，时窥云影学裁衣。",
            "身闲始觉隳名是，心了方知苦行非。",
            "外物寂中谁似我，松声草色共无机。"
        ],
        "tags": [
            "感悟",
            "春天",
            "写景",
            "山"
        ],
        "title": "山居示灵澈上人",
        "id": "6b477609-0d51-4a2b-ab3c-f568bb5e19c2"
    },
    {
        "author": "皎然",
        "paragraphs": [
            "习家寒食会何频，应恐流芳不待人。",
            "已爱治书诗句逸，更闻从事酒名新。",
            "庭芜暗积承双履，林蘤雷飞洒幅巾。",
            "谁见柰园时节共，还持绿茗赏残春。"
        ],
        "title": "遥和康录事李侍御萼小寒食夜重集康氏园林",
        "id": "c6e76531-1973-40a9-b4d4-a9e109cffb3f"
    },
    {
        "author": "皎然",
        "paragraphs": [
            "蝶舞莺歌喜岁芳，柳丝褭褭蕙带长。",
            "江南春色共君有，何事君心独自伤。"
        ],
        "title": "释裴循春愁",
        "id": "07f9f636-65eb-4f34-b0de-3af51576a7c6"
    },
    {
        "author": "皎然",
        "paragraphs": [
            "望君不见复何情，野草闲云处处生。",
            "应向秦时武陵路，花间寂历一人行。"
        ],
        "title": "西白溪期裴方舟不至",
        "id": "2d6a979c-d58b-46f2-b6bc-b2a16c9b176d"
    },
    {
        "author": "皎然",
        "paragraphs": [
            "远寺萧萧独坐心，山情自得趣何深。",
            "泉声稍滴芙蓉漏，月影才分鹦鹉林。",
            "满地云轻长碍屣，绕松风近每吹襟。",
            "贪闲不记前心偈，念别聊为出世吟。",
            "更待花开徧山雪，山山相似若为寻。"
        ],
        "title": "劳山忆栖霞寺道素上人久期不至",
        "id": "4a94e78d-5747-40ab-a800-41fd44b2abb3"
    },
    {
        "author": "皎然",
        "paragraphs": [
            "手携酒榼共书帏，回语长松我即归。",
            "若是出山机已息，岭云何事背君飞。"
        ],
        "title": "酬秦山人出山见呈",
        "id": "68af631d-9665-40e5-8431-5bb3e81b9853"
    },
    {
        "author": "皎然",
        "paragraphs": [
            "左右香童不识君，担簦访我领鸥羣。",
            "山僧待客无俗物，唯有窗前片碧云。"
        ],
        "title": "酬秦山人见寻",
        "id": "5a4f4d23-320a-449d-b5e4-4f1bf37c3ffa"
    },
    {
        "author": "皎然",
        "paragraphs": [
            "至道无机但杳冥，孤灯寒竹自青荧。",
            "不知何处小乘客，一夜风来闻诵经。"
        ],
        "title": "宿法华寺简灵澈上人",
        "id": "cb7a9cbc-2b89-4d6d-a19c-78d6d10db9fc"
    },
    {
        "author": "皎然",
        "paragraphs": [
            "乌头虽黑白有时，唯有潜离与暗别，彼此甘心无后期。"
        ],
        "title": "潜别离",
        "id": "6ac30981-e79e-4260-a0e6-fc98530e04dd"
    },
    {
        "author": "皎然",
        "paragraphs": [
            "鹡鸰中峰近，高奇古人遗。",
            "常欲乞此地，养松挂藤丝。",
            "昨闻双旌出，一川花满时。",
            "恨无翔云步，远赴关山期。",
            "跻险与谁赏，折芳应自怡。",
            "遥知忘归趣，喜得春景迟。",
            "已见郢人唱，新题石门诗。"
        ],
        "title": "奉酬袁使君高春游鹡鸰峰兰若见怀",
        "id": "59af369d-0a5a-42d0-a9e6-81d2d555570f"
    },
    {
        "author": "皎然",
        "paragraphs": [
            "迟迟云鹤意，奋翅知有期。",
            "三秉纲纪局，累登清白资。",
            "应怀青塘居，蕙草没前墀。",
            "旧月照秋水，废田留故陂。",
            "至今高风在，为君吹桂枝。",
            "昨逢洞庭客，果得故人诗。",
            "何异王内史，来招道林师。",
            "欲携山侣出，难与白云辞。"
        ],
        "tags": [
            "洞庭湖"
        ],
        "title": "荅裴济从事",
        "id": "5ff4a393-5302-4e3f-a50e-f1d215acffa8"
    },
    {
        "author": "皎然",
        "paragraphs": [
            "望远涉寒水，怀人在幽境。",
            "为高皎皎姿，及爱苍苍岭。",
            "果见栖禅子，潺湲灌真顶。",
            "积疑一念破，澄息万缘静。",
            "世事花上尘，惠心空中境。",
            "清闲诱我性，遂使肠虑屏。",
            "许共林客游，欲从山王请。",
            "木栖无名树，水汲忘机井。",
            "持此一日高，未肯谢箕颍。",
            "夕霁山态好，空月生俄顷。",
            "识妙聆细泉，悟深涤清茗。",
            "此心谁得失，笑向西林永。"
        ],
        "title": "白云上人精舍寻杼山禅师兼示崔子向何山道上人",
        "id": "9613a13b-9388-4984-9626-cb66afb315ae"
    },
    {
        "author": "皎然",
        "paragraphs": [
            "六月金数伏，兹辰日在庚。",
            "炎曦烁肌肤，毒雾昏性情。",
            "安得奋轻翮，超遥出云征。",
            "不知天地心，如何匠生成。",
            "火德烧百卉，瑶草不及荣。",
            "省客当此时，忽贻怀中琼。",
            "捧翫烦袂涤，啸歌美风生。",
            "迟君佐元气，调使四序平。",
            "中令霜不祓，大余气常贞。",
            "江南诗骚客，休吟苦热行。"
        ],
        "title": "酬薛员外谊苦热行见寄",
        "id": "780d237f-2675-490f-8fa1-747021ce863a"
    },
    {
        "author": "皎然",
        "paragraphs": [
            "竹杖裁碧鲜，步林赏高直。",
            "实心去内矫，全节无外饰。",
            "行药聊自持，扶危资尔力。",
            "初生在榛莽，孤秀岂封殖。",
            "干雪不死枝，赠君期君识。"
        ],
        "title": "采实心竹杖寄赠李萼侍御",
        "id": "2d138595-e6e1-4241-b59a-6d61d3db897d"
    },
    {
        "author": "皎然",
        "paragraphs": [
            "方知正始作，丽掩碧云诗。",
            "文彩盈怀袖，风规发咏思。",
            "遗弓逢大敌，摩垒怯偏师。",
            "频有移书让，多慙系组迟。",
            "浅才迂且拙，虚誉喜还疑。",
            "犹倚披沙鉴，长歌向子期。"
        ],
        "title": "酬薛员外谊见戏一首",
        "id": "9eef0b94-1966-40ca-b6af-bedac75ced7a"
    },
    {
        "author": "皎然",
        "paragraphs": [
            "爱君溪上住，迟月开前扃。",
            "山火照书卷，野风吹酒瓶。",
            "为谁留此物，意在眼中青。",
            "樵子逗烟墅，渔翁宿沙汀。",
            "主人非楚客，莫谩讥独醒。",
            "宿昔邢城功，道高心已冥。",
            "贪将到处士，放醉乌家亭。"
        ],
        "title": "奉酬李中丞洪湖州西亭即事见寄兼呈吴冯处士时中丞量移湖州长史",
        "id": "2a3948f4-9eb0-4990-80c9-c4641ef5a2c8"
    },
    {
        "author": "皎然",
        "paragraphs": [
            "万虑皆可遗，爱山情不易。",
            "自从东溪住，始与人羣隔。",
            "应物非宿心，遗身是吾策。",
            "先民崆峒子，沦景事金液。",
            "绮里犹近名，于陵未泯迹。",
            "吾师逆流教，禅隐殊古昔。",
            "洗足临潺湲，销声寄松柏。",
            "缃荷采堪服，柔草持可席。",
            "道心制野猨，法语授幽客。",
            "境净万象真，寄目皆有益。",
            "原上无情花，山中听经石。",
            "竹生自萧散，云性常洁白。",
            "却见羇世人，远高摩霄翮。",
            "达贤观此意，烦想遂冰蘖。",
            "伊予战苦胜，览境情不溺。",
            "智以动念昏，功由无心积。",
            "形骸尔何有，生死谁所戚。",
            "为与胜悟冥，不忧颓龄迫。",
            "春风自骀荡，禅地常阒寂。",
            "掷札成柳枝，溉瓶养泉脉。",
            "道人知止足，盥漱聊自适。",
            "学外见古贤，颇令我心惕。",
            "眇绵云官世，梦幻羽陵籍。",
            "鬼箓徒相矜，九原谁家宅。",
            "俗情对浅近，至理昧尧跖。",
            "蹈善嗟沈冥，履仁伤堙阨。",
            "匠心圣亦尤，攻异天见责。",
            "试以慧眼观，斯言谅可觌。",
            "外事非吾道，忘缘倦所历。",
            "中宵废耳目，形静神不役。",
            "色天夜清迥，花漏时滴沥。",
            "东风吹杉梧，幽月到石壁。",
            "此中一悟心，可与千载敌。",
            "故交徒好我，筐中无咫尺。",
            "潘生入空门，祖师传祕赜。",
            "汤子自天德，精诣功不僻。",
            "放世与成名，两图在所择。",
            "吾高鸱夷子，身退无瑕摘。",
            "吾嘉鲁仲连，功成弃珪璧。",
            "二贤兼彼才，晚节何感激。",
            "不然作山计，改服我下泽。",
            "君隳元亮冠，我脱潜师屐。",
            "倚卧高松根，共逃金闺籍。"
        ],
        "title": "苕溪草堂自大历三年夏新营洎秋及春弥觉境胜因纪其事简潘丞述汤评事衡四十三韵",
        "id": "7876c6c9-3d24-4f17-85eb-03d786a28e18"
    },
    {
        "author": "皎然",
        "paragraphs": [
            "知音如琼枝，天生为予有。",
            "攀折若无阶，何殊天上柳。",
            "裴生清通嗣，阳子盛德后。",
            "诗名比元长，赋体凌延寿。",
            "珠生骊龙颔，或生灵蛇口。",
            "何似双琼章，英英曜吾手。",
            "白日不可污，清源肯容垢。",
            "持此山上心，待君忘情友。",
            "且伴丘壑赏，未随名宦诱。",
            "坐石代琼茵，制荷捐艾绶。",
            "清宵集我寺，烹茗开禅牖。",
            "发论教可垂，正文言不朽。",
            "白云供诗用，清吹生座右。",
            "不嫌逸令醉，莫试仙壶酒。",
            "皎皎寻阳隐，千年可为偶。",
            "一从汉道平，世事无纷糺。",
            "星文齐七政，天轴明二斗。",
            "召士扬弓旌，知君在林薮。",
            "莫学颍阳子，请师高山叟。",
            "出处藩我君，还来会厓阜。"
        ],
        "title": "荅裴集阳伯明二贤各垂赠二十韵今以一章用酬两作",
        "id": "3ac6a53b-f083-4371-bba7-934d31a2ffe7"
    },
    {
        "author": "皎然",
        "paragraphs": [
            "春意赏不足，承夕步东园。",
            "事表精虑远，月中华木繁。",
            "开襟寄清景，遐想属空门。",
            "安得纚芳屣，看君幽径萱。"
        ],
        "title": "荅豆卢居士春夜游东园见怀",
        "id": "eef9ff7e-274e-4474-a36b-92a47cb7183b"
    },
    {
        "author": "皎然",
        "paragraphs": [
            "气杀高隼击，惜芳步寒林。",
            "风摇苍琅根，霜剪荍𦾾心。",
            "归思忽眇眇，佳气亦沈沈。",
            "我身岂遐远，如隔湘汉深。",
            "事迩智莫及，愿乖情不任。",
            "迟君忘言侣，一笑开吾襟。"
        ],
        "title": "寄崔万芳夔",
        "id": "20564f12-8067-47f0-8dba-2ca90c1ba0e9"
    },
    {
        "author": "皎然",
        "paragraphs": [
            "野人未相识，何处异乡隔。",
            "昨逢云阳信，教向云阳觅。",
            "空闻天上风，飘飖不可觌。",
            "应非矍[铄]翁，或是沧浪客。",
            "早晚从我游，共携春山策。"
        ],
        "title": "访朱放山人",
        "id": "959f922c-1bdd-4e38-b1ee-14ad030f8409"
    },
    {
        "author": "皎然",
        "paragraphs": [
            "废溪无人迹，益见离思深。",
            "归来始昨日，恍惚惊岁阴。",
            "清想属遥夜，圆景当空林。",
            "宿昔月未改，何如故人心。",
            "游从间芳趾，摇落栖寒岑。",
            "眇眇湖上别，含情初至今。",
            "道流安寂寞，世路倦岖嵚。",
            "此意欲谁见，怀贤独难任。",
            "徽声反冥默，夕籁何哀吟。",
            "禅念破离梦，吾师诫援琴。",
            "耿耿已及旦，曷由开此襟。",
            "幽期谅未偶，胜境徒自寻。",
            "安得西归云，因之传素音。"
        ],
        "title": "晚冬废溪东寺怀李司直纵",
        "id": "2058509a-b6ac-4aa7-86c3-593a36de1f3e"
    },
    {
        "author": "皎然",
        "paragraphs": [
            "日月不相待，思君魂屡惊。",
            "草玄寄杨子，作赋得芜城。",
            "温温独游迹，遥遥相望情。",
            "淮上青草歇，楚子秋风生。",
            "辟士天下尽，君何独屏营。",
            "运开应佐世，业就可成名。",
            "谁借楚山住，年年事耦耕。"
        ],
        "title": "兵后与故人别予西上至今在扬楚因有是寄",
        "id": "42e5d343-91fa-411c-934f-a223ebfd8de0"
    },
    {
        "author": "皎然",
        "paragraphs": [
            "大厦资多士，抡材得豫章。",
            "清门推问望，早岁骋康庄。",
            "作用方开物，声名久擅塲。",
            "丹延分塞郡，宿昔领戎行。",
            "始驭屏星乘，旋阴蔽茀棠。",
            "朝端瞻鹗立，关右仰鹰扬。",
            "威令兼宁朔，英声重护羌。",
            "三军成父子，杂虏避封疆。",
            "身执金吾贵，时遭宝运昌。",
            "雍容持汉矟，肃穆卫周堂。",
            "排难知臣节，攻疑定国章。",
            "一言明大义，千载揖休光。",
            "践职勋庸列，修躬志行彰。",
            "优游应慕陆，止足定师张。",
            "中扆怀殊政，南州伫小康。",
            "仁为桂江雨，威是柏台霜。",
            "謇谔言无隐，公忠祸不防。",
            "谴深辞紫禁，恩在副朱方。",
            "切玉锋休淬，垂天翅罢翔。",
            "论文征贾马，述隐许求羊。",
            "肘后看金碧，腰间笑水苍。",
            "诗题白羽扇，酒挈绿油囊。",
            "旷达机何有，深沈器莫量。",
            "时应登古寺，佳趣在春冈。",
            "止水平香砌，鲜云满石牀。",
            "山情何寂乐，尘世自飞扬。",
            "已遇鑪峰社，还思缉蕙房。",
            "外心亲地主，内学事空王。",
            "花会宜春浅，禅游喜夜凉。",
            "高明依月境，萧散蹑庭芳。",
            "得道殊秦佚，隳名似楚狂。",
            "余生于此足，不欲返韶阳。"
        ],
        "title": "因游支硎寺寄邢端公",
        "id": "7d6f675e-030d-47ba-88b1-cef976d1938f"
    },
    {
        "author": "皎然",
        "paragraphs": [
            "望祀崇周典，皇华出汉庭。",
            "紫泥颁会计，玄酒荐芳馨。",
            "圣虑多虔肃，斋心合至灵。",
            "占祥刊史竹，筮日数尧蓂。",
            "礼秩加新命，朝章笃理刑。",
            "敷诚通北阙，遗爱在南亭。",
            "苕水思曾泛，矶山忆重经。",
            "清风门客仰，佳颂国人听。",
            "攀桂留卿月，征文待使星。",
            "春郊回驷牡，遥识故林青。"
        ],
        "title": "同诸公奉侍祭岳渎使大理卢幼平自会稽回经平望将赴于朝廷期过故林不至",
        "id": "1c001d0b-844c-408f-b999-e9d6b419b6a1"
    },
    {
        "author": "皎然",
        "paragraphs": [
            "桐江秋信早，忆在故山时。",
            "静夜风鸣磬，无人竹扫墀。",
            "猨来触净水，鸟下啄寒棃。",
            "可即关吾事，归心自有期。"
        ],
        "title": "早秋桐庐思归示道谚上人",
        "id": "aee3ca29-261b-4a10-9e26-c9b189add436"
    },
    {
        "author": "皎然",
        "paragraphs": [
            "山事繇来别，只应中老身。",
            "寒园扫绽栗，秋浪拾干薪。",
            "领鹤闲书竹，夸云笑向人。",
            "俗家相去远，野水作东邻。"
        ],
        "title": "劳劳山居寄呈吴处士",
        "id": "625ace04-666e-437e-a936-a227dc8fbef5"
    },
    {
        "author": "皎然",
        "paragraphs": [
            "宗流许身子，物表养高闲。",
            "空色清凉寺，秋声鼓吹山。",
            "看心水磬后，行道雨花间。",
            "七叶翻章句，时时启义关。"
        ],
        "title": "寄报德寺从上人",
        "id": "ba975704-55d9-4eb3-b676-ed76e0e92f0d"
    },
    {
        "author": "皎然",
        "paragraphs": [
            "湖上凉风早，双峰月色秋。",
            "遥知秣陵令，今夜在西楼。",
            "别叶萧萧下，含霜处处流。",
            "如何共清景，异县不同游。"
        ],
        "title": "山中月夜寄无锡长官",
        "id": "065d3757-006b-42c4-8489-d1f927495747"
    },
    {
        "author": "皎然",
        "paragraphs": [
            "相失值氛烟，才应掌上年。",
            "久离惊貌长，多难喜身全。",
            "比信尚书重，如威太守怜。",
            "满庭看玉树，更有一枝连。"
        ],
        "title": "奉贺颜使君真卿二十八郎隔绝自河北远归",
        "id": "d67d9d4a-0356-4439-9e1b-436fb42dfbd0"
    },
    {
        "author": "皎然",
        "paragraphs": [
            "峰心惠忍寺，嵊顶谢公山。",
            "何似南湖近，芳洲一亩间。",
            "意中云木秀，事外水堂闲。",
            "永日无人到，时看独鹤还。"
        ],
        "title": "题湖上兰若示清会上人",
        "id": "cfac166d-3934-4149-bb77-4d1361f57a5f"
    },
    {
        "author": "皎然",
        "paragraphs": [
            "真性在方丈，寂寥无四邻。",
            "秋天月色正，清夜道心真。",
            "大梦观前事，浮名悟此身。",
            "不知庭树意，荣落感何人。"
        ],
        "title": "秋宵书事寄吴凭处士",
        "id": "ceef4f3f-70b7-443b-b2ae-45ae11aac8d9"
    },
    {
        "author": "皎然",
        "paragraphs": [
            "独居何意足，山色在前门。",
            "身野长无事，心冥自不言。",
            "闲行数乱竹，静坐照清源。",
            "物外从知少，禅徒不耐烦。"
        ],
        "title": "题山壁示道维上人",
        "id": "9d0ccf8a-4d43-47e2-a9f5-3699aeaed84c"
    }
]