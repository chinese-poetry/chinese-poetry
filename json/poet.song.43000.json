[
    {
        "author": "郭祥正",
        "paragraphs": [
            "嗟我老已疲，掛冠歸舊廬。",
            "素乏二頃田，無可把犁鋤。",
            "窮年小山下，獨伴千卷書。",
            "作止隨古人，襟懷稍欣如。",
            "又無樽中酒，能延故人車。",
            "感君數相過，氣豁眉宇疏。",
            "天馬出月窟，回薄萬里餘。",
            "其才無不宜，祿仕猶拘拘。",
            "忽聞明廷詔，一節馳輕輿。",
            "往必陟臺省，公言壯皇圖。",
            "潛心救世弊，肯意爲身謨。",
            "法密吏愈偷，食衆財益虚。",
            "末大本漸弱，豈在專防胡。",
            "指瑕一二人，此事尤可吁。",
            "細碎何足論，綱舉網不踰。",
            "譬彼脉已病，其身尚膏腴。",
            "要當速內究，珍丸應時須。",
            "良醫望數公，潤澤回焦枯。",
            "願如范文正，挺持真丈夫。",
            "老死見太平，委棄甘路衢。"
        ],
        "title": "送胡與幾被召赴闕",
        "id": "96b20d19-afc5-410b-b0e7-ab26f7bdd193"
    },
    {
        "author": "郭祥正",
        "paragraphs": [
            "秋空若明鏡，雲物瑩可數。",
            "臨高送遠發，况復瞰牛渚。",
            "崔嵬水帝宫，半出燃犀浦。",
            "橋基插波瀾，王氣逐龍虎。",
            "歸艎豈能留，兩漿幾欲舞。",
            "重光瞻舜日，羣材入天罟。",
            "聃聃馬東玉，松柏耐寒暑。",
            "五載佐吾邦，大匠善規矩。",
            "仁民而愛物，巨細各有補。",
            "宴閒集賓朋，風流照樽俎。",
            "能詩又敏速，往往造險語。",
            "交章久薦達，名聲動寰宇。",
            "胸中蟠虹蜺，行矣須一吐。",
            "伊予百無堪，投老尚好古。",
            "垂竿魚未食，茹蘗口忘苦。",
            "唯君最相知，稱謂等鮑庾。",
            "君歸我何適，形影守溪滸。",
            "時寄一行書，焦枯望霖雨。"
        ],
        "title": "送馬東玉朝散還朝",
        "id": "3c1e3be4-ff87-4559-9fd1-955912c2d40b"
    },
    {
        "author": "郭祥正",
        "paragraphs": [
            "不到涇上邑，倏忽二十載。",
            "環山敞樓閣，金碧想未改。",
            "長溪拖翠玉，洗月發光彩。",
            "秋聲咽松杉，夜氣馥蘭茝。",
            "白鳥自成羣，黄猿行作隊。",
            "仙人控鯉去，巖下遺跡在。",
            "猶疑深雲中，彈琴尚相待。",
            "唐儒工翰墨，石壁露璀璨。",
            "意有神明憐，塵蘚不得浼。",
            "地勝來俊哲，宋子今出宰。",
            "公餘綴吟筆，爛漫排珠琲。",
            "又如崆峒兵，百萬森甲鎧。",
            "寄我數十篇，翛然起沉痗。",
            "胸中强搜抉，舊學久荒餒。",
            "欲追天馬蹤，蹇蹶竟難逮。",
            "撫卷懷昔遊，魂魄飛𩅝靉。",
            "何當裂雲牋，看君吐江海。"
        ],
        "title": "謝涇川宋宰惠近詩",
        "id": "43c5e372-01d4-45ec-bec6-2e08f1179085"
    },
    {
        "author": "郭祥正",
        "paragraphs": [
            "我聞辨才師，解空稱第一。",
            "病子得摩頂，其疾頓若失。",
            "救物運真悲，了心非幻術。",
            "聲名動寰宇，退身性愈密。",
            "峨峨龍井峰，篁竹不透日。",
            "終朝無來賓，笻枝自横膝。",
            "此道何寥寥，差肩佛摩詰。",
            "無生無不生，一以貫禪律。",
            "安得兩羽翰，歸飛參丈室。",
            "稽首慕高風，天地相終畢。"
        ],
        "title": "寄杭州天竺辨才大師",
        "id": "36175346-625f-473a-9485-93b2ac12ccfa"
    },
    {
        "author": "郭祥正",
        "paragraphs": [
            "仕祿不及養，勇往學金仙。",
            "棄家如脱屣，壞衣披稻田。",
            "見汝若見母，令我涕泗漣。",
            "我方齓齠時，巨獄遭摧顛。",
            "汝母挈我往，西江赴臨川。",
            "愛育比其兒，衣食無頗偏。",
            "追隨二三載，思親我言還。",
            "是時汝未産，顧今三十年。",
            "汝壯我已老，死者歸重泉。",
            "悠悠記昨夢，幻妄真可憐。",
            "汝能逃世累，趣尚固已賢。",
            "京華勿久棲，還當擇深淵。",
            "返窮生死本，勿爲言句纒。",
            "拭我衣上淚，贈汝金石篇。"
        ],
        "title": "送外甥法真一師",
        "id": "7634ad42-c5ee-430e-8f2a-a8521e8da6b6"
    },
    {
        "author": "郭祥正",
        "paragraphs": [
            "炎風吹黄塵，去興不可止。",
            "丈夫固有命，得失致悲喜。",
            "何當永相將，錫山酌泉水。"
        ],
        "title": "送甥沈濟秀才下第南歸",
        "id": "5628b6ab-1317-4710-820b-18b44ebf2691"
    },
    {
        "author": "郭祥正",
        "paragraphs": [
            "聯鑣出梅山，倐然二十載。",
            "君嘗佐天府，我遂泛雲海。",
            "音書魚雁絕，夢寐想風采。",
            "營車忽來過，笑語珠璀璀。",
            "故交悉相忘，而君獨不改。",
            "天王堯舜資，化柄付良宰。",
            "網羅收鴻鵠，臺閣茂蘭茝。",
            "君歸必殊顯，發策救民痗。",
            "形容入凌烟，丹青永無浼。",
            "使我觀太平，白首甘凍餒。"
        ],
        "title": "送胡子企大夫還臺",
        "id": "5e14a9e7-b65b-4532-b1c7-1a8e62c9dba0"
    },
    {
        "author": "郭祥正",
        "paragraphs": [
            "東池種蓮子，西池養肥魚。",
            "盈缸釀美酒，滿盤具新蔬。",
            "客來徑一醉，疑是桃源圖。",
            "此事未足議，弟兄皆業儒。",
            "大弟已登科，高名動鄉閭。",
            "季弟復連薦，豹變應時須。",
            "長兄恬自養，雲卧隨卷舒。",
            "物至我則應，隱德良有餘。",
            "客有醉吟叟，六月騎蹇驢。",
            "避暑尋名山，遂登君子居。",
            "飲弄池上月，一宿能清虚。",
            "相看不相厭，欲去且踟蹰。"
        ],
        "title": "投宿繁昌徐氏水閣",
        "id": "2e57db20-0fb2-4dff-a3ae-10e83a383029"
    },
    {
        "author": "郭祥正",
        "paragraphs": [
            "蒼崖一萬丈，中寫白玉泉。",
            "飛鳥度不得，而我長攀緣。",
            "洗盡心地垢，吟成元化篇。",
            "更復有何物，一樽當我前。",
            "忽逢姜伯輝，爽量涵水淵。",
            "開談了無跡，所得全於天。",
            "便欲脱青衫，泛我江東船。",
            "結交要終始，相忘復頽然。",
            "徑呼妙手畫，秋江霜景全。",
            "冰輪正卓午，照影無頗偏。",
            "誰能騎蹇驢，世路空流連。",
            "咄哉可以往，揮手從飛仙。"
        ],
        "title": "和姜伯輝見贈醉吟畫詩",
        "id": "76ca7965-b78c-41aa-86a4-71f8b4e70aa4"
    },
    {
        "author": "郭祥正",
        "paragraphs": [
            "黑龍蟠黑雲，久蟄黄金闕。",
            "緣何落人間，數餅若古月。",
            "蝦蟆不敢蝕，利刀豈能截。",
            "温潤比方玉，芬香麝臍裂。",
            "乃知廷珪名，桓桓久不滅。",
            "植夫名世俊，所蓄號奇絕。",
            "護以紫錦囊，篋之復扃鐍。",
            "渺思五季亂，江南頗偷逸。",
            "三主皆能書，撥鐙聳痩骨。",
            "一朝歸大明，流散餘故物。",
            "金華座右銘，清凉自題佛。",
            "二寶藏予家，時時一披拂。",
            "及觀植夫墨，清風愈飄忽。",
            "異國想塵勞，精靈豈沉没。",
            "聊爲識古篇，分手各蕭瑟。"
        ],
        "title": "觀唐植夫所藏古墨",
        "id": "032b4e1e-86e3-430d-8031-d816d675765b"
    },
    {
        "author": "郭祥正",
        "paragraphs": [
            "牧之吟齊天，太白詠秋浦。",
            "至今三百年，光焰不埋土。",
            "我朝文愈盛，往往出前古。",
            "仲容生相門，璨然鳳凰羽。",
            "作鎮薄書閒，盈編金玉吐。",
            "牧之何足論，白也真爾汝。",
            "一朝解符歸，暫泊采江滸。",
            "肩輿過蓬蓽，高談辰及午。",
            "洗我塵坌聽，不覺歡欲舞。",
            "又如熟黄粱，連餐釋饑苦。",
            "昔聞鄭國公，片言戢狂虜。",
            "廟食配神宗，昭昭仲山甫。",
            "今逢族弟賢，家法中規矩。",
            "郎省寧淹回，往自結明主。",
            "不惟唐蕭家，繼踵登相府。",
            "請驅千里雲，時作三日雨。"
        ],
        "title": "酬富仲容朝散見贈因以送之",
        "id": "0262e242-4ed0-4405-b8d8-6ed4d08c4038"
    },
    {
        "author": "郭祥正",
        "paragraphs": [
            "夜半松柏響，繞巖鸞鳳音。",
            "披衣送遐盼，明月方庭深。",
            "樓殿遍瑶層，寶塔樓中岑。",
            "定分付赤刀，世故仍癡淫。",
            "六朝遺破塚，四聖崇幽林。",
            "香廚飯玉粒，千歲聞于今。",
            "况逢大道師，妙傳諸佛心。",
            "其徒五百人，坐忘靜沈沈。",
            "寶光泳琉璃，永無塵垢侵。",
            "何以明歸仰，頓首興微吟。"
        ],
        "title": "宿鍾山贈泉禪師",
        "id": "4a6a8854-d5e2-485b-a92a-edcd924b4e37"
    },
    {
        "author": "郭祥正",
        "paragraphs": [
            "忽領外臺檄，離家不辭艱。",
            "破雪陟遠道，侵星出重關。",
            "提刀聊四顧，决獄談笑間。",
            "旦經五峰寺，遂發九華山。",
            "朗飲雲泉秀，妙依松石閑。",
            "琳瑯如得句，先寄南風還。"
        ],
        "tags": [
            "九华山"
        ],
        "title": "送倪敦復往池州决獄",
        "id": "d98b7054-dbc2-4b4d-8fb1-89f07062c7cc"
    },
    {
        "author": "郭祥正",
        "paragraphs": [
            "太道既如砥，安輿寧險艱。",
            "通溝水決決，出林鳥關關。",
            "紫詔下天外，黄氣生眉間。",
            "歸當趨玉陛，豈容眷名山。",
            "接物齊彼分，存誠肅吾閑。",
            "我心如路草，願君與春還。"
        ],
        "title": "送敦復至觀音寺再用前韻祝别",
        "id": "c063453d-ad35-4595-94a2-9fc6c58bbf74"
    },
    {
        "author": "郭祥正",
        "paragraphs": [
            "我醉不在酒，心常醉於天。",
            "出處無固必，四時任陶然。",
            "世網誰拘拘，冥鴻自翩翩。",
            "隱凡樂吾樂，陶然名此軒。",
            "採掇富菊杞，芬香籍蘭荃。",
            "啼鳥助春喜，相呼語涓涓。",
            "好風集清微，時寫朱絲弦。",
            "秋月瑩池上，臘雪堆簷前。",
            "客来亦把酒，客去醉還眠。",
            "爲君發短調，意將千載傳。"
        ],
        "title": "陶然軒呈孔掾",
        "id": "b67b9365-6c93-4423-99fe-9db821d3cd88"
    },
    {
        "author": "郭祥正",
        "paragraphs": [
            "城南五里近，驅車稍停休。",
            "層臺臨古刹，欣陪清淨遊。",
            "憑高送遠目，考古思名流。",
            "更讀琳瑯篇，叙事何其周。",
            "尸黎與法雲，接跡居巖幽。",
            "趣將金仙諧，行匪邪徑由。",
            "至今手植松，千丈騰龍虬。",
            "悟發特異衆，妙齡已依劉。",
            "天華無根蒂，應講來飛浮。",
            "帝釋昔舉手，此理誰可侔。",
            "邇來表前蹤，新亭壓鼇頭。",
            "空渚栖古月，大江浴清秋。",
            "曠懷出十地，壯氣横九州。",
            "三山連天門，水府卧金牛。",
            "故國羅綺滅，深宫榛莽留。",
            "興亡千歲間，愁緒如繰抽。",
            "惟餘北嶺雲，無心自悠悠。",
            "高鴻正飛冥，網羅安得收。",
            "公等真丈夫，問學皆淵丘。",
            "不應持使旄，歸合登瀛洲。",
            "桓桓鼎鼐司，落落金馬儔。",
            "君臣若堯舜，明良互賡酬。",
            "胡爲慕瞿聃，玄微解而優。",
            "願舒三日霖，慰此旱歲求。",
            "乾坤涵潤澤，使我醉兩眸。",
            "咄嗟勿重陳，玉樹後庭謳。"
        ],
        "title": "安中尚書見招同諸公登雨華臺",
        "id": "297416e4-49f8-47c4-bd7e-5fd988af55c4"
    },
    {
        "author": "郭祥正",
        "paragraphs": [
            "春風連作惡，吹雪深尺五。",
            "元宵無燈火，閉關與誰語。",
            "忽聞營從過，傾蓋挹眉宇。",
            "相親如故人，坐久加循撫。",
            "蓬茅只數間，餘無一丘土。",
            "半俸足以飽，未嘗詣州府。",
            "白雲寓遠目，清溪照靈腑。",
            "趨閒已忘憂，浩歌唯汲古。",
            "明公志方壯，富貴何可取。",
            "高才孰能當，如羆亦如虎。",
            "致君爲唐虞，澤民作霖雨。",
            "功名垂乾坤，兒孫列簪組。",
            "於予一何遼，而能强相與。",
            "聊書送行章，欲以明出處。"
        ],
        "title": "送李嘉甫朝散還臺",
        "id": "fabdc654-d2c2-4352-8643-bc7535eb4003"
    },
    {
        "author": "郭祥正",
        "paragraphs": [
            "玄冥奪春令，連旬雪塞屋。",
            "嗷嗷何物聲，云是饑民哭。",
            "來請義倉米，奈何久空腹。",
            "寒威如戈矛，命盡須臾速。",
            "憶昨去年水，雲濤卷平陸。",
            "高村既無麥，低田又無穀。",
            "民間已乏食，租稅仍未足。",
            "縣令欲逃責，催科峻鞭朴。",
            "嗟哉吾邦民，何以保骨肉。",
            "昂頭訴蒼蒼，和氣待春育。",
            "春工本好生，此雪無乃酷。",
            "誰家敞園館，草樹變瓊玉。",
            "美人學回風，歡笑列燈燭。",
            "不如萬戶寒，唯憂五更促。",
            "世無採詩官，悲歌寄鴻鵠。"
        ],
        "title": "前春雪",
        "id": "0bd1875f-cfc9-40d9-bbcf-a0d264dd763e"
    },
    {
        "author": "郭祥正",
        "paragraphs": [
            "前雪深尺五，後雪深五尺。",
            "動地北風惡，連天凍雲塞。",
            "通逵絕行人，萬物同一色。",
            "燭龍爪生冰，陽烏觜插翼。",
            "牛羊何足論，虎豹餓無食。",
            "此雪昔未有，父老均歎息。",
            "况當長養時，玄冥翻怒赫。",
            "我欲請雷車，夜半轟霹靂。",
            "斗杓斡春陽，和氣隨甲拆。",
            "溶爲大田水，青發龍頭麥。",
            "南民少蘇醒，白骨免堆積。",
            "朝廷方體仁，乾坤應合德。",
            "有酒不敢飲，獨樂神所責。",
            "悲歌閉空屋，寫慰同心客。"
        ],
        "title": "後春雪",
        "id": "ea8ed35c-04cf-4b45-88df-ee9d0c35998d"
    },
    {
        "author": "郭祥正",
        "paragraphs": [
            "積學久未遇，忠言今可施。",
            "請君略細故，吐出胸中奇。",
            "悉救當世弊，自結明主知。",
            "不唯振憲綱，進當司鼎彛。",
            "用廣財已乏，官冗人愈卑。",
            "政寛法不舉，將偄邊無威。",
            "家家侈聲樂，淳源變澆漓。",
            "土木絢金碧，佛仙競新祠。",
            "此乃腹心疾，豈止爲瘡痍。",
            "言者曾未及，雖言多恚私。",
            "苟非大奸邪，惡足求瑕玼。",
            "舉朝無完人，何以禆明時。",
            "嘗讀喜似篇，左右皆宜之。",
            "乃知荆山璧，天地終不道。",
            "去堊無變容，誠明達神祗。",
            "我方卧巖谷，所友鹿與麋。",
            "感君營從過，枯木春風吹。",
            "又如得黄粱，慰我久苦饑。",
            "承詔不敢留，歡言遽暌違。",
            "殷勤何以報，報君以蕪辭。"
        ],
        "title": "送黄吉老察院",
        "id": "a03a1333-c577-4b64-82b1-939d18cfb2e3"
    },
    {
        "author": "郭祥正",
        "paragraphs": [
            "我寄江南隱，數爲弄水遊。",
            "讀君弄水篇，感慨攀巢由。",
            "赤脚踏雲雨，投竿翫汀洲。",
            "鷗鳥不見猜，飛舞相應酬。",
            "誰傾百斛珠，跳躑無復收。",
            "一發海客秘，爛副貧家求。",
            "李杜縮光焰，王謝慚風流。",
            "開卷起予興，飄欲乘桴浮。",
            "如觀秋浦圖，晚景入兩眸。",
            "愛之不能捨，饑魚適吞鈎。",
            "嘗置几案間，出没窺巖幽。",
            "一别幾何時，歲月已十周。",
            "跡滯若匣劍，繡澀不可抽。",
            "何當隨君車，吟哦與君侔。"
        ],
        "title": "和敦復留題池州弄水序",
        "id": "0b9a8562-5a96-4e00-973d-189c64f0903f"
    },
    {
        "author": "郭祥正",
        "paragraphs": [
            "怜我酷嗜茗，遠分名山泉。",
            "兹山固多錫，泉味甘尤偏。",
            "幸遇佳客便，十缸附輕船。",
            "開缸潄清泠，不待同茗煎。",
            "想君民事休，時時造泉邊。",
            "入碾龍鳳碎，浮甌乳花圓。",
            "一啜未能止，七盃誇玉川。",
            "兩腋生清風，飛逐蓬莱仙。",
            "江心與谷簾，較之孰爲妍。",
            "欲報吾子惠，仍思陸生賢。"
        ],
        "title": "謝胡丞寄錫泉十瓶",
        "id": "8c700899-6112-4f0e-9061-1258eb78b056"
    },
    {
        "author": "郭祥正",
        "paragraphs": [
            "官醪不許買，兵醖未嘗得。",
            "愁殺避俗翁，甘爲獨醒客。",
            "緣何魏夫子，心仁生憫惻。",
            "雙壺輒分送，涸鱗被甘澤。",
            "鐺杓再施設，併欲醉君德。",
            "百川供長虹，叱吒天地窄。",
            "儘從秋水來，大笑問河伯。",
            "胡爲辨牛馬，灔灔浮月魄。"
        ],
        "title": "謝魏戶曹惠酒",
        "id": "512e6365-8c44-4a33-93dc-5c161a1800af"
    },
    {
        "author": "郭祥正",
        "paragraphs": [
            "朱夏久不雨，川源條然漲。",
            "三潮渺相連，狂風蹴高浪。",
            "蛟龍遞出没，魚鼈隨浩蕩。",
            "羣山悄低徊，阡陌失背向。",
            "嗟嗟圩中田，一埂安可障。",
            "去年已大潦，十戶九凋喪。",
            "幸頼官廩實，囂囂命所仰。",
            "官廩今已空，農事未敢望。",
            "理水竟無術，祈禱俟靈貺。",
            "退寸復進尺，潮勢頗難量。",
            "彼蒼罪斯民，殺戮不以杖。",
            "令人思禹功，巍巍百王上。"
        ],
        "title": "川漲",
        "id": "3857da70-311b-45f1-bc91-8f85dbf82b9f"
    },
    {
        "author": "郭祥正",
        "paragraphs": [
            "我欲招魏子，小山嘗白醪。",
            "月華雖未滿，已覺秋風高。",
            "何物佑樽酌，肥鱸併蟹螯。",
            "一飲洗百憂，軒冕稍可逃。",
            "此語未及發，辱君先見要。",
            "乃知志趣同，盍簪皆俊僚。",
            "亦應唤舞娥，紅雲欲飛飄。",
            "不然避謗傷，談話傾漁樵。",
            "期歸一酩酊，世事如芭蕉。"
        ],
        "title": "答魏掾招飲",
        "id": "da9b9eb6-378f-45d5-9b37-acdaab282e3c"
    },
    {
        "author": "郭祥正",
        "paragraphs": [
            "讀君小山詩，語勢欲飛舞。",
            "乃知甘與賈，年少心則古。",
            "又如東方生，用之必爲虎。",
            "予方坐空谷，屏息避煩暑。",
            "開緘揖清風，不覺生毛羽。",
            "攜之出人間，瑶池贈王母。"
        ],
        "title": "酬彭法曹留題小山用次來韵",
        "id": "46bd285e-8046-4cfc-a426-0403d613fc1e"
    },
    {
        "author": "郭祥正",
        "paragraphs": [
            "予方寓小山，感君忽相過。",
            "風標奪瑩玉，氣語排懸河。",
            "君初佩金印，治蠻真有科。",
            "彼侮我即斬，威行濟之和。",
            "使知朝廷尊，帖帖無愆訛。",
            "聖主方求才，四海張網羅。",
            "麒麟并鳳凰，所獲寧爲多。",
            "如君必見取，爲君吟菁莪。"
        ],
        "title": "送黄彦發還臺",
        "id": "f17b7210-13c0-4a1c-874d-325bc9cd94f3"
    },
    {
        "author": "郭祥正",
        "paragraphs": [
            "我愛小山石，翩翩鸞鳳姿。",
            "胡爲不飛去，似與幽人期。",
            "志澤未及物，收身聊自嬉。",
            "不教三徑荒，寧歌吾意詞。",
            "舊交安在哉，歲晏逢子知。",
            "殷勤結惠好，琅玕分一枝。"
        ],
        "title": "酬陳掾留題小山二首用次來韵  其一",
        "id": "5ccbf114-3bf5-4d65-a1af-b0a8e75121e5"
    },
    {
        "author": "郭祥正",
        "paragraphs": [
            "兹山何亭亭，鬰有高人姿。",
            "朝容白雲過，夜與明月期。",
            "幽蘭翠碧秀，好鳥鳴聲嬉。",
            "更逢佳客來，惠好留美詞。",
            "遂令一丘樂，能垂千載知。",
            "殷勤謝陳子，蒹葭倚瓊枝。"
        ],
        "title": "酬陳掾留題小山二首用次來韵  其二",
        "id": "4906ef8c-8741-4a0e-a602-758f77662c0a"
    },
    {
        "author": "郭祥正",
        "paragraphs": [
            "君欲效陶潛，超然異今趣。",
            "開齋即吾廬，欣欣同所慕。",
            "潛魚不羣游，栖鳥不返顧。",
            "無意亦無我，何思復何慮。",
            "遂趨羲皇上，日息自休裕。",
            "百年能幾何，不知歲云暮。",
            "終當隨白雲，悠悠此山去。"
        ],
        "title": "和陳掾效陶齋",
        "id": "1dc239b5-edc0-4457-a120-f8edbc8e5449"
    },
    {
        "author": "郭祥正",
        "paragraphs": [
            "聞師飛錫来，七日遠葷飲。",
            "欣諧清淨談，中夜未能寢。",
            "師提寶公刀，爲我裁古錦。",
            "言歸不須忙，溪上冰雪凛。"
        ],
        "title": "喜鍾山泉禪師見過",
        "id": "89919895-abbe-4862-916c-d65e8413da26"
    },
    {
        "author": "郭祥正",
        "paragraphs": [
            "齠齓已承祿，資賦况超邁。",
            "三年瑩無玼，一日忻有代。",
            "芳洲清風微，夕浦寒烟䨴。",
            "翩翩莫能留，逡巡遠山外。",
            "浮生離合際，志士懷耿介。",
            "渺思歲月往，俯視天壤隘。",
            "人驚甘羅少，帝憶賈生對。",
            "竟言若爲期，充實光輝大。"
        ],
        "title": "送魏掾赴調",
        "id": "8ab0083f-04b7-4ef3-9f2a-005174dcb1ac"
    },
    {
        "author": "郭祥正",
        "paragraphs": [
            "出馳使者星，歲月一何久。",
            "巨航始北歸，華髪已盈首。",
            "讀書過五車，滿腹藏瓊玖。",
            "行行赴金闕，朝帝見太母。",
            "乾坤運元氣，斟酌須北斗。",
            "願如范文正，上疏發纊黈。",
            "明明納忠諫，聖作古無有。",
            "道行且寄書，慰我窮老叟。"
        ],
        "title": "送喻明仲朝請還臺",
        "id": "21bd98ec-5287-4271-b7cc-9e44564fd07e"
    },
    {
        "author": "郭祥正",
        "paragraphs": [
            "有力乃致遠，中道力不任。",
            "言歸閉空屋，敢復求知音。",
            "君來監郡務，猥巷一見臨。",
            "稱褒借陽春，片礫成寸金。",
            "觴酌每追隨，嘯詠舒悰襟。",
            "不覺三歲過，啟櫂離江南。",
            "君懷有玉寶，未嘗獻于今。",
            "于今不往獻，千歲惜湮沈。",
            "流景良可悲，鬚雪來侵侵。",
            "前途漸就窄，後會安可尋。",
            "屋梁見落月，殷憂存我心。",
            "猶期澤萬物，霈然作商霖。"
        ],
        "title": "送倪敦復朝奉還臺",
        "id": "6945802d-8d34-4448-9b84-68e569d4e714"
    },
    {
        "author": "郭祥正",
        "paragraphs": [
            "三年同賞梅，梅花爛晴雪。",
            "一日言北歸，梅黄雨初歇。",
            "誰將金彈丸，綴在綠枝上。",
            "結實勝開花，邀君更同賞。",
            "食梅齒牙軟，銜盃奈離憂。",
            "過江桃李熟，回首憶梅不。"
        ],
        "title": "邀敦復小酌爲别",
        "id": "19302300-25e4-4a96-a7d7-a79f7c15fa4d"
    },
    {
        "author": "郭祥正",
        "paragraphs": [
            "伯玉弘農後，軒軒真丈夫。",
            "首雖峨武弁，滿腹藏詩書。",
            "三年監郡兵，一日云解符。",
            "考之閭井言，公廉卒如初。",
            "未嘗害一物，縱捨乃有餘。",
            "我方卧空屋，袒跣與世疏。",
            "感君數相過，晨坐定及晡。",
            "新詩并美酒，問遺無時無。",
            "老境重可惜，遠别復何如。",
            "羨君五福全，客官奚拘拘。",
            "子孫俱祿仕，京城富園閭。",
            "精神趁强健，優游早懸車。",
            "祝君可以歸，爲君吟歸歟。"
        ],
        "title": "送楊縝供備還京",
        "id": "22dcca31-e225-4f89-b87d-feaa91473087"
    },
    {
        "author": "郭祥正",
        "paragraphs": [
            "久憶觀滄海，喜君語羅浮。",
            "浮從會稽來，與羅相獻酬。",
            "誰欲通兩山，鐵橋跨山頭。",
            "笙簫響瑶臺，佛仙棲石樓。",
            "靈光燭商舶，七星被林幽。",
            "飛泉難悉名，異草香氣柔。",
            "危峰聚白鹿，深塢眠青牛。",
            "葛洪安期生，遺蹤尚綢繆。",
            "攀巔瞰海水，湛碧纔一甌。",
            "不見波濤翻，颶風駕龍虬。",
            "又云朱明天，飄然落遐陬。",
            "方廣吞五嶽，盤紆臨十洲。",
            "不得預封禪，自起烟雲羞。",
            "此理固莫測，勝境輸君遊。",
            "君語洗我耳，我詩瑩君眸。",
            "羅浮杳何許，爲我商聲謳。"
        ],
        "title": "聽惠守錢承議談羅浮山因以贈之",
        "id": "d2309bb3-fe8f-41d1-8484-e688f23341c9"
    },
    {
        "author": "郭祥正",
        "paragraphs": [
            "平昔未識面，已景才業殊。",
            "及來公詡家，把酒情忻如。",
            "分攜八换歲，益聞峻名譽。",
            "我方姑熟隱，君解惠國符。",
            "鷁舟始云泊，駕言過茅廬。",
            "傾談洗塵聽，積憂令我舒。",
            "鳳窼無凡毛，龍窟多美珠。",
            "朝家正清明，往矣涉亨衢。",
            "澤民冀姚宋，致主優唐虞。",
            "史筆採循吏，非君復誰書。"
        ],
        "title": "送錢節七承議還臺",
        "id": "7408ac4f-706d-42b1-8798-ae1d3ad0ba9f"
    },
    {
        "author": "郭祥正",
        "paragraphs": [
            "去日不可追，来日已無多。",
            "衰頽復自念，遷謝當奈何。",
            "賢達并賤愚，百歲同消磨。",
            "不如泳觴酌，徘徊眄庭柯。",
            "流翠自成幄，好風時經過。",
            "憎愛理兼忘，虛淡神所和。",
            "運盡即隨盡，葬骨南山陂。"
        ],
        "title": "自釋二首  其一",
        "id": "ef18e05e-9cbd-4a39-a441-00c86c291091"
    },
    {
        "author": "郭祥正",
        "paragraphs": [
            "遭時如堯舜，擊壤歡且歌。",
            "歸田尚叨祿，天寵固已多。",
            "敢復邀長年，寓景隨流波。",
            "有酒即觴酌，風日眷清和。",
            "俯悲秦晉士，含饑避干戈。"
        ],
        "title": "自釋二首  其二",
        "id": "5fcd41e9-78c6-48ca-aed6-13be821f1de7"
    },
    {
        "author": "郭祥正",
        "paragraphs": [
            "夕陽在窻戶，凉氣何處來。",
            "微風泛庭柯，蕭蕭歷空階。",
            "抱琴一寫之，冰霜濺孤懷。",
            "但惜對樽酌，而無良友偕。",
            "聊將幽獨思，滔滔寄長淮。"
        ],
        "title": "懷友二首  其一",
        "id": "1d9d312f-0c34-4893-8c32-00f32c2f2d74"
    },
    {
        "author": "郭祥正",
        "paragraphs": [
            "晚坐庭樹下，凉颸經我懷。",
            "亦有樽中物，佳人殊未來。",
            "佳人隔重城，誰復爲之儕。",
            "瞻雲雲行天，步月月滿階。",
            "想聞誦聲作，崩騰瀉江淮。"
        ],
        "title": "懷友二首  其二",
        "id": "a247673a-4795-4741-b56c-177d7e9e5727"
    },
    {
        "author": "郭祥正",
        "paragraphs": [
            "河橋散靈鵲，曜景逾佳期。",
            "池華延舒月，尚可傾一巵。",
            "欲以要良賓，秋事言凄其。",
            "歲往豈再得，綠髮含霜滋。",
            "寓意不在飲，營駕君莫辭。"
        ],
        "title": "七月八日要閻公達承議晚酌二首  其一",
        "id": "7877ccc8-5828-4358-bfc6-e494decaf5b3"
    },
    {
        "author": "郭祥正",
        "paragraphs": [
            "營駕君莫辭，寓飲不在酒。",
            "得酒亦可喜，話情庶延久。",
            "鷺白不翳塵，山光含美璞。",
            "霞綺映池葩，條蟬嘶露渥。",
            "時平無横愁，身退兹餘裕。",
            "彈琴來薫風，高軒良可佇。"
        ],
        "title": "七月八日要閻公達承議晚酌二首  其二",
        "id": "049552dd-ecbb-4f2f-abc2-ac4d3ddf2cc8"
    },
    {
        "author": "郭祥正",
        "paragraphs": [
            "立屋聚羣經，執經授諸兒。",
            "趨善務深畜，言行蹈前規。",
            "譬欲種嘉禾，春膏力鋤犁。",
            "一朝秀而實，刈熟當如坻。",
            "遂爲道德飽，用濟斯民饑。",
            "庭木豈不美，凉陰奉遨嬉。",
            "池水豈不深，濯熱臨清漪。",
            "作止既可樂，左右皆宜之。",
            "瑶琴誰爲彈，倚聲奏吾詩。"
        ],
        "title": "嚴氏西齋",
        "id": "02d76f78-2a91-45cb-abf2-22d0174359d5"
    },
    {
        "author": "郭祥正",
        "paragraphs": [
            "羣材欣向榮，志士寂無託。",
            "獨鳥千里飛，天末孤雲泊。",
            "越女殊西子，秦聲異别鶴。",
            "守貞不辭貧，怡怡內常樂。",
            "高歌戛金玉，其聲震寥廓。"
        ],
        "title": "志士吟二首  其一",
        "id": "0655c842-7f2b-4252-9da1-4f401922aa45"
    },
    {
        "author": "郭祥正",
        "paragraphs": [
            "歲華忽已晚，志士將奈何。",
            "摧車眷前修，停澤無餘波。",
            "知命守窮賤，脱屣南山阿。",
            "出從麋鹿遊，坐與猿鳥歌。",
            "采菊復采薇，聊以養天和。"
        ],
        "title": "志士吟二首  其二",
        "id": "ab670683-e952-46d1-921b-c98f64dc310d"
    },
    {
        "author": "郭祥正",
        "paragraphs": [
            "天潢轉斜白，庭菊汎團露。",
            "紈扇辭玉纖，雲幄含幽素。",
            "濕螢遞疏牖，寒螿鳴外戶。",
            "南鄰發砧響，凉夕敢虚度。",
            "不作舞衣裳，爲君理繒絮。",
            "邊磧多苦寒，先秋寄征戍。"
        ],
        "title": "聞砧",
        "id": "8df03e65-c467-402e-a266-c6f08ef848ec"
    },
    {
        "author": "郭祥正",
        "paragraphs": [
            "輕素裁團扇，投君掌握中。",
            "爲君却煩暑，動搖挹凉風。",
            "一朝霜飈至，羅幃衾被重。",
            "辭君且屏跡，棄置隨斷蓬。",
            "物理古如此，用捨安可窮。",
            "願君千萬壽，執熱還相逢。"
        ],
        "title": "秋扇",
        "id": "40998390-0dce-44ff-8f74-f9521f7eb771"
    },
    {
        "author": "郭祥正",
        "paragraphs": [
            "眷此庭中竹，羅生橫十尋。",
            "疏疏挺高節，密密敷清陰。",
            "好風每相過，流塵詎能侵。",
            "其下無蔓草，其傍遠脩林。",
            "結根自得所，非高亦非深。",
            "誰復採笙簫，玉宇思和音。"
        ],
        "title": "庭竹",
        "id": "b306f6f9-4ce3-40b1-b101-4b746238a35d"
    },
    {
        "author": "郭祥正",
        "paragraphs": [
            "濯濯水中華，香艷勝蘋藻。",
            "英英泥中根，絜素常自保。",
            "房實又堪食，無一不爲好。",
            "乃知金仙經，譬喻肆論討。",
            "游宴集賓僚，賞詠固宜早。",
            "一朝霜飈至，莖葉變枯槁。",
            "抑亦如佳人，妍媚忽衰老。",
            "顧眄豈復憐，棄置不足道。",
            "幽懷向君開，芳樽爲傾倒。",
            "木末誰能搴，愁烟起孤島。"
        ],
        "title": "賞蓮",
        "id": "d108e971-621e-4014-875b-17f8a1898e76"
    },
    {
        "author": "郭祥正",
        "paragraphs": [
            "秋空久不雨，漠漠風卷沙。",
            "胡爲起高興，昨夜辭山家。",
            "明投金陵郭，府觀凌紫霞。",
            "公解豫章榻，我停銀漢槎。",
            "一傾别後言，電雹鳴交加。",
            "借公口中春，發我枝上花。",
            "又如出地雷，空山走龍蛇。",
            "公能結明主，我亦思無邪。",
            "但驚歧路别，進退各有涯。",
            "浮生能幾時，鬢髮忽已華。",
            "會合豈易得，兵厨酒仍佳。",
            "慎勿學謝安，捫涕空慼嗟。"
        ],
        "title": "將至金陵謁曾子開侍郎",
        "id": "960a486e-44c9-42d2-af64-297e7393f1d6"
    },
    {
        "author": "郭祥正",
        "paragraphs": [
            "開池得雙泉，因泉構華屋。",
            "池中種菱荇，池上列花竹。",
            "與春蘸新紅，遇風搖淨綠。",
            "輕鷗自飛舞，纖鱗隨出縮。",
            "操舟往江海，端憂龍蜃觸。",
            "卷衣入山林，而防虎狼欲。",
            "豈如一憑欄，俯仰快心目。",
            "朝吟吟有餘，暮醉醉不足。",
            "雙泉長涓涓，比公享天祿。",
            "公歸民懷公，聽我雙泉曲。"
        ],
        "title": "雙泉軒贈太平守梁正叔",
        "id": "3c9d2e52-7b5c-4324-9dc3-a3cac1a553e7"
    },
    {
        "author": "郭祥正",
        "paragraphs": [
            "南方多苦熱，北地尤苦寒。",
            "徐子掾招宜，七載濱夷蠻。",
            "楊李仕并代，毳裘霜雪殘。",
            "一朝相續歸，相看涕汍瀾。",
            "捫涕喚家僮，草草羅杯盤。",
            "念昔共庠序，垂髫競癡頑。",
            "及今過六十，各各嗟衰顔。",
            "光陰信如馳，生死無百年。",
            "妻兒半凋喪，少喜多憂患。",
            "吾方慕陶潛，行歌眷南山。",
            "山氣日夕佳，吾廬未嘗關。",
            "猿鳥相與居，絲桐時一彈。",
            "三子方急祿，遑遑未能閒。",
            "努力佐州縣，須防官長難。",
            "暫當陪我醉，餘事不足言。"
        ],
        "title": "徐子美楊君倚李元翰小酌言舊",
        "id": "449e7f86-2be3-4dab-9fd8-62f8bda7f922"
    },
    {
        "author": "郭祥正",
        "paragraphs": [
            "未老已先佚，構堂名佚老。",
            "與其寵辱驚，何似歸未早。",
            "淵明乃吾祖，此道能自保。",
            "歸來無一事，時時爲酒惱。",
            "紙帳春氣融，不寐聽春鳥。",
            "關關枝上語，報我竹間曉。",
            "我醉未能起，爾音一何好。",
            "却笑世間人，忘憂種萱草。"
        ],
        "title": "寄題九江陶子駿佚老堂",
        "id": "8c22a36c-2669-4dbf-8ec5-c3ac7dacfaee"
    },
    {
        "author": "郭祥正",
        "paragraphs": [
            "連朝雪復雪，吾獨擁紅爐。",
            "樽中亦有酒，不爲饑寒驅。",
            "目前奚所憂，所憂在村墟。",
            "去年旱兼水，二稅多逃逋。",
            "十家九乏食，往往死路衢。",
            "空山嗥虎豹，深淵卧龍魚。",
            "飛鳥各斂翼，康莊斷行車。",
            "倚門獨悲歌，陽氣何時舒。"
        ],
        "title": "復雪",
        "id": "37f17a5f-932f-44c9-af0f-8ad5f1f6dc95"
    },
    {
        "author": "郭祥正",
        "paragraphs": [
            "魏臺公送我，春風花落盡。",
            "壽陽我訪公，蕭蕭朔風緊。",
            "且復念殘年，鬢髮安得鬒。",
            "高才久外補，惠愛益不泯。",
            "聊歌古柏行，歌罷仰天哂。",
            "長淮白魚肥，冰壺酒堪引。"
        ],
        "title": "將至壽陽謁朱行中龍圖作",
        "id": "f74aaad5-5af2-480d-8d17-e9461e773dd8"
    },
    {
        "author": "郭祥正",
        "paragraphs": [
            "百年憫秋霜，念念流運歇。",
            "一昨辭周行，于今鬢垂雪。",
            "幽獨誰爲扶，寸心徒自折。",
            "翻然駕柴車，賓閎重款謁。",
            "與公論襟期，及此陽春月。",
            "英英欄中花，滋露正妍發。",
            "濁濁瓮中醪，浮醅想芬冽。",
            "朝廷用直道，郡邑罕所闕。",
            "嬿婉我之友，皎若環與玦。",
            "良辰不同樂，衰暮空惜别。"
        ],
        "title": "暮春之月謁廬守陳元輿待制作",
        "id": "ed8628cb-ee43-4d8f-87ba-1b51c6c23a55"
    },
    {
        "author": "郭祥正",
        "paragraphs": [
            "妾擡纖纖手，一拂白玉琴。",
            "琴聲寫三疊，寄妾萬里心。",
            "朱弦斷可續，妾心常不足。",
            "纔驚楓葉丹，又見楊枝綠。",
            "望君君未到，妾貌寧長好。",
            "雲鬢懶重梳，從敎似秋草。"
        ],
        "title": "廬陵樂府十首  其一",
        "id": "029c5b28-e9aa-4777-bd41-15e92a7310eb"
    },
    {
        "author": "郭祥正",
        "paragraphs": [
            "鴻雁殊未來，思君一彈琴。",
            "泠泠别鶴語，折盡幽蘭心。",
            "蛛絲漫相續，難繫驊騮足。",
            "白日無時停，雲鬢寧長綠。",
            "年華要不老，不若丹青好。",
            "對之雖無言，猶勝種萱草。"
        ],
        "title": "廬陵樂府十首  其二",
        "id": "1a54c588-03d5-4c57-9bca-e464da7f626e"
    },
    {
        "author": "郭祥正",
        "paragraphs": [
            "與子初執手，效彼瑟與琴。",
            "子去既不返，誰復知我心。",
            "寶刀能切玉，願斷金烏足。",
            "留住枝上春，花紅葉長綠。",
            "懊惱復懊惱，憔悴變妍好。",
            "不見庭中蘭，埋没隨百草。"
        ],
        "title": "廬陵樂府十首  其三",
        "id": "3f85cbb5-f7c3-4af0-b808-2344e86d9b9f"
    },
    {
        "author": "郭祥正",
        "paragraphs": [
            "妾身厭塵埃，專心託君子。",
            "感君一面眄，涸轍逢秋水。",
            "雍容未經年，結誓同生死。",
            "胡爲忽言别，短書無一紙。",
            "愁思魂夢飛，鵲語不成喜。",
            "歲晚君不來，紅妝爲君洗。"
        ],
        "title": "廬陵樂府十首  其四",
        "id": "dcd928de-8aff-4c1e-a73f-af88e0b1fe5a"
    },
    {
        "author": "郭祥正",
        "paragraphs": [
            "嵯峨姑射山，綽約飛行子。",
            "絳唇啟皓玉，明眸漾寒水。",
            "方平與麻姑，相期永不死。",
            "手披黄庭經，金字寫青紙。",
            "胡爲謫人間，離合溢悲喜。",
            "妖桃凝露珠，東風任吹洗。"
        ],
        "title": "廬陵樂府十首  其五",
        "id": "216dd8d4-c12b-4fd0-bd4e-4fe33dacf398"
    },
    {
        "author": "郭祥正",
        "paragraphs": [
            "庭下幽花羃寒霧，金鴨冷烟無一縷。",
            "從君别妾駕紅鸞，望斷三山無覓處。",
            "平時曲調休重舉，長袖空垂不成舞。",
            "醒眼牽愁送春去，獨立殘陽與誰語。"
        ],
        "title": "廬陵樂府十首  其六",
        "id": "da8a2198-165e-4e3f-8c05-b4a358ca3f6c"
    },
    {
        "author": "郭祥正",
        "paragraphs": [
            "英英玉山禾，乃是鳳凰食。",
            "鳳凰殊未來，禾生亦何益。",
            "幽香眷春盡，孤根含露寂。",
            "委棄同蒿萊，咄嗟人莫識。"
        ],
        "title": "廬陵樂府十首  其七",
        "id": "5c536743-9eee-420e-a6a7-f7c88bb75816"
    },
    {
        "author": "郭祥正",
        "paragraphs": [
            "自君之往矣，幽房守歲華。",
            "眉頭勻翠淡，裙带縷金斜。",
            "魂魄空成夢，音書不到家。",
            "憑誰度庾嶺，和淚寄梅花。"
        ],
        "title": "廬陵樂府十首  其八",
        "id": "6dba2228-cdd2-4afb-b379-6d60e6da2a54"
    },
    {
        "author": "郭祥正",
        "paragraphs": [
            "粉黛元知假，丹青豈是真。",
            "桃花初過雨，溪水暗流春。",
            "眼眼隨雲斷，書書託雁頻。",
            "漁郎自迷路，狂殺武陵人。"
        ],
        "title": "廬陵樂府十首  其九",
        "id": "917daf0e-3c40-4f1a-adee-8bae2578a52f"
    },
    {
        "author": "郭祥正",
        "paragraphs": [
            "不作巫山雨，螺川久住家。",
            "欲知冰未釋，須信玉無瑕。",
            "對局拈棋子，開窻摘杏花。",
            "誰能諳此意，紅日又西斜。"
        ],
        "title": "廬陵樂府十首  其一○",
        "id": "d81c76f9-2795-40fd-9711-8b2bf6be3960"
    },
    {
        "author": "郭祥正",
        "paragraphs": [
            "雌鳳始營巢，妖桃半敷萼。",
            "憶昔嫁君時，相逢一何樂。",
            "朱顔妾未變，白眼君先惡。",
            "君恩不下濟，妾意正難託。",
            "空牀春寂寥，孤燈夜蕭索。",
            "哀弦時一彈，彈終淚還落。"
        ],
        "title": "妾薄命",
        "id": "6fcc5a1e-e8f1-400b-853a-fb09b1b79f88"
    },
    {
        "author": "郭祥正",
        "paragraphs": [
            "渡江君别妾，恨不如桃葉。",
            "桃葉解隨君，渡江不用楫。",
            "妾既不得隨，渡江楫如飛。",
            "自憐妾命薄，江頭還獨歸。",
            "一步一回首，碧雲凝落暉。",
            "空將盈掬淚，和粉灑羅衣。"
        ],
        "title": "怨别二首  其一",
        "id": "bbf25620-d2b2-4562-bb84-ac43ed658692"
    },
    {
        "author": "郭祥正",
        "paragraphs": [
            "團扇不遮面，欲君永相見。",
            "胡爲忽别妾，船逐南風便。",
            "君行妾獨處，妾復誰爲主。",
            "正似晚春花，零落隨風雨。",
            "有情頻寄書，莫令書更疏。",
            "却羡路傍草，到處逢君車。"
        ],
        "title": "怨别二首  其二",
        "id": "03895142-45b8-46f6-b77e-b25acdeb5382"
    },
    {
        "author": "郭祥正",
        "paragraphs": [
            "妾面如花開，妾心似蘭死。",
            "花開色易衰，蘭死香不已。",
            "願持枯蘭心，終焉託君子。",
            "君行胡不歸，兩見秋風起。",
            "鴻雁只空來，音書無一紙。",
            "夜夜夢見君，朝朝懶梳洗。",
            "不憶霜月前，絲桐爲君理。",
            "千古萬古悲，悠揚逐流水。"
        ],
        "title": "代古相思",
        "id": "ff7bc717-cd87-4a7f-a7f2-0af28a08f145"
    },
    {
        "author": "郭祥正",
        "paragraphs": [
            "酣酣桃始花，灼灼粉面笑。",
            "粉色射花光，奪盡丹青妙。",
            "藍衫馬上郎，風流亦年少。",
            "語言雖未通，精誠默相照。",
            "斂容緩步復掩門，只見桃花不見人。",
            "輕紅淺白正含露，欲落半開將送春。",
            "凝心駐馬日漸晚，隱忍時時下前坂。",
            "回頭又不見桃花，唯有青山遮醉眼。",
            "揚鞭擊鐙歌團扇，相見不如不相見。",
            "逢人寄語問桃花，春殘吹洗落誰家。"
        ],
        "title": "擬桃花歌",
        "id": "9b9a44b0-7132-4698-994e-a45bd542a175"
    },
    {
        "author": "郭祥正",
        "paragraphs": [
            "古云蜀道難，蜀道之難難於上青天。",
            "孝子尋親不辭遠，草蹻負米離番川。",
            "西從荆州望夔國，捫蘿躡石穿林巔。",
            "峽山愈深人跡絕，但聞悲風泠澗聲潺湲。",
            "汲溪鑽火行復餐，夜宿茅屋衣裳單。",
            "迴看江南路九千，一見歸客吞悲酸。",
            "寄聲吾母形骸安，慎勿爲語皮皴乾。",
            "涪州城西遇征蠻，城門防盜白晝關。",
            "撫膺仰天涕汍瀾，見親之難難於蜀道難。",
            "成都漸近心稍寛，踴躍可得瞻耆顔。",
            "父昔離家子方孕，子得見父今壯年。",
            "胡弗歸兮死敢請，慰我慈母心懸懸。",
            "三往三返又十載，孝子執轡方言還。",
            "番人聞歸競嗟喜，夫婦白首重團圓。",
            "誅茅立屋奉甘旨，陳侯篆榜名怡軒。",
            "春禽提壺助春飲，綵衣自舞春風前。",
            "腰金饌玉非我欲，但願眉壽雙松堅。",
            "朝熙熙，暮熙熙，誰將朱絲繩，奏我怡軒詩。"
        ],
        "title": "怡軒吟贈番陽張孝子",
        "id": "c00eaf4e-d3f8-46ba-a26f-823e3d741227"
    },
    {
        "author": "郭祥正",
        "paragraphs": [
            "忽憶敬亭山，翠碧千萬尋。",
            "白雲拂地弄晴影，黄猿嘯晚清人心。",
            "桃花流水三月深，柳絮披烟辭故林。",
            "重樓複殿据山脚，像塑制度祠非淫。",
            "晉時謝守曾賽雨，至今石上鐫遺吟。",
            "五言雅重參二典，琅琅一誦鏗璆琳。",
            "綠潭無底白玉沈，千載何人知此音。",
            "李白騎鯨出滄海，回鞭曾宿岧嶤岑。",
            "却泛虚舟弄溪月，紫霞之杯傾不歇。",
            "醉來更約崔宗之，秋水玄談清興發。",
            "數公逸駕何當還，悵望英風不可攀。",
            "信道相看兩不厭，古來只有敬亭山。"
        ],
        "title": "憶敬亭山作",
        "id": "6ac5d71f-6c4e-4a32-9002-f6cd4c0f9e78"
    },
    {
        "author": "郭祥正",
        "paragraphs": [
            "物物皆成化，熙熙十九春。",
            "壽觴方奏樂，法座忽流塵。",
            "遺治前無古，稱宗孰有神。",
            "烟霄歧路别，百辟共沾巾。"
        ],
        "title": "神宗皇帝挽詞二首  其一",
        "id": "5cdfc61c-9b57-4c40-8fcc-ab668b0861cc"
    },
    {
        "author": "郭祥正",
        "paragraphs": [
            "原廟工初畢，神遊竟不還。",
            "鼎湖龍馭遠，湘岸竹枝斑。",
            "謚號尊逾聖，陵基别有山。",
            "九重春忽暝，四海慘愁顔。"
        ],
        "title": "神宗皇帝挽詞二首  其二",
        "id": "37866bb5-bd67-46ec-8526-e5b9e054e96c"
    },
    {
        "author": "郭祥正",
        "paragraphs": [
            "間世君臣會，中天日月圓。",
            "裕陵龍始蟄，鍾阜鶴隨仙。",
            "畜德何人紹，成書闔國傳。",
            "回頭盡陳跡，麟石臥孤烟。"
        ],
        "title": "王丞相荆公挽詞二首  其一",
        "id": "0a7a937b-211f-4140-8292-ef1ce6167334"
    },
    {
        "author": "郭祥正",
        "paragraphs": [
            "公在神明聚，公亡泰華傾。",
            "文章千古重，富貴一毫輕。",
            "若聖丘非敢，猶龍耳强名。",
            "悲風白門路，啼血送銘旌。"
        ],
        "title": "王丞相荆公挽詞二首  其二",
        "id": "c8c992f7-3fac-43b0-ad38-c22e1567fdcd"
    },
    {
        "author": "郭祥正",
        "paragraphs": [
            "生事念死隔，歘如過鳥飛。",
            "長空不留跡，清叫竟何之。",
            "死者固已矣，生者謾相思。",
            "昭亭雪塞山，相遇忘寒饑。",
            "解劍貰濁酒，果餚躬自攜。",
            "掃除長少分，曠蕩文章期。",
            "贈蒙以大白，自謂無復疑。",
            "及將起草茅，謹札還先馳。",
            "邀我采石渡，爛醉霜蟹肥。",
            "沉吟望夫曲，朗誦天門詩。",
            "險絕必使和，凡魚豈龍追。",
            "篇篇被許可，當友不當師。",
            "凌晨掛高帆，公行我言歸。",
            "一别三四秋，音問山中稀。",
            "去年集選曹，僮瘦馬力羸。",
            "訪公國東門，問我來何時。",
            "青芻與白飯，諸子爭賫持。",
            "論新復談故，謂我今逾奇。",
            "南還得長篇，萬里銜光輝。",
            "此德未云報，訃音裂肝脾。",
            "桓桓萬人英，不遇終愁羈。",
            "一官止太學，薄命吁可悲。",
            "所嗟吾道喪，斯文竟何爲。",
            "譬彼卞子玉，棄置汙濁泥。",
            "鳳來無嘉禾，啄肉紛羣鴟。",
            "彼蒼厥有主，此理安無欺。",
            "嗚呼如之何，酸嘶復酸嘶。"
        ],
        "title": "哭梅直講聖俞",
        "id": "f86bf10b-5d29-4032-b104-061af98ab08a"
    },
    {
        "author": "郭祥正",
        "paragraphs": [
            "齊山鬰愁烟，鏡潭墜孤月。",
            "佳人去不還，生别成死别。",
            "有才曾未施，負冤終莫雪。",
            "世情多反覆，美玉不如鐵。",
            "無路攀魂車，隔江寄清血。"
        ],
        "title": "哭夏寺丞公酉",
        "id": "3b71b40d-60e7-4f79-9699-6588edb0f180"
    },
    {
        "author": "郭祥正",
        "paragraphs": [
            "五歲養育恩，一朝隨埃塵。",
            "琅琅讀書聲，在耳猶如新。",
            "哽哽臨絕言，喚爺眉屢顰。",
            "永痛卑栖邑，醫脈非良真。",
            "微疾遽夭殤，吾家失麒麟。",
            "嗥天天莫知，拊地地不聞。",
            "淚迸睛欲枯，腸斷鼻愈辛。",
            "汝臥長夜臺，我孤大夢身。",
            "後嗣復誰望，有車已摧輪。",
            "佳雛墮危巢，異芳零短春。",
            "黄泉無白日，青冢多愁雲。",
            "哀弦寫悲歌，弔汝冥漠魂。"
        ],
        "title": "哭子點",
        "id": "d62705ae-27ff-4156-8c67-90ad98977054"
    },
    {
        "author": "郭祥正",
        "paragraphs": [
            "文鋒困挫離場屋，武略縱横勤冕旒。",
            "國士傳家雖有子，將軍終老不封侯。",
            "抱冰末路垂三紀，埋玉空山第一秋。",
            "餘派江東藉雲蔭，載瞻遺像涕交流。"
        ],
        "title": "哭宗叔致政大將軍",
        "id": "e34738b8-f4bf-4600-9042-c6bce408320c"
    },
    {
        "author": "郭祥正",
        "paragraphs": [
            "憶昔江頭别，悲歡失後期。",
            "姦言誣直節，枉獄累明時。",
            "白玉原無玷，青天孰可欺。",
            "有兒能雪恥，泉壤釋餘悲。"
        ],
        "title": "故臨川太守石公挽詞二首  其一",
        "id": "e858f002-e9ce-4ca5-a5aa-818458851f1d"
    },
    {
        "author": "郭祥正",
        "paragraphs": [
            "半道逢豺虎，吞聲力已窮。",
            "命從冤獄喪，言有諫臣公。",
            "玉樹埋長夜，金魚委斷蓬。",
            "旅魂雖獲雪，千載起悲風。"
        ],
        "title": "故臨川太守石公挽詞二首  其二",
        "id": "c0b3973c-bd8d-4fbb-b142-e2d6c860f951"
    },
    {
        "author": "郭祥正",
        "paragraphs": [
            "海鶴冰爲骨，霜潭月作心。",
            "要賓唯飲酒，焚券不論金。",
            "相望縈離恨，何嗟得訃音。",
            "春回墳草綠，誰伴夜臺吟。"
        ],
        "title": "陳伯育承事挽詞二首  其一",
        "id": "b3df100d-24ad-489e-8fff-72e56ada68fb"
    },
    {
        "author": "郭祥正",
        "paragraphs": [
            "二子皆攀桂，一生唯好吟。",
            "夜臺如得句，泉路孰知音。",
            "飲態思頽玉，交情失斷金。",
            "奠芻何以報，折盡老夫心。"
        ],
        "title": "陳伯育承事挽詞二首  其二",
        "id": "21b61694-0ee8-46b9-a51f-a36140902927"
    },
    {
        "author": "郭祥正",
        "paragraphs": [
            "憶昔姑溪上，分攜歲月賒。",
            "清標冰有骨，靜德玉無瑕。",
            "不殺居爲戒，傳經大厥家。",
            "西山問仙籍，公合在烟霞。"
        ],
        "title": "鄒宣德挽詞二首  其一",
        "id": "d92b0eae-75b5-4b33-b7b1-66ea347795f1"
    },
    {
        "author": "郭祥正",
        "paragraphs": [
            "靜樂疇能匹，翛然几杖間。",
            "有兒專使節，無念落塵寰。",
            "流水歸何處，孤雲去不還。",
            "成仙應蜕骨，誰謂掩泉關。"
        ],
        "title": "鄒宣德挽詞二首  其二",
        "id": "0881421d-f019-44ab-a851-67b0731c09e9"
    },
    {
        "author": "郭祥正",
        "paragraphs": [
            "交游氣概如君少，患難扶持及我多。",
            "萬里相思魂往返，一書報死淚滂沲。",
            "文場決策終難必，旅館捐軀可奈何。",
            "猶得有兒傳素業，幾時歸葬舊山坡。"
        ],
        "title": "哭漳州蔡温老秀才",
        "id": "6d773934-f018-4f81-83fc-1042d3a3f578"
    },
    {
        "author": "郭祥正",
        "paragraphs": [
            "力學窺前古，扶經翊太平。",
            "樂成天地格，祧正祖宗明。",
            "知命窮猶達，趨玄死亦生。",
            "世無班馬筆，誰爲勒幽銘。"
        ],
        "title": "楊次公侍講挽詞二首  其一",
        "id": "d77079a7-ac18-4aa2-8c48-a3b64d222e79"
    },
    {
        "author": "郭祥正",
        "paragraphs": [
            "孤進終難達，文章誤此生。",
            "纔趨王府講，已夢玉樓成。",
            "遺篋書千卷，招魂酒一觥。",
            "空餘淮上月，不到夜臺明。"
        ],
        "title": "楊次公侍講挽詞二首  其二",
        "id": "543da2ba-9181-46e8-9b2e-1293f2236f91"
    },
    {
        "author": "郭祥正",
        "paragraphs": [
            "有志吞戎虜，成書達帝庭。",
            "長江傾學術，短炬速年齡。",
            "玉樹埋蒿壤，泉臺掩夜扃。",
            "功勳何可問，不得上丹青。"
        ],
        "tags": [
            "长江"
        ],
        "title": "楊次思博士挽詞",
        "id": "2064ff17-9b27-48b3-a230-ad8d5e049299"
    },
    {
        "author": "郭祥正",
        "paragraphs": [
            "信報君儀訃，將如吾道何。",
            "交游亡玉樹，涕淚瀉金波。",
            "三子先凋冺，一身纒病痾。",
            "人生誰不死，遺恨獨君多。"
        ],
        "title": "亡友留君儀挽詞二首  其一",
        "id": "b933acc5-c093-4e20-b79f-3bab2c94f23c"
    },
    {
        "author": "郭祥正",
        "paragraphs": [
            "壯子皆先隕，親喪未啟欑。",
            "病成終不愈，魂散若爲安。",
            "結義從今冺，遺編忍復看。",
            "亭開基石處，雲水想漫漫。"
        ],
        "title": "亡友留君儀挽詞二首  其二",
        "id": "cfffbee4-a044-4898-8e69-6de80f3d42c2"
    },
    {
        "author": "郭祥正",
        "paragraphs": [
            "吳老歸泉後，人間未有君。",
            "春深來陽草，月亂采江雲。",
            "孤嘯猿求侶，哀鳴雁失羣。",
            "姑溪一樽酒，遙酹五峰墳。"
        ],
        "title": "弔故友吳延之屯田",
        "id": "8ee5fd24-01e7-4b42-844d-47911681bc54"
    },
    {
        "author": "郭祥正",
        "paragraphs": [
            "忽得凶音淚不收，可憐英氣隕荒幽。",
            "天垂北斗夜臺靜，虎嘯西風墳樹愁。",
            "學道未行嘗自信，高名雖在復何求。",
            "謾攜一榼招魂酒，獨對修江想獻酬。"
        ],
        "title": "哭亡友李公達",
        "id": "abe09d05-6014-45c4-b0c2-adc3aefb2b16"
    },
    {
        "author": "郭祥正",
        "paragraphs": [
            "今日黄塘寺，昔年知白師。",
            "悟禪兼悟律，能畫亦能詩。",
            "舊卷春涵瞑，新墳月掩悲。",
            "餘生我何有，騎馬送衰遲。"
        ],
        "title": "弔黄塘寺知白上人",
        "id": "c52c4759-e346-451a-a0ec-5a4ae8c10f1b"
    },
    {
        "author": "郭祥正",
        "paragraphs": [
            "自掩斯人骨，西山秀色低。",
            "文章驚早悟，壽夭理難齊。",
            "絕壑沉寒玉，空江没斷霓。",
            "兒孫今賣宅，感舊只酸嘶。"
        ],
        "title": "弔亡友袁世弼太博",
        "id": "451fd57a-66e7-4441-b0a7-8ca2758df674"
    },
    {
        "author": "郭祥正",
        "paragraphs": [
            "榮翁苦于學，腹實五車書。",
            "尤明禮樂事，畫就百幅圖。",
            "獻之神宗朝，不報還舊廬。",
            "白頭著青衫，老憤猶欲舒。",
            "佐邑曾未赴，瞑目忽已殂。",
            "何子稍家富，恬不爲利拘。",
            "執筆工詞章，科第學有餘。",
            "終遭有司黜，才命誠難俱。",
            "今聞亦長往，令我勤悲吁。",
            "二家各有子，素業傳門閭。",
            "登科既同籍，奔喪又同途。",
            "李君出世胄，軒軒珮瓊琚。",
            "計偕冠多士，場屋喧名譽。",
            "晚乃樂高隱，賣藥荒村墟。",
            "愈貧愈自信，純潔不可汙。",
            "天胡奪其齡，否極泰則無。",
            "斯人皆舊游，想望空踟蹰。",
            "顧我雖未死，目眊霜盈鬚。",
            "近酒已先惡，趨時跡尤疏。",
            "飛章乞殘骸，輕舟下重湖。",
            "將投永安泊，訪舊相歡娛。",
            "那知死生隔，三秀同時枯。",
            "欲爲招魂篇，悲風涕沾濡。"
        ],
        "title": "三亡詩",
        "id": "fe6caa58-10a3-41f7-b8bb-02e803d3fd6a"
    },
    {
        "author": "郭祥正",
        "paragraphs": [
            "百年苦役役，一死已休休。",
            "惟我方自適，妻子空悲愁。",
            "滿樽奠美酒，滿盤薦珍羞。",
            "我終不可起，汝情謾悠悠。",
            "送我入蒿里，寂寞無春秋。"
        ],
        "title": "擬挽歌五首  其一",
        "id": "a0e8712e-8223-447c-9a3d-c9dd19fbd9e6"
    },
    {
        "author": "郭祥正",
        "paragraphs": [
            "形壞影亦滅，有神竟何依。",
            "漠漠空木中，豈知經四時。",
            "以此爲長年，誰人不同歸。",
            "兒孫汝勿泣，朋舊汝勿悲。",
            "歲月易經過，冥默終相期。"
        ],
        "title": "擬挽歌五首  其二",
        "id": "358db47a-e5b2-41c5-be4b-684102e60b40"
    },
    {
        "author": "郭祥正",
        "paragraphs": [
            "生前勢有殊，死去分始齊。",
            "且將耳目靜，安用親舊啼。",
            "鴻雁任南北，日月隨東西。",
            "陵谷亦已變，道化復何爲。"
        ],
        "title": "擬挽歌五首  其三",
        "id": "aa8782d9-4f3d-49d3-9021-b680f1967a4c"
    },
    {
        "author": "郭祥正",
        "paragraphs": [
            "于生動以擾，既死靜且潛。",
            "黄土假面目，青草爲鬚髯。",
            "榮華春風吹，憔悴秋霜霑。",
            "迴嗟在世人，不識此理兼。"
        ],
        "title": "擬挽歌五首  其四",
        "id": "a8cc342d-f0c7-47b9-8a1f-6bc4c655d06a"
    },
    {
        "author": "郭祥正",
        "paragraphs": [
            "枯骨螻蟻餘，空棺蔓草纒。",
            "欲訴既無路，欲窺不見天。",
            "休休可奈何，達道乃自然。"
        ],
        "title": "擬挽歌五首  其五",
        "id": "47689e9d-b07a-4bb7-ae3c-42351bab1a60"
    },
    {
        "author": "郭祥正",
        "paragraphs": [
            "彼美四賢老，高風萬古寒。",
            "去逃秦鼎鑊，歸識漢衣冠。",
            "翼翼羽翰就，堂堂宗社安。",
            "商山弊廬在，還入白雲端。"
        ],
        "title": "四皓",
        "id": "b91ed907-559c-4ad8-bc95-f036ab70528e"
    },
    {
        "author": "郭祥正",
        "paragraphs": [
            "久客心嘗折，登樓望轉迷。",
            "風傾蘋葉亂，雨重柳條低。",
            "未得趨金馬，何當似木雞。",
            "細尋鄉國路，愁聽暝鴉啼。"
        ],
        "title": "晚望",
        "id": "ee362045-fbd9-4f21-828d-27cfcc63ba9d"
    },
    {
        "author": "郭祥正",
        "paragraphs": [
            "北戶風欺幌，南橋水拍城。",
            "柳長無嫩色，鶯老有新聲。",
            "書帙看慵卷，茶甌不厭擎。",
            "故園何日返，此地獨含情。"
        ],
        "title": "即事",
        "id": "436d5d2e-359d-40a3-93ab-5ede0a00bd14"
    },
    {
        "author": "郭祥正",
        "paragraphs": [
            "春晚堪行樂，幽居獨閉門。",
            "忘形付詩酒，吾道委乾坤。",
            "壞壁蝸涎亂，殘經鼠跡翻。",
            "交游今已絕，孤坐欲何言。"
        ],
        "title": "幽居",
        "id": "8dc90f34-6a7f-4dc3-9cc3-212e8f81c75d"
    },
    {
        "author": "郭祥正",
        "paragraphs": [
            "江亭孤坐久，野望眼偏明。",
            "映日浮雲簿，搖風細柳輕。",
            "出牆新笋熟，拍岸晚潮生。",
            "遣僕沽春酒，幽歡取次成。"
        ],
        "title": "江亭",
        "id": "b07193cf-ab90-4ab2-952a-d7347d205989"
    },
    {
        "author": "郭祥正",
        "paragraphs": [
            "髮爲烟嵐秃，愁因患難添。",
            "徑荒無過客，筍迸任穿簷。",
            "啅雀誰能遣，驚烏不用占。",
            "有巾堪漉酒，聊欲效陶潛。"
        ],
        "title": "遣意",
        "id": "4c9a1b32-22ed-443c-bcda-fdb2e6c44909"
    },
    {
        "author": "郭祥正",
        "paragraphs": [
            "春水碧泱泱，平堤映綠楊。",
            "田疇資灌溉，鷗鳥共徜徉。",
            "放餌愁空掣，浮杯興最長。",
            "晚風吹細浪，仍送落英香。"
        ],
        "title": "春水",
        "id": "52e27cc0-20b2-456b-82a8-cf6126b6ef11"
    },
    {
        "author": "郭祥正",
        "paragraphs": [
            "客愁偏早起，衰病愜晴明。",
            "索酒防春瘴，披衣聽鳥聲。",
            "舊書慵檢閲，新客懶逢迎。",
            "何日籠樊啟，再歸溪上耕。"
        ],
        "title": "早起",
        "id": "fe929cb5-dbb5-4733-8909-0b04f89cc2e5"
    },
    {
        "author": "郭祥正",
        "paragraphs": [
            "初月未成魄，瘴天雲霧低。",
            "浦昏船競入，林密鳥爭栖。",
            "褊性憐幽獨，香醪自挈攜。",
            "布衾今夜冷，猶得避兒啼。"
        ],
        "title": "初夜",
        "id": "7523e5b8-baee-4097-b27e-7217bc8967ab"
    },
    {
        "author": "郭祥正",
        "paragraphs": [
            "可惜花飛盡，春歸客未歸。",
            "艱難行路險，老大賞心稀。",
            "翰墨誰曾問，漁樵與願違。",
            "江干空駐目，藜杖得相依。"
        ],
        "title": "可惜",
        "id": "b27bd6e5-0793-46d6-bfb0-1e22ccf26c48"
    },
    {
        "author": "郭祥正",
        "paragraphs": [
            "客禁何時釋，驚魂夢裏歸。",
            "深憂鄰虎穴，那得並魚磯。",
            "草色欣欣茂，螢光箇箇微。",
            "殘生苦多難，搔首掩荆扉。"
        ],
        "title": "客禁",
        "id": "03a29fac-bce4-43f8-83ca-7ab77e8c4234"
    },
    {
        "author": "郭祥正",
        "paragraphs": [
            "冉冉碧濠邊，三株細柳眠。",
            "根欹元著水，葉大鎮藏烟。",
            "不作棟梁用，豈憂斤斧先。",
            "春風任飄泊，客意亦留連。"
        ],
        "title": "卧柳",
        "id": "e899e5e0-72c3-47a0-817b-0708ec3525ed"
    },
    {
        "author": "郭祥正",
        "paragraphs": [
            "山雨連朝注，溪流没草亭。",
            "蛟鼉方汹汹，鴻雁自冥冥。",
            "只恐翻河漢，終當見日星。",
            "波瀾平地作，嗟歎未曾經。"
        ],
        "title": "水漲",
        "id": "b5a22a2f-59c4-43d2-b4f6-34a33855a034"
    },
    {
        "author": "郭祥正",
        "paragraphs": [
            "水畔花饒笑，欹枝映小亭。",
            "日光烘欲醉，江色冷還醒。",
            "淺白渾迷鷺，殘紅尚襯萍。",
            "幽人頗蕭索，此地要頻經。"
        ],
        "title": "水花",
        "id": "be5db61a-5004-4927-97ae-e69896ed44cd"
    },
    {
        "author": "郭祥正",
        "paragraphs": [
            "西齋吾所構，簷角頗依林。",
            "瀟灑松篁影，暄和燕雀音。",
            "青春那肯住，白髮任相侵。",
            "稍悟淵明樂，時時撫素琴。"
        ],
        "title": "西齋二首  其一",
        "id": "68fc02ce-22d9-4c53-8cbd-0ad108e10716"
    },
    {
        "author": "郭祥正",
        "paragraphs": [
            "西齋吾所愛，一徑綠蘿深。",
            "終日聽新鳥，令人忘故林。",
            "地偏無客到，山潤有苔侵。",
            "禍患須安命，優游不廢吟。"
        ],
        "title": "西齋二首  其二",
        "id": "ee887899-459f-4b68-a93f-7cabb077128b"
    },
    {
        "author": "郭祥正",
        "paragraphs": [
            "兀坐南樓夜，欄干俯列星。",
            "村遙喧瓦鼓，塔近震金鈴。",
            "濕草埋昏瘴，飛蟲接小螢。",
            "物生皆有理，吾亦委頽齡。"
        ],
        "title": "南樓",
        "id": "79681665-aac1-460d-a0c9-448205e4064b"
    },
    {
        "author": "郭祥正",
        "paragraphs": [
            "自恨心肝拙，題詩愈不工。",
            "癡迷循磨蟻，辛苦打窻蟲。",
            "妙道知何補，多言自取窮。",
            "不如長寂默，塊爾白頭翁。"
        ],
        "title": "自貽",
        "id": "709cf0cd-4878-4034-b123-b6eba77e06b5"
    },
    {
        "author": "郭祥正",
        "paragraphs": [
            "溪岸逢春暮，柔條儘意攀。",
            "輕鷗翔近渚，好鳥響空山。",
            "小艇長欹側，孤雲自往還。",
            "遠遊成底事，白首憶鄉關。"
        ],
        "title": "溪岸",
        "id": "ae4adf3e-6835-4091-85e8-3d5b0b84933e"
    },
    {
        "author": "郭祥正",
        "paragraphs": [
            "要客來何晚，重乾漉酒巾。",
            "玉琴虚别操，藤榻恐流塵。",
            "山暗蕭蕭雨，花辭短短春。",
            "杖藜慵緩步，愁殺獨遊人。"
        ],
        "title": "要客",
        "id": "e4153fba-0df0-4a77-80e0-bc97b2c175cf"
    },
    {
        "author": "郭祥正",
        "paragraphs": [
            "淡沲城南路，參差柳絆烟。",
            "稻秧纔一寸，蠶子始三眠。",
            "曲折藏花地，暄和載酒天。",
            "清江深有興，只欲解歸船。"
        ],
        "title": "城南",
        "id": "5d3f999b-32be-479a-9941-0a90feac7f07"
    },
    {
        "author": "郭祥正",
        "paragraphs": [
            "日没草堂陰，收書復掛琴。",
            "閉門人跡絕，危坐客愁深。",
            "星漢光鋩動，湖山氣象沈。",
            "嫦娥如借月，蚊蚋莫相侵。"
        ],
        "title": "夜興",
        "id": "d79823b4-2150-4f84-9261-bc96a299ec6b"
    },
    {
        "author": "郭祥正",
        "paragraphs": [
            "夕陽沈谷口，海水接天南。",
            "歸鳥自成陣，暝山如半酣。",
            "看雲貪仰面，移杖忽遺簪。",
            "幽獨誰相過，人情老始諳。"
        ],
        "title": "夕陽",
        "id": "cb1c50e5-4828-45af-868a-6028ac69fe55"
    },
    {
        "author": "郭祥正",
        "paragraphs": [
            "殊方留滯客，遷館避諠譁。",
            "破榻依寒竹，疏窻對晚花。",
            "燕歸疑識面，鳥噪默懷家。",
            "囊橐無書卷，新愁有五車。"
        ],
        "title": "遷居",
        "id": "497d41b6-938c-4ac6-b326-e671d11a048e"
    },
    {
        "author": "郭祥正",
        "paragraphs": [
            "一作閩南客，幽憂忽過春。",
            "交游半卿相，蹤跡自埃塵。",
            "未附垂天翼，空成涸轍鱗。",
            "吾廬松菊在，悵望熟溪濱。"
        ],
        "title": "交游",
        "id": "9171c9ea-15e2-4667-bd49-80741ab58a1f"
    },
    {
        "author": "郭祥正",
        "paragraphs": [
            "廣潦生寒夜，幽人獨倚樓。",
            "渚涯迷海若，燈火想漁舟。",
            "雷鼓蛙爭響，雲天月暗流。",
            "未應時序變，初夏反如秋。"
        ],
        "title": "微寒",
        "id": "4423acb3-c565-4b5b-b3f2-9bbc1acd6642"
    },
    {
        "author": "郭祥正",
        "paragraphs": [
            "旋煮青芹滑，新炊白稻香。",
            "僧居同淡泊，旅食幸康强。",
            "未擬沉湘水，深防死耒陽。",
            "上書終自達，聖世本虞唐。"
        ],
        "title": "旅食",
        "id": "0e3c8e3b-ef08-4509-a87f-1f5306d7e846"
    },
    {
        "author": "郭祥正",
        "paragraphs": [
            "來時麥未吐，今見秀盈畦。",
            "投穽還遭石，登雲孰有梯。",
            "爾讒徒似錦，吾醉只如泥。",
            "行止無勞問，空山杜宇啼。"
        ],
        "title": "客問",
        "id": "228e1773-4301-412b-aa93-9022220527a9"
    },
    {
        "author": "郭祥正",
        "paragraphs": [
            "疊甓基猶在，排空閣已摧。",
            "燕愁尋舊棟，蟻蠧傍新苔。",
            "月色閒圓缺，風聲自去來。",
            "廢興何可問，劫火亦成灰。"
        ],
        "title": "廢閣",
        "id": "1727355f-789a-4402-a8d3-22d4b0fd2b0e"
    },
    {
        "author": "郭祥正",
        "paragraphs": [
            "夜寂松風度，魂清客枕寒。",
            "琴聲傳不盡，詩句寫應難。",
            "驟雨傾瑤砌，真珠落玉盤。",
            "隱居如可訪，吾欲跨翔鸞。"
        ],
        "title": "松風",
        "id": "2f7c41bf-85cd-4916-8941-bc263270989f"
    },
    {
        "author": "郭祥正",
        "paragraphs": [
            "四月長汀郭，晴多暑氣濃。",
            "欲眠難藉草，選蔭必依松。",
            "綠水遙思濯，青雲底處逢。",
            "西巖殘照盡，揮扇待疏鐘。"
        ],
        "title": "揮扇",
        "id": "20a16479-a025-402d-af6a-07a8b8b175db"
    },
    {
        "author": "郭祥正",
        "paragraphs": [
            "一徑松陰合，重門院落深。",
            "客來聽鵲喜，春過惜鶯吟。",
            "風月時經檻，塵埃不到襟。",
            "黄庭看在手，白雪任盈簪。"
        ],
        "title": "寓館",
        "id": "58a696e5-d5a6-4347-85a8-14f51e8968a5"
    },
    {
        "author": "郭祥正",
        "paragraphs": [
            "婆娑松與櫪，夾徑碧濛濛。",
            "未辨雪霜操，同霑雨露功。",
            "低枝翻翠蓋，垂葉密樊籠。",
            "他日爲梁柱，掄材合至公。"
        ],
        "title": "松櫪",
        "id": "15a230ca-87cb-40c7-bd2c-ca212fdd3938"
    },
    {
        "author": "郭祥正",
        "paragraphs": [
            "歲旦辭江國，炎天客瘴鄉。",
            "浴陂羣鳥白，含霧野梅黄。",
            "恨别山隨眼，消愁酒滿觴。",
            "殘魂終易斷，回首只茫茫。"
        ],
        "title": "立夏",
        "id": "7a0fc558-a900-4056-bc85-ce69bae43542"
    },
    {
        "author": "郭祥正",
        "paragraphs": [
            "四天垂翠碧，一水湛星辰。",
            "寂寞殊方夜，漂流片葉深。",
            "帝鄉勞夢想，客路只風塵。",
            "鐘鼓還催曉，深慚釣渭濱。"
        ],
        "title": "深夜",
        "id": "3871848e-4f7f-40a8-b57b-e8c1f85eae12"
    },
    {
        "author": "郭祥正",
        "paragraphs": [
            "競渡傳風俗，旁觀亦壯哉。",
            "棹爭飛鳥疾，標奪彩龍回。",
            "江影渾翻錦，歌聲遠震雷。",
            "輕生一餉樂，時序密相催。"
        ],
        "title": "競渡",
        "id": "2a101517-4452-4ecc-8ce0-5810636d2faa"
    },
    {
        "author": "郭祥正",
        "paragraphs": [
            "臘月花開盡，中春不見花。",
            "柳陰空拂地，草色漫平沙。",
            "客路心常折，僧窻鬢自華。",
            "故鄉何處是，瘴海暗天涯。"
        ],
        "title": "傷春二首  其一",
        "id": "fa9b68d6-55d1-46f1-a760-007fa3c9f496"
    },
    {
        "author": "郭祥正",
        "paragraphs": [
            "春雨時時暗，春花眼未經。",
            "生涯隨過鳥，世態委浮萍。",
            "瘴霧何由避，蠻歌不忍聽。",
            "誰家有醇酎，吾欲醉兼醒。"
        ],
        "title": "傷春二首  其二",
        "id": "09f7dcf5-d65c-47ca-8640-96ced45e18be"
    },
    {
        "author": "郭祥正",
        "paragraphs": [
            "雨漲西池水，微瀾拍畫橋。",
            "不愁蓮芡没，唯恐棟梁漂。",
            "扶杖防危步，移牀避晚潮。",
            "何當風日爽，一舞看纖腰。"
        ],
        "title": "西池",
        "id": "ef53fe0f-7330-4368-a3f5-87a3a531b585"
    },
    {
        "author": "郭祥正",
        "paragraphs": [
            "積潦連江海，舂撞說劍鋒。",
            "郡城千丈拆，民食五年凶。",
            "雨脚懸麻直，雲頭潑墨濃。",
            "忘機唯白鳥，不解避蛟龍。"
        ],
        "title": "積潦",
        "id": "17a0ae17-cb25-4562-9f96-40e30c10a362"
    },
    {
        "author": "郭祥正",
        "paragraphs": [
            "自笑姑溪客，還投瘴海邊。",
            "不才無進路，多病復殘年。",
            "欲種千竿竹，將求二頃田。",
            "人生底事足，且愛酒涓涓。"
        ],
        "title": "自笑",
        "id": "15aff599-2d39-4290-83fc-a4869b4ebca0"
    },
    {
        "author": "郭祥正",
        "paragraphs": [
            "瘴鄉仍久雨，生事念樵漁。",
            "江海雲歸盡，乾坤日上初。",
            "短垣張澣服，幽圃理殘蔬。",
            "佐國知無術，聊欣病體舒。"
        ],
        "title": "喜晴",
        "id": "489642b6-0d60-42e8-ae1a-efdfbc35ce3a"
    },
    {
        "author": "郭祥正",
        "paragraphs": [
            "危步欲何適，城頭獨杖藜。",
            "水歸滄海後，雲散暮天時。",
            "秋色長空淡，笳聲迥野悲。",
            "泥沙埋熟稻，一穗亦無遺。"
        ],
        "title": "城上",
        "id": "77f950c7-e6fd-41ed-80e9-44c71ca75cc9"
    },
    {
        "author": "郭祥正",
        "paragraphs": [
            "野性惟憐酒，無聊遂獨醒。",
            "風塵雙白鬢，天地一青萍。",
            "鵩鳥寧須賦，離騷未是經。",
            "回頭付陳跡，終欲醉冥冥。"
        ],
        "title": "獨醒",
        "id": "4d2a2e99-a607-43e8-b8ef-eceacdd11ca9"
    },
    {
        "author": "郭祥正",
        "paragraphs": [
            "立法新三省，論材只數公。",
            "簿書期會正，風俗見聞同。",
            "邊塞瘡痍後，朝廷氣概中。",
            "不才思獻賦，天路恐難通。"
        ],
        "title": "邸報",
        "id": "19f36bc7-823a-4765-9d2f-ffd9b62395cd"
    },
    {
        "author": "郭祥正",
        "paragraphs": [
            "宦情聊落甚，况在九溪邊。",
            "瘴霧易成雨，颶風偏覆船。",
            "水殘餘盜賊，村迥少人烟。",
            "欲達中州信，迢迢路六千。"
        ],
        "title": "宦情",
        "id": "afc8039a-a76d-4782-aa00-cbaad414fcc1"
    },
    {
        "author": "郭祥正",
        "paragraphs": [
            "骨相殊屯賤，無官只有階。",
            "半生萍梗過，兩鬢雪霜排。",
            "去國腸空斷，求田心未諧。",
            "新交莫相笑，中立一枝柴。"
        ],
        "title": "自遣",
        "id": "51fe502e-6a03-4bb3-a0df-823c51f9d0f7"
    },
    {
        "author": "郭祥正",
        "paragraphs": [
            "一庵丹荔下，更與畫橋鄰。",
            "不許塵埃到，每期風月親。",
            "好音聞度鳥，斜影辨疏筠。",
            "拂拭白藤榻，欹眠穩病身。"
        ],
        "title": "西庵",
        "id": "e4160c6f-b51c-4ba8-920c-39076960e2dd"
    },
    {
        "author": "郭祥正",
        "paragraphs": [
            "雨過添幽事，褰裳步暖沙。",
            "竹梢含凈霧，藤刺罥輕槎。",
            "鸂鶒雙隨浪，蜻蜓對覓花。",
            "老夫詩思愜，頗覺日沉車。"
        ],
        "title": "雨過",
        "id": "d2c00cc0-31bf-40c0-a149-d16f8b1f1b0c"
    },
    {
        "author": "郭祥正",
        "paragraphs": [
            "野寺盤山腹，高秋雨霽天。",
            "拂簷雲漫漫，穿竹水涓涓。",
            "接食憐馴鳥，搘笻慕老禪。",
            "經年無客到，門巷疊青錢。"
        ],
        "title": "野寺",
        "id": "5e12f5df-7646-4fdc-8c55-96b9062f815a"
    },
    {
        "author": "郭祥正",
        "paragraphs": [
            "川漲那堪雨，今朝喜晚晴。",
            "幽花縈露重，濁水止蛙鳴。",
            "圩稻應全刈，村醪可强傾。",
            "吾雖無一畝，亦足慰餘生。"
        ],
        "title": "晚晴",
        "id": "39af6da4-10d7-4a44-a619-0c98c4f6ad8e"
    },
    {
        "author": "郭祥正",
        "paragraphs": [
            "屏跡已恨晚，疲軀今自由。",
            "百年無七十，一日有千憂。",
            "覓酒開青眼，憑詩遣白頭。",
            "莫言賓客少，池上兩三鷗。"
        ],
        "title": "屏跡",
        "id": "85645ad1-4563-498f-a34e-691539c3bda9"
    },
    {
        "author": "郭祥正",
        "paragraphs": [
            "曉起梳頭畢，開窻却卧時。",
            "素烟收枕席，紅日上藩籬。",
            "仰面看書卷，移牀近酒池。",
            "紛紛萬方事，安用老夫知。"
        ],
        "title": "却卧",
        "id": "5dbf2af0-3bf0-419a-bb46-5fa54da5fc84"
    },
    {
        "author": "郭祥正",
        "paragraphs": [
            "病久人情厭，經旬客不來。",
            "簾因風力卷，門待月華開。",
            "柳上新蟬咽，城頭暮角哀。",
            "勞生隨物化，孰免葬蒿萊。"
        ],
        "title": "無客",
        "id": "fa8663e9-2147-4020-9d45-c05884078e9a"
    },
    {
        "author": "郭祥正",
        "paragraphs": [
            "肅肅秋容凈，蕭蕭門巷深。",
            "荆榛元自合，車馬少過尋。",
            "問婢催蔬熟，呼兒取酒斟。",
            "藤牀未成寐，野鳥噪歸林。"
        ],
        "title": "門巷",
        "id": "230e9035-e8f7-4569-a3c6-812d179deebd"
    },
    {
        "author": "郭祥正",
        "paragraphs": [
            "賦分從來薄，明時敢妄干。",
            "六年悲對獄，五十速休官。",
            "水送雲天凈，山開洞壑寒。",
            "一枝能息影，何暇北溟寛。"
        ],
        "title": "賦分",
        "id": "f7b906b6-7165-43d8-be96-59bc57a70f0c"
    },
    {
        "author": "郭祥正",
        "paragraphs": [
            "三歲悲農事，官倉亦已貧。",
            "勅書雖赦獄，恩澤未蘇民。",
            "南國供輸大，中宵涕泗頻。",
            "一心隨草木，無復念沉淪。"
        ],
        "title": "農事",
        "id": "c660ea33-66bf-4b46-bc5d-c9f2d3a2f513"
    },
    {
        "author": "郭祥正",
        "paragraphs": [
            "暑雨收殘候，秋雲結薄陰。",
            "山光翠兼紫，水影凈還深。",
            "竹密羣鴉入，天空一雁沈。",
            "興來搔白首，衰颯愧儒林。"
        ],
        "title": "野望",
        "id": "d487eeea-1dbc-4810-816c-e5df7d727e8a"
    },
    {
        "author": "郭祥正",
        "paragraphs": [
            "倚杖孤亭久，無心辨俗訛。",
            "暮山青掃淀，秋漢白浮波。",
            "岸震歸船鼓，村喧刈稻歌。",
            "未收西望眼，問罪有干戈。"
        ],
        "title": "日暮",
        "id": "c450cdb2-5c43-4851-9d09-f7d86a2b999d"
    },
    {
        "author": "郭祥正",
        "paragraphs": [
            "天外秋風勁，梁間燕羽稀。",
            "營巢雛未老，何地汝成歸。",
            "蜃澤多樓閣，茅堂無穽機。",
            "故園春色動，還趁社前飛。"
        ],
        "title": "歸燕",
        "id": "89676d8d-440e-4fa2-a868-e3fe06fe2c02"
    },
    {
        "author": "郭祥正",
        "paragraphs": [
            "節物驚心事，摶金菊放花。",
            "潛魚防餌釣，高雁避城笳。",
            "南浦秋風冷，西江夕照斜。",
            "異鄉消息斷，林外更聞鴉。"
        ],
        "title": "遣懷",
        "id": "01d1e9a4-e699-4ffe-adf5-bee13264c428"
    },
    {
        "author": "郭祥正",
        "paragraphs": [
            "清秋送殘暑，隔屋忽聞砧。",
            "遠震星河夜，遙興關塞心。",
            "欲知針縷密，即是淚痕深。",
            "他日功成後，逢人寄好音。"
        ],
        "title": "搗衣",
        "id": "b376c27c-c6e0-4005-84e5-e697cdda0106"
    },
    {
        "author": "郭祥正",
        "paragraphs": [
            "獨往憐漁艇，羣飛愛暮鷗。",
            "誰云天地窄，自伴水雲游。",
            "荇葉青爭老，蓼花紅半收。",
            "江頭人事絕，植杖我何憂。"
        ],
        "title": "植杖",
        "id": "eeba3f8e-a4a0-46b6-af28-9bfdac8447b2"
    },
    {
        "author": "郭祥正",
        "paragraphs": [
            "牀有牛衣卧，厨供石髓餐。",
            "此身知是幻，卒歲不爲難。",
            "冰合潛蛟冷，雲深病鶴寒。",
            "青錢無得選，空掛一囊看。"
        ],
        "title": "空囊",
        "id": "67dba53f-5869-4a28-8447-621ad5eccbaf"
    },
    {
        "author": "郭祥正",
        "paragraphs": [
            "清秋聞笛弄，獨立露霑衣。",
            "天外雲留住，水中龍未歸。",
            "悠揚聲益苦，感激思何微。",
            "不似前春聽，梅花片片飛。"
        ],
        "title": "秋笛",
        "id": "f98a8a01-c5f9-4424-bb12-fdfd7b4e2eef"
    },
    {
        "author": "郭祥正",
        "paragraphs": [
            "秋物已瀟灑，臨高念歲窮。",
            "陣收羣雁没，峰斷片雲空。",
            "月色山川內，笛聲關塞中。",
            "西人未柔服，長策在諸公。"
        ],
        "title": "黄山二首  其一",
        "id": "734f3b3f-a5a0-4af6-a8ff-b670994895fd"
    },
    {
        "author": "郭祥正",
        "paragraphs": [
            "秋晚陟浮丘，西臨古渡頭。",
            "鐘聲沉斷岸，橋影散中流。",
            "雪讓蘆花密，雲排稻穗稠。",
            "乾坤均帝力，草木豈能酬。"
        ],
        "title": "黄山二首  其二",
        "id": "2450e38f-4735-4dc0-8195-a849c669ba9f"
    },
    {
        "author": "郭祥正",
        "paragraphs": [
            "水落烟村迥，柴門四五家。",
            "晚風回斷雁，寒雨側幽花。",
            "世事紛無已，人生自有涯。",
            "鯨鼇真可釣，吾興欲乘槎。"
        ],
        "title": "柴門",
        "id": "5e583b68-973b-48c5-b0c7-972d1f1f0ac2"
    },
    {
        "author": "郭祥正",
        "paragraphs": [
            "三月閩南國，陰寒變慘淒。",
            "市樓添酒價，山雨勒鶯啼。",
            "田父憂春種，商人怯路泥。",
            "何當好風日，稚子浴清溪。"
        ],
        "title": "復寒",
        "id": "07248d54-aa6a-49ac-8da9-707e6abe8bbd"
    },
    {
        "author": "郭祥正",
        "paragraphs": [
            "永日門常掩，欣聞五馬過。",
            "社餘巢燕入，花散蜜蜂多。",
            "望斷千山綠，愁來兩鬢皤。",
            "肝腸思一濯，須藉酒爲河。"
        ],
        "title": "元輿攜酒見過三首  其一",
        "id": "cbdfdb12-3793-479b-bef7-05e09c5cc54c"
    },
    {
        "author": "郭祥正",
        "paragraphs": [
            "酒味年來美，攜觴約屢過。",
            "交情貧始見，詩思老仍多。",
            "許國心常赤，思家髮任皤。",
            "誦君新得句，秀色攬山河。"
        ],
        "title": "元輿攜酒見過三首  其二",
        "id": "5fd5b0d7-de5d-48e4-8af6-9f34ffb141f8"
    },
    {
        "author": "郭祥正",
        "paragraphs": [
            "沉毅陳夫子，談兵孰與過。",
            "運籌知必勝，善將不論多。",
            "漢陣千重黑，胡沙萬里皤。",
            "如聞洗戈甲，誰爲挽天河。"
        ],
        "title": "元輿攜酒見過三首  其三",
        "id": "51ec0e3c-5bcb-4b44-aa78-fd46dc6039cb"
    },
    {
        "author": "郭祥正",
        "paragraphs": [
            "蕭蕭山寺雨，漠漠暮雲寒。",
            "不恨麻衣薄，深愁酒盞乾。",
            "離披花刺眼，容易雪衝冠。",
            "要客能相遇，寧辭濕錦鞍。"
        ],
        "title": "雨中喜君儀要溫老希聖同見過二首  其一",
        "id": "e625e72c-fcd6-43fa-aa6b-636f4a7912fd"
    },
    {
        "author": "郭祥正",
        "paragraphs": [
            "萬里鄉園别，一春風雨多。",
            "亂蛙聲鬭急，歸燕舞緣何。",
            "石榻昏苔蘚，柴門暗薜蘿。",
            "橛株方自笑，忽枉故人過。"
        ],
        "title": "雨中喜君儀要溫老希聖同見過二首  其二",
        "id": "99fccb0c-0523-46d8-a379-6d5d1ad4a597"
    },
    {
        "author": "郭祥正",
        "paragraphs": [
            "佳客過窮巷，良朋復可要。",
            "靜緣棋局亂，愁逐酒杯銷。",
            "花底鶯聲度，林間雨點飄。",
            "晚春頻一醉，何必擬松喬。"
        ],
        "title": "謝君儀攜酒要客慰唁愁寂二首  其一",
        "id": "b870df53-4e79-4bec-aa48-cc52fa642d79"
    },
    {
        "author": "郭祥正",
        "paragraphs": [
            "讒人未投北，君子獨相親。",
            "歲月驚春晚，壺觴慰我貧。",
            "松聲風外急，山色雨中新。",
            "一醉無歸夢，寧論寂寞濱。"
        ],
        "title": "謝君儀攜酒要客慰唁愁寂二首  其二",
        "id": "97e3d9b7-b502-4f8b-b72d-43707944154a"
    },
    {
        "author": "郭祥正",
        "paragraphs": [
            "結宇古城邊，能詩復悟禪。",
            "鉢分摩詰飯，池種遠公蓮。",
            "竹颭春烟靜，禽歌夜月圓。",
            "潔身吾有趣，回首謝塵緣。"
        ],
        "title": "白蓮啟日上人退避長老之命以四韻高之",
        "id": "14a05dcd-7593-4d01-861a-81e3aa191a07"
    },
    {
        "author": "郭祥正",
        "paragraphs": [
            "國士苟微祿，攜家千里行。",
            "鄉關寒食節，郵舍冷猿聲。",
            "落日和雲盡，離觴與淚傾。",
            "銜冤仍送别，何以慰浮生。"
        ],
        "title": "送李絳伯華戶曹",
        "id": "05554880-cdaf-4564-9a0c-b62cde2fdd4d"
    },
    {
        "author": "郭祥正",
        "paragraphs": [
            "高才攄遠趣，鑿石架危亭。",
            "宿鳥依林白，春苗接海青。",
            "雲光隨箒亂，泉響置琴聽。",
            "况得少陵句，宜鐫座右屏。"
        ],
        "title": "和石聲叔留題君儀基石亭二首  其一",
        "id": "5fe3f007-d0c9-47e3-ab33-1e72d2adb82f"
    },
    {
        "author": "郭祥正",
        "paragraphs": [
            "因山基大石，華榜揭高亭。",
            "畦稻翻新綠，山嵐浮遠青。",
            "鳥行雲際度，松籟雨餘聽。",
            "安得吳生畫，爲予傳小屏。"
        ],
        "title": "和石聲叔留題君儀基石亭二首  其二",
        "id": "a83d23d1-6c81-4aab-85f0-1664570b025a"
    },
    {
        "author": "郭祥正",
        "paragraphs": [
            "建溪春物早，正月有新茶。",
            "得自參軍掾，分來居士家。",
            "輾開黳玉餅，湯濺白雲花。",
            "一啜清魂魄，醇醪豈足誇。"
        ],
        "title": "謝君儀寄新茶二首  其一",
        "id": "9977eda3-df59-4807-a3c1-80b76db2d445"
    },
    {
        "author": "郭祥正",
        "paragraphs": [
            "北苑藏和氣，生成絕品茶。",
            "豈宜分旅館，只合在仙家。",
            "點處成雲蕊，看時變雪花。",
            "琳琅得新句，又勝玉川誇。"
        ],
        "title": "謝君儀寄新茶二首  其二",
        "id": "46f5a55e-c54b-4996-9b4d-d1a2632fbd08"
    },
    {
        "author": "郭祥正",
        "paragraphs": [
            "幽鳥語清晨，窻間宅禁人。",
            "只知添白髮，不覺度青春。",
            "救過須三省，觀空止一塵。",
            "賢交如未棄，時送濁醪醇。"
        ],
        "title": "曉起聞禽寄元輿",
        "id": "42029b77-9c27-4633-983b-b1128d008427"
    },
    {
        "author": "郭祥正",
        "paragraphs": [
            "柳暗青春暮，鶯啼靜院陰。",
            "鄉關隔寒食，父子共沾襟。",
            "未舉鵬天翼，聊爲鵩舍吟。",
            "驚魂招不得，時節感人深。"
        ],
        "title": "寒食感懷示子燾二首  其一",
        "id": "fa189a3b-d3f3-4a92-94da-6436d30593b0"
    },
    {
        "author": "郭祥正",
        "paragraphs": [
            "寒食金波淚，他鄉此日心。",
            "草連天際色，泉斷隴頭音。",
            "先冢三年别，飛埃萬里侵。",
            "只憑欹枕夢，時到謝山陰。"
        ],
        "title": "寒食感懷示子燾二首  其二",
        "id": "14c39aa7-c6fb-406b-a2db-cce302b3ef91"
    },
    {
        "author": "郭祥正",
        "paragraphs": [
            "五馬登城堞，平分載酒船。",
            "無家寒食客，小雨惜花天。",
            "循撫恩何厚，飄零命最邅。",
            "閒愁不用遣，一醉暫成仙。"
        ],
        "title": "寒食元輿見要南樓把酒",
        "id": "9551d8f7-9e5c-4f5d-b5a2-54db9716276c"
    },
    {
        "author": "郭祥正",
        "paragraphs": [
            "夜雨霪難霽，溝塍復亂蛙。",
            "輕寒侵病骨，餘響答空階。",
            "杜子嗟沾濕，莊生失渚涯。",
            "通宵不成寐，歸思瀉長淮。"
        ],
        "title": "夜雨感懷二首  其一",
        "id": "1c01116e-9b1e-47b9-b823-96da2d6d812f"
    },
    {
        "author": "郭祥正",
        "paragraphs": [
            "羽毛零落易摧傷，父子同幽瘴癘鄉。",
            "歸夢不成殘夜雨，空階滴滴到愁腸。"
        ],
        "title": "夜雨感懷二首  其二",
        "id": "d7657ea3-05dc-47cc-88b4-0d40f7003d71"
    },
    {
        "author": "郭祥正",
        "paragraphs": [
            "元朝别家去，音信隔三春。",
            "讀易應終卷，端居莫患貧。",
            "定交疏燕雀，養節慕松筠。",
            "冤獄何時辨，思兒淚滿巾。"
        ],
        "title": "憶小子鼎",
        "id": "d33334ea-e276-4779-8465-066172cf7026"
    },
    {
        "author": "郭祥正",
        "paragraphs": [
            "交態非今薄，人情自古難。",
            "敝裘甘我老，雄劍請君彈。",
            "魂逐雲峰斷，心依酒海寛。",
            "百年能幾許，日月似跳丸。"
        ],
        "title": "排悶呈元輿",
        "id": "36059e60-4d2b-4344-abdd-7169f1800dc4"
    },
    {
        "author": "郭祥正",
        "paragraphs": [
            "築室君先隱，窮途我正難。",
            "流鶯春谷暖，别鶴玉琴寒。",
            "泉響經時聽，雲光抵暮看。",
            "異方空淚眼，何日共幽歡。"
        ],
        "title": "懷天隲",
        "id": "70712320-ec34-4762-a897-d0a2901a0346"
    },
    {
        "author": "郭祥正",
        "paragraphs": [
            "衰病仍爲客，相依過一春。",
            "和篇驚韻險，把酒沃愁頻。",
            "紫燕巢方穩，黄鸝語尚新。",
            "何時公赴召，終欲託車輪。"
        ],
        "title": "元輿三月三十日致酒",
        "id": "2d27e9aa-5ce1-4150-b613-6aef12a7e020"
    },
    {
        "author": "郭祥正",
        "paragraphs": [
            "建溪雖接壤，春末始嘗茶。",
            "旋汲鄰僧水，同烹北苑芽。",
            "月圓龍隱鬣，雲散乳成花。",
            "貢入明光殿，分來王謝家。"
        ],
        "title": "元輿試北苑新茗",
        "id": "ad546e66-4ad8-4fba-b88d-0e4c9579fbe2"
    },
    {
        "author": "郭祥正",
        "paragraphs": [
            "寄榻六十日，朝朝上碧城。",
            "雲光隨近遠，山色變陰晴。",
            "濠靜魚頻躍，樓空燕不驚。",
            "他時那復到，欲去重含情。"
        ],
        "title": "别南樓",
        "id": "4250f2ae-e1b0-4229-af28-3a29501a2afa"
    },
    {
        "author": "郭祥正",
        "paragraphs": [
            "有瘴從今始，斯須雨復晴。",
            "草蒸蛇肆毒，榛密鵩嘗鳴。",
            "晚食宜防飽，村醪可强傾。",
            "何時擊歸鐙，高視歎浮生。"
        ],
        "title": "四月一日",
        "id": "10e773ea-9ee1-4e36-a839-5e41684b7c77"
    },
    {
        "author": "郭祥正",
        "paragraphs": [
            "自得莊生樂，觀魚近碧濠。",
            "觸萍時鼓鬣，防餌不投刀。",
            "柳挹春風靜，鷗眠夜月高。",
            "捨旃吾有適，滄海釣鯨鼇。"
        ],
        "title": "别濠上",
        "id": "26e5e4ae-bc57-496d-b23b-fb54066db0f0"
    },
    {
        "author": "郭祥正",
        "paragraphs": [
            "昔作幽人宅，今爲舞女場。",
            "燕驚弦管雜，草避綺羅香。",
            "諠靜雖殊致，興衰自有常。",
            "遙憐巖桂下，誰拂讀書牀。"
        ],
        "title": "聞舊居敎樂",
        "id": "465bd1b1-ff95-4554-b2a7-aeec8991ddfa"
    },
    {
        "author": "郭祥正",
        "paragraphs": [
            "已别城樓景，還登樹杪亭。",
            "地高鄰北斗，山遠接南溟。",
            "蟾影依雲斷，樵歌隔浦聽。",
            "客愁安用遣，此處可忘形。"
        ],
        "title": "登清音亭二首  其一",
        "id": "ed3f0650-0ee9-461a-9385-d3cce8231df8"
    },
    {
        "author": "郭祥正",
        "paragraphs": [
            "薄暮杳何適，高高登古亭。",
            "地無南國瘴，簾卷半空星。",
            "石痩長人立，潭春皓雪停。",
            "短才吟不就，終欲付丹青。"
        ],
        "title": "登清音亭二首  其二",
        "id": "4f08fd57-717d-4326-a4eb-926bbc0f0fe8"
    },
    {
        "author": "郭祥正",
        "paragraphs": [
            "暫阻龍山雨，還思鳳閣人。",
            "凌雲曾獻賦，薄霧豈藏身。",
            "酒釀公田秫，羮調紫豉蓴。",
            "稍晴應見過，酬唱莫辭頻。"
        ],
        "title": "雨中懷元輿",
        "id": "b8526f13-4879-4fad-bc47-fbe641b7b03f"
    },
    {
        "author": "郭祥正",
        "paragraphs": [
            "雨爲華筵止，晴牽飲興長。",
            "管弦隨晝永，羅綺散風香。",
            "衛仗留春碧，宫衣想赭黄。",
            "明年今日事，歸捧祝堯觴。"
        ],
        "title": "雨晴都按口號呈元輿",
        "id": "ceb5ae53-3302-40fb-92c7-93b1f9ccab92"
    },
    {
        "author": "郭祥正",
        "paragraphs": [
            "憐我萬里别，南荒多瘴埃。",
            "身爲官事隔，酒託故人開。",
            "飲德知難報，論歡默可猜。",
            "宗家有毛女，冰潔勝寒梅。"
        ],
        "title": "元輿憐我復有漳南之行以麴局不可出遂置一樽託公域弟酌發眷眷之情於此可見矣以四韻謝元輿并呈公域弟",
        "id": "8e93aa8f-8bec-48c4-b3d6-45fdbce64021"
    },
    {
        "author": "郭祥正",
        "paragraphs": [
            "一作城頭飲，重論别後詩。",
            "倐然雲雨至，應有鬼神悲。",
            "敘事公偏富，求聲我最知。",
            "賡酬三百首，餘韻付咸池。"
        ],
        "title": "與元輿論詩而風雨驟至",
        "id": "f06f973f-81de-47f6-ae48-162fe2577924"
    },
    {
        "author": "郭祥正",
        "paragraphs": [
            "誰識子昂孫，新詩靄暮雲。",
            "體兼諸謝備，名與少陵分。",
            "今去知無敵，從來自出羣。",
            "南山能射虎，只許李將軍。"
        ],
        "title": "元輿近詩加妙用寄四韻",
        "id": "a83d2032-4d35-43b9-9c3c-9e442039767e"
    },
    {
        "author": "郭祥正",
        "paragraphs": [
            "鮮鯉江湖味，香醪日月春。",
            "撫循時有贈，飽暖遂忘貧。",
            "玉縷空投筯，金波漫入脣。",
            "交情今乃見，晚節共松筠。"
        ],
        "title": "謝元輿送鮮鯉煮酒",
        "id": "3ad11af4-86d7-4cc8-89b5-5af0c4d3f434"
    },
    {
        "author": "郭祥正",
        "paragraphs": [
            "無物滋禪味，來烹北苑茶。",
            "碾成雲母粉，香濺碧松花。",
            "消渴梅何俗，安神术謾誇。",
            "清談嘗數椀，莫笑老盧家。"
        ],
        "title": "招孜祐二長老嘗茶二首  其一",
        "id": "712d0ac6-14da-49b2-a097-a2e6eff24cb4"
    },
    {
        "author": "郭祥正",
        "paragraphs": [
            "昔人多嗜酒，今我酷憐茶。",
            "軟玉裁成餅，輕雲散作花。",
            "石泉助甘滑，腸胃滌煩邪。",
            "却怪少陵客，曾無新句誇。"
        ],
        "title": "招孜祐二長老嘗茶二首  其二",
        "id": "3c93a2df-58ba-4115-ba16-0285ddaa06a8"
    },
    {
        "author": "郭祥正",
        "paragraphs": [
            "坐諷湯休句，閩南朱夏時。",
            "碧雲生海嶠，清吹散松枝。",
            "救物寧論報，安禪不履危。",
            "江東飽芹蕨，肯赴野人期。"
        ],
        "title": "追和故友袁世弼酬孜老四韻",
        "id": "b0308210-8844-40a1-95ec-6617b686e54a"
    },
    {
        "author": "郭祥正",
        "paragraphs": [
            "郎省辭榮早，樓居鶴髮翁。",
            "響分南澗水，清占北窻風。",
            "紫府雲常近，黄塵路不通。",
            "何當陪杖屨，有意學冥鴻。"
        ],
        "title": "寄題建陽王祖聖朝奉南澗樓",
        "id": "baed3688-13e3-4045-9f58-9e8839f554c1"
    },
    {
        "author": "郭祥正",
        "paragraphs": [
            "鄞國棠陰在，壺山墓草黄。",
            "慶源長不竭，善訓永無忘。",
            "燕雀春風裏，烟雲碧瓦傍。",
            "命書何日下，潛德發幽光。"
        ],
        "title": "壺公山方卿墓亭",
        "id": "834e9802-3e7f-477b-a11d-e502cc7c5a95"
    },
    {
        "author": "郭祥正",
        "paragraphs": [
            "不赴郡樓宴，能過野寺門。",
            "撫循悲節物，飄泊任乾坤。",
            "瘴霧經霜盡，溪潮向晚渾。",
            "思猿有佳作，敢爲倒清樽。"
        ],
        "title": "至節日君儀見過誦思猿佳作",
        "id": "b842dfec-776f-4ffc-a0fe-c77aeac42468"
    },
    {
        "author": "郭祥正",
        "paragraphs": [
            "春雨霪難霽，春山阻俊游。",
            "綠迷芳草恨，紅濕落花愁。",
            "古劍空彈鋏，疏簾懶上鈎。",
            "何當生羽翼，一日似三秋。"
        ],
        "title": "雨懷安止三首  其一",
        "id": "2a0035ee-0790-4e02-9bd5-2ebd6b497bdc"
    },
    {
        "author": "郭祥正",
        "paragraphs": [
            "身隔空山雨，心同物外游。",
            "成篇超俗格，開卷釋新愁。",
            "鸞鳳翔青瑣，蛟鼉掛玉鈎。",
            "重吟垂翼句，春氣返如秋。"
        ],
        "title": "雨懷安止三首  其二",
        "id": "0e8b976b-d371-4a65-8900-0149e3b827e2"
    },
    {
        "author": "郭祥正",
        "paragraphs": [
            "雨隔陳夫子，僧坊懶獨游。",
            "閉門誰復過，欲語已含愁。",
            "病翼深防彈，驚鱗遠避鈎。",
            "交情君勿替，松柏挺霜秋。"
        ],
        "title": "雨懷安止三首  其三",
        "id": "27d5d94c-4b5e-43f1-bd80-8a6c980581f6"
    },
    {
        "author": "郭祥正",
        "paragraphs": [
            "去興已翩翩，輕包赴海船。",
            "霧收山翠濕，月出浪華鮮。",
            "鼓動看風力，浮沈信佛緣。",
            "何時達鍾阜，重省寶公禪。"
        ],
        "title": "聞惠休師將浮海如吳省寶覺禪師",
        "id": "98036399-0d4d-4b17-b418-a677911870af"
    },
    {
        "author": "郭祥正",
        "paragraphs": [
            "宿雨洗林扃，開窻曉色清。",
            "池深魚競躍，花落鳥頻驚。",
            "結友論三益，營居共一城。",
            "風騷真有意，世事久無情。"
        ],
        "title": "雨霽懷進醇老",
        "id": "01353e8f-5065-4afa-b3fd-b70397a1ded5"
    },
    {
        "author": "郭祥正",
        "paragraphs": [
            "羈栖海上州，歲晚得師游。",
            "句瀉碧潭月，篇成清夜秋。",
            "雲根龍洞鏁，花氣蜜房收。",
            "此理何人達，營營枉白頭。"
        ],
        "title": "覽進醇老詩卷",
        "id": "5fd79679-88d7-4567-9f3b-d75d1a6fea3c"
    },
    {
        "author": "郭祥正",
        "paragraphs": [
            "策杖輕衣愜，凭欄遠目明。",
            "清江排暮釣，綠野碎春耕。",
            "嗜酒今非勇，題詩尚有情。",
            "薄游攀俊德，唐相舊家聲。"
        ],
        "title": "同蕭英伯登凈惠寺山亭二首  其一",
        "id": "90369a1a-9bd3-4eee-987d-21e205df7e57"
    },
    {
        "author": "郭祥正",
        "paragraphs": [
            "一徑穿林麓，幽人借杖扶。",
            "西山螺頂秀，南塔筆鋒孤。",
            "好鳥當花語，輕烟襯草鋪。",
            "登臨情未足，暝色欲吞吳。"
        ],
        "title": "同蕭英伯登凈惠寺山亭二首  其二",
        "id": "44349343-1a8c-4b06-ac27-12565adc7284"
    },
    {
        "author": "郭祥正",
        "paragraphs": [
            "亭出林巒表，春歸氣象明。",
            "江晴稚子浴，田暖老夫耕。",
            "弱柳禁風力，游絲奈客情。",
            "欲歸歸未得，愁聽杜鵑聲。"
        ],
        "title": "又和英伯四首  其一",
        "id": "daf16c34-b159-46e4-85d0-9aa5e6fe3d29"
    },
    {
        "author": "郭祥正",
        "paragraphs": [
            "野興憐詩逸，春酲要酒扶。",
            "登臨同俊哲，笑傲不羈孤。",
            "日落金霞卷，江翻雪浪鋪。",
            "閩山又寒食，何日到東吳。"
        ],
        "title": "又和英伯四首  其二",
        "id": "01ef9f7e-6961-4be1-8657-11e3b45ea37e"
    },
    {
        "author": "郭祥正",
        "paragraphs": [
            "亭臨天外構，春物望中明。",
            "客興託詩酒，野心憐釣耕。",
            "露花如有恨，風柳自含情。",
            "何事子規鳥，故爲腸斷聲。"
        ],
        "title": "又和英伯四首  其三",
        "id": "eb3c25f5-f621-4c70-a41d-a4257e1993c8"
    },
    {
        "author": "郭祥正",
        "paragraphs": [
            "開亭當險絕，疑有百神扶。",
            "江靜羣鷗集，天空一鶚孤。",
            "落英紅錦碎，狂絮白氈鋪。",
            "試問江南信，歸帆至自吳。"
        ],
        "title": "又和英伯四首  其四",
        "id": "f7fcf0ae-d696-444b-bf20-a3df4269618a"
    },
    {
        "author": "郭祥正",
        "paragraphs": [
            "游吳興不淺，真欲跨冥鴻。",
            "豈畏海波險，自明禪性空。",
            "柁樓瞻北斗，帆索張東風。",
            "我欲江南去，音書却易通。"
        ],
        "title": "送惠休師浮海如吳",
        "id": "9a19bed8-ade3-4bc5-b5b7-7c3c0665ceae"
    },
    {
        "author": "郭祥正",
        "paragraphs": [
            "冬雷知不密，地震復如何。",
            "海角晴明少，客心憂慮多。",
            "白鷗欺浪舞，黄鳥挾春歌。",
            "幸有故人酒，門深掩薜蘿。"
        ],
        "title": "雨中酌君儀所送酒有懷",
        "id": "ff17df97-be5f-44d2-92b1-310f50d48f65"
    },
    {
        "author": "郭祥正",
        "paragraphs": [
            "前歲菖蒲酒，臨汀共一樽。",
            "迴思當觸網，猶有未招魂。",
            "抱義君偏厚，餘生我尚存。",
            "都城酬此酌，佳節可重論。"
        ],
        "title": "午日送酒與元輿",
        "id": "c8d36fd1-fce3-4f49-9765-03179eadc834"
    },
    {
        "author": "郭祥正",
        "paragraphs": [
            "狹徑通蕭寺，牆開薜荔陰。",
            "坐聞松籟奏，歸待月華沈。",
            "雅有賢人樂，清無俗坌侵。",
            "一軒寧久駐，四海望爲霖。"
        ],
        "title": "樂游軒呈運使陳大夫",
        "id": "992c20ec-b784-4245-b27c-5be30ac79c14"
    },
    {
        "author": "郭祥正",
        "paragraphs": [
            "短短芰荷葉，深深野水漫。",
            "何神能止雨，無術理驚湍。",
            "久客懷三徑，包羞拘一官。",
            "賞心那復數，歲望骨毛寒。"
        ],
        "title": "西池水漫蓮葉資深勸予理之",
        "id": "93ed4d88-7d2b-4eaf-97ea-e7c73194504d"
    },
    {
        "author": "郭祥正",
        "paragraphs": [
            "稍止今朝雨，猶埋瘴嶺雲。",
            "亂流安可塞，故老未嘗聞。",
            "陰怪羣難數，陽光晚漸分。",
            "僅能存井邑，不復念耡耘。"
        ],
        "title": "稍霽二首  其一",
        "id": "8650f44e-f046-4c8a-abc5-2cc320baf6b2"
    },
    {
        "author": "郭祥正",
        "paragraphs": [
            "霪霖霾晝夜，積潦接郊郛。",
            "小艇家家有，危椽處處扶。",
            "稍晴人共喜，却暖鳥爭呼。",
            "海若一何暴，幾翻天地樞。"
        ],
        "title": "稍霽二首  其二",
        "id": "39150828-a7f8-47ac-86ee-44d60ac37e3d"
    },
    {
        "author": "郭祥正",
        "paragraphs": [
            "已喜收微雨，還愁合暮雲。",
            "潮痕殊未減，屋拆厭頻聞。",
            "天地溟濛內，山川早晚分。",
            "吾民方乏食，何以慰耕耘。"
        ],
        "title": "自和二首  其一",
        "id": "4d4ae097-3263-4a67-807c-d784a2f82efe"
    },
    {
        "author": "郭祥正",
        "paragraphs": [
            "猛風來半夜，駭浪却平郛。",
            "避地憂橋斷，登山借杖扶。",
            "馬牛真不辨，老稚亂相呼。",
            "安得瞻晴景，蒼苔繡戶樞。"
        ],
        "title": "自和二首  其二",
        "id": "85614013-6f94-4b46-aa80-3e4587710ed0"
    },
    {
        "author": "郭祥正",
        "paragraphs": [
            "怊悵風兼雨，西橋半夜摧。",
            "青龍真變化，白鳥漫驚猜。",
            "蕩潏無遺跡，登臨不再來。",
            "道師如好事，重爲購良材。"
        ],
        "title": "凈惠橋亭爲水所漂因勸寛老葺之二首  其一",
        "id": "148e8eb8-503d-484d-a481-2692b0fbda26"
    },
    {
        "author": "郭祥正",
        "paragraphs": [
            "水漲西橋折，重來路已差。",
            "簷牙翻駭浪，石脚没平沙。",
            "夢想追塵跡，湮沈歎物華。",
            "何人能起廢，壯觀老禪家。"
        ],
        "title": "凈惠橋亭爲水所漂因勸寛老葺之二首  其二",
        "id": "171a7f90-a15c-446e-b75c-e6dd8fd09c22"
    },
    {
        "author": "郭祥正",
        "paragraphs": [
            "賦筆驚場屋，高才歎陸沈。",
            "宦遊今日盡，野興暮年深。",
            "黄菊看看秀，青雲處處陰。",
            "君懷能亢爽，吾意亦侵尋。"
        ],
        "title": "送陳輯都曹致仕還鄉",
        "id": "cd2c4d30-1729-4dce-895e-b64da3269bcb"
    },
    {
        "author": "郭祥正",
        "paragraphs": [
            "彭澤江邊邑，蕭疏靖節祠。",
            "烟昏鹿皮畫，草暗菊花籬。",
            "詠德今千載，言歸彼一時。",
            "男兒要出處，此道幾人知。"
        ],
        "title": "舟經彭澤謁靖節祠",
        "id": "719b483c-750e-4a49-beff-7c1fb1463a0b"
    },
    {
        "author": "郭祥正",
        "paragraphs": [
            "泗水初傾蓋，西江再逆舟。",
            "策能誅賊滅，心不爲身謀。",
            "夜永談無寐，樽空幸少留。",
            "遲明還惜别，飛槳下灘頭。"
        ],
        "title": "竹子灘逢廣漕張公詡二首  其一",
        "id": "f0e4caf3-3cba-4d18-89cd-561b5a47d5b0"
    },
    {
        "author": "郭祥正",
        "paragraphs": [
            "會合嗟無酒，留連漫索茶。",
            "晚雲隨落日，歸雁集寒沙。",
            "自達聊安命，多言任指瑕。",
            "吾宗有令弟，恩復出君家。"
        ],
        "title": "竹子灘逢廣漕張公詡二首  其二",
        "id": "f18d316b-a0ac-4edf-b01e-954bffbb89e3"
    },
    {
        "author": "郭祥正",
        "paragraphs": [
            "亭上客送客，江頭山映山。",
            "白醪須酌盡，彩鳳欲飛還。",
            "帆轉疏林外，烟生遠渚間。",
            "離愁自堆積，輒莫唱陽關。"
        ],
        "title": "螺川送别王公濟朝奉還臺",
        "id": "1eb9b378-22f1-45a7-9b60-12e3baedcd22"
    },
    {
        "author": "郭祥正",
        "paragraphs": [
            "凜凜汾陽秀，螺川舊徙居。",
            "文名動場屋，孝節冠鄉閭。",
            "御史論才久，方州躐等除。",
            "朝廷終器使，宗廟得璠璵。"
        ],
        "title": "送郭晦叔知海州",
        "id": "5e9f3742-ed87-49fc-9017-12f4c49957c3"
    },
    {
        "author": "郭祥正",
        "paragraphs": [
            "江路分韶廣，城樓壓郡東。",
            "妓歌星漢上，客醉水雲中。",
            "潑墨天涵暝，鋪綃月映空。",
            "登臨逢此景，不復念途窮。"
        ],
        "title": "英州烟雨樓",
        "id": "51a9b442-19c8-4bc3-bba8-742804ce0a56"
    },
    {
        "author": "郭祥正",
        "paragraphs": [
            "棟宇新成寺，黄金貼翠微。",
            "山眉一雙碧，江带兩條飛。",
            "亂石森門戟，晴雲作地衣。",
            "薫弦誰與奏，松響瀉珠璣。"
        ],
        "title": "南山禪院",
        "id": "cb68efeb-c50e-47c8-8600-ea74cdadd26f"
    },
    {
        "author": "郭祥正",
        "paragraphs": [
            "飛蓋穿林外，行厨就竹間。",
            "酒狂思海瀉，歌響遏雲還。",
            "逸驥方騰躍，疲駑强附攀。",
            "磨崖記名姓，長伴水潺潺。"
        ],
        "title": "廖華國史君致酒",
        "id": "500d1551-e3a6-49cf-9d8e-e5b4010729ad"
    },
    {
        "author": "郭祥正",
        "paragraphs": [
            "地與浮丘接，花如錦帳鋪。",
            "杜康傾琥珀，海若獻珊瑚。",
            "老竹爭抽笋，幽禽自引雛。",
            "人生行樂爾，富貴亦何須。"
        ],
        "title": "同穎叔修撰游吳圃分得須字",
        "id": "c1f15458-e79c-45f6-8f6c-5d27157c3e4a"
    },
    {
        "author": "郭祥正",
        "paragraphs": [
            "二月溟濛雨，春寒反似秋。",
            "玉觥浮濁浪，蘭楫擬滄洲。",
            "自顧駑駘困，寧攀逸驥游。",
            "楚歌彈未徹，歸思已難留。"
        ],
        "title": "即席和穎叔送别四韻",
        "id": "0f9a041d-8424-45a3-95c4-755602c3dc96"
    },
    {
        "author": "郭祥正",
        "paragraphs": [
            "卓犖金閨客，經過慰老夫。",
            "能當韓子拜，深愧孟生愚。",
            "開卷詩千首，論交酒一壺。",
            "春風送和氣，連夜入蒼梧。"
        ],
        "title": "蔡梧州叙拜禮用四韻謝之兼送别",
        "id": "8db4a105-b9ce-46c4-b48a-17d0956ad401"
    },
    {
        "author": "郭祥正",
        "paragraphs": [
            "舊交幾人在，寧嫌雙鬢皤。",
            "一生長作客，九死漫悲歌。",
            "歲月驚秋速，關山恨别多。",
            "君須陟臺省，吾欲隱松蘿。"
        ],
        "title": "寄東莞李宰宣德",
        "id": "ce61e4e9-2da5-4be7-8306-e6d4f71a5791"
    },
    {
        "author": "郭祥正",
        "paragraphs": [
            "六載爲南郡，歸時雪滿顛。",
            "一家纔度嶺，單騎欲朝天。",
            "介潔終無玷，精神老尚全。",
            "十分愁别酒，魂斷鵠亭前。"
        ],
        "title": "送象守賈正夫朝奉還臺二首  其一",
        "id": "c5b9f39c-f14f-42cb-8c63-f7ade9b4dd6c"
    },
    {
        "author": "郭祥正",
        "paragraphs": [
            "十載音書絕，扁舟忽見過。",
            "有樽傾别酒，無妓唱離歌。",
            "海闊春光少，城空瘴霧多。",
            "羨君先度嶺，猿叫隔雲蘿。"
        ],
        "title": "送象守賈正夫朝奉還臺二首  其二",
        "id": "0acfb499-ab14-4ebb-a065-3d079da33740"
    },
    {
        "author": "郭祥正",
        "paragraphs": [
            "歷覽古都會，金陵冠南州。",
            "天開鍾阜倚，江轉玉繩流。",
            "異代有興廢，前賢歸塚丘。",
            "草没烏衣巷，塵埋結綺樓。",
            "城空龍虎踞，臺罷鳳凰游。",
            "默想秦淮月，曾悲玉樹秋。"
        ],
        "title": "追和李白金陵月下懷古",
        "id": "87e31537-af98-44bf-baf4-fb5eeb99200b"
    },
    {
        "author": "郭祥正",
        "paragraphs": [
            "彼美祗園棗，珍同玉井船。",
            "後期千載熟，今日萬珠圓。",
            "地潤仍依佛，欄深自羃烟。",
            "結花雖最晚，藏核莫如堅。",
            "鴨脚看何小，雞頭美未全。",
            "種來誰共老，服久必成仙。",
            "大食移根遠，番禺記蒂連。",
            "舊名稽藥録，新賞著詩編。",
            "甜出諸餳上，香居百果前。",
            "黑腰虚羨爾，紅皺豈爲然。",
            "柔脆憐金鳳，飄零難木綿。",
            "諷包丹荔賦，精奪寶刀篇。",
            "靜夜風回海，清秋月蘸天。",
            "綵山要客集，翠顆繞枝駢。",
            "邂逅爲公壽，婆娑與世延。",
            "暮鐘催酒散，嘶馬引旗旋。",
            "今作中州瑞，原從異國傳。",
            "何當廣栽植，欲以慰饑年。"
        ],
        "title": "和穎叔千歲棗",
        "id": "0a3a8147-db61-409a-b032-e1b74e383659"
    },
    {
        "author": "郭祥正",
        "paragraphs": [
            "寶塔疑神運，擎天此柱雄。",
            "勢分吳越半，影插斗牛中。",
            "拔地無層限，登霄有路通。",
            "三城依作鎮，一海自横空。",
            "禮佛諸蕃異，焚香與漢同。",
            "祝堯齊北極，望舶請南風。",
            "瑞氣凝仙露，靈光散玉虹。",
            "鐸音爭響亮，春色正冲融。",
            "視筆添清逸，凭欄洗困蒙。",
            "更當高萬丈，吾欲跨冥鴻。"
        ],
        "title": "同穎叔修撰登蕃塔",
        "id": "1bc0f7cd-307e-4895-9899-cf0052ad3685"
    },
    {
        "author": "郭祥正",
        "paragraphs": [
            "竹馬交游早，星軺會遇難。",
            "行年均坎坷，撫己共悲酸。",
            "鳳去鍾山暝，龍沉洛水寒。",
            "朝廷新日月，風俗舊衣冠。",
            "佳郡分符印，修途振羽翰。",
            "樽醪千蟻汎，樓瓦萬鱗蟠。",
            "直節堅逾柏，忠心赤奪丹。",
            "才華僉論著，功業鼎銘刊。",
            "賤子初投穽，收身即棄官。",
            "生涯添鬢雪，歲序走江湍。",
            "造膝思陳榻，論詩愧杜壇。",
            "鷦鷯信微物，聊假一枝寛。"
        ],
        "title": "將至歷陽先寄王純父賢守",
        "id": "dfe26bc5-bb69-429b-a821-e8fce17eb534"
    },
    {
        "author": "郭祥正",
        "paragraphs": [
            "一見翰林子，悵然懷昨游。",
            "盡爲泉下鬼，猶有水中漚。",
            "屏跡今雖久，驚魂恐未收。",
            "殘年唯伏枕，幾月不登樓。",
            "促榻開青眼，論詩慰白頭。",
            "嶺雲遮薄暑，江雨濕新秋。",
            "蔬飯慚無味，星軺强少留。",
            "會難真可惜，老去只添愁。",
            "明歲聞官滿，高才副帝求。",
            "功名隨會遇，閥閲暢源流。",
            "養大應知損，安卑且尚柔。",
            "不孤將有託，吾說肯虚投。"
        ],
        "title": "鄭致國宣義見過小山留飲敘舊",
        "id": "23f8014d-2d5c-4eda-a721-7b40fb4bce78"
    },
    {
        "author": "郭祥正",
        "paragraphs": [
            "野寺三秋别，緘書一度收。",
            "青開今日眼，白盡昔年頭。",
            "高義嗟難得，勞生苦遠游。",
            "新亭名六以，真妄復何求。"
        ],
        "title": "得瑞金暉評上人書因以酬之",
        "id": "b53fdf4e-2f71-4f1a-b5ed-37ef35fae023"
    },
    {
        "author": "郭祥正",
        "paragraphs": [
            "以幻聊觀幻，亭將六以名。",
            "隔林風籟息，滿地月華清。",
            "不動超千劫，隨緣度一生。",
            "有時拈榔標，劃斷野泉聲。"
        ],
        "title": "寄題六以亭",
        "id": "93cd055c-d396-4374-b2af-c6c177aef518"
    },
    {
        "author": "郭祥正",
        "paragraphs": [
            "昨日春歸盡，輕衣畏暑侵。",
            "落花空眷影，新葉自成陰。",
            "書永惟便睡，蟬清稍伴吟。",
            "小團宫様茗，分酌莫辭深。"
        ],
        "title": "立夏日示陳安國宣義",
        "id": "a8cf7c6b-6b5c-46c7-b189-5e88bff7b411"
    },
    {
        "author": "郭祥正",
        "paragraphs": [
            "家住逍遙國，門無車馬音。",
            "十分消睡茗，一寸已灰心。",
            "春去花應盡，潮生岸恐沉。",
            "徑須攜飲具，來傍荔支陰。"
        ],
        "title": "攜酒就陳安國隱居小酌",
        "id": "021e1a21-b2b7-41b6-9384-9b72e582eb95"
    },
    {
        "author": "郭祥正",
        "paragraphs": [
            "共出塵埃外，來尋董監家。",
            "未能穿草屩，且欲駕柴車。",
            "谷斷雙橋險，門荒一徑斜。",
            "客心聊爲洗，石鼎煮新茶。"
        ],
        "title": "同崔員外訪陳安國隱居",
        "id": "c6702901-aecf-4afd-8e76-d0bf01288d4c"
    },
    {
        "author": "郭祥正",
        "paragraphs": [
            "久悟尋真訣，應爲蜕骨仙。",
            "壽齡過九十，功行滿三千。",
            "舊話皆如約，知心信有緣。",
            "相思一盃酒，和淚灑雲泉。"
        ],
        "title": "書尋真觀王契元先生祠堂",
        "id": "850fded0-80a0-4b34-934b-15fceb1ca428"
    },
    {
        "author": "郭祥正",
        "paragraphs": [
            "家住廬山脚，堂開佚老名。",
            "清朝知止足，白髮慰平生。",
            "日月歸千載，乾坤付一觥。",
            "曾逢金馬客，喚作小淵明。"
        ],
        "tags": [
            "庐山"
        ],
        "title": "寄九江陶子駿通直",
        "id": "29758bd8-1d4e-4299-996e-57f34f7b7b7b"
    },
    {
        "author": "郭祥正",
        "paragraphs": [
            "水聚山仍合，營祠構一堂。",
            "丹青瞻邃表，簪笏遍諸郎。",
            "烟雨和春暝，松篁浥野香。",
            "命書連歲下，潛德發幽光。"
        ],
        "title": "寄題程信叔朝散先墳思成堂歸真亭二首  其一",
        "id": "2d750d9a-5a70-4924-aae0-1d353cfa9a1f"
    },
    {
        "author": "郭祥正",
        "paragraphs": [
            "世澤從今遠，音容杳莫期。",
            "桃源春去後，華表鶴歸時。",
            "月慘烟雲晦，風生竹樹悲。",
            "登亭還灑涕，千載景豐碑。"
        ],
        "title": "寄題程信叔朝散先墳思成堂歸真亭二首  其二",
        "id": "f05b0100-05a4-4517-a794-7ea5f660a32f"
    },
    {
        "author": "郭祥正",
        "paragraphs": [
            "一賊鳴銅鼓，孤城隕使星。",
            "形骸糜矢石，忠義貫丹青。",
            "皎皎張巡傳，新新李子銘。",
            "吾詩愧涓滴，何以助南溟。"
        ],
        "title": "題趙康州石聲編後",
        "id": "71e92f59-2f8a-418e-9972-3ab5703b345a"
    },
    {
        "author": "郭祥正",
        "paragraphs": [
            "峻嶺隔人世，深雲藏寶坊。",
            "龍鱗蟠碧瓦，虹影卧雕梁。",
            "道濟三塗苦，齋餘七日香。",
            "炎天蚊蚋絕，此地信清凉。"
        ],
        "title": "宿廣善院",
        "id": "c2e62315-3900-4029-891b-ec07467a17e2"
    },
    {
        "author": "郭祥正",
        "paragraphs": [
            "不是少陵客，寧煩謝守過。",
            "雨昏窮巷柳，風折小池荷。",
            "至論鏗瓊玉，幽情愛薜蘿。",
            "朝廷容直道，予亦樂漁蓑。"
        ],
        "title": "謝賈明叔侍御見過弊廬",
        "id": "12739d0a-3265-462a-9fe5-4c3c1bfe635e"
    },
    {
        "author": "郭祥正",
        "paragraphs": [
            "山路入雲際，山深雲更深。",
            "老龍方晦角，秀木不依林。",
            "溪溜冰生面，泉泓月贈心。",
            "何須長抱石，天下望成霖。"
        ],
        "title": "和胡與幾承議藏雲山雲際寺留題",
        "id": "3480c679-b2fa-4ece-97fe-2a6bafccf1ee"
    },
    {
        "author": "郭祥正",
        "paragraphs": [
            "眸子剪秋水，丹青畫不真。",
            "誰知上巳日，忽見澣紗人。",
            "姑射長留月，桃源别有春。",
            "地衣新様錦，羅襪不生塵。"
        ],
        "title": "上巳席上有贈",
        "id": "c1b18bb6-38bf-430d-9ff9-2ad8c127a2f5"
    },
    {
        "author": "郭祥正",
        "paragraphs": [
            "共訪青山寺，仍翻白玉船。",
            "不憂身墜馬，先覺口流涎。",
            "水鏡初涵月，雲峰半倚天。",
            "新堂雖未就，詩思已飄然。"
        ],
        "title": "賈侍御同游石盆寺以白玉船酌酒",
        "id": "b5100527-01d4-4da2-acb8-f38328b7c1d8"
    },
    {
        "author": "郭祥正",
        "paragraphs": [
            "爲問陳昌國，醇醪幾度春。",
            "海中消息斷，枕上夢魂頻。",
            "舊恨隨流水，新吟待故人。",
            "何當騎鹿去，重笑九溪濱。"
        ],
        "title": "寄漳州陳昌國解元",
        "id": "f2d44655-abf7-4573-8d11-2d3ed99f4d25"
    },
    {
        "author": "郭祥正",
        "paragraphs": [
            "學行從來著，官臨益有規。",
            "衆人皆信謗，惟我獨無疑。",
            "萬里還趨幕，三年且待時。",
            "烟霄歧路在，晚達未爲遲。"
        ],
        "title": "送褚南翁赴潯幕",
        "id": "f8d46091-b8cb-4357-9b98-408882818776"
    },
    {
        "author": "郭祥正",
        "paragraphs": [
            "入幕三年久，還家萬里遙。",
            "道孤誰汲引，政善衆歌謠。",
            "北夢君方穩，南魂我未招。",
            "官醪不許買，别恨幾時銷。"
        ],
        "title": "送劉彦思推官",
        "id": "e2952d41-4910-47fe-9a96-085fb467d8f4"
    },
    {
        "author": "郭祥正",
        "paragraphs": [
            "江雨今朝霽，柴門爽氣高。",
            "病餘逢七夕，書至得雙醪。",
            "飲德知無盡，論心敢憚勞。",
            "鳳團分賜茗，持以報詩豪。"
        ],
        "title": "謝倪敦復惠酒",
        "id": "023b8017-ae09-4cea-a213-3f345fe5ac30"
    },
    {
        "author": "郭祥正",
        "paragraphs": [
            "聞道扁舟至，南歸得意人。",
            "拜官臨百里，增祿慰雙親。",
            "所養應趨大，能廉不患貧。",
            "山家一樽酒，聊爲拂京塵。"
        ],
        "title": "喜胡展誠改官南歸",
        "id": "e7d041b3-558d-461f-abb6-9b2ff14c607d"
    },
    {
        "author": "郭祥正",
        "paragraphs": [
            "跬步雙龍起，驚嗟莫遁藏。",
            "冰鱗搖白影，火鬣縱紅光。",
            "穴地遺涎在，排雲曳尾長。",
            "不逢吳手畫，想詠獨難忘。"
        ],
        "title": "何明道宣德話所見龍作四韻志之",
        "id": "a3dc3866-8046-4136-a3e7-e41bce76748a"
    },
    {
        "author": "郭祥正",
        "paragraphs": [
            "何幸一身老，親逢三世賢。",
            "文章吾已盡，閥閲爾能傳。",
            "歸劍光生夜，層樓影插天。",
            "課書登善最，漢殿席應前。"
        ],
        "title": "送南劍王倅奉議",
        "id": "edb15716-0f9e-47f6-84ff-5b0e91151ecd"
    },
    {
        "author": "郭祥正",
        "paragraphs": [
            "出郭湖光滿，轉山湖影凉。",
            "得名因太白，起廢自劉郎。",
            "石鏡三更見，荷花一丈長。",
            "客來籌往事，蘭草死猶香。"
        ],
        "title": "和劉漢陽見寄郎官湖佳作",
        "id": "5077fb98-9770-44aa-8b43-70b5b1335bb1"
    },
    {
        "author": "郭祥正",
        "paragraphs": [
            "磴道通絕頂，登臨懷弊廬。",
            "山雲數峰斷，江樹一行疏。",
            "舊史名空在，新亭畫不如。",
            "自迷姑孰釣，深愧漢陽書。"
        ],
        "title": "和劉漢陽浩然亭",
        "id": "5764b0d2-d2e0-4ab9-8ea3-acd0936e519a"
    },
    {
        "author": "郭祥正",
        "paragraphs": [
            "曲巷無人至，幽居覺日長。",
            "數聲猜舊燕，一縷惜殘香。",
            "著雨花枝困，欹風柳带忙。",
            "夢魂招不得，惟是到君傍。"
        ],
        "title": "雨中懷倪敦復因以密雲團寄之二首  其一",
        "id": "cd8240a6-4761-4d92-b44d-38df1c4427e7"
    },
    {
        "author": "郭祥正",
        "paragraphs": [
            "三載久相依，看看歎别離。",
            "可堪江雨隔，空對野梅悲。",
            "息跡無人問，因禪與物違。",
            "密雲新様茗，封送習家池。"
        ],
        "title": "雨中懷倪敦復因以密雲團寄之二首  其二",
        "id": "bb457c4c-a5f6-4ff2-9a2d-5f2fd4be4120"
    },
    {
        "author": "郭祥正",
        "paragraphs": [
            "一水碧漪漪，更逢烟雨微。",
            "草昏千步障，松掛六銖衣。",
            "冷翠光爭滴，殘紅濕不飛。",
            "自憐詩句拙，空伴史君歸。"
        ],
        "title": "和朱行中龍圖游澄惠寺",
        "id": "bd4b4202-463f-43a4-9b92-22d2f6b240f3"
    },
    {
        "author": "郭祥正",
        "paragraphs": [
            "三伏當炎熱，翻如九月天。",
            "晨興重衣裌，夜宿盡防川。",
            "船撼江聲怒，樓侵雨氣纒。",
            "白頭悲世態，何以度殘年。"
        ],
        "title": "夏寒",
        "id": "5262c061-372b-47a5-a178-5144f1ed2b5c"
    },
    {
        "author": "郭祥正",
        "paragraphs": [
            "宿雨消殘暑，嘶蟬引素秋。",
            "吟悲宋玉賦，醉倚仲宣樓。",
            "衣錦平時樂，藏舟戰國愁。",
            "蜀山斜照盡，歸興尚遲留。"
        ],
        "title": "元輿待制招飲衣錦亭",
        "id": "d5c4ac1e-b829-4c54-adfe-1d123cbee4b2"
    },
    {
        "author": "郭祥正",
        "paragraphs": [
            "聖世銷兵久，樓船不復藏。",
            "清瀾浮桂檝，紅袖薦瑤觴。",
            "荇菜風牽碧，荷花雨迸香。",
            "孔融真愛士，寧厭禰生狂。"
        ],
        "title": "元輿待制藏舟浦宴集",
        "id": "29df4266-34fd-4743-8aef-cc1a1587692c"
    },
    {
        "author": "郭祥正",
        "paragraphs": [
            "閩國衣冠後，羌廬法性師。",
            "江河傾辨說，冰雪凈容儀。",
            "塔影龍蛇護，松聲猿鶴悲。",
            "門人忽相過，話舊涕空垂。"
        ],
        "title": "合肥逢清璉上人",
        "id": "c80fa86d-26d0-4bf4-bdb0-0544d0bc68d6"
    },
    {
        "author": "郭祥正",
        "paragraphs": [
            "六十明朝是，今年此夜除。",
            "勞生一樽酒，陳事數行書。",
            "臘逐燈缸盡，春回律管初。",
            "不愁家信斷，安穩藉鄰居。"
        ],
        "title": "癸酉除夜呈鄰舍劉秀才",
        "id": "664d8e6e-5380-4b15-8694-22cd68df7529"
    },
    {
        "author": "郭祥正",
        "paragraphs": [
            "片片冰消後，盈盈月落初。",
            "舟輕風勢急，水闊雁鳴疏。",
            "生事長飄泊，愁懷自卷舒。",
            "還憑過江夢，一爲省吾廬。"
        ],
        "title": "夜泛麻湖",
        "id": "c0231e55-1e20-46cd-b58d-800173ede26f"
    },
    {
        "author": "郭祥正",
        "paragraphs": [
            "隱几得真樂，此軒深復深。",
            "衆喧從過耳，一法不關心。",
            "雨止溪添漲，風行竹亂陰。",
            "誰云非對動，吾欲寫瑤琴。"
        ],
        "title": "保寧寺靜軒",
        "id": "c73eccac-1164-4266-af2e-20e4f0a0f459"
    },
    {
        "author": "郭祥正",
        "paragraphs": [
            "颯颯來何處，空巖虎一聲。",
            "蕩搖神女態，飄忽楚王情。",
            "有力疇能禦，無根長自生。",
            "掃除天際霧，爲放日車明。"
        ],
        "title": "風",
        "id": "4fcbe24e-b1e2-4c81-bd98-458f141624a1"
    },
    {
        "author": "郭祥正",
        "paragraphs": [
            "寒野雲陰重，新冬客意忙。",
            "道途無處盡，歲月有時長。",
            "流落隨江海，崩騰避雪霜。",
            "還投白蓮社，清凈萬緣忘。"
        ],
        "title": "冬夜泊金山",
        "id": "b60c7d67-7c64-48e3-b38c-653ae1e9dc41"
    },
    {
        "author": "郭祥正",
        "paragraphs": [
            "爲問徐夫子，歸歟樂幾何。",
            "宦情今日盡，野興與雲多。",
            "供佛延親壽，開樽許客過。",
            "終期卜鄰去，松下接長哦。"
        ],
        "title": "寄致政徐丞二首  其一",
        "id": "342369de-0e1f-47f7-8bcb-bd8c682d9592"
    },
    {
        "author": "郭祥正",
        "paragraphs": [
            "爲問徐夫子，身閒心若閒。",
            "一樽陶令酒，十頃謝家山。",
            "雲外冥鴻去，松顛獨鶴還。",
            "令人起高興，從此卜追攀。"
        ],
        "title": "寄致政徐丞二首  其二",
        "id": "c61e3282-03f8-480d-9493-f08ee48e7adf"
    },
    {
        "author": "郭祥正",
        "paragraphs": [
            "霰雪滿江海，破帆風易吹。",
            "從今孤鳥興，不及共巢時。",
            "讒謗寧須辨，神明豈易欺。",
            "峽山雲木老，莫動故園悲。"
        ],
        "title": "送叔父入川",
        "id": "71ad6d54-6b1f-486a-8c76-e78c1ec5d081"
    },
    {
        "author": "郭祥正",
        "paragraphs": [
            "薄宦杳何所，令人重别離。",
            "暮天歸鳥盡，濕櫓渡江遲。",
            "神女十分色，襄王萬古悲。",
            "到官無盜賊，覽古數題詩。"
        ],
        "title": "送人赴巫山尉",
        "id": "c7459e33-b881-4442-9aa8-7f48e6cfec05"
    },
    {
        "author": "郭祥正",
        "paragraphs": [
            "許子來何謂，還家興未忘。",
            "青山聊自愛，白路不知長。",
            "皓雪飄詩句，寒星動劍鋩。",
            "嗟予倦塵俗，無術接翺翔。"
        ],
        "title": "送許秀才二首  其一",
        "id": "9a30d0f5-9e97-4b1b-b372-bf472413fe47"
    },
    {
        "author": "郭祥正",
        "paragraphs": [
            "西風吹落葉，片片旅人心。",
            "半夜有歸興，明朝雪滿簪。",
            "濁醪聊惜别，精藝少知音。",
            "草店青山外，解鞍孤月沉。"
        ],
        "title": "送許秀才二首  其二",
        "id": "36f4a772-a8d2-4bfb-a69f-34e8500f15a6"
    },
    {
        "author": "郭祥正",
        "paragraphs": [
            "夫君老文學，國士盡知音。",
            "往奏相如賦，休憐阮籍吟。",
            "一樽江上酒，千里日邊心。",
            "人問武陵事，桃花春水深。"
        ],
        "title": "送衡武陵赴闕",
        "id": "3090a836-f8b2-4325-9158-28c3c885f607"
    },
    {
        "author": "郭祥正",
        "paragraphs": [
            "江水流環合，山形到此孤。",
            "突然樓閣聳，疑有鬼神扶。",
            "門外橋蹤在，沙邊王氣無。",
            "我來何所得，石上採菖蒲。"
        ],
        "title": "采石觀",
        "id": "99f651ea-3f7e-448e-ad07-6b95ebb12ca5"
    },
    {
        "author": "郭祥正",
        "paragraphs": [
            "路絕蒼崖險，橋横大壑飛。",
            "花殘啼鳥去，雲重老龍歸。",
            "劍珮塵埃化，冠纓繪塑非。",
            "客來空悵望，魂斷夕陽西。"
        ],
        "title": "康王觀",
        "id": "2f60c32e-0683-4b0e-9133-7c9ac7be0b6f"
    },
    {
        "author": "郭祥正",
        "paragraphs": [
            "忤俗遭羅網，何緣即掛冠。",
            "閉門誰復過，獨酌豈成歡。",
            "客久添衰疾，春餘尚苦寒。",
            "幽花雖入眼，不似故園看。"
        ],
        "title": "三妓顧予幽獨戲作四韻",
        "id": "2d3d645c-dfe1-4dcc-a2c1-afb01431927c"
    },
    {
        "author": "郭祥正",
        "paragraphs": [
            "傾蓋相逢晚，開樽上小樓。",
            "感時心尚壯，欲語涕難收。",
            "神主方思治，英才悉應求。",
            "邦畿分使節，玉陛邇宸旒。",
            "溫密親聞詔，精忠屢獻謀。",
            "養兵能足食，行縣必寛囚。",
            "舜日期無盡，堯雲遽莫留。",
            "鼎湖龍化影，銀海雁沈秋。",
            "事畢身先貶，名高衆所尤。",
            "一麾甘去國，千里謾承流。",
            "兄弟皆朱紱，雙親未白頭。",
            "遭讒雖坎坷，安命亦優游。",
            "雪意饒冬暖，灘聲奈客愁。",
            "須君作霖雨，終附濟川舟。"
        ],
        "title": "贈臨江守范希遠龍圖",
        "id": "f9ab5402-7a55-4aa2-93e3-f6d4ac8698ff"
    },
    {
        "author": "郭祥正",
        "paragraphs": [
            "新祠重見舊風標，儀鳳無聲立紫霄。",
            "富貴榮華垂四紀，功名事跡冠三朝。",
            "月移簾影燈長在，春散庭陰木未喬。",
            "何獨斯民懷惠愛，帝詞天篆刻琨瑤。"
        ],
        "title": "淮南韓魏公新祠",
        "id": "6822ce5c-e81c-4a47-83a8-7f08116a36e2"
    },
    {
        "author": "郭祥正",
        "paragraphs": [
            "文獻頎頎學問該，可憐爲相遇嫌猜。",
            "當年致主陳金鏡，後世空祠見鐵胎。",
            "武水直疑龍卧久，韶山時想鶴歸來。",
            "我朝繼有襄公出，誰道南方乏美材。"
        ],
        "title": "韶州唐張文獻公祠堂",
        "id": "eee1b13f-8ca3-4b51-9190-f505e67ada31"
    },
    {
        "author": "郭祥正",
        "paragraphs": [
            "春風冉冉送流年，一望雲霄一慘然。",
            "帝閣輟才聞出使，漁蓑終老不成仙。",
            "已甘荆棘填靈府，想見蛟龍走蜀牋。",
            "正是水深波浪闊，忽逢高雁寄華篇。"
        ],
        "title": "謝發運穎叔寵寄新什",
        "id": "a8b9dac8-87ac-425b-b167-7f1b3fd365f2"
    },
    {
        "author": "郭祥正",
        "paragraphs": [
            "世路飄零久愈羞，詩壇誰許結英游。",
            "身留海上三年夢，心寄江南一葉秋。",
            "已分羽毛藏枳棘，儘從讒謗起戈矛。",
            "真才合比驪珠貴，何事傾懷輒暗投。"
        ],
        "title": "陳秀才惠示長歌答以四韻",
        "id": "180a5a06-e25a-4c8e-b21e-2dddbf3b3dc0"
    },
    {
        "author": "郭祥正",
        "paragraphs": [
            "海角逢春仔細看，一番鶯燕展輕翰。",
            "約風柳带金爭軟，着雨梨花玉鬭寒。",
            "隴笛不知何處咽，秦箏着意爲誰彈。",
            "留郎更賦多情曲，直欲豪華將杜壇。"
        ],
        "title": "和君儀感時書事",
        "id": "bfb30d67-c6ff-49df-8101-98c4836dfe71"
    },
    {
        "author": "郭祥正",
        "paragraphs": [
            "阮軒要客暮春時，淡蕩晴絲日正遲。",
            "出屋花光紅瑪瑙，隔湖山色碧琉璃。",
            "老榕垂幹侵疏箔，新鴨呼雛過短籬。",
            "我欲高吟還閣筆，坐中留蔡總能詩。"
        ],
        "title": "阮希聖新軒即席兼呈同會君儀温老三首  其一",
        "id": "bc25e1b0-ec78-4b33-8616-3c777bf1d878"
    },
    {
        "author": "郭祥正",
        "paragraphs": [
            "海邊邂逅禁烟時，選勝攜壺不可遲。",
            "日射山光如琥珀，水涵天影似琉璃。",
            "蝶隨柳絮翻羅幕，人並桃花映竹籬。",
            "却憶綠槐陰下坐，曾尋宫葉爲題詩。"
        ],
        "title": "阮希聖新軒即席兼呈同會君儀温老三首  其二",
        "id": "4e1d3ce5-0c17-4e7a-8152-93dd2913b2ed"
    },
    {
        "author": "郭祥正",
        "paragraphs": [
            "誰憐齟齬老明時，把酒尋春已恨遲。",
            "舟漾綠波飛舴艋，烟籠青瓦濕琉璃。",
            "狂嗟李白驅鯨海，醉笑陶潛倚菊籬。",
            "爭似隔林聞一曲，與君重賦杜秋詩。"
        ],
        "title": "阮希聖新軒即席兼呈同會君儀温老三首  其三",
        "id": "7319d135-a487-4c06-a59f-1fac39c0b060"
    },
    {
        "author": "郭祥正",
        "paragraphs": [
            "湖波渺渺浸殘春，東郭開筵迥不羣。",
            "聞結綵舟撐碧落，更攜簫鼓度青春。",
            "自憐玉海終無敵，却憶瓊漿竟未分。",
            "珠履難陪空悵望，且憑詩句張吾軍。"
        ],
        "title": "聞陳伯育結綵舟行樂游湖戲寄三首  其一",
        "id": "92df293a-fec9-4311-8d84-197c5eb52215"
    },
    {
        "author": "郭祥正",
        "paragraphs": [
            "東陳風義舊傳聞，鵰鶚鸞凰果逸羣。",
            "青竹題詩才倚馬，畫船槌鼓氣凌雲。",
            "賞心自向明時得，樂事應容下客分。",
            "敵飲會須翻玉海，背河決勝看齊軍。"
        ],
        "title": "聞陳伯育結綵舟行樂游湖戲寄三首  其二",
        "id": "1ba735f9-e0b0-4119-98ff-6f7125b89022"
    },
    {
        "author": "郭祥正",
        "paragraphs": [
            "臨漳多士冠南閩，况復高才更出羣。",
            "筆下文章翻錦繡，坐中談笑領風雲。",
            "美名合預青錢選，邪黨今從白眼分。",
            "聞欲高亭張雅宴，寂寥應憫舊將軍。"
        ],
        "title": "聞陳伯育結綵舟行樂游湖戲寄三首  其三",
        "id": "a62fad71-bff5-4b22-b1d5-3d858017a449"
    },
    {
        "author": "郭祥正",
        "paragraphs": [
            "二月風光着意看，莫思旅食久艱難。",
            "林間鶯喜綿蠻語，水畔花愁料峭寒。",
            "遊子牽衣攔道飲，美人攜瑟上樓彈。",
            "少陵野老誰能繼，君有新詩合築壇。"
        ],
        "title": "次韻君儀風物可愛之什",
        "id": "8c004940-d98b-4ee6-bf04-0123f15a8296"
    },
    {
        "author": "郭祥正",
        "paragraphs": [
            "何處要賓入醉鄉，窣雲亭榭冠南漳。",
            "城隨山阜龍蛇轉，花覆園林錦繡香。",
            "三月風光聊酩酊，百年人世少康强。",
            "採薇甘餓簞瓢樂，安用須爲畫省郎。"
        ],
        "title": "凈惠山亭要客致酒",
        "id": "c77e9f40-c60c-4345-b08a-5ab4f2c223fe"
    },
    {
        "author": "郭祥正",
        "paragraphs": [
            "柴門永日淚沾巾，事與心違漸失真。",
            "家住江南幾萬里，身留海上巳三春。",
            "明時枉作銜冤客，皓首翻爲哭子人。",
            "多謝泉州賢府主，數將書札問悲辛。"
        ],
        "title": "感懷寄泉守陳君舉大夫",
        "id": "751c6590-2ab4-4007-b091-e6a087fe5892"
    },
    {
        "author": "郭祥正",
        "paragraphs": [
            "遊人隨處踏青時，日永天低樂奏遲。",
            "水上往還多翠碧，盤中光潔盡琉璃。",
            "重山複嶺爭侵戶，淺杏深桃半出籬。",
            "正是鮮春堪愛惜，勸君莫作送春詩。"
        ],
        "title": "再和阮軒即事",
        "id": "5d137f9d-e352-4547-bd68-8fa1b432f82c"
    },
    {
        "author": "郭祥正",
        "paragraphs": [
            "一軒華榜揭高明，簷角昭昭掛日星。",
            "鷗鷺翩翻下空渚，雲烟時復起中庭。",
            "長蘿却覆鮫綃帳，遠岫爭開翡翠屏。",
            "香篆半銷塵念息，始知天地一浮萍。"
        ],
        "title": "和君儀高明軒",
        "id": "3d4331d0-0973-4153-8898-316378715b81"
    },
    {
        "author": "郭祥正",
        "paragraphs": [
            "蓬蓽蕭然一畝宫，生涯四壁有清風。",
            "鄉閭高行終無玷，場屋遺才誤至公。",
            "書卷五車心盡記，年華八十耳猶聰。",
            "滿杯雪液聊分酌，别後音塵豈易通。"
        ],
        "title": "攜茶訪徐彥醇助敎",
        "id": "db860523-6e91-4735-b615-b15d1b8c381c"
    },
    {
        "author": "郭祥正",
        "paragraphs": [
            "傾蓋論心古亦難，詞源向我瀉潺潺。",
            "番川共惜顔公去，漢室誰憎賈傅還。",
            "莫遣塵埃侵鬢髮，且張圖畫對雲山。",
            "何時樽酒重相遇，魏北江東落照間。"
        ],
        "title": "送饒守李澤民承議",
        "id": "f9a9c87f-3143-44d4-9270-db5ae9538eb3"
    },
    {
        "author": "郭祥正",
        "paragraphs": [
            "且欲臨高遣百憂，故攜笻杖立城頭。",
            "田家隔水犬吠犬，天氣新晴鳩喚鳩。",
            "靡迤物華春又盡，紛霏塵事老何求。",
            "史君閒暇須遊樂，莫爲愁人罷樂遊。"
        ],
        "title": "南樓有懷元輿",
        "id": "7bc17486-c5d4-462d-b352-9c4ec0931340"
    },
    {
        "author": "郭祥正",
        "paragraphs": [
            "與君交臂每忘憂，用即三公尚黑頭。",
            "美化流行非乳虎，新詩老重似雎鳩。",
            "篋中璣貝方論價，江上田園未足求。",
            "信道斵輪真妙手，只慚縲紲玷英游。"
        ],
        "title": "次韻元輿言懷",
        "id": "f5e55e0d-7f3e-406c-9272-1fa5b3f98700"
    },
    {
        "author": "郭祥正",
        "paragraphs": [
            "黯淡陰晴閣雨天，清明將近見鞦韆。",
            "風高喬木鶯初囀，水暖平沙鷺鬭眠。",
            "身計只知憂陷穽，年華豈解老神仙。",
            "迢迢歸路三千里，始信家書直萬錢。"
        ],
        "title": "臨江春晚",
        "id": "1c07d134-0127-4f04-a4f3-9fd50e326ee2"
    },
    {
        "author": "郭祥正",
        "paragraphs": [
            "福撫開山罷戍兵，我朝仁澤始流行。",
            "嵐烟蒸濕同梅嶺，地脈逶迤接贛城。",
            "花木藏春先臘拆，兒童要壽半巖名。",
            "如今太守真黄霸，里巷歌謠善治聲。"
        ],
        "title": "次韻元輿臨汀書事三首  其一",
        "id": "f69712d4-a2a1-4d6c-a9da-677d3d692c96"
    },
    {
        "author": "郭祥正",
        "paragraphs": [
            "碧瓦參差幾萬間，重樓複閣更回環。",
            "城池影浸水邊水，鼓角聲傳山外山。",
            "鑿落鬭傾元弛禁，鞦韆爭蹴未容閒。",
            "史君得意同民樂，日擁笙歌倒醉顔。"
        ],
        "title": "次韻元輿臨汀書事三首  其二",
        "id": "f4ce27aa-12a6-402b-856b-36e9684d907b"
    },
    {
        "author": "郭祥正",
        "paragraphs": [
            "近郭溪山最可遊，雨晴天氣返如秋。",
            "人攜羽扇防濃霧，馬惜韉泥涉淺流。",
            "竹葉要翻金盞底，梨花偏稱玉釵頭。",
            "卧龍勝事堪圖畫，迥壓閩南七八州。"
        ],
        "title": "次韻元輿臨汀書事三首  其三",
        "id": "e03e2cbc-7190-4e2c-b4e6-72ff08941128"
    },
    {
        "author": "郭祥正",
        "paragraphs": [
            "殘春絲雨洗氛埃，一日重城望數回。",
            "熟色淺深添草樹，輕綃高下覆樓臺。",
            "溪聲遠與鐘聲雜，山影分從電影開。",
            "不得畫工如立本，史君吟寫最多才。"
        ],
        "title": "雨中南樓望西方僧舍要元輿同賦",
        "id": "b3cc26cf-e335-4ede-8525-23895e6b32d5"
    },
    {
        "author": "郭祥正",
        "paragraphs": [
            "東郊悵望惜春歸，頗覺年來萬事非。",
            "不奈離愁須覓酒，得聞歌響却沾衣。",
            "蜜蜂捕蕊穿花去，巢燕尋泥拍水飛。",
            "物態風光能幾許，老無憂患世人稀。"
        ],
        "title": "東郊",
        "id": "fe1ab237-5a23-4e0b-9dd1-43aa48cba5cc"
    },
    {
        "author": "郭祥正",
        "paragraphs": [
            "今朝晴日照柴扉，即看輕雲捲翠微。",
            "燕子有情歸舊棟，柳條牽恨拂征衣。",
            "故鄉書信何時到，瘴地烟嵐此處稀。",
            "白酒一盃聊强飲，物情人事恐相違。"
        ],
        "title": "雨霽",
        "id": "947f3cd3-7d64-4748-8c61-dd4b15a52042"
    },
    {
        "author": "郭祥正",
        "paragraphs": [
            "盤屈龍蛇未奮身，老禪當日亦知人。",
            "來趨蓮幙文章客，去作金鑾侍從臣。",
            "物外論交終不泯，壁間題字尚如新。",
            "年年楊柳春先綠，誰復多情與望春。"
        ],
        "title": "白蓮院觀蔡君謨要師遺跡",
        "id": "979432b7-fd84-4660-9892-9d2ec5bf0ae2"
    },
    {
        "author": "郭祥正",
        "paragraphs": [
            "裂瓦欹椽五六間，地形高下頗依山。",
            "黄鸝相應雨初過，綠樹成陰春已還。",
            "土竈有烟營飯飽，柴門無客任苔斑。",
            "却思一釣滄浪去，蘋葉蓼花相伴閒。"
        ],
        "title": "開元客館",
        "id": "5314859b-33f8-48ba-9496-eb031f0e535a"
    },
    {
        "author": "郭祥正",
        "paragraphs": [
            "三寺參差見刹竿，開元形勝據龍蟠。",
            "樓臺影落青霄險，鐘磬聲傳碧澗寒。",
            "物物有緣香供盛，塵塵無礙法筵寛。",
            "欲隨大士披華藏，北斗容身不亦難。"
        ],
        "title": "開元禪寺",
        "id": "6a70c914-6a49-4535-80e3-d578184675ae"
    },
    {
        "author": "郭祥正",
        "paragraphs": [
            "屋漏沿窻玉篆斜，索居蒸濕度年華。",
            "銜冤欲訴中都獄，抱義難酬漂母家。",
            "地隔五湖秋雁絕，草荒三徑曉猿嗟。",
            "幸君數送瓊瑤句，枯枿蒙春亦吐花。"
        ],
        "title": "次韻元與雨中見懷二首  其一",
        "id": "5cbb249c-fb72-49b5-b0ca-a12060e42e81"
    },
    {
        "author": "郭祥正",
        "paragraphs": [
            "雨鏁柴門一徑斜，詩筒時復覘英華。",
            "自憐白髮非商叟，却對青山憶謝家。",
            "卞玉逢知終薦達，隋珠投暗只驚嗟。",
            "悲歌半夜彈雄劍，恨血千年變土花。"
        ],
        "title": "次韻元與雨中見懷二首  其二",
        "id": "d9a828a9-8960-4efb-b0a2-8b96ec61a547"
    },
    {
        "author": "郭祥正",
        "paragraphs": [
            "白日塵寰憂思深，夜登危閣解煩襟。",
            "空江雲盡月涵璧，絕壑風生松奏琴。",
            "佳客不來分坐賞，濁醪誰爲此時斟。",
            "疏鐘輒莫催清曉，吾欲凭欄更一吟。"
        ],
        "title": "小閣夜眺",
        "id": "04d73494-f657-4fa3-832a-2e0cac2e4d42"
    },
    {
        "author": "郭祥正",
        "paragraphs": [
            "雨過南山紫翠深，團團仙露灑衣襟。",
            "碧雲影裏寒猿嘯，玉澗聲中怨鶴吟。",
            "期赴前林同茗酌，倦投盤石揀蘿陰。",
            "憑誰寄語謝康樂，安用披榛故遠尋。"
        ],
        "title": "南山晚步簡自宣長老",
        "id": "f49bda3e-7c93-4704-87cb-1c75c2cc621f"
    },
    {
        "author": "郭祥正",
        "paragraphs": [
            "平昔朱衣駕兩轓，高樓歸隱卧雲泉。",
            "文章未許矜盤谷，水墨無勞畫輞川。",
            "春日半晴花照地，秋風入夜雁連天。",
            "燒丹辟穀非吾事，能遠塵寰即是仙。"
        ],
        "title": "次韻元輿題王祖聖南澗樓清斯亭二首  其一",
        "id": "e947409c-24da-4b90-9d73-cc8c999f4e04"
    },
    {
        "author": "郭祥正",
        "paragraphs": [
            "松徑沿溪溪水深，水光澄碧倒松陰。",
            "浮盃可酌劉伶酒，坐石仍彈靖節琴。",
            "無數輕鷗隨出處，幾番佳客伴登臨。",
            "自嗟羅網何時脱，往濯塵纓爲一吟。"
        ],
        "title": "次韻元輿題王祖聖南澗樓清斯亭二首  其二",
        "id": "c16f38dc-df8b-4edd-a138-1d0e3b80e435"
    },
    {
        "author": "郭祥正",
        "paragraphs": [
            "昔拜先翁匯水濱，存亡回首幾經春。",
            "鳳毛今喜爲花縣，鶴髮誰嗟困客塵。",
            "篋有贈篇長取讀，心藏遺德尚如新。",
            "源源世澤來無盡，桂籍傳家已四人。"
        ],
        "title": "贈武平許令",
        "id": "d9b86526-4990-4127-9dd2-a420ea9276de"
    },
    {
        "author": "郭祥正",
        "paragraphs": [
            "十畝方塘四岸榕，夕陽初盡月生東。",
            "不嫌瘴地無家别，猶喜山房有路通。",
            "寧使五塵長我縛，得超三界與師同。",
            "遷居却作安居計，病入殘年兩耳聾。"
        ],
        "tags": [
            "西湖"
        ],
        "title": "遷居西湖普賢院寄自省上人",
        "id": "2ff024d8-89d7-49df-853a-e1f4c4a1a8fb"
    },
    {
        "author": "郭祥正",
        "paragraphs": [
            "珠簾高卷倚危欄，望盡方知出世間。",
            "江海交流雲縹緲，樓臺相映月回環。",
            "薰成香界渾無地，化作天宫别有山。",
            "京口瓜洲竟安在，夢醒却欲泛舟還。"
        ],
        "title": "夢遊金山作四韻既覺止記一聯因足成之",
        "id": "c5f9221a-6955-4c29-bab2-365899382a73"
    },
    {
        "author": "郭祥正",
        "paragraphs": [
            "榕樹蕭蕭一徑深，門庭秋靜紫苔侵。",
            "能依幻質循元覺，默運真悲拔衆沈。",
            "有想願分香界飯，忘言求出世間心。",
            "旃檀謾把爐中爇，無盡無邊結寶陰。"
        ],
        "title": "次韻無逸長老秋居見寄",
        "id": "88c18ecf-a3b1-4b06-a850-bfdd895280e7"
    },
    {
        "author": "郭祥正",
        "paragraphs": [
            "乘雲親到紫皇家，不是人間舊物華。",
            "四座散香春結蓋，一墀栽玉曉生花。",
            "入盤仙李皆含露，出鼎騠金尚带砂。",
            "偶對吟牋追昔事，猶疑鸞鳳數行斜。"
        ],
        "title": "追和紫霞翁記夢二首  其一",
        "id": "bbfc5d11-8aed-4cd0-80d9-5bb75d20ce29"
    },
    {
        "author": "郭祥正",
        "paragraphs": [
            "笑上蓬萊第一山，葱蒼半落有無間。",
            "金雲璧月夜何永，玉殿珠樓人鬭閒。",
            "五嶽已能超險路，九天從此造玄關。",
            "回頭爲問桃源客，底事雞鳴便欲還。"
        ],
        "title": "追和紫霞翁記夢二首  其二",
        "id": "154fee36-199c-4d47-8752-778d345d3448"
    },
    {
        "author": "郭祥正",
        "paragraphs": [
            "不得陪公九日行，想提椽筆瞰西城。",
            "風流自可追王粲，憔悴猶能憶禰生。",
            "萬里還家唯有夢，一身投獄豈忘情。",
            "何時共擲滄溟釣，醉倚三山欲鱠鯨。"
        ],
        "title": "次韻元輿見寄二首  其一",
        "id": "5fb43f28-1419-45ad-856e-322b4809ee7e"
    },
    {
        "author": "郭祥正",
        "paragraphs": [
            "霜雪蕭然滿鬢鬚，平生憂患更無如。",
            "强傾濁酒消塵事，每見荒榛憶舊居。",
            "倦鳥久摧千里翼，故人頻枉數行書。",
            "城頭高閣何時到，多在三春細雨餘。"
        ],
        "title": "次韻元輿見寄二首  其二",
        "id": "e1954800-75d6-4a5e-b8d6-593fad61bf21"
    },
    {
        "author": "郭祥正",
        "paragraphs": [
            "一庵聊寄碧巖陰，忽得新詩慰我心。",
            "俊逸自追天馬健，崩騰還與海濤深。",
            "門前俗子無行跡，物外松風有好音。",
            "病起可能攜杖屨，共尋明月到溪潯。"
        ],
        "title": "酬蔡溫老秀才見寄",
        "id": "480958e8-dbca-4a6b-8286-624726adca30"
    },
    {
        "author": "郭祥正",
        "paragraphs": [
            "寄榻西湖不掩關，殘年猶得伴僧閒。",
            "身投羅網歸無路，目送烟雲幸有山。",
            "新句忽傳文字外，舊游重想笑談間。",
            "故人風義如師少，慰我憂愁兩鬢斑。"
        ],
        "tags": [
            "西湖"
        ],
        "title": "酬崇福長老見寄",
        "id": "1d95283d-c7bc-4a0c-a01a-1616a9c93a3e"
    },
    {
        "author": "郭祥正",
        "paragraphs": [
            "四壁蕭然我亦空，更無歸夢到江東。",
            "樓臺不礙塵塵現，鐘鼓相聞法法通。",
            "玉麈揮談真契合，蓮華分座夙緣同。",
            "回頭重濁堪憐憫，妙性如何自瞽聾。"
        ],
        "title": "再用前韻寄省上人",
        "id": "b9fc5979-bd6a-4102-8773-0fc09918e58f"
    },
    {
        "author": "郭祥正",
        "paragraphs": [
            "濛濛春氣撲晴霄，遊水登山望泬寥。",
            "舊學已荒三歲懶，故鄉何處一身遙。",
            "沈溝斷木思班匠，吹沫纖鱗待晚潮。",
            "君有高才當自奮，不應先我問耕樵。"
        ],
        "title": "和安止懷予北歸悵然有作三首  其一",
        "id": "f9d06f2d-8f90-488e-99ad-1af353280651"
    },
    {
        "author": "郭祥正",
        "paragraphs": [
            "雨餘風物一番新，得句慚非畫手親。",
            "柳眼含烟如恨客，花心凝露欲啼春。",
            "黄鸝出谷方求友，紫燕營巢不避人。",
            "獨我未沾青帝力，僧窻聊寄幻泡身。"
        ],
        "title": "和安止懷予北歸悵然有作三首  其二",
        "id": "247b1a25-18e5-451d-9a77-d15ee9020700"
    },
    {
        "author": "郭祥正",
        "paragraphs": [
            "一讀詩翁寄我篇，却思鄉國醉瑤泉。",
            "數聲玉樹秦淮月，萬里春江采石船。",
            "軒冕浮沈真外物，冤親平等委前緣。",
            "杜陵子美知何意，更欲吹噓送上天。"
        ],
        "title": "和安止懷予北歸悵然有作三首  其三",
        "id": "b042b97a-f2f0-469c-9b8d-bc4905d2a385"
    },
    {
        "author": "郭祥正",
        "paragraphs": [
            "不得公孫一舞看，空嗟塵漬血痕乾。",
            "鑄成星斗生光焰，化作龍蛇會屈盤。",
            "金匣藏時天地靜，玉池磨處雪霜寒。",
            "誰爲將相扶明主，此物能令社稷安。"
        ],
        "title": "劍",
        "id": "b39b087e-6cae-488c-a0c2-df6f115ae36e"
    },
    {
        "author": "郭祥正",
        "paragraphs": [
            "匣劍光鋩射斗牛，提攜天下洗人仇。",
            "英雄心膽老猶在，道路風塵行未休。",
            "名重更須完小節，義高何足論閒愁。",
            "濛濛細雨陵陽市，折取紅梅上酒樓。"
        ],
        "title": "贈裴泰辰先生",
        "id": "e09c17a2-b43d-4a5b-8d6d-f731431d27a0"
    },
    {
        "author": "郭祥正",
        "paragraphs": [
            "聯車同入得仙山，下瞰重城指掌間。",
            "不憤青春添我老，且傾白酒伴君閒。",
            "三年共佐閩中郡，一檄誰招海上蠻。",
            "聞說天門新奏樂，帝樞佳氣紫回環。"
        ],
        "title": "次韻俞資深承事二首  其一",
        "id": "01cd0a5e-6394-40be-a7a0-38ff37d2cded"
    },
    {
        "author": "郭祥正",
        "paragraphs": [
            "春歸漳岸撲晴嵐，紫燕黄鸝若縱談。",
            "自愧不才甘薄祿，喜逢佳客解羸驂。",
            "仙山有路終難繼，海品論珍昔未諳。",
            "地勝人醇真可樂，夢魂無復憶江南。"
        ],
        "title": "次韻俞資深承事二首  其二",
        "id": "4ccf871f-3bfb-4c1b-8fd1-ae0d3be78d0c"
    },
    {
        "author": "郭祥正",
        "paragraphs": [
            "東湖北漵水相通，十里荷花半白紅。",
            "冷艷已能消酷暑，暗香時復散清風。",
            "欲眠别浦無魚艇，且倚疏欄學釣翁。",
            "雲起仙庭飛晚雨，灑然身世出塵籠。"
        ],
        "title": "東湖",
        "id": "157d315a-9f71-4a8e-aace-193cdfed5b21"
    },
    {
        "author": "郭祥正",
        "paragraphs": [
            "牲牷報祀入圓山，赫赫神功指顧間。",
            "水滿大田甘雨足，龍歸深澗宿雲閒。",
            "樂聲自和松聲奏，玉色遙瞻酒色殷。",
            "安得夢魂陪逸駕，更傳仙句落人寰。"
        ],
        "title": "圓山謝雨二首  其一",
        "id": "12a16939-9ebc-4af6-bec5-c3df2aaba386"
    },
    {
        "author": "郭祥正",
        "paragraphs": [
            "自挈壺漿款廟門，黄蕉丹荔薦清芬。",
            "沈烟未過盤中篆，電影已翻江上雲。",
            "霈澤不惟滋稼穡，凉飈仍爲掃嵐氛。",
            "圓山信作漳南鎮，想戀枇杷玉色醺。"
        ],
        "title": "圓山謝雨二首  其二",
        "id": "cfe8c975-392f-4c46-b5d9-80853c7cb3d2"
    },
    {
        "author": "郭祥正",
        "paragraphs": [
            "物幻非真只自知，却尋田舍度衰遲。",
            "漫爲陶令柴桑樂，不學荆軻易水悲。",
            "午睡最能消永日，一巢長欲寄深枝。",
            "聞君亦有逍遙趣，可濯滄浪共賦詩。"
        ],
        "title": "和留秀才秋日田舍",
        "id": "9525fe7f-c810-4525-a338-614bce8ead56"
    },
    {
        "author": "郭祥正",
        "paragraphs": [
            "蘇州方稱白公才，又見宣城謝守來。",
            "兩處溪山重秀發，一亭風月助徘徊。",
            "水光颭灧龍鱗活，岫影參差雁序開。",
            "不用紅裙唱金縷，只題佳句殷春雷。"
        ],
        "title": "和宣守林子中修撰列岫亭",
        "id": "61b96be7-cd09-45be-92cd-528848bb4fe5"
    },
    {
        "author": "郭祥正",
        "paragraphs": [
            "謝公遺句惜湮沈，更作新亭一百尋。",
            "宿靄擁山眉斂翠，夕陽浮水带横金。",
            "黄鸝喚友鳴聲軟，白鳥窺魚意思深。",
            "看盡物情俱是幻，要須攜酒數登臨。"
        ],
        "title": "列岫後題",
        "id": "6862395d-4742-4575-aa82-471650210ca7"
    },
    {
        "author": "郭祥正",
        "paragraphs": [
            "承明厭直下天來，聊繼昭亭小謝才。",
            "珠迸玉盤詩得句，月騰金浪酒盈盃。",
            "江城未許民心借，京國顒瞻召節回。",
            "試問行年俱乙亥，固應憐我困蒿萊。"
        ],
        "title": "贈子中修撰",
        "id": "88a06a63-7ca7-49b9-b266-3a58c3dc71dd"
    },
    {
        "author": "郭祥正",
        "paragraphs": [
            "重山複水碧相連，勝地欣逢太守賢。",
            "欲倒樽罍秋色裏，故邀賓客畫圖邊。",
            "丹青迥壓王摩詰，騷雅仍兼白樂天。",
            "莫戀宣城風物美，玉堂提取筆如椽。"
        ],
        "title": "子中修撰疊嶂樓致酒",
        "id": "cfd6b9ae-bb84-4296-a17b-b25aacfeafe9"
    },
    {
        "author": "郭祥正",
        "paragraphs": [
            "聲名入洛弟兄傳，出擁旌旗老集仙。",
            "挹月珠璣光射海，凌秋鵰鶚氣横天。",
            "文章落筆元無敵，器宇藏春豈有邊。",
            "一見音容聊莞爾，却攜樽酒共頽然。",
            "金門曾奏相如賦，水閣重吟杜牧篇。",
            "强駕蹇驢追逸驥，已知霄壤不相連。"
        ],
        "title": "次韻子中修撰寵贈之什",
        "id": "c44d0fc9-c33f-4bc9-ad39-a62f3e7c2788"
    },
    {
        "author": "郭祥正",
        "paragraphs": [
            "不是集仙來詠竹，更誰能繼紫微吟。",
            "看隨霜雪終吾老，寄語鋤犂勿見侵。",
            "欲把一竿垂直釣，更須十畝廣清陰。",
            "蕭郎妙筆堪圖寫，添入蓬萊第幾岑。"
        ],
        "title": "次韻子中修撰塔院題竹",
        "id": "2b09fd8c-be9a-4e44-9cae-64736f8802c5"
    },
    {
        "author": "郭祥正",
        "paragraphs": [
            "西庵吟醉憶君同，忽得新詩思愈工。",
            "下筆捷才如陣馬，接人和氣似春風。",
            "敬亭姑孰猶爲遠，庾嶺端山更幾重。",
            "自歎鷦鷯無健翼，追飛不到水晶宫。"
        ],
        "title": "子中修撰示書有不得同遊水晶宫之歎作唐格四韻寄别",
        "id": "0e5063af-9bf4-42c3-91ad-f88129ccf287"
    },
    {
        "author": "郭祥正",
        "paragraphs": [
            "聞君深隱鳳凰山，池水相通竹石間。",
            "一念報親長不斷，六經傳子勝空閒。",
            "青猿摘果啼兼嘯，白鳥穿雲去復還。",
            "自愧塵埃行老矣，何時載酒伴酡顔。"
        ],
        "title": "寄鳳凰山張居士",
        "id": "634407cb-a610-432c-9cd3-c8e4eca24633"
    },
    {
        "author": "郭祥正",
        "paragraphs": [
            "鬖鬖鬢髮一衰翁，又泊倉頭阻逆風。",
            "推去未應如謝令，重來終是愧司農。",
            "熙寧父老知誰在，元祐田園喜再豐。",
            "置酒高臺要我醉，却尋陳跡喜君同。"
        ],
        "title": "永安戴公純秀才",
        "id": "84c30880-cc6f-407e-b58a-4b4603893bfe"
    },
    {
        "author": "郭祥正",
        "paragraphs": [
            "誰聽袁宏夜半吟，一時傾蓋便知心。",
            "疲駑自信難追驥，秀木從來忌出林。",
            "巧匠旁觀應縮手，明珠所得已盈衿。",
            "嶺頭孤唱思君和，着月梅花似縷金。"
        ],
        "title": "次韻陳思道見送之什",
        "id": "6abac8b4-a589-469a-aa96-addfcaa73d8e"
    },
    {
        "author": "郭祥正",
        "paragraphs": [
            "江水成文地最奇，風流太守更能詩。",
            "送將臘盡梅花怨，喚得春回燕子知。",
            "一餉功勳真夢寐，千年名字付傷悲。",
            "盛攜樽酒頻賡唱，幕下高才似牧之。"
        ],
        "title": "至萬安寄吉守李獻父大夫",
        "id": "8be32b38-b2ac-4220-ab5d-9657bc08a0fe"
    },
    {
        "author": "郭祥正",
        "paragraphs": [
            "句水分攜二十年，却臨南海望青天。",
            "元戎爲解陳公榻，下客慚非孺子賢。",
            "冷艷一枝梅照眼，清光五斗酒盈船。",
            "朝廷近日無新事，只恐西戎尚擾邊。"
        ],
        "title": "將至五羊先寄穎叔修撰",
        "id": "cf8675ec-f6d8-4c4a-a820-8efb53696223"
    },
    {
        "author": "郭祥正",
        "paragraphs": [
            "城角危亭面面開，塵侵丞相舊詩牌。",
            "凌江欲轉鯨魚活，荔子成陰玉樹埋。",
            "庾嶺乍過無瘴霧，長安不見奈愁懷。",
            "且傾濁酒承高論，秋水何由辨渚涯。"
        ],
        "title": "南雄望遠亭本朝章郇公所作公嘗爲郡太守種荔子二株今方茂實而後人所種皆不成東美要予致酒亭上爲賦四韻",
        "id": "87596643-117b-4b73-9c00-c4c8655b2c52"
    },
    {
        "author": "郭祥正",
        "paragraphs": [
            "斗杓東指斡春回，樂奏昇平助殷雷。",
            "魚躍原無溪面凍，雪光散作嶺頭梅。",
            "主人和氣均千里，北客歸懷寄一杯。",
            "色滿皇州三殿喜，瓊林先放桂花開。"
        ],
        "title": "凌江立春日呈黎東美太守",
        "id": "539c2d96-01be-4799-b52e-2084da77dbfd"
    },
    {
        "author": "郭祥正",
        "paragraphs": [
            "滔滔武溪一何深，鳥飛莫渡獸莫臨。",
            "山色欲學翠鳳舞，笛聲自作蒼龍吟。",
            "樽罍謾借春力暖，鬢髮未免霜華侵。",
            "形容不上凌烟閣，馬革裹尸那可尋。"
        ],
        "title": "韶州武溪亭",
        "id": "05593a41-d871-437a-8505-e3ce4a7e9100"
    },
    {
        "author": "郭祥正",
        "paragraphs": [
            "水轉山來曲曲梯，參差樓殿占清輝。",
            "龍章鳳襲藏天篆，玉索金鈎賁祖衣。",
            "春去不知庭柏老，月明誰櫂釣船歸。",
            "曹溪有路人人到，踏斷玄關古亦稀。"
        ],
        "title": "六祖南華寺",
        "id": "e6c28a4c-1e5b-47ae-9157-7b9aae0b1103"
    },
    {
        "author": "郭祥正",
        "paragraphs": [
            "金鐶一卓透曹溪，禪祖心傳上上機。",
            "流出山腰蒼兕吼，湧開池面碧綃飛。",
            "應同霖雨能蘇旱，莫比滄浪只濯衣。",
            "不願夕陽催我去，要隨幽鳥带雲歸。"
        ],
        "title": "六祖大湧泉",
        "id": "e46de12e-6b91-48f5-918c-0325a134731e"
    },
    {
        "author": "郭祥正",
        "paragraphs": [
            "邂逅窮荒遇俊才，故將懷抱向君開。",
            "功名未得金横带，老大空驚雪滿腮。",
            "嶺北嘉蔬無此筍，江南相識尚逢梅。",
            "夜闌莫作思鄉夢，且聽清歌更一盃。"
        ],
        "title": "武溪亭勸顧歸聖朝奉酒",
        "id": "59cefd2e-2a21-4f56-902f-f631c972a108"
    },
    {
        "author": "郭祥正",
        "paragraphs": [
            "大庾南來山更佳，每逢古寺留柴車。",
            "曹溪衣傳葛獠布，月嶺樹種蘋婆花。",
            "千年不壞物稀有，一日寓賞心無涯。",
            "北人浪說瘴霧惡，行擁貂裘衝雪華。"
        ],
        "title": "雪夜宿月華寺",
        "id": "9b3d3da4-a3e2-4f46-b428-1127fe42beac"
    },
    {
        "author": "郭祥正",
        "paragraphs": [
            "結客元和六載春，探深碧落跡如新。",
            "寸量秋色三千丈，名寫嵐光十四人。",
            "文格迥欺韓愈老，字書尤逼小王真。",
            "近來好事誰能及，我續遺音君可嗔。"
        ],
        "title": "補到難篇終别作八句寄吳聖與長官",
        "id": "f536ce9b-1900-4c64-87b6-13a4d02e825b"
    },
    {
        "author": "郭祥正",
        "paragraphs": [
            "寺當南北二禺間，合翠全清總見山。",
            "一石尚存垂釣處，五羊時載老仙還。",
            "金流月影真盤谷，黛漲嵐光小劍關。",
            "安得鵲橋横絕頂，下臨河漢瀉潺潺。"
        ],
        "title": "廣慶寺",
        "id": "f44cf6ef-22ea-4b4c-825e-66a6c5f9783c"
    },
    {
        "author": "郭祥正",
        "paragraphs": [
            "平生愛着五雲裘，不愛身爲萬戶侯。",
            "白石清泉隨步到，斷霞殘月滿懷收。",
            "故園已恨荒三徑，皓首何堪困一州。",
            "邂逅逢君滄海上，涸鱗終欲借洪流。"
        ],
        "title": "次韻彭敎授送别",
        "id": "6c790f00-0e4b-47cd-9951-1f0f130618e6"
    },
    {
        "author": "郭祥正",
        "paragraphs": [
            "一朝傾蓋若忘年，更把新詩物外傳。",
            "側望風流還入幕，應憐憔悴未成仙。",
            "離樽謾託春風裏，短櫂行依瘴海邊。",
            "十斛明珠君不惜，珊珊投擲滿巴牋。"
        ],
        "title": "次韻湛判官送别",
        "id": "caf6d796-4a00-4204-bb13-dc28b85f46bd"
    },
    {
        "author": "郭祥正",
        "paragraphs": [
            "不記西亭醉别時，别來佳句愈瑰奇。",
            "心隨雲影沈天角，夢逐灘聲到海湄。",
            "滿目青山誰共樂，何年黄卷得同披。",
            "遙憐嚴武能爲帥，幕下爭傳杜老詩。"
        ],
        "title": "次韻廣幕黄承事見寄二首  其一",
        "id": "bcb48267-f4df-4983-a4fc-9e2085e3c38a"
    },
    {
        "author": "郭祥正",
        "paragraphs": [
            "孤城寂寞瘴嵐州，虎竹分符强少留。",
            "老鈍不知今世巧，行藏猶愧古人修。",
            "暗天理釣船千丈，紗帽籠頭茗一甌。",
            "無奈北歸忘未得，非君求友更誰求。"
        ],
        "title": "次韻廣幕黄承事見寄二首  其二",
        "id": "34d45c03-4973-4acc-a467-0989cb098290"
    },
    {
        "author": "郭祥正",
        "paragraphs": [
            "七星山色碧離離，山下空巖世所稀。",
            "不獨霧深知豹隱，有時水長見龍歸。",
            "方牀瑩潔仙人座，文石縱横織女機。",
            "旋剔蒼苔辨陳跡，李邕詞翰亦依稀。"
        ],
        "title": "石室後游",
        "id": "79c173ac-b836-49af-8d76-34b03a595ec5"
    },
    {
        "author": "郭祥正",
        "paragraphs": [
            "揮金愛士氣尤雄，暫擁旌旗碧海東。",
            "十八素娥傾皓月，三千佳客倚春風。",
            "高才可惜經綸晚，把酒何時笑語同。",
            "霜落草枯應射虎，短衣匹馬欲隨公。"
        ],
        "title": "寄惠守蘇元之",
        "id": "0cdc9a4f-1210-459d-9160-33b085b5534e"
    },
    {
        "author": "郭祥正",
        "paragraphs": [
            "鱗鱗鴛瓦構新堂，意在黔烏惠澤長。",
            "峴首去思聞墮淚，召南遺愛有甘棠。",
            "水光送月浮珍席，山勢和雲插畫梁。",
            "安得才如張相國，爲君重賦宅生章。"
        ],
        "title": "寄題李封州宅生堂",
        "id": "dbd7bca5-8582-484c-ba51-0cc608259d2d"
    },
    {
        "author": "郭祥正",
        "paragraphs": [
            "賀州城西丹甑山，一亭遙插紫雲間。",
            "龍墀讓策名猶在，鶴馭凌風去不還。",
            "善政再應來瑞物，勝遊安得伴酡顔。",
            "元戎詞翰鐫金玉，千古長如碧澗潺。"
        ],
        "title": "寄題賀州甑山亭",
        "id": "1b3d501c-1555-4582-b5ca-6563327d18d1"
    },
    {
        "author": "郭祥正",
        "paragraphs": [
            "去年與子别當塗，彼此形骸若夢餘。",
            "悵望欲窮千里目，相思不寄一行書。",
            "青山歸去容身好，白眼從來處世疏。",
            "桂水東流須入海，新詩時復委雙魚。"
        ],
        "title": "次韻宜掾徐子美見寄",
        "id": "4fcf4336-678e-415a-ae67-b79c5fbcd353"
    },
    {
        "author": "郭祥正",
        "paragraphs": [
            "注地銀潢兩峽開，雲林冰凈不浮灰。",
            "新詩欲與何人論，舊友今從上國來。",
            "薄酒謾爲仙室飲，歸鞍無奈夕陽催。",
            "君懷自有驪珠富，合浦休將一顆迴。"
        ],
        "title": "故人李端夫赴廉州從事石室致酒留别二首  其一",
        "id": "53f3b93a-9f59-419f-bb1e-b1235a33c590"
    },
    {
        "author": "郭祥正",
        "paragraphs": [
            "才如吾子尚區區，羽檄從軍萬里餘。",
            "白髮可憐歸計晚，青衫只似拜恩初。",
            "一樽邀客非無酒，千卷隨車幸有書。",
            "已把窮通推定分，故人達宦任情疏。"
        ],
        "title": "故人李端夫赴廉州從事石室致酒留别二首  其二",
        "id": "2dc86962-1323-4c78-8150-31f2aa60afc8"
    },
    {
        "author": "郭祥正",
        "paragraphs": [
            "窮荒得見故人稀，話舊還驚歲月飛。",
            "君有兒孫能力學，我無金穀可言歸。",
            "靈仙觀裏黄柑熟，采石江頭白蟹肥。",
            "北望何時同此樂，暫留行櫂莫相違。"
        ],
        "title": "留湯主簿小飲",
        "id": "4ea91b2d-b59f-4b96-aacc-e9b515af92a7"
    },
    {
        "author": "郭祥正",
        "paragraphs": [
            "氣吐虹蜺髮未皤，逢人輒莫歎蹉跎。",
            "邊隅鋒鏑從今少，幕下篇章所得多。",
            "雨洗山光浮碧玉，春回江色熨青羅。",
            "元戎早晚歸金闕，薦禰應先著述科。"
        ],
        "title": "送劉光道赴桂幕",
        "id": "7a2db383-06e8-4c67-a1a2-0b27b36966d2"
    },
    {
        "author": "郭祥正",
        "paragraphs": [
            "九日登高可强歡，聽歌莫放玉杯乾。",
            "黄花爛漫宜新酒，白髮稀疏落小冠。",
            "桂水波光趨海急，峽山嵐翠带雲寒。",
            "故鄉萬里知何處，更凭朱欄向北看。"
        ],
        "title": "九日登北樓示客",
        "id": "f3d7f5da-adbc-4eee-b29e-2df0f511c09f"
    },
    {
        "author": "郭祥正",
        "paragraphs": [
            "忽逢便翼寄新章，不惜明珠滿斛量。",
            "姑孰萬家花映竹，丹湖千頃月和霜。",
            "結廬已許陪吟社，衣錦應須返故鄉。",
            "底事却言歸未得，夢魂猶欲泛滄浪。"
        ],
        "title": "次韻宜掾徐子美見寄",
        "id": "62b53f46-14c1-4313-bc22-8cfcd89e0030"
    },
    {
        "author": "郭祥正",
        "paragraphs": [
            "星灣高會豈能忘，萬丈離愁寸寸量。",
            "東閣賦梅攄錦繡，南山射虎凛冰霜。",
            "功名未得封千戶，耕鑿何由共一鄉。",
            "春蕨秋鱸味偏美，時聽社鼓醉淋浪。"
        ],
        "title": "次韻陳文思見寄",
        "id": "eff62975-4cd0-45b9-b351-e33c80fb3c74"
    },
    {
        "author": "郭祥正",
        "paragraphs": [
            "種柳江邊不得歸，殁將靈魄寓羅池。",
            "名參韓子猶爲幸，黨入王生最可悲。",
            "簾卷瘴雲燈斷續，門荒秋雨菊離披。",
            "旱穰請禱年年事，瓦鼓巫歌奠一巵。"
        ],
        "title": "寄題羅池廟",
        "id": "ecab4f1b-2d48-42fb-b709-767ef798ffe2"
    },
    {
        "author": "郭祥正",
        "paragraphs": [
            "朝聞紫詔下龍樓，夕卷紅旌别海陬。",
            "六路理財煩侍從，一門傳節繼風流。",
            "詩如老杜猶爲達，策似劉蕡稍見收。",
            "廊廟乏材終大用，願均和氣及巖幽。"
        ],
        "title": "送穎叔待制拜六路都運之命",
        "id": "a7099579-893e-4499-adcb-bc7a5b12e487"
    },
    {
        "author": "郭祥正",
        "paragraphs": [
            "十年相識跡非疏，今日江亭歎别車。",
            "牢落名聲讒謗後，支離形影瘴氛餘。",
            "重來仕路誰爲援，却返家園欲自如。",
            "烟浪一舟無長物，罷官只似到官初。"
        ],
        "title": "次韻林辨之長官送别之什",
        "id": "e5a8cf98-9492-43a3-9e87-984e76a5ec68"
    },
    {
        "author": "郭祥正",
        "paragraphs": [
            "北風遮莫阻歸舟，公有雙泉慰客愁。",
            "玉斗貯來雲尚凍，金蕉傾處蟻爭浮。",
            "黄花遙想東籬畔，白浪正翻南浦頭。",
            "醉魄忽成蝴蝶夢，却尋春色到皇州。"
        ],
        "title": "謝洪府黄安中尚書惠雙泉二首  其一",
        "id": "af2a45cf-44ea-4203-a30e-61f3234de8dc"
    },
    {
        "author": "郭祥正",
        "paragraphs": [
            "北風變冷水歸𤃩，南浦扁舟未得行。",
            "孤雁叫雲詩膽碎，怒濤舂岸客魂驚。",
            "誰陪高論應懸榻，想有雄詞欲鱠鯨。",
            "病骨支離難强起，尚蒙樽酒慰餘生。"
        ],
        "title": "謝洪府黄安中尚書惠雙泉二首  其二",
        "id": "e339cb88-6260-4a52-9996-730b073720e7"
    },
    {
        "author": "郭祥正",
        "paragraphs": [
            "帝庭江國屢相逢，不覺霜毛歲月空。",
            "君奏課書雙闕下，我攜綸釣五湖東。",
            "論歸學海方無跡，吟到詩壇始有功。",
            "一任北風翻地起，且圖樽酒暫時同。"
        ],
        "title": "次韻黎東美江上偶作",
        "id": "0c050ff0-9579-4511-88ec-31e4eb38fa85"
    },
    {
        "author": "郭祥正",
        "paragraphs": [
            "乍出鋒鋩贛石來，仙都忽見五雲開。",
            "霓幡閃閃排真馭，珠網重重覆絳臺。",
            "照水碧蓮猶未變，遶壇紅杏亦新栽。",
            "劉郎去後誰行樂，壁上龍蛇半紫苔。"
        ],
        "title": "吉州仙都觀覽前守李獻父留題",
        "id": "d9c90d6c-7004-42a9-a030-4bafc4911f8d"
    },
    {
        "author": "郭祥正",
        "paragraphs": [
            "碧瓦周遭映佛幢，更窮眼界敞軒窻。",
            "山光半擁初生日，天影寛圍不盡江。",
            "詩思未容秋色亂，酒醺能使客愁降。",
            "陶潛肯憶東籬菊，且倚欄干倒一缸。"
        ],
        "title": "貴池寺照遠軒",
        "id": "1e4f897e-1552-4849-b911-5edef93ba655"
    },
    {
        "author": "郭祥正",
        "paragraphs": [
            "寺插孤峰壓貴池，幽軒占勝敞雙扉。",
            "陰生廣野千山失，影落空江一雁歸。",
            "安得有緣陪社客，更尋何處息塵機。",
            "南來北去無時盡，誰念滄浪可濯衣。"
        ],
        "title": "追和梅侍讀題貴池寺元韻",
        "id": "f5cc0a38-4df0-4c66-aaed-34567262ead6"
    },
    {
        "author": "郭祥正",
        "paragraphs": [
            "亭壓全閩近冢丘，四時營祀想神游。",
            "毫添玉兔新成史，德合銀潢不盡流。",
            "翼翼棟梁横蜃澤，林林松檟冒霜秋。",
            "榮名已往餘陰隲，定有兒孫萬戶侯。"
        ],
        "title": "寄題吕得中先墳懷先亭",
        "id": "58caf55c-bfad-43f8-8cd7-13edb60e8977"
    },
    {
        "author": "郭祥正",
        "paragraphs": [
            "隔江爲宰便庭幃，歸去青霄結主知。",
            "租賦寛平民共樂，文書清簡吏常饑。",
            "始終不變温如玉，離别相憐醉似泥。",
            "上國故人應問我，爲言耕釣老明時。"
        ],
        "title": "送魏汝士宣德",
        "id": "dfe16180-154a-45c5-9d66-50b973a84737"
    },
    {
        "author": "郭祥正",
        "paragraphs": [
            "十年想見蘇夫子，聞說腰金便棄官。",
            "雲在皖山峰上住，龍歸潛水窟中蟠。",
            "已無俗坌心休洗，更有春醪盞不乾。",
            "我亦江南專一壑，憶君相伴把漁竿。"
        ],
        "title": "寄致政蘇子平大夫",
        "id": "eb0fa560-9725-4c5d-b26d-8bf5c3350c5a"
    },
    {
        "author": "郭祥正",
        "paragraphs": [
            "湓浦夜濤聲動地，香爐晴影碧連天。",
            "樓中不負庾公賞，席上誰爲陶令賢。",
            "且擁旌旗飛畫鷁，行聞臺閣選青錢。",
            "班春過我舊遊處，門巷桃花應寂然。"
        ],
        "title": "送葉聖參守九江郡",
        "id": "a548c0f8-9436-459a-8d5a-2723c6457964"
    },
    {
        "author": "郭祥正",
        "paragraphs": [
            "姑溪不是留君地，雪竇天台更一游。",
            "玉浪濺雲泉尾活，金盤擎海月華秋。",
            "將心與客無痕跡，問疾何人敢對酬。",
            "我把釣竿相憶處，蓼花紅影上絲頭。"
        ],
        "title": "送琳長老再游浙東",
        "id": "d986ba41-eb31-4835-8a75-6a05a8557526"
    },
    {
        "author": "郭祥正",
        "paragraphs": [
            "幽軒邀客每凭欄，景物蕭然世味閒。",
            "翠碧濕烟山匼匝，光明隨夜月回環。",
            "一盃濁酒超塵外，幾首新詩寄壁間。",
            "不得從容與君語，片帆却欲趁風還。"
        ],
        "title": "姜希哲四照軒送别",
        "id": "c3595923-9966-4d45-b809-c4dbe25e7a99"
    },
    {
        "author": "郭祥正",
        "paragraphs": [
            "已喜乘軺歸玉闕，尚能騎馬過柴門。",
            "離魂有底銷千丈，殘日無多寄一樽。",
            "得路看君終直節，閉關唯我守空言。",
            "霜風素髮頻欹帽，淚對桓伊不可捫。"
        ],
        "title": "胡與幾被召訪别",
        "id": "e169eda6-5a04-49f2-a013-b6c9bf6a756e"
    },
    {
        "author": "郭祥正",
        "paragraphs": [
            "當年尋勝已忘還，乘興重來倍覺閒。",
            "赤脚敬瞻新寶藏，白髯羞對舊青山。",
            "禪翁昔授嶺頭衲，狂客今探樹穴環。",
            "行把生涯付妻子，幻身長寄一巖間。"
        ],
        "title": "再游浮山呈璞禪老",
        "id": "dbf671a2-7ec5-4d8e-a786-c7dddba05d90"
    },
    {
        "author": "郭祥正",
        "paragraphs": [
            "有堂歸去容身好，天上人間已徧遊。",
            "遠害果能超華左，忘情却欲繼雷劉。",
            "松臺風送晴空雨，荷沼雲生畫卷秋。",
            "浩氣本來緣直養，百年等是寄浮漚。"
        ],
        "title": "寄題潘温叟林堂",
        "id": "b4984a48-8394-4f73-b8b4-800c80edec2c"
    },
    {
        "author": "郭祥正",
        "paragraphs": [
            "聞說觀梅借燭光，今宵爲我更開觴。",
            "月來枝上冰生艷，風過梢頭玉有香。",
            "羌笛幾聲傳舊曲，菱花一夜照繁妝。",
            "坐中老杜凌何遜，索酒題詩思欲狂。"
        ],
        "title": "和倪敦復觀梅三首  其一",
        "id": "eb2bdbb9-18e0-445e-94b4-5ccb7b63193f"
    },
    {
        "author": "郭祥正",
        "paragraphs": [
            "江月江梅鬭冷光，就梅臨月舉瑤觴。",
            "素娥未許風搖影，青帝寧容蝶採香。",
            "迢遞一聲羌笛怨，輕盈千點玉人妝。",
            "出塵標格情多少，東閣曾令杜甫狂。"
        ],
        "title": "和倪敦復觀梅三首  其二",
        "id": "e695cef0-3c9e-476d-98eb-c3fdf0a09327"
    },
    {
        "author": "郭祥正",
        "paragraphs": [
            "月壓江梅似雪光，史君要我共飛觴。",
            "不饒桂樹輪中影，獨占霜娥鑑裏香。",
            "信報春來先衆卉，恨隨人去入殘妝。",
            "孔融愛客君能似，席上應容處士狂。"
        ],
        "title": "和倪敦復觀梅三首  其三",
        "id": "f8698085-5eec-4a86-a03a-fc4d5960ee3c"
    },
    {
        "author": "郭祥正",
        "paragraphs": [
            "江梅千片惜離披，更向風前把一巵。",
            "冷艷不辭今日舞，清香還是隔年期。",
            "客經易水忘歸處，雲倚巫山欲散時。",
            "安得不吟仍不飲，滿頭華髮擬何爲。"
        ],
        "title": "又同賞落梅二首  其一",
        "id": "2a9676a2-5c75-47a3-abb9-8a786c2841eb"
    },
    {
        "author": "郭祥正",
        "paragraphs": [
            "誰惜東園玉樹空，且攜樽酒與君同。",
            "盈盈素艷辭寒萼，浥浥餘香散曉風。",
            "已許冰霜分我瑩，儘饒桃杏向人紅。",
            "能詩自有倪夫子，何必滁陽覓醉翁。"
        ],
        "title": "又同賞落梅二首  其二",
        "id": "c3f15722-6d6c-4a88-a0ec-98fde2f091a0"
    },
    {
        "author": "郭祥正",
        "paragraphs": [
            "子陵獨往已千年，處士重來把一竿。",
            "治亂不同非我計，文章聊許後人看。",
            "璞中美玉誰雕琢，潭底神龍會屈盤。",
            "七世有孫方遇主，風流長在瀉驚湍。"
        ],
        "title": "題方處士卷尾",
        "id": "ab4af578-3d1f-4431-846f-f4d051687424"
    },
    {
        "author": "郭祥正",
        "paragraphs": [
            "謝家山下雙溪閣，水遠山深夏亦凉。",
            "霜練兩條初合影，菱花一鑑瀉餘光。",
            "樽罍日日邀賓客，倉廩年年富稻粱。",
            "更約諸孫勤問學，桂科將見綠衣郎。"
        ],
        "title": "題謝氏雙溪閣",
        "id": "f8af00bb-ece9-4610-86c7-e26fb9fbf0f2"
    },
    {
        "author": "郭祥正",
        "paragraphs": [
            "重陽應與客登臨，隔水無緣預盍簪。",
            "濁瓮撥醅初泛蟻，佳人纖手鬭挼金。",
            "南來縱有雞山賞，北望頻興魏闕心。",
            "安得快風吹我去，勇提椽筆伴君吟。"
        ],
        "title": "重陽懷歷陽孫公素太守",
        "id": "14f0317d-1f60-49b3-9da6-5348bf1b9ffb"
    },
    {
        "author": "郭祥正",
        "paragraphs": [
            "摻别城東秋未深，相思白髮已盈簪。",
            "遠分酒味須頽玉，正是秋香欲散金。",
            "潤澤生民公有志，浮沈末路我無心。",
            "扁舟明發穿南斗，聊學滄浪漁父吟。"
        ],
        "title": "公素送酒見及復次前韻和答",
        "id": "a777f4e5-713d-462c-8262-a19da3bbe93c"
    },
    {
        "author": "郭祥正",
        "paragraphs": [
            "直節忠言久不聞，堂堂今見賈生孫。",
            "老姦去位朝廷正，聖母憐才德業尊。",
            "句水曉光塵不染，敬山秋色玉無痕。",
            "北樓把酒頻邀客，紫詔傳呼下國門。"
        ],
        "title": "送賈明叔侍御守宣",
        "id": "e0f7dbb9-f978-41db-9e1c-57d6eb02f40e"
    },
    {
        "author": "郭祥正",
        "paragraphs": [
            "居巷雖窮愧彼顔，門無車馬任苔斑。",
            "冰將合沼光容凈，鳥不窺魚意思閑。",
            "蹤跡疏來唯夢往，音郵漫去得詩還。",
            "浮生七十今六十，早晚歸飛尋舊山。"
        ],
        "title": "次韻昭掾徐子美見寄二首  其一",
        "id": "203e14c8-3fed-4290-a739-813fb3f887ae"
    },
    {
        "author": "郭祥正",
        "paragraphs": [
            "侵侵白髮改朱顔，不比當年鬢始斑。",
            "五斗可憐須苟祿，一巖猶喜早偷閒。",
            "黄花籬下千枝秀，紫雁雲中幾度還。",
            "萬里未歸歸便得，昭州何似謝家山。"
        ],
        "title": "次韻昭掾徐子美見寄二首  其二",
        "id": "535ce45a-87e0-4450-82d5-20a5ffeb9306"
    },
    {
        "author": "郭祥正",
        "paragraphs": [
            "青城突兀與雲連，誰作高亭落日邊。",
            "六代衣冠歸寂寞，一番羅綺自華鮮。",
            "低徊斗柄斟秋水，飛舞蘆花欲雪天。",
            "直上烟霄無尺五，欲要王母對賓筵。"
        ],
        "title": "題金陵白鷺亭呈府公安中尚書二首  其一",
        "id": "a67a9cf7-92e8-42ff-8bb8-87a7a5ba2164"
    },
    {
        "author": "郭祥正",
        "paragraphs": [
            "西望長安路幾千，此亭更在賞心邊。",
            "黄蘆正耐風霜老，白鷺相將羽翼鮮。",
            "城竦鼇身山匝地，舟排笋柱水連天。",
            "龍吟一曲斜陽下，况是史君開别筵。"
        ],
        "title": "題金陵白鷺亭呈府公安中尚書二首  其二",
        "id": "e0273a85-b181-4454-9203-fa15937a48a2"
    },
    {
        "author": "郭祥正",
        "paragraphs": [
            "鍾山鱗鬣奮晴雷，觀裏幽軒選勝開。",
            "江水北流朝海去，斗杓東轉斡春回。",
            "已將白雪傳龍笛，何用黄金築隗臺。",
            "寶塔中天掛刀尺，層層鴛瓦不浮灰。"
        ],
        "title": "次韻安中尚書鍾阜軒",
        "id": "a7869326-b9a5-4959-9add-efc60f20e21a"
    },
    {
        "author": "郭祥正",
        "paragraphs": [
            "銓選相逢弱冠前，竹符分得各皤然。",
            "開樽且喜君尤健，問舍應輸我最先。",
            "北上有心思報國，南來無物載歸船。",
            "冰清世澤源流大，須享人間五福全。"
        ],
        "title": "送錢朝請還臺",
        "id": "57393b63-788a-4893-9eff-166ae65219dc"
    },
    {
        "author": "郭祥正",
        "paragraphs": [
            "青幢碧蓋儼天成，濕翠濛濛滴畫楹。",
            "禪客自陪千歲老，遊人時把一樽傾。",
            "恥隨桃李春風短，奪盡松篁夜氣清。",
            "安得鬼仙提巨筆，不容左紐獨傳名。"
        ],
        "title": "蕪陰北寺檜軒",
        "id": "c0b8767d-bb4c-474d-a768-59f79043514d"
    },
    {
        "author": "郭祥正",
        "paragraphs": [
            "陵陽峰頂敞欄干，三伏登臨冰骨寒。",
            "山卷宿雲開紫府，水和明月瀉金湍。",
            "謝公風味君能似，李白篇章我到難。",
            "幸有玉船騰酒浪，欲乘醉興效鵬摶。"
        ],
        "title": "明叔致酒疊嶂樓",
        "id": "19442c1d-60e1-4ccc-9de0-af55551cb675"
    },
    {
        "author": "郭祥正",
        "paragraphs": [
            "東風冉冉送年華，末路浮沈豈足嗟。",
            "身着朱衣行直道，手披黄卷悟空花。",
            "世塵擾擾原無實，客宦悠悠役有涯。",
            "尚喜甘棠遺愛在，畫船先許過漁家。"
        ],
        "title": "次韻鄒幾聖舟次蕪江見寄",
        "id": "9007e82c-b334-4b90-89de-7de970976fb5"
    },
    {
        "author": "郭祥正",
        "paragraphs": [
            "久持使節别堯天，故起朱樓北斗邊。",
            "勢壓江淮盤地厚，影分吳楚與雲連。",
            "一聲奏笛龍蛇曉，八法書牌劍戟懸。",
            "更借湓城庾家月，芟除桂樹照樽前。"
        ],
        "title": "寄題歷陽王純甫新作連雲觀二首  其一",
        "id": "29ccf704-0a55-4368-b44d-ce594ae55da9"
    },
    {
        "author": "郭祥正",
        "paragraphs": [
            "聞道連雲絕世無，急飛輕櫂看規模。",
            "簾鈎低掛半輪月，江岸平分千里圖。",
            "颭颭金船流玉液，森森珠履踏冰壺。",
            "高材自是明堂柱，試作斯樓雄楚都。"
        ],
        "title": "寄題歷陽王純甫新作連雲觀二首  其二",
        "id": "2fc8a928-f4f8-4c07-a46e-e5c86ccdc9ff"
    },
    {
        "author": "郭祥正",
        "paragraphs": [
            "看君新作海邊樓，氣象雄兼四五州。",
            "把筆共題紅粉壁，開樽仍泛玉蟾秋。",
            "喜分符竹行千里，莫羨漁蓑退一丘。",
            "此别定爲生死隔，雪霜霑盡暮年頭。"
        ],
        "title": "送黄奉議知白州前宰清遠",
        "id": "1eafaddd-6183-4074-86c6-75879004270c"
    },
    {
        "author": "郭祥正",
        "paragraphs": [
            "盤龍首尾壓西東，寶塔稜層位正中。",
            "萬古林泉流王氣，六朝冠蓋入悲風。",
            "烟生城郭塵昏盡，月滿沙汀雪映空。",
            "回首臨川埋骨處，後來經緯付諸公。"
        ],
        "title": "次韻朱世昌察院登鍾山",
        "id": "fb60ae33-cd10-4c4b-b689-2ee90e4c081a"
    },
    {
        "author": "郭祥正",
        "paragraphs": [
            "一别成都揚子雲，夢魂飛斷每沾巾。",
            "金門賦奏龍蛇曉，原廟詩成錦繡春。",
            "顧我漫爲長醉客，非君誰是廣騷人。",
            "榮分符竹歸無路，盛送佳篇慰病身。"
        ],
        "title": "次韻答光守楊公濟見寄",
        "id": "a6b98730-0e62-4476-9e98-715ebed0aca6"
    },
    {
        "author": "郭祥正",
        "paragraphs": [
            "松檟相望孰俊名，高才暫屈浚遒城。",
            "公庭寂寂無留訟，四野熙熙有讓耕。",
            "未作鹽梅調鼎鼐，且鏗金玉直蓬瀛。",
            "病骸尚阻趨東閣，懷抱思君爲一傾。"
        ],
        "title": "病中先寄慎宰閻公達承議",
        "id": "21ba893a-125f-4993-ac71-558c5a212e08"
    },
    {
        "author": "郭祥正",
        "paragraphs": [
            "寒烟淡日滿滄洲，臺榭相通一徑幽。",
            "志欲吞吳嗟隔水，力能成魏密藏舟。",
            "紙窻趁曉開黄卷，蒲葉涵春付白鷗。",
            "千載廢興何可問，一樽濁酒更遲留。"
        ],
        "title": "陪朱行中龍圖飲澄惠院二首  其一",
        "id": "78cde0af-31b1-43cf-a5b6-fb8bf0959713"
    },
    {
        "author": "郭祥正",
        "paragraphs": [
            "島嶼回環水遶堤，碧蘆青荇密相依。",
            "凌風戰艦知何處，落日遊人尚未歸。",
            "細細佛香時入坐，雙雙沙鳥靜忘機。",
            "史君自是蓬萊客，倚遍欄干戀翠微。"
        ],
        "title": "陪朱行中龍圖飲澄惠院二首  其二",
        "id": "24a9ed9e-7226-4628-bb18-cd38d974057c"
    },
    {
        "author": "郭祥正",
        "paragraphs": [
            "十七年前載酒過，重來攜手喜如何。",
            "壽齊八十君方健，思及妻兒我已多。",
            "對檻殘花猶可賞，隔簾小妓且頻歌。",
            "人間事了無憂患，頭上光陰任擲梭。"
        ],
        "title": "再見吳淵卿長官時年八十一",
        "id": "361cb9bb-1ef5-4cf9-bc27-ca62537e9eca"
    },
    {
        "author": "郭祥正",
        "paragraphs": [
            "悠悠歲月走驚湍，四十三時便棄官。",
            "座上得陪諸老醉，樽前須盡一生歡。",
            "花含餘恨春將去，棋算成功局未殘。",
            "欲向金城傳盛事，新詩聊代畫圖看。"
        ],
        "title": "淵卿席上和李天貺四韻時與鍾離中散并予共四人",
        "id": "2e2c7eb2-3133-4b0c-bf4e-a0cb00f3d22b"
    },
    {
        "author": "郭祥正",
        "paragraphs": [
            "密竹疏松鬭老蒼，驚飛白鳥不成雙。",
            "樓船飄忽隨朝電，佛炬青熒徹夜窻。",
            "攜酒且來尋島嶼，投竿那用憶湖江。",
            "君看雨過鋪晴練，得句須令小謝降。"
        ],
        "title": "次韻行中龍圖遊後浦六首  其一",
        "id": "bc6ad653-a7b4-4171-8c83-9117f2db4728"
    },
    {
        "author": "郭祥正",
        "paragraphs": [
            "每欲收吳勢未任，遶城鑿浦跡堪尋。",
            "不知戰罷樓船散，空見春歸荇菜深。",
            "一坐清風吹往事，四筵白酒洗煩襟。",
            "公提椽筆詩無敵，未必張遼善醉吟。"
        ],
        "title": "次韻行中龍圖遊後浦六首  其二",
        "id": "cbc05cef-2dc3-4925-bd3a-6fccdde60fe7"
    },
    {
        "author": "郭祥正",
        "paragraphs": [
            "細柳高松綠映蒼，深沉臺榭晚生凉。",
            "沙邊宿鷺昏昏白，草際流螢點點光。",
            "投網舟移牽碧荇，採蓮人去濕紅裳。",
            "欲追逸調嗟何及，雨入盃盤歸興忙。"
        ],
        "title": "次韻行中龍圖遊後浦六首  其三",
        "id": "452946e4-09e1-408b-910c-e9175008e12b"
    },
    {
        "author": "郭祥正",
        "paragraphs": [
            "巨鎮還須濟世才，要賓覽古笑談開。",
            "蜀山迥出千螺秀，肥水長縈一带迴。",
            "猶有金城藏後浦，不唯銅雀起高臺。",
            "異時爭戰歸何處，秋雁年年去復來。"
        ],
        "title": "次韻行中龍圖遊後浦六首  其四",
        "id": "e22e62ef-22d2-4910-a680-f248ab5527e3"
    },
    {
        "author": "郭祥正",
        "paragraphs": [
            "錦櫂飛飛畫舫迎，焚香夾道看雙旌。",
            "佳賓談笑民同樂，善政循良鳥不驚。",
            "花島可憐春自舞，柳洲遙覺月微明。",
            "史君一飲詩千句，擲地渾如金玉聲。"
        ],
        "title": "次韻行中龍圖遊後浦六首  其五",
        "id": "758cd0b7-e7aa-4428-bfa7-a24a060f770e"
    },
    {
        "author": "郭祥正",
        "paragraphs": [
            "冠带淮西第一州，揚鞭得從史君遊。",
            "木魚聲斷東臺曉，水荇香傳後浦秋。",
            "雙脊自磨銅雀瓦，密雲時泛建溪甌。",
            "才清思健知無敵，且與衰殘作廕庥。"
        ],
        "title": "次韻行中龍圖遊後浦六首  其六",
        "id": "a05c6fba-8ea2-4e5d-8eda-09121ae62918"
    },
    {
        "author": "郭祥正",
        "paragraphs": [
            "公愛宣城心不休，當年應夢似崔侯。",
            "兩條溪水横穿市，十里昭山半在州。",
            "小杜一時誇俊逸，玄暉千載擅風流。",
            "青氈舊物雖勤請，金馬新恩定再留。"
        ],
        "title": "次韻行中龍圖思宣城",
        "id": "f39adcdb-0ee5-4f98-ba38-b30b3f278c4a"
    },
    {
        "author": "郭祥正",
        "paragraphs": [
            "仙梁飛去有遺壇，融結工夫玉未乾。",
            "一片碧烟鸞舞破，數枝紅蕊鹿銜殘。",
            "雨經梅澗芝田熟，路入蕭家月屋寒。",
            "晚景自憐行六十，欲求逐馬問黄冠。"
        ],
        "title": "寄題玉笥觀兼簡道正求逐馬草草名逐馬謂服之久則可以行逐良馬",
        "id": "0b7d7515-95fc-486f-9d64-48e2cf8881fd"
    },
    {
        "author": "郭祥正",
        "paragraphs": [
            "藹藹端門紫氣濃，卷簾蘭麝散和風。",
            "星環帝座天澄碧，繖映龍顔日透紅。",
            "寶扇參差移仗裏，金雞綽約下雲中。",
            "恩覃草木先春力，萬歲歡聲闔國同。"
        ],
        "title": "端門肆赦",
        "id": "aa9ccde5-9f9b-4353-b7b6-1498eecff276"
    },
    {
        "author": "郭祥正",
        "paragraphs": [
            "一番黄紙集羣材，南國儒英起草萊。",
            "至寶不逢知己鑑，束書重見下天來。",
            "壯心肯向明時屈，孤憤須臨濁酒開。",
            "許有新詩令我聽，夜堂還使鬼神哀。"
        ],
        "title": "王平甫下第南歸",
        "id": "e5a97bdf-b943-4e8d-96a3-76b631a1a9bd"
    },
    {
        "author": "郭祥正",
        "paragraphs": [
            "七十人稀九十翁，數椽寒屋歷溪東。",
            "俯窺聲利非吾事，自得逍遙與古同。",
            "三疊琴心調夜月，一盃茗酌送春風。",
            "趨庭有子明詩禮，善澤源源未可窮。"
        ],
        "title": "贈歷溪張居士",
        "id": "d554461b-bf43-4752-8b24-1110741f9a57"
    },
    {
        "author": "郭祥正",
        "paragraphs": [
            "宅据中洲四望寛，隔江山勢舞青鸞。",
            "岧嶤更起千尋閣，汗漫平吞萬里湍。",
            "傳業有兒須折桂，開樽留客共彈冠。",
            "霜消冰泮春將暖，魏闕遙瞻獨倚欄。"
        ],
        "title": "題濮陽氏新閣",
        "id": "86c91bab-c111-4074-8056-915f51327e02"
    },
    {
        "author": "郭祥正",
        "paragraphs": [
            "倦提椽筆厭承明，帝與兵符帥十城。",
            "簫鼓裂雲迎五馬，山川收雨引雙旌。",
            "藏舟浦暖魚頻躍，敎弩臺空雁不驚。",
            "入境觀風先可喜，秋田高下熟香秔。"
        ],
        "title": "代先書奉迎廬帥元輿待制",
        "id": "4533832d-4dff-4f17-98c4-fd663e6c90cd"
    },
    {
        "author": "郭祥正",
        "paragraphs": [
            "曲水浮基竹遶簷，月華初度晚凉添。",
            "羽觴灧灧荷敷綠，象箸森森笋迸尖。",
            "白眼傲時饒阮籍，素琴調曲慕陶潛。",
            "城居樂隱能如此，中散風流友弟兼。"
        ],
        "title": "許氏樂隱亭",
        "id": "3b85b576-892d-4940-9d5a-bae411d2124a"
    },
    {
        "author": "郭祥正",
        "paragraphs": [
            "賦似相如不遇知，喜聞鄉版薦麟兒。",
            "容身安穩書盈篋，與客翺翔酒滿巵。",
            "夜月影搖楊柳徑，秋風香散菊花籬。",
            "竇家千載傳遺美，一樹靈椿桂五枝。"
        ],
        "title": "重題嚴伯成秀才西齋喜其子高預鄉薦",
        "id": "2888fc97-01b0-466d-a50c-c6ea2f9721d8"
    },
    {
        "author": "郭祥正",
        "paragraphs": [
            "自得劉郎音信通，遂聞增秩喜無窮。",
            "江東子弟誰憐我，洛下文章只有公。",
            "形影蕭條千里外，交游零落百年中。",
            "何當老境重相遇，不話風流話苦空。"
        ],
        "title": "劉交侍禁書報王君安改官監懷州武德鎮鐸以詩喜之",
        "id": "de656ec2-6e7b-46f4-8101-e74e8dfa29d1"
    },
    {
        "author": "郭祥正",
        "paragraphs": [
            "冰澌合硯漫書空，密雪飄餘曉色通。",
            "萬里雲光同浩蕩，四邊山影隔溟濛。",
            "明明月窟迷驚兔，陣陣桑林叫朔風。",
            "不惜金龜將貰酒，欲招南郭苦寒翁。"
        ],
        "title": "雪中招徐子美秘校飲二首  其一",
        "id": "b4f9c977-936b-4afb-ab08-d47dfc147d3e"
    },
    {
        "author": "郭祥正",
        "paragraphs": [
            "霏霏皓雪翳長空，南郭緣何有徑通。",
            "訪戴船歸清興逸，姓袁人卧冷光濛。",
            "欲傾樽俎延高蓋，忽得篇章邁古風。",
            "四十年前除夜樂，如今相對兩衰翁。"
        ],
        "title": "雪中招徐子美秘校飲二首  其二",
        "id": "d25a6ffa-f765-420e-b7ae-d25649dfc6d1"
    },
    {
        "author": "郭祥正",
        "paragraphs": [
            "史君送客陟高臺，天宇澄清四望開。",
            "一字横空霜雁去，兩眉分碧楚江來。",
            "廟堂孰是調羮手，郡國猶淹濟世才。",
            "新酒正香鱸蟹美，籃輿何日許重陪。"
        ],
        "title": "史君梁奉議送客至高明軒爲予言登覽之勝作四韻戲寄",
        "id": "cf6111fd-7b6e-4a50-b688-563d1d5fa63b"
    },
    {
        "author": "郭祥正",
        "paragraphs": [
            "闊别天涯每愴然，相思只欲學飛仙。",
            "君承交辟專民事，我慕高風謝世緣。",
            "南郭不辭三徑遠，東山長與五雲連。",
            "會須載酒勤相過，齒髮蕭條各暮年。"
        ],
        "title": "次韻徐子美見懷兼簡湯君材",
        "id": "f421ccba-b3f5-49dd-b67f-15ad643ea865"
    },
    {
        "author": "郭祥正",
        "paragraphs": [
            "感公招我欲論詩，故歲新年頗後期。",
            "冰塞大江舟渡晚，雪迷官道馬行遲。",
            "深深畫戟雙開處，淺淺梅花半綻時。",
            "北闕除書應已到，願陪祖帳捧瓊巵。"
        ],
        "title": "將至壽州先寄知府龍圖三首  其一",
        "id": "2c3df4ba-d428-4b58-8030-dd2538ec098e"
    },
    {
        "author": "郭祥正",
        "paragraphs": [
            "短帽輕衫信馬蹄，只愁吟社爽襟期。",
            "曉回谷口禽聲軟，寒束梅梢春思遲。",
            "幸挹清標憐野逸，肯將孤憤累明時。",
            "聽公高論何由盡，應比醍醐灌漏巵。"
        ],
        "title": "將至壽州先寄知府龍圖三首  其二",
        "id": "0e35b0dd-b79e-4a8f-8fa6-9d14d29c5629"
    },
    {
        "author": "郭祥正",
        "paragraphs": [
            "采石江邊寂寞歸，壽陽重到信前期。",
            "聞韶忘味寧非美，傾蓋論交已恨遲。",
            "白鳳文章元出衆，青雲歧路合逢時。",
            "杏花正怯清明雨，强欲留連更一巵。"
        ],
        "title": "將至壽州先寄知府龍圖三首  其三",
        "id": "f987142f-30e6-4562-963c-bf32674a1873"
    },
    {
        "author": "郭祥正",
        "paragraphs": [
            "珠履繽紛宴壽陽，欄杆横出白雲傍。",
            "清淮倒影長橋活，古壘無春峽石荒。",
            "小艇鬭垂凹鼻釣，佳人猶學曉梅妝。",
            "史君筆力今誰敵，麗句須盈古錦囊。"
        ],
        "title": "置酒壽陽樓呈主公龍圖二首  其一",
        "id": "0054eb25-c400-46a5-93af-d284e70b0ce5"
    },
    {
        "author": "郭祥正",
        "paragraphs": [
            "置酒南樓瞰夕陽，逶迤淮影轉城傍。",
            "畫殘數幅山川舊，棋散一枰洲渚荒。",
            "細柳倚風相並舞，飛梅着地不成妝。",
            "坐中佳句誰先就，我欲窺公倒智囊。"
        ],
        "title": "置酒壽陽樓呈主公龍圖二首  其二",
        "id": "58728364-aea0-4c2f-979b-1d2b5024fd9d"
    },
    {
        "author": "郭祥正",
        "paragraphs": [
            "新樓與客一凭欄，眼界方驚阿堵寛。",
            "峽石倚天開玉壘，清淮浮日洗金丸。",
            "少陵才力吟非易，摩詰工夫畫亦難。",
            "向晚西風吹坐急，欲憑鴻鵠借修翰。"
        ],
        "title": "置酒西樓呈主公龍圖",
        "id": "9aec0165-cf7d-493b-ae9b-f4f2a6290251"
    },
    {
        "author": "郭祥正",
        "paragraphs": [
            "小亭危瞰二峰尖，禹跡千年氣象炎。",
            "浪濺日華金沸鼎，雲收山色鏡開匳。",
            "持杯選勝吟誰敵，與客忘形德愈謙。",
            "淺量爲公甘醉倒，扶頭准擬病厭厭。"
        ],
        "title": "置酒思禹亭呈主公龍圖",
        "id": "23d3c66a-2e43-45a3-aa2b-4523e00464e2"
    },
    {
        "author": "郭祥正",
        "paragraphs": [
            "要登畫戟發江南，千里春泥倦亦甘。",
            "力探禹工觀駭浪，却尋佛跡宴圜庵。",
            "欲陳舊學羞茅塞，喜聽新詩縱酒酣。",
            "歸去憶公勞夢想，冷猿幽鳥語相參。"
        ],
        "title": "别行中龍圖",
        "id": "4d9e29fd-b5ca-4200-a1f8-db10e95e8fda"
    },
    {
        "author": "郭祥正",
        "paragraphs": [
            "洛陽名譽弟兄兼，霧拂青天幸一瞻。",
            "善政及瓜民惜去，美材如玉士稱淹。",
            "風搖湖浪應須避，馬濺春泥不用嫌。",
            "聞說朝廷圖舊德，姓名交奏動宸嚴。"
        ],
        "title": "送廬倅趙習之朝奉還臺",
        "id": "0fcc5385-b30a-41e1-8d17-d9ea845ee151"
    },
    {
        "author": "郭祥正",
        "paragraphs": [
            "熙寧治蹟儼如新，聖主今朝用舊臣。",
            "松冒秋霜方見節，玉經爐炭始知真。",
            "具瞻盡喜周公入，論道誰先孟子醇。",
            "試作雲霖蘇旱暵，西疆猶有未來人。"
        ],
        "title": "聞宣州王左丞被召還闕擬送",
        "id": "bbd3dd70-f214-4631-b3cc-764c7a6c9d0b"
    },
    {
        "author": "郭祥正",
        "paragraphs": [
            "千艘飛櫓入淮灣，竹馬爭迎舊帥還。",
            "牛酒未頒諸邑下，旌旗先謁兩山間。",
            "武侯暫擁元戎節，裴度須歸上宰班。",
            "精義入神遺像在，載瞻堂廡淚重潸。"
        ],
        "title": "送王左丞移鎮金陵",
        "id": "5ea8e14f-39f6-44a8-bb6b-11c97ffc525a"
    },
    {
        "author": "郭祥正",
        "paragraphs": [
            "養浩深思孟氏醇，一堂窻戶更清新。",
            "篆香未過日停午，蟻酒初浮鶯弄春。",
            "枉尺直尋非我欲，仁民愛物任吾真。",
            "三年課績書優最，此地誰來繼後塵。"
        ],
        "title": "題史君梁正叔浩然堂",
        "id": "d70d02d4-ff8e-4499-bffe-9e06f05c1cde"
    },
    {
        "author": "郭祥正",
        "paragraphs": [
            "誰知北客與春期，乍見山桃一兩枝。",
            "却憶洛陽行樂處，賣花天氣晚晴時。"
        ],
        "title": "次韻和孔周翰侍郎洪州絕句十首  其一",
        "id": "0643c761-9d9f-415e-bfcb-bc9e91be0ced"
    },
    {
        "author": "郭祥正",
        "paragraphs": [
            "漁船歸盡晚江空，只有楊花罥細風。",
            "多少春愁與春恨，爲君都付酒盃中。"
        ],
        "title": "次韻和孔周翰侍郎洪州絕句十首  其二",
        "id": "d4542a38-709a-4cad-8ac7-38c0e16e4da3"
    },
    {
        "author": "郭祥正",
        "paragraphs": [
            "樓居且欲趁虚凉，九月江風未變霜。",
            "强把一樽開醉眼，長安不見又殘陽。"
        ],
        "title": "次韻和孔周翰侍郎洪州絕句十首  其三",
        "id": "b3bd55e3-5ba1-49db-83fb-93ec38989a99"
    },
    {
        "author": "郭祥正",
        "paragraphs": [
            "寸心無事自然灰，不是南柯一夢迴。",
            "水畔小樓無客到，獨攜笻杖等閒來。"
        ],
        "title": "次韻和孔周翰侍郎洪州絕句十首  其四",
        "id": "cbcc507b-9bff-4341-aaa5-28239b39fa5c"
    },
    {
        "author": "郭祥正",
        "paragraphs": [
            "行行楊柳古牆陰，擺盡春風綠轉深。",
            "俯仰自能無一事，何須投跡向山林。"
        ],
        "title": "次韻和孔周翰侍郎洪州絕句十首  其五",
        "id": "c6b7b307-2f9b-4238-b4a0-ec424b848e61"
    },
    {
        "author": "郭祥正",
        "paragraphs": [
            "江雲凝雨疾風過，陣馬爭回萬疊波。",
            "平地看時真一笑，鵬騰鼇倒欲如何。"
        ],
        "title": "次韻和孔周翰侍郎洪州絕句十首  其六",
        "id": "39d3af33-7a0f-42e6-ab61-2f99c176a997"
    },
    {
        "author": "郭祥正",
        "paragraphs": [
            "爲問荷華能白紅，東湖遙想鑑湖同。",
            "金龜換酒要佳客，歸櫂須乘月下風。"
        ],
        "title": "次韻和孔周翰侍郎洪州絕句十首  其七",
        "id": "078bc8ed-b19c-4811-8450-b36b1cefc03d"
    },
    {
        "author": "郭祥正",
        "paragraphs": [
            "不到天門未肯回，重山複嶺一時開。",
            "仙風桂露爭飄灑，襟袖都無世俗埃。"
        ],
        "title": "次韻和孔周翰侍郎洪州絕句十首  其八",
        "id": "8dfb63a4-2024-4886-bdb0-fe5caa85ec4d"
    },
    {
        "author": "郭祥正",
        "paragraphs": [
            "可憐一雨洗焦枯，卷盡浮雲日上初。",
            "獨倚高樓聊寫望，骨清神爽欲凌虚。"
        ],
        "title": "次韻和孔周翰侍郎洪州絕句十首  其九",
        "id": "bab3448d-e6b7-4ab7-b57c-06d32197f7fe"
    },
    {
        "author": "郭祥正",
        "paragraphs": [
            "東湖入望晚波平，蒲葉圓荷各自青。",
            "不用更尋徐孺宅，編茅搘竹一碑亭。"
        ],
        "title": "次韻和孔周翰侍郎洪州絕句十首  其一○",
        "id": "a079acf9-7868-422b-ac16-0c487c152441"
    },
    {
        "author": "郭祥正",
        "paragraphs": [
            "洗盡青春初變晴，曉光微散淡烟横。",
            "謝家池上無多景，只有黄鸝一兩聲。"
        ],
        "title": "金陵",
        "id": "b337ada8-54a5-4b78-8dc9-662f9ac8c085"
    },
    {
        "author": "郭祥正",
        "paragraphs": [
            "從來生計託魚鰕，賣得青錢付酒家。",
            "一醉不知波浪險，却垂長釣入蘆花。"
        ],
        "title": "漁者",
        "id": "a418f2f3-4b2f-4a5c-9663-c6309f06807c"
    },
    {
        "author": "郭祥正",
        "paragraphs": [
            "山頭臘雪未全消，山下春泉響石橋。",
            "方丈不知深幾許，馬行時有冷香飄。"
        ],
        "title": "琅琊道中",
        "id": "995e97c0-b8b8-456a-a87a-417cbcdce4dd"
    },
    {
        "author": "郭祥正",
        "paragraphs": [
            "平生最愛醉翁詩，遊遍琅琊想醉時。",
            "一代風流隨手盡，谷泉巖鳥不勝悲。"
        ],
        "title": "懷文忠公",
        "id": "33cbebff-bd01-4539-9c4f-ebb27559df80"
    },
    {
        "author": "郭祥正",
        "paragraphs": [
            "一庵春靜綠蘿舒，拂拂香風宴坐餘。",
            "只恐乘雲滄海去，未應池水老鯨魚。"
        ],
        "title": "日公綠蘿庵",
        "id": "ac507bfc-4752-4b2e-b671-f4616256a19a"
    },
    {
        "author": "郭祥正",
        "paragraphs": [
            "憂來何物可銷除，幸與秦毉校局圖。",
            "白黑勢成分勝負，不知柯爛得歸無。"
        ],
        "title": "示秦毉二首  其一",
        "id": "7efde9cd-6116-47d2-a7ea-e128d1db7fcd"
    },
    {
        "author": "郭祥正",
        "paragraphs": [
            "門臨池水靜無風，綠樹陰陰小徑通。",
            "時有秦生來過我，一枰成敗漫論功。"
        ],
        "title": "示秦毉二首  其二",
        "id": "c433cbf1-3cbf-427a-b4c2-0c558b420b47"
    },
    {
        "author": "郭祥正",
        "paragraphs": [
            "龍蟠井底待風雷，誰謂無功洗旱埃。",
            "昨夜山前行雨足，收藏頭角復歸來。"
        ],
        "title": "和松長老龍井",
        "id": "54ce8643-90c0-4373-9335-ca86f8008e8f"
    },
    {
        "author": "郭祥正",
        "paragraphs": [
            "一歲登樓只欲歸，得歸人事信難知。",
            "重來跨馬三千里，樓上春風爲我悲。"
        ],
        "title": "再至汀州倅宅南樓二首  其一",
        "id": "8808a3d5-dcd9-4ce3-86d0-c2eca026c869"
    },
    {
        "author": "郭祥正",
        "paragraphs": [
            "樓外青山似故人，雨餘山色靜無塵。",
            "青山依舊人還老，一片離愁掛晚春。"
        ],
        "title": "再至汀州倅宅南樓二首  其二",
        "id": "f2054e3f-c598-47ae-89d5-8888ea6fea71"
    },
    {
        "author": "郭祥正",
        "paragraphs": [
            "何處佳人玉笛吹，春風已過落梅時。",
            "行雲不動殘陽下，歡樂悲愁各自知。"
        ],
        "title": "聞笛",
        "id": "b7478f87-253e-4b31-9244-697349d38423"
    },
    {
        "author": "郭祥正",
        "paragraphs": [
            "欲上層樓足力微，世情塵事老方知。",
            "離騷一曲何人會，空使瀟湘鬼物悲。"
        ],
        "title": "再登南樓懷元輿三首  其一",
        "id": "53568fda-ad21-426f-aa1f-41f58b4683f9"
    },
    {
        "author": "郭祥正",
        "paragraphs": [
            "憂患欣逢賢故人，南樓解榻振衣塵。",
            "赤壺頻送兵厨酒，滿酌能回老病春。"
        ],
        "title": "再登南樓懷元輿三首  其二",
        "id": "3a42cae2-d243-4e72-9093-008c8054f875"
    },
    {
        "author": "郭祥正",
        "paragraphs": [
            "朽株難倚暖風吹，一日萌芽亦有時。",
            "試上高樓南北望，無私春力少人知。"
        ],
        "title": "再登南樓懷元輿三首  其三",
        "id": "8d6151d2-0057-41e7-b9dd-6312156c65eb"
    },
    {
        "author": "郭祥正",
        "paragraphs": [
            "能辭朝市隱山中，愛種青松聽好風。",
            "不學許由長洗耳，謬爲圖讖悦蕭公。"
        ],
        "title": "書陶弘景傳後",
        "id": "984561a1-7133-4262-a10d-01eb2444eab5"
    },
    {
        "author": "郭祥正",
        "paragraphs": [
            "睡覺紗厨酒尚醺，老來詩句怯題春。",
            "冥搜一夜添華髮，不認青銅鑑裏人。"
        ],
        "title": "次韻元輿十絕 睡起",
        "id": "c25eb931-f1a2-4d79-ac69-20ce54ae085a"
    },
    {
        "author": "郭祥正",
        "paragraphs": [
            "旋斸牆根數十尋，琅玕移種碧林林。",
            "何須待得鸞凰食，且欲炎天布好陰。"
        ],
        "title": "次韻元輿十絕 種竹二首 其一",
        "id": "2393dbd1-e378-47bf-a1be-aba9ef6da9fc"
    },
    {
        "author": "郭祥正",
        "paragraphs": [
            "龍角犀尖一夜長，爲憐剛節不須香。",
            "他時截作鯨鼇釣，豈止濃陰覆女牆。"
        ],
        "title": "次韻元輿十絕 種竹二首 其二",
        "id": "483fb1f2-9c81-48c6-9d60-5ee74593db08"
    },
    {
        "author": "郭祥正",
        "paragraphs": [
            "九十日春今日歸，丁寧鶯蝶莫相疑。",
            "明年信到梅梢早，不似人心有改時。"
        ],
        "title": "次韻元輿十絕 春歸四首 其一",
        "id": "4c0f99bd-07e0-43bd-a3ee-678c18c11ef2"
    },
    {
        "author": "郭祥正",
        "paragraphs": [
            "斷送春歸海水邊，淡烟輕吹半晴天。",
            "東皇若問人間事，爲報君王壽萬年。"
        ],
        "title": "次韻元輿十絕 春歸四首 其二",
        "id": "4718e5a9-fff3-425f-b76a-f7a0b8cafbf5"
    },
    {
        "author": "郭祥正",
        "paragraphs": [
            "青春歸去豈無情，分付朱明事已成。",
            "爲向殘年問消息，再吹陽律到枯莖。"
        ],
        "title": "次韻元輿十絕 春歸四首 其三",
        "id": "48d89b7a-7cc9-47b2-b1be-93ec3f58ea8f"
    },
    {
        "author": "郭祥正",
        "paragraphs": [
            "誰道青春去未回，我疑長在黄金盃。",
            "只嫌花片隨流水，蕩漾無情喚不來。"
        ],
        "title": "次韻元輿十絕 春歸四首 其四",
        "id": "a709e46f-900a-4489-8391-b0836c01d5bc"
    },
    {
        "author": "郭祥正",
        "paragraphs": [
            "手攜詩卷屢相過，要把青銅垢盡磨。",
            "言說從來無實義，更尋佳句欲如何。"
        ],
        "title": "次韻元輿十絕 答省師詩卷",
        "id": "b480da18-45e2-4e74-8426-72720c9c4c6c"
    },
    {
        "author": "郭祥正",
        "paragraphs": [
            "世情彈指旋成塵，物外論交只與君。",
            "試揀松陰投石坐，一盃分我建溪雲。"
        ],
        "title": "次韻元輿十絕 休師攜茶相過二首 其一",
        "id": "8b1975af-ecba-40f8-9a9f-05c1b5480624"
    },
    {
        "author": "郭祥正",
        "paragraphs": [
            "晚風吹坐忽生凉，旋碾新茶與客嘗。",
            "我本無心無所證，沉烟何事結圓光。"
        ],
        "title": "次韻元輿十絕 休師攜茶相過二首 其二",
        "id": "b2526962-055e-473d-bd3d-ed4703a0e98d"
    },
    {
        "author": "郭祥正",
        "paragraphs": [
            "同異從來勢所分，感君憐我屢過門。",
            "西風掃盡林間瘴，更欲相要倒一樽。"
        ],
        "title": "寄李伯華法曹",
        "id": "dd0853d0-5993-44e5-920f-33619759a431"
    },
    {
        "author": "郭祥正",
        "paragraphs": [
            "辭家倐忽已殘年，身世今爲海上仙。",
            "飽食紫蓴香味美，不知歸路隔三千。"
        ],
        "title": "食紫蓴赤鱘示王博士二首  其一",
        "id": "0d25ab03-f0fc-4f82-99e2-43d7f071ac58"
    },
    {
        "author": "郭祥正",
        "paragraphs": [
            "西湖寄榻絕逢迎，唯只雲山似有情。",
            "底事却忘遷謫恨，江南無此赤鱘羮。"
        ],
        "tags": [
            "西湖"
        ],
        "title": "食紫蓴赤鱘示王博士二首  其二",
        "id": "382301a8-1390-42db-8bed-b52ce117b4bb"
    },
    {
        "author": "郭祥正",
        "paragraphs": [
            "幽棲新卜野僧鄰，憔悴誰憐舊史君。",
            "幸有松聲吹驟雨，可須歌響遏行雲。"
        ],
        "title": "和休師見懷二首  其一",
        "id": "36b19aff-b435-4d62-85d2-c1462ebb6c79"
    },
    {
        "author": "郭祥正",
        "paragraphs": [
            "細路沿崖過女牆，壓枝黄橘旋分嘗。",
            "林間可樂無如此，更問嫦娥借月光。"
        ],
        "title": "和休師見懷二首  其二",
        "id": "d97c133b-9903-4adb-b40d-fac4c6508b60"
    },
    {
        "author": "郭祥正",
        "paragraphs": [
            "伴我林間倒一樽，西湖紫翠變黄昏。",
            "鳥遷深樹魚依藻，客散樽空亦閉門。"
        ],
        "tags": [
            "西湖"
        ],
        "title": "李伯華見過小飲二首  其一",
        "id": "2a3e9d89-61d5-479f-8b2d-fce335b67ed4"
    },
    {
        "author": "郭祥正",
        "paragraphs": [
            "感君飛蓋過雲林，濁酒沽來取次斟。",
            "冠幘欹斜傾醉耳，水聲松響洗塵心。"
        ],
        "title": "李伯華見過小飲二首  其二",
        "id": "1005f047-f8d8-4f40-8e49-65c7779f550e"
    },
    {
        "author": "郭祥正",
        "paragraphs": [
            "有兒不娶似龎公，香火傳家悟性空。",
            "父子相扶俱白髮，人間能有幾人同。"
        ],
        "title": "陳老父攜茶見訪因留小飲二首  其一",
        "id": "0cbc25da-8e18-4b60-8eee-3810d99e427b"
    },
    {
        "author": "郭祥正",
        "paragraphs": [
            "憐我非辜掛網羅，手攜笻杖數相過。",
            "一杯得伴仙翁醉，讒喙雖長奈我何。"
        ],
        "title": "陳老父攜茶見訪因留小飲二首  其二",
        "id": "4cb91e62-5333-4853-9423-714baf4184f8"
    },
    {
        "author": "郭祥正",
        "paragraphs": [
            "南漳佛子素多聞，穎秀從來更出羣。",
            "無量寶臺師化坐，一盂香飯我求分。"
        ],
        "title": "病中寄休師三首  其一",
        "id": "19a42a89-a937-4182-a73f-30dfc1ff97a3"
    },
    {
        "author": "郭祥正",
        "paragraphs": [
            "元無一物不須空，寄語文殊任過從。",
            "輾轉形骸聊示疾，坐分高廣頗相容。"
        ],
        "title": "病中寄休師三首  其二",
        "id": "9d293afe-790d-43ed-857a-82aeb2237b48"
    },
    {
        "author": "郭祥正",
        "paragraphs": [
            "僧窻寄榻斷來車，一飯供盤只野蔬。",
            "癘鬼見侵寧有智，我今皮骨已無餘。"
        ],
        "title": "病中寄休師三首  其三",
        "id": "5e682868-0a9f-4756-bd14-6b8682905f88"
    },
    {
        "author": "郭祥正",
        "paragraphs": [
            "營居未就借僧居，貝篆翻尋頗食蔬。",
            "獨步青苔人散後，旋收紅柿鳥分餘。"
        ],
        "title": "所居",
        "id": "dbb0511e-c209-4ea2-958b-754539d94fb4"
    },
    {
        "author": "郭祥正",
        "paragraphs": [
            "雪竹生芽玉一簪，北人此味豈嘗諳。",
            "病中得食勝牛乳，行矣阿難師勿慚。"
        ],
        "title": "休師惠雪筍",
        "id": "b43a30b2-ae33-4b56-a703-54ae36c419e9"
    },
    {
        "author": "郭祥正",
        "paragraphs": [
            "感君風誼我何堪，問遺時時過草庵。",
            "今歲未知霜蟹美，一餐還似到江南。"
        ],
        "title": "謝阮幾聖惠大蟹",
        "id": "f4cf9590-992c-47cf-82bf-8327e298939c"
    },
    {
        "author": "郭祥正",
        "paragraphs": [
            "轉山樓閣路相通，屢得分經丈室中。",
            "六入循元無重濁，三緣故斷出樊籠。"
        ],
        "title": "津梁方丈",
        "id": "008cae36-3c61-4810-a6c8-f788c7b1b385"
    },
    {
        "author": "郭祥正",
        "paragraphs": [
            "下方遙憶上方僧，素月青林隔幾層。",
            "鐘磬聲沉香篆熄，只應詩思冷如冰。"
        ],
        "title": "月下懷廣勝華師",
        "id": "52c52d5d-8a1f-440e-81fe-39943b0e8e7b"
    },
    {
        "author": "郭祥正",
        "paragraphs": [
            "邂逅營居得近僧，唯師更住最高層。",
            "半甌香茗浮春雪，一飯寒蔬带曉冰。"
        ],
        "title": "題華師院壁",
        "id": "de57b4d4-0ea8-436a-85ea-2f409b020ee4"
    },
    {
        "author": "郭祥正",
        "paragraphs": [
            "十里湖山紫翠秋，師居獨占一巖幽。",
            "談經已許分吾坐，更有新詩索獻酬。"
        ],
        "title": "全師惠詩",
        "id": "8107ed7f-3e4d-434f-a569-e381c7b5d8df"
    },
    {
        "author": "郭祥正",
        "paragraphs": [
            "不服丹砂不養真，老來天與健精神。",
            "自憐五十頭垂雪，始見人間百歲人。"
        ],
        "title": "百歲王姥自云平生未嘗服藥",
        "id": "ba910520-7763-4b28-a953-5d1eb017e833"
    },
    {
        "author": "郭祥正",
        "paragraphs": [
            "紅浪滔天玉海春，方壺有路可藏真。",
            "長鯨一吸桑田變，知是人間幾歲人。"
        ],
        "title": "酒海吾飲器也",
        "id": "f57f66e0-5da2-43c5-823d-3d1955d64b96"
    },
    {
        "author": "郭祥正",
        "paragraphs": [
            "君家大阮最能詩，又見麟孫出盛時。",
            "筆力縱横驅陣馬，成才不患少人知。"
        ],
        "title": "寄陳顯仁秀才二首  其一",
        "id": "9e407465-38fe-4f8f-8507-104d059b9451"
    },
    {
        "author": "郭祥正",
        "paragraphs": [
            "自憐破甑已無堪，况復經年臥瘴巖。",
            "忽得新詩慰牢落，却疑仙露灑塵衫。"
        ],
        "title": "寄陳顯仁秀才二首  其二",
        "id": "20240006-ec4f-4897-aeb8-e89f01dcf6f8"
    },
    {
        "author": "郭祥正",
        "paragraphs": [
            "玳瑁裁冠犀作簪，正宜蕭散野人心。",
            "從今頂戴抛烏帽，一任秋霜兩鬢侵。"
        ],
        "title": "君儀惠玳瑁冠犀簪并分泉守茶六餅二首  其一",
        "id": "13b92ce9-8cbd-4f8b-852b-ee19a16679e0"
    },
    {
        "author": "郭祥正",
        "paragraphs": [
            "分送泉州太守茶，團團紫餅社前芽。",
            "從今不復憂煩渴，時取甘泉煮雪華。"
        ],
        "title": "君儀惠玳瑁冠犀簪并分泉守茶六餅二首  其二",
        "id": "509cefda-963d-4660-9ac5-2a8944dc25ff"
    },
    {
        "author": "郭祥正",
        "paragraphs": [
            "謝公投老宅鍾山，門外江潮去復還。",
            "欲買扁舟都載月，一身和影伴公閒。"
        ],
        "title": "寄王丞相荆公",
        "id": "043265eb-f944-4809-83a7-cfb67618fe56"
    },
    {
        "author": "郭祥正",
        "paragraphs": [
            "溝水迴環蓮子多，小橋時有野禽過。",
            "移船更近東陂去，冉冉黄塵奈我何。"
        ],
        "title": "次韻和上荆公",
        "id": "a7cf3712-ff70-41b4-8f49-a24ab3bb5250"
    },
    {
        "author": "郭祥正",
        "paragraphs": [
            "隄防興作幾時休，自笑羸驂不少留。",
            "身與春風來鄭國，心隨汴水到揚州。",
            "無功便合歸耕去，有命寧煩枉道求。",
            "白日西沉更回首，問人何處是重樓。"
        ],
        "title": "原武按堤  其一",
        "id": "71bade9f-6618-4691-a06d-e253e5bbd205"
    },
    {
        "author": "郭祥正",
        "paragraphs": [
            "原武城西看杏花，紛紛紅雪委黄沙。",
            "何如姑熟溪頭見，照水蒙烟小謝家。"
        ],
        "title": "原武按堤  其二",
        "id": "620a7687-03ca-49ff-b5b8-6521ff4d8dd1"
    },
    {
        "author": "郭祥正",
        "paragraphs": [
            "黄塵蔽日晚風高，兩目昏花客思勞。",
            "却憶江南漁父樂，河魨入網采蔞蒿。"
        ],
        "title": "原武按堤  其三",
        "id": "2bceb082-7420-47e1-9318-b4cfaacb2c42"
    },
    {
        "author": "郭祥正",
        "paragraphs": [
            "聖賢君相繼虞唐，問罪戎夷復故疆。",
            "不得一軍提將印，漫來淤地閲隄防。"
        ],
        "title": "原武按堤  其四",
        "id": "f152bcf2-f852-4ec6-9905-a4965b66efbc"
    },
    {
        "author": "郭祥正",
        "paragraphs": [
            "白駒馳隙鬢毛斑，簿領紛紛世愈難。",
            "安得一軍提將印，横行西域斬樓蘭。"
        ],
        "title": "原武按堤  其五",
        "id": "91d6db36-dd3b-4245-a7fa-a43fd6aa8d5d"
    },
    {
        "author": "郭祥正",
        "paragraphs": [
            "雲溶溶，風習習，桃花露點臙脂濕。",
            "青春歸盡人未歸，原武岡頭時獨立。"
        ],
        "title": "原武按堤  其六",
        "id": "fb91b005-0369-44fc-bbe7-4fa85187a092"
    },
    {
        "author": "郭祥正",
        "paragraphs": [
            "刑場訖事欲分攜，猶有殘花戀故枝。",
            "更遶庭陰行數匝，九人重到定難期。"
        ],
        "title": "書景德寺刑法試官題名後",
        "id": "5fa595aa-5cd5-4d29-adf9-aa8ea285b44f"
    },
    {
        "author": "郭祥正",
        "paragraphs": [
            "莆田乾荔老楊妃，誰在開元得見之。",
            "却憶沉香亭北畔，輕紅曾照赭黄衣。"
        ],
        "title": "君儀惠莆田陳紫荔乾即蔡君謨謂之老楊妃者二首  其一",
        "id": "2bbb1742-57ff-49f2-a90b-7f2804d5bc16"
    },
    {
        "author": "郭祥正",
        "paragraphs": [
            "紅綃皮皺核丁香，日曝風凝玉露漿。",
            "不向海邊爲逐客，長安無此荔枝嘗。"
        ],
        "title": "君儀惠莆田陳紫荔乾即蔡君謨謂之老楊妃者二首  其二",
        "id": "3afc5827-5ca3-42f4-9df9-304348589026"
    },
    {
        "author": "郭祥正",
        "paragraphs": [
            "禪定安詳元契佛，年華八十尚能詩。",
            "何人斷臂來求法，庭柏蕭蕭度歲時。"
        ],
        "title": "崇因老禪詮公攜詩見訪",
        "id": "5c818f04-3186-4ba9-b65b-c31ba0890380"
    },
    {
        "author": "郭祥正",
        "paragraphs": [
            "清風吹坐冷蕭蕭，更有南溪透海潮。",
            "白酒一樽須酩酊，荔枝紅映碧芽蕉。"
        ],
        "title": "安止同登王園葆光閣二首  其一",
        "id": "501fcb09-53c2-4f17-a7d2-f55e062864b7"
    },
    {
        "author": "郭祥正",
        "paragraphs": [
            "海潮溪鷺絕纖塵，酒浪燈花自在春。",
            "醒眼莫嫌長醉客，回頭俱是幻泡身。"
        ],
        "title": "安止同登王園葆光閣二首  其二",
        "id": "20e31a6d-90a5-4d1d-8533-4f29f9de8c9c"
    },
    {
        "author": "郭祥正",
        "paragraphs": [
            "門無車馬綠生苔，今日軒窻爲我開。",
            "邂逅同爲方外客，得攜笻杖等閒來。"
        ],
        "title": "訪林居士",
        "id": "bf0852d7-adc9-4685-96c3-4616181f99ce"
    },
    {
        "author": "郭祥正",
        "paragraphs": [
            "鬢髮鬖鬖一幅巾，可將身世等浮雲。",
            "人間禍患無如我，物外逍遙只有君。"
        ],
        "title": "和安止登山",
        "id": "7d04da08-07ce-46a2-85ba-e623e434eee4"
    },
    {
        "author": "郭祥正",
        "paragraphs": [
            "家風清白世相傳，自小能吟晚好禪。",
            "瀟灑一軒無長物，荔枝茶品寫遺篇。"
        ],
        "title": "白蓮日師北軒",
        "id": "a4ad3e2d-3ef3-405b-9d0c-ea41e2ad6b07"
    },
    {
        "author": "郭祥正",
        "paragraphs": [
            "雲本無心師亦閒，閒身聊臥白雲間。",
            "白雲不滅身長在，時往香臺請供還。"
        ],
        "title": "齊公長老臥雲軒二首  其一",
        "id": "5beedc8f-3959-4782-aa9e-1af4e8caf44a"
    },
    {
        "author": "郭祥正",
        "paragraphs": [
            "安詳禪定悟塵勞，放去收來没一毫。",
            "門掩白雲聊晝臥，世間言說付兒曹。"
        ],
        "title": "齊公長老臥雲軒二首  其二",
        "id": "8dc831a5-56f8-4779-b9d2-32a4547063e8"
    },
    {
        "author": "郭祥正",
        "paragraphs": [
            "百年光景逐飛螢，會脱塵勞只有僧。",
            "一飯聊爲清凈樂，福田求報我何能。"
        ],
        "title": "秀公見喜飯僧二首  其一",
        "id": "bad09587-ac6c-4ddd-9b55-d07958c74ec4"
    },
    {
        "author": "郭祥正",
        "paragraphs": [
            "審觀六入本來空，覺海迷波理亦同。",
            "滿鉢香秔聊共飽，此緣不落有爲中。"
        ],
        "title": "秀公見喜飯僧二首  其二",
        "id": "29e27052-e0a6-44eb-8e63-14fd9f63cf0a"
    },
    {
        "author": "郭祥正",
        "paragraphs": [
            "深深樓殿妙峰攢，竹露松風夏亦寒。",
            "莫道西湖近乾淺，此中曾有老龍蟠。"
        ],
        "tags": [
            "西湖"
        ],
        "title": "國清院",
        "id": "d16a71c0-d5b8-4cf3-81d0-168ca181ff45"
    },
    {
        "author": "郭祥正",
        "paragraphs": [
            "患難相親似子稀，倐然分手重傷悲。",
            "官閑肯憶西湖上，淡月寒梅只自知。"
        ],
        "tags": [
            "西湖"
        ],
        "title": "送李伯華",
        "id": "59739312-e659-4593-ac34-de09608774b0"
    },
    {
        "author": "郭祥正",
        "paragraphs": [
            "邂逅相逢瘴海頭，白雲黄菊漫遲留。",
            "他年江浙能尋我，多在蘆花擬釣舟。"
        ],
        "title": "送吳山人二首  其一",
        "id": "88679097-53d5-4a5a-9911-3e748321ad19"
    },
    {
        "author": "郭祥正",
        "paragraphs": [
            "生死波中止一漚，離家失子已忘憂。",
            "只思北苑春芽熟，安得騎鯨逐俊游。"
        ],
        "title": "送吳山人二首  其二",
        "id": "c6853026-4c27-42d4-bc93-23e35401b22c"
    },
    {
        "author": "郭祥正",
        "paragraphs": [
            "羣山高下漫湖漘，暝靄朝霞物物新。",
            "驛道更穿東北去，青銅影裏看行人。"
        ],
        "title": "阮師旦希聖徹垣開軒而東湖仙亭射的諸山如在掌上予爲之名曰新軒蓋取景物變態新新無窮之義賦十絕句  其一",
        "id": "e469985b-aa36-461b-a3a0-ef4056e174f8"
    },
    {
        "author": "郭祥正",
        "paragraphs": [
            "東湖水似鑑湖明，紅白荷花自在生。",
            "只有香風吹客座，更無煩暑到簷楹。"
        ],
        "title": "阮師旦希聖徹垣開軒而東湖仙亭射的諸山如在掌上予爲之名曰新軒蓋取景物變態新新無窮之義賦十絕句  其二",
        "id": "b886aeda-81a2-4be5-854f-76e16f74218b"
    },
    {
        "author": "郭祥正",
        "paragraphs": [
            "軒窻得地向湖開，要客登臨共一盃。",
            "白鳥探魚長不去，清風吹水等閒來。"
        ],
        "title": "阮師旦希聖徹垣開軒而東湖仙亭射的諸山如在掌上予爲之名曰新軒蓋取景物變態新新無窮之義賦十絕句  其三",
        "id": "b5409b28-46d6-48d4-9466-850637c20242"
    },
    {
        "author": "郭祥正",
        "paragraphs": [
            "一軒正在碧湖傍，蓮子枯時荇菜香。",
            "最愛夜深鷗鷺散，釣船明月似瀟湘。"
        ],
        "title": "阮師旦希聖徹垣開軒而東湖仙亭射的諸山如在掌上予爲之名曰新軒蓋取景物變態新新無窮之義賦十絕句  其四",
        "id": "837a2bcc-d345-44ed-95c2-70041e9a9227"
    },
    {
        "author": "郭祥正",
        "paragraphs": [
            "湖外青山案几横，卷簾幽坐少逢迎。",
            "一鈎香餌看魚上，萬頃金波待月生。"
        ],
        "title": "阮師旦希聖徹垣開軒而東湖仙亭射的諸山如在掌上予爲之名曰新軒蓋取景物變態新新無窮之義賦十絕句  其五",
        "id": "20745da7-2619-4fa2-9dbe-562c8c47f7e1"
    },
    {
        "author": "郭祥正",
        "paragraphs": [
            "一湖綠水當窻淨，百里青山卷箔開。",
            "只恐夕陽催客去，不嫌幽鳥趁人來。"
        ],
        "title": "阮師旦希聖徹垣開軒而東湖仙亭射的諸山如在掌上予爲之名曰新軒蓋取景物變態新新無窮之義賦十絕句  其六",
        "id": "cf423a11-e7a6-49e7-bccc-c1d860621cd8"
    },
    {
        "author": "郭祥正",
        "paragraphs": [
            "一炷沈烟一案書，憐君重葺紫霞居。",
            "溪山朝暮能新美，世慮塵緣併掃除。"
        ],
        "title": "阮師旦希聖徹垣開軒而東湖仙亭射的諸山如在掌上予爲之名曰新軒蓋取景物變態新新無窮之義賦十絕句  其七",
        "id": "a0f07734-8db6-4bdd-bbe5-7d3e6dd2b210"
    },
    {
        "author": "郭祥正",
        "paragraphs": [
            "鋤去蒿萊地勢平，開軒瀟灑瞰東城。",
            "湖山變盡朝昏景，只欠青猿一兩聲。"
        ],
        "title": "阮師旦希聖徹垣開軒而東湖仙亭射的諸山如在掌上予爲之名曰新軒蓋取景物變態新新無窮之義賦十絕句  其八",
        "id": "c1dad92a-011c-49e2-a674-74526aaba5fb"
    },
    {
        "author": "郭祥正",
        "paragraphs": [
            "誰知城郭有山林，選勝營居遣壯心。",
            "一片遠烟添暮色，數聲歸鳥變春音。"
        ],
        "title": "阮師旦希聖徹垣開軒而東湖仙亭射的諸山如在掌上予爲之名曰新軒蓋取景物變態新新無窮之義賦十絕句  其九",
        "id": "664a1d32-13cb-44b4-a61f-0daf35d7c0c9"
    },
    {
        "author": "郭祥正",
        "paragraphs": [
            "仙庭射的鬭崔嵬，紫翠飄飄落酒盃。",
            "更待春陰須一往，要看雷雨過湖來。"
        ],
        "title": "阮師旦希聖徹垣開軒而東湖仙亭射的諸山如在掌上予爲之名曰新軒蓋取景物變態新新無窮之義賦十絕句  其一○",
        "id": "6b345924-fd29-441d-9ecb-af4b76606765"
    },
    {
        "author": "郭祥正",
        "paragraphs": [
            "尋春行過古城東，春氣先從海角通。",
            "池草怯霜拳嫩綠，山桃迎日展新紅。"
        ],
        "title": "次韻安止春詞十首  其一",
        "id": "511d2f94-e56e-4118-bbc3-7446abf1c924"
    },
    {
        "author": "郭祥正",
        "paragraphs": [
            "池塘新水碧泱泱，楊柳牽風綠線長。",
            "已信形骸隨野馬，不思功業到巖廊。"
        ],
        "title": "次韻安止春詞十首  其二",
        "id": "df063b43-f69e-4234-8cbb-382fb08e6350"
    },
    {
        "author": "郭祥正",
        "paragraphs": [
            "一聽春聲只自悲，山山相應鷓鴣啼。",
            "却尋花島看花處，水上紅雲數片低。"
        ],
        "title": "次韻安止春詞十首  其三",
        "id": "50bafd29-ee37-47a8-98e8-60540472a437"
    },
    {
        "author": "郭祥正",
        "paragraphs": [
            "一杯濁酒覽春光，人世紛紛任短長。",
            "細草自勻新歲綠，落梅猶散去年香。"
        ],
        "title": "次韻安止春詞十首  其四",
        "id": "9a3907a5-de20-4acd-b09f-aa64cbb813cc"
    },
    {
        "author": "郭祥正",
        "paragraphs": [
            "雲影暮時鶯語低，花枝深處蝶魂迷。",
            "青樓不遠要佳客，錦纜牽船更向西。"
        ],
        "title": "次韻安止春詞十首  其五",
        "id": "bd5a93c3-bb65-4166-952d-b66047e03726"
    },
    {
        "author": "郭祥正",
        "paragraphs": [
            "草色葱蒼遍冢丘，花枝紅白倚城頭。",
            "憑誰喚取王摩詰，畫出傷春一段愁。"
        ],
        "title": "次韻安止春詞十首  其六",
        "id": "0207a69c-09dc-4f22-b13a-189ca9b72db5"
    },
    {
        "author": "郭祥正",
        "paragraphs": [
            "茸茸綠芷香先吐，點點緋桃萼半敷。",
            "却憶江南江水滿，一條晴練接天鋪。"
        ],
        "title": "次韻安止春詞十首  其七",
        "id": "488205af-2dff-4396-8c40-ef34f3f4de37"
    },
    {
        "author": "郭祥正",
        "paragraphs": [
            "數行徙倚迎風柳，幾樹參差照水花。",
            "最惜去年梁上燕，會隨春色到貧家。"
        ],
        "title": "次韻安止春詞十首  其八",
        "id": "ffcfb0cf-5b82-4374-ac5b-57bcfcc1a713"
    },
    {
        "author": "郭祥正",
        "paragraphs": [
            "青春又送一年來，不道春霜兩鬢催。",
            "春淺春深春自老，且將懷抱向春開。"
        ],
        "title": "次韻安止春詞十首  其九",
        "id": "27f3b0c1-3abd-4b41-bdb0-72edda798d0f"
    },
    {
        "author": "郭祥正",
        "paragraphs": [
            "花開遊女鬭明妝，馬上誰憐白首郎。",
            "社叟從今歌擊壤，詩人不用歎繁霜。"
        ],
        "title": "次韻安止春詞十首  其一○",
        "id": "438f9d32-85a7-4952-9a3a-ff722d51d53c"
    },
    {
        "author": "郭祥正",
        "paragraphs": [
            "關關禽語弄輕風，决决田流上下通。",
            "行過小橋穿竹塢，山花時見一枝紅。"
        ],
        "title": "又和  其一",
        "id": "f9d7a85e-a835-4af0-983d-bd701f30cea6"
    },
    {
        "author": "郭祥正",
        "paragraphs": [
            "無數幽花覆水香，一條輕素引烟長。",
            "客情春恨都諳盡，把筆題詩獨遶廊。"
        ],
        "title": "又和  其二",
        "id": "87344033-2fab-4a10-8853-c881f54b88cf"
    },
    {
        "author": "郭祥正",
        "paragraphs": [
            "新鶯求友出林飛，穀穀催耕着處啼。",
            "野渡無人芳草碧，前山欲雨暮雲低。"
        ],
        "title": "又和  其三",
        "id": "5692a74f-8737-454e-a651-7cd3121cdc37"
    },
    {
        "author": "郭祥正",
        "paragraphs": [
            "斜日會扶嵐氣暖，好風能送笛聲長。",
            "倦投芳草人人醉，流出殘花澗澗香。"
        ],
        "title": "又和  其四",
        "id": "d5b7bccc-7ceb-4f1b-a1f1-1e60973042c6"
    },
    {
        "author": "郭祥正",
        "paragraphs": [
            "花枝自倚青春笑，客恨須憑濁酒迷。",
            "望斷夕陽無問處，只今應照故園西。"
        ],
        "title": "又和  其五",
        "id": "9739c35f-0c22-467c-a0ff-c4c33080ea99"
    },
    {
        "author": "郭祥正",
        "paragraphs": [
            "春事須臾不可留，花枝爭上少年頭。",
            "欲乘舴艋凌波去，何處佳人似莫愁。"
        ],
        "title": "又和  其六",
        "id": "f78332d9-1207-47e2-877b-e0eb20382e14"
    },
    {
        "author": "郭祥正",
        "paragraphs": [
            "花笑鶯啼酒可沽，山光水影淡烟敷。",
            "垂楊欲礙春歸路，更放輕綿匝地鋪。"
        ],
        "title": "又和  其七",
        "id": "02270851-6a6e-4e83-9a63-7a4c9f2c7352"
    },
    {
        "author": "郭祥正",
        "paragraphs": [
            "營巢新燕驚垂幙，採蕊嬌蜂避落花。",
            "着處風光濃似酒，行人何事苦思家。"
        ],
        "title": "又和  其八",
        "id": "6c4aa287-6704-4e84-9a7d-810cc2e13544"
    },
    {
        "author": "郭祥正",
        "paragraphs": [
            "尋春眷眷惜春回，四序相新一氣催。",
            "桃李無言貪結子，野棠閒淡爲誰開。"
        ],
        "title": "又和  其九",
        "id": "5c6749a0-a68a-49cc-9c08-9ebbcc3fca29"
    },
    {
        "author": "郭祥正",
        "paragraphs": [
            "盈筐鬭草紅裙女，嚲袖香毬白面郎。",
            "歸去不嫌清夜冷，李花枝上月凝霜。"
        ],
        "title": "又和  其一○",
        "id": "f8a2d9d1-6400-4fe7-9c72-a90450826039"
    },
    {
        "author": "郭祥正",
        "paragraphs": [
            "一徑沿崖踏蒼壁，半塢寒雲抱泉石。",
            "山翁酒熟不出門，殘花滿地無行跡。"
        ],
        "tags": [
            "抒情",
            "生活",
            "隐居"
        ],
        "title": "訪隱者",
        "id": "f146ff47-0826-4678-af6f-fbd1c5574e98"
    },
    {
        "author": "郭祥正",
        "paragraphs": [
            "六博成書意在仙，每要佳客造玄天。",
            "不由功行渾由彩，一局升沉亦偶然。"
        ],
        "title": "題蘇紫霞選仙集後二首  其一",
        "id": "a271057f-9f72-4cbe-bdb6-4d8bd4ad90f2"
    },
    {
        "author": "郭祥正",
        "paragraphs": [
            "知君本是紫霞仙，夢入瑤池泛酒船。",
            "功行已成真馭遠，却嗟塵世閲遺篇。"
        ],
        "title": "題蘇紫霞選仙集後二首  其二",
        "id": "42e5e248-6251-42fc-bac9-e7aff34a1955"
    },
    {
        "author": "郭祥正",
        "paragraphs": [
            "平生愛酒養天真，醉眼聊爲混俗人。",
            "玉斗貯來紅浪溢，感君添我海中春。"
        ],
        "title": "謝陳昌國惠酒二首  其一",
        "id": "e3c65991-15e4-457c-8796-4e3591218a49"
    },
    {
        "author": "郭祥正",
        "paragraphs": [
            "欲瀉瓊漿洗我憂，玉壺分送不知休。",
            "醉來一覺還鄉夢，看盡江南二十州。"
        ],
        "title": "謝陳昌國惠酒二首  其二",
        "id": "44f39704-93c7-4d2f-8ed4-23ec7cb4f965"
    },
    {
        "author": "郭祥正",
        "paragraphs": [
            "飛簷赤白壓層丘，見盡漳南一半州。",
            "倦步且來消午暑，穿雲此去徹鼇頭。"
        ],
        "title": "半漳亭",
        "id": "0fe4f70e-e037-4bd8-8735-4849f30c446d"
    },
    {
        "author": "郭祥正",
        "paragraphs": [
            "榕陰缺處見西山，步遍牆陰落照間。",
            "誰信史君無一事，只知終日與僧閒。"
        ],
        "title": "城東延福禪院避暑五首  其一",
        "id": "206ab56f-5fd6-48e1-a986-0124b1f073e7"
    },
    {
        "author": "郭祥正",
        "paragraphs": [
            "暑雨霏微濕翠嵐，共投蕭寺解塵驂。",
            "黄粱初熟鱘羮美，恰稱嵇家七不堪。"
        ],
        "title": "城東延福禪院避暑五首  其二",
        "id": "857c1d61-c3fd-4f1e-a37a-fbfa961ea711"
    },
    {
        "author": "郭祥正",
        "paragraphs": [
            "急手輕調北苑茶，未收雲霧乳成花。",
            "靈襟習習清風起，歸夢遙知不到家。"
        ],
        "title": "城東延福禪院避暑五首  其三",
        "id": "47367748-9e5d-49a0-91af-0440b7f0da9d"
    },
    {
        "author": "郭祥正",
        "paragraphs": [
            "碧玉枝柯柑橘林，開花結子未成金。",
            "何當爛熟經霜露，更約提壺一訪尋。"
        ],
        "title": "城東延福禪院避暑五首  其四",
        "id": "f09c05fc-35bb-44f0-a040-b7e30d065364"
    },
    {
        "author": "郭祥正",
        "paragraphs": [
            "隔澗人家通小橋，家家沽酒可相邀。",
            "深沈榕葉遮煩日，浩蕩風頭駕晚潮。"
        ],
        "title": "城東延福禪院避暑五首  其五",
        "id": "72b602fe-09b1-4a6b-a730-3a89e6a3043c"
    },
    {
        "author": "郭祥正",
        "paragraphs": [
            "枝條相軋碧雲濃，襯出驪珠落照中。",
            "未說甘香消酷熱，且看纖手擘輕紅。"
        ],
        "title": "荔枝二首  其一",
        "id": "a0955f92-8921-4dc2-b405-93f96c3edf85"
    },
    {
        "author": "郭祥正",
        "paragraphs": [
            "暑館風沈睡眼醒，荔枝新熟暗香生。",
            "玉纖爲剥紅綃顆，甘露初凝濕水晶。"
        ],
        "title": "荔枝二首  其二",
        "id": "a4446f31-1a65-4266-b88a-a09f5f861f77"
    },
    {
        "author": "郭祥正",
        "paragraphs": [
            "縱横才略領千兵，鵰鶚羣飛戰艦輕。",
            "海浪掀天須破賊，始知名將是儒生。"
        ],
        "title": "寄資深承事行營二首  其一",
        "id": "41287b84-79ae-4d03-91c3-0613ec9a2c90"
    },
    {
        "author": "郭祥正",
        "paragraphs": [
            "黄梅欲落雨霏霏，想過重岡濕戰衣。",
            "破賊有期先可喜，裂雲簫鼓待君歸。"
        ],
        "title": "寄資深承事行營二首  其二",
        "id": "ed61234d-2ba8-4c56-b1b8-c8f04387ac0c"
    },
    {
        "author": "郭祥正",
        "paragraphs": [
            "枯笻壞衲老清時，萬事紛紛久不知。",
            "隔屋荷香消午暑，紅薇花影在深池。"
        ],
        "title": "凈惠寺清軒二首  其一",
        "id": "184e48e2-b95f-4215-944e-169e8bd17dcb"
    },
    {
        "author": "郭祥正",
        "paragraphs": [
            "一軒瀟灑靜無塵，萬柄荷花别是春。",
            "莫道南州無北客，壁間猶對洛陽人。"
        ],
        "title": "凈惠寺清軒二首  其二",
        "id": "57196220-16ff-467e-a49d-7a2ea2e2914d"
    },
    {
        "author": "郭祥正",
        "paragraphs": [
            "明河初月靜涓涓，樓閣簾開鬭管弦。",
            "不飲一樽當此夕，我心于巧久無緣。"
        ],
        "title": "七夕不飲",
        "id": "97f5a6f3-010a-4d71-a680-f76a9dd31ac3"
    },
    {
        "author": "郭祥正",
        "paragraphs": [
            "沉沉石室亂雲間，萬事都忘只有閒。",
            "暫輟玉堂揮翰手，一時吟遍謝家山。"
        ],
        "title": "和子中修撰石盆題壁二首  其一",
        "id": "f8a2f70a-df2d-4f1e-8b12-af161f4b6be7"
    },
    {
        "author": "郭祥正",
        "paragraphs": [
            "青山重複路逶迤，雖近州城俗客稀。",
            "只有史君頻得句，時時吟袖带雲歸。"
        ],
        "title": "和子中修撰石盆題壁二首  其二",
        "id": "202b6e12-a543-4b69-a910-8d2a083614e7"
    },
    {
        "author": "郭祥正",
        "paragraphs": [
            "忘歸歸去盡强名，山鳥山花任送迎。",
            "未信史君長戀此，馬頭將逐詔書行。"
        ],
        "title": "和子中忘歸軒",
        "id": "4f928c1b-2358-4a30-9559-aac70357f92e"
    },
    {
        "author": "郭祥正",
        "paragraphs": [
            "棲函藏軸一輪中，種種難名寶網叢。",
            "莫道石盆無大地，只今成就聖王宫。"
        ],
        "title": "和子中修撰石盆轉輪藏",
        "id": "b09bfe37-cb21-4724-ad94-0f4b0ede3206"
    },
    {
        "author": "郭祥正",
        "paragraphs": [
            "平生懷抱只君知，想見音容涕泗垂。",
            "宅舍已荒兒女散，孤墳秋草自離離。"
        ],
        "title": "弔聖俞墳",
        "id": "44a51aaf-6058-4c37-a4af-fc23f702b8e0"
    },
    {
        "author": "郭祥正",
        "paragraphs": [
            "縹緲朱樓浮絳烟，瀰漫碧酒汎金船。",
            "瓊花滿樹春長在，知是人間換幾年。"
        ],
        "title": "太平天慶觀題壁五首  其一",
        "id": "65033a6e-05d4-4eea-b621-6cdfbd3ced93"
    },
    {
        "author": "郭祥正",
        "paragraphs": [
            "琳宮緩步獨移時，世事紛紛不復知。",
            "且看滿庭松上雨，碧瑤幢節覆青絲。"
        ],
        "title": "太平天慶觀題壁五首  其二",
        "id": "ef839fbf-0da5-4edc-9998-a13fd5ecfd1c"
    },
    {
        "author": "郭祥正",
        "paragraphs": [
            "一枰棋散復持盃，却遶長廊步懶回。",
            "且看滿庭松下月，斷金斜玉間蒼苔。"
        ],
        "title": "太平天慶觀題壁五首  其三",
        "id": "e0bcac19-792a-47cc-87b4-7643704f5da4"
    },
    {
        "author": "郭祥正",
        "paragraphs": [
            "風吹雲雨霽，入門松檜香。",
            "何處有煩暑，心官自清凉。"
        ],
        "title": "太平天慶觀題壁五首  其四",
        "id": "c67280c3-a546-4b78-adf0-f0d27c759ef0"
    },
    {
        "author": "郭祥正",
        "paragraphs": [
            "聽君彈别鶴，别鶴怨離索。",
            "何以動乾坤，六月秋霜落。"
        ],
        "title": "太平天慶觀題壁五首  其五",
        "id": "972e4eef-9f32-46dd-8fca-266dbace406b"
    },
    {
        "author": "郭祥正",
        "paragraphs": [
            "萬里行人辭故鄉，登高回首更重陽。",
            "黄花折盡碧雲曉，未聽離歌未斷腸。"
        ],
        "title": "九月蓬萊亭周彦達節推酌發",
        "id": "69963f84-f18a-4438-860e-6076ae3dd6c5"
    },
    {
        "author": "郭祥正",
        "paragraphs": [
            "感君隨月跨征鞍，來訪熙寧舊長官。",
            "莫訝髭鬚渾雪白，哭兒清淚不曾乾。"
        ],
        "title": "永安榮仲謀秘校訪别三首  其一",
        "id": "6a88ccef-86be-467e-918f-bf59866e4c3a"
    },
    {
        "author": "郭祥正",
        "paragraphs": [
            "相逢投老愈情深，不獨開懷又吐心。",
            "更上高臺同一醉，十年陳跡漫追尋。"
        ],
        "title": "永安榮仲謀秘校訪别三首  其二",
        "id": "eba816f5-dc3b-4627-a967-a36a91293d31"
    },
    {
        "author": "郭祥正",
        "paragraphs": [
            "行義都無一點瑕，詩書滿腹貯英華。",
            "老來方得青衫着，便近廬山五柳家。"
        ],
        "tags": [
            "庐山"
        ],
        "title": "永安榮仲謀秘校訪别三首  其三",
        "id": "ab17e8d2-b3fb-4ce1-938a-406beca4f33d"
    },
    {
        "author": "郭祥正",
        "paragraphs": [
            "戴氏山頭一席平，集仙椽筆寫臺名。",
            "長江自與天爲鏡，不用風雲變晦明。"
        ],
        "tags": [
            "长江"
        ],
        "title": "達觀臺黄魯直名之二首  其一",
        "id": "085fdd15-3725-4ca0-9971-1c464b71ab72"
    },
    {
        "author": "郭祥正",
        "paragraphs": [
            "高臺千尺俯江干，達觀寧論眼界寛。",
            "但見青山圍遠水，不知何處是長安。"
        ],
        "title": "達觀臺黄魯直名之二首  其二",
        "id": "1bd98a20-ae03-4aaf-bef7-c06e88762c78"
    },
    {
        "author": "郭祥正",
        "paragraphs": [
            "古帳蕭蕭畫不真，空祠猶與狄公鄰。",
            "憑君妙手重圖貌，不是尋常行路人。"
        ],
        "title": "靖節真像乃庸畫思得伯時貌之遂以一絕寄簡",
        "id": "fadfa133-9997-4206-b117-ab6fabbb3d95"
    },
    {
        "author": "郭祥正",
        "paragraphs": [
            "棄官歸去又重來，三十三年幾人在。",
            "玉虹横截碧雲溪，不見騰空見如海。"
        ],
        "title": "招德觀見老道士李如海年八十六矣",
        "id": "a0d6e334-2164-49ef-a012-2c829cca0f8e"
    },
    {
        "author": "郭祥正",
        "paragraphs": [
            "山南山北屢相逢，年少今成二老翁。",
            "不向烟霄共飛舞，且來傾倒玉瓶空。"
        ],
        "title": "與吳子正言懷",
        "id": "edbed91a-c543-4844-ad34-8191e57ccbd5"
    },
    {
        "author": "郭祥正",
        "paragraphs": [
            "一軒誰與寫清輝，地近城闉却少知。",
            "只待中秋深夜看，玉蟾低蘸碧琉璃。"
        ],
        "title": "承天院清輝閣",
        "id": "84cbcd4d-0c77-4ebc-ac0b-bd4afcfdfb2b"
    },
    {
        "author": "郭祥正",
        "paragraphs": [
            "山源久涸旱塵飄，想見潺湲瀉石橋。",
            "只道海風吹不斷，爲誰收起玉鮫綃。"
        ],
        "title": "丁卯十月十日遊開先瀑布絕流",
        "id": "4d25abbe-cf4d-4b06-80e3-d7d88659c4a6"
    },
    {
        "author": "郭祥正",
        "paragraphs": [
            "半月樽罍爲我開，琵琶圍座殷晴雷。",
            "船頭一轉如天上，猶有新聲入夢來。"
        ],
        "title": "寄吉守李獻父二首  其一",
        "id": "12d713a7-9b70-43f2-bebc-a0c9d61f9817"
    },
    {
        "author": "郭祥正",
        "paragraphs": [
            "昭亭交舊半存亡，只有君家近我鄉。",
            "終約月明搥鼓過，賀公須愛李生狂。"
        ],
        "title": "寄吉守李獻父二首  其二",
        "id": "3c0722ee-6232-489e-9d69-cc297e3bf5e6"
    },
    {
        "author": "郭祥正",
        "paragraphs": [
            "綽約芙蓉照碧湍，紅綃衫薄不勝寒。",
            "吹香洗露情多少，只得元戎一餉看。"
        ],
        "title": "次芙蓉渡和穎叔修撰舊題",
        "id": "60a1cfd4-1b22-49d1-a985-511764d11370"
    },
    {
        "author": "郭祥正",
        "paragraphs": [
            "南來匹馬厭紅塵，喜見梅花似玉人。",
            "都爲嶺頭無臘雪，故敎六出占先春。"
        ],
        "title": "次南蠻驛和穎叔修撰舊題",
        "id": "fdf899e1-3de3-4002-88ee-9b0d6939c6cf"
    },
    {
        "author": "郭祥正",
        "paragraphs": [
            "去歲同班别帝庭，君先度嶺我方行。",
            "縱横才力知無敵，到未期年政已成。"
        ],
        "title": "次凌江先寄太守黎東美二首  其一",
        "id": "734edc6b-c192-4558-9c23-b2ee71e1a475"
    },
    {
        "author": "郭祥正",
        "paragraphs": [
            "暉暉寒日溪雲開，北客新過庾嶺來。",
            "聞說凌江風物好，清香先見數枝梅。"
        ],
        "title": "次凌江先寄太守黎東美二首  其二",
        "id": "af88dadf-e162-4b05-93e9-c212f26a7fcd"
    },
    {
        "author": "郭祥正",
        "paragraphs": [
            "行徹淩江到曲江，史君才業世無雙。",
            "前人俗政應除盡，盛賦新詩倒玉缸。"
        ],
        "title": "次曲江先寄太守劉宜翁五首  其一",
        "id": "123c9eab-a352-4c68-811c-b99de36611a0"
    },
    {
        "author": "郭祥正",
        "paragraphs": [
            "路絕曹溪孰敢過，主君才辨瀉懸河。",
            "一時風物應丕變，入眼山川秀氣多。"
        ],
        "title": "次曲江先寄太守劉宜翁五首  其二",
        "id": "168e799f-0808-4b86-8374-76caf63d11e1"
    },
    {
        "author": "郭祥正",
        "paragraphs": [
            "韓愈莫吟瀧吏問，梁鴻休賦五噫歌。",
            "百年榮辱能多少，且倒芳樽養粹和。"
        ],
        "title": "次曲江先寄太守劉宜翁五首  其三",
        "id": "f9b51500-7a05-4b14-8061-54fddba86ee9"
    },
    {
        "author": "郭祥正",
        "paragraphs": [
            "學佛學仙君自悟，多愁多病我難任。",
            "兵厨酒熟青梅小，且置玄談伴醉吟。"
        ],
        "title": "次曲江先寄太守劉宜翁五首  其四",
        "id": "90456ee7-f751-45ef-864a-f31af9279e0b"
    },
    {
        "author": "郭祥正",
        "paragraphs": [
            "落盡梅花君未歸，且攜樽酒賦新詩。",
            "逢人少說瑤臺事，得道寧要俗子知。"
        ],
        "title": "次曲江先寄太守劉宜翁五首  其五",
        "id": "9acba3ff-2d10-48b3-a087-b1e75847b9bc"
    },
    {
        "author": "郭祥正",
        "paragraphs": [
            "玉帳元戎金馬儒，還同嚴武在成都。",
            "新詩欲得何人和，席上能容杜老無。"
        ],
        "title": "次五羊先寄帥公穎叔",
        "id": "5e31bf1e-c27a-469e-b279-09c4be28d706"
    },
    {
        "author": "郭祥正",
        "paragraphs": [
            "南人不識白皚皚，直怪狂風舞亂梅。",
            "向道元戎召和氣，嶺雲翻雪入城來。"
        ],
        "title": "聞五羊今歲有雪口號寄穎叔修撰",
        "id": "baed3f7b-1d28-45f1-a743-5101b925b9ea"
    },
    {
        "author": "郭祥正",
        "paragraphs": [
            "古羊江口兩山陰，野客停撓爲一吟。",
            "面逆寒風望蒼翠，老來唯有愛山心。"
        ],
        "title": "古羊江口",
        "id": "4644d783-ff73-48ed-8930-a29818784b4d"
    },
    {
        "author": "郭祥正",
        "paragraphs": [
            "石鬭雙崖控碧溪，榕陰冉冉與雲齊。",
            "寺門欲出渾無路，直上青天萬丈梯。"
        ],
        "title": "四恩禪院",
        "id": "10de9c1c-ddc5-40b8-9af5-cabdeaa79f9c"
    },
    {
        "author": "郭祥正",
        "paragraphs": [
            "樓閣依稀踞鳳凰，入門松檜自然香。",
            "蟠桃已熟桑田變，應與皇家共久長。"
        ],
        "title": "仙庭觀",
        "id": "8d7cd6c6-e672-45b4-adbd-57a259b479ac"
    },
    {
        "author": "郭祥正",
        "paragraphs": [
            "舟遶蒼崖轉碧津，層層雲樹畫屏新。",
            "分明便是桃源路，底事無花不見人。"
        ],
        "title": "入清遠峽",
        "id": "cecec0a3-7f73-482f-8ee5-18dab56640db"
    },
    {
        "author": "郭祥正",
        "paragraphs": [
            "軋軋孤舟兩櫓鳴，悠悠山闊白沙平。",
            "回瞻蒼峽來時路，只得銀潢半日行。"
        ],
        "title": "出清遠峽",
        "id": "54e37440-f81a-4a0e-8945-49b6d54b70d2"
    },
    {
        "author": "郭祥正",
        "paragraphs": [
            "雙溪流過碧灣灣，兩带青羅遶玉環。",
            "入海未甘隨鹹鹵，助公吟筆瀉潺湲。"
        ],
        "title": "雙溪呈帥座穎叔",
        "id": "8195a5ef-d1d9-42df-9777-14e50532fa1f"
    },
    {
        "author": "郭祥正",
        "paragraphs": [
            "白頭方得嶺南麾，却望長安恨不飛。",
            "毒霧腥烟非我樂，未從公辟敢言歸。"
        ],
        "title": "和穎叔别後見寄",
        "id": "c748e0de-bec4-46a2-9203-fc0587e6f74c"
    },
    {
        "author": "郭祥正",
        "paragraphs": [
            "嵐雲送雨一番凉，把酒休言憶故鄉。",
            "荔子鰣魚相伴熟，畫船搥鼓下靈羊。"
        ],
        "title": "雨霽小飲示曾令",
        "id": "c6a15a57-2bac-4dd9-bc16-8ac01ffeed5a"
    },
    {
        "author": "郭祥正",
        "paragraphs": [
            "投老文章遇已知，感公書我到難詩。",
            "銀鈎玉紐徒稱妙，大庾嶺南無此碑。"
        ],
        "title": "穎叔爲余親札補到難并和篇開刻既成以二絕句送上  其一",
        "id": "41ad2f64-91a9-417d-964a-adcab3bc0c1a"
    },
    {
        "author": "郭祥正",
        "paragraphs": [
            "英詞妙翰兩無雙，彼有浯溪此北江。",
            "下視塵寰真一撮，到無難處爲公降。"
        ],
        "title": "穎叔爲余親札補到難并和篇開刻既成以二絕句送上  其二",
        "id": "97579621-8213-4179-b9fe-52acc5ffe5c7"
    },
    {
        "author": "郭祥正",
        "paragraphs": [
            "紛紛嵐翠撲征衣，蒲酌離觴對落暉。",
            "憶着故園心已醉，更堪臨水送人歸。"
        ],
        "title": "送王侃主簿棄官歸南城三首  其一",
        "id": "3e4676cd-b7ba-473e-a115-10488c85fad4"
    },
    {
        "author": "郭祥正",
        "paragraphs": [
            "侵侵塵土欲何爲，滿腹詩書不遇知。",
            "歸去青山終我老，掛冠全勝拜官時。"
        ],
        "title": "送王侃主簿棄官歸南城三首  其二",
        "id": "b8454747-9d9d-459a-996d-9ce3606e00e3"
    },
    {
        "author": "郭祥正",
        "paragraphs": [
            "泠泠風露菊花時，有客言歸便得歸。",
            "自是不歸歸便得，靈羊峽口櫂如飛。"
        ],
        "title": "送王侃主簿棄官歸南城三首  其三",
        "id": "48b8b37c-ccf2-49fd-a6f1-f88926a72d6d"
    },
    {
        "author": "郭祥正",
        "paragraphs": [
            "跡滯端江心欲飛，要將清淚灑行衣。",
            "雲間驥尾終難附，梅子黄時公自歸。"
        ],
        "title": "再送穎叔待制度嶺",
        "id": "167a5001-0a28-4d5e-b276-43e60d27d76e"
    },
    {
        "author": "郭祥正",
        "paragraphs": [
            "衆人應笑乞歸忙，自分生緣不久長。",
            "舞櫂呈橈無伴侶，冷雲寒水是家鄉。"
        ],
        "title": "蒙詔許歸二首  其一",
        "id": "1fd15d58-b0b4-4b17-94af-6f9996699ec7"
    },
    {
        "author": "郭祥正",
        "paragraphs": [
            "昨日恩書許拂衣，今朝著句詠將歸。",
            "蘆花明月無人占，一笑勞生早息機。"
        ],
        "title": "蒙詔許歸二首  其二",
        "id": "bcc0774d-020f-457e-b4d4-db4c122d595b"
    },
    {
        "author": "郭祥正",
        "paragraphs": [
            "歲晚分符出瘴煙，樗材無用只公憐。",
            "此身乞得生前去，却向江南雲水邊。"
        ],
        "title": "别吳漕翼道",
        "id": "7bc1bb90-f76e-4992-9974-e48375566889"
    },
    {
        "author": "郭祥正",
        "paragraphs": [
            "蘆黄水落秋將暮，鼓翼各尋雲外路。",
            "爲問歸飛歸底處，我今亦向江南去。"
        ],
        "title": "林和中家觀畫卷五首 寒蘆飛雁仍和子中修撰舊韻",
        "id": "c3f69adb-9e22-4dd1-b5f5-77475ad10ec0"
    },
    {
        "author": "郭祥正",
        "paragraphs": [
            "曹將軍畫少陵詩，林氏家藏相國題。",
            "不動精神瞻御座，風雲萬里入霜蹄。"
        ],
        "title": "林和中家觀畫卷五首 曹霸畫馬王荆公手寫杜甫丹青引跋其尾",
        "id": "4d68eebc-9ced-40e4-8b12-4fad6f5b2501"
    },
    {
        "author": "郭祥正",
        "paragraphs": [
            "魚躍魚沉都不知，垂竿只要得魚歸。",
            "天寒浪急魚難得，愁入蘆花日又西。"
        ],
        "title": "林和中家觀畫卷五首 王摩詰捕魚圖",
        "id": "11e80a5b-e24e-4e4f-924e-2dd6d60c0077"
    },
    {
        "author": "郭祥正",
        "paragraphs": [
            "飄飄秀色奪仙春，只恐丹青畫不真。",
            "能爲君王罷征戍，甘心玉骨葬邊塵。"
        ],
        "title": "林和中家觀畫卷五首 王昭君上馬圖",
        "id": "23b5ecd9-2af2-470a-bf14-bc14ea60325c"
    },
    {
        "author": "郭祥正",
        "paragraphs": [
            "唐時胡馬入長安，下馬胡兒倚馬鞍。",
            "今日昇平無此物，樽前聊寫畫圖看。"
        ],
        "title": "林和中家觀畫卷五首 蕃馬圖",
        "id": "8d4cb494-f0d8-44e1-8a34-b2b928ff5fd5"
    },
    {
        "author": "郭祥正",
        "paragraphs": [
            "玉笥深深路更幽，驂鸞不到欲誰尤。",
            "公臨瓠子方憂決，輸我攜家踏月遊。"
        ],
        "title": "余八月十六日攜家玉笥山觀月覽穎叔待制寄題絕句然公之往還終不暇遊也故次其韻以寄穎叔",
        "id": "5a88b708-6735-4fe1-b732-ba2bff88813d"
    },
    {
        "author": "郭祥正",
        "paragraphs": [
            "橋名玉澗玉淙琤，覆水松陰兩岸清。",
            "野草已香仙露濕，客從此去問長生。"
        ],
        "title": "玉澗橋",
        "id": "99e2866b-3432-455b-87a3-559f7395432a"
    },
    {
        "author": "郭祥正",
        "paragraphs": [
            "飄飄飛蓋入仙山，樓閣初逢碧靄間。",
            "爲問蟠桃今熟未，客來一食欲忘還。"
        ],
        "title": "入承天觀二首  其一",
        "id": "32340f82-2012-4b8a-8ed1-adb10bfd3e02"
    },
    {
        "author": "郭祥正",
        "paragraphs": [
            "雲舒雲卷曉風凉，千尺松梢鶴唳長。",
            "昨夜月宫飄桂子，至今樓殿带天香。"
        ],
        "title": "入承天觀二首  其二",
        "id": "01e36c3f-3ddd-41be-9dee-ab4a8f096f69"
    },
    {
        "author": "郭祥正",
        "paragraphs": [
            "沉沉樓殿五雲藏，草木長春水石香。",
            "一榻可能容我住，桃源迷路笑漁郎。"
        ],
        "title": "出觀",
        "id": "944c0f6c-ce81-4c4e-88f6-33dd02062f65"
    },
    {
        "author": "郭祥正",
        "paragraphs": [
            "平生志願各懷歸，今日江湖樂自知。",
            "一艇一蓑明月夜，竿頭絲動得魚時。"
        ],
        "title": "次新淦先寄劉中丈",
        "id": "b6d1d09d-2d2d-471f-8f68-7727c681729e"
    },
    {
        "author": "郭祥正",
        "paragraphs": [
            "草心回暖春風香，柳眼半開春日長。",
            "老禪隱几萬事畢，春去春歸春自忙。"
        ],
        "title": "新淦西禪綠野庵  其一",
        "id": "63ecae0a-3afb-4271-a82d-0552b5652577"
    },
    {
        "author": "郭祥正",
        "paragraphs": [
            "圓如鵠卵壓滄洲，一榻欹眼頗自由。",
            "春色解回林野綠，如何只白老人頭。"
        ],
        "title": "新淦西禪綠野庵  其二",
        "id": "06e15ff5-9cee-47d4-8807-aed8df72102c"
    },
    {
        "author": "郭祥正",
        "paragraphs": [
            "寄語人間學道人，無真可學乃爲真。",
            "施郎昔日投竿處，直下尋綸透海濱。"
        ],
        "title": "游生米施真君觀閲李德素舊題五絕句遂次韻和之  其一",
        "id": "f9c49ef2-d492-4d27-b8e7-90ab172e569b"
    },
    {
        "author": "郭祥正",
        "paragraphs": [
            "學道多年未得仙，漫將芝草種瑤田。",
            "索綸不起龍吞釣，爲問漁翁直幾錢。"
        ],
        "title": "游生米施真君觀閲李德素舊題五絕句遂次韻和之  其二",
        "id": "b4efbed4-ed99-45b5-ae18-b3fd3f216eef"
    },
    {
        "author": "郭祥正",
        "paragraphs": [
            "水鴉山鵲語相傳，風阻歸航未得前。",
            "老檜一株壇石靜，道人無事看殘年。"
        ],
        "title": "游生米施真君觀閲李德素舊題五絕句遂次韻和之  其三",
        "id": "204b2408-a19d-4b35-aa1e-4e4593a0a8f6"
    },
    {
        "author": "郭祥正",
        "paragraphs": [
            "來尋遺事問神仙，坐石垂綸不記年。",
            "水鳥自來雲自去，月和蟾影幾回圓。"
        ],
        "title": "游生米施真君觀閲李德素舊題五絕句遂次韻和之  其四",
        "id": "dfa430c8-cd53-464f-ab98-7d6c7dedea48"
    },
    {
        "author": "郭祥正",
        "paragraphs": [
            "晴雲落日似横金，水鳥松風伴我吟。",
            "題壁高人竟何在，猶應施老笑無心。"
        ],
        "title": "游生米施真君觀閲李德素舊題五絕句遂次韻和之  其五",
        "id": "73b07b1f-4538-4539-8272-188af7d4ad24"
    },
    {
        "author": "郭祥正",
        "paragraphs": [
            "風日蕭蕭暑氣無，櫓聲相逐轉江湖。",
            "西山廬阜青如淀，應有新詩入畫圖。"
        ],
        "title": "呈同行黎東美朝散",
        "id": "e1358108-af51-487f-8d34-52ad41717257"
    },
    {
        "author": "郭祥正",
        "paragraphs": [
            "西山行徹見羌廬，碧玉稜稜奠一區。",
            "南去北來頭白盡，不知五老鬢斑無。"
        ],
        "tags": [
            "庐山"
        ],
        "title": "望廬山二首  其一",
        "id": "229f68ff-2ca3-478f-b868-4ad90b8ff987"
    },
    {
        "author": "郭祥正",
        "paragraphs": [
            "三十年前湓浦尉，五千里外解符歸。",
            "廬山相見應相笑，爲借雲泉一濯衣。"
        ],
        "tags": [
            "庐山"
        ],
        "title": "望廬山二首  其二",
        "id": "08f2672c-5872-47d2-a1ef-62aef1c2c27b"
    },
    {
        "author": "郭祥正",
        "paragraphs": [
            "薄昏洲渚鷗鳬靜，照網漁家燈火紅。",
            "盡道龍歸井泉濁，明朝願借一帆風。"
        ],
        "title": "廟灣夜泊",
        "id": "c09784af-2982-45e0-b55d-8a56e6b60320"
    },
    {
        "author": "郭祥正",
        "paragraphs": [
            "秋風入夜透征衣，點點漁燈各自歸。",
            "投老重來江上泊，廬山如舊故人非。"
        ],
        "tags": [
            "庐山"
        ],
        "title": "櫧溪懷亡友張慎微",
        "id": "0d4f2ebd-a129-4409-84c6-f71c217808ca"
    },
    {
        "author": "郭祥正",
        "paragraphs": [
            "旋披榛棘尋山徑，忽繞松篁入寺門。",
            "九日臨高無此處，佛香禪味解塵昏。"
        ],
        "title": "九日遊凈社院二首  其一",
        "id": "6d0ca0a4-998f-4a1e-ab80-604b795b0256"
    },
    {
        "author": "郭祥正",
        "paragraphs": [
            "前年九日别家時，黄菊纔開一兩枝。",
            "今歲重陽歸未得，却尋蓮社步遲遲。"
        ],
        "title": "九日遊凈社院二首  其二",
        "id": "8da25c0f-b648-4c91-bfa2-154e1d140a25"
    },
    {
        "author": "郭祥正",
        "paragraphs": [
            "五峰相向碧參差，插地擎天力不衰。",
            "要學世人頭亦白，晴烟時起數條絲。"
        ],
        "title": "羅漢院五老亭",
        "id": "66d1a590-e480-4ad1-b917-2878807cf227"
    },
    {
        "author": "郭祥正",
        "paragraphs": [
            "翠靄紛紛蔽一巖，何年人種萬株杉。",
            "天翁已許虬龍臥，匠石不勞斤斧劖。"
        ],
        "title": "入萬杉",
        "id": "82181e28-cd8c-46fd-823b-ac8a9471f5bb"
    },
    {
        "author": "郭祥正",
        "paragraphs": [
            "禪庭欲别更遲遲，猶戀凉風灑客衣。",
            "無力便分青嶂住，滿懷空带白雲歸。"
        ],
        "title": "出萬杉",
        "id": "3f07e1bd-2644-4782-a231-195f08449434"
    },
    {
        "author": "郭祥正",
        "paragraphs": [
            "涉溪攀磴興何長，隔岸人家桃杏香。",
            "便是武陵迷路處，只無雞酒勸漁郎。"
        ],
        "title": "香澗",
        "id": "3657deb5-818a-4e13-b748-f38d99191657"
    },
    {
        "author": "郭祥正",
        "paragraphs": [
            "道人得道萬緣灰，欄下幽花手自栽。",
            "終日開軒無客到，清風時引竹聲來。"
        ],
        "title": "靜明軒",
        "id": "44373aa8-602c-4820-b354-2927e0c450e8"
    },
    {
        "author": "郭祥正",
        "paragraphs": [
            "妙妙無心豈有思，一軒幽瞰碧漣漪。",
            "篆香銷盡月華午，知是高僧定起時。"
        ],
        "title": "無思軒",
        "id": "351e7e44-4376-4fb8-8b35-1086a26c57a8"
    },
    {
        "author": "郭祥正",
        "paragraphs": [
            "尋真幽徑入深源，一宿清虚寄洞天。",
            "歸去姑溪度殘日，無因重到五峰前。"
        ],
        "title": "别尋真觀",
        "id": "d10d5733-2847-4070-a01c-9a97177d634b"
    },
    {
        "author": "郭祥正",
        "paragraphs": [
            "寶陀巖下種松篁，舊客欣逢煮术湯。",
            "憶着東林攜手處，十年添得兩眉霜。"
        ],
        "title": "逢東林舊僧",
        "id": "ec1575a7-5354-4e5f-ba11-c1619fad1d53"
    },
    {
        "author": "郭祥正",
        "paragraphs": [
            "悠悠江水綠於苔，楊柳迎風眼半開。",
            "行客不如沙上雁，每逢春暖即知回。"
        ],
        "title": "追和杜牧之貴池亭",
        "id": "4b47a403-4e70-4c6d-a401-5a89689acbf6"
    },
    {
        "author": "郭祥正",
        "paragraphs": [
            "畫手非工本亦佳，四時景物寓天涯。",
            "最憐荷折秋容晚，雙雁徘徊下軟沙。"
        ],
        "title": "觀德亭畫壁",
        "id": "e000c498-d3a5-437a-a884-f80150fb175f"
    },
    {
        "author": "郭祥正",
        "paragraphs": [
            "海棠妍媚露桃紅，高臥遙知錦繡中。",
            "欲問何時渡江去，看花准擬趁春風。"
        ],
        "title": "寄耿天隲二首  其一",
        "id": "c9a72b65-4a51-4cd6-b0cb-763c91cb6ac5"
    },
    {
        "author": "郭祥正",
        "paragraphs": [
            "北山曾賞浪山梅，梅蕊含冰一半開。",
            "國老自亡梅自發，送梅人在亦悲哀。"
        ],
        "title": "寄耿天隲二首  其二",
        "id": "d20d7d11-3794-41c4-896d-763cc0fe4568"
    },
    {
        "author": "郭祥正",
        "paragraphs": [
            "門外青山是我山，手攜笻杖只今還。",
            "巖花落盡鶯啼懶，紙帳孤燈夢亦閒。"
        ],
        "title": "桐城青山裴山人枉步見尋興盡遽歸",
        "id": "1f309d4c-b377-40f7-ae26-36e2412147ac"
    },
    {
        "author": "郭祥正",
        "paragraphs": [
            "渡江乘興泊江干，草襯殘花色未乾。",
            "慣在釣魚船上住，一蓑一笠伴春寒。"
        ],
        "title": "史充侍禁以簡問予小舟搖兀絕句戲謝",
        "id": "80c61913-c881-407a-be87-bca2cc787cbb"
    },
    {
        "author": "郭祥正",
        "paragraphs": [
            "不假研磨丹與青，只將墨妙奪天成。",
            "始知春力無虚實，老竹横穿棟柱生。"
        ],
        "title": "寺壁史侍禁畫竹",
        "id": "3cd588a4-a9d2-43d0-9fae-7bf4fc82893a"
    },
    {
        "author": "郭祥正",
        "paragraphs": [
            "長憶金陵數往還，誦公佳句伴公閒。",
            "如今不復聞公語，獨自西軒臥看山。"
        ],
        "title": "西軒看山懷荆公",
        "id": "079a6dba-e007-4a41-9013-5a9b50d6e306"
    },
    {
        "author": "郭祥正",
        "paragraphs": [
            "一番遇雨碧生烟，移得蓬瀛在枕前。",
            "范蠡更閒吾不愛，風波搖兀釣魚船。"
        ],
        "title": "雨霽看小山",
        "id": "162c4aa8-e6a3-43fc-a65f-f43ead872363"
    },
    {
        "author": "郭祥正",
        "paragraphs": [
            "疊徑縈迂上小亭，雲收天末數峰青。",
            "不嫌一鳥横空没，直恐纖埃點畫屏。"
        ],
        "title": "辨山亭二首  其一",
        "id": "a777b9f5-182e-42f0-9e8d-b2a06bcab2da"
    },
    {
        "author": "郭祥正",
        "paragraphs": [
            "小亭新得辨山名，雲外峰巒畫數層。",
            "太守引賓謀一醉，甘瓜不用集青蠅。"
        ],
        "title": "辨山亭二首  其二",
        "id": "1466691f-1891-491f-a6f3-3280c9f398cf"
    },
    {
        "author": "郭祥正",
        "paragraphs": [
            "青布爲巾白布裘，逢人不拜肯低柔。",
            "一缸濁酒凝春綠，只與雲山相獻酬。"
        ],
        "title": "永安再見裴材山人二首  其一",
        "id": "732c0bc9-71e4-4878-9c4f-d276691c1463"
    },
    {
        "author": "郭祥正",
        "paragraphs": [
            "未到君家興已闌，浮山十里望青山。",
            "梅花正似山陰雪，却櫂孤舟夜半還。"
        ],
        "title": "永安再見裴材山人二首  其二",
        "id": "f1a44e9a-bee4-4c5d-b301-0bfc4828306d"
    },
    {
        "author": "郭祥正",
        "paragraphs": [
            "憑欄盡日看山色，欹枕連宵聽水聲。",
            "一點紅塵無入處，戴家池館近清明。"
        ],
        "title": "重題公純池亭",
        "id": "3f0190ff-d477-417c-ac71-a4ac8880bf3b"
    },
    {
        "author": "郭祥正",
        "paragraphs": [
            "尋山一日遍浮山，却望江南興欲還。",
            "半夜神龍興驟雨，故留閒客伴僧閒。"
        ],
        "title": "浮山阻雨二首  其一",
        "id": "26a515b3-b8d9-49c4-b04d-427a354fe107"
    },
    {
        "author": "郭祥正",
        "paragraphs": [
            "雲顒辭世幾番春，老令霜髯未變塵。",
            "重拂舊題悲往事，幻身今幸作閒人。"
        ],
        "title": "浮山阻雨二首  其二",
        "id": "5abd8416-a4f7-4316-95da-d95dab307e89"
    },
    {
        "author": "郭祥正",
        "paragraphs": [
            "出門騎馬踏黄塵，歸路隨鞭布黑雲。",
            "一夜猛風吹大雪，玉華千里壓妖氛。"
        ],
        "title": "喜雪呈守倅二首  其一",
        "id": "676c2d32-10eb-4b5a-ba1a-cb5b721d2732"
    },
    {
        "author": "郭祥正",
        "paragraphs": [
            "四面嵐光似玉光，滿城和氣賀豐穰。",
            "紅爐底事不邀客，回雪落梅空斷腸。"
        ],
        "title": "喜雪呈守倅二首  其二",
        "id": "a01a37b2-73d3-414b-bf53-8b629c12d262"
    },
    {
        "author": "郭祥正",
        "paragraphs": [
            "幅巾藜杖客浮山，便隱深巖避世喧。",
            "每見月華何事嘯，此身聊欲伴孤猿。"
        ],
        "title": "贈嘯月巖吳居士",
        "id": "12697bcd-c007-442f-a58d-8aa31c3e9237"
    },
    {
        "author": "郭祥正",
        "paragraphs": [
            "誰開巖戶最高峰，更作欄干出半空。",
            "只道冥鴻遠塵世，我今直下看冥鴻。"
        ],
        "title": "撫鴻亭",
        "id": "5179f8ac-2e33-48f3-b534-109f807d2eca"
    },
    {
        "author": "郭祥正",
        "paragraphs": [
            "西崖瀑布瀉雲中，移得匡廬一半工。",
            "要看玉潭千丈雪，莫敎江月照還空。"
        ],
        "tags": [
            "庐山"
        ],
        "title": "遊西巖寺二首  其一",
        "id": "7a244309-1b0b-405d-bc2c-ebab80f11b5b"
    },
    {
        "author": "郭祥正",
        "paragraphs": [
            "三人同結靜中緣，一到西巖思豁然。",
            "何必擁爐傾濁酒，且來攀樹聽寒泉。"
        ],
        "title": "遊西巖寺二首  其二",
        "id": "6a619e2f-ad99-46b1-bb12-9b72127c0cc1"
    },
    {
        "author": "郭祥正",
        "paragraphs": [
            "西巖曉起過中方，欲趁春歸客思忙。",
            "不似野僧忘歲月，手披黄卷滿頭霜。"
        ],
        "title": "中方寺題壁",
        "id": "da385a59-0711-4bdd-bb94-3f093a0cc99f"
    },
    {
        "author": "郭祥正",
        "paragraphs": [
            "不辭耕遍主家田，日暮歸時欲飽眠。",
            "渡盡驚波莫回首，後來猶苦牧兒鞭。"
        ],
        "title": "題潘温叟家藏戴牛畫卷二首  其一",
        "id": "58b9e90b-a0ce-4e00-bfa3-4c5ffc6b5026"
    },
    {
        "author": "郭祥正",
        "paragraphs": [
            "茫茫陂水暮秋天，乍晚耕犂未得眠。",
            "矯首衝波方盡力，牧兒何用更揮鞭。"
        ],
        "title": "題潘温叟家藏戴牛畫卷二首  其二",
        "id": "1d041103-c7d7-4feb-9162-adf0466b9914"
    },
    {
        "author": "郭祥正",
        "paragraphs": [
            "梅花落盡杏花遲，終日廉纖細雨霏。",
            "不倒一樽消客恨，可令醒眼送春歸。"
        ],
        "title": "招陳守倪倅小酌",
        "id": "aec1e9f9-4660-4a95-b588-a4f4b373e8c8"
    },
    {
        "author": "郭祥正",
        "paragraphs": [
            "東嶺杉松手自栽，已成濃蔭覆泉臺。",
            "滿頭白髮行催死，能得生前幾度來。"
        ],
        "title": "書無想山先域屋壁二首  其一",
        "id": "78569050-aa6f-412d-8b2e-227e1141d75e"
    },
    {
        "author": "郭祥正",
        "paragraphs": [
            "寒食年年一度來，傷心捫涕陟崔嵬。",
            "溪雲欲雨還催去，更遶營丘百匝迴。"
        ],
        "title": "書無想山先域屋壁二首  其二",
        "id": "5d3895b6-28a2-47bd-81c9-8d7c00704093"
    },
    {
        "author": "郭祥正",
        "paragraphs": [
            "籃輿投曉出重城，桃李無言似有情。",
            "淡白輕紅能幾日，可憐吹洗過清明。"
        ],
        "title": "出城",
        "id": "1474ec19-78c1-492a-a23b-10af3229e8cc"
    },
    {
        "author": "郭祥正",
        "paragraphs": [
            "雙壺分送赤泥封，辟惡須令氣吐虹。",
            "何用江心鑄明鏡，清樽照面似青銅。"
        ],
        "title": "敦復午節惠酒",
        "id": "64ab3acb-fc6c-43d3-ba4a-a491c479383c"
    },
    {
        "author": "郭祥正",
        "paragraphs": [
            "飄然忽作五峰遊，三伏誰知冷似秋。",
            "爲在深雲更深處，手提白羽看泉流。"
        ],
        "title": "次韻楊侯見送遊五峰",
        "id": "2e7b60bf-5571-4fe8-b433-8fa04cb6e87e"
    },
    {
        "author": "郭祥正",
        "paragraphs": [
            "輕舟幸借東風便，帆掛危檣掣驚電。",
            "萬羣白馬度天門，誰道澄江靜如練。"
        ],
        "tags": [
            "天门山"
        ],
        "title": "舟經天門山",
        "id": "c62c5821-5e6c-4e4c-a2fa-dabd67c9697f"
    },
    {
        "author": "郭祥正",
        "paragraphs": [
            "菱荇芬香蓮子熟，扁舟夜趁湖陰宿。",
            "一杯獨酌未成歌，漁人解唱遺鞭曲。"
        ],
        "title": "宿蕪湖口",
        "id": "d81886f5-1c2a-4db2-ba8f-01baa5229a39"
    },
    {
        "author": "郭祥正",
        "paragraphs": [
            "欲就滄浪濯煩熱，解纜莫愁潮信歇。",
            "陰雲映日一帆風，信道長江無六月。"
        ],
        "tags": [
            "长江"
        ],
        "title": "曉發",
        "id": "3fa43451-fc57-46ab-8184-79371e80e255"
    },
    {
        "author": "郭祥正",
        "paragraphs": [
            "月洗晴江秋愈清，扁舟西渡歷陽城。",
            "漁翁贄見無羔雁，滿袖盈襟皆月明。"
        ],
        "title": "代刺訪歷陽孫守公素",
        "id": "950138b6-e288-4c03-8f13-217d9d69b062"
    },
    {
        "author": "郭祥正",
        "paragraphs": [
            "遏雲歌闋酒樽空，離别情懷自古同。",
            "卷取西城吟袖月，却飛蘭櫂過江東。"
        ],
        "title": "代刺别孫守公素",
        "id": "3b71198b-10c8-4374-8f9c-d1fdaa329876"
    },
    {
        "author": "郭祥正",
        "paragraphs": [
            "一年愛惜傍東籬，今日纔開四五枝。",
            "折與劉郎休歎老，嫩黄新白恰相宜。"
        ],
        "title": "送菊與劉守漢臣",
        "id": "7a4b9e21-3162-4cb7-98d1-b928b7368026"
    },
    {
        "author": "郭祥正",
        "paragraphs": [
            "重陽相近雁初飛，誰剪黄金撒翠微。",
            "莫學龍山空落帽，杜郎須插滿頭歸。"
        ],
        "title": "送菊與倪倅敦復",
        "id": "258acdb5-b442-4ffa-a86e-25445cd150c0"
    },
    {
        "author": "郭祥正",
        "paragraphs": [
            "帆去帆來人不識，歲歲年年望無極。",
            "夕陽欲盡洲渚昏，猶見天門一雙碧。"
        ],
        "title": "望夫石",
        "id": "4b6f2f94-5d97-4dee-9f09-a9f7cffd17bb"
    },
    {
        "author": "郭祥正",
        "paragraphs": [
            "赤壺分送陵陽酒，黄菊猶開雨後花。",
            "一醉不知身世晚，却臨河漢欲乘槎。"
        ],
        "title": "謝賈侍御惠酒",
        "id": "b0917613-5617-4805-878f-4b0db622080c"
    },
    {
        "author": "郭祥正",
        "paragraphs": [
            "宣城重見謝玄暉，只恐斯民不久依。",
            "爲報聖朝容諫諍，南牀虚位待公歸。"
        ],
        "title": "再送賈明叔侍御",
        "id": "2bcb2a0b-45ee-4e48-8004-0bebc6d0744f"
    },
    {
        "author": "郭祥正",
        "paragraphs": [
            "酴醾洞口作新軒，香瑩佳名自此傳。",
            "要是釀爲光祿酒，醉來騎鶴上青天。"
        ],
        "title": "宗公香瑩軒二首  其一",
        "id": "a4551497-92b3-458a-83f4-852b904e8074"
    },
    {
        "author": "郭祥正",
        "paragraphs": [
            "素質曾將蘭麝熏，開軒有意待遊人。",
            "請看一架晴空雪，又勝桃源洞裏春。"
        ],
        "title": "宗公香瑩軒二首  其二",
        "id": "43fa662e-9f6a-4ad5-9c91-84c1e554dc68"
    },
    {
        "author": "郭祥正",
        "paragraphs": [
            "吾家新疊小蓬萊，三尺青天一沼開。",
            "更得城南白蓮種，花時留待月光來。"
        ],
        "title": "次韻徐希皋解元送白蓮栽兼寄昭掾子美三首  其一",
        "id": "201690d0-c89b-4ab4-8215-3421e3a3d5b7"
    },
    {
        "author": "郭祥正",
        "paragraphs": [
            "城南移得玉華栽，栽向方池兩歲開。",
            "有酒有花無伴侶，良朋何日遠方來。"
        ],
        "title": "次韻徐希皋解元送白蓮栽兼寄昭掾子美三首  其二",
        "id": "d6716e98-6708-4459-8650-d25b6168421e"
    },
    {
        "author": "郭祥正",
        "paragraphs": [
            "玉蓮移得手親栽，要看中秋月下開。",
            "安得君歸相伴飲，君家子弟亦嘗來。"
        ],
        "title": "次韻徐希皋解元送白蓮栽兼寄昭掾子美三首  其三",
        "id": "1bc06b29-4208-44a1-8f3d-311fc7e83e70"
    },
    {
        "author": "郭祥正",
        "paragraphs": [
            "不到藏雲四十年，寺名重換屋新遷。",
            "清泠不變當時味，只有庭心一眼泉。"
        ],
        "title": "藏雲寺酌泉",
        "id": "13044920-3322-4659-80a4-c7281e9536c8"
    },
    {
        "author": "郭祥正",
        "paragraphs": [
            "投老應須結主知，翺翔郎省已多時。",
            "南風一送輕舟去，更與何人細論詩。"
        ],
        "title": "次韻池守富仲容寄詩酒爲别二首  其一",
        "id": "6bc0b73d-b65e-4089-b085-76e8a4185773"
    },
    {
        "author": "郭祥正",
        "paragraphs": [
            "萬事無心只自知，一庵高臥樂明時。",
            "池州太守能憐客，美酒分來更贈詩。"
        ],
        "title": "次韻池守富仲容寄詩酒爲别二首  其二",
        "id": "64875fb5-5305-4d51-a708-22c7ac5c0e80"
    },
    {
        "author": "郭祥正",
        "paragraphs": [
            "再拜孤墳奠濁醪，春風斜日漫蓬蒿。",
            "扶持自出軻雄上，光焰寧論萬丈高。"
        ],
        "title": "奠謁王荆公墳三首  其一",
        "id": "ef78ba00-667c-4a61-8cd0-c9c156b38d13"
    },
    {
        "author": "郭祥正",
        "paragraphs": [
            "大手曾將元鼎調，龍沉鶴去事寥寥。",
            "寺樓早晚傳鐘響，墳草春回雪半消。"
        ],
        "title": "奠謁王荆公墳三首  其二",
        "id": "5c42dacc-dd8e-4f7c-9ba7-d28b08c6dbf8"
    },
    {
        "author": "郭祥正",
        "paragraphs": [
            "平昔偏蒙愛小詩，如今吟就復誰知。",
            "篋中不忍開遺卷，矯矯龍蛇彼一時。"
        ],
        "title": "奠謁王荆公墳三首  其三",
        "id": "f2e70cf4-5f4d-4d76-875e-3a431057a039"
    },
    {
        "author": "郭祥正",
        "paragraphs": [
            "梅山曾共聽蠻鼙，又看汀洲白鷺飛。",
            "一榼瓊漿要我醉，不忘交舊似君稀。"
        ],
        "title": "狄倅伯通席上二首  其一",
        "id": "c794f23f-31b7-4731-9f8c-ccb7b43f799c"
    },
    {
        "author": "郭祥正",
        "paragraphs": [
            "小妓三嬌舞玳筵，芙蓉照水一枝鮮。",
            "層冰赤脚真吾事，笑倚春風愧暮年。"
        ],
        "title": "狄倅伯通席上二首  其二",
        "id": "835b1597-95c2-47cc-8a1b-a590b3c583a7"
    },
    {
        "author": "郭祥正",
        "paragraphs": [
            "一種瓊花內相栽，隔年琲𤫤待春開。",
            "誰知暖日留繁雪，更有清香引蝶來。"
        ],
        "title": "壽寧禪院瓊花",
        "id": "04baf0d0-2a57-4de4-8f32-14f63bf6bf08"
    },
    {
        "author": "郭祥正",
        "paragraphs": [
            "平雲寄隱盡成灰，三十年間一夢迴。",
            "言說已無形影在，屋梁殘月送餘哀。"
        ],
        "title": "弔明惠師",
        "id": "e883a6a3-723b-4e3c-919a-f60e025f9947"
    },
    {
        "author": "郭祥正",
        "paragraphs": [
            "君正忙時我正閑，思君乘興出青山。",
            "倚樓懷抱都傾盡，卻駕柴車破雨還。"
        ],
        "title": "別賈侍御二首  其一",
        "id": "4b404eeb-f10d-440f-9842-8b7f7074339c"
    },
    {
        "author": "郭祥正",
        "paragraphs": [
            "連日持盃選勝游，今朝興盡櫂歸舟。",
            "欲知魂夢思君處，卻御清風過北樓。"
        ],
        "title": "別賈侍御二首  其二",
        "id": "84d5772a-c4c3-43df-9bcb-d1ed435eeedd"
    },
    {
        "author": "郭祥正",
        "paragraphs": [
            "今歲看書眼覺昏，憶君待酒只銷魂。",
            "臨漳姑孰五千里，懷抱何時得再論。"
        ],
        "title": "寄留二君儀",
        "id": "81198e5b-b2c0-41f8-bff4-5b8e980f1d58"
    },
    {
        "author": "郭祥正",
        "paragraphs": [
            "遙想新軒日日新，清風細細起青蘋。",
            "後來詩客誰如我，定有新交勝故人。"
        ],
        "title": "寄新軒阮希聖",
        "id": "4ad3c0b3-8d68-4429-bde9-4a5bf2eb01e0"
    },
    {
        "author": "郭祥正",
        "paragraphs": [
            "曉光初透玉玲瓏，迥與真山意思同。",
            "蒼翠正含烟霧濕，一峰先占太陽紅。"
        ],
        "title": "予家小山四首 曉",
        "id": "1415ad37-5659-408c-936b-5ea787d1c159"
    },
    {
        "author": "郭祥正",
        "paragraphs": [
            "林林銀竹注潺湲，迸玉跳珠亂壑間。",
            "不惜倚欄襟袖濕，爲君吟出雨中山。"
        ],
        "title": "予家小山四首 雨",
        "id": "c6789c3d-c32a-49e3-afa2-7e6bc48d866e"
    },
    {
        "author": "郭祥正",
        "paragraphs": [
            "小山凝望月明間，天與金銀作小山。",
            "願得月輪長不去，一山光景付吾閒。"
        ],
        "title": "予家小山四首 月",
        "id": "3115665f-c0e7-40f4-b802-888c21c5ebc5"
    },
    {
        "author": "郭祥正",
        "paragraphs": [
            "皎皎羣峰照畫欄，深深巖竇逼人寒。",
            "雪中更看玲瓏雪，縱有丹青貌亦難。"
        ],
        "title": "予家小山四首 雪",
        "id": "deb9b22e-a180-405c-9f0c-6fb102b4615d"
    },
    {
        "author": "郭祥正",
        "paragraphs": [
            "小盆小石小芭蕉，水面紋生暑氣消。",
            "明眼客來時一眄，已知吾意在鷦鷯。"
        ],
        "title": "西軒默懷敦復二首  其一",
        "id": "b2af7247-63bd-49b6-b2ce-e178fc061d5e"
    },
    {
        "author": "郭祥正",
        "paragraphs": [
            "山下無塵枕簟凉，綠池水滿即瀟湘。",
            "青蕉况有菖蒲伴，閒淡風標細細香。"
        ],
        "title": "西軒默懷敦復二首  其二",
        "id": "940bf87c-c298-41e3-8383-75d6e4b9c825"
    },
    {
        "author": "郭祥正",
        "paragraphs": [
            "出城霜霰侵衣冷，入寺雲山掠眼明。",
            "幸有青錢沽白酒，得閒行處即閒行。"
        ],
        "title": "出城至龍泉院",
        "id": "deb46527-ec53-495d-8c80-01fe272e9eb0"
    },
    {
        "author": "郭祥正",
        "paragraphs": [
            "八十餘三老阿師，雲山深僻少人知。",
            "不嫌野鶴水爲伴，庭下閒松借一枝。"
        ],
        "title": "院主老僧年八十三齋潔可喜遂贈二韻",
        "id": "9adbc764-d365-4ede-9a63-69d1328c5e80"
    },
    {
        "author": "郭祥正",
        "paragraphs": [
            "三春復作歷陽遊，傾聽高談洗我憂。",
            "已出重城望賓榻，暗天風雨泊孤舟。"
        ],
        "title": "城西阻雨寄純父太守",
        "id": "5e055f5e-c022-442b-ac29-41c3202a8e79"
    },
    {
        "author": "郭祥正",
        "paragraphs": [
            "入竹細風連陣暖，隔牆幽鳥數聲和。",
            "病餘斗惜春歸速，枝上殘紅應不多。"
        ],
        "title": "浚遒臥病少愈言懷",
        "id": "78e191e8-3d33-4ad9-b3c0-31f8704ddf9d"
    },
    {
        "author": "郭祥正",
        "paragraphs": [
            "玉蝶交加翅羽柔，八仙瓊萼並含羞。",
            "春殘應恨無花採，翠碧枝間戲作球。"
        ],
        "title": "玉蝶球",
        "id": "68366772-336f-4d3b-b1e6-083f77db008d"
    },
    {
        "author": "郭祥正",
        "paragraphs": [
            "黄鸝出谷鳴聲軟，紫燕營巢意思和。",
            "欲問江南近消息，落花飛絮向人多。"
        ],
        "title": "懷歸",
        "id": "f5e32193-9fda-4fa0-8831-7db5b5959d4a"
    },
    {
        "author": "郭祥正",
        "paragraphs": [
            "窻戶無風天氣陰，屏山圍枕鬢雲深。",
            "秋波不動芙蓉暖，化蝶驚飛君莫尋。"
        ],
        "title": "睡",
        "id": "8989b282-e3aa-40ae-ba0b-5eec7638a2e9"
    },
    {
        "author": "郭祥正",
        "paragraphs": [
            "檀口微開皓齒香，眼波浮動臉生光。",
            "桃花未落燕脂淺，半颭春風半倚牆。"
        ],
        "title": "笑",
        "id": "5dfd1986-cc25-4519-b667-ced3f5df5319"
    },
    {
        "author": "郭祥正",
        "paragraphs": [
            "驛騎東行得素書，便趨賓榻駕柴車。",
            "賦詩我未如陶令，養浩君能似子輿。"
        ],
        "title": "元輿待制以書酒見招",
        "id": "48eca64f-f2b8-422b-8f89-3b35becd6235"
    },
    {
        "author": "郭祥正",
        "paragraphs": [
            "一枰相對漫怡神，白黑爭先局局新。",
            "不覺斧柯從此爛，甘心誰是肯輸人。"
        ],
        "title": "奕",
        "id": "b4c92ff8-4483-42ab-93b0-02f11ef43e03"
    },
    {
        "author": "郭祥正",
        "paragraphs": [
            "從來心照兩相通，信餉瓶盛自在空。",
            "誰道鍾山遠姑熟，北窻時復揖清風。"
        ],
        "title": "和北山泉老三首  其一",
        "id": "1e20fd78-29f4-4bd7-88fc-f2d41b50d7f2"
    },
    {
        "author": "郭祥正",
        "paragraphs": [
            "蓼花紅淡葦條黄，故有離人思抑揚。",
            "手眼不知相拗否，墨華時寄兩三行。"
        ],
        "title": "和北山泉老三首  其二",
        "id": "74b5f2bd-2e91-483f-a60a-3a2697af7b0e"
    },
    {
        "author": "郭祥正",
        "paragraphs": [
            "已將形影老江南，不飲情懷稍自諳。",
            "安得道人揮玉麈，一宵清語響圜庵。"
        ],
        "title": "和北山泉老三首  其三",
        "id": "980d02f1-da8d-4926-b49d-7765104c7d96"
    },
    {
        "author": "郭祥正",
        "paragraphs": [
            "城角蓬茅三畝居，空堂唯有一牀書。",
            "感師相遇憐清淡，若比陶潛尚不如。"
        ],
        "title": "和僧詵見懷二首  其一",
        "id": "820c82e6-37a9-4f90-b0f4-fb0a83d16667"
    },
    {
        "author": "郭祥正",
        "paragraphs": [
            "眉目稜稜有古風，却疑曾作釣魚翁。",
            "一竿明月空抛擲，誰道烟波無處窮。"
        ],
        "title": "和僧詵見懷二首  其二",
        "id": "2f11e54b-f405-4449-b4c0-7f1ecfc0d352"
    },
    {
        "author": "郭祥正",
        "paragraphs": [
            "小徑斜分石磴通，蕭蕭古屋隔杉松。",
            "主人無事晝慵起，殘雪滿庭春未融。"
        ],
        "title": "訪華陽隱者",
        "id": "21a889ba-61e9-4a01-ba03-447fe408e4e8"
    },
    {
        "author": "郭祥正",
        "paragraphs": [
            "連山接野冷光鋪，望望村烟問道塗。",
            "不似在家蓬戶閉，妻兒歡笑擁紅爐。"
        ],
        "title": "雪次大澗",
        "id": "563b9fdf-9941-49bd-b9ca-3511c5088628"
    },
    {
        "author": "郭祥正",
        "paragraphs": [
            "踏盡瓊瑤百里山，欲投城郭暮雲間。",
            "紅爐速置一壺酒，故歲離家新歲還。"
        ],
        "title": "將至慎邑寄鼎",
        "id": "58c6e8e6-f996-4ca5-b959-49c647d96686"
    },
    {
        "author": "郭祥正",
        "paragraphs": [
            "淮日暉暉浴暖沙，小橋斜巷兩三家。",
            "不知春色來多少，是處牆頭見杏花。"
        ],
        "title": "峽石道中口占",
        "id": "d4603c0c-9774-44bf-a462-59646b9ce449"
    },
    {
        "author": "郭祥正",
        "paragraphs": [
            "周遭松檜漫爲鄰，翠碧婆娑未出羣。",
            "但願盤根堅似石，不憂枝幹不凌雲。"
        ],
        "title": "通惠寺小柏",
        "id": "ab0b6b15-42ea-4fe9-a557-0393f6ece8b5"
    },
    {
        "author": "郭祥正",
        "paragraphs": [
            "重陰消散日車明，社鼓村歌樂太平。",
            "行過柘塘蕭寺宿，隔牆猶聽賣花聲。"
        ],
        "title": "香社院",
        "id": "f040c86a-2148-46da-b2b1-ec76e1ca76c0"
    },
    {
        "author": "郭祥正",
        "paragraphs": [
            "花開供蜜葉禁霜，老柏喬松氣亦降。",
            "未遇李聃誰愛惜，柘塘西院碧油幢。"
        ],
        "title": "院庭檜樹",
        "id": "146c9f5f-7ae1-4d81-9d8b-ee7676401e31"
    },
    {
        "author": "郭祥正",
        "paragraphs": [
            "一盞扶頭又半酣，久無歸夢到江南。",
            "桃花欲發杏花謝，細雨斜風三月三。"
        ],
        "title": "三月三日",
        "id": "9b4edcdf-8873-4352-9d1f-fa7559311ec9"
    },
    {
        "author": "郭祥正",
        "paragraphs": [
            "少年多難復遭憂，自昔王孫故倦遊。",
            "愁見清明歸未得，小山風雨想天愁。"
        ],
        "title": "清明風雨懷光遠",
        "id": "cc377299-4a3e-4263-ae48-41817746aaa4"
    },
    {
        "author": "郭祥正",
        "paragraphs": [
            "雜花開遍縣城東，不惜提壺細雨中。",
            "應是花枝羞老客，故含春恨泣殘紅。"
        ],
        "title": "慎宰練德符招飲僧舍二首  其一",
        "id": "6d81d099-7bc8-4a75-aea6-2c6868b1c478"
    },
    {
        "author": "郭祥正",
        "paragraphs": [
            "一庭寒柏寺荒凉，亦有花枝出短牆。",
            "善政得閒能喚客，春風相伴倒壺觴。"
        ],
        "title": "慎宰練德符招飲僧舍二首  其二",
        "id": "412dff12-e8e6-4eea-b7ea-4bd34e394750"
    },
    {
        "author": "郭祥正",
        "paragraphs": [
            "安得妙畫師，畫取明月夜。",
            "將期月暗時，展向松窻下。"
        ],
        "title": "月",
        "id": "cbf890b8-e927-4cec-ba86-cede62dd63bb"
    },
    {
        "author": "郭祥正",
        "paragraphs": [
            "雪洗燒痕盡，春將碧色來。",
            "行人莫回首，渡口夕陽催。"
        ],
        "title": "春草碧色",
        "id": "20958fa2-4f49-4b57-896c-a3afdbd968d2"
    },
    {
        "author": "郭祥正",
        "paragraphs": [
            "春江波自綠，不染木蘭舟。",
            "只與岸邊草，依依添客愁。"
        ],
        "title": "春水綠波",
        "id": "42172bff-ddab-406f-a074-5c5b21092da3"
    },
    {
        "author": "郭祥正",
        "paragraphs": [
            "田園有餘樂，道路有餘悲。",
            "留君不肯住，君去欲何之。"
        ],
        "title": "送君南浦",
        "id": "7d224c6c-2505-4954-99b2-27fccaa904ff"
    },
    {
        "author": "郭祥正",
        "paragraphs": [
            "漢武事遠征，征夫與家别。",
            "幾人衣錦還，多爲原上血。"
        ],
        "title": "傷如之何",
        "id": "e546d0ec-9007-4f08-b8c8-3ce44ad4a6ed"
    },
    {
        "author": "郭祥正",
        "paragraphs": [
            "春水滿四澤，原田高下耕。",
            "熙熙隨老農，志匪搴芳英。"
        ],
        "title": "廣陶淵明四時  其一",
        "id": "981d1e4d-d125-43ef-9a86-7b9a4f320ca6"
    },
    {
        "author": "郭祥正",
        "paragraphs": [
            "夏雲多奇峰，高低千萬重。",
            "巫山何處是，神女竟難逢。"
        ],
        "title": "廣陶淵明四時  其二",
        "id": "492f6da8-abff-485f-8a94-c53d2ddaf0d8"
    },
    {
        "author": "郭祥正",
        "paragraphs": [
            "秋月揚明暉，大空碧無滓。",
            "鴻鵠正翺翔，燕雀方栖止。"
        ],
        "title": "廣陶淵明四時  其三",
        "id": "067cefda-3933-4cd4-8755-c435a0ee36c6"
    },
    {
        "author": "郭祥正",
        "paragraphs": [
            "冬嶺秀孤松，雪霜任飄泊。",
            "悲含太古風，清立九霄鶴。"
        ],
        "title": "廣陶淵明四時  其四",
        "id": "b4b6f1ba-487d-4237-99d1-83eec3ec88df"
    },
    {
        "author": "郭祥正",
        "paragraphs": [
            "翼翼粉牆斷，修修綠徑深。",
            "師心不用洗，聊用洗人心。"
        ],
        "title": "定林洗心軒",
        "id": "3dee69e9-6fa2-4fd2-b094-5348c3a60536"
    },
    {
        "author": "郭祥正",
        "paragraphs": [
            "山光與溪色，一碧瀉雲中。",
            "倚檻久未去，更聽松上風。"
        ],
        "title": "簡寂碧溪亭",
        "id": "f5b2c15c-c370-4178-9d1f-8b085145de9f"
    },
    {
        "author": "郭祥正",
        "paragraphs": [
            "縹緲孤亭出，深沈一徑開。",
            "須當踏雨去，且欲看潮來。"
        ],
        "title": "看潮亭",
        "id": "0e764886-92c0-4f0c-b6b2-4b29e018b630"
    },
    {
        "author": "郭祥正",
        "paragraphs": [
            "春田雨既足，幽巖雲自歸。",
            "歸雲無覓處，不共鶴爭飛。"
        ],
        "title": "西巖寺六題 歸雲巖",
        "id": "4a3f44ea-154b-4bae-8b8f-eebdb2978558"
    },
    {
        "author": "郭祥正",
        "paragraphs": [
            "古刹盤深塢，幽巖傍徑開。",
            "三冬藏暖氣，留客待春回。"
        ],
        "title": "西巖寺六題 愛日巖",
        "id": "01fb1b65-b280-44d5-8577-bd24b4aa568e"
    },
    {
        "author": "郭祥正",
        "paragraphs": [
            "溪源深幾里，絕壁瀉驚湍。",
            "欲識下巖處，請君臺上看。"
        ],
        "title": "西巖寺六題 看泉臺",
        "id": "c5eb9b7f-6af5-497a-af3c-a9007b98b938"
    },
    {
        "author": "郭祥正",
        "paragraphs": [
            "一塔倚雲根，他山面面新。",
            "不須驚嶮絕，自有定心人。"
        ],
        "title": "西巖寺六題 定心塔",
        "id": "07346f94-5c61-4ec0-b76b-1d087656362d"
    },
    {
        "author": "郭祥正",
        "paragraphs": [
            "石架千層險，泉飛百尺高。",
            "能蘇旱田穀，何用作波濤。"
        ],
        "title": "西巖寺六題 小瀑布",
        "id": "13cde235-b08d-441d-8354-ddeb01d109eb"
    },
    {
        "author": "郭祥正",
        "paragraphs": [
            "一壑飛晴瀑，雙崖控蟄龍。",
            "欲知臺上雪，六月是三冬。"
        ],
        "title": "西巖寺六題 雪臺",
        "id": "cedf28ec-8641-4d3b-bf14-d2b04265fd71"
    },
    {
        "author": "郭祥正",
        "paragraphs": [
            "别酒莫辭醉，離歌難重論。",
            "一枝新綻柳，和雨泣黄昏。"
        ],
        "title": "送孔掾",
        "id": "dd067979-5003-4671-8fd1-2c0710fc312b"
    },
    {
        "author": "郭祥正",
        "paragraphs": [
            "不是烟霄謫，世間無此人。",
            "心聲與心畫，開卷見天真。"
        ],
        "title": "吳子正召飲觀太白墨跡",
        "id": "ec10011b-c496-4e5c-89f6-e0a3ce7d27b7"
    },
    {
        "author": "郭祥正",
        "paragraphs": [
            "一彈弦一絕，思君腸百結。",
            "雁過無書來，立盡松間月。"
        ],
        "title": "寄漳州詩僧緣進",
        "id": "3b6938b9-2bd7-4af1-8dc2-6ee7a24f6af0"
    },
    {
        "author": "郭祥正",
        "paragraphs": [
            "落魄老道士，遙憶謝公山。",
            "眠雲坐盤石，盡日聽潺潺。"
        ],
        "title": "四月十九日自詠",
        "id": "ee02ba17-84f0-41c0-90a4-6449bfdb6774"
    },
    {
        "author": "郭祥正",
        "paragraphs": [
            "偶陪天上人，來訪雪中竹。",
            "却笑陶淵明，孜孜愛黄菊。"
        ],
        "title": "雪中同宋正卿訪太守筠虚庵觀竹",
        "id": "efd02cf5-fc19-4a11-8873-ffc2db779bd3"
    },
    {
        "author": "郭祥正",
        "paragraphs": [
            "淵淵玉井水，碧凈覺春歸。",
            "不爲洗紅粉，邀郎濯錦衣。"
        ],
        "title": "玉井",
        "id": "66cb1d7c-9a46-4cde-9eaf-c87ea7c557bd"
    },
    {
        "author": "郭祥正",
        "paragraphs": [
            "黄花空爛漫，兵厨不送酒。",
            "吾欲挽明河，夜半斟北斗。"
        ],
        "title": "酬陳糾",
        "id": "83291acd-a784-408b-8628-1907ccdede5b"
    },
    {
        "author": "郭祥正",
        "paragraphs": [
            "駐馬惜分手，臨風開一觴。",
            "君趨紫金闕，我戀白雲鄉。"
        ],
        "title": "即席送崔奉議赴闕三首  其一",
        "id": "5f043a82-2ca9-4799-8eb8-e6d6bed81e47"
    },
    {
        "author": "郭祥正",
        "paragraphs": [
            "明主幸兩學，上清儲百祥。",
            "恭觀希世事，歸信借餘光。"
        ],
        "title": "即席送崔奉議赴闕三首  其二",
        "id": "ead52e50-40b3-40d5-9a47-0df458aaaecd"
    },
    {
        "author": "郭祥正",
        "paragraphs": [
            "一尺江南信，聊憑健翼飛。",
            "吾兒如問我，衰病要兒歸。"
        ],
        "title": "即席送崔奉議赴闕三首  其三",
        "id": "8db4df2b-e642-4047-b99b-dae64dc712bc"
    },
    {
        "author": "郭祥正",
        "paragraphs": [
            "一病三旬久，脾衰秋氣侵。",
            "誰憐形影瘦，猶喜月相尋。"
        ],
        "title": "病中對月",
        "id": "0123bb06-9ef1-4a04-9585-147f1ceffdd0"
    },
    {
        "author": "郭祥正",
        "paragraphs": [
            "白鷺白如銀，窺魚意思馴。",
            "此中無彈弋，莫厭往來頻。"
        ],
        "title": "小池白鷺",
        "id": "6cbd42a1-12de-4490-aaf3-f28fef44b8b0"
    },
    {
        "author": "郭祥正",
        "paragraphs": [
            "佳人萬里别，一念腸千結。",
            "何處望書來，天南雁飛絕。"
        ],
        "title": "憶别",
        "id": "4938f140-a5aa-4a75-b77c-fce183825fd8"
    },
    {
        "author": "郭祥正",
        "paragraphs": [
            "前溪淡淡日落，後山靄靄雲歸。",
            "桃花不知客恨，一片飛上征衣。"
        ],
        "title": "南豐道中六言",
        "id": "40aa7602-cbe5-4470-8daf-52a50fa7d625"
    },
    {
        "author": "郭祥正",
        "paragraphs": [
            "宴啟簪纓集，堂開錦繡重。",
            "舞娥臨短岸，天影襯芙蓉。"
        ],
        "tags": [
            "西湖"
        ],
        "title": "和楊公濟錢塘西湖百題 湖堂",
        "id": "d9262460-c11e-4a55-b3b4-c3ef7db6bf28"
    },
    {
        "author": "郭祥正",
        "paragraphs": [
            "衆沼皆涵碧，斯池獨湧金。",
            "寶光中夜見，不是月華深。"
        ],
        "tags": [
            "西湖"
        ],
        "title": "和楊公濟錢塘西湖百題 湧金池",
        "id": "123a783a-ec80-460f-954d-480fd08e4544"
    },
    {
        "author": "郭祥正",
        "paragraphs": [
            "春光湖水滿，春色柳洲深。",
            "莫作風中線，條條繫客心。"
        ],
        "tags": [
            "西湖"
        ],
        "title": "和楊公濟錢塘西湖百題 柳洲",
        "id": "569a36ca-b9fe-4888-be60-c875a975bb72"
    },
    {
        "author": "郭祥正",
        "paragraphs": [
            "史君開小徑，斜遶碧城隈。",
            "只欲通花縣，春風幾度來。"
        ],
        "tags": [
            "西湖"
        ],
        "title": "和楊公濟錢塘西湖百題 新徑",
        "id": "f4d2df1b-3ecd-42ca-b08a-1d25fc084859"
    },
    {
        "author": "郭祥正",
        "paragraphs": [
            "樓下水連天，樓居即水仙。",
            "何須把黄卷，極目盡紅蓮。"
        ],
        "tags": [
            "西湖"
        ],
        "title": "和楊公濟錢塘西湖百題 看經樓",
        "id": "a0d527f6-3f03-47af-96d9-bf3af5677b3b"
    },
    {
        "author": "郭祥正",
        "paragraphs": [
            "開函測深淺，啟閉以時均。",
            "欲識白公惠，堂堂勒翠珉。"
        ],
        "tags": [
            "西湖"
        ],
        "title": "和楊公濟錢塘西湖百題 白公石函",
        "id": "56edcb1e-4b4d-4c12-86e7-687475c2813e"
    },
    {
        "author": "郭祥正",
        "paragraphs": [
            "秦王昔觀海，此石繫樓船。",
            "錦纜已無跡，蒼苔昏野烟。"
        ],
        "tags": [
            "西湖"
        ],
        "title": "和楊公濟錢塘西湖百題 秦王纜船石",
        "id": "0678c883-3dec-4848-9d97-efd27fa3c4c8"
    },
    {
        "author": "郭祥正",
        "paragraphs": [
            "危樓插湖脚，紺碧十三間。",
            "待月客無寐，看山僧自閒。"
        ],
        "tags": [
            "西湖"
        ],
        "title": "和楊公濟錢塘西湖百題 十三間樓",
        "id": "30410039-2112-4006-a091-97170fd449ac"
    },
    {
        "author": "郭祥正",
        "paragraphs": [
            "丹青嚴像貌，藻荇薦盃盤。",
            "月掩廟門靜，龍蛇驚夜寒。"
        ],
        "tags": [
            "西湖"
        ],
        "title": "和楊公濟錢塘西湖百題 水仙廟",
        "id": "c48d3de8-6769-415e-af0a-e57ef67ad27d"
    },
    {
        "author": "郭祥正",
        "paragraphs": [
            "寶叔存遺塔，影搖湖水光。",
            "層層仙露濕，苔蘚自生香。"
        ],
        "tags": [
            "西湖"
        ],
        "title": "和楊公濟錢塘西湖百題 寶叔塔",
        "id": "bc30de31-b113-4e49-a2b2-e5c1b0938513"
    },
    {
        "author": "郭祥正",
        "paragraphs": [
            "嵯峨插天頂，寒翠灑湖光。",
            "吟客搖船子，猶疑漉酒香。"
        ],
        "tags": [
            "西湖"
        ],
        "title": "和楊公濟錢塘西湖百題 巾子山",
        "id": "ae0ea3d7-9f7c-4fb9-bbab-90c801787832"
    },
    {
        "author": "郭祥正",
        "paragraphs": [
            "有客學無心，庵雲結寶陰。",
            "松風深夜起，時作老龍吟。"
        ],
        "tags": [
            "西湖"
        ],
        "title": "和楊公濟錢塘西湖百題 寶雲庵",
        "id": "f7b951c1-b098-4adb-b668-49dd5af21584"
    },
    {
        "author": "郭祥正",
        "paragraphs": [
            "不作市朝客，甘爲漁釣翁。",
            "柴門危徑斷，猶喜一橋通。"
        ],
        "tags": [
            "西湖"
        ],
        "title": "和楊公濟錢塘西湖百題 林和靖橋",
        "id": "4fbd07df-d3f8-4a32-adea-d84840b0d395"
    },
    {
        "author": "郭祥正",
        "paragraphs": [
            "小閣臨僧塢，容身慕鶴巢。",
            "乾坤隨俯仰，君相不容交。"
        ],
        "tags": [
            "西湖"
        ],
        "title": "和楊公濟錢塘西湖百題 巢居閣",
        "id": "05905b24-cded-4cb9-af51-826e308d3d4c"
    },
    {
        "author": "郭祥正",
        "paragraphs": [
            "竹閣公所愛，延僧酌夜茶。",
            "漁歌天外起，何似聽琵琶。"
        ],
        "tags": [
            "西湖"
        ],
        "title": "和楊公濟錢塘西湖百題 白公竹閣",
        "id": "3fca3eff-53f8-4c88-b6ef-67d9e805be8e"
    },
    {
        "author": "郭祥正",
        "paragraphs": [
            "塵寰千嶂合，月窟一峰孤。",
            "欲識僧歸處，飄然入寶珠。"
        ],
        "tags": [
            "西湖"
        ],
        "title": "和楊公濟錢塘西湖百題 孤山",
        "id": "ef22be4f-475d-4249-a054-8fff47dba69f"
    },
    {
        "author": "郭祥正",
        "paragraphs": [
            "崔嵬辟支塔，舒卷半腰雲。",
            "知是藏真骨，靈光玉色紛。"
        ],
        "tags": [
            "西湖"
        ],
        "title": "和楊公濟錢塘西湖百題 辟支塔",
        "id": "73df0fc6-77d6-45c0-9e1d-d7b75bfa0eda"
    },
    {
        "author": "郭祥正",
        "paragraphs": [
            "歲老枝葉簡，春深香氣新。",
            "可憐湖上檜，曾識井中人。"
        ],
        "tags": [
            "西湖"
        ],
        "title": "和楊公濟錢塘西湖百題 陳朝檜",
        "id": "8717f4fd-e20c-442e-b571-e6111f6498f0"
    },
    {
        "author": "郭祥正",
        "paragraphs": [
            "有道歸真主，無心戀舊房。",
            "一燈長不滅，分付水雲鄉。"
        ],
        "tags": [
            "西湖"
        ],
        "title": "和楊公濟錢塘西湖百題 贊寧僧録房",
        "id": "4599a424-8c4a-4063-aea1-2b779199c132"
    },
    {
        "author": "郭祥正",
        "paragraphs": [
            "泉脈應通海，沙痕漾細金。",
            "成仙吾未必，一酌洗煩心。"
        ],
        "tags": [
            "西湖"
        ],
        "title": "和楊公濟錢塘西湖百題 金沙井",
        "id": "fd3ef1c4-9cc2-436e-9cd5-e98b55882926"
    },
    {
        "author": "郭祥正",
        "paragraphs": [
            "坡頂夜光發，人來雨後尋。",
            "山祇原恡寶，君莫起貪心。"
        ],
        "tags": [
            "西湖"
        ],
        "title": "和楊公濟錢塘西湖百題 碼碯坡",
        "id": "f4acedbc-dc77-40bf-af06-8073345d98e3"
    },
    {
        "author": "郭祥正",
        "paragraphs": [
            "陶器爲棺椁，中庸孰可名。",
            "一丘春草色，兩樹野松聲。"
        ],
        "tags": [
            "西湖"
        ],
        "title": "和楊公濟錢塘西湖百題 陶器墳",
        "id": "e20ff3fb-3a88-43d8-beb0-6689a393e138"
    },
    {
        "author": "郭祥正",
        "paragraphs": [
            "往矣中庸子，亭標夜講名。",
            "我來何所得，襟袖水風清。"
        ],
        "tags": [
            "西湖"
        ],
        "title": "和楊公濟錢塘西湖百題 夜講亭",
        "id": "46351a0c-bedd-4b78-9ed3-05133e4155c6"
    },
    {
        "author": "郭祥正",
        "paragraphs": [
            "人去泉長在，人忙泉自閒。",
            "不供魚鳥飲，只是照青山。"
        ],
        "tags": [
            "西湖"
        ],
        "title": "和楊公濟錢塘西湖百題 閒泉",
        "id": "c392bd9b-09c8-45dd-8b2a-cc29afb41b0b"
    },
    {
        "author": "郭祥正",
        "paragraphs": [
            "高僧何代僧，葬骨兩三層。",
            "不遣白雲護，遊人取次登。"
        ],
        "tags": [
            "西湖"
        ],
        "title": "和楊公濟錢塘西湖百題 高僧塔",
        "id": "0d08b650-71a3-4089-a7f8-8a54da97f956"
    },
    {
        "author": "郭祥正",
        "paragraphs": [
            "遠近皆僧刹，西村八九家。",
            "得魚無賣處，沽酒入蘆花。"
        ],
        "tags": [
            "西湖"
        ],
        "title": "和楊公濟錢塘西湖百題 西村",
        "id": "d4c495f8-993c-4795-aef1-1b1c8c8b4939"
    },
    {
        "author": "郭祥正",
        "paragraphs": [
            "沿湖九里松，行客憶江東。",
            "盡掃炎天熱，門深太古風。"
        ],
        "tags": [
            "西湖"
        ],
        "title": "和楊公濟錢塘西湖百題 松門",
        "id": "9e0944ee-2701-42f0-bee4-b09cfe58f424"
    },
    {
        "author": "郭祥正",
        "paragraphs": [
            "兩澗飛來處，雲深合一橋。",
            "更無歧路别，從此入烟霄。"
        ],
        "tags": [
            "西湖"
        ],
        "title": "和楊公濟錢塘西湖百題 合澗橋",
        "id": "824117e2-a2b5-48b2-ad51-e483e455f2af"
    },
    {
        "author": "郭祥正",
        "paragraphs": [
            "投壺非有術，掣電亦無心。",
            "月下與誰語，雲來自布陰。"
        ],
        "tags": [
            "西湖"
        ],
        "title": "和楊公濟錢塘西湖百題 玉女巖",
        "id": "1e288cad-3048-415e-ae52-c2a7e01cbcbf"
    },
    {
        "author": "郭祥正",
        "paragraphs": [
            "有靈何所隱，深浦老蒹葭。",
            "漁父一舟泊，却疑秋漢槎。"
        ],
        "tags": [
            "西湖"
        ],
        "title": "和楊公濟錢塘西湖百題 靈隱浦",
        "id": "117fa1e7-7b22-4635-a04b-6778efbe254c"
    },
    {
        "author": "郭祥正",
        "paragraphs": [
            "方外原無地，空中忽有門。",
            "請君從此入，輒莫羨桃源。"
        ],
        "tags": [
            "西湖"
        ],
        "title": "和楊公濟錢塘西湖百題 方外門",
        "id": "ccc60518-5f8b-4750-8fd5-fbe5a7287274"
    },
    {
        "author": "郭祥正",
        "paragraphs": [
            "翠出諸峰上，湖邊正北看。",
            "夜深雲霧散，獨掛斗杓寒。"
        ],
        "tags": [
            "西湖"
        ],
        "title": "和楊公濟錢塘西湖百題 北高峰",
        "id": "a9c79297-c9aa-4965-b8f0-1c4a7944e7df"
    },
    {
        "author": "郭祥正",
        "paragraphs": [
            "至寶豈無源，源深人姓錢。",
            "直須朝海去，餘派保千年。"
        ],
        "tags": [
            "西湖"
        ],
        "title": "和楊公濟錢塘西湖百題 錢源",
        "id": "c3064b6f-de3b-4123-bf1a-dcf0642fe634"
    },
    {
        "author": "郭祥正",
        "paragraphs": [
            "隔澗白猿子，呼來驗是真。",
            "一從滄海别，啼嘯不知春。"
        ],
        "tags": [
            "西湖"
        ],
        "title": "和楊公濟錢塘西湖百題 呼猿澗",
        "id": "ec835652-40f2-47fb-aac2-83da757db5f4"
    },
    {
        "author": "郭祥正",
        "paragraphs": [
            "湖上峰爭碧，此峰多白雲。",
            "雪霜難辨色，鷗鷺亦迷羣。"
        ],
        "tags": [
            "西湖"
        ],
        "title": "和楊公濟錢塘西湖百題 白雲峰",
        "id": "bdc78be9-1940-424e-ae88-b27bd10ad72e"
    },
    {
        "author": "郭祥正",
        "paragraphs": [
            "民樂袁公惠，爲亭古澗邊。",
            "名標公姓氏，要與萬人傳。"
        ],
        "tags": [
            "西湖"
        ],
        "title": "和楊公濟錢塘西湖百題 袁公亭",
        "id": "fbbe29fb-6dd9-4f79-bc68-cddac271dcb2"
    },
    {
        "author": "郭祥正",
        "paragraphs": [
            "爾學五古子，緣何繪九師。",
            "堂高秋月淡，日用少人知。"
        ],
        "tags": [
            "西湖"
        ],
        "title": "和楊公濟錢塘西湖百題 九師堂",
        "id": "7b908611-f257-4466-a5b6-2714422193ec"
    },
    {
        "author": "郭祥正",
        "paragraphs": [
            "梁國衰微後，徵君隱逸時。",
            "至今風味在，試聽野猿悲。"
        ],
        "tags": [
            "西湖"
        ],
        "title": "和楊公濟錢塘西湖百題 朱野",
        "id": "b6f22ea3-e6df-4e06-9b6e-d9e7dc36f2b5"
    },
    {
        "author": "郭祥正",
        "paragraphs": [
            "二葛繼成仙，猶存煉丹處。",
            "有時化鶴來，徘徊不知去。"
        ],
        "tags": [
            "西湖"
        ],
        "title": "和楊公濟錢塘西湖百題 葛塢",
        "id": "e66e5bc3-4537-454a-9ecd-60d784290b86"
    },
    {
        "author": "郭祥正",
        "paragraphs": [
            "橋下無懸瀑，橋邊多綠苔。",
            "跨空纔一丈，何處特飛來。"
        ],
        "tags": [
            "西湖"
        ],
        "title": "和楊公濟錢塘西湖百題 石橋",
        "id": "a25d57b4-2f4c-4cb4-8449-015541473cdd"
    },
    {
        "author": "郭祥正",
        "paragraphs": [
            "彤霞貫來久，赤石異諸崖。",
            "月照夜光發，風生雲霧埋。"
        ],
        "tags": [
            "西湖"
        ],
        "title": "和楊公濟錢塘西湖百題 朱崖",
        "id": "2fb129c5-18c5-41a0-b88d-0f4790c4a3c8"
    },
    {
        "author": "郭祥正",
        "paragraphs": [
            "仙家青壁檻，未見靈花發。",
            "我欲提碧壺，來斯挹明月。"
        ],
        "tags": [
            "西湖"
        ],
        "title": "和楊公濟錢塘西湖百題 青壁檻",
        "id": "e988f22a-b9e1-4e75-959b-1f5ddff408e5"
    },
    {
        "author": "郭祥正",
        "paragraphs": [
            "小嶼春歸後，青浦渦渚東。",
            "日高魚鳥散，烟淡一林風。"
        ],
        "tags": [
            "西湖"
        ],
        "title": "和楊公濟錢塘西湖百題 渦渚東嶼",
        "id": "0fdaef95-95c1-44df-9168-617fcff45a33"
    },
    {
        "author": "郭祥正",
        "paragraphs": [
            "丹井光長在，空堂貌亦存。",
            "鄰僧深夜磬，時復與招魂。"
        ],
        "tags": [
            "西湖"
        ],
        "title": "和楊公濟錢塘西湖百題 許先生書堂",
        "id": "cf250b62-2db9-4e07-a08f-32a621b5ace9"
    },
    {
        "author": "郭祥正",
        "paragraphs": [
            "啟閉何人見，湍流一澗分。",
            "仙家無路入，空鏁石樓雲。"
        ],
        "tags": [
            "西湖"
        ],
        "title": "和楊公濟錢塘西湖百題 石門澗",
        "id": "75f49a14-7130-4ceb-a0c5-ef4d26d872aa"
    },
    {
        "author": "郭祥正",
        "paragraphs": [
            "龍卧蒼山下，豈知今古春。",
            "不憂雷雨作，頭角本非真。"
        ],
        "tags": [
            "西湖"
        ],
        "title": "和楊公濟錢塘西湖百題 卧龍石",
        "id": "d13b2973-4594-454d-9980-f9a1d39c0ec2"
    },
    {
        "author": "郭祥正",
        "paragraphs": [
            "鳥道出雲巔，雲深春更鮮。",
            "遊人莫嗟險，一棧與巖連。"
        ],
        "tags": [
            "西湖"
        ],
        "title": "和楊公濟錢塘西湖百題 連巖棧",
        "id": "e1144d48-6231-4ae8-8f44-8d862c960ee8"
    },
    {
        "author": "郭祥正",
        "paragraphs": [
            "潭心有伏龍，急溜和雲濺。",
            "頭角何時成，願借風雷便。"
        ],
        "tags": [
            "西湖"
        ],
        "title": "和楊公濟錢塘西湖百題 伏龍濺",
        "id": "f9ccef5e-513a-4621-841f-6eea8f83a84d"
    },
    {
        "author": "郭祥正",
        "paragraphs": [
            "釋子能儒言，迥出惠遠上。",
            "庵中閲遺編，光焰高萬丈。"
        ],
        "tags": [
            "西湖"
        ],
        "title": "和楊公濟錢塘西湖百題 西庵",
        "id": "7682089b-f679-4b9b-b28e-bf3e246cc13f"
    },
    {
        "author": "郭祥正",
        "paragraphs": [
            "一塢藏深林，楓葉翻蜀錦。",
            "寄語别家人，路遙霜霰凛。"
        ],
        "tags": [
            "西湖"
        ],
        "title": "和楊公濟錢塘西湖百題 楓樹林",
        "id": "930932ff-6123-41b9-8d34-608ba5c8e6dd"
    },
    {
        "author": "郭祥正",
        "paragraphs": [
            "有角翻害身，沉泉避刀剸。",
            "故依金地慈，非憚滄溟遠。"
        ],
        "tags": [
            "西湖"
        ],
        "title": "和楊公濟錢塘西湖百題 卧犀泉",
        "id": "7528c173-231c-4231-a593-43ed964cf875"
    },
    {
        "author": "郭祥正",
        "paragraphs": [
            "青帝留行跡，巖前春不歸。",
            "儘從霜與雪，君看碧依依。"
        ],
        "tags": [
            "西湖"
        ],
        "title": "和楊公濟錢塘西湖百題 青林巖",
        "id": "6c90df5f-8c78-40c2-b484-5ea30cdfb9b4"
    },
    {
        "author": "郭祥正",
        "paragraphs": [
            "不爲太平出，胡爲名醴泉。",
            "兵戈方滿眼，聊以慰凶年。"
        ],
        "tags": [
            "西湖"
        ],
        "title": "和楊公濟錢塘西湖百題 醴泉",
        "id": "0e51b461-f39a-4f0b-9061-698bbc572c5e"
    },
    {
        "author": "郭祥正",
        "paragraphs": [
            "漫漫西塢漾，青出秀菰蒲。",
            "源淺不通海，光寒稍映湖。"
        ],
        "tags": [
            "西湖"
        ],
        "title": "和楊公濟錢塘西湖百題 西塢漾",
        "id": "a7e9e33c-5c54-4c6d-bc45-7800451d7376"
    },
    {
        "author": "郭祥正",
        "paragraphs": [
            "幽泉出白沙，流傍野僧家。",
            "欲試甘香味，須烹石鼎茶。"
        ],
        "tags": [
            "西湖"
        ],
        "title": "和楊公濟錢塘西湖百題 白沙泉",
        "id": "7f0fa42a-c5a8-42ba-b0c3-1190425aa4a2"
    },
    {
        "author": "郭祥正",
        "paragraphs": [
            "顆顆龍睛赤，深深映石門。",
            "自憐非荔子，不得薦堯閽。"
        ],
        "tags": [
            "西湖"
        ],
        "title": "和楊公濟錢塘西湖百題 楊梅石門",
        "id": "60e4feff-a89d-40c4-bb00-8754753c5f6b"
    },
    {
        "author": "郭祥正",
        "paragraphs": [
            "西溪在湖外，一派濯殘陽。",
            "遊子託漁艇，却愁歸路長。"
        ],
        "tags": [
            "西湖"
        ],
        "title": "和楊公濟錢塘西湖百題 西溪",
        "id": "307d73d1-f0a5-4f5e-b0f7-228c74675e86"
    },
    {
        "author": "郭祥正",
        "paragraphs": [
            "遊子一凭欄，遍看湖上山。",
            "不須飛潟去，已在畫屏間。"
        ],
        "tags": [
            "西湖"
        ],
        "title": "和楊公濟錢塘西湖百題 見山亭",
        "id": "7b81f450-3e02-46c9-b22d-d595d359afed"
    },
    {
        "author": "郭祥正",
        "paragraphs": [
            "神尼鑿一塔，杳在碧雲端。",
            "舍利夜光現，君須正眼觀。"
        ],
        "tags": [
            "西湖"
        ],
        "title": "和楊公濟錢塘西湖百題 神尼塔",
        "id": "0426b673-55d8-4d6f-ada7-632b3896cfcb"
    },
    {
        "author": "郭祥正",
        "paragraphs": [
            "逢人寂無語，結草自栖禪。",
            "但見巖花笑，厖眉不記年。"
        ],
        "tags": [
            "西湖"
        ],
        "title": "和楊公濟錢塘西湖百題 韜光庵",
        "id": "e7bf4ce3-184f-4fa7-9f02-d22786adacd4"
    },
    {
        "author": "郭祥正",
        "paragraphs": [
            "幽香來近遠，此洞接蟾宫。",
            "欲借飛翰去，聊乘桂子風。"
        ],
        "tags": [
            "西湖"
        ],
        "title": "和楊公濟錢塘西湖百題 香林洞",
        "id": "9d71382a-1658-4581-b4c1-35536ea5e1dd"
    },
    {
        "author": "郭祥正",
        "paragraphs": [
            "誰從天竺國，分得一峰來。",
            "占盡湖山秀，最宜烟雨開。"
        ],
        "tags": [
            "西湖"
        ],
        "title": "和楊公濟錢塘西湖百題 天竺峰",
        "id": "c516d0e2-6678-4be7-93e2-7b9278adbf2d"
    },
    {
        "author": "郭祥正",
        "paragraphs": [
            "欲息丹中火，須沈井底泉。",
            "何如栽杏實，亦解上青天。"
        ],
        "tags": [
            "西湖"
        ],
        "title": "和楊公濟錢塘西湖百題 鍊丹井",
        "id": "67620125-77e1-46b4-8f85-69c6f628326c"
    },
    {
        "author": "郭祥正",
        "paragraphs": [
            "根託山中地，香分月裏秋。",
            "遊人莫攀折，風散一巖幽。"
        ],
        "tags": [
            "西湖"
        ],
        "title": "和楊公濟錢塘西湖百題 香桂林",
        "id": "4485d775-ae13-48b5-aeda-55871e6e82a7"
    },
    {
        "author": "郭祥正",
        "paragraphs": [
            "人老不重少，檜枯還復榮。",
            "何時逢匠石，今日棟梁成。"
        ],
        "tags": [
            "西湖"
        ],
        "title": "和楊公濟錢塘西湖百題 重榮檜",
        "id": "3fdc4113-0889-4528-91e4-6c5fbac1256e"
    },
    {
        "author": "郭祥正",
        "paragraphs": [
            "洞口無凡木，陰森夏亦寒。",
            "誰知一泓水，曾有老龍蟠。"
        ],
        "tags": [
            "西湖"
        ],
        "title": "和楊公濟錢塘西湖百題 龍泓洞",
        "id": "ef0f7893-52fb-4ae6-b0b9-cf3d99436c45"
    },
    {
        "author": "郭祥正",
        "paragraphs": [
            "晉代胡僧理，開山第一人。",
            "欲尋巖下跡，猿鳥送餘春。"
        ],
        "tags": [
            "西湖"
        ],
        "title": "和楊公濟錢塘西湖百題 理公巖",
        "id": "4ba80439-ff41-4ad1-bc91-2e919b6fa4f8"
    },
    {
        "author": "郭祥正",
        "paragraphs": [
            "翻經人已去，誰爲立幽亭。",
            "一望野雲白，半藏山骨青。"
        ],
        "tags": [
            "西湖"
        ],
        "title": "和楊公濟錢塘西湖百題 客兒亭",
        "id": "824cbab0-a12d-4fea-b4fe-b0d6f2d64ab7"
    },
    {
        "author": "郭祥正",
        "paragraphs": [
            "亭亭碧蓮華，何年化爲石。",
            "越女莫驚猜，巖猿自相識。"
        ],
        "tags": [
            "西湖"
        ],
        "title": "和楊公濟錢塘西湖百題 石蓮華峰",
        "id": "90f5f6a9-3539-4517-bbde-824badf3b8dd"
    },
    {
        "author": "郭祥正",
        "paragraphs": [
            "盥手天池水，熏毫海渚香。",
            "翻成多少帙，臺石尚輝光。"
        ],
        "tags": [
            "西湖"
        ],
        "title": "和楊公濟錢塘西湖百題 翻經臺",
        "id": "0cff8076-b022-4869-906f-fe27df8f26c3"
    },
    {
        "author": "郭祥正",
        "paragraphs": [
            "丹成竈猶在，夜氣接湖雲。",
            "仙路何由問，刀圭幸見分。"
        ],
        "tags": [
            "西湖"
        ],
        "title": "和楊公濟錢塘西湖百題 葛仙丹竈",
        "id": "18136539-f41a-49a2-8093-7b769ae5c471"
    },
    {
        "author": "郭祥正",
        "paragraphs": [
            "孤峰出天外，客到亦稽留。",
            "不覺月華晚，澗猿啼更愁。"
        ],
        "tags": [
            "西湖"
        ],
        "title": "和楊公濟錢塘西湖百題 稽留峰",
        "id": "2032f037-28b4-4bd9-a571-c3455380ebfb"
    },
    {
        "author": "郭祥正",
        "paragraphs": [
            "斵石引溪水，盃行自勸人。",
            "試聽林下鳥，啼血不留春。"
        ],
        "tags": [
            "西湖"
        ],
        "title": "和楊公濟錢塘西湖百題 流盃亭",
        "id": "f5a00c37-b2d3-4ec6-9729-38e1e7c20c2d"
    },
    {
        "author": "郭祥正",
        "paragraphs": [
            "客望海中日，窻開物外山。",
            "天形垂欲盡，飛鳥不知還。"
        ],
        "tags": [
            "西湖"
        ],
        "title": "和楊公濟錢塘西湖百題 望海閣",
        "id": "6a1e79b2-a7fe-40d6-afac-06ddc2036d5e"
    },
    {
        "author": "郭祥正",
        "paragraphs": [
            "崒堵藏真骨，東岡氣象殊。",
            "烟雲掃不盡，苔蘚一痕無。"
        ],
        "tags": [
            "西湖"
        ],
        "title": "和楊公濟錢塘西湖百題 東岡塔",
        "id": "880d61e6-9b51-422f-ac99-1d8e4ad8f3e1"
    },
    {
        "author": "郭祥正",
        "paragraphs": [
            "應讖游塵世，湖邊一草堂。",
            "松聲半夜雨，花氣四時香。"
        ],
        "tags": [
            "西湖"
        ],
        "title": "和楊公濟錢塘西湖百題 西嶺草堂",
        "id": "10ba5eba-3085-4a3c-9d63-417f43448c22"
    },
    {
        "author": "郭祥正",
        "paragraphs": [
            "誰來躡高步，幽徑已荒凉。",
            "落葉無人掃，哀猿空斷腸。"
        ],
        "tags": [
            "西湖"
        ],
        "title": "和楊公濟錢塘西湖百題 葛公石徑",
        "id": "5f5b166e-33d1-429e-a489-7bd9d86fceb1"
    },
    {
        "author": "郭祥正",
        "paragraphs": [
            "靈石山前路，山深寺更深。",
            "不知明月去，空惜白雲沉。"
        ],
        "tags": [
            "西湖"
        ],
        "title": "和楊公濟錢塘西湖百題 靈石山",
        "id": "0bd4af7a-09ca-495a-9951-269fe94e623f"
    },
    {
        "author": "郭祥正",
        "paragraphs": [
            "欲問庵中事，人馴虎亦馴。",
            "楊梅幾番熟，誰爲惜餘春。"
        ],
        "tags": [
            "西湖"
        ],
        "title": "和楊公濟錢塘西湖百題 靈石西庵",
        "id": "4d83a378-a38f-4ef9-b461-f82428f07b19"
    },
    {
        "author": "郭祥正",
        "paragraphs": [
            "岌岌穿南斗，層層瞰下方。",
            "揭爲湖海鎮，半夜掛朝陽。"
        ],
        "tags": [
            "西湖"
        ],
        "title": "和楊公濟錢塘西湖百題 南高峰",
        "id": "1cd8b037-ae32-400b-ac4e-63adbc919d86"
    },
    {
        "author": "郭祥正",
        "paragraphs": [
            "篁竹無人洗，烟雲暗不開。",
            "網羅無入處，豺虎莫驚猜。"
        ],
        "tags": [
            "西湖"
        ],
        "title": "和楊公濟錢塘西湖百題 暗竹園",
        "id": "31bcc453-a960-4eb6-a0dd-66d652cfe608"
    },
    {
        "author": "郭祥正",
        "paragraphs": [
            "入夏泉嘗溢，光跳萬斛珠。",
            "世人收得去，此景已應無。"
        ],
        "tags": [
            "西湖"
        ],
        "title": "和楊公濟錢塘西湖百題 夏珠泉",
        "id": "2dfb9bcb-6876-4132-8c0d-cb7f9117b5e3"
    },
    {
        "author": "郭祥正",
        "paragraphs": [
            "玉像存深洞，烟霞分外多。",
            "焚香千騎入，猿鳥不經過。"
        ],
        "tags": [
            "西湖"
        ],
        "title": "和楊公濟錢塘西湖百題 烟霞洞",
        "id": "f4b99fae-efc0-4d5e-b772-da5941323111"
    },
    {
        "author": "郭祥正",
        "paragraphs": [
            "十刹密相望，林開一塢香。",
            "木魚聲漸急，山衲下雲房。"
        ],
        "tags": [
            "西湖"
        ],
        "title": "和楊公濟錢塘西湖百題 大慈塢",
        "id": "aa575621-b80a-498f-88fa-dad679a0fe38"
    },
    {
        "author": "郭祥正",
        "paragraphs": [
            "未見虎跑跡，窺泉試一吟。",
            "遺珠僧不取，密竹助泉深。"
        ],
        "tags": [
            "西湖"
        ],
        "title": "和楊公濟錢塘西湖百題 虎跑泉",
        "id": "a01da14e-cbb5-446a-9d14-b921305c85a3"
    },
    {
        "author": "郭祥正",
        "paragraphs": [
            "深堂待遊客，老木競留春。",
            "花發多臨水，雲開始見人。"
        ],
        "tags": [
            "西湖"
        ],
        "title": "和楊公濟錢塘西湖百題 翠樾堂",
        "id": "1487378b-32a0-4d2c-88ae-5b70db506c67"
    },
    {
        "author": "郭祥正",
        "paragraphs": [
            "陟彼崖上門，門深路還絕。",
            "香草遞仙風，怪林藏古雪。"
        ],
        "tags": [
            "西湖"
        ],
        "title": "和楊公濟錢塘西湖百題 陟崖門",
        "id": "6d073ce7-1f69-4137-ac07-705e6f9945a8"
    },
    {
        "author": "郭祥正",
        "paragraphs": [
            "一步復一步，月華黏屐齒。",
            "不知山徑深，疑到蟾宫裏。"
        ],
        "tags": [
            "西湖"
        ],
        "title": "和楊公濟錢塘西湖百題 步月徑",
        "id": "8ce34d25-5be3-4978-ac42-dc88647d003e"
    },
    {
        "author": "郭祥正",
        "paragraphs": [
            "六月想冰雪，此泉清且深。",
            "相如方病渴，植杖故來尋。"
        ],
        "tags": [
            "西湖"
        ],
        "title": "和楊公濟錢塘西湖百題 夏凉泉",
        "id": "c119c201-6d66-4962-92bc-7e02defec411"
    },
    {
        "author": "郭祥正",
        "paragraphs": [
            "閣近山中寺，誰爲清隱人。",
            "移文招不得，騎馬入紅塵。"
        ],
        "tags": [
            "西湖"
        ],
        "title": "和楊公濟錢塘西湖百題 清隱閣",
        "id": "4f0e1b8d-0416-40b0-9954-73025a1ab0dd"
    },
    {
        "author": "郭祥正",
        "paragraphs": [
            "嶺下聽樵歌，歌聲雲外過。",
            "儘窮斤斧力，不道得樵多。"
        ],
        "tags": [
            "西湖"
        ],
        "title": "和楊公濟錢塘西湖百題 樵歌嶺",
        "id": "85d459d5-1ecc-4a16-a938-a9f437d481e5"
    },
    {
        "author": "郭祥正",
        "paragraphs": [
            "講盡華嚴偈，攝衣辭世塵。",
            "泉淙死前語，玉凝塔中身。"
        ],
        "tags": [
            "西湖"
        ],
        "title": "和楊公濟錢塘西湖百題 華嚴塔",
        "id": "ddeacd6a-7c84-4cef-bfdc-537ff6dc354b"
    },
    {
        "author": "郭祥正",
        "paragraphs": [
            "吳越江分斷，山光還映發。",
            "白鳥東飛來，應隨渡江月。"
        ],
        "tags": [
            "西湖"
        ],
        "title": "和楊公濟錢塘西湖百題 映發亭",
        "id": "8ef21082-a824-47a4-bb60-bbdb52ff4ec6"
    },
    {
        "author": "郭祥正",
        "paragraphs": [
            "紅實綴青枝，爛漫照前塢。",
            "不及杏繁時，林間有仙虎。"
        ],
        "tags": [
            "西湖"
        ],
        "title": "和楊公濟錢塘西湖百題 楊梅塢",
        "id": "c61ed5d7-e9ca-474f-ba7a-91c15882cbbb"
    },
    {
        "author": "郭祥正",
        "paragraphs": [
            "不作笙簫用，開花待鳳凰。",
            "陰陰一軒裏，誰識阮生狂。"
        ],
        "tags": [
            "西湖"
        ],
        "title": "和楊公濟錢塘西湖百題 修竹軒",
        "id": "3c283056-bcd0-4c84-af55-e702bdb9bca3"
    },
    {
        "author": "郭祥正",
        "paragraphs": [
            "真山返如假，疊徑入雲屏。",
            "不借湖光洗，朝朝潑黛青。"
        ],
        "tags": [
            "西湖"
        ],
        "title": "和楊公濟錢塘西湖百題 南屏山",
        "id": "01a9dfcb-f8c1-46ff-8acb-a4f0a9e31ca7"
    },
    {
        "author": "郭祥正",
        "paragraphs": [
            "橋短故名長，路穿雲水鄉。",
            "遊人欲歸去，濯足弄殘陽。"
        ],
        "tags": [
            "西湖"
        ],
        "title": "和楊公濟錢塘西湖百題 長橋",
        "id": "e5d103d2-52ec-4e02-b9ac-418669e2da70"
    },
    {
        "author": "郭祥正",
        "paragraphs": [
            "峻極分南北，見湖仍見江。",
            "遊人倦登陟，飛鳥自雙雙。"
        ],
        "tags": [
            "西湖"
        ],
        "title": "和楊公濟錢塘西湖百題 慈雲嶺",
        "id": "e50ec14d-39db-4694-8cc9-58d678526327"
    },
    {
        "author": "郭祥正",
        "paragraphs": [
            "軒壓冰壺上，風生玉宇間。",
            "客來清徹骨，不待看湖山。"
        ],
        "tags": [
            "西湖"
        ],
        "title": "和楊公濟錢塘西湖百題 清軒",
        "id": "df9db97a-18c2-480e-b5b5-795862a5880d"
    },
    {
        "author": "郭祥正",
        "paragraphs": [
            "湖添秋氣凈，鳥伴夕陽沉。",
            "嗚咽城笳起，猶忘歸去心。"
        ],
        "tags": [
            "西湖"
        ],
        "title": "和楊公濟錢塘西湖百題 西水亭",
        "id": "3d351d0c-7734-4fc9-81d7-3c89f8065f09"
    },
    {
        "author": "郭祥正",
        "paragraphs": [
            "柴門曉初啟，晴氣堆遠峰。",
            "不知何處鶴，踏折一枝松。"
        ],
        "title": "山居絕句六首 曉",
        "id": "06a552ed-6275-4294-a430-f95299418dc5"
    },
    {
        "author": "郭祥正",
        "paragraphs": [
            "夜闌窻戶閉，黄庭看未終。",
            "西巖一聲虎，四壁生清風。"
        ],
        "title": "山居絕句六首 夜",
        "id": "7ad9af8e-ff0d-42a8-9bbd-4306e90919fc"
    },
    {
        "author": "郭祥正",
        "paragraphs": [
            "自掃松間葉，冰霜一半開。",
            "碧桃花未發，亭待漉香醅。"
        ],
        "title": "山居絕句六首 春",
        "id": "adcfe739-f5b0-4c50-b63f-a7a976d2ed3b"
    },
    {
        "author": "郭祥正",
        "paragraphs": [
            "永日琴爲伴，前村酒可酤。",
            "松陰揀磐石，赤脚踏冰壺。"
        ],
        "title": "山居絕句六首 夏",
        "id": "20cc144f-3806-44e2-a78f-c7a68aa56f2f"
    },
    {
        "author": "郭祥正",
        "paragraphs": [
            "有酒看雲飲，無書寄雁回。",
            "數蛩鳴敗草，一葉落青苔。"
        ],
        "title": "山居絕句六首 秋",
        "id": "0e75ebb3-8ae3-477b-987e-ea0756f5ee49"
    },
    {
        "author": "郭祥正",
        "paragraphs": [
            "黄昏鳥飛絕，夜半猿啼切。",
            "紙帳寒不眠，開門見猛雪。"
        ],
        "title": "山居絕句六首 冬",
        "id": "6a7f7aed-3d8e-4f63-9010-192590c24d58"
    },
    {
        "author": "郭祥正",
        "paragraphs": [
            "武陵溪上青雲暮，昔人傳有桃源路。",
            "時見落花隨水流，咫尺神仙杳難遇。",
            "神仙有無何可量，但愛武陵山水強。",
            "松煙竹霧水村暗，鳥啼猿嘯花雨香。",
            "車輪不來塵坌絕，日月自與乾坤長。",
            "聞君取身欲長往，禾熟良田給春釀。",
            "陶然一醉萬事休，還我天真了無象。",
            "生胡爲榮死奚慼，爲笑紛紛避秦客。",
            "一身重要歲何足論，更向漁家寄消息。"
        ],
        "title": "桃源行寄張兵部",
        "id": "eb61fd51-92f3-4883-8ae8-164940935f51"
    },
    {
        "author": "郭祥正",
        "paragraphs": [
            "寺與人寰隔，西軒更遠瞻。",
            "雲煙生卷箔，星斗半垂簷。",
            "山對眉雙碧，江空鏡一匲。",
            "旅魂招不盡，愁向酒中添。"
        ],
        "title": "廣福禪寺",
        "id": "870eab16-a7dd-4f8b-8f58-f565cc0e6970"
    },
    {
        "author": "郭祥正",
        "paragraphs": [
            "崔嵬山下石，如馬亦如人。",
            "玉老龍蛇護，菴空歲月新。",
            "訪僧非舊識，覽壁但傷神。",
            "更恨無流水，難尋洞裏春。"
        ],
        "title": "馬仁山",
        "id": "f6e7ca0d-19a4-48eb-820a-32c5687212fa"
    },
    {
        "author": "郭祥正",
        "paragraphs": [
            "空山坐寥落，疋馬邀俊哲。",
            "入門肆高談，清風掃煩熱。",
            "憶昔治平年，姑熟溪上别。",
            "歲時激箭急，倐忽三十月。",
            "讀書非少銳，欲論先卷舌。",
            "歸田殊未成，累累逐羈紲。",
            "孰謂趙魏老，不能佐滕薛。",
            "由來歲大寒，松柏見孤節。",
            "朋心久愈至，忠規補殘缺。",
            "兒童喜父執，飣餖成羅列。",
            "壺有玉泉酒，庖有冰濃鱉。",
            "野芡剖珠璣，秋瓜咀霜雪。",
            "新粳刈且舂，香炊軟三淅。",
            "放匕聊醉飽，百憂旋磨滅。",
            "升平擊堯壤，險怪探禹穴。",
            "吐氣直虹霓，落筆淬金鐵。",
            "詞源河漢翻，俯視隄防決。",
            "文章貴天成，追琢譏竄竊。",
            "抵掌萬古事，高下争螘垤。",
            "挹酌華陽水，蕩滌塵土咽。",
            "吾心了何染，本理忘巧拙。",
            "聖賢久不作，情僞愈分别。",
            "竹陰卧片石，浩歌聲欲闋。",
            "山童倐及門，喜音屈高潔。",
            "傳聞脫世累，天境妙搜抉。",
            "疏簾卷危閣，九峰青嵽嵲。",
            "吟餘琴一弄，鏗然響環玦。",
            "老鶴不敢鳴，十里飛雲絕。",
            "次公君素交，嗟予尚契闊。",
            "疇能枉籃輿，相期出寥泬。"
        ],
        "title": "治平三年秋七月當塗郭功父招無爲楊次公會於環峰時五雲叟陳德孚以詩寄吾二人因聯句酬之",
        "id": "ecc5b043-d585-4b2a-9b5c-d0a3de911e4e"
    },
    {
        "author": "郭祥正",
        "paragraphs": [
            "平生才力信瑰奇，今在窮荒豈易歸。",
            "正似雪林枝上畫，羽翰雖好不能飛。"
        ],
        "title": "寄東坡",
        "id": "5a8b1ffd-b3a2-40be-a638-5e8faaf2d7dc"
    },
    {
        "author": "郭祥正",
        "paragraphs": [
            "秋霜春雨不同時，萬里今從海外歸。",
            "已出網羅毛羽在，卻尋雲跡帖天飛。"
        ],
        "title": "用前韻寄東坡",
        "id": "19d5807a-6ca7-479b-ad69-90e553ab0748"
    },
    {
        "author": "郭祥正",
        "paragraphs": [
            "七十餘歲老朝郎，曾向元祐說文章。",
            "如今白首歸田後，卻與楊姝洗杖瘡。"
        ],
        "title": "詩一首",
        "id": "643c9c4b-0959-4993-9617-c9c79f6170c1"
    },
    {
        "author": "郭祥正",
        "paragraphs": [
            "詩中長愛杜池州，說著蕪城是勝遊。",
            "山掩縣城當北起，渡衝官道向南流。"
        ],
        "title": "過蕪湖縣",
        "id": "9e963e56-251e-4680-9f0a-0c43540d1464"
    },
    {
        "author": "郭祥正",
        "paragraphs": [
            "碧水蒼山照眼青，始知朱邑愛桐城。",
            "重來二十三年後，猶有斯民眷眷情。"
        ],
        "title": "重來桐城",
        "id": "185522d5-251a-4888-899b-19b4e6c32348"
    },
    {
        "author": "郭祥正",
        "paragraphs": [
            "道邊松，大義渡至漳城城東，問誰植之我蔡公。",
            "歲久廣陰如雲濃，甘棠蔽芾安可同。",
            "六月行人不知暑，千古萬古揚清風。"
        ],
        "title": "臨漳臺",
        "id": "92ce098c-8da7-4972-a7e5-9abb72678e02"
    },
    {
        "author": "郭祥正",
        "paragraphs": [
            "君恩浩蕩似陽春，海外移來住海濱。",
            "莫向沙邊弄明月，夜深無數採珠人。"
        ],
        "title": "寄東坡",
        "id": "27a3e79d-ae03-4d6a-b2ad-7411de2795a9"
    },
    {
        "author": "郭祥正",
        "paragraphs": [
            "白雲巖畔舊相逢，往日今朝事不同。",
            "夜靜水寒魚不食，一爐香散白蓮峰。"
        ],
        "title": "五祖山拈香",
        "id": "2301df12-3ee7-4962-b427-7c17b5162ec7"
    },
    {
        "author": "郭祥正",
        "paragraphs": [
            "覺地相逢一何早，鶻臭布衫今脫了。",
            "要識雲居一句玄，珍重後園驢喫草。"
        ],
        "title": "雲居山拈香",
        "id": "480cd479-3d31-4cfb-985b-2bbd35177255"
    },
    {
        "author": "郭祥正",
        "paragraphs": [
            "欲出西方更少留，雲泉都占一巖幽。",
            "勸僧洗凈閣前竹，要看南山十里秋。"
        ],
        "title": "西方院",
        "id": "54ed27bb-c321-4656-9a9a-e060e3ced1bb"
    },
    {
        "author": "郭祥正",
        "paragraphs": [
            "蒼松夾徑二十丈，碧殿藏雲五百尊。",
            "金鐘散響撼星斗，衆燈續焰移朝昏。"
        ],
        "title": "羅漢院",
        "id": "c2ca6be6-dfea-4595-bf2a-6424e36004b6"
    },
    {
        "author": "郭祥正",
        "paragraphs": [
            "寺占西山第一峰，與君高步躡雲蹤。",
            "西風吹盡霜林葉，放出亭亭十丈松。"
        ],
        "title": "和郡守西峰院",
        "id": "014d90b4-d67c-4af9-ad0c-a86a89f51285"
    },
    {
        "author": "郭祥正",
        "paragraphs": [
            "枯腸得酒芒角出，肝肺槎牙生竹石。",
            "森然欲作不可回，寫向君家雪色壁。",
            "平生好詩仍好畫，書墻涴壁長遭罵。",
            "不嗔不罵喜有餘，世間誰復如君者。",
            "一雙銅劍秋水光，兩首新詩爭劍芒。",
            "劍在床頭詩在手，不知誰作蛟龍吼。"
        ],
        "title": "詩一首",
        "id": "9ed7111c-b560-42f6-ac37-3d72450041b8"
    },
    {
        "author": "郭祥正",
        "paragraphs": [
            "周也漳南釋，開軒瞰漳濱。",
            "山光並水色，一物長清新。"
        ],
        "title": "高明軒",
        "id": "65c8b692-9404-47ad-a2a7-f1f56cee096a"
    },
    {
        "author": "郭祥正",
        "paragraphs": [
            "汀梅之間山萬重，南安巖竇何玲瓏。",
            "青葱屹立敞四壁，巧匠縮手難爲工。",
            "嗟予俗縛未能往，願得結草與巖松。",
            "遂登彼岸達正覺，月落巖下松生風。"
        ],
        "title": "南安巖",
        "id": "1b796418-249a-4f26-badf-1b2785c9a7ed"
    },
    {
        "author": "郭祥正",
        "paragraphs": [
            "平蕪春靜水彌天，甚壓危城駕廣椽。",
            "駿馬豈能追晚日，將軍莫悔玩遺鞭。",
            "高才共倚新亭賦，逸翰重尋舊曲鐫。",
            "千古英雄衹如此，黄花修竹付幽禪。"
        ],
        "title": "玩鞭亭",
        "id": "f26291a9-e496-4594-acac-71314f20b937"
    },
    {
        "author": "郭祥正",
        "paragraphs": [
            "明月隨人渡流水。"
        ],
        "title": "句  其一",
        "id": "2cd0beb8-3874-443c-9040-02247889a68a"
    },
    {
        "author": "郭祥正",
        "paragraphs": [
            "欲尋鐵索排橋處，只有楊花慘客愁。"
        ],
        "title": "句  其二",
        "id": "a52c1677-1780-4522-9e49-1ffd37404234"
    },
    {
        "author": "郭祥正",
        "paragraphs": [
            "我愛臨漳郡，地兼山海秀。"
        ],
        "title": "句  其三",
        "id": "361a7a77-3817-4e25-b30e-fc462556a944"
    },
    {
        "author": "郭祥正",
        "paragraphs": [
            "神仙之府名雞籠，千尋翠玉擎寒空。",
            "秀色凌風入城郭，半街曉日金濛濛。"
        ],
        "title": "長風吹海作寒霧，往往六月披重袍。仙魚通印勝鴞炙，荔子丹艷疑蟠桃。  其一",
        "id": "1a7b0975-4ed9-41f8-9d2f-ee06b373e014"
    },
    {
        "author": "郭祥正",
        "paragraphs": [
            "老鶴唳風□□□。"
        ],
        "title": "長風吹海作寒霧，往往六月披重袍。仙魚通印勝鴞炙，荔子丹艷疑蟠桃。  其二",
        "id": "0dd263b1-ceb0-44bb-986a-4677bcdbc899"
    },
    {
        "author": "郭祥正",
        "paragraphs": [
            "唯欠子瞻詩。"
        ],
        "title": "長風吹海作寒霧，往往六月披重袍。仙魚通印勝鴞炙，荔子丹艷疑蟠桃。  其三",
        "id": "01366de4-a157-4615-a239-6ddd0636ce7c"
    },
    {
        "author": "郭祥正",
        "paragraphs": [
            "落日疏雲催晚景，殘花美酒送閑心。"
        ],
        "title": "長風吹海作寒霧，往往六月披重袍。仙魚通印勝鴞炙，荔子丹艷疑蟠桃。  其四",
        "id": "854e4827-6e93-4686-8d7d-5ae185c0eda7"
    },
    {
        "author": "陳伯育",
        "paragraphs": [
            "與君分兩石。"
        ],
        "title": "句",
        "id": "bf1fff55-42cb-47d0-9a96-ad44039a0ea0"
    },
    {
        "author": "劉浚",
        "paragraphs": [
            "四面溪山列畫屏，一堂新創有餘清。",
            "湖光隔斷紅塵路，疑在金鼇頂上行。"
        ],
        "title": "題阮希聖東湖  其一",
        "id": "5dca6a71-2ff9-486a-bd09-5240af8c61a5"
    },
    {
        "author": "劉浚",
        "paragraphs": [
            "輪啼白日競匆匆，誰向閑中靜養蒙。",
            "珍重先生高臥處，一窻黄卷是家風。"
        ],
        "title": "題阮希聖東湖  其二",
        "id": "a674f0cb-afdf-4b51-a649-6ffc3903a1d7"
    },
    {
        "author": "劉浚",
        "paragraphs": [
            "兩堤楊柳先春綠，十里芙蓉入夏香。",
            "自得湖山供嘯傲，會稽何獨羨知章。"
        ],
        "title": "題阮希聖東湖  其三",
        "id": "b9ef679b-ccac-4f25-aca5-9115d42c0a83"
    },
    {
        "author": "釋真如",
        "paragraphs": [
            "昨夜三更，風雷忽作。",
            "雲散長空，前溪月落。"
        ],
        "title": "示寂偈",
        "id": "6fb18742-cc7d-4034-b209-9d25021cf21c"
    },
    {
        "author": "范子奇",
        "paragraphs": [
            "寵命光輝出九重，夕郎捧詔未央宮。",
            "輟從近侍優耆德，暫殿名邦撫浙東。",
            "道過故鄉觀晝繡，政成載路播仁風。",
            "豈惟越俗欣漸惠，即看延登起茂功。"
        ],
        "title": "送程給事知越州",
        "id": "8e16fd24-42a4-46ab-87ca-caa6aa7e218e"
    },
    {
        "author": "范子奇",
        "paragraphs": [
            "西戎未解嚴，置帥濫及蒙。",
            "自揣非長才，尚使制羌戎。",
            "仰賴廟堂算，庶幾或成功。",
            "此行春已晚，柳絲華正紅。",
            "聯轡向名圃，四筵皆鉅公。",
            "高韻薄虹霓，笑談生清風。",
            "顧予實何似，有愧參其中。",
            "遽然千里別，不辭一樽空。",
            "浮雲聚與散，臨歧西復東。",
            "無以報禮意，舉目攀飛鴻。"
        ],
        "title": "承諸公酌別西郊分韻賦詩得戎字",
        "id": "5b54a789-8e5f-4f1e-8ff8-e5b1b9ed2fb6"
    },
    {
        "author": "章惇",
        "paragraphs": [
            "君方陽羨卜新居，我亦吳門葺舊廬。",
            "身外浮雲輕土苴，眼前陳跡付籧篨。",
            "澗聲山色蒼雲上，花影溪光罨畫餘。",
            "他日扁舟約來往，共將詩酒狎樵漁。"
        ],
        "title": "寄蘇子瞻",
        "id": "8e9ca744-d069-4ddf-b026-277ebf05e1f4"
    },
    {
        "author": "章惇",
        "paragraphs": [
            "種竹期龍至，栽桐待鳳來。",
            "他年跨遼海，經此一徘徊。"
        ],
        "title": "栽桐竹",
        "id": "510899dc-df46-4805-9238-80697fc6b92f"
    },
    {
        "author": "章惇",
        "paragraphs": [
            "洞霄宮裏一閑人，東府西樞老舊臣。",
            "多謝姑蘇賢太守，殷勤分送洞庭春。"
        ],
        "tags": [
            "洞庭湖"
        ],
        "title": "謝劉子先贈酒",
        "id": "b02adf61-10b6-41c9-b97c-6791136e4f0a"
    },
    {
        "author": "章惇",
        "paragraphs": [
            "江頭微雪北風騙，憶泊武昌舟尾時。",
            "潮來浪打船欲破，擁被醉眠人不知。"
        ],
        "title": "題李邦直蒙江初雪圖",
        "id": "0cd84dcd-f621-4a92-9a0f-5b4d3b85520f"
    },
    {
        "author": "章惇",
        "paragraphs": [
            "南園高讌寵師臣，盛事仍隨節物新。",
            "勸餞滿傾仙室酒，賜花分得漢宮春。",
            "三朝主眷優元弼，五福天教萃一身。",
            "自惜雲龍如此少，因公重感涕霑巾。"
        ],
        "title": "清明日赴玉津園宴",
        "id": "37485e57-737f-4b31-83e1-98604b633654"
    },
    {
        "author": "章惇",
        "paragraphs": [
            "闔閭城外小層巒，瘦竹寒松數里間。",
            "並岸逢僧知近寺，入門鑿石漸登山。",
            "純鉤劍化空池在，幽獨詩成白日閑。",
            "遊客幸無官事束，何須齋舫斂昏還。"
        ],
        "title": "遊虎丘次韻",
        "id": "d6587a5a-ff68-4fc6-a56e-445ab2ac5e82"
    },
    {
        "author": "章惇",
        "paragraphs": [
            "傳聞城角艤行舟，自擁笙歌選勝遊。",
            "偶爲寒江阻潮汐，再容清賞屬林丘。",
            "燕回吳苑風和雪，夢斷錢塘月滿樓。",
            "盡把蘇杭好煙景，醉吟將去詫東州。"
        ],
        "title": "和蒲宗孟遊虎丘因書錢塘舊遊",
        "id": "fd3bcc21-a2eb-4b09-a8e4-5f7ad590d500"
    },
    {
        "author": "章惇",
        "paragraphs": [
            "善戰無如新息侯，漢兵才渡綠蘿洲。",
            "愛君挽我陶溪粟，直到牂牁水口頭。"
        ],
        "title": "贈陶辰州  其一",
        "id": "2d793440-91ea-4079-a6bf-8ed4d11e5a77"
    },
    {
        "author": "章惇",
        "paragraphs": [
            "使介直登雙御閣，州符就領五蠻溪。",
            "爭雄白鵲臨崖鬬，憶子玄猿繞澗啼。"
        ],
        "title": "贈陶辰州  其二",
        "id": "ba38055e-5fe1-47eb-b892-1cf0de00f5fb"
    },
    {
        "author": "章惇",
        "paragraphs": [
            "瘴靄潛消瑞氣和，梅峰千里闊煙蘿。",
            "人逢雜堠雖云遠，路在好山寧厭多。",
            "啼鳥叢篁傳木杪，瀑泉碎玉激巖阿。",
            "欲留征馭遲遲云，公檄催人不奈何。"
        ],
        "title": "過石醋鋪",
        "id": "c1b34c4d-3c5b-4ee8-8a43-1b41ed4cb157"
    },
    {
        "author": "章惇",
        "paragraphs": [
            "我生山水鄉，習得山中樂。",
            "每觀唐人詩，夢寐思紫閣。",
            "欲爲秦山行，常苦道路邈。",
            "君言舊曾遊，使我心踴躍。",
            "我今既西來，而子滯天角。",
            "雲山空在眼，詩酒乖侑酢。",
            "誰題壁間詩，歲久墨色薄。",
            "人生定能幾，當此感離索。",
            "積靄浮青春，落日滿巖壑。",
            "驪龍儼將駕，顧我猶淹泊。"
        ],
        "title": "紫閣",
        "id": "73364ebf-f99c-4b87-9dfb-c130b41066a2"
    },
    {
        "author": "章惇",
        "paragraphs": [
            "歲晏雲深誰與遊，巖房終夜雨如秋。",
            "不知海上三山夢，何似人間萬戶侯。"
        ],
        "title": "歲窮雨夜獨臥山齋",
        "id": "4aeaaf2e-a8ba-4db8-9fcc-0e59ea1ce241"
    },
    {
        "author": "章惇",
        "paragraphs": [
            "開梅山，開梅山，梅山萬仞摩星躔。",
            "捫蘿鳥道十步九曲折，時有僵木橫崖巓。",
            "肩摩直下視南岳，迴首蜀道猶平川。",
            "人家迤邐見板屋，火耕磽多畬田。",
            "穿堂之鼓堂壁懸，兩頭擊鼓歌聲傳。",
            "長藤酌酒跪而飲，何物爽口鹽爲先。",
            "白巾裹髻衣錯結，野花山果青垂肩。",
            "如今丁口漸繁息，世界雖異如桃源。",
            "熙寧天子聖慮遠，命將傳檄令開邊。",
            "給牛貸種使開懇，植桑種稻輸緡錢。",
            "不持寸刃得地一千里，王道蕩蕩堯爲天。",
            "大開庠序明禮教，撫柔新俗威無專。",
            "小臣作詩備雅樂，梅山之崖詩可鐫。",
            "此詩可勒不可泯，頌聲千古長潺潺。"
        ],
        "title": "梅山歌",
        "id": "04e9098b-7c43-4ff3-87ad-016fa3d30b83"
    },
    {
        "author": "章惇",
        "paragraphs": [
            "天面長虹一鑒痕，直通南北兩山春。"
        ],
        "title": "句  其一",
        "id": "691f710b-a13f-4137-8d60-bd7e4580641c"
    },
    {
        "author": "章惇",
        "paragraphs": [
            "每聞同列進，不覺寸心忙。"
        ],
        "title": "句  其二",
        "id": "1a357796-34b3-4a92-b232-afb55f6f37d7"
    },
    {
        "author": "章惇",
        "paragraphs": [
            "自奉鸞臺直，叨隨陟降蹤。",
            "共陳尊聖嗣，屢請罷軍容。"
        ],
        "title": "句  其三",
        "id": "779bf013-e367-4852-9963-23786d802998"
    },
    {
        "author": "釋智本",
        "paragraphs": [
            "滿口道不出，句句甚分明。",
            "滿目覷不見，山山疊亂青。",
            "鼓聲猶不會，何況是鐘鳴。"
        ],
        "title": "偈四首  其一",
        "id": "04f51cdc-2d32-44f0-8ad2-8cab9240f920"
    },
    {
        "author": "釋智本",
        "paragraphs": [
            "祖翁卓卓犖犖，兒孫齷齷齪齪。",
            "有處藏頭，沒處露角。",
            "借問衲僧，如何摸索。"
        ],
        "title": "偈四首  其二",
        "id": "e4206976-096f-4d9d-922c-af39be941f98"
    },
    {
        "author": "釋智本",
        "paragraphs": [
            "牙如刀劍面如鐵，眼放電光光不歇。",
            "手把蒺藜一萬斤，等閑敲落天邊月。"
        ],
        "title": "偈四首  其三",
        "id": "8dbb774e-3109-4993-a265-abf8cf4330c4"
    },
    {
        "author": "釋智本",
        "paragraphs": [
            "頭戴須彌山，腳踏四大海。",
            "呼吸起風雷，動用生五彩。",
            "若能識得渠，一任歲月改。"
        ],
        "title": "偈四首  其四",
        "id": "e2c0087a-2037-4f5c-a285-2e6c2ce796f1"
    },
    {
        "author": "珙禪師",
        "paragraphs": [
            "三十年來握箭弓，三平纔到擘開胸。",
            "半個聖人終不得，大顛弦外幾時逢。"
        ],
        "title": "偈",
        "id": "abb27e43-ab53-4942-a86b-aafd0d8782fd"
    },
    {
        "author": "釋慈辯",
        "paragraphs": [
            "黑相白相，擔枷過狀。",
            "了不了兮，無風起浪。",
            "若問究竟事如何，洞庭山在太湖上。"
        ],
        "tags": [
            "太湖",
            "洞庭湖"
        ],
        "title": "答大通偈",
        "id": "28406004-c57d-4d80-a9e9-5f6fbe699123"
    },
    {
        "author": "釋應圓",
        "paragraphs": [
            "寒氣將殘春日到，無索泥牛皆𨁝跳。",
            "筑著崑崙鼻孔頭，觸倒須彌成糞掃。",
            "牧童兒，鞭棄了。",
            "懶吹無孔笛，拍手呵呵笑。",
            "歸來兮歸去來，煙霞深處和衣倒。"
        ],
        "title": "偈",
        "id": "fb23e1a3-7186-4888-be66-6e6aa93e99f5"
    },
    {
        "author": "釋仲易",
        "paragraphs": [
            "一二三四五，陞堂擊法鼓。",
            "蔟蔟齊上來，一一面相睹。",
            "秋色滿虛庭，秋風動寰宇。",
            "更問祖師禪，雪峰到投子。"
        ],
        "title": "偈",
        "id": "8f08b7ee-3b20-4dcc-bbb5-42f2e1ac43a8"
    },
    {
        "author": "釋紹先",
        "paragraphs": [
            "團不聚，撥不散，日曬不乾，水浸不爛。",
            "等閑掛在太虛中，一任傍人冷眼看。"
        ],
        "title": "偈",
        "id": "0288f4ca-246e-4e79-814d-f948519c3fb0"
    },
    {
        "author": "宗禪師",
        "paragraphs": [
            "一不做，二不休。",
            "捩轉鼻孔，捺下雲頭。",
            "禾山解打鹽官鼓，僧繇不寫戴嵩牛。",
            "廬陵米，投子油，雪峰依舊輥雙毬。",
            "夜來風送衡陽信，寒雁一聲霜月幽。"
        ],
        "title": "偈",
        "id": "c1b26264-7320-4970-a504-294428774961"
    },
    {
        "author": "丁諷",
        "paragraphs": [
            "我來自北幾千里，景陵一到心怡然。",
            "人淳訟簡公事少，屢遊星館時留連。"
        ],
        "title": "詩一首",
        "id": "121c8798-fcd2-4f3a-b547-1d9dd1390f63"
    },
    {
        "author": "李師道",
        "paragraphs": [
            "肩輿轉關隨俯仰，不憂弱水澄方丈。",
            "細霧縈盤上白雲，剛風肅肅天森爽。",
            "夏木陰濃四月寒，澗流觸石鳴驚湍。",
            "到身已喜在福地，肯問玄都何處壇。"
        ],
        "title": "游潛山",
        "id": "f7dc9a7d-41ba-4bed-ad09-d3148117cd5d"
    },
    {
        "author": "杜符卿",
        "paragraphs": [
            "寂照三乘法，冥通萬佛心。",
            "傳燈光祖印，演教茂禪林。",
            "蓮座華成雨，雲菴施側金。",
            "因懷會稽紱，蘭梵許登臨。"
        ],
        "title": "歸雲祠",
        "id": "c74dcf93-1df8-4bd0-aa02-32acca8cfb75"
    },
    {
        "author": "林東喬",
        "paragraphs": [
            "心愛民田遠，車行石徑中。"
        ],
        "title": "句",
        "id": "a63800a8-6351-40b8-82a0-0979eb3bad18"
    },
    {
        "author": "趙植",
        "paragraphs": [
            "列嶂倚天環佛界，亂流穿石度僧房。",
            "林泉盡日無窮趣，車馬長年有底忙。"
        ],
        "title": "廣教院",
        "id": "84bae2e6-eed2-4e91-9069-e72498143fca"
    },
    {
        "author": "張微",
        "paragraphs": [
            "人家橘柚間，鐘梵雲煙側。"
        ],
        "title": "句",
        "id": "52dbd989-fc8c-4870-8ab5-2c3184dd8227"
    },
    {
        "author": "崔靜",
        "paragraphs": [
            "古木纏溪出亂根，四時香火廟空存。",
            "人家曉聚鳬鴨亂，水怪夜翻星斗渾。",
            "靈洞仙游門自鎖，陰崖龍去石生痕。",
            "幸同軒從乘餘興，酣醉清時酒一樽。"
        ],
        "title": "伏波巖",
        "id": "0c1b88a3-75e9-4597-8982-a050d401af68"
    },
    {
        "author": "滿執中",
        "paragraphs": [
            "病對園林萬事空，肯將寂寞感塗窮。",
            "消磨壯憤詩書外，破碎閑愁笑傲中。",
            "霜苦亂蟲清叫夜，夢寒孤竹冷敲風。",
            "思君別有悲秋意，不爲南湖一釣篷。"
        ],
        "title": "次逢原秋夜見寄",
        "id": "c00284f0-6276-4740-8783-586118ff1c4f"
    },
    {
        "author": "滿執中",
        "paragraphs": [
            "石屏月如水，石壁雲不動。",
            "閑中攲枕臥，天地同一夢。"
        ],
        "title": "石屏路",
        "id": "ed623fc4-1d16-462d-9cd1-9a0a8cb3db2f"
    },
    {
        "author": "滿執中",
        "paragraphs": [
            "月出溪水清，月落溪水黑。",
            "茫茫溪上人，笑與月爲客。"
        ],
        "title": "明月溪",
        "id": "e7d1a82c-94ab-45a1-bf17-b880032d4e19"
    },
    {
        "author": "滿執中",
        "paragraphs": [
            "虛堂跨雲巓，白雲在林杪。",
            "絕頂不可窮，了了非了了。"
        ],
        "title": "了了堂",
        "id": "307b70fa-4049-474e-b7a5-fedd04ee531c"
    },
    {
        "author": "滿執中",
        "paragraphs": [
            "巖下桃花紅，溪流碧如玉。",
            "逋翁隔雲歌，不是人間曲。"
        ],
        "title": "瑯琊溪",
        "id": "47d1776d-526d-4cc3-940f-21ca57f4a3e3"
    },
    {
        "author": "曾黯",
        "paragraphs": [
            "水合雙江急，山逢百竅深。"
        ],
        "title": "句",
        "id": "a5f2fcd3-a153-486f-b1eb-680f6775dbf2"
    }
]