[
    {
        "author": "岳珂",
        "paragraphs": [
            "道本于身，真积乃全。",
            "贯以一诚，虽人实天。",
            "元祐之初，帝赉良弼。",
            "匪康其躬，为民而出。",
            "龙起于洛，云兴于嵩。",
            "有泽其膏，四海之丰。",
            "方其未骧，一念下土。",
            "九关虽扃，编此守虎。",
            "及其既用，草偃维风。",
            "群贤鳞差，滃然而从。",
            "天以诚开，民以诚格。",
            "混融流通，何索何获。",
            "有崇南山，太平之基。",
            "巖巖具瞻，维公宜之。",
            "平生不欺，涵泳浃洽。",
            "心画之作，为天下法。",
            "取人以直，持己以谦。",
            "岂徒幅笺，二德之兼。",
            "荣光属天，公书在椟。",
            "有德有言，温其如玉。"
        ],
        "title": "司马文正公集序帖赞",
        "id": "95531c17-b34f-404f-b946-0f7652f047b3"
    },
    {
        "author": "岳珂",
        "paragraphs": [
            "云涛稽天，睨而陆之。",
            "神龙在渊，颔而触之。",
            "一世谝谝，稚而畜之。",
            "节坚气全，墨卿卜之。",
            "淳古简严，芝繇仆之。",
            "劲直不然，䖃鲊目之。"
        ],
        "title": "苏文忠公书简帖赞",
        "id": "21bd4b92-5ecc-41d7-87f9-43d42203645f"
    },
    {
        "author": "岳珂",
        "paragraphs": [
            "事师之情，期以百世。",
            "言虽不多，意则独至。",
            "识以岁月，越王之孙。",
            "式时览观，用考大伦。"
        ],
        "title": "苏文忠归颍帖赞",
        "id": "ff72f6ab-cba5-4177-a67f-5eacad1a8fa5"
    },
    {
        "author": "岳珂",
        "paragraphs": [
            "怀绝世之清音，叹媸妍之难谌。",
            "慨丸墨之未改，挹古人而寄心。",
            "褐黯黯以如漆，笏琅琅而抵金。",
            "贮冰壶其自如，渺一尘之弗侵。",
            "彼远臭以何归，谩花柳之繁阴。",
            "姓昧昧以污人，虽千年而亦瘖。",
            "予得此诗，跫然长吟。",
            "想先生之清标，契谪仙于同襟。",
            "凌九垓而神会，岂入海之可寻。",
            "方将抱月乘风，携壶命琴。",
            "短墨帝于玄圃，挟客卿于翰林。",
            "快骑鲸而翳凤，遂登高而俯深。",
            "执此卷而撰杖，筮得朋于盍簪。",
            "秋露其滴，玉蜍自斟。",
            "捧诗砚之如箕，淬词锋之发镡。",
            "付张李于一吷，视沧溟于蹄𨁊。",
            "逸兴天游，浩无古今。",
            "斗杓回光，曦车发晨。",
            "承謦欬于绪言，犹足以投微机于芥针也。"
        ],
        "title": "苏文忠潘墨诗帖赞",
        "id": "d53ffc28-16a4-4fe8-83ed-14e792b19499"
    },
    {
        "author": "岳珂",
        "paragraphs": [
            "西湖之名，杭颍异辙。",
            "然皆足以寄七絃之清调，而共千里之明月。",
            "方指地而辨讹，客哄堂而缨绝。",
            "迄五日之考据，验注编于一阅。",
            "是诗之来，予目所别。",
            "昔也传观，今焉秘笈。",
            "叹人事之易变，何凋零之飘忽。",
            "然则记岁月于所见，而逸名氏于可阙，亦予之所不忍恝也。"
        ],
        "tags": [
            "西湖"
        ],
        "title": "苏文忠西湖听琴观月诗帖赞",
        "id": "0bf235f6-4943-4d66-8fba-60b58b8f84ac"
    },
    {
        "author": "岳珂",
        "paragraphs": [
            "物随春而欣荣，诗之偶成，何间乎虎跑之与女城。",
            "纵笔而书，冰谷梅英。",
            "凡是岁月之与所因，予皆不必强评。",
            "惟当即先生杂出之书，以考先生所寄之情，其何以异乎孤山之清也。"
        ],
        "title": "苏文忠二诗帖赞",
        "id": "b142f21d-567e-4c12-a076-d639e005d278"
    },
    {
        "author": "岳珂",
        "paragraphs": [
            "小字鹄引骞而翔，大字虎卧靖且庄。",
            "我藏遗帖虽盈箱，尚叹钜刻无涤黄。",
            "谁怜神物开混茫，想见醉墨犹淋浪。",
            "此题要补束晳亡，更恐有诗书雪堂。"
        ],
        "title": "苏文忠大字诗帖赞",
        "id": "d7499082-f7d5-4998-9a15-6d5b7c0d7e65"
    },
    {
        "author": "岳珂",
        "paragraphs": [
            "登高而赋，维以思古。",
            "二难之风，意健句妩。",
            "黯然尘楮，笔势轩翥。",
            "真兮不谖，我怀陟岵。"
        ],
        "title": "苏文忠萧丞相楼二诗帖赞",
        "id": "1a217365-0956-4830-b1ef-908ed3d7954d"
    },
    {
        "author": "岳珂",
        "paragraphs": [
            "佛法离住相，色相本非实。",
            "云何阿罗汉，可以色相求。",
            "居士宰官身，祇园夙亲近。",
            "会发宏愿深，现此广长舌。",
            "于后像法世，赞叹说偈言。",
            "笔力涵虚空，三昧出胸臆。",
            "撞开痴愚网，透出大千界。",
            "我昔睹殊胜，会闻诸佛说。",
            "以音声求我，不能见如来。",
            "偈语复云何，能离音声见。",
            "今当解佛意，一切有为法。",
            "非偈亦非赞，应作如此观。"
        ],
        "title": "苏文忠罗汉偈帖赞",
        "id": "04368284-06a4-44ec-8fdd-84272471913c"
    },
    {
        "author": "岳珂",
        "paragraphs": [
            "周禾同颖，赵玉连璧。",
            "层见间出，又其伟特。",
            "有美颍滨，味道自得。",
            "既相师于父子，又斋驱于翰墨。",
            "吾评其人，概犹可识。",
            "盖严重端肃者老泉之教，而淳劲迈往者长公之德。",
            "谓余不信，视此手泽。"
        ],
        "title": "苏文定衙前至京湖三口帖赞",
        "id": "2df47711-8c88-49b2-b20f-1dc6bbe76db8"
    },
    {
        "author": "岳珂",
        "paragraphs": [
            "文字之祥，厥有原委。",
            "父师昆弟，以及诸子。",
            "文兮斜川，道兮颍水。",
            "以文贯道，一家济美。",
            "施及翰林，特游戏耳。",
            "于风味中，亦复是似。",
            "以坡为骨，以颍为髓。",
            "苏门之英，来者视此。"
        ],
        "title": "二苏文登趋阙二帖赞",
        "id": "2aca3454-331b-4260-ac70-f47b3b170493"
    },
    {
        "author": "岳珂",
        "paragraphs": [
            "崇观太平，博雅汇征，秀出簪缨。",
            "楚芈蜀刘，三英并辀，道祖其俦。",
            "沈浸深醇，薰陶见闻，厥艺以振。",
            "方旅兰芝，水清献奇，发千古机。",
            "撷其所长，韬锋敛铓，类曲水之觞。",
            "即权合经，不特制名，雅韵尽呈。",
            "泾芾已仙，是书之传，孰探其天。",
            "风期九垓，黄鹄下来，然予言哉。"
        ],
        "title": "薛道祖书简帖赞",
        "id": "f0de6e41-995c-4fc3-85a6-d942d0a09de8"
    },
    {
        "author": "岳珂",
        "paragraphs": [
            "朋友之宿草未黄，眷眷于旧藏。",
            "画史之诋訾未忘，龂龂乎弗偿。",
            "鸠抢枋而下垂，鹤唳天而高翔。",
            "谁能游九垓以问太虚，其必有以别二子之短长也。"
        ],
        "title": "薛道祖鹁鸪帖赞",
        "id": "c7ac9079-98e1-47b6-9598-f39c35aacf01"
    },
    {
        "author": "岳珂",
        "paragraphs": [
            "帖之疑也，非取而并不足以为证，非视其印不足以为信。",
            "既信矣，又何加焉，曰一以订吾友之言，一以贻吾家之传。",
            "伤彼苟且，祗益可怜。",
            "于虖昔贤。"
        ],
        "title": "薛道祖书简重本三帖赞",
        "id": "170c53a7-5af8-4d45-9783-6d0cea6ee6d5"
    },
    {
        "author": "岳珂",
        "paragraphs": [
            "中秘法书之积，自淳化至于崇观富矣，而未加别也。",
            "翰墨博雅之能，自刘米逮于道祖著矣，而未多阅也。",
            "伯牙之珍，百世知音。",
            "伟奇能之表表，本和乐之愔愔。",
            "予尝叹太平之盛际，士大夫可以尽其好尚之心，盘薄时清，彷徉书淫。",
            "彼何预于帝力，殆有类乎鱼鸢之在天渊，各自得以遂其高深也。"
        ],
        "title": "薛道祖秘阁诗帖赞",
        "id": "f7e35521-9118-4042-9ba9-9c46493db95e"
    },
    {
        "author": "岳珂",
        "paragraphs": [
            "此君之清閟，昌黎所憩，何啻得其细。",
            "三凤之呈瑞，非实不饵，亦姑即其意。",
            "予陋且蔽，尝窃叹喟，谓必见其真与境契，而后可以处绝尘之地。",
            "归而对，出而弃，十寒而一暴，久暌而暂慰，则亦何足以得二者之味。",
            "诗乎竹乎，予将求其所以无愧。"
        ],
        "title": "薛道祖清閟阁诗帖赞",
        "id": "a09471ce-a97d-463d-9908-94a86efea5ee"
    },
    {
        "author": "岳珂",
        "paragraphs": [
            "菊粲粲兮东篱，莲的的兮西风。",
            "是皆不受夫一尘之染，而特立于九秋之中。",
            "予固喜其洁清而自全，亦以观其笔之妙而句之工也。"
        ],
        "title": "薛道祖二花诗帖赞",
        "id": "b5b0e79d-2b56-445b-bcfd-6baa088fc3b4"
    },
    {
        "author": "岳珂",
        "paragraphs": [
            "诗以情寄，而拳拳乎子姪之示。",
            "又使之宝而勿弃，亦足以见其得意。"
        ],
        "title": "薛道祖寄黄鲁直诗帖赞",
        "id": "704ba0bd-d8b7-466a-9b98-ed1d1e5753ec"
    },
    {
        "author": "岳珂",
        "paragraphs": [
            "画以有声著，诗以无声名。",
            "有声者道祖之所已知，无声者道祖之所欲为而未能者也。"
        ],
        "title": "薛道祖白石潭诗帖赞",
        "id": "c379d571-4f38-437d-8c99-37937a1b132e"
    },
    {
        "author": "岳珂",
        "paragraphs": [
            "夹路浓阴野兴长，荼䕷想见竞年芳。",
            "至今四月花如雪，犹带河东翰墨香。"
        ],
        "title": "薛道祖荼䕷诗帖赞",
        "id": "58b8476a-6969-4b93-84f0-40c32250fbce"
    },
    {
        "author": "岳珂",
        "paragraphs": [
            "仲氏既不能定其名，经行又不能指其地。",
            "睹奇逸于笔势，想溪山于诗意，了然景物之皆备，又何必吾身之亲至也。"
        ],
        "title": "薛道祖经行诗帖赞",
        "id": "e939de6d-d7e9-4a17-aea5-4a058ece45b5"
    },
    {
        "author": "岳珂",
        "paragraphs": [
            "诗至江西，始别宗派。",
            "字岂无祖，人其有待。",
            "鹤瘠鸾铩，松寒石怪。",
            "彼有发僧，尚闻謦欬。"
        ],
        "title": "黄鲁直书简帖赞",
        "id": "d2af44ba-bcee-4288-aba4-c6b4d81004f9"
    },
    {
        "author": "岳珂",
        "paragraphs": [
            "赐帖不知其几，而今获其一。",
            "四印之错出，百年之湮鬰，神呵鬼护，见此遗物。",
            "呜呼，此固先德之所寓，而匪止于绝世之名笔。",
            "既轶而获此绣质，子孙守之谨勿失。"
        ],
        "title": "黄鲁直先王赐帖赞",
        "id": "c8e0be8d-3593-485e-88ce-fd666fa0788f"
    },
    {
        "author": "岳珂",
        "paragraphs": [
            "学以进乎道，不止于决科也。",
            "厌饫优柔，贵精不贵多也。",
            "得失奇偶，固末如之何也。",
            "指端而言，所以勉其切磋也。",
            "三致意于丁宁，式尔心之讹也。",
            "因私淑以儆诸后学，又有以见前辈用心之不颇也。"
        ],
        "title": "黄鲁直觉民读书帖赞",
        "id": "723bac30-dfef-4c60-8706-8a3355c6c419"
    },
    {
        "author": "岳珂",
        "paragraphs": [
            "山谷书法，本于天才。",
            "变而成家，如万壑崖。",
            "骨瘦气清，霜寒籁哀。",
            "故其言曰，法安出哉。",
            "我师我心，奚彼之侪。",
            "今观此书，自叶而荄。",
            "敛其角圭，以复成才。",
            "规矩崛奇，关机阖开。",
            "故其跋曰，自本心来。",
            "谁其知言，嘻噫絜斋。"
        ],
        "title": "黄鲁直食面帖赞",
        "id": "72785cae-c175-4e94-a42d-cd0ceb4d9536"
    },
    {
        "author": "岳珂",
        "paragraphs": [
            "帖字三十蹟如湿，吊古其逢惊啜泣。",
            "公来姑孰甫翔集，书翰从容岂遑及。",
            "此帖之获虽此邑，时犹可疑蠹谁葺。",
            "至宝道旁世收拾，乃以齧残弃缃笈。",
            "五湖浪卷四海立，墨风雨中起蛟蛰。"
        ],
        "title": "黄鲁直一笑帖赞",
        "id": "f4601d2c-6eee-432d-8c04-5fb2a6e87207"
    },
    {
        "author": "岳珂",
        "paragraphs": [
            "汤以濡唇，蔬以适口。",
            "抚藜肠而自惊，奚龙脑之犹取。",
            "予方笋蕨是茹，蘗荼是友。",
            "发遗帖而一笑，正恐杨妃之百驿，未足以比庾郎之三韭也。"
        ],
        "title": "黄鲁直汤方蔬法帖赞",
        "id": "3fcb17fe-3c01-4090-bd8d-e0d3e1dc5ddf"
    },
    {
        "author": "岳珂",
        "paragraphs": [
            "茶虽以药煎，斯失正味。",
            "字托以笔试，斯失正体。",
            "以先生而比王定国，抑未知其何似。",
            "于赋之尾，与他本异，又莫详其孰是。",
            "要皆知乎识者之议，敬藏以俟。"
        ],
        "title": "黄鲁直煎茶赋帖赞",
        "id": "89a29bb0-6fa5-44ae-bc8f-22850931a3a6"
    },
    {
        "author": "岳珂",
        "paragraphs": [
            "事师之情，期以百世。",
            "言虽不多，意则独至。",
            "识以岁月，越王之孙。",
            "式时览观，用考大伦。"
        ],
        "title": "苏文忠归颍帖赞",
        "id": "bfa5e2ed-a726-4c87-982f-6038e971a129"
    },
    {
        "author": "岳珂",
        "paragraphs": [
            "以蜜为酒，昉于东坡，托诗以传，百世不磨。",
            "然而浊为贤而清为圣，泛为醪而盎为酂。",
            "自古以降，厥名孔多，要皆不以甜称，惟少陵昌黎始有如蜜若饴之歌。",
            "岂时人酸咸之嗜大概略同，予固未辨其趣之如何也。"
        ],
        "title": "黄鲁直真一酒诗帖赞",
        "id": "3c7705e6-1a28-4b06-b5c1-d9cdd6c1fe7b"
    },
    {
        "author": "岳珂",
        "paragraphs": [
            "句法之奇，日炼月锻。",
            "鸟轻之过疾讵稳，馿上之推敲未判。",
            "长吉之心欲呕，弥明之息犹鼾。",
            "天巧呈露，风期汗漫。",
            "予方溯诗派而未能，所以掩斯卷而三叹也。"
        ],
        "title": "黄鲁直诗稿帖赞",
        "id": "7e91ae53-e602-415c-8779-0dc7e74e6b35"
    },
    {
        "author": "岳珂",
        "paragraphs": [
            "词以寓意，何适非理。",
            "游戏翰墨，亦或张弛。",
            "此篇所传，观蜡之比。",
            "乐而不淫，庶几在此。"
        ],
        "title": "黄鲁直催绣词帖赞",
        "id": "a99c48b6-dbae-4365-b10d-5f3797c3c185"
    },
    {
        "author": "岳珂",
        "paragraphs": [
            "德量维昔该干坤，艺成而下道乃尊。",
            "堂堂魏公古大臣，劫火同毁灵光存。",
            "直躬致主无间言，余事翰墨何足论。",
            "百年剑佩纷如云，不于其书于其人。"
        ],
        "title": "苏魏公到镇出京二帖赞",
        "id": "5e6aa62a-2918-43a0-9e5e-2354433ab7d1"
    },
    {
        "author": "岳珂",
        "paragraphs": [
            "符祐战，九河溢，砥柱植兮。",
            "珪确竞，天地昏，清风涤兮。",
            "大中之道，关百圣而不熄兮。",
            "用之不失其时，公独得兮。",
            "公笔之不倚，而字之不泐兮。",
            "公意之不偏，而态之不迫兮。",
            "我观此书，公心尚可觌兮。"
        ],
        "title": "范忠宣南都帖赞",
        "id": "08d3f91c-9f03-4149-9b67-412cfe0317db"
    },
    {
        "author": "岳珂",
        "paragraphs": [
            "公心如铁，万仞壁立。",
            "声名百年，翰墨十袭。",
            "绝景独睨，奔尘莫及。",
            "曰谁为之，目不妄入。"
        ],
        "title": "刘忠定书简帖赞",
        "id": "eba6e935-bd3b-4cb1-8b2e-b8fa97aa51b2"
    },
    {
        "author": "岳珂",
        "paragraphs": [
            "予登五老峰，其下盖有山房焉。",
            "缭阁层廊，疏松秀篁，泉璆夜鸣，谷绣晨张。",
            "公方读书其间，盖已会此趣于胸中之藏。",
            "然则摛墨池之华，撷彩笔之芳，发其绪余，书尺七襄，固知其自然云锦之章也。"
        ],
        "title": "李公择嘉裕帖赞",
        "id": "a67d247a-cd20-48e8-bffe-b9ebda7c8958"
    },
    {
        "author": "岳珂",
        "paragraphs": [
            "遗墨之四行，煜其如晨星之烂。",
            "是曰元祐之名臣，所当考而申之以赞。",
            "久藏弗治，客见而叹，持并所携，毫发无间，予是以知其非赝。"
        ],
        "title": "孙莘老报状帖赞",
        "id": "9261bfb6-535d-440b-a637-d05caea51d93"
    },
    {
        "author": "岳珂",
        "paragraphs": [
            "士之以道义相从，岂计其功，而况乎公。",
            "当其任䌷绎唐事之寄，所以极简编之从容。",
            "亦既上成书于迩英，而公犹得以三百年之鉴，信其遗风。",
            "则是一纪之淹，乃所以就百世之功。",
            "石渠兰台，片言帝聪，考槃弗为，皦然初终，尤以见公之于元丰。",
            "盖尽其魏阙之心，而裕陵之于温国，未尝不知其畎亩之忠也。",
            "此帖之存，公心天通。",
            "诋斥之诬，吁嗟麟穷。"
        ],
        "title": "范正献书毕帖赞",
        "id": "9c254828-65bb-483d-af1e-ed71c770aa7b"
    },
    {
        "author": "岳珂",
        "paragraphs": [
            "思魏征之棠，不如列疏屏之十渐。",
            "爱卫公之柏，不如存丹扆之五箴。",
            "谏说岂腾口，格君当以心。",
            "想引笔而行墨，方危冠而正襟。",
            "追古事以比迹，见忠臣之虑深。",
            "是虽不足契当时之感悟，不犹可以镜方来之佞壬。",
            "此左氏所以愤干谿之痛，而三叹于祈招之德音。"
        ],
        "title": "范正献奏议帖赞",
        "id": "33deab8b-df18-49c1-a953-9eec86532a6d"
    },
    {
        "author": "岳珂",
        "paragraphs": [
            "结字小而密，气放以逸。",
            "措意婉而妍，神闭以全。",
            "公固不以书名，盖无一而非天。",
            "然则汪洋澹泊，一倡三叹，考之东坡先生之言，盖不特公之文为然也。"
        ],
        "title": "张文潜九华帖赞",
        "id": "76d15e51-9e53-4406-94dc-6ea853be87eb"
    },
    {
        "author": "岳珂",
        "paragraphs": [
            "昔江淹梦五色笔，而不以能书称。",
            "天昌其文，字偕以行，如公辞章，淹岂能京。",
            "既已禅长公之文箓，奚必夸大令之墨精。",
            "托敬贤之盛心，尚遗蹟之可凭。",
            "然则我得其诗，手之而不释。",
            "予方将借荆国之书，以为此帖之评。"
        ],
        "title": "秦少游书简帖赞",
        "id": "2fdd9f98-ec8f-4767-8e57-0ce68807951e"
    },
    {
        "author": "岳珂",
        "paragraphs": [
            "姑溪之水清且漪，青山之源衍而汰。",
            "钟此奇士，亦一隽快。",
            "风义磅礴，笔锋崄怪。",
            "盖已具书体之五云，不但得发遣之三昧。"
        ],
        "title": "李端叔命驾神仙二帖",
        "id": "651e4cbd-0cdd-4c69-a390-bcb192bccdb9"
    },
    {
        "author": "岳珂",
        "paragraphs": [
            "元祐多世臣。",
            "公之德，由忠文。",
            "岷有阜，江有源。",
            "传是帖，存名门。"
        ],
        "title": "范资政早馔帖赞",
        "id": "e298095e-da27-44db-aa7c-bf9e70c69052"
    },
    {
        "author": "岳珂",
        "paragraphs": [
            "代言无讇辞，居约见素守。",
            "元无刀劈口，乃若神运肘。",
            "立身本孤直，落笔已耐久。",
            "家声到于今，此帖傥不朽。"
        ],
        "title": "钱文肃家书三帖赞",
        "id": "96b6aca3-170e-454a-b815-4e397321dacd"
    },
    {
        "author": "岳珂",
        "paragraphs": [
            "公以好古兼博识，固宜著声于翰墨。",
            "予观此帖，实在京师之定力，是时盖初扫元祐之迹。",
            "使其不为三子之累，则后日之笔当不至于轻掷也。"
        ],
        "title": "林文节定力帖赞",
        "id": "dda28c3c-8e21-410f-8b0b-05039fd3688a"
    },
    {
        "author": "岳珂",
        "paragraphs": [
            "平甫之与荆公，盖当同而异，而公则当异而同者也。",
            "当刺谒之相从，以朋友之切磋，极兄弟之友恭。",
            "使合同异之见，而惟是之归，予知其必有以助善政于熙丰也。"
        ],
        "title": "林文节参候帖赞",
        "id": "55ceafd4-7a09-4a2c-9c28-7c7f6f9bcbde"
    },
    {
        "author": "岳珂",
        "paragraphs": [
            "欧称醉翁，公称醒老。",
            "尚论平生，岂以诗考。",
            "庆历之滁，元祐之湖。",
            "醒欤醉欤，醉欤醒欤。"
        ],
        "title": "林文节赠贾收诗稿二诗帖赞",
        "id": "ca7e7786-0a16-438b-a7d4-9e02067b0ac0"
    },
    {
        "author": "岳珂",
        "paragraphs": [
            "汉大中大夫东方曼倩之对孝武曰：诚得天下贤士公卿在位，咸得其序。",
            "譬如以周召为丞相，仲尼居御史府，毕公高备拾遗，蘧伯玉为太傅，博士则以颜闵，执金吾以季路，卫尉以卞严子，光禄以仲山甫，郡守以子产，詹事以孔父，史鱼司直，申伯为御，下至旄头式候亦羿万之伍，则唐虞之隆，成康之际，陈功比德，自无以喻。",
            "武帝为之大笑，盖甚言其难遇也。",
            "今视元祐之时，彼固何足慕哉。",
            "群贤拔茅，大奸脱距。",
            "如确如惠，必斥必去。",
            "师保万民，维温维潞。",
            "大老既归，百揆时序。",
            "师表以韩，押麻以吕。",
            "班廷谢门，纷鹓振鹭。",
            "守正如王，博闻如顾。",
            "钱刘曾孔，滃云蒸雾。",
            "其未登于录者又不可一二数。",
            "宣制正衙，天人交助，翕然闾巷，曰司马雨。",
            "公盖异时攘臂于代言之间，而染指于同省之赂，顾犹有是语。",
            "则是非之公，盖未尝不具也。",
            "然则插齿吐吻，擢项结股。",
            "委蛇其迹，偊旅其步。",
            "虽辨知闳达溢于文辞，而诙谐者犹皆不之与，后之君子其必知所去取矣。",
            "幅纸之得，正邪以寓。",
            "式闚厥衷，逸史是补。"
        ],
        "title": "林文节元祐日记帖赞",
        "id": "8497503a-8856-4a71-abf4-a9ba599ee5a9"
    },
    {
        "author": "岳珂",
        "paragraphs": [
            "史本乎公，不厌于复。",
            "重观绍圣以来之记述，初无及于郑雍。",
            "非亲札之具存，虽欲考之而孰从。",
            "如王谊李祉之实迹，徧考史录，皆无预乎此案之中。",
            "郦保姓名，亦各不同。",
            "至于韩忠彦力谏兴狱，直乞陛下且与含容。",
            "安焘面析章惇，以为乡风。",
            "此皆系其人之大节，而金匮之汗青，皆泯泯于二人之忠。",
            "凡此帖纸之所具，以同时附会白帖子之人，犹能秉直以写其衷。",
            "抑可以见人心之是非，本无所蔽蒙也。",
            "然于此时，凡六人者皆有所抗论，独雍首尾噤然若不预者。",
            "佩玉端委，接武夔龙，又何其无一言之献替，广于四聪耶。",
            "迎合于始，循默于终，而迄不免于党籍之归，此枉道事人之所以不胜于直躬也。"
        ],
        "title": "林文节绍圣日记前帖赞",
        "id": "876df76a-4293-4573-8938-cef628ae709e"
    },
    {
        "author": "岳珂",
        "paragraphs": [
            "进筑之法，自古兵法所未有，而始于本朝。",
            "予意其欲毁齿而儿不知，所以为是渐取而渐摇。",
            "曾不虞乎兵分力疲，反足以启戎心之骄。",
            "方圣主之侧身，凛天变之未消。",
            "章吕合谋，惟敌是挑。",
            "岂知夫璿玑七政之必齐，而舞干两阶之自足以格有苗哉。",
            "我鼓其鼛，我弓其弨，此帖之存，圣心是昭。"
        ],
        "title": "林文节绍圣日记后帖赞",
        "id": "c09fe763-b2bd-476a-ba50-48a533c92f43"
    },
    {
        "author": "岳珂",
        "paragraphs": [
            "猗龙眠，本书仙。",
            "工而妍，画亦然。",
            "醉之趣，醒不传。",
            "题此诗，比逃禅。"
        ],
        "title": "李伯时醉卧图诗帖赞",
        "id": "32c8d4a8-2c91-4191-9158-0784087db7d2"
    },
    {
        "author": "岳珂",
        "paragraphs": [
            "同文之狱，诸贤非一族。",
            "殄瘁之悲，独及于禹玉。",
            "岂一人之言，自为之反复。",
            "伤哉利禄。"
        ],
        "title": "文周翰盛暑帖赞",
        "id": "591fbca7-f42a-4abc-8dff-93da1aa7b86b"
    },
    {
        "author": "岳珂",
        "paragraphs": [
            "祖孙百年，兄弟一世。",
            "归乎其全，抑有公议。",
            "遗墨散轶，得自名裔。",
            "人其监兹，岂必名位。"
        ],
        "title": "曾文昭时寒帖赞",
        "id": "f4bef790-55ae-4654-b6ca-5b6c3ed48f79"
    },
    {
        "author": "岳珂",
        "paragraphs": [
            "我登吞海，而帖适至。",
            "事虽偶然，不啻有意。",
            "彼江山者，秀无古今。",
            "丘壑市朝，则二其必。",
            "阿大中郎，煌煌虎节。",
            "金闺卷怀，亦既殊辙。",
            "同此登览，而趣不同。",
            "云霄并翔，翬翟冥鸿。",
            "矢词胸襟，浩荡万里。",
            "比兴所存，二疏是企。",
            "清诗胜景，何地无之。",
            "不絷不维，景则我随。",
            "征尘障天，我亦倦翼，遗墨未渝，微躬奚息。",
            "南零之波，上派于湓。",
            "诗其警予，以谂侯门。"
        ],
        "title": "晁无咎金山诗帖赞",
        "id": "68c8df20-2299-4b39-b7ce-33c5b8567469"
    },
    {
        "author": "岳珂",
        "paragraphs": [
            "士有直躬，夷险靡易。",
            "事君以尧，距诐如墨。",
            "笔力劲挺，德声昭植。",
            "不倚不流，是谓心画。"
        ],
        "title": "陈忠肃书简帖赞",
        "id": "46d59f24-b8b4-4cd1-a779-d4d9821e2b62"
    },
    {
        "author": "岳珂",
        "paragraphs": [
            "尺瑜寸瑕，工所不弃。",
            "如公平生，抑有清议。",
            "虽翰墨之仅存，亦世俗之共毖。",
            "予独区区于别白，是亦或出于有意。",
            "昔邹忠公以言得罪，士皆缩颈以避去。",
            "公乃折简以自丽，由是而去，盖已无怼。",
            "然则操觚刻椠，片言幅纸，其知所以行己也必矣。",
            "以字达识，以识行字，举一知二，兹帖之所以可贵。"
        ],
        "title": "蒋观文钱塘天府二帖赞",
        "id": "306ccaad-d7d8-4b61-b842-451c981c3754"
    },
    {
        "author": "岳珂",
        "paragraphs": [
            "欲溯其洄，先涉其流。",
            "欲观其人，先视其与游。",
            "东坡之名，在昌黎武威之间。",
            "而师之能，亦文畅秘演之俦。",
            "德必有邻，而人焉廋。",
            "世于是可以察予之去留。"
        ],
        "title": "佛印清胜帖赞",
        "id": "4197af33-d498-4756-b877-b7f30e01a114"
    },
    {
        "author": "岳珂",
        "paragraphs": [
            "帖中书督字，法当为笃，世间岂有不识字参寥子耶。",
            "应世以文，特师之粗，于此乎何拘，维以观其书。"
        ],
        "title": "参寥新秋帖赞",
        "id": "20991ca7-e8e7-41c6-960a-b0ca4bc87010"
    },
    {
        "author": "岳珂",
        "paragraphs": [
            "论书自晋始，盖因其风俗之清而流之于妍。",
            "降而六代，又以其习尚之笃而溺之于专。",
            "维唐设科，身判书言。",
            "作成自初，欧褚争先，薛靓张颠，颜真迎便。",
            "中世而后，虽经生楷隶，犹得以扬镳而鸣鞭。",
            "五季日卑，吾宋兴焉。",
            "士以德进，舍艺之偏。",
            "既窒其进取之涂，故世之以书名家者，皆不杂以人而纯乎天。",
            "更八叶之豫丰，乃设学而详延。",
            "有芾者出，集其大全。",
            "盖繇羲献而来，溯崇观而前，或营萃以拔棘，或宫墙而及肩，或小醇而大疵，或舍正而取权。",
            "六书之统，殆所谓芾之死不得其传也。",
            "巘巘乔岳，洋洋大川，草木风云，波涛蛟鼋。",
            "我系此评，其然岂然。",
            "较三十里，后八百年。"
        ],
        "title": "米元章书简帖赞",
        "id": "c1caace2-6f6b-4045-b2c4-82237c02878f"
    },
    {
        "author": "岳珂",
        "paragraphs": [
            "永和之兰亭，列序时人。",
            "文字之不磨，千载莫邻。",
            "彼睎颜之徒虽未足伦，观其所传，亦庶几彷彿乎清尘。"
        ],
        "title": "米元章灵峰行记帖赞",
        "id": "6140100f-6ff2-4af8-b490-9515945734bd"
    },
    {
        "author": "岳珂",
        "paragraphs": [
            "公谓是砚，生平之所无。",
            "彼美砚山，乃易其所居。",
            "既舍其所宝，聊假以自娱，其亦人之情欤。"
        ],
        "title": "米元章获砚帖赞",
        "id": "463931ec-0c06-473b-a75a-16808cc70462"
    },
    {
        "author": "岳珂",
        "paragraphs": [
            "昔大令书壁，作方丈大字，观者至数百人。",
            "盖能书家尝以收敛观楷则，而以纵放观精神。",
            "予观此书，大不失伦。",
            "盖自智而慧者笔下有天真之悟，而惟清与净者胸中无一点之尘也。"
        ],
        "title": "米元章四大字帖赞",
        "id": "db0df264-3dda-4f17-95b3-13749374186b"
    },
    {
        "author": "岳珂",
        "paragraphs": [
            "呼嗟乎丕，摧干弱支。",
            "予读此诗，何异乎煮豆而燃萁。",
            "吊古以诗，观帖以奇。",
            "瑶钿银泥，以侈厥题。"
        ],
        "title": "米元章曹子建应诏诗帖赞",
        "id": "cd41310a-a046-4b15-8339-4cc755ce7474"
    },
    {
        "author": "岳珂",
        "paragraphs": [
            "桑柘之利被天下，而不足以芘一女。",
            "鬓蓬手筥，而身不缕。",
            "云织雾组，便疏曲户。",
            "世之类此者，又何可胜数。",
            "是将谁尤，曰本是务。",
            "彼弃我取，维终以无窭。"
        ],
        "title": "米元章蚕赋帖赞",
        "id": "0d601827-61b7-48b9-9e1e-cfc0697b1a45"
    },
    {
        "author": "岳珂",
        "paragraphs": [
            "华胄遥遥楚国，宗风的的曹溪。",
            "唤起争名米老，奎光长照珍题。"
        ],
        "title": "米元章黄龙帖赞",
        "id": "196362ba-7dad-4d08-a54a-ee8769185d7a"
    },
    {
        "author": "岳珂",
        "paragraphs": [
            "事上官当以信。",
            "溢美而言，是谓私徇。",
            "唐君果何人，而得此于宝晋。",
            "予盖于是三叹，则前朝之得士，而未暇及笔法之神隽也。"
        ],
        "title": "米元章狱空行帖赞",
        "id": "28b604fa-5d98-419a-aa8b-5c7f6df53ba4"
    },
    {
        "author": "岳珂",
        "paragraphs": [
            "四诗之作，句新而词伉。",
            "两轴之书，意轩而神王。",
            "合此名蹟，奇变万状。",
            "予得此诗，季春既望。",
            "风激海而溅雾，月穿云而崩浪。",
            "开函卷舒于小万有之上，作而叹曰，是可以领略山川之清壮矣。",
            "予方望紫烟之岫，具黄篾之舫，友二妙于百载，寓三叹于一倡。",
            "正使持此而列衡门之素壁，亦足对云锦之九叠，而夸瀑布之千丈也。"
        ],
        "title": "米元章四大字诗帖赞",
        "id": "f26a3475-0523-40f0-b407-f9e20a401de4"
    },
    {
        "author": "岳珂",
        "paragraphs": [
            "海岳之东西，见于印而验于碑。",
            "观乎此诗，景与物随。",
            "于虖噫嚱，此皆是也，夫岂复有今是而昨非。",
            "江汤汤其不移，山窿窿其不亏。",
            "登兮览兮，予言其如之。"
        ],
        "title": "米元章海岳诗帖赞",
        "id": "37b1c75f-ca84-427b-aac1-32908a49dfb1"
    },
    {
        "author": "岳珂",
        "paragraphs": [
            "壶岭九华，营是一枝，何异乎持琬琰以易羊皮。",
            "砚之不存，而宝此诗，抑类乎舍鱼兔而守筌蹄。",
            "不我后先，得于斯是，几席江山，庶几见之。"
        ],
        "title": "米元章砚山诗帖赞",
        "id": "aad4e4b5-f133-42ab-957d-2cb4e5ed3714"
    },
    {
        "author": "岳珂",
        "paragraphs": [
            "公尝有净名之诗曰：殷勤顾景物，为尔老南徐。",
            "考乎此篇，则出无晴雨之待，观无阴霁之殊。",
            "昼呼竹舆，暮咏归涂。",
            "既不舍于斯须，其必迩于海岳之故庐。",
            "如曰易砚山之宝储，登楼平章，维王及苏，自西徂东，乃获奠居。",
            "此所谓舍其旧而新是图，予固因以验予记与跋之皆不诬也。"
        ],
        "title": "米元章甘露诗帖赞",
        "id": "b9473cd8-3691-45b8-8725-70b9c3f236c2"
    },
    {
        "author": "岳珂",
        "paragraphs": [
            "月之行空，四海清辉，岂独于一观见之。",
            "览层宇之翬，地高而天随，而后可以观公之诗。"
        ],
        "title": "米元章宝月观诗帖赞",
        "id": "4ddfed44-3c5d-4ecc-8e26-267c9cee0f3f"
    },
    {
        "author": "岳珂",
        "paragraphs": [
            "登览之胜，随寓有感。",
            "野烧之观，玉石俱惨。",
            "逞志一快，忘彼物情。",
            "是以老氏恶夫佳兵。",
            "观乎观乎，彼以为观而予以为惩。"
        ],
        "title": "米元章鉴远前诗帖赞",
        "id": "7f60a832-ee05-498a-a191-123633a20ab4"
    },
    {
        "author": "岳珂",
        "paragraphs": [
            "野烧之观，予尝以为叹。",
            "此诗之存，予又以为欣。",
            "一鉴远耳，而戚休之以身，天乎非人。"
        ],
        "title": "米元章鉴远后诗帖赞",
        "id": "04c4dd1c-bb34-4b0d-9986-d45e658324b4"
    },
    {
        "author": "岳珂",
        "paragraphs": [
            "赈济者何人，催租者何司。",
            "有令如斯，而无救于背驰。",
            "此古人所以设官以采诗也。"
        ],
        "title": "米元章催租诗帖赞",
        "id": "0229e9d4-90c3-4784-9f54-5e06f9340794"
    },
    {
        "author": "岳珂",
        "paragraphs": [
            "槐竹之与居，栩栩乎华胥。",
            "予方发韩滉之连舻，午阴之繁维，以驱原隰之车。",
            "盖健羨乎一身之闲，所以纵玩乎八体之书。"
        ],
        "title": "米元章槐前竹后诗帖赞",
        "id": "963c5bf4-41c3-4e64-99dd-f393b5fc26ef"
    },
    {
        "author": "岳珂",
        "paragraphs": [
            "北山之麓有奇观，景绝人奇乃无间。",
            "赋非雕虫句有眼，千古雄姿想萧散。",
            "我观此卷字老懒，犹似古彝亲数颒。",
            "借公旧诗聊永叹，跪阅墨皇三复返。"
        ],
        "title": "米元章壮观前诗帖赞",
        "id": "a970bd3e-2511-4638-b76d-3fa97076942f"
    },
    {
        "author": "岳珂",
        "paragraphs": [
            "四朞之不到，雪与日杲。",
            "停舟不棹，无嫌乎冲冒。",
            "出此诗画，摹写天巧。",
            "观之壮，思之老，诗乎可考。"
        ],
        "title": "米元章壮观后帖赞",
        "id": "a3d18979-3d01-424d-a65a-569e317f9a6d"
    },
    {
        "author": "岳珂",
        "paragraphs": [
            "天上文章一酒星，生平只欠换鹅经。",
            "奇才逸思通千古，留待南宫眼为青。"
        ],
        "title": "米元章姑孰诗帖赞",
        "id": "e9213339-0206-4536-bbcd-e29f9b71a62a"
    },
    {
        "author": "岳珂",
        "paragraphs": [
            "道林之名，予不得而知。",
            "云泉松石之胜写于涟漪，必其地之景物足以称其诗也。",
            "今其陈迹杳然，已无复遗。",
            "予盖尝登瑞墨之基，渺一境之陂陀，皆平芜与荒畦，又恶睹所谓毕世相忘之奇。",
            "泉陊云归，松桥斧随，世固多有之。",
            "而予独于此奇其北向之悲也。"
        ],
        "title": "米元章道林诗帖赞",
        "id": "15cee5c8-eec5-498b-a3a1-c4ba31ec4603"
    },
    {
        "author": "岳珂",
        "paragraphs": [
            "金陵之赏心，天下之奇观，真足以当南宫之诗翰。",
            "予之持节登览非一旦，而得此诗八年之泮奂。",
            "吁嗟公兮，岂料百年而售此诗于三万兮。"
        ],
        "title": "米元章赏心诗帖赞",
        "id": "73548383-4a73-4774-9003-37fcece8dce1"
    },
    {
        "author": "岳珂",
        "paragraphs": [
            "太平得协于梦卜，浓墨大轴，予未知其谁祝。",
            "韩吕之谷，王蔡之辱，尚四海之欲。"
        ],
        "title": "米元章寿时宰词帖赞",
        "id": "7b7322c7-4d7f-4fe9-913a-0ce37101bec6"
    },
    {
        "author": "岳珂",
        "paragraphs": [
            "予观柳少师，在唐以能书闻。",
            "当时碑志或非其笔，则人以不孝议其子孙。",
            "噫嚱，陈君之传，夫岂以其文。",
            "如宝晋省，亦庶几乎其人矣。"
        ],
        "title": "米元章墓志帖赞",
        "id": "6c02af0f-a25d-4927-b6b3-1f5be7d4d05d"
    },
    {
        "author": "岳珂",
        "paragraphs": [
            "我佛住世，大开方便。",
            "有大士者，现自在身。",
            "以千手眼，一一接引。",
            "指示群迷，照破诸妄。",
            "如是我闻，佛说了义。",
            "诸铃杵铎，宝塔经卷。",
            "轮拂璎珞，种种所执。",
            "凡所执者，俱非有相。",
            "智慧清净，肉眼慧眼，佛法天眼，种种所见。",
            "凡所见者，俱非有著。",
            "以无相故，释诸缠缚，一切众生，得大解脱。",
            "以无著故，具足圆明，一切众生，得大知见。",
            "佛尚无相，何况于赞。",
            "佛身常住，即心是佛。",
            "稻麻竹苇，无限剂数。",
            "彼顶戴者，皆真实相。",
            "百千万亿，何况于身。",
            "涪皤说法，如标月指。",
            "标本在手，何者为月。",
            "宝晋写赞，如转轮王。",
            "运转随人，终不成道。",
            "我不见憕，我不执笔。",
            "非见非□，手眼皆具。",
            "稽首大士，大慈悲故。",
            "去我妄想，即见如来。"
        ],
        "title": "米元章书山谷大悲憕赞帖赞",
        "id": "6954dcc2-80ed-42a3-81b2-402cfc0ee5a6"
    },
    {
        "author": "岳珂",
        "paragraphs": [
            "论帖至晋，书法之祖。",
            "溯晋而西，又举一武。",
            "扑散质寓，意妍态鲁。",
            "禁脔之藏，尚觌真古。"
        ],
        "title": "米元章临晋武帝大水帖赞",
        "id": "8708a420-926d-4573-905b-25ba830bf053"
    },
    {
        "author": "岳珂",
        "paragraphs": [
            "八月一帖，无为宝晋之刻，则其初也。",
            "兵毁而后重取而镌，遗其精而得其粗也。",
            "京口供军之碑，绍兴所传，芾之书也。",
            "此帖亦其同时，同出于尚方之储也。",
            "芾之嗜帖，所谓麻纸十万，足以验其平生之工夫也。",
            "字与跋皆不同，盖所临虽出一手，而其所得之时日则殊也。",
            "供军帖字之所以寡，出于率意之真，而此二帖则皆临而非摹也。",
            "京口海岳，芾所居也。",
            "两临本之并传，尚可以见其人之绪余也。"
        ],
        "title": "米元章临谢安八月帖赞",
        "id": "a1db971b-710e-4e6e-b286-39fd6ea3bbf2"
    },
    {
        "author": "岳珂",
        "paragraphs": [
            "永之法，妍而婉。",
            "芾之体，峭以健。",
            "马牛其风，神合志通。",
            "彼妍我峭，惟神克肖。",
            "故曰袒裼不浼，夜户不启。",
            "善学柳下惠，莫如鲁男子，芾其知此。"
        ],
        "title": "米元章临智永千文真草帖赞",
        "id": "73b0214c-51ff-4345-9511-9f06d2813dfc"
    },
    {
        "author": "岳珂",
        "paragraphs": [
            "东淮饷府供军堂，壁有龛石鸾鹄翔。",
            "问之何石摹破羌，曾傍云汉分天章，廷陵刻此侈宠光。",
            "后四十年犹炜煌，我持搨本谨毖藏。",
            "三年徙倚玩未央，客来袖出云一张。",
            "曾染复古隃麋香，珠玑别出十九行。",
            "惊喜比并走且僵，摛华绚彩交相望。",
            "宛然并粲如英皇，几年绝识高君王。",
            "尚取鉴定烦诸郎，半归左畹半尚方。",
            "驾言骃隰留余芳，今夕何夕获干将。",
            "镆铘未睹龙已骧，吴侯攀髯归帝乡。",
            "秋虹挟月常贯窗，谁能籋云开斗房。",
            "携书伴我老柴桑，要随神物恢混茫，更斲此石封苔苍。",
            "六丁雷电未可量，会见难起初平羊。"
        ],
        "title": "米元章临右军四帖赞",
        "id": "e1c6641c-0c2e-4a86-a771-93ffa9c60258"
    },
    {
        "author": "岳珂",
        "paragraphs": [
            "熠煜客星，颙逵之伍乎。",
            "轩冕相禅，泉石之妩乎。",
            "美疢恶石，天所痼乎。",
            "情之所钟，同此趣乎。",
            "排九阊之云，巫咸之诉乎。",
            "后千年有人，垤泽之呼乎。"
        ],
        "title": "米元章临右军玉润帖赞",
        "id": "b1c35d64-c3f7-46f7-9b02-44110fe977ff"
    },
    {
        "author": "岳珂",
        "paragraphs": [
            "义献之蹟，临者米也。",
            "溯观欣书，乃二体也。",
            "随珠卞璧，萃此纸也。",
            "以鉴得之，亦可纪也。"
        ],
        "title": "米元章临笔精日寒二帖赞",
        "id": "1fb2a3c1-cd47-4126-adf9-230834fc70bf"
    },
    {
        "author": "岳珂",
        "paragraphs": [
            "芾赞谢安帖，而嘉其得太帝之翰墨。",
            "龙迹震惊，言犹未泐，岂知其身被帝泽也哉。",
            "士患不能，不患不知。",
            "百世俟圣，乃今见之，予将以之为行己之师。"
        ],
        "title": "米元章临王献之台符帖赞",
        "id": "2a0eb6b6-bfed-4db0-8e57-472a4d4b0ef6"
    },
    {
        "author": "岳珂",
        "paragraphs": [
            "字有十五，如月当户。",
            "腾辉以望，靡忒今古。",
            "匪献莫具，匪芾莫祖。",
            "谁其修之，有玉其斧。"
        ],
        "title": "米元章临王献之东问帖赞",
        "id": "fe9894d3-2886-4bdc-9a9f-9b71455809fb"
    },
    {
        "author": "岳珂",
        "paragraphs": [
            "楷正而端方，维颜之长。",
            "轩昂而自善，维米之体。",
            "多嗜而博爱，故能有其态。",
            "略迹而取神，故不没其真。",
            "是曰唐放生之碑。",
            "作者书之，能者摹之。",
            "江阴之王，畀我储之。",
            "五御既调，又日驱之。",
            "于虖后生，谁能如之。"
        ],
        "title": "米元章临颜真卿放生池帖赞",
        "id": "1f70f4a4-e504-4f9c-9127-5cd2adc862ea"
    },
    {
        "author": "岳珂",
        "paragraphs": [
            "宝晋大字之刻，尝同公游。",
            "必嗜好之素同，故忘情乎寻壑之与经丘。",
            "予尝陋贞观慰问之不收。",
            "得此帖于乡，考百年之风流。",
            "识者文曰：此吾宋之邵苏州也。"
        ],
        "title": "邵仲恭展晤省见二帖赞",
        "id": "a258597f-e225-4ef4-b550-17717fc13359"
    },
    {
        "author": "岳珂",
        "paragraphs": [
            "公用王氏学术，终始不易。",
            "虽有歉于识，然亦足以知其自信之力。",
            "一偏之溺，异端之惑，视此手蹟。"
        ],
        "title": "龚深父南康帖赞",
        "id": "fe98197e-a39e-4e1b-838b-cf1235dc8d96"
    },
    {
        "author": "岳珂",
        "paragraphs": [
            "无尽之学，出入孔释。",
            "故其笔法倜傥斜直，于跌宕中时入绳墨。",
            "亦犹即绍圣以侮元祐之正，用大观以反崇宁之谲。",
            "凡是心之所蕴，已毕寓于声画。",
            "虽曰自盖，断犹可识。",
            "使其知根荄之物则，而推以芟葛藤之蒙阒。",
            "如是帖者，亦可以为传世之名蹟矣。"
        ],
        "title": "张文忠至都帖赞",
        "id": "ddceb9e2-ba6e-4448-b446-ba58dbbcdb2f"
    },
    {
        "author": "岳珂",
        "paragraphs": [
            "太平宰相张天觉，草圣之神何卓荦。",
            "几年嘉禾识奇作，余事犹令墨池涸。",
            "仙源三月桃雨落，云黑洞深风色恶。",
            "梦回满纸字如昨，唤起龙蛇见头角。"
        ],
        "title": "张文忠草书韩退之桃源诗帖赞",
        "id": "fe124b0a-38fd-4eeb-8b13-285dcdced5e9"
    },
    {
        "author": "岳珂",
        "paragraphs": [
            "公为中司，排击元祐故臣，而犹拳拳于伊洛之门人。",
            "岂奏疏陈事或为世资而诎，而作诗怀友固不害于私情之伸耶。",
            "于虖，是私情也，而实出于公言。",
            "此吾之所以重叹，而列之于斯文也。"
        ],
        "title": "赵清宪挽辞帖赞",
        "id": "7d86b562-4c83-415c-a4cb-e9d70b46417f"
    },
    {
        "author": "岳珂",
        "paragraphs": [
            "豫章之东湖，有公之居。",
            "西山荐图，咮凤滴蜍。",
            "伊波之余，而无以昌其书。",
            "呜呼。"
        ],
        "title": "吴开府前日帖赞",
        "id": "b126fc44-8f60-4976-8fb3-49a31f23f2d9"
    },
    {
        "author": "岳珂",
        "paragraphs": [
            "张无尽尝谓公奇男子，梦中剧谈若或见之。",
            "矧予于手蹟之遗，犹足以睹百年之风姿。",
            "仕系于时，才高用违，览者未尝不三叹息于斯。",
            "嘻。"
        ],
        "title": "章申公屏居帖赞",
        "id": "d4ec0b7b-19e9-4c59-bc5a-b3aa90230a75"
    },
    {
        "author": "岳珂",
        "paragraphs": [
            "九字在纸，落落晨星。",
            "此帖之传，犹及太平。",
            "意象轩昂，足称其名。",
            "作此赞焉，惟字之评。"
        ],
        "title": "薛黄门春聚帖赞",
        "id": "f79d1fff-af8e-47a1-b872-53548b846e30"
    },
    {
        "author": "岳珂",
        "paragraphs": [
            "仕以行义，有时乎为贫也。",
            "兄弟之间，情事贵乎真也。",
            "公起异科，事不患不伸也。",
            "囊封叩阍，因以警夫君也。",
            "忠既弗售，反以痼终身也。",
            "扶持之难，曷敢尤夫人也。",
            "今观斯帖，凛乎其若存也。",
            "于虖文元，有以教子孙也。",
            "德之不孤，吾知必有邻也。"
        ],
        "title": "晁之道促装帖赞",
        "id": "6e38ad4e-4e29-4b5b-923e-88e9876bccc8"
    },
    {
        "author": "岳珂",
        "paragraphs": [
            "金斗之魁祥，烂兮流光。",
            "玉墀之西厢，颀兮荷囊。",
            "宝墨之淋浪，蔚兮遗芳。",
            "百年之巾缃，宜兮毖藏。"
        ],
        "title": "霍仁仲指教帖赞",
        "id": "58ef063e-590c-48e8-90b0-f9f0969c04d8"
    },
    {
        "author": "岳珂",
        "paragraphs": [
            "辞以情达，义以气激。",
            "以素心期，托名手笔。",
            "都曹之获，中寓其一。",
            "尚想风流，太平人物。"
        ],
        "title": "葛文康书简帖赞",
        "id": "a479eaea-93b4-49b2-b242-30d0720cc1bc"
    },
    {
        "author": "岳珂",
        "paragraphs": [
            "王氏之鬻他帖也，有纸缫其间。",
            "予见其粉墨阑珊，既磨而残。",
            "而考其氏名，辄长忾而永叹。",
            "曰予闻之丛谈，是与忠惠者若是班乎。",
            "今验其字体，则豪放而具骨力，激越而竞波澜。",
            "使名节足以齐驰，亦何羨乎二难。",
            "然而所立所趋，其视忠惠，何啻污池之于泰山。",
            "故虽鬻驵尚得而唾弃之，世之以艺称者，斯亦足以观矣。"
        ],
        "tags": [
            "泰山"
        ],
        "title": "二蔡陪辅展晤二帖赞",
        "id": "08bdf62e-14f8-4a8c-a084-28710d0e0e7b"
    },
    {
        "author": "岳珂",
        "paragraphs": [
            "书名之行，始于东夷。",
            "归而范模，则有余师。",
            "中兴几人，存此绝技。",
            "太平之风，尚想渐被。"
        ],
        "title": "徐明叔竞向热传达二帖赞",
        "id": "60a9dacc-dfcf-408e-98bc-4183d2e86930"
    },
    {
        "author": "岳珂",
        "paragraphs": [
            "左太冲赋三都十年，门墙藩溷皆著纸笔。",
            "予意其因以寓墨池模倣之妙，而未必徒以诧记事备言之述。",
            "不然则亦焉用是物也。",
            "如公书法，或者得太冲之彷彿乎。",
            "有凤楼之手，以侈其标度。",
            "有香奁之泽，以酝其风骨。",
            "体具态全，夫岂一日。",
            "清真之名，公所自出。",
            "世不当徒以考公之词赋，尚可因是著公之翰墨也。"
        ],
        "title": "周美成友议帖赞",
        "id": "190702ba-40a5-4073-836d-e5372813c228"
    },
    {
        "author": "岳珂",
        "paragraphs": [
            "结字清而峻，用笔精而稳。",
            "虽牋以粉，而墨蹟犹未损。",
            "公之功名，予固未暇论。",
            "而所谓书法，要必有所本矣。"
        ],
        "title": "翁端朝轻利帖赞",
        "id": "d135ba6c-870d-47b0-951a-c0d82724f06e"
    },
    {
        "author": "岳珂",
        "paragraphs": [
            "所书如此，而事如彼。",
            "既悦我目，亦冷我齿。",
            "我录此事，与郗超比。",
            "名焉不刊，帖亦奚毁。"
        ],
        "title": "吴王造见应命二帖赞",
        "id": "ddf0b126-a687-48dc-b3d0-ba0785455eec"
    },
    {
        "author": "岳珂",
        "paragraphs": [
            "坚冰履霜，诲盗慢藏。",
            "戒隳乎复隍，亡系乎苞桑。",
            "一乎柔以御刚，确其信于殊方。",
            "以是谋国，迄于靖康。",
            "则读易之无一得，盖公之所愧，殆非空言以成报章。",
            "尚其监兹，前事不忘。"
        ],
        "title": "耿黄门读易帖赞",
        "id": "66a88e80-43fd-4a70-86ac-301a22a3ca6d"
    },
    {
        "author": "岳珂",
        "paragraphs": [
            "黄霸为相，功名减于治郡。",
            "尺或不足，而有余于寸。",
            "文翰声迹，百年一瞬。",
            "遗帖得于其家，殆亦足以传信。"
        ],
        "title": "汪忠定栗冽帖赞",
        "id": "e3bede14-72a3-4610-9677-783342791123"
    },
    {
        "author": "岳珂",
        "paragraphs": [
            "士孰不排难，贵乎安以徐。",
            "士孰不立节，贵乎平以舒。",
            "既家国之兼全，亦身名之裕如。",
            "是与夫激切奋跲，缨冠曼胡者，盖已同功而殊涂。",
            "我思其人，犹及屋乌，而况乎遗书。"
        ],
        "title": "朱忠靖按巡郡寄邸报三帖赞",
        "id": "d655b6b5-f56c-4213-a940-a83dc5ddacfd"
    },
    {
        "author": "岳珂",
        "paragraphs": [
            "沮徒民于中原，广好生于帝尧。",
            "亦既三已，归而渔樵。",
            "而书尺之间，造次不忘乎本朝。",
            "此所以为中兴之大僚也。"
        ],
        "title": "滕资政山中帖赞",
        "id": "0bed441d-ad79-4f1d-abb1-c1e1df21e5da"
    },
    {
        "author": "岳珂",
        "paragraphs": [
            "以公姓之麟定，执登坛之牛耳。",
            "即信厚以为俊奇，盖一家之自为体。",
            "以道对时，居夷何愧。",
            "此鉴堂之所以处己，而予察之于此。"
        ],
        "title": "赵伯山宝炼帖赞",
        "id": "bc828f72-71a2-4e5b-bda2-36b4c0e5eba2"
    },
    {
        "author": "岳珂",
        "paragraphs": [
            "公两登西掖，前后抗论数十疏，可谓刚且劲。",
            "而扈卫江右，遭时不竞。",
            "斯亦可以言命矣。",
            "夫遗学所传，虽未足以尽乎平生，而亦足以见其行己之简敬也。"
        ],
        "title": "刘资政符宝帖赞",
        "id": "aa0a3ca5-984b-4a24-a0f1-1a722d7fd0da"
    },
    {
        "author": "岳珂",
        "paragraphs": [
            "早登金扉踏仙鳌，晚陪大政归拥旄。",
            "石林风月出处高，清心妙寄同挥毫。",
            "丽如云锦披宫袍，横走健态霜鹘捎。",
            "万里笔阵谁能鏖，摧锋今识真孟劳。"
        ],
        "title": "叶左丞同升遂意二帖赞",
        "id": "f02b354a-3d83-47f6-9c89-99124ec925f2"
    },
    {
        "author": "岳珂",
        "paragraphs": [
            "仕同时也，志同归也。",
            "相与以心，无町畦也。",
            "职位接踵，亦相齐也。",
            "噫嚱此帖，比传衣也。"
        ],
        "title": "沈忠敏劳军帖赞",
        "id": "9a3fac0c-98f9-40bd-bbe9-e5ca688aed35"
    },
    {
        "author": "岳珂",
        "paragraphs": [
            "人心大义，不作不奋。",
            "楚汉之间，较者尺寸。",
            "翼翼京邑，九圣所都。",
            "时方多艰，天下之枢。",
            "势进则张，狙诈作使。",
            "聚而遗毒，不人则己。",
            "一退则衄，彼莫我宗。",
            "于敌弗施，各逞其锋。",
            "天方授吾，狼贪如罕。",
            "使乘其弊，只轮不返。",
            "机失于昨，何救匪今。",
            "方愤之人，未弱之心。",
            "京国有君，河外有统。",
            "如彼见关，孰不鼓勇。",
            "荦荦忠简，蓍数龟陈。",
            "了其胸中，七十之身。",
            "黄汪何知，爱以姑息。",
            "捐之中原，俾自为敌。",
            "谓不可敌，公方渡河。",
            "连壁百万，马腾士歌。",
            "公心何爱，愤至于死。",
            "纽不在上，虽缔易弛。",
            "荥阳勿守，汉业岂高。",
            "屠狗贩侩，何吠不嘈。",
            "公之皇皇，意固有谓。",
            "究观后来，公则知至。",
            "人谓公迹，如祖豫州。",
            "河南晋土，未终其谋。",
            "人谓公身，如葛丞相。",
            "祁山屡出，竟沮凋丧。",
            "惟我谓公，特知所先。",
            "用公之言，必也万全。",
            "三光其分，五岳其裂。",
            "天乎奈何，谁实为孽。",
            "精卫往矣，所填者波。",
            "叫于九阍，公心不磨。"
        ],
        "title": "宗忠简留守司二劄家书吾友三帖赞",
        "id": "81c6a79c-e757-4ab7-a30e-b938d6271a9d"
    },
    {
        "author": "岳珂",
        "paragraphs": [
            "赫蹏之纸，幅不盈咫。",
            "字杂众体，诗具二美。",
            "不轶不毁，相维天只。",
            "意质功伟，有志视此。"
        ],
        "title": "宗忠简赠陈秀才诗帖赞",
        "id": "2e9eb3f8-5022-4076-896f-1421dfb14b24"
    },
    {
        "author": "岳珂",
        "paragraphs": [
            "事君有大义，彼国家之不计，而惟顾乎妻子之避地。",
            "则执笔舐痔，惟苟活是视，岸然不愧，固其素志。",
            "于予乎何议。"
        ],
        "title": "孙仲益和议帖赞",
        "id": "e6f49a3e-5984-4b12-a94b-bad6bde96d85"
    },
    {
        "author": "岳珂",
        "paragraphs": [
            "其作字得东坡之骨，而加以平实。",
            "得山谷之体，而去其越轶。",
            "其应世接物得马少游之善，而持以卑诎。",
            "故先生者施之长上，居士者待其俦匹，兄之又所以示其亲且密。",
            "意厚词悉，情真制质。",
            "列之签帙，神采坌溢。",
            "虽不识者，亦将曰此隠君子之笔也。"
        ],
        "title": "苏养直书简帖赞",
        "id": "990f8dd6-141a-4e83-aa8d-819041641ec5"
    },
    {
        "author": "岳珂",
        "paragraphs": [
            "彼黄四娘，诗于杜陵。",
            "先南怀芝，果何等僧。",
            "视其与游，尚或可喜。",
            "于帖之存，以识骥尾。"
        ],
        "title": "苏养直与四僧书简帖赞",
        "id": "52b135b5-ae93-42ea-a49d-48335f49cd14"
    },
    {
        "author": "岳珂",
        "paragraphs": [
            "予在京江，盖惯识江南之秋。",
            "一成之去，而虚作十年之留也。"
        ],
        "title": "苏养直留客诗帖赞",
        "id": "3a3fc72a-f13a-40d3-8a3b-3598d560a2e6"
    },
    {
        "author": "岳珂",
        "paragraphs": [
            "洛阳耆英，沦于朔尘。",
            "三十年有人，典型之存。",
            "炙手绝伦，一日之伸。",
            "梅花兮缤纷，孤山兮片云。"
        ],
        "title": "朱希真书简帖赞",
        "id": "3e417a02-937d-46ff-afaf-2e4f59e783db"
    },
    {
        "author": "岳珂",
        "paragraphs": [
            "文康之学导其源，文定之学濬其流。",
            "三世之帖俱传于予家，其亦足以见植槐之志，而占良冶之裘也欤。"
        ],
        "title": "葛常之犀表帖赞",
        "id": "54410022-d61e-4518-b7e4-629b32cccebe"
    },
    {
        "author": "岳珂",
        "paragraphs": [
            "庐山之下仙佛之庐，多公题扁，予熟其体矣。",
            "而今见其帖，大抵小则遒而大则婉。",
            "岂所施有异，而笔法亦随以变。",
            "遒而不流于介，婉而不失其健，予犹愧乎知书之浅。"
        ],
        "tags": [
            "庐山"
        ],
        "title": "蒋宣卿书简帖赞",
        "id": "45876b67-80e1-4aaa-9840-ec75671aecd4"
    },
    {
        "author": "岳珂",
        "paragraphs": [
            "用情之真，视古庶几。",
            "他帖虽不能尽知，笔法皆清而奇。",
            "我标淳风，以戒言诡。"
        ],
        "title": "刘季高书简帖赞",
        "id": "94685000-4983-408d-b4e7-7ac87c9b0f89"
    },
    {
        "author": "岳珂",
        "paragraphs": [
            "情叶事之宜，笔力亦称之。",
            "虽得于歙水之湄，然望而识其为苕溪也。"
        ],
        "title": "刘行简前日帖赞",
        "id": "9d4b35d1-762c-4e7f-866e-34105cc9b4ca"
    },
    {
        "author": "岳珂",
        "paragraphs": [
            "以劲笔力，作往来帖。",
            "婉有余妍，庄不可狎。",
            "古者文武，初非二流。",
            "系于卿士，予其从周。"
        ],
        "title": "刘忠武书简帖赞",
        "id": "be5fa1b6-780a-45ee-921c-57ca952bc5fb"
    },
    {
        "author": "岳珂",
        "paragraphs": [
            "予表此诗，盖欲天下知将帅未尝无人。",
            "夫岂必弧矢之弃而笔砚之亲。",
            "合之一，歧之分。",
            "噫嚱斯藏，何忝于文。"
        ],
        "title": "刘忠武五诗帖赞",
        "id": "e3079963-1075-445b-9734-19794db3fdf8"
    },
    {
        "author": "岳珂",
        "paragraphs": [
            "道之在人，日用皆其事也。",
            "待物必诚，所以达乎义也。",
            "延平之津，伊洛之涯涘也。",
            "笔端波澜，亦可想其似也。"
        ],
        "title": "杨文靖早间帖赞",
        "id": "d8a92b61-b036-4cb9-94f9-49cb6bca138e"
    },
    {
        "author": "岳珂",
        "paragraphs": [
            "小书楷则本晋人，降而唐世体益真。",
            "妙趋要识笔有神，行行清妍杂奇伟。",
            "奇为精神楷为体，吴君笔力备诸此。"
        ],
        "title": "吴传朋书简帖赞",
        "id": "d7c7d55d-ec1c-496e-8d37-8e998430822f"
    },
    {
        "author": "岳珂",
        "paragraphs": [
            "天丝兮舞空，春光兮怡融。",
            "杲丽日兮柔风，想八仙兮饮中。",
            "倒景兮骑虹，落纸兮游龙。",
            "俱上下兮西东，笑春归兮无踪。",
            "墨皇兮化工，留玩兮何穷。"
        ],
        "title": "吴传朋游丝书饮中八仙歌帖赞",
        "id": "6eda3db8-e529-492e-a017-768bf6005bbc"
    },
    {
        "author": "岳珂",
        "paragraphs": [
            "陶陶孟春，草木莽只。",
            "白日昭昭，照下土只。",
            "瘴烟浩淫，杂海雾只。",
            "憔悴行吟，閴岛屿只。",
            "公乎归徕，无嫪此诗句只。",
            "黎母之居，家炎陬只。",
            "崒嵂盘鬰，蔽云浮只。",
            "蝮虺鰅鳙，蜒僻幽只。",
            "人迹阒绝，魑魅仇只。",
            "公乎归徕，空山不可以久游只。",
            "鸣鸢跕跕，堕沧溟只。",
            "蛟蜃噀雨，昼冥冥只。",
            "折肱见沫，瞻斗星只。",
            "夕照黄浊，波涛腥只。",
            "公乎归徕，落景不可以久停只。",
            "茅苇丛薄，桃李囚只。",
            "韶容骀荡，异中州只。",
            "阳龢弗舒，金石流只。",
            "短狐秘蜮，起蛰坏只。",
            "公乎归徕，春不可留只。",
            "卉服椎髻，骈蜓艕只。",
            "咿嚘啁哳，言莫谅只。",
            "烹蛇茹蛊，食且恙只。",
            "眇其愁予，虽迥旷只。",
            "公乎归徕，欢不可并只。",
            "毒洳下湿，既沮疫只。",
            "烦蒸焚惔，交战迫只。",
            "中鬰鬲痞，悼憭慓只。",
            "层冰肃霜，接朝夕只。",
            "公乎归徕，寒兮无与乎体力只。",
            "长鲸层浪，隔帝家只。",
            "鸟春蛊秋，送年华只。",
            "星河八月，记流槎只。",
            "杳杳万里，谁还沙只。",
            "公乎归徕，衰兮不关乎齿牙只。",
            "公乎归徕，秦川之衍夷，公所生只。",
            "解梁风咸，民萃营只。",
            "土厚水深，衎易平只。",
            "洪河大川，坎不盈只。",
            "居之而安，乐不可名只。",
            "公乎归徕，洛水之繁庶，公所寓只。",
            "龙门伊阙，风气聚只。",
            "葩奇俗淳，康汰阜只。",
            "图渊书囿，今古慕只。",
            "资之而深，适不可喻只。",
            "公乎归徕，无叹乎江上只。",
            "紫盖黄旗，天所王只。",
            "浮埃蔽蒙，骋远望只。",
            "圣主如天，既殛放只。",
            "聊以永怀，无沮丧只。",
            "公乎归徕，无悼乎天边只。",
            "资善大议，同诸贤只。",
            "复仇正义，维万年只。",
            "质乎人心，靡或偏只。",
            "守此正中，无迁延只。",
            "噫嚱诗乎，公以写我心只。",
            "彼苍者天，杳难谌只。",
            "吁嗟时乎，天以畀我公只。",
            "彼亡者秦，曷克终只。",
            "乐只韶只，舜之昭只。",
            "无议其将，圣维尧只。",
            "谗慝煽凶，同盛朝只。",
            "公乎归徕，尚予家之招只。"
        ],
        "title": "赵忠简送春诗帖赞",
        "id": "af1a3bc2-8522-435b-80e7-a9319328d83b"
    },
    {
        "author": "岳珂",
        "paragraphs": [
            "范本蜀望，世仍忠嘉。",
            "南渡而来，人门莫加。",
            "帝咨典型，诏起幽遐。",
            "翊媺铜龙，执经金华。",
            "笔取端重，而兼奇葩。",
            "儒先所推，奚待诩夸。",
            "有伟丰公，如璧不瑕。",
            "卷怀枢庭，寓赏梅花。",
            "公从北方，共之天涯。",
            "均德比谊，而兼葭莩。",
            "寒谷将春，轻阴不遮。",
            "洁樽斯从，寄驿匪赊。",
            "倡汝和予，屏淫斥哇。",
            "托彼阴晴，以写正邪。",
            "爱君之心，对越靡差。",
            "一瞬百年，遗墨惊鸦。",
            "臭兮同兰，好兮投瓜。",
            "二公其仙，星箕汉槎。",
            "如此帖者，可复得耶。",
            "清并玉雪，秀同绮霞。",
            "矢辞以藏，庸识名家。"
        ],
        "title": "范元长观梅诗帖赞",
        "id": "4f271736-1326-4cba-adda-48618da5d199"
    },
    {
        "author": "岳珂",
        "paragraphs": [
            "眼底中兴日月，手中建笔虹霓。",
            "造化功成秋兔，先生原有新诗。"
        ],
        "title": "陈参政简易帖赞",
        "id": "93cceb22-14d2-47bd-a905-dbf0beacf834"
    },
    {
        "author": "岳珂",
        "paragraphs": [
            "至诚动天，中贯三极。",
            "堂堂南阳，继以魏国。",
            "山岳鼎震，江河釜溢。",
            "群生失宁，乃见人杰。",
            "大义既信，人纪复植。",
            "于晦冥中，揭以日月。",
            "操固汉贼，敌祸宋祏。",
            "万段之磔，吾耻未涤。",
            "不共戴履，矧肯屈膝。",
            "祁山屡却，淮陇迭出。",
            "非不拙沮，之死靡易。",
            "我观史册，二公与匹。",
            "功虽不同，心则如一。",
            "隆兴至今，耳目尚及。",
            "遗墨之宝，已若尺璧。",
            "造次皆忠，言犹未泐。",
            "天维可绝，地轴可折。",
            "公心之磨，此理则熄。",
            "两朝开济，万古阖辟。",
            "系此诗之，以媲庙柏。"
        ],
        "title": "张忠献时义诚力二帖赞",
        "id": "12abb524-8bd1-45bc-a217-4feb6d79b03d"
    },
    {
        "author": "岳珂",
        "paragraphs": [
            "秦祸滔天，鲸汹九渊。",
            "沦胥以颠，而我谓不然。",
            "如公之贤，泰山岿然。",
            "奔流百川，何伤乎一卷。",
            "野史所编，人心之传。",
            "匪石则迁，谁为之燎原。",
            "两家之先，义比仲连。",
            "览此卷焉，不知其涕涟。"
        ],
        "tags": [
            "泰山"
        ],
        "title": "李庄简三字帖赞",
        "id": "bdce08cd-dfd1-4f8d-a860-92f3532b332d"
    },
    {
        "author": "岳珂",
        "paragraphs": [
            "秦火燎原，衣冠涂炭。",
            "绕指之柔，出乎百锻。",
            "如公之刚，犹死忧患。",
            "时欤命欤，一览三叹。"
        ],
        "title": "王敏节欢喜帖赞",
        "id": "f20d7c96-5188-40b8-a65c-986e5b197d3d"
    },
    {
        "author": "岳珂",
        "paragraphs": [
            "态跌宕而奇伟，姿高明而通诡。",
            "此书得于其里，兹可想见其人矣。"
        ],
        "title": "翟忠惠秋杪帖赞",
        "id": "af08b20f-74e5-451e-b029-fa704118b893"
    },
    {
        "author": "岳珂",
        "paragraphs": [
            "陕服之俗重于义。",
            "公家府谷，殆且百世，予不能知子友之兄弟。",
            "为谋而如己，交情之不替，亦足以见前修之志。"
        ],
        "title": "折枢密子友帖赞",
        "id": "650d462d-3418-42f7-8cef-9f6f3f2150cc"
    },
    {
        "author": "岳珂",
        "paragraphs": [
            "古称君相不言命。",
            "执国大政，而犹拳拳于富贵功名之竞。",
            "其言虽独应，予犹以为病。"
        ],
        "title": "孙参政知命帖赞",
        "id": "a678a12b-e9d9-47c2-9341-c3d99324a9c7"
    },
    {
        "author": "岳珂",
        "paragraphs": [
            "虐焰熏天，而公以勺水欲救其燎原。",
            "观公之帖，虽久别之一见，亦将以归之时数之自然。",
            "胸中所处者素定，宜其敢于撄豺虺之锋，而吐天下之公言也。"
        ],
        "title": "何恭敏料理帖赞",
        "id": "51482717-7392-4438-9448-f5b36fe40f30"
    },
    {
        "author": "岳珂",
        "paragraphs": [
            "予官京口，前后十年，接公之枌榆兮。",
            "读耆旧传，慨想其人，莫觌其居兮。",
            "维帖之得，题标失真，几以迷其初兮。",
            "觉民跋证莫近斯，于以识公书兮。"
        ],
        "title": "张章简康宁帖赞",
        "id": "a12a31ef-505b-4d85-a125-832f86dcca23"
    },
    {
        "author": "岳珂",
        "paragraphs": [
            "昔东晋王茂弘诸人，登新亭，望长淮，自谓风景不殊，举目有山河之异。",
            "至今想之，犹鬰乎其有余哀。",
            "矧预瑶牒，登玉阶，而寄宗国之怀者耶。",
            "王业偏安于海濒，故都久弃于蒿莱。",
            "主议者方贪天之功，而肆其雄猜。",
            "朝士沉空，不复向来。",
            "率兆乎滔天之谗，而迄乎和议之开。",
            "此有志者所以叹于嗟之麟，而思当道之豺也。",
            "呜呼，钟簴百年，边尘尚霾。",
            "悠悠苍天，彼何人哉。"
        ],
        "title": "赵德麟召还诗帖赞",
        "id": "3bc6ceeb-a08c-4574-aa40-48da218c06a3"
    },
    {
        "author": "岳珂",
        "paragraphs": [
            "絃管之流声，景物之感情。",
            "激征含商，舒华发英。",
            "固所以合融怡于自然，而惜流转之不停。",
            "亦犹夫见穿花之蛱蝶，赋点水之蜻蜓。",
            "思尽醉于风光，而典春衣于杜陵也。"
        ],
        "title": "周少隠留春词帖赞",
        "id": "a9c7d63f-d1e8-4a3c-8ac0-8d5ab3179c6d"
    },
    {
        "author": "岳珂",
        "paragraphs": [
            "上嗣服之初载，首以忠之一字，褒显邦之臣二人。",
            "亦既表百年之宗儒，遂复开千社之旧勋。",
            "呜呼，英卫善用兵，房杜济以文。",
            "惜先生之位弗克究，故先世之志亦终莫之伸也。",
            "遗帖之存，手墨如新。",
            "我藏孔宜，对于褒纶。"
        ],
        "title": "张文忠奉告晴快二帖赞",
        "id": "99c91d89-76d0-479b-9cd2-7b5779a64a21"
    },
    {
        "author": "岳珂",
        "paragraphs": [
            "父子而善书，自羲献而始也。",
            "寥寥千载，固已莫之拟也。",
            "至于我朝，有楚国之芈也。",
            "不陨其名，虽未济厥美也。",
            "其读父书，亦非括之比也。",
            "瞠乎望洋，混混犹此水也。",
            "此帖之观，尚可见其体也。"
        ],
        "title": "米玄晖书简帖赞",
        "id": "abd8d1f2-c975-4d57-aead-82081bf154f9"
    },
    {
        "author": "岳珂",
        "paragraphs": [
            "山气之微明，湖光之清浚。",
            "轩中之人秀而隠，予固未之论。",
            "独是一篇之题，自是于古无所与逊。",
            "知益知损，予意犹有俪乎孔门为国之哂也。"
        ],
        "title": "米玄晖秀轩诗帖",
        "id": "5be24d3f-d534-4424-b668-fcb30cbc8cad"
    },
    {
        "author": "岳珂",
        "paragraphs": [
            "予家有山林集，观宝晋自制之词，每不逮乎平日之文。",
            "岂句律之未工，疑用志之或分。",
            "伟笔力之扛鼎，得过庭之异闻。",
            "陶冶性情，自为阳春。",
            "既寓意于馆甥，亦秘笈而自珍。",
            "予尝商略函书，彷彿梁尘，规矩合作，勺箫夺伦。",
            "窃以为夫君金缕之衣，亦未足以换墨练之裙也。"
        ],
        "title": "米玄晖阳春词帖赞",
        "id": "27e7b39b-db5e-40aa-9d24-9a32050f6102"
    },
    {
        "author": "岳珂",
        "paragraphs": [
            "公立柱下，直声凛如。",
            "气则不馁，而况于书。",
            "待人以情，真意浃洽。",
            "于嗟前修，动则可法。"
        ],
        "title": "潘子贱改月帖赞",
        "id": "b814eeb0-7e21-4ce3-b6e3-3f8cde0a8133"
    },
    {
        "author": "岳珂",
        "paragraphs": [
            "矰缴之冥鸿，人心所同。",
            "是内举者何足以害其公。",
            "世道之趋，或污或隆。",
            "此帖之存，所以愧今日之憧憧。"
        ],
        "title": "胡已茂鹗章帖赞",
        "id": "c7856cb1-539d-4ded-bdb6-65c3ede0518d"
    },
    {
        "author": "岳珂",
        "paragraphs": [
            "涂水涟漪未改，芗林风月如新。",
            "一纸重观遗蹟，百年无复斯人。"
        ],
        "title": "向伯恭旁午帖赞",
        "id": "ad33ad9e-e9d9-46e4-8089-4e66af540442"
    },
    {
        "author": "岳珂",
        "paragraphs": [
            "其忠足以继忠显，其教足以传西枢。",
            "其略足以佐魏公，其识足以知二吴。",
            "于虖，斯亦足以列宝真之储矣。"
        ],
        "title": "刘彦修江岸帖赞",
        "id": "5a0c48a1-37aa-446d-be6f-6e45ef512952"
    },
    {
        "author": "岳珂",
        "paragraphs": [
            "当边境之多虞，士君子出而备驰驱，见于盈咫之书。",
            "观其六銮之行，虽择日亦不可以少须，其时为何如。",
            "燀燀出车，投袂以趋。",
            "毋宁以家而忘此匈奴，岂其私是图。",
            "此敌忾之士，必即是以察忠臣之区区也。"
        ],
        "title": "梁仲谋去月帖赞",
        "id": "f856d55d-2326-4633-b244-f42bf8865124"
    },
    {
        "author": "岳珂",
        "paragraphs": [
            "意有不可，束带之立弗与也。",
            "事所当尽，杭苇之急弗顾也。",
            "诗不云乎，駪駪征夫，每怀靡及。",
            "览此遗墨，斯足以观君子之于役，而考古义于原隰矣。",
            "再拜什袭，噫吾何执。"
        ],
        "title": "魏邦达圣训帖赞",
        "id": "bc850991-b06c-4663-a309-b05af374ec63"
    },
    {
        "author": "岳珂",
        "paragraphs": [
            "纳交以道，不殊乎丘园。",
            "观政以人，叹息于求贤。",
            "言情以真，无事乎胁肩。",
            "此前辈之流风，今不复见者几百年矣。",
            "使览者跫然曰：古道之存，存乎尺笺，盍思乎勉旃。",
            "则如宝真者，亦将预有荣焉。"
        ],
        "title": "汪彦章誉望求贤荐书三帖赞",
        "id": "0d8756a2-5c29-4b1a-841b-859d2b1c5706"
    },
    {
        "author": "岳珂",
        "paragraphs": [
            "劲而柔，端而遒。",
            "奔八骥，回九牛。",
            "功玉铉，名金瓯。",
            "藏此书，识前修。"
        ],
        "title": "朱文靖报称帖赞",
        "id": "7df73d27-f679-45a6-89df-ee1e1abe4254"
    },
    {
        "author": "岳珂",
        "paragraphs": [
            "笔势之伟，笔意之诣，笔法之粹，是三者固足以名家而无愧矣。",
            "于虖，祐陵天纵八体，公蒙识拔，独在初岁，亦宜有此具美也。",
            "宝此幅纸，以见太平之游艺，惟秘阁是视。"
        ],
        "title": "刘无言饷茶帖赞",
        "id": "231e7935-bb29-46a3-97a9-11765d41f031"
    },
    {
        "author": "岳珂",
        "paragraphs": [
            "辋川之胜，新诗之咏，所以适性也。",
            "茧纸之莹，笔力之劲，所以写兴也。",
            "维诗与笔，景物交映也。",
            "并于唐图，于是为称也。"
        ],
        "title": "刘无言辋川诗帖赞",
        "id": "5eff1aac-9e6f-4e22-8fe9-9dc8a378c1ca"
    },
    {
        "author": "岳珂",
        "paragraphs": [
            "吕氏一门，我朝韦平。",
            "衣冠既南，孰为典型。",
            "猗欤北扉，翰墨腾英。",
            "难进之风，蔼于心声。",
            "其进维何，风雷隠砰。",
            "贱霸尊王，万古作程。",
            "天将开之，以豁聩盲。",
            "孰遏其萌，维盗实憎。",
            "观公初心，何止惩羹。",
            "亲朋斯升，方喜汇征。",
            "私书之诒，犹欲却行。",
            "岂愿空言，与乳臭争。",
            "道之将宏，非人所能。",
            "俯首事仇，众方若酲。",
            "讵知祸胎，自汉公卿。",
            "沦胥一谈，大吕为轻。",
            "纶音一颁，四海竦聆。",
            "臧宫鸣剑，贾谊请缨。",
            "书下奉天，已识中兴。",
            "曲笔谁欤，反肆讥评。",
            "阴险何知，云收雾明。",
            "公帖初获，我心未宁。",
            "谓彼噂沓，臆度以情。",
            "是或鼠腐，犹疑鸿冥。",
            "既见公书，恳恳至诚。",
            "视彼傥来，虽宠若惊。",
            "肯以王言，屈于奸朋。",
            "公义既昭，公论既明。",
            "迨今百年，犹歉混并。",
            "时欤数欤，迄莫我听。",
            "公帖云烟，公心日星。",
            "彼犬之狺，何吠非形。",
            "天澄气清，修竹兰亭。",
            "阅此帖焉，对于汗青。"
        ],
        "title": "吕居仁瞻仰收召二帖赞",
        "id": "a0482d7b-aa11-4cc9-83c5-100b3088c020"
    },
    {
        "author": "岳珂",
        "paragraphs": [
            "九派之沕潏，注于溟渤，寓此诗笔。",
            "烟霞之痼疾，园涉以日，纾写盘鬰。",
            "予于西江，搜抉遗轶，备体之一。"
        ],
        "title": "李商老酬答诗帖",
        "id": "44e5b3de-9745-4f78-950a-e9be8371e945"
    },
    {
        "author": "岳珂",
        "paragraphs": [
            "隆兴圣主临盛朝，元臣堂堂冠蝉貂。",
            "镇抚百度服天骄，九鼎安固屹莫摇。",
            "凛然遗墨松后凋，美锦不裼璞不雕。",
            "百年攸熺均童妖，惜我乔木屈艾萧。",
            "围棋赌墅意自消，后来伟蹟何岧峣。",
            "我来郿坞鸟焚巢，乃见拱璧污脂膋。",
            "卷藏再拜刻琰瑶，百花藩溷随飘飘。",
            "愿续洛谱从午桥，不问处所知春饶。"
        ],
        "title": "陈文正黄庭帖赞",
        "id": "8b4b8a14-6bfe-4f24-90f3-be721a1b1fb8"
    },
    {
        "author": "岳珂",
        "paragraphs": [
            "危微精一，传之在心。",
            "二典勋华，光于有临。",
            "大原自天，端倪孰寻。",
            "岂无畴咨，培高浚深。",
            "寝明以昌，举元难壬。",
            "烝哉明良，嗣此德音。",
            "匪鉴而讽，匪鉴而箴。",
            "启迪在初，有开宸襟。",
            "巖廊南风，袗衣鼓琴。",
            "渊跃籋云，匣铏发镡。",
            "达其已充，泽彼苍黔。",
            "王度之恢，如玉如金。",
            "进而虞渊，宾旸发霠。",
            "坱圠机衡，开阖阳阴。",
            "九韶其谐，万奏皆瘖。",
            "退而卷怀，艺圃书林。",
            "出入欧颜，而加𣂏斟。",
            "湛湛秋江，岧岧春岑。",
            "如彼德人，危冠整簪。",
            "不伐不矜，森严深沉。",
            "我考问学，惟心靡谌。",
            "端平自我，何用弗钦。",
            "重抵九鼎，价踰万琛。",
            "惟帖可观，为世砭鍼。",
            "尚信我言，匪今斯今。"
        ],
        "title": "史忠定蚤作帖赞",
        "id": "30f89775-8b31-48f3-b68e-b76e7d8c1d5b"
    },
    {
        "author": "岳珂",
        "paragraphs": [
            "公作隶古，与先汉侔。",
            "发为书翰，顺涂挟辀。",
            "公相孝宗，曾不少留。",
            "归安一丘，始终休休。",
            "我护淮饷，祖公前修。",
            "登华信亭，步得江楼。",
            "摩挲石题，瞻睇银钩。",
            "风静鹊巢，月明沙鸥。",
            "意公其来，偕造物游。",
            "蹟则不磨，心兮焉求。"
        ],
        "title": "洪文惠盍簪帖赞",
        "id": "b6ffbf43-12b5-4001-b5cd-91e36593a8b9"
    },
    {
        "author": "岳珂",
        "paragraphs": [
            "仕遭时，相真主。",
            "材之充，泽斯普。",
            "以端逸，御妍妩。",
            "谅予言，法当取。"
        ],
        "title": "蒋丞相得男帖赞",
        "id": "b3be92eb-29e3-4dc9-be71-0024ca34f3f2"
    },
    {
        "author": "岳珂",
        "paragraphs": [
            "方长鲸之干诛，骇百川之腾浪。",
            "撼坤轴其欲裂，有雍公之忠壮。",
            "策数船之奇勋，射天狼于北向。",
            "既旄头之夜殒，窘纷披而投仗。",
            "叹微管其左衽，曾垂褒于素王。",
            "凛百年而若存，耿英气于江上。",
            "揽遗帖以在手，并风云而献壮。",
            "敛胸中之倔奇，为笔下之豪放。",
            "念旧交于漕挽，寓执讯之还往。",
            "慨宝传之至今，犹足慰夫驰想。",
            "予尝考史牒之终始，论余功于翼亮。",
            "观其位上宰以秉成，犹未忘大义之独唱。",
            "谓取秦而下燕，可拊背而扼吭。",
            "轩墀靡慕于金铉，节斧乃颁于玉帐。",
            "当王业溺于积安之久，而人心顿有振起之望。",
            "迨时数之未偶，坠妖星于五丈。",
            "故议者不见于异时之所就，而得以寘疑于当日之自将。",
            "何鸩毒之难瘳，本亡秦之蛊丧。",
            "嗟群情习见于苟且，宜只手莫支于缔创。",
            "予所以抱遗椠于五纪，悼成心于一相。",
            "既什袭以致其尊慕，又三叹而继之惆怅也。"
        ],
        "title": "虞忠肃万里帖赞",
        "id": "6f5c8ddc-8db3-49cc-8c63-307a9927ea4f"
    },
    {
        "author": "岳珂",
        "paragraphs": [
            "书尺之作趋简便，情之所托斯可见。",
            "志虽少贬言犹婉，体虽少拙敬犹简。",
            "堂堂相国缁衣彦，明哲自将亦通愿。",
            "竦然述赞览遗卷，我欲以之参世变。"
        ],
        "title": "曾丞相临平帖赞",
        "id": "c428a7fd-7896-4238-a129-5e33de10ad3a"
    },
    {
        "author": "岳珂",
        "paragraphs": [
            "汉轻法言，耳目所忽。",
            "予藏于湖，亦近世物。",
            "气并华剑，烈同段笏。",
            "匪尚其容，亦尚其骨。"
        ],
        "title": "张安国书简帖赞",
        "id": "c2596021-accd-4ee3-981b-2f1840e937bb"
    },
    {
        "author": "岳珂",
        "paragraphs": [
            "玉妃粲粲怯诗瘦，秦艳苏腴略先后。",
            "于湖笔力并奇秀，手执遗篇欲三嗅。"
        ],
        "title": "张安国写坡诗帖赞",
        "id": "bff7c1e0-410f-4106-905f-5cb9c7d8fd77"
    },
    {
        "author": "岳珂",
        "paragraphs": [
            "在易之颐，饮食以节。",
            "推而广之，有是三说。",
            "蒸壶发羃，衰发满帻。",
            "机赤乳白，未死神泣。",
            "万金之璧，护一蚁缺。",
            "彼过分者，于我何得。",
            "昔传者诗，今见者帖。",
            "昔以事戒，今以理悦。",
            "吁嗟先生，何学非易。",
            "称此翰墨，是谓知德。"
        ],
        "title": "张安国东坡三养帖赞",
        "id": "a43cfce0-cde5-4261-93b0-b82ba165ebbd"
    },
    {
        "author": "岳珂",
        "paragraphs": [
            "英宰翼天縡，治象开淳熙。",
            "虽云简牍间，已具梁栋资。",
            "瀛海渺且清，壶山秀而滋。",
            "肤寸起膏泽，笔意傥可知。"
        ],
        "title": "陈正献权摄帖赞",
        "id": "fb46bf37-57f2-49d7-a1d1-90517cef9822"
    },
    {
        "author": "岳珂",
        "paragraphs": [
            "词真意浃，不屈不狎，端重有法。",
            "此近世名臣之帖。",
            "承平流风，尚或可接，予欲以此观相业。"
        ],
        "title": "梁文靖南安漳巖泉福三帖赞",
        "id": "dbc7e4b2-804f-4f9e-b71a-5f0cfaa950f5"
    },
    {
        "author": "岳珂",
        "paragraphs": [
            "纵之而矩不逾，歛之而锋无余。",
            "实蕴而华敷，云烂而霞舒。",
            "虽曰近世之书，亦足以为轩几之娱。",
            "久而信，信而传，其殆留而为后世之须。",
            "噫嚱石湖。"
        ],
        "title": "范参政行台两司常州成都四帖赞",
        "id": "e69f2db4-fd97-4dd0-9aa4-25a64ff3aa4a"
    },
    {
        "author": "岳珂",
        "paragraphs": [
            "当平世而概想斋坛之国士，因送客而遂及阳关之旧知。",
            "盖拊髀之思，在上弗替。",
            "故淳熙之士夫，亦不敢一日而忘可将之奇。",
            "斯帖之传，固未易例以近世之诗也。"
        ],
        "title": "范参政书怀诗帖赞",
        "id": "d8c5614a-b83b-41e8-928b-a8919acf6251"
    },
    {
        "author": "岳珂",
        "paragraphs": [
            "谨严而稳惬，一笔之涉，足寓心法。",
            "淳熙之相业，动守检押。",
            "耳目犹接，列于书籍，百体不乏。",
            "是曰王鲁公之帖。"
        ],
        "title": "王文定省中要津二帖赞",
        "id": "b2f05686-0a73-4b63-b91c-3241966a2d0b"
    },
    {
        "author": "岳珂",
        "paragraphs": [
            "庐陵之文忠，前欧而后周。",
            "笔法之可稽，欧劲而周柔。",
            "苟内心之是似，岂外蹟之能求。",
            "予尝溯平原之津，望二典之楼。",
            "想公从容子墨客卿间，犹足以接六一之风流也。"
        ],
        "title": "周文忠宝眷帖赞",
        "id": "a56360d5-9184-42f2-83c7-d227745244ec"
    },
    {
        "author": "岳珂",
        "paragraphs": [
            "紫巖之传，原委一忠。",
            "溯而伊濂，根本一中。",
            "事君致身，其用则同。",
            "自我淑人，派于五峰。",
            "力久积真，至公而充。",
            "淳熙之间，天下为公。",
            "守道彬彬，洙泗之风。",
            "公于是时，不下禹功。",
            "据德游艺，言立志通。",
            "故其遗书，笔意俱工。",
            "我得而藏，敢忘所宗。",
            "渊渊其心，皜皜其容。",
            "学冠穹壤，名侪岱嵩。",
            "万世仰之，曰人中龙。"
        ],
        "title": "张宣公书简帖赞",
        "id": "022e26ef-aeb4-4d3a-95ce-600373b629ae"
    },
    {
        "author": "岳珂",
        "paragraphs": [
            "自吾道之既南，闽浙湘潭，鼎立而三。",
            "圣涂康庄，先生盖与之扬镳而并骖矣。",
            "观其家人唯诺之际，惟理义是探，惟人物是耽，惟世道是参。",
            "公取饱谙，包罗浑涵，舍是弗谭。",
            "其亦如夫任重道远，必求其所谓合人己而无惭者耶。",
            "璧瑴珠骈，有此尺函。",
            "式严厥藏，勿蠹勿蟫。"
        ],
        "title": "陆文安书稿泛舟二帖赞",
        "id": "f28329bf-9b61-4844-b9e8-6f7decdb9ffd"
    },
    {
        "author": "岳珂",
        "paragraphs": [
            "治粹于隆古，元凯之懿，根于笃诚。",
            "世泽未倾，英髦代兴。",
            "非不卓荦，绝乎迳庭。",
            "而斯道之正，独未有以韦平之家，而继孟荀之鸣者。",
            "岂天心之昌我朝，固得其人而后行耶。",
            "儒服独立，出于簪缨。",
            "百圣微言，阐我金籝。",
            "使万世而下，洙泗有所系，伊濂有所承。",
            "正传未坠而迄续，绝学将晦而复明。",
            "所谓派徐历许，沿申溯荣。",
            "篑覆基峙，源澄流清。",
            "殆匪一日之积，偶然而生。",
            "至于道以身立，忠以死争。",
            "斡泰否之机，开剥复之萌。",
            "其昆弟刚毅之操，家庭讲贯之精，又何其集义之不馁，而为人之难能也。",
            "我读五帖，言言典型。",
            "文史潘吴，诗书邵程。",
            "望群贤于忠谠，验本体于宽平。",
            "则虽小而见诸简牍之接物，亦奚以异于埙箎之同声。",
            "晻若前陈，如龟之明。",
            "仁远德輶，欲举曷胜。",
            "于戏二难，古谁与京。",
            "倡与和与，展也其成。"
        ],
        "title": "吕成公宽平通鉴佚老三帖赞",
        "id": "b182017c-e509-4133-8858-4033d1268f79"
    },
    {
        "author": "岳珂",
        "paragraphs": [
            "猗望舒，盛三五。",
            "光璇仪，韵金缕。",
            "伟健笔，作奇语。",
            "谁知音，传乐府。"
        ],
        "title": "范元卿中秋词帖赞",
        "id": "dab4f5cd-ec1d-4c6c-853d-5da4ad1e1699"
    },
    {
        "author": "岳珂",
        "paragraphs": [
            "以文箓传家，以相业济时。",
            "貂冠绛裳，予犹及见其丰仪。",
            "简牍所传，是以为近世之奇。",
            "一瞬卅年，赞而藏之。"
        ],
        "title": "葛文定关外帖赞",
        "id": "653d2b77-e458-47eb-992e-fa82b165ac45"
    },
    {
        "author": "岳珂",
        "paragraphs": [
            "伟兹帖之奇瑰兮，羌笔力之有神。",
            "走缄縢之来诏兮，并垂棘而足珍。",
            "从鲤庭而载求兮，得陈亢之异闻。",
            "书三闾之孤忠兮，将争光兮仪邻。",
            "予尝窃寘疑兮，谓意或有在也。",
            "方淳熙之继明兮，德如天其大也。",
            "挈道统而在上兮，固无嫉邪之害也。",
            "先生之溯伊濂兮，又非沅湘之派也。",
            "寓物以写兴兮，自前世以固然。",
            "岂先生之适正兮，乃独取于沉渊。",
            "行或过乎中庸兮，虽为法而不可。",
            "其忠君爱国之诚兮，亦不虞乎后日之祸。",
            "彼不学兮，周公仲尼。",
            "知庄士与醇儒兮，或羞称之。",
            "律风雅之末流兮，若未免于或变。",
            "使交有所发兮，亦足以迪天性民彝之善。",
            "以今日之书兮，固非出于感时。",
            "则异时之集注兮，亦何病乎俗人之悕。",
            "原屈原之心兮，宗国之楚。",
            "作春秋兮，固安在乎黜周而王鲁。",
            "先儒之心兮，百圣之矩。",
            "藏此帖兮，昭于今古。"
        ],
        "title": "朱文公离骚经赞",
        "id": "4bf15e53-7c1b-42f9-bf8a-9f843d7e1f6a"
    },
    {
        "author": "岳珂",
        "paragraphs": [
            "道统之传，洙泗濂伊。",
            "公于淳熙，万古一时。",
            "言名之舆，世泯其辙。",
            "皎皎纲常，首载先烈。",
            "粤古大臣，以国为身。",
            "浚源培根，兹为爱君。",
            "总干徂征，拜疏辄发。",
            "外宁内忧，间不容发。",
            "复仇大义，不振不随。",
            "易安于危，本则先之。",
            "先王之忠，与莱公对。",
            "谗夫孔多，百钦若辈。",
            "彼姑息者，大义一毛。",
            "谓我徒劳，群吠以嘈。",
            "事是蹟讹。"
        ],
        "title": "朱文公储议帖赞",
        "id": "64158039-ecd4-442c-a9b6-6e6006c427f7"
    },
    {
        "author": "岳珂",
        "paragraphs": [
            "真宰之出，维天降才。",
            "既玉于成，勋名九垓。",
            "山川出云，时雨必至。",
            "道之将行，公揭魁瑞。",
            "问学已正，渊源已充。",
            "险夷一涂，奚有于躬。",
            "绍熙季年，国势𣕕杌。",
            "手扶重轮，公为时出。",
            "屹若九鼎，不震不摇。",
            "公秉国成，端委以朝。",
            "拔茅斯征，苞桑斯戒。",
            "匪兕之时，乘否于泰。",
            "有棐至诚，云开于衡。",
            "顾不能排，噂𠴲背憎。",
            "公能者天，岂曰臧氏。",
            "汗青万年，则有公议。",
            "我昔龀齿，拜公江干。",
            "公顾而奇，信乎庭兰。",
            "三十八年，始得遗帖。",
            "忧边谨微，抑寓相业。",
            "字端而庄，德谦而光。",
            "于闲暇时，宪型四方。",
            "书藏在奁，百世如对。",
            "尚想公仪，洒扫进退。"
        ],
        "title": "赵忠定濠梁帖赞",
        "id": "b8ab815f-4d4c-42c7-b05e-fb592ab32786"
    },
    {
        "author": "岳珂",
        "paragraphs": [
            "珥貂佩玉之舒徐兮。",
            "引笔行墨之丰腴兮。",
            "阅世论人以其书兮。",
            "尚可以想庆元之初兮。"
        ],
        "title": "余忠肃典赡益辨二帖赞",
        "id": "a531c980-6c3f-44ad-82c6-066900f253d1"
    },
    {
        "author": "岳珂",
        "paragraphs": [
            "于惟绍兴，扶危支倾。",
            "揠校涖戎，不识一丁。",
            "先王奋呼，起自诸生。",
            "经通谊明，笔妙墨精。",
            "翠微之诗，五岳之盟。",
            "祁阳整旅，东松纪行。",
            "蹟徧九州，气凌三精。",
            "粤时出师，首兹抗旌。",
            "规模弗愆，忠愤莫撄。",
            "上心载嘉，奎章式形。",
            "谓朕何忧，惟尔责成。",
            "以百万师，观我甲兵。",
            "仅四十里，复我旧京。",
            "日郤阳侯，星陨中营。",
            "苌血遂碧，狐史漫青。",
            "天不诱衷，曷其底宁。",
            "伤哉离骚，坐此修能，冰镂芷馨。",
            "惟帝鉴忠，惟人与诚。",
            "烈并褒鄂，志恢幽并。",
            "有奕龙迹，遹昭骏声。",
            "遗墨既刊，大猷是经。",
            "对于庙祧，岂惟云仍。"
        ],
        "title": "鄂忠武王出师疏帖赞",
        "id": "10673d57-047d-4be0-ab2a-8db695594ceb"
    },
    {
        "author": "岳珂",
        "paragraphs": [
            "昔李西平之在凤翔，尝以直道致主。",
            "慕魏郑公，虽叔度之进言，犹毅然而不从。",
            "谓幸备于将相，讵爱身而苟容。",
            "猗欤先王，亦师文忠。",
            "凡引笔而行墨，皆刻志而比踪。",
            "今观碑刻之在天下，虽小大真行之异工，视此帖之所传，盖不约而皆同。",
            "然则有犯无隠，挺焉直躬。",
            "唾当道之豺狼，婴九渊之神龙。",
            "盖当心摹手追之时，已有之死不顾之遗风矣。"
        ],
        "title": "鄂忠武王书简帖赞",
        "id": "f3a38cb4-7a1d-4b89-a42a-ef39ca099494"
    },
    {
        "author": "岳珂",
        "paragraphs": [
            "先王笔法源于苏，奕然世体繇庭趋。",
            "奁中手泽他岂无，义与事比当特书。",
            "巨编剪取删繁芜，盛心端可传遗孤。",
            "百年小楷照乘珠，为问汗青谁董狐。"
        ],
        "title": "银青制劄帖赞",
        "id": "6e102c54-8e0b-444e-bd89-813bbffce94d"
    },
    {
        "author": "岳珂",
        "paragraphs": [
            "呜呼死生，如一旦暮。",
            "达观其大，等视来去。",
            "如古之圣贤，所谓曳杖山木之歌，启手渊冰之语，其皆超然知所处矣。",
            "手泽之存，慨其孺慕。",
            "赞诗不文，以配陟岵。"
        ],
        "title": "银青清白颂语赞",
        "id": "da161f68-ffa6-4261-a797-3e7c33984088"
    },
    {
        "author": "岳珂",
        "paragraphs": [
            "释老之异，佞者惟酷喜，排者惟疾觝。",
            "死生之大，达者晦其理，昧者尚其诡。",
            "丧祭之正，徇古者失于泥，行今者溺于鄙。",
            "如遗训者，亦可以守而勿坠矣。",
            "我怀绪言，杯棬之比。",
            "子孙传家，真蹟在此。"
        ],
        "title": "大宁夫人二书赞",
        "id": "01092e42-2e4d-435c-87c4-dea706d7d944"
    },
    {
        "author": "岳珂",
        "paragraphs": [
            "薛在近世，意庄体葩。",
            "倣而肖耶，偶其好耶。",
            "笔动圣鉴，艺兼词华。",
            "系诗而藏，维以传家。"
        ],
        "title": "吏部二词帖赞",
        "id": "3731c2b0-9a3e-456c-b949-8f5e2d106618"
    },
    {
        "author": "岳珂",
        "paragraphs": [
            "永祐当临御，重熙极泰亨。",
            "物穷隍土复，地大蘗牙萌。",
            "蕞尔瀛懦国，违吾海上盟。",
            "烽烟昏九土，氛雾塞三精。",
            "于赫中兴主，初专九伯征。",
            "赤符观炳炳，嘉兆得庚庚。",
            "四七膺休运，三千协一诚。",
            "干坤恢辟阖，日月洗明清。",
            "天授睢坛䇲，风兴渭水英。",
            "维时臣大父，摇迹圣廛氓。",
            "宝匣鸣长剑，雄冠彯曼缨。",
            "衣裘供羿射，灯火近韩檠。",
            "圣世方求骏，明神岂舍骍。",
            "始从鱼钥守，小㭊羽林兵。",
            "尝敌无车乘，麾军不鼓钲。",
            "熏门摧彦政，汜水从闾勍。",
            "驲召班龙节，犀军下雀桁。",
            "王师俱蓄缩，游骑愈纵横。",
            "马渡朝迎敌，钟山夜驻营。",
            "狂澜身砥柱，大厦手支撑。",
            "敌焰犹繁炽，吴都忽震惊。",
            "东巡传警跸，右袒半公卿。",
            "愤起宜兴旅，追收建业城。",
            "大江谁饮马，五岳更刑牲。",
            "一荡西江李，重歼固石彭。",
            "利兵驱虎豹，杰观筑鲵鲸。",
            "玉帐旋平广，铜符遂帅荆。",
            "皇灵期濯濯，王事分傍傍。",
            "沙漠惊风鹤，山林息聚蝱。",
            "神州宜亟复，六郡乃先争。",
            "桀犬徒冯垒，苗民敢抗衡。",
            "锐师掀狡窟，高堞覆坚棚。",
            "鼎道兵方进，湖湘寇辄平。",
            "几年凶祸结，八日骏功成。",
            "叛将因资用，降人岂畏阬。",
            "开疆下商虢，结约到磁洺。",
            "谋帅难张俊，还兵虑郦琼。",
            "但虞遗后患，初匪厌纷更。",
            "沔鄂重归镇，齐刘尚据京。",
            "且羞离楚馔，未用渡河罂。",
            "细柳千屯灶，柔桑万瓦甍。",
            "流民俱授亩，战士亦从耕。",
            "夫浍萦如带，原田画若枰。",
            "连云登美稼，淅玉饭香秔。",
            "刍挽从今省，兵储亦顿赢。",
            "吏贪无鼠硕，民佚异鲂頳。",
            "姑定鸿沟约，交驰绝域伻。",
            "邻欢新玉帛，宴衎乐簧笙。",
            "未几边摇草，恶知野食苹。",
            "礼容方济济，革乘忽軿軿。",
            "睿断昭雄赳，天威震隠谹。",
            "六师纷雾集，万灶盛雷轰。",
            "戎驾爰方启，神锋莫敢撄。",
            "童髫欣再见，父老喜前迎。",
            "义气通诸夏，讴声沸八纮。",
            "官兵飏隼鸷，废垒泣鼯猩。",
            "跬步归京阙，朝衣诣寝楹。",
            "晋军传鹤唳，楚幕听乌鸣。",
            "机会乘今日，雌雄决此行。",
            "幸成十载绩，归捧万年觥。",
            "何事东来诏，遄追北指旌。",
            "抚膺皆壮士，牵袂有啼婴。",
            "嶪岌登枢极，雍容俨珮珩。",
            "身虽处廊庙，志则在幽并。",
            "岂意中原略，深违时相情。",
            "和亲徒效敬，投几不闻罃。",
            "正尔先鞭著，居然谤箧盈。",
            "凶威摇吏牍，风旨动台抨。",
            "枭虺饥吞噬，鹰獒乐使令。",
            "众髽常忌冠，同浴不讥裎。",
            "远虑为徼福，先驱谓缓程。",
            "一言鸣仗马，千丈下乔鶑。",
            "盍考谢赦表，兼觌赐劄评。",
            "许身无少愧，忧国甚于酲。",
            "彼潜宜投虎，能言不离鹦。",
            "鸟翾身蚤箙，兔健足先烹。",
            "有客悲周道，何人恤鲁祊。",
            "同时惟切齿，来者但惩羹。",
            "长夜何时旦，沉阴几日晴。",
            "是非从久定，祸否待终倾。",
            "先帝资神武，深仇怆父兄。",
            "每怀得颇牧，胡忍弃韩黥。",
            "哲监何尝惑，孤忠果渐明。",
            "岳阳还旧号，岭表返诸惸。",
            "故垒营新祀，畿封辟赐茔。",
            "用心传舜子，述事广文声。",
            "甘雨兴余槁，青天豁久盲。",
            "先臣死不朽，圣德浩难名。",
            "陛下今汤禹，王臣昔散闳。",
            "令图天广大，盛烈日铿鍧。",
            "心术参尧运，规模绍汉宏。",
            "遗形高阁绘，良股盛朝赓。",
            "故将欣非远，微臣矧敢轻。",
            "传讹稽史谬，败俗订言詝。",
            "日系无虚笔，云章有满籯。",
            "竹书皆历历，玉训尚铿铿。",
            "愿辍清朝暇，叨承乙夜呈。",
            "作诗哀寺孟，览奏念缇萦。",
            "恩锡茅封宠，光昭衮字荣。",
            "誓怀如皦日，忠报毕余生。"
        ],
        "title": "经进百韵诗",
        "id": "815ec474-3ae6-4e33-8418-2d9fb4ac1777"
    },
    {
        "author": "岳珂",
        "paragraphs": [
            "路入平山万木清，松萝荟蔚接烟甍。",
            "鹿跑泉眼涵秋影，雁带云容度晚晴。",
            "花径有时传相国，藓碑无字纪昭明。",
            "六朝金粉今何处，赢得十年蕙帐名。"
        ],
        "title": "玉蕊花",
        "id": "942b8069-ab81-4829-be94-309c1248b664"
    },
    {
        "author": "岳珂",
        "paragraphs": [
            "行也布袋，坐也布袋。",
            "放下布袋，多少自在。"
        ],
        "title": "布袋和尚颂",
        "id": "b37d87b0-d18d-490d-9c4f-35495dedf287"
    },
    {
        "author": "岳珂",
        "paragraphs": [
            "杰宇翬联接孔墙，盛朝人物仰堂堂。",
            "凭熊曾识棠阴芾，睎骥何堪粃政扬。",
            "配祀有人存折槛，奉祠无路愧题梁。",
            "平山遗像犹多阙，幸趁春风荐羽觞。"
        ],
        "title": "思贤堂",
        "id": "a1a21a3d-2f30-41b0-b965-768fc69325ff"
    },
    {
        "author": "岳珂",
        "paragraphs": [
            "下帘宴坐自焚香，酒力醒时冬夜长。",
            "忧国寸心应未炉，夜深频起看天狼。"
        ],
        "title": "偶题",
        "id": "531dc90b-3c7d-40a3-9b4e-eb163714544c"
    },
    {
        "author": "岳珂",
        "paragraphs": [
            "东松一建几经春，景物清幽匪俗邻。",
            "曾识当年驻金节，尚存遗墨勒坚珉。",
            "晚生不复究前烈，所幸犹来拂壁尘。",
            "市虎欺天畴敢尔，东风回首一霑巾。"
        ],
        "title": "东松庵",
        "id": "7578d0d4-f820-4943-8156-634bcd0ab63c"
    },
    {
        "author": "岳珂",
        "paragraphs": [
            "秋枕竹鸣屋，昼棋松掩关。",
            "雨晴犹湿径，云薄不藏山。",
            "未洗中原恨，谁消永日闲。",
            "西风动征隰，空愧鬓毛斑。"
        ],
        "title": "鹤林寺",
        "id": "454a2e12-514b-413f-b5ec-e755d46fdda6"
    },
    {
        "author": "岳珂",
        "paragraphs": [
            "动指不须占染鼎，去毛切莫拗蒸壶。"
        ],
        "title": "句  其一",
        "id": "d9fc6f31-23e4-4fd1-95ed-395eae2cce9d"
    },
    {
        "author": "岳珂",
        "paragraphs": [
            "片云出岫犹知倦，流水吟湘肯伴牢。"
        ],
        "title": "句  其二",
        "id": "b3d6ef1e-2558-4304-a7ae-351e772a9b75"
    },
    {
        "author": "岳珂",
        "paragraphs": [
            "尚有奏篇烦狗盗，肯辞驰传为駹臣。"
        ],
        "title": "句  其三",
        "id": "eda71c87-e1f8-43ac-84c3-3558d4ec538c"
    },
    {
        "author": "程公许",
        "paragraphs": [
            "龙吟兮九渊，鹤唳兮九天。",
            "飞僊兮下寥阔，鹤可驭兮龙可鞭。",
            "白云兮坌谷，飞泉兮鸣筑。",
            "掇瑶草兮帝庭，搴琼林兮木末。",
            "问老僊兮何为，珠庭宴兮悦怡。",
            "启琼笈兮探道帙，盼灵童兮往授之。",
            "粲僊李兮芳奕叶，主斯文兮千岁期。",
            "维嵩岳兮峻极，繄甫申兮孕质。",
            "彼圩顶兮尼丘，非毓圣兮何述。",
            "伟兹山兮万仞，独载英兮一家。",
            "下培塿兮何有，上帝阍兮可排。",
            "龙奋髯兮翔骞，鹤整翮兮褊褼。",
            "洒瓢滴兮泽苗槁，何蕙帐兮吾久淹。"
        ],
        "title": "拟九颂  其一",
        "id": "2ab2b911-8a78-4ac2-9f82-ec06866838e3"
    },
    {
        "author": "程公许",
        "paragraphs": [
            "驰余马兮南北，慨永怀兮故国。",
            "岂乔木兮吾敬，繄世臣兮取则。",
            "许史兮金张，煜煜兮煌煌。",
            "薰天兮富贵，达观兮粃糠。",
            "水有源兮木有本，传不传兮天若吝。",
            "彼高密兮崇门，后何称兮子孙。",
            "维指李兮蟠根，光万丈兮斯文。",
            "父子兮昆弟，面命兮叮咛。",
            "闯户兮车不停轨，满堂兮烜朱与紫。",
            "顾所重兮未然，宁以彼兮易此。",
            "佩礼义兮服诗书，保厥美兮久不渝。",
            "百世兮嗣守，张赫奕兮吾闾。",
            "守一经兮范金石，宁郑公兮专通儒。"
        ],
        "title": "拟九颂  其二",
        "id": "dd67577a-c7e5-4dcb-8d0e-c12f860b18e0"
    },
    {
        "author": "程公许",
        "paragraphs": [
            "修眉兮连娟，曼翠霭兮麻源。",
            "君门狞兮九虎，蹇予留兮三年。",
            "三峨之山兮远万里，见似人兮胡不喜。",
            "半轮秋兮促公归，空高径兮班屐齿。",
            "蹈夷险兮一心，既何戚兮何欣。",
            "忍较功兮曲突，莽苍狗兮白云。",
            "清风飒兮绮疏，明月耿兮庭徐。",
            "纷缥帙兮插架，尚青衿兮来趋。",
            "渺天涯兮延伫，时与拂兮蠹鱼。",
            "雪堂兮躬耕，万古兮芳馨。",
            "匪天穷兮人厄，九鼎重兮斯文。"
        ],
        "title": "拟九颂  其三",
        "id": "f81b90c7-4566-4850-a60e-6844f28f2c83"
    },
    {
        "author": "程公许",
        "paragraphs": [
            "水平湖兮溶溶，鴈鸣秋兮雝雝。",
            "气相求兮声相应，渺万里兮葭葺丛。",
            "晴云淡兮天宇清，行不乱兮字纵横。",
            "伊美人兮心和平，韵埙箎兮锦绣文。",
            "湖光澹兮酒温巵，鉴湖影兮烛须眉。",
            "纵百坡兮何聚散，如此水兮湼不缁。",
            "彼弋人兮奚慕，何南北兮定处。",
            "嫋嫋兮秋风，潇潇兮夜雨。",
            "飞鸣兮向阳，何心兮稻粱。",
            "望层空兮接羽，友鸿鹄兮高翔。"
        ],
        "title": "拟九颂  其四",
        "id": "988fffe9-e210-4063-a36b-84042f45b511"
    },
    {
        "author": "程公许",
        "paragraphs": [
            "貌棱层兮心洁贞，玉韫质兮金作声。",
            "芙蓉冠兮独立，佩宝璐兮缤纷。",
            "胡拳拳兮石友，期岁晚兮相守。",
            "瞠俗眼兮老丑，自心知兮坚久。",
            "彼平泉兮森离立，纷品第兮罗甲乙。",
            "吾何嗜兮狷介，宁与汝兮同癖。",
            "琴书兮左右，龟鹤兮前后。",
            "觌面兮峥嵘，忘言兮一笑。",
            "泰山兮非大，拳石兮非小。",
            "体无不具兮，性何不有。",
            "喦喦兮层霄，蔼肤寸兮泽九州。",
            "时卷舒兮为世，亘古今兮独超。"
        ],
        "tags": [
            "泰山"
        ],
        "title": "拟九颂  其五",
        "id": "c6753eca-c6d8-4759-9e0e-150058224924"
    },
    {
        "author": "程公许",
        "paragraphs": [
            "葵倾心兮向阳，车导迷兮指南。",
            "彼赫曦兮丽昼，奚信耳兮铜盘。",
            "路通行兮九轨，奚窘步兮媻姗。",
            "理有窒兮必通，物无幽兮不阐。",
            "懿君子兮姱修，曾何心兮独善。",
            "曼余目兮流观，瞻咫尺兮威颜。",
            "慨冥行兮一世，抚余衷兮独安。",
            "惟纳约兮自牖，苟墙面兮孰诱。",
            "拥前旒兮余察，昏擿埴兮余考。",
            "周道兮如砥，君子兮所履。",
            "彼蒙叟兮何知，跬步兮千里。",
            "倚槛兮永歌，君门九重兮奈何。",
            "倚皇明兮寤鉴，蹈前修兮不颇。"
        ],
        "title": "拟九颂  其六",
        "id": "d0a3f52d-6a14-4d41-92e1-ba53a1d1eb8b"
    },
    {
        "author": "程公许",
        "paragraphs": [
            "沧海兮渺弥，杳莫见兮津涯。",
            "愕风涛兮澒洞，问灵皇兮何之。",
            "天苍苍兮正色，水混混兮相接。",
            "何人心兮过险，陡平陆兮震慑。",
            "维水流兮不盈，纵涉险兮心亨。",
            "亦可载兮可溺，毋以弱兮意轻。",
            "兀漏舟兮彭湃，矧维楫兮不戒。",
            "羌左重兮右轻，曾何恃兮弗败。",
            "引余袂兮褰余裳，整余柂兮屹余樯。",
            "舟中人兮乃心一，险可济兮患可防。",
            "乘流兮上下，如平武兮康庄。",
            "思古人兮莫我遌，志尊尧兮慨以慷。",
            "固天命兮有当，繄人谋兮允臧。"
        ],
        "title": "拟九颂  其七",
        "id": "19614547-279b-4882-ac5b-2e32089aeb2a"
    },
    {
        "author": "程公许",
        "paragraphs": [
            "东方兮煌煌，烜吾目兮晨光。",
            "耳翰音兮三唱，屏羣英兮远藏。",
            "揽衣兮起起，危槛兮徙倚。",
            "宁餐华兮学僊，何炙背兮夸美。",
            "众鼾睡兮昏莫知，我心恻兮独徘徊。",
            "胡羲驭兮不少尼，恐君行兮迫崦嵫。",
            "晞余发兮扶桑，骋余乘兮旸谷。",
            "翫咸池兮洗光，伫阊阖兮开钥。",
            "建采旄兮飞虹，驾蜿蜒兮八龙。",
            "鸾凤兮前导，灵鸟兮后从。",
            "于微闾兮发轫，景未仄兮帝宫。",
            "及曜灵兮未晏，尚察余兮从容。"
        ],
        "title": "拟九颂  其八",
        "id": "5fa5b929-6da8-4305-8a70-b180e8d561b8"
    },
    {
        "author": "程公许",
        "paragraphs": [
            "桑枝绿兮麦齐腰，醴泉山下兮春和柔。",
            "有美一人兮山之曲，薜荔屋兮蕙裯。",
            "溪流兮清浏，岚霭兮秾秀。",
            "鸟语韵兮清风，花气馥兮晴昼。",
            "山中人兮衮绣衣，汎滥游兮憺忘归。",
            "溉千顷兮芳茝，艺百亩兮留夷。",
            "岁暮兮华实，折以遗兮所思。",
            "怀渺渺兮何极，时不可兮再得。",
            "丹凤兮飞飞，何两美兮未合。",
            "山中人兮忍淹留，皇渴伫兮石田秋。",
            "乐行兮忧违，余心兮焉求。",
            "草萋碧兮日婉娩，炯四目兮余袂挽。",
            "披霞缊兮䌷琼编，倚僊翁兮与周旋。",
            "乐莫乐兮醴泉之墅，役薪水兮公忍余弃。",
            "凌汎景兮从之游，渺下顾兮一稊米。"
        ],
        "title": "拟九颂  其九",
        "id": "e988f5da-268e-43eb-b515-d57bac5fb1ce"
    },
    {
        "author": "程公许",
        "paragraphs": [
            "五气兮顺行，万汇兮嘉生。",
            "繄人兮有异，毓其秀兮最灵。",
            "纷总总兮横目，何一浊兮一清。",
            "岂后皇兮尔私，命曰贤兮粹精。",
            "虽才品兮靡易，匪先觉兮曷程。",
            "诞空桑兮开有殷，崧岳降兮周之祯。",
            "矧皇运兮配天，作之辅兮差肩。",
            "蔼遗芳兮简编，屹柱石兮多贤。",
            "眷指李兮嫡裔，祖柱下兮老僊。",
            "扶舆兮瑞雾，溶泄兮非烟。",
            "鞭鸾兮驭鹤，抉云汉兮来九天。",
            "粲文瑞兮郁郁，帝所赍兮坤轴。",
            "经天兮日星，纬地兮岳渎。",
            "绵万禩兮不泯，为生民兮耳目。"
        ],
        "title": "述九颂  其一",
        "id": "8ebf70e0-c956-40f9-8db0-1df2a8368982"
    },
    {
        "author": "程公许",
        "paragraphs": [
            "岷山兮五岳丈人，大江兮四渎之尊。",
            "羌鬰积兮佳气，固人物兮载英。",
            "环两川兮千里，何江乡兮专媺。",
            "汇千顷兮玻瓈，龙与鹤兮集止。",
            "山之隠者聃耳孙，子正见兮杨氏女。",
            "乘汎景兮轶罡风，蔼僊踪兮山之趾。",
            "禀帝命兮丛霄，聊世人兮游戏。",
            "五男子兮翘英，今峣峣兮鼎峙。",
            "彼谈迁兮世史官，怅有歉兮晜及季。",
            "真人兮高翔，盼尘寰兮粃糠。",
            "悯俗兮惛瞀，蹇余佩兮荧煌。",
            "老翁泉兮龙鹤之云，前苏后李兮蔼芳馨。",
            "岷可砺兮江可竭，不可沫兮英与灵。"
        ],
        "title": "述九颂  其二",
        "id": "d738036a-c0b5-4cf1-b0ff-4d9b491efef3"
    },
    {
        "author": "程公许",
        "paragraphs": [
            "天不椓兮斯文，寄命脉兮哲人。",
            "烂咸阳兮焰虐，不可毁兮六经。",
            "苟日月兮可晦，何天地兮长存。",
            "言不文兮行不远，义欲正兮词欲赡。",
            "学之荒兮气之浮，匪艰深兮必蹇浅。",
            "公昔来兮帝旁，佩琼蕤兮云锦裳。",
            "六龙兮伏轸，从之兮彩凰。",
            "愍世兮溷浊，下扫兮不祥。",
            "屈宋兮导前，卿云兮翼后。",
            "韩柳兮并驰，杜李兮齐骤。",
            "建安七子兮随行，江左诸谢兮罗左右。",
            "抗吾旃兮典籍场，轶吾毂兮风雅囿。",
            "探金匮兮秘图，掞国华兮册书。",
            "范金石兮扬律吕，散人世兮犹绪余。",
            "民之生兮有司命，彼指南兮亦有车。",
            "秉斯印兮千万寿，后有觉兮余楷模。"
        ],
        "title": "述九颂  其三",
        "id": "0d1813fc-a9e8-489a-9fd0-83b4e72636a0"
    },
    {
        "author": "程公许",
        "paragraphs": [
            "郊见帝兮琮璜，瑟彼瓒兮流斯黄。",
            "物有专兮灵粹，宁糅杂兮寻常。",
            "懿君子兮毓德，可蠡测兮蕴藏。",
            "禀堪舆兮间气，学远绍兮皇王。",
            "探坠绪兮邹鲁，集臯夔兮众芳。",
            "俗薆薆兮要艾，纷余佩兮兰纕。",
            "众襜襜兮冶服，烂余裳兮织襄。",
            "石渠兮紫橐，斗枢兮万阁。",
            "持众美兮效君，宁濡迹兮康国。",
            "世惛惛兮莫吾与，矫兹媚兮私处。",
            "畦于闾兮珣琪，艺琼蔬兮玄圃。",
            "暖晴旭兮养和，霏瑞雾兮来下。",
            "苟昭质兮莫亏，犹可遗兮远者。",
            "及羲鞭兮未晏，导帝之兮轨路。"
        ],
        "title": "述九颂  其四",
        "id": "0db228a6-0989-4eeb-9763-d0e50a8c954b"
    },
    {
        "author": "程公许",
        "paragraphs": [
            "萝门兮薜户，宛其姝兮静女。",
            "抚瑶瑟兮清歌，歌不绝兮如缕。",
            "事君子兮岁几何，荠非甘兮蘗非苦。",
            "金石兮贞心，恩深兮雨露。",
            "艳半额兮姱倡，岂娥眉兮能妩。",
            "山之颠兮虎豹嗥，波汹汹兮蛟龙饕。",
            "君欲行兮孰导，隠余思兮鬰陶。",
            "愿一列兮无从，首倦栉兮频搔。",
            "宝辂兮瑶辙，道阻兮积雪。",
            "君何志兮远游，危断绥兮惙惙。",
            "岁冉冉兮将遒，蹇奚淹兮山椒。",
            "愕哕凤兮戾止，曰有诏兮汝谋。",
            "日有食兮仍曜，景有晏兮复朝。",
            "苟荪薆兮弗谖，聊延伫兮中洲。"
        ],
        "title": "述九颂  其五",
        "id": "ff5641a6-97e4-4c61-ac59-fd8bc5751063"
    },
    {
        "author": "程公许",
        "paragraphs": [
            "蚩尤旗兮飞炱，天狗堕兮隠雷。",
            "天运兮日蹙，目涨兮氛埃。",
            "一失兮一得，孰强兮孰弱。",
            "莽三垂兮骨纵横，恣强敌兮横奔突。",
            "天万里兮杳莫知，何一朝兮飞羽愕。",
            "皇乃眷兮西顾，怆赤子兮何负。",
            "白驹兮来思，忍空谷兮逸豫。",
            "有俶兮东方，千骑兮煌煌。",
            "淑旗兮绥章，往钦兮汝臧。",
            "膏余车兮秣余马，迟汝不来兮盍整余驾。",
            "忽雾塞兮飚回，梗绿林兮辚藉。",
            "不我后兮我前，幸劫灾兮天假。",
            "怒辙兮徒劳，鼎鱼兮焉逃。",
            "民生兮何尤，膏火兮煎熬。",
            "蛟涎兮脱祸，父母兮鞠我。",
            "集鴈兮中洲，作之屏兮蜀之左。",
            "内讧兮外阻，谁御兮谁拒。",
            "肤寸兮鬰遥岑，先一州兮后天下。"
        ],
        "title": "述九颂  其六",
        "id": "5cdda83d-726e-4d5f-98d3-7fafd673f0a9"
    },
    {
        "author": "程公许",
        "paragraphs": [
            "奫沦兮泽有水，渺莫窥兮涯涘。",
            "鼓之雷兮嘘之风，沛万里兮流莫止。",
            "潏涛澜兮汎东洋，张干纲兮翕坤纪。",
            "渺观兮古今，贤运兮齐轨。",
            "狼跋兮其胡，赤舄兮几几。",
            "东征兮迟迟，滔滔兮不归。",
            "归来兮何时，绣裳兮衮衣。",
            "美人兮嫮好，思不见兮令人老。",
            "昔与余兮成言，忍弃之兮异道。",
            "九疑兮缅哉，重华兮宴娭。",
            "苍龙兮峙阙，岧峣兮帝台。",
            "蕙裯兮芷幄，从之兮九垓。",
            "麾青虬兮以梁，骖孔鸾兮以驾。",
            "霭云旃兮缤纷，恍松乔兮来御。",
            "步咫尺兮帝轩，帝一笑兮何言。",
            "恍流盼兮下土，扫埃氛兮九埏。",
            "余左兮汝右，余先兮汝后。",
            "汝作朕兮股肱，拜稽首兮皇万寿。"
        ],
        "title": "述九颂  其七",
        "id": "39f9fe06-48cc-4b40-9486-c4660c95e214"
    },
    {
        "author": "程公许",
        "paragraphs": [
            "一之日兮周正，建子兮良辰。",
            "黄钟兮起律，鲁台兮望云。",
            "气机兮翕辟，往来兮不停。",
            "皇揆予兮初度，秉幼志兮洁贞。",
            "延日月兮察幽，睎雨露兮瀹氛。",
            "荪拳拳兮余爱，何险艰兮弛勤。",
            "与荪违兮星纪，思专专兮曷已。",
            "九折臂兮成医，信情质兮可恃。",
            "端策兮以占，有孚兮韦编。",
            "阴极兮阳复，岂贤运兮不然。",
            "矧甲子兮一周，测天度兮循环。",
            "丹台兮定录，寿纪兮日延。",
            "理无窒兮不亨，物去故兮就新。",
            "蠖屈兮求信，根之归兮再荣。",
            "彼涸阴兮毓质，亦忍俟兮阳春。",
            "洪钧兮密庸，播物兮无垠。",
            "开八荒兮寿域，如华胥兮大庭。"
        ],
        "title": "述九颂  其八",
        "id": "0c93e673-c50f-4e7d-adfb-1dfb8939f744"
    },
    {
        "author": "程公许",
        "paragraphs": [
            "天门开兮九重，烂钩陈兮紫宫。",
            "烜舜瞳兮万里，穆五絃兮从容。",
            "予唱兮孰和，劳心兮𢥞𢥞。",
            "渺烟尘兮萧瑟，慨世途兮荆棘。",
            "上帝兮孔仁，赍予兮良弼。",
            "金碧波兮涨漪沦，妖氛洗兮景气新。",
            "皇轸思兮六合，伫公来兮经营。",
            "天苍兮地厚，日月兮悠久。",
            "民命兮以延，国脉兮以寿。",
            "云鬅鬙兮僊者家，瑶之台兮户琼玖。",
            "饭宝屑兮醴玄霜，脯擘麟兮果梨枣。",
            "驭鹤兮鞭龙，故山兮春风。",
            "吾谁侣兮赤松，匪上玄兮曷从。",
            "抚尘劫兮浩荡，燕钧天兮乐融。",
            "长接引兮羣品，与龙汉兮无穷。"
        ],
        "title": "述九颂  其九",
        "id": "2206110b-aee9-4577-bbcf-74e47cc74f8b"
    },
    {
        "author": "程公许",
        "paragraphs": [
            "有閟兮寒泉，运而往兮几何年。",
            "地灵兮启秀，不我后兮不我先。",
            "川媚珠兮圆折，莲吐岫兮便娟。",
            "坤文郁兮瑞世，所思邈兮西都之虞渊。",
            "芳至今兮未沫，世载英兮昌维。",
            "其已考槃兮山之阿，龟何以兮食只。",
            "筑之垣兮登登，忽而凹兮窈而深。",
            "累甓兮寻丈，刳木兮虚心。",
            "木为仁兮仁者静，水阂险兮中不失信。",
            "矧生数兮土以培，固受命兮独也正。",
            "孰牖兮孰窒，孰导兮觱沸。",
            "否倾以亨兮繄所遭，余何丧兮何得。",
            "美人兮委蛇，泂酌兮永歌。",
            "昔泥不食兮匪我吝，今渫可汲兮湛不波。",
            "韦绝编兮堂上，晤三圣兮惝怳。",
            "有孚兮坎习，不穷兮井养。",
            "消息兮盈虚，道之体兮易之象。",
            "沛吾辀兮八荒，志拯溺兮靡遑。",
            "鸡鸣喈喈兮霜月晓，纷纭归梦兮殷辘轳之下银床。",
            "万家兮渴饮，渺千里兮相望。",
            "猿奚悲兮鹤奚怨，旱欲霖兮川欲航。",
            "功成兮不居，媲彼泉兮有常。",
            "缨可濯兮沧浪，鲤可羞兮汉之姜。",
            "修绠兮汲古，涴新学兮肺肠。",
            "美人兮归何时，乐莫乐兮旧乡。"
        ],
        "title": "亨泉词",
        "id": "9d56562d-02a0-4be0-bda7-4f662aed613b"
    },
    {
        "author": "程公许",
        "paragraphs": [
            "揽飞云兮遐思，轶迅飚兮流目。",
            "涪之水兮渺弥，祕殊境兮仙谷。",
            "彼僊谷兮何有，辟埃氛兮泬寥。",
            "森幽篁兮拥翠，蓊嘉栢兮相樛。",
            "路窈窕兮山盘纡，田可稼兮谿可渔。",
            "谷中人兮归何时，雾冥冥兮雨霏霏。",
            "人心洪涛兮冲君航，世途羊肠兮隤君马。",
            "盍舍策兮停桡，聊相羊兮田野。",
            "兰室兮蕙裯，鹤舞兮猿嗥。",
            "君归来兮何乐，澹无取兮焉求。",
            "敷床兮千万轴，问何如兮岳之麓。",
            "慨视世兮抢攘，忍洁身兮幽独。",
            "谷中人兮无淹留，霭肤寸兮泽九州。",
            "芳菲菲兮未沫，期岁晚兮逍遥。"
        ],
        "title": "仙谷词送别西宪杨少卿奉祠东归",
        "id": "36a2041e-f111-4f7b-a09d-a0c45380c3c4"
    },
    {
        "author": "程公许",
        "paragraphs": [
            "丹山之巖兮阻且深，丹山之云兮閟其霖。",
            "中有姝兮静处，冠岌峨兮瑶簪。",
            "方辙兮坎滞，聊返辔兮穹林。",
            "辛夷兮为屋，芷幄兮兰衾。",
            "世与我兮异好，不可揉兮精金。",
            "信有味兮恬漠，亦何怨兮寡朋。",
            "猿嗥兮鹤愤，鸟悲兮蛟吟。",
            "忽西崦兮堕日，急响绝兮玉琴。",
            "载营魄兮焉逝，空桂枝兮萧森。",
            "朔风兮陵厉，白昼兮多阴。",
            "素车兮丹旐，曷返兮遥岑。",
            "天高兮地厚，古往兮来今。",
            "彼达观兮超旷，奚死生兮爱憎。",
            "四方兮上下，杳眇兮莫寻。",
            "鹤归兮何日，瑶草碧兮劳我心。",
            "涕浪浪兮霑襟，君无滞兮远淫。",
            "归来兮娱乐，故山兮崚嶒。"
        ],
        "title": "撰先伯桂隠先生哀词",
        "id": "a5a13b1f-acfc-468a-94c5-0921a4f4875b"
    },
    {
        "author": "程公许",
        "paragraphs": [
            "商飚之萧瑟兮，百草莽其披离。",
            "何深林之敷蕙兮，蔼芳华其不亏。",
            "物有生而专媺兮，岂伊人而不然。",
            "閴濬房其窈窕兮，非从夫将孰称贤。",
            "媚璇源之驶浏兮，四僊之峰其𡽱嶪。",
            "衮衣蔼其硕肤兮，笄珈配之炜晔。",
            "有斋季女淑且明兮，天作之对奚苟求。",
            "懿玉屏之有孙兮，嗣宽闲之洁修。",
            "面嘉命其必敬戒兮，庶几君子之好逑。",
            "歌福履之将兮，咏室家之宜。",
            "敝屣珠玉吾何有兮，佩礼义而服书诗。",
            "顾俗好之骛荣兮，得则盈而失则沮。",
            "媺君子其独不羣兮，期百岁而偕处。",
            "夫何孤鸾一朝而舞镜兮，悼亡赋而鬓霜。",
            "念天秩之有典兮，幽明离隔其忍忘。",
            "冷辟邪而烬绝兮，叠旁行其蛛蟊。",
            "耿松冈之夜月兮，尚欣欣以从舅姑之游。",
            "悼人命其孰司兮，参大衍其非夭。",
            "信流芳之未沫兮，岂独华发而曰寿。",
            "苟天理之可恃兮，君子之步其丹霄。",
            "汤沐大国日可冀兮，尚足慰芳魂于一丘。"
        ],
        "title": "安人赵氏哀词",
        "id": "e3716a78-d332-4611-9cd4-a15e551914d1"
    },
    {
        "author": "程公许",
        "paragraphs": [
            "于赫圆宰，视听自民。",
            "惟圣能飨，非德莫亲。",
            "乃眷炎宋，受命以仁。",
            "十有三叶，涵海毓春。",
            "德厚流光，施及吾君。",
            "历数有归，兆协大横。",
            "性笃孝恭，天纵睿神。",
            "思皇帝统，积累艰勤。",
            "譬彼菑田，是播是耘。",
            "遗大朕躬，曷其敢宁。",
            "嗣训九年，端拱严宸。",
            "权纲复归，如日宣精。",
            "奸憸投荒，耆哲扬廷。",
            "与物更始，三载惟寅。",
            "宗祀戒期，历吉中辛。",
            "孚号万方，以肃先庚。",
            "饬我玉币，洁我粢盛。",
            "秋霖淫泆，俄浃六旬。",
            "法宫祗惧，虔祈百灵。",
            "炉沉未烬，如谷应声。",
            "飚籁号起，雾祲歛昏。",
            "凡百执事，肄习彬彬。",
            "戊辰斋居，弥竭精纯。",
            "昧旦盛服，天仗肃陈。",
            "爰趋殊庭，溯瞻九闳。",
            "眷我道祖，凝神窈冥。",
            "濬发灵源，流福无垠。",
            "旋跸清庙，感恻蒿焄。",
            "端冕对越，秉心著存。",
            "暨入祢室，有涕其零。",
            "僾若有见，忾如有闻。",
            "景纬陆离，瑞霭轮囷。",
            "乃备法驾，玉轪金轮。",
            "苍龙载驱，和鸾锵鸣。",
            "黄纛晅昼，翠蕤梢云。",
            "还复斋寝，以须肇禋。",
            "重屋启邃，八牖彻扃。",
            "秸席纯敷，蜡炬交荧。",
            "金石森列，豆笾苾芬。",
            "有雨其𩃎，激电震霆。",
            "先事以戒，升奠而停。",
            "皇心益祗，惕若持盈。",
            "上帝降鉴，富媪式凭。",
            "二后严配，五帝侍轩。",
            "陛级陟降，食饮乐欣。",
            "礼仪既备，廷列九宾。",
            "宣旨辍贺，免御端门。",
            "天降威灵，宁不震惊。",
            "省咎宸扆，肆眚八纮。",
            "相古肆祀，酒冽牡骍。",
            "托物荐忱，惟德之馨。",
            "玉带之图，奉高所营。",
            "盖第圜水，入自昆仑。",
            "辩说踳驳，舛厥本源。",
            "若稽皇祐，裁自帝尊。",
            "合祛参侑，不凟不烦。",
            "维时泰和，穆穆迓衡。",
            "尚劳圣虑，抑加鸿名。",
            "制诏辠己，千古日星。",
            "其在于今，履运艰屯。",
            "经躔错度，水旱洊臻。",
            "寇盗虔刘，公私窭贫。",
            "国论轇轕，政条放纷。",
            "所宜急急，补坏支倾。",
            "皇帝明哲，问学日新。",
            "夔夔翼翼，是究是询。",
            "广内九重，方丈八珍。",
            "采翠眩转，尊罍溢醇。",
            "皇情泊然，尧采若颦。",
            "沓来封章，敷列典坟。",
            "旰不遑食，坐或达晨。",
            "虽躬其劬，未凝厥勋。",
            "因飨而思，咎证之频。",
            "天诱帝衷，跻之干淳。",
            "天启神断，旋干转坤。",
            "抵龟蔽志，敭号列绅。",
            "若古有训，股肱惟人。",
            "进退以礼，艰哉选抡。",
            "匪余则私，弛弛必更。",
            "皤皤一老，为世重轻。",
            "毋徐其驱，扰我心旌。",
            "奚蠹莫理，奚坠莫撑。",
            "孰枉而陟，孰贤而湮。",
            "孰道之同，而返丘园。",
            "迟汝之来，秉我化钧。",
            "莫莫葛藟，芘其本根。",
            "有来赞祼，麟趾振振。",
            "时庸展亲，金帛脤膰。",
            "慨昔急难，在原脊令。",
            "岂不尔矜，义或夺恩。",
            "盍考故实，以厚人伦。",
            "言路之辟，公论以信。",
            "谁窒其来，岁久积堙。",
            "亦既疏瀹，源清则亨。",
            "毋厌其鲠，而其佞言。",
            "药石我爱，醪醴我醒。",
            "好恶之岐，治忽以分。",
            "民亦劳止，鲂尾其赪。",
            "托之守宰，尔抚尔循。",
            "边以警闻，皇皇算缗。",
            "吏缘为奸，星火急征。",
            "慨彼嘉殖，耗于螣螟。",
            "戢贪禁苛，前令盖申。",
            "祁祁中原，百年荆榛。",
            "天狼耀芒，较昔则狞。",
            "摲我边关，歼我边氓。",
            "汔可小休，亦人之情。",
            "傥得少暇，修其政刑。",
            "毋宁翫愒，以纵鲸吞。",
            "维是四端，急甚救焚。",
            "天何言哉，警戒谆谆。",
            "仁爱之心，与父母均。",
            "皇帝曰咨，尔公尔卿。",
            "其左右我，以经以纶。",
            "鼎雉申儆，中兴有殷。",
            "云汉惧灾，王化复行。",
            "维思无邪，负扆有铭。",
            "敢不参倚，日省吾身。",
            "我阙汝规，毋我逢迎。",
            "渊冰虎尾，始终一诚。",
            "神示神考，宁不我听。",
            "百臣司蕝，虔恭骏奔。",
            "跪诵祝册，如帝其聆。",
            "式稽周颂，进戒九阍。",
            "敬之敬之，毋圯于成。",
            "海深岳崇，不废涓尘。",
            "图易于艰，渝险而平。",
            "天锡帝寿，如古大椿。",
            "天祚景运，万亿子孙。",
            "臣虽不敏，知力于文。",
            "泚笔以俟，矢歌维清。"
        ],
        "title": "明禋进戒诗",
        "id": "6265b054-adac-4ed4-85b0-4fddaa15eba3"
    },
    {
        "author": "程公许",
        "paragraphs": [
            "夙好在巖壑，强持缚缨簪。",
            "野性当奈何，惝恍如惊麕。",
            "京华百万家，𧥄𧥄瓦叠鳞。",
            "海气荡烦暑，作威凌轹人。",
            "湖山招我来，九里松风清。",
            "稽首灵鹫山，西瞻目若营。",
            "云何一峰碧，飞来如羽轻。",
            "俗见囿畛域，达观渺沙尘。",
            "不见毗耶离，示病老浄名。",
            "古掌断世界，犹如陶家轮。",
            "竺慧去不返，雪猿呼莫闻。",
            "斯言谁与证，万壑空烟云。",
            "老禅法龙象，谈麈纷纵横。",
            "萍蓬万里外，缱绻犹乡情。",
            "斋盂乳铺玉，茗椀花糁琼。",
            "两腋扶清风，取意巖壑行。",
            "冷泉掬清泚，五峰凌峥嵘。",
            "真赏味无味，内观湛空明。",
            "可能一枝筇，云水自由身。",
            "永愧隠峰老，勇决拂衣巾。"
        ],
        "title": "游灵隠寺",
        "id": "d89731bf-9924-4b38-866b-8cba07ea4797"
    },
    {
        "author": "程公许",
        "paragraphs": [
            "斋心谒殊庭，异境目力眩。",
            "积阴疑漏天，娲石谁与炼。",
            "列仙喜我至，一笑晴景现。",
            "絮云敛太空，螺翠敞大面。",
            "正位俨宸极，羣峰拱星弁。",
            "烟云互吐吞，草木鬰葱蒨。",
            "错磨金碧丽，襞积霞绮绚。",
            "平生饫看山，及兹颇创见。",
            "常闻西城君，承诏通明殿。",
            "玉虬层空来，宝室仙境擅。",
            "真侣万五千，朝夕侍游燕。",
            "凝神杳渺间，稽首瓣香荐。",
            "倏看碧瑶岑，坌起白云片。",
            "溟涬含一气，瞬息阅千变。",
            "意恐大隗迷，或作巨鼇抃。",
            "仙者奚异人，岂忍为独善。",
            "利欲膏火熬，是非蛮触战。",
            "持是以求仙，何异沙作膳。",
            "吾身信浮沤，世事如掣电。",
            "本来一晶明，初不假方便。",
            "随缘聊尔耳，可使为物转。",
            "寸田须锄耘，老屋亟营缮。",
            "行迷及未远，补过以无倦。",
            "飚游如有闻，印我本誓愿。",
            "他年童初馆，或可备精选。"
        ],
        "title": "连日快晴登金华庵观大面诸峰",
        "id": "c2dcb3bb-06a7-48c9-9107-500216af5a03"
    },
    {
        "author": "程公许",
        "paragraphs": [
            "智禅生峩下，稚齿希空门。",
            "落发受具戒，持钵巡诸村。",
            "有如摩尼珠，烱然古井浑。",
            "又若大明镜，不受尘垢昏。",
            "衰世不见理，窥天于覆盆。",
            "誓将昌祖道，特用报佛恩。",
            "得法归燕社，闭口不复论。",
            "眷言古丛城，往事空剑痕。",
            "谁规此浮屠，峻极压厚坤。",
            "意令五浊海，亲见两足尊。",
            "末法裨贩盛，遗教髣髴存。",
            "破律会十方，有诏下九阍。",
            "法席遴厥选，炉香冷复温。",
            "竖拂集龙象，催粥吼鲸鲲。",
            "能使幽衢暝，豁开若木暾。",
            "空花眩俗眼，孰办牢脚跟。",
            "斯道许津梁，如天柱昆仑。",
            "施金方山积，巧匠犹水奔。",
            "请以六度法，为拔六欲根。",
            "诸君快说偈，羣魔惊褫魂。",
            "何时共峻陟，层霄疑可扪。",
            "勿谓蟹井小，可敌鲸海吞。"
        ],
        "title": "古碑塔寺改律为禅乡大夫招凌云智禅师主法席规模就整侯丞用晦为赋揭章和者成轴书来索和",
        "id": "e5f5c6d6-b12f-4382-8946-6c967c04ac70"
    },
    {
        "author": "程公许",
        "paragraphs": [
            "璧简荐宝室，襟裾馥旃檀。",
            "眷言石交旧，可惮脚力酸。",
            "层崖一剑裂，阴壑千古寒。",
            "数椽栖泬寥，小楼面巑岏。",
            "风穴激虎啸，石洞掀龙蟠。",
            "是日朔吹惨，舞空雪花漫。",
            "开尊聊暖热，芼蔬劝加餐。",
            "心事喜我同，晤言蔼清欢。",
            "欲去有余恋，小驻搜奇观。",
            "评画过神品，誓鬼犹故坛。",
            "君家古丛城，甲第十亩宽。",
            "胡独嗜幽寂，而乐兹考槃。",
            "戍邱渐相迫，住山殊未安。",
            "春风动倅马，云霄插双翰。",
            "傥念猿鹤怨，无多贪热官。"
        ],
        "title": "投龙宝室洞天过延庆观访王倅共父剑峰精舍",
        "id": "73fe42f0-012c-4460-920f-b1d8d70136da"
    },
    {
        "author": "程公许",
        "paragraphs": [
            "老树万安驿，古井罗真山。",
            "玉虬五云车，仙翁此往还。",
            "云踪久不刓，汎景疑可攀。",
            "忆昔摛藻頖，题诗揭松关。",
            "抱琴唐昌来，快晴春物妍。",
            "截竹倚伶俜，引袂飞褊褼。",
            "历阶一稽首，为我展笑颜。",
            "善救无弃物，广度随有缘。",
            "殊庭遥相望，异关非浪传。",
            "道士多野朴，山肴亲洁蠲。",
            "披榛为前导，𣂏酒勤款延。",
            "墨池鉴寒藻，书台滃非烟。",
            "所著何隠帙，乃忍悭不传。",
            "空余六六峰，可想格笔椽。",
            "最怜覆盂亭，秀出层峦颠。",
            "周遭碧霞嶂，莽苍云海连。",
            "酒囤拟泂酌，花坪夐连娟。",
            "暝色阻穷探，夜雨得佳眠。",
            "尘缘一相误，凡骨何当仙。",
            "云霞岂不恋，简书当趣旋。",
            "神丹夜涧火，青藜洞中天。",
            "仙翁如点头，未忍甘弃捐。"
        ],
        "title": "罗仙宫道士留午饭后遍览山中佳景三十六峰罗列几席夜雨达旦客枕甚清",
        "id": "932f0bec-a832-49d4-9651-7b50b617a15b"
    },
    {
        "author": "程公许",
        "paragraphs": [
            "失脚尘土窄，谒归旬朔暂。",
            "迂径款名山，攀险得幽翫。",
            "平川开霭杳，长江远疏散。",
            "驱车松柏阴，闯户风日淡。",
            "楼居规制古，殿壁丹青暗。",
            "仙翁李八百，曾举陟霄汉。",
            "遗迹古未陈，见我若笑粲。",
            "灵液喷幽喦，枯楠茁新干。",
            "黄冠肃延劳，绿茗劝浇灌。",
            "饥肠殷雷蛰，尘虑忽冰泮。",
            "碑阅唐隶遒，诗为处士叹。",
            "三生学精苦，一日升汗漫。",
            "我岂无宿缘，心犹悯世难。",
            "思见甲兵洗，永息毡毳悍。",
            "王度式金玉，民劳拔涂炭。",
            "翛然一儒腐，不自省疏缓。",
            "强令事驰驱，终觉窘羁绊。",
            "何当脱屣去，托迹烟霞伴。",
            "宫洞吟步虚，丹经严静观。",
            "太初以为邻，巧历那可算。",
            "松风天末来，为我发永叹。"
        ],
        "tags": [
            "长江"
        ],
        "title": "过金堂迂路登三学山李八百仙人道场",
        "id": "6a1d4d72-dfc6-451c-9247-7519dca9601f"
    },
    {
        "author": "程公许",
        "paragraphs": [
            "刚风轶飞浮，丛霄隠寥阔。",
            "其上仙者家，俯世尘漠漠。",
            "慨我志远游，幽思无与豁。",
            "披云一长啸，曾举骑轇轕。",
            "整袂谒灵君，授我一丸药。",
            "侍宴旬始宫，从游紫虚阁。",
            "琅函閟道帙，许我抽玉钥。",
            "玄期记三生，广度有夙诺。",
            "世氛日澒洞，帝念惨不乐。",
            "愿借万里风，从君驾鸾鹤。",
            "鞭雷挥斗柄，夔罔并絷缚。",
            "扫清六合尘，景象囘阊阖。",
            "帝命不可稽，侍晨司校录。",
            "永劫保澄明，何问痴仙愕。"
        ],
        "title": "拟古二章  其一",
        "id": "66d400b1-100e-4c4f-9409-1e6c89ef503d"
    },
    {
        "author": "程公许",
        "paragraphs": [
            "霜英滤云母，月华吐幽魄。",
            "濬房锁葳蕤，弄杼夜咿轧。",
            "天寒日苦短，箧不贮寸帛。",
            "婵娟空自妍，襟袖无乃窄。",
            "停机掩孤嚬，欲歌心已咽。",
            "积此万缕工，织成苎罗白。",
            "蹇修来何时，复关滞涂辙。",
            "女无终不嫁，谨勿昧所择。",
            "忍寒青琐窗，熏麝翠罗幙。",
            "粲粲双明珰，团团双白璧。",
            "稚齿昔所娱，翫之不能斁。",
            "春风荡繁囿，触眼会良匹。",
            "撷芳索幽占，两美斯有合。",
            "及兹岁未晏，为君媚芳泽。"
        ],
        "title": "拟古二章  其二",
        "id": "febe16ac-298f-418a-876f-3f5b09d0ff46"
    },
    {
        "author": "程公许",
        "paragraphs": [
            "人头接剑门，濯濯危髻绾。",
            "一峰表独立，层崖平若铲。",
            "有一伟丈夫，远莫辨眉眼。",
            "异闻验清源，奇质自天产。",
            "三生旧缘契，邂逅一笑莞。",
            "江流怒未平，父功子其僝。",
            "坐令老蛙缚，笑看离堆铲。",
            "陆海擅两川，利百倍灞浐。",
            "神圣杳难诘，事或载编简。",
            "明德远矣哉，椒浆酌盈琖。"
        ],
        "title": "人头山肃谒石壁清源真君像",
        "id": "82b36d74-e38a-4c5d-b6b0-388296c13404"
    },
    {
        "author": "程公许",
        "paragraphs": [
            "晓驰光禄坂，暑憩盐亭县。",
            "嵯峨山叠云，窈窕溪横练。",
            "长怜少陵叟，浪走天涯徧。",
            "耿然忧国心，甘作忍饥面。",
            "世难今略平，军行余后殿。",
            "凭高慨往哲，欲去有余恋。"
        ],
        "title": "盐亭登高山庙",
        "id": "b5797d3f-7565-45d0-abb9-d585d3e6495a"
    },
    {
        "author": "程公许",
        "paragraphs": [
            "斯文一线流，伊川师弟子。",
            "萍梗记经行，丹青肖容止。",
            "升堂如有闻，虚心探厥旨。",
            "毋与时俗竞，溺心于口耳。"
        ],
        "title": "景行堂",
        "id": "338a5be5-33c2-4f23-a7b1-32f387a4866b"
    },
    {
        "author": "程公许",
        "paragraphs": [
            "道秘不可传，非文无以贯。",
            "君看圣画易，风行水上涣。",
            "谁令鞶帨工，能使雅郑乱。",
            "六经日丽天，诸子云雾散。"
        ],
        "title": "贯道堂",
        "id": "4be1115f-71a5-4a50-a959-52573ea783e1"
    },
    {
        "author": "程公许",
        "paragraphs": [
            "务学有彝训，左右逢其原。",
            "后生巧穿凿，末派迷本源。",
            "世不有先觉，谁当警羣昏。",
            "佩衿来于于，千古师道尊。"
        ],
        "title": "逢源堂",
        "id": "1206a555-9f6e-4e5f-8c88-c37c720f7380"
    },
    {
        "author": "程公许",
        "paragraphs": [
            "隆中抱膝吟，意岂慕闻达。",
            "翻然起潜蛰，了不愆宿诺。",
            "废兴渠有命，忠直理难夺。",
            "出处士所重，羞死荀文若。"
        ],
        "title": "卧龙亭",
        "id": "40503d5e-fd58-4856-986b-288211751f98"
    },
    {
        "author": "程公许",
        "paragraphs": [
            "道义日羣居，闲暇一游息。",
            "小亭拥芳荣，长江鉴空碧。",
            "风雩不尽春，庭草有生色。",
            "习学自孔氏，深体而默识。"
        ],
        "tags": [
            "长江"
        ],
        "title": "小亭",
        "id": "32775bd8-ce1e-48a0-81d8-3046f729530f"
    },
    {
        "author": "程公许",
        "paragraphs": [
            "层楼架蒲牢，其下表奇观。",
            "江连内外流，山列远近案。",
            "烽火日平安，烟霞奉娱翫。",
            "蔽芾南国棠，挺特九秋干。"
        ],
        "title": "题枕带双流阁",
        "id": "d60dabd8-8269-47e7-b830-a7336f19ff8c"
    },
    {
        "author": "程公许",
        "paragraphs": [
            "羣峰最高处，一席如镜平。",
            "烟霞敞松牖，风月栖茅楹。",
            "仙姑紫绮裘，飞步白玉京。",
            "挥手一长啸，四海风尘清。"
        ],
        "title": "圆峤",
        "id": "3870321e-2d77-449f-884c-8de72995ae23"
    },
    {
        "author": "程公许",
        "paragraphs": [
            "楼台错图画，高低各云烟。",
            "小车倦登览，危栏且囘旋。",
            "沧波纳暝色，溟濛同一天。",
            "此中有真赏，题诗谢雕镌。"
        ],
        "title": "水云天",
        "id": "4b4c85ae-2021-4313-8fc4-4bc362526d08"
    },
    {
        "author": "程公许",
        "paragraphs": [
            "淫雨三月赊，点篷今夕止。",
            "萧晨企璇汉，微云散霞绮。",
            "鸭绿澹不波，软翠浄如洗。",
            "吾行及端月，余寒未云已。",
            "何以写幽情，无多佳句子。"
        ],
        "title": "解缆凌云快晴",
        "id": "9fe8d0ab-c50a-4481-baef-1d6bb5cf8e58"
    },
    {
        "author": "程公许",
        "paragraphs": [
            "剑北山巑岏，刺眼乱矛戟。",
            "烟云借光景，稍觉含秀色。",
            "倚樯寄遐瞻，慨我三友益。",
            "有怀无与晤，搔首暮云碧。"
        ],
        "title": "舟行过昭化望远山秀色柬幕中诸丈",
        "id": "d77e9aa7-ef27-42bc-9315-29fd0ade9a71"
    },
    {
        "author": "程公许",
        "paragraphs": [
            "凛秋天气佳，令节天赐沐。",
            "客居意莫展，胜赏诺已宿。",
            "风澹湖不波，雾敛山更簇。",
            "画舫厌嚣喧，笋舆恣追逐。",
            "闲寻水乐洞，嵌空韵琴筑。",
            "烟云互吞吐，台馆适凉燠。",
            "非无人力胜，亦自天巧足。",
            "侧步滑青苔，醉面爽飞瀑。",
            "风篁转幽径，龙井鉴寒玉。",
            "默堂定未起，清风谁与续。",
            "四海两仙翁，三生缘契熟。",
            "定知明月夜，屐响答空谷。",
            "归路取名园，移尊屡更仆。",
            "冻雨不成泥，驺骑未须趣。",
            "峨岷渺何在，万里劳远目。",
            "安得天瓢翻，尽把边尘沃。",
            "文昌德宏毅，承旨气肃穆。",
            "温雅奉常卿，忠愤胶庠博。",
            "宫讲静有仪，正字竭忠告。",
            "而我赘其间，自省羞朴樕。",
            "明堂索桴栋，底用采卷曲。",
            "平生邱壑姿，本不耐羁束。",
            "抚事长鬰陶，临觞转颦顣。",
            "故园俯大江，绕屋艺嘉木。",
            "何以娱岁晚，篱落森杞菊。",
            "糗粮幸有储，那不返耕筑。"
        ],
        "title": "重阳陪诸乡丈游水乐洞过风篁岭龙井张饮观两苏仙辩才法师像晚憩杨家梅园归路小雨",
        "id": "b1600ea4-08ee-4b20-b749-f5cb2c061664"
    },
    {
        "author": "程公许",
        "paragraphs": [
            "邂逅非宿期，意行得奇眺。",
            "三生湖山缘，青眼不改旧。",
            "飞榜漾湖光，蹑屐梯云峤。",
            "玉立缑岭仙，洒落我同调。",
            "冲怀寄寥阔，尘外恣吟啸。",
            "瞇目东华尘，谁识此中妙。",
            "吾侪肮脏资，如痼不可疗。",
            "溷溷渠得知，不自耻牛后。",
            "已矣毋复言，恐贻水仙笑。"
        ],
        "title": "同王万里山行",
        "id": "218fe0a8-50e6-4bde-9576-0bd04be6b11f"
    },
    {
        "author": "程公许",
        "paragraphs": [
            "风林舞霜叶，野水收寒溪。",
            "旭日爱清美，良友欣招携。",
            "近游南巖麓，远蹑樵人蹊。",
            "世未变野处，地已呈榱题。",
            "炼石既有穴，补天亦余梯。",
            "仰睇磴可涉，穷择日从低。",
            "窅深有神护，险绝令心悽。",
            "我归期再出，后会岂终暌。",
            "第膺三接宠，未许寻高栖。"
        ],
        "title": "次李晋仲同游南巖韵",
        "id": "d0a90188-3a16-403e-953e-7a96a9433913"
    },
    {
        "author": "程公许",
        "paragraphs": [
            "丈夫为世用，钓筑辞巖溪。",
            "不用身徇道，固可卷而携。",
            "侃侃紫阳翁，不践桃李蹊。",
            "淳熙用不终，归途此留题。",
            "坐令南巖高，万丈谁能梯。",
            "倘止论兹山，仅亦培塿低。",
            "今如岘首碑，千载令人悽。",
            "我辈何适莫，但观道合暌。",
            "鸟兽不可羣，仲尼非栖栖。"
        ],
        "title": "晋仲文学渊邃方为朝阳鸣凤仆所次前韵及之而洊赐佳章招隠敢再次韵以反之以资他日重会一笑",
        "id": "6682da41-ba1b-4cf4-a6b4-a31cfa7fb9ed"
    },
    {
        "author": "程公许",
        "paragraphs": [
            "恭惟同出自，斯文其在兹。",
            "白衣帝王师，古闻今所疑。",
            "惨澹涪江滨，烟雨寒无炊。",
            "一编洗心易，后学之蓍龟。",
            "学禅谯夫子，窥墙胡不麾。",
            "兹道贯三极，何曾限籓篱。",
            "柱史接武来，相望几何时。",
            "旧隠勤汛扫，大书挺雄奇。",
            "江山著羁臣，千古同一悲。",
            "渠自气浩然，何成复何亏。",
            "高堂俨遗像，宝墨镌丰碑。",
            "往者不可作，搔首空涕洟。",
            "萧萧北巖松，悠悠我之思。"
        ],
        "title": "游涪州北巖",
        "id": "f04454c4-cfff-47dd-92fb-939e6d3c5045"
    },
    {
        "author": "程公许",
        "paragraphs": [
            "夙嗜一邱壑，誓言苦难践。",
            "梦踏西山云，陟降原复巘。",
            "世纷不可耐，道根日以浅。",
            "永愧龛中定，三叹涕如霰。",
            "君从柯山来，行尽蜀山险。",
            "不惮屐齿蜡，恣襞兰亭茧。",
            "毫端花五色，优昙时一现。",
            "翛翛尘外趣，历历眼中见。",
            "人生欢会少，抟沙随手散。",
            "何以慰瞻思，英词展黄绢。"
        ],
        "title": "和江平叔游无为山诗韵",
        "id": "b38af1e8-d79c-48b1-a17f-3353ad042cf4"
    },
    {
        "author": "程公许",
        "paragraphs": [
            "褊性不谐俗，泛梗归无家。",
            "故人右扶风，双旌拥崇牙。",
            "款门及暇日，褰裳蹑飞霞。",
            "维南古道场，诸天集毗耶。",
            "巍撑凤鶱舞，岌起龙腾拏。",
            "坡仙旧诗刻，清芬郁天葩。",
            "云表塔标峻，具区帆影赊。",
            "万象森凑泊，穷探忽谽谺。",
            "金舆度窈窕，翠幄巧蔽遮。",
            "昔贤此幽栖，禅扉寂无譁。",
            "萧爽万竿竹，芬甘一瓯茶。",
            "清泉茁兰茗，黄粉飘松花。",
            "意疑人境外，身漾天汉槎。",
            "浮生能几何，骛智那有涯。",
            "神龟宝巾笥，曳尾宁坳漥。",
            "所嗜在闲旷，何心事雄夸。",
            "洪崖石交旧，岁晚蔗境佳。",
            "心源秋水澹，艺苑春容奢。",
            "冢上木遽拱，海山枣如瓜。",
            "今古一转烛，聚散犹抟沙。",
            "暮江趣浮鹢，城树喧栖鸦。",
            "愿言借一窗，炉香繙楞伽。"
        ],
        "title": "自道场山至何山读故人洪舜俞内翰诗刻追和",
        "id": "79d6f3da-287f-4b1c-8fd7-c37b6502595b"
    },
    {
        "author": "程公许",
        "paragraphs": [
            "益以搤为国，前后辟两门。",
            "剑栈径偪侧，峡江浪崩奔。",
            "盘礴六十州，奠位西南坤。",
            "天险岂轻设，参旗宁易扪。",
            "我行当严冬，岸沙高涨痕。",
            "绝壁走猱玃，深潭伏鼍鼋。",
            "东逝注沧海，西来非一源。",
            "相传石笋三，下接滟滪根。",
            "长怀草庐公，受遗龙准孙。",
            "志节局不展，德义深可尊。",
            "矧伊跃马壮，得与同日论。",
            "形势今犹昔，世故难为言。",
            "抚事重感慨，遐瞻莽尘昏。",
            "空余瀼西东，未泯冰雪魂。",
            "腊残春意动，清波跃河豚。",
            "挝鼓趣下峡，渚宫同一尊。"
        ],
        "title": "连日驻白帝城怀古感事阅陆放翁诗集追和其韵",
        "id": "1c105132-097d-47ec-93dd-3feca9be8165"
    },
    {
        "author": "程公许",
        "paragraphs": [
            "随牒倦尘土，归梦长纷纭。",
            "及归岁阻饥，负米良艰勤。",
            "细摹食粥帖，长歌送穷文。",
            "忽捧毛生檄，往撷鲁宫芹。",
            "元方与犹子，念我当离羣。",
            "折柬期诸彦，褰裳集江濆。",
            "追送三十里，酒炙罗缤纷。",
            "夜航语达旦，掺袂俄夕曛。",
            "汀芦黯囘首，风萍怅轻分。",
            "时危事远役，所遇无一欣。",
            "元戎调新律，笑谈静边氛。",
            "容我坐无毡，峩冠诵皇坟。",
            "采兰劝加餐，伐木友多闻。",
            "诸君志姱修，未可恬耕耘。",
            "努力崇令猷，时来皆青云。"
        ],
        "title": "中元节日登舟赴官巴西兄姪偕亲友追送三十里乃别相顾悽黯舟行得此诗以寄",
        "id": "ba49a8eb-be18-43df-9d02-4888dd0a7dfc"
    },
    {
        "author": "程公许",
        "paragraphs": [
            "披襟白苹风，荡桨碧澜月。",
            "若下酒可斟，顾渚茗堪啜。",
            "兹游足娱翫，所遇皆胜绝。",
            "四海齐斋翁，清风传奕叶。",
            "平生心本朝，峩冠蓬怒发。",
            "子皮五湖棹，烟波时出没。"
        ],
        "title": "吊齐斋先生尚书文节倪公  其一",
        "id": "2981dc65-e8e8-4b1d-8280-029ccbc12994"
    },
    {
        "author": "程公许",
        "paragraphs": [
            "仕道昔有训，退处非为名。",
            "齐竽醉聒耳，虞絃自希声。",
            "清波贯霅苕，空翠浮弁衡。",
            "图史足怡悦，风月无将迎。",
            "生世我已后，景行宁忘情。",
            "昂昂鸡羣鹤，慰我双眼明。"
        ],
        "title": "吊齐斋先生尚书文节倪公  其二",
        "id": "3e8082fe-6568-4f45-8e75-7f0c899bc0b5"
    },
    {
        "author": "程公许",
        "paragraphs": [
            "万顷湖浪碧，一点浮玉青。",
            "先生此考槃，有道甘沉冥。",
            "植柳荫水槛，栽莲绕风亭。",
            "感慨手遗奏，精神超列星。",
            "鸿鹄既层举，鸮鸩争刷翎。",
            "克家类季子，隧碑新刻铭。"
        ],
        "title": "吊齐斋先生尚书文节倪公  其三",
        "id": "1a46bf94-2222-431f-98d1-015d21fbc9df"
    },
    {
        "author": "程公许",
        "paragraphs": [
            "风尘日骚屑，耆哲晨星稀。",
            "九原不可作，斯文今谁归。",
            "临风想孤标，把酒哦落晖。",
            "扁刻见尚友，雪堂密传衣。",
            "归帆拂苹波，晴烟抹松扉。",
            "满箧贮宝刻，展诵省昨非。"
        ],
        "title": "吊齐斋先生尚书文节倪公  其四",
        "id": "fe8e7c87-5a2d-462a-8a8c-4171aae5dc76"
    },
    {
        "author": "程公许",
        "paragraphs": [
            "阴沍閟阳和，快晴差惬意。",
            "怒飚妬心赏，清游殊鲜味。",
            "系船枯苇丛，闷损兀坐睡。",
            "断港曲尘波，见引著胜地。",
            "迳梅伫揽结，堤柳是才思。",
            "尤怜石交旧，劝我取一醉。",
            "异事诧白诗，偶同二月二。"
        ],
        "title": "刘园",
        "id": "f8d854cd-1c14-4017-ab82-20b68a6904dd"
    },
    {
        "author": "程公许",
        "paragraphs": [
            "雨润莘野犁，水给汉阴瓮。",
            "一为大烹鼎，玉食此焉供。",
            "一如朽木偶，肯受关索弄。",
            "显晦势则然，达观等一梦。",
            "可怜蓬瓮生，万卷皆成诵。",
            "静退一何勇，本不借怂慂。",
            "使孔孟复起，必能与折衷。",
            "世道日以隘，古心谁与共。",
            "君家太史公，以文瑞吾宋。",
            "崛奇庄骚语，雅淡商周颂。",
            "学力探窅深，天巧妙机综。",
            "风流被诸孙，璆琳富包贡。",
            "若若绶满朝，傱傱清燕奉。",
            "那知一亩宫，有士苦吟讽。",
            "寐语甘自怡，经纶付时栋。",
            "伊余曩在列，窃自耻阴拱。",
            "斥去职蕃宣，翫愒糜廪俸。",
            "何阶缪推激，为我破愚憃。",
            "由唐及国朝，作者亦已众。",
            "元气所融会，谅亦劳艺种。",
            "苦心欲其工，何者适于用。",
            "当知正始音，若睹治世凤。",
            "览辉千仞冈，一洗羣目瞢。",
            "谀闻我自知，可能相引重。",
            "乞闲会得请，敢觊百钱送。",
            "假道愿款门，单车屏徒从。",
            "不妨蒿藋迳，容我于二仲。",
            "秋风来有期，心旌转飞动。"
        ],
        "title": "赠修水黄君子行",
        "id": "587402f3-62b6-4aa3-a534-82983e2d8b4b"
    },
    {
        "author": "程公许",
        "paragraphs": [
            "艳冶昭阳妃，娇好浣纱女。",
            "盛时一转盼，零落委黄土。",
            "彼姝秋胡妇，真节甘独守。",
            "炜炜编简上，芳声乃持久。",
            "我欲呼绪风，酹以一觞酒。",
            "君看涧底松，阅世几寒暑。",
            "丈夫要如此，千载可尚友。",
            "鬼蜮玩阿瞒，何妨掺挝鼓。",
            "平生书五车，一字不堪煮。",
            "忾我左右手，双顾石棱紫。",
            "忍穷学师道，觅句迫徐俯。",
            "横陈味嚼蜡，下笔迅流水。",
            "忆昨涪江滨，对吟夜床雨。",
            "胡为轻判袂，愁凭乌皮几。",
            "人生如飞蓬，飘落无定所。",
            "那知锦官城，尊酒又同举。",
            "草玄几垂丝，笔力造化补。",
            "自我交斯人，短翅思决起。",
            "不因得趣同，那觉同心苦。",
            "至今浮山梦，历历西窗语。",
            "斋厨厌苜蓿，尘甑窘禾稆。",
            "忍饥搜枯肠，数息保气母。",
            "何当陪胜赏，一醉诗分取。",
            "终恐吃期期，输君白玉麈。"
        ],
        "title": "和景韩赠子敬末章韵",
        "id": "e87a63b2-018e-4a7b-bb3f-56016ca67a6d"
    },
    {
        "author": "程公许",
        "paragraphs": [
            "阴阳无停机，寒暑迭更代。",
            "迅商俄栗憀，炎官亟敛退。",
            "巖壑有余妍，雨晴皆可爱。",
            "迫迮红尘海，适喜翠屏对。"
        ],
        "title": "唐文权郡见前作和韵见教乃赋诗三首以答之  其一",
        "id": "9d116ebb-73f5-4969-9389-eaf65ba18bb5"
    },
    {
        "author": "程公许",
        "paragraphs": [
            "鲁国久仙去，诗偕芙蓉秋。",
            "渊渊韵金石，往往余巖丘。",
            "象贤来题舆，同声应鸣璆。",
            "清渭发源远，浊泾难混流。"
        ],
        "title": "唐文权郡见前作和韵见教乃赋诗三首以答之  其二",
        "id": "df450a76-8ae5-468b-9e44-f4b55995637f"
    },
    {
        "author": "程公许",
        "paragraphs": [
            "赞房容久愒，游子奚所叹。",
            "树老昼常寂，云埋宵易寒。",
            "龛灯对青荧，手箑失白团。",
            "抚运忽有感，秋防趣三单。"
        ],
        "title": "唐文权郡见前作和韵见教乃赋诗三首以答之  其三",
        "id": "2da0999f-f506-44d4-880d-348da3d410f5"
    },
    {
        "author": "程公许",
        "paragraphs": [
            "避影恶木阴，忍渴贪泉水。",
            "君看象渡河，步步须彻底。",
            "士当秉特操，盛行贵知止。",
            "佳境著蔗根，苦或起瓜蔕。",
            "上尊锡方进，万事咨伯始。",
            "孰能超然观，贯之以一理。",
            "瓢饮有余乐，我自味无味。",
            "忆登君子堂，积雪几没趾。",
            "双鹤舞前除，穟烟萦素几。",
            "叠石肖崄崿，俯槛鉴清泚。",
            "旌招还此来，归梦曷能已。",
            "红尘交辔语，新律吐琼蕊。",
            "千载友元亮，顾未忍违世。",
            "将坛建鼓旗，许我陪末至。",
            "政恐如浊泾，难以汩清渭。",
            "俗氛日轇轕，菉茨乱荪芷。",
            "为君歌停云，倦翮思决起。",
            "念归怅无家，素食心所耻。",
            "安得三间茅，托身安稳地。",
            "一编岫云吟，枯肠或能拟。"
        ],
        "title": "宗博宫讲何丈以诸贤所赋清赋堂诗轴示教借和元韵附轴尾",
        "id": "dab3f69d-d0ea-4b02-a797-d1eb807aeda8"
    },
    {
        "author": "程公许",
        "paragraphs": [
            "天下最佳处，惟二室三川。",
            "一气所融结，何地无云烟。",
            "忆游古南安，倦憩大观前。",
            "十洲与三岛，渺莽云水连。",
            "追随子邵子，飞步山房巅。",
            "醉归迷夕霭，笑歌呼渡船。",
            "至今诗箧中，秀色余芳鲜。",
            "永愿借一壑，抱耒耕石田。",
            "不学谷口隠，姓名京师传。",
            "邂逅大冯君，为我开愁边。",
            "烟霞粲画本，风月起笔椽。",
            "上有玉山庄，遥挹峩峰妍。",
            "士为声利役，何如拥肿全。",
            "脱粟幸可饱，苦茶宜活煎。",
            "画计不用决，与山终薄缘。",
            "三间苟完矣，万松想苍然。",
            "羊肠摧君辀，问君归何年。",
            "早逐山房翁，江郊掉吟鞭。",
            "往来成二老，日醉壶中天。",
            "对峙五言城，写之七丝絃。",
            "勿遣俗士驾，污我青苔钱。"
        ],
        "title": "题夹江冯临父玉山庄图",
        "id": "ebbca1e8-99fe-4336-99dd-25fbc2d5d620"
    },
    {
        "author": "程公许",
        "paragraphs": [
            "良辰不可久，飞幰会华馆。",
            "雕俎粲陈前，羽觞劝引满。",
            "危柱瑟难和，急轸琴失按。",
            "含思以亮激，响入凌霄汉。",
            "四坐听我歌，歌罢倚长叹。",
            "勿遣歌声悲，悲多听者惨。",
            "振辔腾康庄，及此岁未晏。"
        ],
        "title": "今日良宴会",
        "id": "028e97a9-5e55-4617-b696-b21353c7d9af"
    },
    {
        "author": "程公许",
        "paragraphs": [
            "忆昔吏锦城，寄隠云水乡。",
            "萧散不任事，上官容我狂。",
            "短篷漾空明，舞棹歌沧浪。",
            "会心多胜友，一举累十觞。",
            "芳春乐事饶，飞幰集宝坊。",
            "意行无定在，有花即相羊。",
            "马蹄穿夜市，奚奴背诗囊。",
            "三年一炊黍，旧游想微茫。",
            "谁知涪江滨，侧翅不得翔。",
            "醉饮无与和，三叹热中肠。",
            "雨晴好风景，轻舆便晚凉。",
            "乱絮扑晚霭，牡丹泫残粧。",
            "春物能几何，营巢燕飞忙。",
            "茶事迫榆火，饧胶催粥香。",
            "我本乐烟霞，失身缚簪裳。",
            "官曹幸云冷，诗债可不偿。",
            "锦城未即去，十景兹难忘。",
            "安能窘边幅，低头甘锁缰。",
            "升沈自天分，矫情恐有妨。",
            "借我白玉壶，为君歌慨慷。"
        ],
        "title": "春事无几端居萧索追怀成都旧游慨然有赋",
        "id": "ca8e4bbd-ee7b-4d94-8a0a-f6ba02200a25"
    },
    {
        "author": "程公许",
        "paragraphs": [
            "煌煌帝王都，列第喧丝竹。",
            "林园竞选胜，四匝湖山曲。",
            "谁知南屏下，老叟甘幽独。",
            "忆从古栝来，红颊鬓鬓绿。",
            "王侯争倒屣，交友为属目。",
            "引觞百壶倒，授简千颖秃。",
            "功名良误人，日月如转毂。",
            "侵寻四十年，一往不可复。",
            "浮云玩身世，投老寄僧屋。",
            "坚忍不苟求，趺坐淡无欲。",
            "人生固幻梦，要须有归宿。",
            "买山岂不念，探囊一捧腹。",
            "旧交上连璧，情未忘伐木。",
            "苏台香正凝，宝婺驾已夙。",
            "谈笑百金挥，拮据三间足。",
            "何妨山水窟，就讯高燥卜。",
            "行矣不可迟，片帆浪花蹙。",
            "归来督工师，涓选亟营筑。",
            "开轩纳云水，绕槛艺松菊。",
            "身闲心自平，长把黄庭读。"
        ],
        "title": "饯寄庵居士龚彦质",
        "id": "1e2a25d8-a690-4760-a896-7b9d7564d51f"
    },
    {
        "author": "程公许",
        "paragraphs": [
            "峨眉三日雨，客馆六月秋。",
            "幽怀无与娱，欹枕清夜游。",
            "炎官失声势，万木皆商讴。",
            "一凉德我厚，耿耿何隠忧。",
            "忧多白人头，头白可复休。",
            "积阴忤正气，潢流冒崇邱。",
            "世故莽难期，病根宁易瘳。",
            "履霜不知戒，坚冰谅难尤。",
            "天运不停机，明当火西流。",
            "勿以余热在，而忘晚岁谋。",
            "家贫迫短晷，及时戒衣裘。"
        ],
        "title": "三伏中积雨如秋",
        "id": "e9a250aa-b0b3-4bf3-87e0-df393b8f0ab9"
    },
    {
        "author": "程公许",
        "paragraphs": [
            "季夏苦积阴，泥迳殊窘步。",
            "彼姝水花红，媚此晴色暮。",
            "邂逅小山桂，才洗仙掌露。",
            "相携斋阁来，不著丹铅污。",
            "杲之与黄香，胡为此同聚。",
            "向来古锦九，散落不知数。",
            "吟肠久荒澁，幽赏但默喻。",
            "殷勤吴市仙，能供巖壑趣。",
            "诗味淡愈佳，交情凝有素。",
            "我愿同茑萝，得与长松附。"
        ],
        "title": "县圃莲花方开同时木犀吐芳刘光远仙尉赋诗为和韵",
        "id": "d2084463-f4d4-4ab9-85c4-4550edc65a5f"
    },
    {
        "author": "程公许",
        "paragraphs": [
            "涉秋苦多阴，婵娟喜见乍。",
            "天巧竟作难，借此三五夜。",
            "屯云滃四面，如骛俗士驾。",
            "宝坊盍朋簪，尊酒共清话。",
            "诸君读书眼，明不失纤罅。",
            "天眼物昏之，谁为弯弓射。",
            "连宵耿孤吟，虚窗自高挂。",
            "竹风静逾爽，露叶灿可画。",
            "梦踏市桥去，醉眠僧榻借。",
            "阴晴且勿言，幽赏可能罢。",
            "恨欠截老龙，三弄倚风榭。",
            "酒酣歌慨慷，四坐勿渠诧。",
            "边尘日澒洞，志士惜闲暇。",
            "君看古圣贤，忧乐以天下。",
            "持此阅人多，何但如传舍。",
            "短气吐复吞，欲言恐遭骂。",
            "径思投绂去，甘老渔樵社。",
            "世论熟脂韦，人物叹衰谢。",
            "相期崇令猷，兰鲍观所化。"
        ],
        "title": "十四日同张伯修罗坚甫大智赏月探韵即事感兴殊激懦衷翌日会保福辱诗示教借张大韵同赋",
        "id": "bbd75981-d343-4226-a92a-e525dbc2a489"
    },
    {
        "author": "程公许",
        "paragraphs": [
            "雅志厌阛阓，考槃乐郊墟。",
            "言归憩桑梓，不惮躬拮据。",
            "岁晚此栖宿，佳气鬰扶舆。",
            "淫雨度阳节，晴云吐月梳。",
            "独酌良亦佳，所思在羣居。",
            "晨兴喜复晴，草具何可徐。",
            "黄花有余馥，白酒无多储。",
            "清滩蛰雷吼，轻霞彩幄舒。",
            "翳然林水间，舒啸天籁虚。",
            "雪髯醉先起，众宾且踌躇。",
            "人生有定分，适意不愿余。",
            "衣食粗能给，吾当赋遂初。",
            "相期晚节坚，结社同樵渔。"
        ],
        "title": "重阳后一日亲友会饮于沧洲以初九未成旬重阳即此辰探韵得初未二字  其一",
        "id": "03dae60c-77a1-4645-8dfc-0fb014e74bf4"
    },
    {
        "author": "程公许",
        "paragraphs": [
            "风露澹秋容，汀洲肃秋气。",
            "吾庐倚高寒，游目周品汇。",
            "既空买山资，恨欠除堂费。",
            "醪觞漾篱菊，浅酌殊有味。",
            "蜜饵杂园蔬，何妨食之既。",
            "兴酣一凭眺，情感怱累忾。",
            "裔夷恃天骄，边关犹鼎沸。",
            "杀气缠惨澹，将材乏沈毅。",
            "吁嗟楚芡荒，遑恤顷筐暨。",
            "腐儒拙料事，积忧漫如猬。",
            "伊昔贤哲人，用智奔流未。",
            "驷隙讵容追，蚁溃可不畏。",
            "索裘已较晚，寒机密经纬。"
        ],
        "title": "重阳后一日亲友会饮于沧洲以初九未成旬重阳即此辰探韵得初未二字  其二",
        "id": "d09b913a-7d97-405f-b3db-6d8024d2eb76"
    },
    {
        "author": "程公许",
        "paragraphs": [
            "湖荡匝城府，堤柳一径通。",
            "森戟昼漏永，阒如墟野中。",
            "掣铃三日留，鬰鬰殊寡悰。",
            "登埤展遐眺，荡我磊磈胸。",
            "沟畦磨衲丽，烟芜图采工。",
            "广文一尊酒，邂逅清赏同。",
            "慨昔石林老，小驻双旌红。",
            "燕坐凫鹜退，行散龟鹤从。",
            "得句陵子美，高世犹房公。",
            "想此据胡牀，长啸延清风。",
            "想此蹑珠履，和月吸酒钟。",
            "想此援采毫，醉题揖遥峰。",
            "想此披绮裘，凭高目征鸿。",
            "逸驾渺难追，风光为谁容。",
            "空余翰墨香，披拂葭苇丛。",
            "翠琰子由赋，正声响笙镛。",
            "千年古徐州，绮疏贯晴虹。",
            "过眼不再读，恨我性识蒙。",
            "乔木噪晚鸦，低囘马首东。",
            "绿绮有余韵，因之讯仙翁。"
        ],
        "title": "过房公湖临发广文载酒登南楼听隠士陈希逸弹琴读鴈湖先生诗及悦斋先生赋",
        "id": "b8cc5d85-5db7-4e26-a89c-ae664f6124b0"
    },
    {
        "author": "程公许",
        "paragraphs": [
            "去年游凌云，传观一篇书。",
            "问客谁所作，作者安少愚。",
            "少愚宾城人，万里走东吴。",
            "悯俗日抢攘，正途欲荒芜。",
            "磊块不能平，忧愤何当摅。",
            "推枕一长叹，落笔万字余。",
            "才难缪取舍，政棼费爬梳。",
            "国仇不可忘，储德要力扶。",
            "肝膈无留藏，首末详绎铺。",
            "吾岂贪狥名，致主于唐虞。",
            "书成诣匦投，甘心斧钺诛。",
            "九天隔云雨，万目争睢盱。",
            "圣恩不忍杀，放使归田庐。",
            "我心日起敬，未见长欷歔。",
            "今年科诏颁，君来试成都。",
            "邂逅忽倾盖，名下信不虚。",
            "貌不踰中人，若为胆满躯。",
            "革囊三尺剑，束书一蹇馿。",
            "蹙頞谈世事，抵掌嗤俗儒。",
            "慨慷三策陈，傲睨众口谀。",
            "诸公眼如月，谁遣紫夺朱。",
            "少愚冁然笑，得失毫发如。",
            "行止谅由天，通塞何关渠。",
            "归欤三间茅，搜我万卷储。",
            "抱膝梁父吟，曲肱味道腴。",
            "雅志期古人，昂昂千里驹。",
            "安能徇众兆，汎汎水中凫。",
            "今晨忽叩门，谒我掺执袪。",
            "剧谈重激昂，欲去仍踟蹰。",
            "时俗竞佻巧，捷径争驰趋。",
            "悦耳或为忠，仕道宁免迂。",
            "啗以鼎食味，诱以蛾眉姝。",
            "煌煌万钉饶，翼翼潭府居。",
            "众醉日以酣，独立谁为徒。",
            "世岂有巢由，甘受泥滓污。",
            "或俛首州县，或遁迹樵渔。",
            "顾谓今乏材，毋乃几厚诬。",
            "失计如我辈，苟为五斗驱。",
            "有志困风尘，浮沉非故吾。",
            "思昔新法行，士有郑介夫。",
            "斥监安上门，愤世胆气粗。",
            "一朝勾驿传，奏疏列画图。",
            "天子恻然感，民力几少苏。",
            "九原凛如生，千载足起予。",
            "荆舒最护短，植党盘要途。",
            "如何职冗贱，九关许叫呼。",
            "偪仄复偪仄，视今良可吁。",
            "喧然众楚咻，甘作嬴秦拘。",
            "所以见君子，羞汗如陨珠。",
            "牛骥不同皁，鸡凤宁同笯。",
            "要当操此心，圣贤为范模。",
            "借问兰玉弃，如何萧艾敷。",
            "诗成为君歌，临风怳喑呜。",
            "向来清庙瑟，忍滥齐门竽。"
        ],
        "title": "送安少愚下第东归",
        "id": "ee6ca2d3-125e-4f04-bf4b-41d0796b42eb"
    },
    {
        "author": "程公许",
        "paragraphs": [
            "终南径甚捷，结茆邻帝乡。",
            "朝为谷口翁，暮为省中郎。",
            "先生独何事，寄傲临沧浪。",
            "才高世莫染，德薰名自香。",
            "青黄分谁数，膏火竟堪伤。",
            "游心圣贤域，脱身忧患场。",
            "世路虽龃龉，天衢自腾骧。",
            "扪虱竟谁见，卧龙兴何长。",
            "借居仲奄里，未升公德堂。",
            "十年逐流摈，千里坐相忘。",
            "颓龄或可借，辟谷岂无方。",
            "终期继青莲，摇笔颂紫阳。"
        ],
        "title": "赠吴郡诸居士",
        "id": "2c6c425d-9ef3-4608-bf0d-23ca3fa258a6"
    },
    {
        "author": "程公许",
        "paragraphs": [
            "忆昔下吴会，拜公古渝州。",
            "别来忽星纪，不知几三秋。",
            "岂不愿舂粮，占乌渠渠屋。",
            "良期苦难俪，千里劳远目。",
            "公家难兄弟，与蜀关重轻。",
            "峨眉叠连娟，石笋屹峥嵘。",
            "维国有著龟，维士有司命。",
            "并生天地间，受命独也正。",
            "忧端日抢攘，世论滋软熟。",
            "谁谓空谷远，有美人如玉。",
            "我如南州橘，托根非不深。",
            "踰淮恐成枳，望远劳我心。",
            "鲐背发皤然，齿颊探骨鲠。",
            "跪履乞一言，书绅以自儆。"
        ],
        "title": "过眉山谒乡耆宿李八丈提刑",
        "id": "387cc778-c33b-4ab7-a041-750ac4607559"
    },
    {
        "author": "程公许",
        "paragraphs": [
            "仙曹寄江干，吏隠适吾愿。",
            "西轩馆梅友，屋老狸鼠觇。",
            "坐令高世姿，不耐尘网罥。",
            "殷勤数问讯，余力稍营缮。",
            "八窗敞虚明，孤标对老健。",
            "伫立惨澹中，恍觉容采绚。",
            "天风发奇芬，霜月泼冷艳。",
            "官卑苟逃责，交淡日相见。",
            "冻摇哦诗吻，坚作忍饥面。",
            "痴顽信可怜，无取复奚羨。",
            "村醪未必佳，苦味且耐咽。",
            "洗醆寿亲尊，春和元不欠。",
            "勿竞桃李场，恐为吾友玷。"
        ],
        "title": "述志",
        "id": "3c71b069-14c2-4898-8998-bf933e346006"
    },
    {
        "author": "程公许",
        "paragraphs": [
            "髧髦联鴈队，娱侍三老人。",
            "清风一家法，欢颜四时春。",
            "转爥二十年，俯仰含悲辛。",
            "聚散泡起灭，了知幻非真。",
            "忽忽如有见，耿耿恨难平。",
            "孝爱自天性，宁与迹俱陈。"
        ],
        "title": "三年衔恤绝不吟诗既奉祥祭触绪摧裂偶得古诗三章呈叔逢兄并似彦威姪  其一",
        "id": "5b515d02-d074-49a1-bd27-2a3574af44be"
    },
    {
        "author": "程公许",
        "paragraphs": [
            "母慈不逮养，翁健长相依。",
            "重关一囘首，及瓜时当归。",
            "平安墨未干，讳问心有疑。",
            "茧足跛菅屦，高堂空穗帏。",
            "罔象不可索，流光倏如驰。",
            "五鼎嗟奚及，一生风树悲。"
        ],
        "title": "三年衔恤绝不吟诗既奉祥祭触绪摧裂偶得古诗三章呈叔逢兄并似彦威姪  其二",
        "id": "c3645065-699d-41db-b55d-e52193d3cfbe"
    },
    {
        "author": "程公许",
        "paragraphs": [
            "秋风殷巖壑，万木皆商讴。",
            "棘人有余哀，揽衣良夜遒。",
            "三年辍清吟，寸肠堆百忧。",
            "泪眦日以眵，霜根一何稠。",
            "棣华幸有依，竹林可俱游。",
            "心事期岁晚，庶无坠前修。"
        ],
        "title": "三年衔恤绝不吟诗既奉祥祭触绪摧裂偶得古诗三章呈叔逢兄并似彦威姪  其三",
        "id": "dabc6237-6b31-40f3-b250-a9d804930a10"
    },
    {
        "author": "程公许",
        "paragraphs": [
            "风埃曀八表，涛澜浩无涯。",
            "岧峣昆仑峰，高与星纬排。",
            "真人抚元运，太虚以为家。",
            "控辔下碧落，蜚步凌紫霞。",
            "周览兴未已，归憩谁与偕。",
            "乔松抚瑶瑟，偓佺荐琼花。",
            "颦蹙睨尘世，腐鼠纷攫拏。",
            "迢遥五云佩，荡漾八月槎。",
            "我欲往从之，层云不可阶。",
            "素心耿相照，退当三月斋。"
        ],
        "title": "游仙二章上范殿撰洁庵先生  其一",
        "id": "be14ea5e-fcb4-4a5b-b14f-e11f02359c92"
    },
    {
        "author": "程公许",
        "paragraphs": [
            "空山学仙子，幽独性成癖。",
            "谁令一念差，失脚尘网密。",
            "随缘翫泡影，隠思晓继夕。",
            "了了三生梦，掣电了无迹。",
            "岂不志远游，谁为傅羽翼。",
            "抱关觇紫气，跪履问黄石。",
            "静虑傥冥契，玄机讵难入。",
            "缟发古仙公，遗世而独立。",
            "惝恍如有遇，一言曰守一。",
            "引臂许相从，长生托瑶籍。"
        ],
        "title": "游仙二章上范殿撰洁庵先生  其二",
        "id": "4b211ce4-a228-47bd-9ba5-cb937ab1f4f7"
    },
    {
        "author": "程公许",
        "paragraphs": [
            "风尘三十年，世途日险窄。",
            "婵娟弃土梗，倚市竞容泽。",
            "大雅何寂寥，志士三叹息。",
            "维皇惠斯文，为国永寿脉。",
            "灵光岿独存，硕果有不食。",
            "坤维返全璧，北墅归散策。",
            "天开景气新，晴破层冰积。",
            "畴咨耿宵虑，图任先耆德。",
            "披云绚天章，趣驾觐宸极。",
            "喉舌俄申命，股肱待宣力。",
            "解絃未为难，航险那可忽。",
            "泾渭不同流，薰莸讵相入。",
            "所虞愤失职，阴拱或伺隙。",
            "事须众贤和，乃可殄行堲。",
            "沉几陛下圣，虚己言路辟。",
            "稍欣元气充，犹虑外忧迫。",
            "敌情任反覆，庙论须谨密。",
            "功名百尺竿，家国万金璧。",
            "平生一知己，瓣香无愧色。",
            "驽怯勉荷担，迟顽费推激。",
            "大艑驾云涛，薰风饱帆席。",
            "丁宁耳面命，远别何须惜。",
            "宽以七月程，修门拜赤舄。"
        ],
        "title": "送悦斋先生",
        "id": "75f202d2-938c-4bf4-a0e0-a5513a1c8d4d"
    },
    {
        "author": "程公许",
        "paragraphs": [
            "永平昔全盛，旧学尊五更。",
            "惜哉趋舍缪，眩眼车服荣。",
            "恭惟自孔氏，时止亦时行。",
            "心泰无不足，外内谁重轻。"
        ],
        "title": "上后乐刘先生左史十首用襄阳诗两句行藏坚晚节进退法先民为韵  其一",
        "id": "4460f995-fb0a-47b0-90e0-dfbff14f2703"
    },
    {
        "author": "程公许",
        "paragraphs": [
            "峩豸凛霜简，立螭迫荷囊。",
            "从渠众醉酣，我自深林芳。",
            "岁晚发雪白，德称腰鞓黄。",
            "世无香山老，谁与论行藏。"
        ],
        "title": "上后乐刘先生左史十首用襄阳诗两句行藏坚晚节进退法先民为韵  其二",
        "id": "4b5c189c-beed-41b6-848a-fcb836304e28"
    },
    {
        "author": "程公许",
        "paragraphs": [
            "前谿文纬国，东谿学草玄。",
            "补处自天授，绝韦待谁编。",
            "渊源后谿水，脉络千载传。",
            "兹事端不朽，松石同其坚。"
        ],
        "title": "上后乐刘先生左史十首用襄阳诗两句行藏坚晚节进退法先民为韵  其三",
        "id": "f3073aea-0107-419a-8b5b-bd1d204ffa2a"
    },
    {
        "author": "程公许",
        "paragraphs": [
            "厚德最耐看，士当论志远。",
            "沄沄物归根，混混泉有本。",
            "眼明长庚晓，心知岁华晚。",
            "后生须榘矱，所愿加餐饭。"
        ],
        "title": "上后乐刘先生左史十首用襄阳诗两句行藏坚晚节进退法先民为韵  其四",
        "id": "109988e2-c4a7-4acc-9780-54273a92174e"
    },
    {
        "author": "程公许",
        "paragraphs": [
            "鹿门忆庞公，栗里怀靖节。",
            "我尝评斯人，用则同稷契。",
            "空谷倚逍遥，风尘俱骚屑。",
            "明发耿不寐，长歌弥激烈。"
        ],
        "title": "上后乐刘先生左史十首用襄阳诗两句行藏坚晚节进退法先民为韵  其五",
        "id": "294833b7-bca5-47eb-9be5-147831a5e623"
    },
    {
        "author": "程公许",
        "paragraphs": [
            "事往置勿言，积厚报岂恡。",
            "毫眉两山尊，照眼双璧润。",
            "衮衮生公侯，世佩斯文印。",
            "譬之水盈科，吾方见其进。"
        ],
        "title": "上后乐刘先生左史十首用襄阳诗两句行藏坚晚节进退法先民为韵  其六",
        "id": "bc3aae4d-8d1e-4eda-bc15-2c0b48f2d0ee"
    },
    {
        "author": "程公许",
        "paragraphs": [
            "楚都初拜公，里门跪承诲。",
            "一言忽唤醒，顿首汗浃背。",
            "志远苦力短，寸进而尺退。",
            "大书揭斋颜，朝夕警不逮。"
        ],
        "title": "上后乐刘先生左史十首用襄阳诗两句行藏坚晚节进退法先民为韵  其七",
        "id": "5f7bb17b-f998-4b9a-a2c3-8d1c8cf3b6d3"
    },
    {
        "author": "程公许",
        "paragraphs": [
            "月冷塞垣刁，尘暗西风箑。",
            "所思天一方，飘飘管宁帢。",
            "我欲往从之，问以安乐法。",
            "云深波浩荡，定自鸥鸟狎。"
        ],
        "title": "上后乐刘先生左史十首用襄阳诗两句行藏坚晚节进退法先民为韵  其八",
        "id": "9b20e4d3-abaf-492b-af9b-77cabfafede7"
    },
    {
        "author": "程公许",
        "paragraphs": [
            "千载嗣韩统，斯文谅关天。",
            "字衮失所归，何以革其先。",
            "陟屺有遗恨，琢石图方镌。",
            "百拜涕绠縻，万一彤史传。"
        ],
        "title": "上后乐刘先生左史十首用襄阳诗两句行藏坚晚节进退法先民为韵  其九",
        "id": "19b9bce6-60eb-4838-932b-eef877a30ec7"
    },
    {
        "author": "程公许",
        "paragraphs": [
            "负米困风尘，腼颜白头亲。",
            "叹息执戈苦，走也犹幸民。",
            "依依孔墙梦，拍拍芹水春。",
            "安得万里风，驾予往问津。"
        ],
        "title": "上后乐刘先生左史十首用襄阳诗两句行藏坚晚节进退法先民为韵  其一○",
        "id": "c88d10d2-9220-45e3-aac3-2e4485dde47b"
    },
    {
        "author": "程公许",
        "paragraphs": [
            "何侯起胶庠，岿立诸老后。",
            "霜空茂桧栢，惊秋笑蒲柳。",
            "平生经世心，短舞困长袖。",
            "白头谒承明，彩闼炳郎宿。",
            "去国一渔舟，顺风轻放溜。",
            "寒花耀荒寒，灵芝茁腐朽。",
            "身闲澹无虑，岁熟宜酿酒。",
            "更将自性观，妙契得无漏。"
        ],
        "title": "和大著何兵部  其一",
        "id": "13f92f83-b757-4a2e-999b-06e980cf1f5b"
    },
    {
        "author": "程公许",
        "paragraphs": [
            "忆昔岁云暮，言趋君子堂。",
            "昕班偶同归，三度金节凉。",
            "木天并英游，东壁分余光。",
            "日者对宸扆，直声动巖廊。",
            "岂不志归田，胡遽喧巧簧。",
            "别久花竹秀，山积书传香。",
            "时无尘外交，若许令支郎。",
            "愿言从之游，珪璧保闻望。"
        ],
        "title": "和大著何兵部  其二",
        "id": "33858267-56d4-415c-b637-3c7224dda582"
    },
    {
        "author": "程公许",
        "paragraphs": [
            "白苎裁春衫，京尘可得缁。",
            "一麾江海去，何成复何亏。",
            "驰驱两轮朱，萧骚双鬓丝。",
            "所欣岁功就，千里春台熙。",
            "素念耻伐檀，烦政戒楚茨。",
            "同心何自来，邂逅得我师。",
            "金华仙去远，文其不在兹。",
            "诸公竞唐体，颓流谁檝维。",
            "命将骚雅坛，幸子无牢辞。",
            "为我缓节歌，纾我商讴悲。",
            "边尘塞乡国，介鳞语侏𠌯。",
            "登楼仲宣赋，遣兴子美诗。",
            "怀归自无计，惨戚将奚为。",
            "排云天九重，抒我危苦词。"
        ],
        "title": "和庐陵士尹八俊投赠韵",
        "id": "bd3dd3a5-ca56-47b7-a5a1-608fec9555ba"
    },
    {
        "author": "程公许",
        "paragraphs": [
            "高堂八十亲，备福九五畴。",
            "虎节安山国，鴈序班霜秋。",
            "积善有源委，触目皆琳璆。",
            "一笑寿觞举，背蘐可忘忧。"
        ],
        "title": "寿张敬立二首  其一",
        "id": "c451e264-8a4f-4b2e-9cb1-84c40c4a327c"
    },
    {
        "author": "程公许",
        "paragraphs": [
            "育德譬源泉，务学如农畴。",
            "盈科会归海，力穑当有秋。",
            "期君懋远业，东序陈大璆。",
            "对敭竭忠鲠，一洗宵旰忧。"
        ],
        "title": "寿张敬立二首  其二",
        "id": "693bc3a3-cd2e-40ac-adca-19dbe2396c6e"
    },
    {
        "author": "程公许",
        "paragraphs": [
            "荣途惊一世，志士独苦心。",
            "君看曲江公，中宵梁父吟。",
            "岂无平反笑，可使贯索沉。",
            "独醒睨众醉，枉尺那直寻。",
            "世事本前期，朱明多盛阴。",
            "气运有伸屈，扶持要贤能。",
            "金瓯一掷误，天步深渊临。",
            "琼圃撷众芳，愿以遗美人。",
            "绣斧岷雪外，阊阖云海深。",
            "请弹薰风絃，再拜寿斝斟。",
            "功名傥来耳，一念君与亲。"
        ],
        "title": "上宪使张郎中寿借西山集中甲申秋所赋雨荷诗韵",
        "id": "c317105f-5f15-4b76-a6aa-796213d86bec"
    },
    {
        "author": "程公许",
        "paragraphs": [
            "并生宇宙间，分殊理则同。",
            "订顽有明训，造化与同功。",
            "心腹与手足，疴痒均我躬。",
            "皇皇一仁字，天下皆为公。"
        ],
        "title": "寿宪使江寺簿八首以座右公廉勤谨忠信和缓八字为韵  其一",
        "id": "965d746f-eda0-4d37-8dae-1570e14cb85e"
    },
    {
        "author": "程公许",
        "paragraphs": [
            "人心无底谷，贪求何自餍。",
            "徇名膏火熬，徇财刀蜜甜。",
            "受命独也正，取造物者廉。",
            "孤竹有世守，范防无乃严。"
        ],
        "title": "寿宪使江寺簿八首以座右公廉勤谨忠信和缓八字为韵  其二",
        "id": "038e7c5d-4f82-4faf-8c82-3c34a0f851ca"
    },
    {
        "author": "程公许",
        "paragraphs": [
            "咸池浴晓光，西汜俄夕曛。",
            "流景宁我贳，用志可不勤。",
            "王事念靡盬，圣恩期策勋。",
            "岁晚须糗粮，及时力耕耘。"
        ],
        "title": "寿宪使江寺簿八首以座右公廉勤谨忠信和缓八字为韵  其三",
        "id": "5bc7b42e-2a10-4d8d-97ff-46ac44b9132b"
    },
    {
        "author": "程公许",
        "paragraphs": [
            "吾师孔子孙，云莫见乎隠。",
            "所以尽性学，必于独也谨。",
            "两间陟降异，一念堂奥近。",
            "何但丹笔持，能使明克允。"
        ],
        "title": "寿宪使江寺簿八首以座右公廉勤谨忠信和缓八字为韵  其四",
        "id": "338b598d-5fa8-4260-b0a4-2d1ea89f0f56"
    },
    {
        "author": "程公许",
        "paragraphs": [
            "干坤奠崇卑，君臣分则同。",
            "中心一有慊，何以字曰忠。",
            "孔曾为榘矱，伊周其事功。",
            "千载谁嗣音，我愿顺下风。"
        ],
        "title": "寿宪使江寺簿八首以座右公廉勤谨忠信和缓八字为韵  其五",
        "id": "7a3fdf62-d620-46bc-8f6d-b5d6aec6c8d7"
    },
    {
        "author": "程公许",
        "paragraphs": [
            "豚鱼自物耳，犹可孚以信。",
            "疑心一芥我，相靡而相刃。",
            "君看易中孚，义取说而巽。",
            "虚心窃实理，可不精体认。"
        ],
        "title": "寿宪使江寺簿八首以座右公廉勤谨忠信和缓八字为韵  其六",
        "id": "c94c8b1c-564c-4b80-8659-be474e7b1191"
    },
    {
        "author": "程公许",
        "paragraphs": [
            "和与同近似，同乃异于和。",
            "九官逊虞廷，儆戒而赓歌。",
            "不然水济水，后患将如何。",
            "期公调鼎食，一柱障颓波。"
        ],
        "title": "寿宪使江寺簿八首以座右公廉勤谨忠信和缓八字为韵  其七",
        "id": "5afd69e9-e301-499f-9629-c94aab9c299a"
    },
    {
        "author": "程公许",
        "paragraphs": [
            "缓有用有体，事须明眼看。",
            "用欲行而宜，体则偏于缓。",
            "射审固而发，斯理一以贯。",
            "仁静寿可占，巧历那得算。"
        ],
        "title": "寿宪使江寺簿八首以座右公廉勤谨忠信和缓八字为韵  其八",
        "id": "86e2f1ef-96d5-4538-9573-8bfbfe0b6f8f"
    },
    {
        "author": "程公许",
        "paragraphs": [
            "并生覆载间，肖翘无小大。",
            "阴阳所发舒，荣瘁各变态。",
            "若为寿命独，厥有松柏桧。",
            "鬰鬰被涧阿，童童状车盖。",
            "神明扶正直，霜雪表坚耐。",
            "岂不愿拥肿，而使匠石爱。",
            "大厦须柱撑，宁免万牛载。",
            "一柱屹擎天，羣生此依頼。",
            "尚念楹桷材，无可柞棫拔。",
            "风雨任震凌，安宅遍宇内。"
        ],
        "title": "上游参预寿二首  其一",
        "id": "dfb4b074-35b5-4a6e-90a8-d6a3ac2d7b8d"
    },
    {
        "author": "程公许",
        "paragraphs": [
            "河流贯陕虢，底柱自中立。",
            "江水迸瞿唐，滟滪制其溢。",
            "岂此一拳多，云根閟奇质。",
            "桧柏相因依，烟霞老山泽。",
            "閟世纵坚久，于人果奚益。",
            "涨洪弥八埏，睨视如己溺。",
            "巖巖国嵩岱，万仞峙铁壁。",
            "只手障狂澜，九鼎奠磐石。",
            "我自不动心，深根而宁极。",
            "还归金泉山，采药炼金液。"
        ],
        "title": "上游参预寿二首  其二",
        "id": "005f7168-2f4b-4187-af87-5377897a84fd"
    },
    {
        "author": "程公许",
        "paragraphs": [
            "圣道如太极，品汇自生成。",
            "二人各言志，点也心和平。",
            "春风发高咏，怀哉沂水滨。",
            "千载寄遐思，光景无边春。",
            "一潭鉴寒碧，方寸洞虚明。",
            "执卷恍瞻前，舍瑟铿有声。",
            "勿遣柱后文，醨我春风醇。",
            "穹舞丽景舒，琴歌南薰清。",
            "谁知此中乐，天理皆流行。"
        ],
        "title": "寿曹大博以东宪台治新筑亭馆扁榜寄意 咏归亭",
        "id": "eb402a55-12e0-4cfe-8e05-0cc008c2e1bd"
    },
    {
        "author": "程公许",
        "paragraphs": [
            "蔚蓝水中天，岧峣千万重。",
            "楼观耸烟霞，光景浮星虹。",
            "天上老仙伯，万劫冰雪容。",
            "笑下金华山，长歌唳霜鸿。",
            "一去五百年，山头忽重逢。",
            "身衣直指绣，神超蓬海东。",
            "摇荡琼台光，拍浮玻瓈钟。",
            "琼台纵可乐，虞庭渴夔龙。",
            "丹凤衔诏来，入侍甘泉宫。"
        ],
        "title": "寿曹大博以东宪台治新筑亭馆扁榜寄意 垂光亭",
        "id": "b3d33109-a92f-4e7b-a9b9-2b73793fdeb8"
    },
    {
        "author": "程公许",
        "paragraphs": [
            "涪江驶清浏，四山玉连环。",
            "中有一掌平，万井浮晴烟。",
            "鶑花随世界，妙语发天悭。",
            "公来抉其秘，作堂娱燕闲。",
            "袭芳皆俗好，伐木友士贤。",
            "念昔白波汹，止沸谈笑间。",
            "熙熙春台乐，谁知有今年。",
            "初度沸欢谣，愿公眉寿延。",
            "移此世界春，浩荡弥八埏。"
        ],
        "title": "寿曹大博以东宪台治新筑亭馆扁榜寄意 鶑花世界",
        "id": "54d7ea7c-d523-4184-ae8d-c7dba27f926f"
    },
    {
        "author": "程公许",
        "paragraphs": [
            "岧峣昆仑颠，缥缈虚皇宅。",
            "下睨四大洲，何啻一尘积。",
            "万类托其间，扰扰无暂息。",
            "强弱互吞噬，杀气干斗极。",
            "虚皇燕五云，凭轩惨不怿。",
            "绛节授金童，琼函探宝册。",
            "运会有度期，欲藉老仙伯。"
        ],
        "title": "寿乔平章三首  其一",
        "id": "f33b6892-2196-4abd-a542-0ed616e905ad"
    },
    {
        "author": "程公许",
        "paragraphs": [
            "老仙何自来，文焰贯东壁。",
            "八十五春秋，骨健神气溢。",
            "权衡有定度，蓍蔡无遗策。",
            "若非安期生，定是李八百。",
            "坚苦海津梁，寿斯文命脉。",
            "后皇大所畀，陶冶妙无迹。",
            "故山岂不思，老屋须柱石。"
        ],
        "title": "寿乔平章三首  其二",
        "id": "f258ceee-8e31-4306-95e8-1f0e2efbd4cf"
    },
    {
        "author": "程公许",
        "paragraphs": [
            "屋老当奈何，风雨撼四壁。",
            "主公志经营，所頼有匠石。",
            "度材林薮幽，计土帑廥积。",
            "心思妙规制，指授契绳尺。",
            "逮其万间具，夫岂一人力。",
            "柱天纪元功，眉寿永无极。",
            "周宣当中兴，拜手歌考室。"
        ],
        "title": "寿乔平章三首  其三",
        "id": "3a5f9ba5-a948-4e22-a290-3a00e379a6f6"
    },
    {
        "author": "程公许",
        "paragraphs": [
            "气运有盈虚，品物迭滋耗。",
            "人生于两间，谁能长不老。",
            "胡为翫鲜荣，而独恨枯槁。",
            "婉娈儿女态，爱惜容色好。",
            "志士竞修名，览镜慨华皓。",
            "所念固有殊，达观同一笑。",
            "本来真妙明，何有少壮老。",
            "兹理非言传，惟心自深造。"
        ],
        "title": "屏居北郊自秋涉冬绝省人事触绪有感托之讽吟书云前一日缉成八章寓兴抒情非以言诗也  其一",
        "id": "d6affd4e-33ca-49d6-af5a-5917c1cbf52a"
    },
    {
        "author": "程公许",
        "paragraphs": [
            "断梗得栖泊，高堂拥图书。",
            "中宵风露气，营我方寸躯。",
            "静虑何易感，有衔莫能袪。",
            "今古一瞬息，智愚等丘墟。",
            "战夺日相寻，死生互吞屠。",
            "念此耿无寐，推枕长嗟吁。",
            "天理谅好还，人谋何可疏。"
        ],
        "title": "屏居北郊自秋涉冬绝省人事触绪有感托之讽吟书云前一日缉成八章寓兴抒情非以言诗也  其二",
        "id": "63a0cc9b-983b-4f5a-a80d-ad2a77659fff"
    },
    {
        "author": "程公许",
        "paragraphs": [
            "宿嗜本幽闲，世途倦驰骋。",
            "迫兹门户托，强把冠佩整。",
            "招手误一来，麾退谅予警。",
            "宽恩假郡寄，静俟亦天幸。",
            "橐空归无家，旅泊仰微廪。",
            "如闻烂柯谷，宛似飞仙境。",
            "苦饥问豹胎，留渴须远井。",
            "天将厚所畀，吾宁不少忍。",
            "睡起一欠伸，篆烟凝昼永。"
        ],
        "title": "屏居北郊自秋涉冬绝省人事触绪有感托之讽吟书云前一日缉成八章寓兴抒情非以言诗也  其三",
        "id": "be0eab60-a575-415e-a9a2-0dab2781edae"
    },
    {
        "author": "程公许",
        "paragraphs": [
            "口为祸之穽，异者同之仇。",
            "谁能噤不语，兀兀如羁囚。",
            "我岂好违俗，心未忘好修。",
            "本不慕华显，宁有忮与求。",
            "逍遥鹏鷃同，贫贱非所羞。",
            "风涛涨平陆，驾予一虚舟。",
            "未如泯机智，鸥鸟与之游。",
            "吾今已得师，稽首漆园周。"
        ],
        "title": "屏居北郊自秋涉冬绝省人事触绪有感托之讽吟书云前一日缉成八章寓兴抒情非以言诗也  其四",
        "id": "2e03ce6a-5b88-444b-b935-c85634c91a07"
    },
    {
        "author": "程公许",
        "paragraphs": [
            "鸟飞暮知还，螘微亦有藏。",
            "游子怅无托，故乡那得忘。",
            "轒辒岁横骛，生涯日凄凉。",
            "骨肉各窜匿，冢祠缺烝尝。",
            "万里一缄书，临风泪千行。",
            "垂白念汝兄，忧乐苦相望。",
            "安得附羽翮，奋飞同一觞。"
        ],
        "title": "屏居北郊自秋涉冬绝省人事触绪有感托之讽吟书云前一日缉成八章寓兴抒情非以言诗也  其五",
        "id": "0694d584-cd99-4bc6-aac8-3465f3267990"
    },
    {
        "author": "程公许",
        "paragraphs": [
            "西陲失支吾，如老屋积腐。",
            "墙闼纵蹂躏，堂屋何依怙。",
            "伊谁阶此厉，乃为元老误。",
            "疾痛切吾身，利钝难逆睹。",
            "瘴暑困新恩，陨星泣忠武。",
            "梁坏将安仰，天高杳难诉。",
            "向来十二楼，卷帘误一顾。",
            "洒泪嫁时衣，谁与论心素。"
        ],
        "title": "屏居北郊自秋涉冬绝省人事触绪有感托之讽吟书云前一日缉成八章寓兴抒情非以言诗也  其六",
        "id": "59b89ca1-b768-40cb-aa0a-fe82e4b53766"
    },
    {
        "author": "程公许",
        "paragraphs": [
            "坤维以文瑞，民俗本柔淑。",
            "何代无战争，冤哉今尔酷。",
            "戎马塞里墟，劫钞遍林谷。",
            "平生金石交，屈指半鬼录。",
            "从子尤可哀，别归奉水菽。",
            "伯姪并戕殒，荼毒复荼毒。",
            "探囊数幅书，吞声不忍读。",
            "昆岗焮烈焰，宁辨石与玉。",
            "叩首一炉香，请为遗黎赎。"
        ],
        "title": "屏居北郊自秋涉冬绝省人事触绪有感托之讽吟书云前一日缉成八章寓兴抒情非以言诗也  其七",
        "id": "a3317984-eae6-4f14-b848-611389e3ec52"
    },
    {
        "author": "程公许",
        "paragraphs": [
            "南山翠鬅鬙，四荔拱故宅。",
            "采衣侍三寿，教爱如夙昔。",
            "晓然一梦阑，无复万里隔。",
            "了知恩爱缚，障我修行力。",
            "亦尝勤遍参，渐欲空结习。",
            "妄念绝攀援，自性非假借。",
            "百千三昧门，惟此一事实。",
            "持问诸老禅，少露真消息。"
        ],
        "title": "屏居北郊自秋涉冬绝省人事触绪有感托之讽吟书云前一日缉成八章寓兴抒情非以言诗也  其八",
        "id": "fde8aba2-3ec5-4ad9-8977-04ce01fd10d3"
    },
    {
        "author": "程公许",
        "paragraphs": [
            "弱龄诵书史，所慕在经世。",
            "腼颜科目中，颇恨愆素志。",
            "天府两贡书，耻逐时粧媚。",
            "诸公误赏音，偶玷春官第。",
            "王明渴畴咨，临轩有故事。",
            "明当鼓枻下，陛对去天咫。",
            "采兰有常供，胡为轻万里。",
            "趋庭愿有闻，丁宁汝其识。",
            "谨无曲学阿，恐作儒冠耻。",
            "士当志远大，富贵余事耳。",
            "百拜请书绅，誓言其敢替。",
            "万古洙泗传，岂为青紫计。"
        ],
        "title": "理舟入奉大对临发有赋",
        "id": "1220a0ec-0735-4287-8278-a1a5bb82cc8e"
    },
    {
        "author": "程公许",
        "paragraphs": [
            "祝册颁九重，郊丘以晴祷。",
            "小臣职骏奔，单车倦涂潦。",
            "崇阜踰巘崿，层坛敷秸藁。",
            "中兴念经始，面势若天造。",
            "涛云日两潮，幄雾山四抱。",
            "袍毳亦可人，杖藜共幽讨。",
            "枯梅傲巖晚，阴壑得寒早。",
            "勋华昔同来，奎文绚丽藻。",
            "山灵沐高泽，虹彩轶晴昊。",
            "苔蹊几窘步，椶干撑健倒。",
            "嵌窦咽泉流，金石韵击考。",
            "斋庐耿灯青，簷花垂带缟。",
            "苦怜风力痴，未快霾阴扫。",
            "排云出乌轮，测景进黄道。",
            "六合还清明，烟霞愿投老。"
        ],
        "title": "良月十六日以祈晴宿斋郊坛寺僧拉登梅巖读高孝两朝宸翰记事",
        "id": "4ea38cb4-0791-48af-9dac-ed301b761899"
    },
    {
        "author": "程公许",
        "paragraphs": [
            "四海一奇男，象贤真柬之。",
            "绣斧外执法，滞淹犹在斯。",
            "冰壑栋梁具，凤梭云锦机。",
            "粉省趋含香，玺书啬封泥。",
            "生平方寸丹，云端双阙齐。",
            "小试川楫手，晒网芦中矶。",
            "以道拯世溺，先事防繻袽。",
            "三江昔怒号，一席今沦漪。",
            "平波浄縠浪，祥风浃瑶池。",
            "八极汇涛澜，四顾蛟涎危。",
            "孰能戒维楫，重与歌平夷。"
        ],
        "title": "和宪使张郎中",
        "id": "41207204-4fbd-472d-8661-15ab3da03530"
    },
    {
        "author": "程公许",
        "paragraphs": [
            "四海一道乡，千古有生意。",
            "元宗得君侯，风流是以似。",
            "窅然天机深，宁以物欲累。",
            "丈夫要如此，步步皆实地。"
        ],
        "title": "上茶使邹郎中孟卿  其一",
        "id": "c1e8792f-40fe-44d6-b55b-02eaca1e6e9e"
    },
    {
        "author": "程公许",
        "paragraphs": [
            "政术自学术，本来同一机。",
            "后生溺华采，用世理或违。",
            "恭惟自孔氏，六籍探指归。",
            "心清事自简，吏瘠民则肥。"
        ],
        "title": "上茶使邹郎中孟卿  其二",
        "id": "be17d712-b3ca-43e9-b2a0-a72fa7d48df4"
    },
    {
        "author": "程公许",
        "paragraphs": [
            "忍话去年事，令我胆欲碎。",
            "公独于此时，砥柱众流汇。",
            "事难见君子，尔曹费车载。",
            "海山危风涛，当有巨鼇戴。"
        ],
        "title": "上茶使邹郎中孟卿  其三",
        "id": "6749ac4a-61aa-439f-885a-2ce13a8688b4"
    },
    {
        "author": "程公许",
        "paragraphs": [
            "节传拥玉帐，天遣西南来。",
            "怦怦朱丝绳，皎皎明镜台。",
            "稂莠亟芟夷，本根费栽培。",
            "度外广物色，世岂真乏才。"
        ],
        "title": "上茶使邹郎中孟卿  其四",
        "id": "68dda37c-b74b-4f91-829c-551c88710896"
    },
    {
        "author": "程公许",
        "paragraphs": [
            "广文官独冷，博士冗不治。",
            "况此侯国泮，赘哉童子师。",
            "萧散非郑老，文章慙退之。",
            "可能冰雪地，一借春风吹。"
        ],
        "title": "上茶使邹郎中孟卿  其五",
        "id": "14d1d4bd-5149-4ea9-99b6-dd75e9a76f0d"
    },
    {
        "author": "程公许",
        "paragraphs": [
            "东皇司发生，何以忽僤怒。",
            "旱干遍两川，阴阳错常度。",
            "侍晨秉清德，方岳烦卧护。",
            "隠忧切四体，晓夕煎百虑。",
            "尪暴奚以为，丘祷元有素。",
            "皇明一颔首，膏泽倏如霔。",
            "丰隆鼓增气，耕父愁失据。",
            "苎桑鬰华滋，餠饵当厌饫。",
            "乃知天九重，不隔香一炷。",
            "宇宙满戈甲，椎剥剧刀锯。",
            "杀气惨未除，众戚那得吁。",
            "毋以休咎征，诿曰水旱数。",
            "忧端转抢攘，邦本须爱护。",
            "愿公迟东归，为帝宽西顾。",
            "以万金良药，起众兆沉痼。",
            "使民安农畴，櫜弓藏武库。",
            "为霖泽四海，媲迹商巖傅。"
        ],
        "title": "喜雨上西清崔先生",
        "id": "a67d870d-86cf-41e6-92fb-80ce1a45d264"
    },
    {
        "author": "程公许",
        "paragraphs": [
            "庚子岁维夏，亢阳一何骄。",
            "侵寻徂暑迫，恻怛圣虑焦。",
            "祈祷喧三农，雩祀奔百僚。",
            "商飚忽以厉，老魃意愈嚣。",
            "万井沸汤釜，四野烜赤熛。",
            "俄闻罪己诏，还下中兴朝。",
            "宝香款太一，嘉荐羞庙祧。",
            "移跸给孤园，熏心梵音潮。",
            "芝盖屏不御，鸾扇亦罢摇。",
            "还宫惨玉色，转烛翻天瓢。",
            "小臣忝侍祠，囊封叩层霄。",
            "帝念亦劳止，暵灾殊未消。",
            "良月始沾洽，封畿转萧条。",
            "白瑞弥渴望，沍阴那易料。",
            "测景展绣纹，飞霜困青要。",
            "麦芒鬰不吐，蔬甲半已凋。",
            "足蹷丛祠趋，洁蠲沉水烧。",
            "忱念交肸蠁，同云散琼瑶。",
            "夜窗讶明皎，晓槛俄纷飘。",
            "天意竟作悭，瞬息倏已消。",
            "冬瘟幸稍压，蝗蛰故自饶。",
            "东皇趣命驾，北斗将旋杓。",
            "更须絮乱拨，间作珠碎跳。",
            "傥幸尺许积，庶几食可邀。",
            "民脉余几何，邦储况复枵。",
            "但知骨髓沥，遑恤膏火焦。",
            "老我杂班缀，素丝飒飘萧。",
            "强令典纶綍，拙不工琢雕。",
            "炯兹方寸丹，敢以后福徼。",
            "世味本枯淡，癙思剧蒸敲。",
            "洒血书绿章，飞神羾清飂。",
            "玉食自不甘，黄竹宁复谣。",
            "扶持倚梁栋，咨询及刍荛。",
            "正途会四辟，贤旌欲旁招。",
            "上帝如悔祸，盗贼非难枭。",
            "敛尽战锋惨，重使农亩劭。",
            "玉烛调气机，黼扆宽旰宵。",
            "量才愧拥肿，赋分甘渔樵。",
            "经纶有管乐，议论付董鼂。",
            "故山归去来，岁晚乐逍遥。",
            "曝背茅簷日，击壤歌帝尧。"
        ],
        "title": "工侍国史奉御香祷雪上竺前一夕雪瑞已应道间志喜成诗以示敬借韵同赋",
        "id": "f3377d55-cf9d-4b3b-ae36-693799d545ef"
    },
    {
        "author": "程公许",
        "paragraphs": [
            "璧月行素空，流魄寒潭水。",
            "水非与月期，月岂待濯洗。",
            "天光发于定，妙契元一理。",
            "士生无南北，乐在相知心。",
            "同行不同调，有如辰与参。",
            "一言针芥投，山水皆知音。",
            "畏斋天下士，执鞭愧我后。",
            "当时俭府莲，最说庾公秀。",
            "十年一欠伸，西楼黯回首。",
            "油幢古夔子，锁棘外南宫。",
            "宝鉴贮英裁，毡笔题至公。",
            "讯旧一以悽，浩荡华表风。",
            "宇县莽烟尘，人物叹今眇。",
            "兰芷閟其芳，所御或荼蓼。",
            "隠思不遑寐，令我忧心悄。",
            "古今几枰棋，胜败无常形。",
            "世岂欠国手，一著何可轻。",
            "但恐当局迷，渠知死可生。",
            "向来一寸心，行世几濩落。",
            "矫性动有妨，幽思谁与豁。",
            "为君歌慨慷，长风起天末。"
        ],
        "title": "代上夔帅丁文伯",
        "id": "95f993ef-609d-4814-be15-f7128d72bf99"
    },
    {
        "author": "程公许",
        "paragraphs": [
            "渎江万里来，武林一年客。",
            "飘摇无定栖，一一得安宅。",
            "委巷远尘嚣，八窗耿虚白。",
            "冰曹省造请，公退味禅寂。",
            "乃者赤熛怒，横为闾井厄。",
            "羁贫幸我贳，安坐有慙色。",
            "侯门意睥睨，府檄加峻迫。",
            "仓皇幞衣被，包裹到书册。",
            "曲台许借居，虚堂暂休息。",
            "砌蛩伴宵吟，树鸦趣晨汲。",
            "随寓亦足娱，一枝更须择。",
            "是身如浮云，何所为定迹。",
            "顾怜性梗野，雅嗜祇泉石。",
            "陈力怯荷殳，康屯况无策。",
            "强颜杂班缀，颇觉非本色。",
            "时清早得归，永愿守蓬荜。"
        ],
        "title": "入都一年余舍馆五迁最后得杨园空屋僻远市嚣宽洁爽垲火后庄文府以中旨攘夺仓皇徙寓奉常之寅清堂成五言长篇",
        "id": "ddd78ddc-89c3-4907-978c-8030f7e97b84"
    },
    {
        "author": "程公许",
        "paragraphs": [
            "令节恩赐沐，把菊开清尊。",
            "天涯信音来，拆缄为一欣。",
            "展视未竟幅，泪雨溢帨帉。",
            "辞家甫八年，边尘覆全坤。",
            "平生几亲故，半为兵死魂。",
            "纵脱虎口涎，亦复马鬣坟。",
            "所幸二犹子，从弟偕诸孙。",
            "崎岖矛戟中，偶得性命存。",
            "意欲守丘垅，死不去榆枌。",
            "是时陈理卿，受命开帅垣。",
            "奋身艰危际，勉图戡济勋。",
            "铲壕峙城壁，锄荒列营屯。",
            "敌至誓固守，为力良艰勤。",
            "变故起肘腋，辕帐塞轒辒。",
            "一死事则已，万恨谁与论。",
            "遗氓能几何，天未许贷原。",
            "貔虎蹔敛退，寇盗还纷纷。",
            "哀我数子者，挈孥竞惊奔。",
            "亦不免维絷，恐迫甚溺焚。",
            "掠夺幸得脱，归来匿空村。",
            "生涯荡无余，暴敛何寡恩。",
            "万里远诉我，重我忧心熏。",
            "尔苦我得知，尔创我得扪。",
            "岂不忆松槚，岁时荐炮燔。",
            "永惟宗祀计，忍自遏其源。",
            "威也托我久，尚以穷愁言。",
            "宁不思尔曹，命危豺虎羣。",
            "安得田二顷，有屋休寒暄。",
            "顺风招之来，相与共饔餐。",
            "皇后职生化，蛰蛰庶且蕃。",
            "胡忍趣其毙，狝割如羔豚。",
            "夙传老上殒，国乱犹丝棼。",
            "若为秋风高，已复羣吠狺。",
            "呼童具黑沈，襞纸当前轩。",
            "万一邮传通，庶几信息闻。",
            "严装理航棹，及春下荆门。",
            "余公新受钺，尚义气薄云。",
            "感我骨肉念，不难只手援。",
            "兹计不早决，噬脐何复云。",
            "愤极思一吐，声出辄复吞。",
            "长谣欲上诉，九穹隔重阍。",
            "劫运极必复，玉石可不分。"
        ],
        "title": "去岁重阳日得彦威信附六月间二小姪及从弟姪所寄书自蜀阃递中附至历言去冬今春所遭兵祸及有司督迫科调之苦喜其存全哀其窘蹙洒涕如霰寄讯邀其下峡而边事又告急未知其达与否也会杪冬见邸报宣谕使者余公侍郎改命授钺尽护蜀师意欲以此事归控骨肉会聚兹事其谐矣喜极涕零遂成长篇",
        "id": "0b8268db-7b62-40dd-8576-56a541194482"
    },
    {
        "author": "程公许",
        "paragraphs": [
            "建国维艺祖，受命同有虞。",
            "除苛五闰后，返朴邃古初。",
            "满盈持以道，德泽久不渝。",
            "平治二百年，中原忽榛芜。",
            "定乱得高皇，如日升昏衢。",
            "执中嗣堂播，奕叶垂范模。",
            "破碎今已残，敌人踵闚𨵦。",
            "危哉武休破，汉沔几丘墟。",
            "成功頼诸将，三蜀仍覆盂。",
            "收藏问何时，官已迫征输。",
            "开仓储百谷，为我供军须。",
            "闭关且坚守，民力庶少苏。"
        ],
        "title": "感事建除体二首  其一",
        "id": "771ddb6f-0ed1-425a-9809-b9c8531a741b"
    },
    {
        "author": "程公许",
        "paragraphs": [
            "建大将旗鼓，遴选兹维艰。",
            "除授得其人，国势维泰山。",
            "满朝绶若若，熟谋须万全。",
            "平生想卫霍，摧枯无留难。",
            "定论真黩武，亦足激懦孱。",
            "执爵酹太宫，感慨清泪潸。",
            "破敌岂无策，百年祇长叹。",
            "危机屡反复，地险失故关。",
            "成败虽运数，人谋忌訑谩。",
            "收民心第一，根本无创残。",
            "开纳智与勇，及时护风寒。",
            "闭口勿多言，天道谅好还。"
        ],
        "tags": [
            "泰山"
        ],
        "title": "感事建除体二首  其二",
        "id": "bad93e3a-b858-495e-bce1-3c38eb09db58"
    },
    {
        "author": "程公许",
        "paragraphs": [
            "驱车木皮口，地接嘉陵市。",
            "山川鬰盘纡，草木惨憔悴。",
            "昔在岁辛卯，大将何憨子。",
            "行营与贼遇，力战遂死此。",
            "道逢田舍翁，款曲问所以。",
            "耳目亲见闻，朴忠今无比。",
            "沉鸷老不衰，甘苦同战士。",
            "以此得士心，急难不相弃。",
            "阃制力主和，岂虞敌情诡。",
            "币篚方交驰，羽书俄狎至。",
            "初冬二十五，坌入我内地。",
            "或渡河而驰，或截路以伺。",
            "俄然斡腹来，陡若自天坠。",
            "诸军抽摘余，精锐能有几。",
            "千兵仅乌合，转鬭殊未已。",
            "可忍负将军，同生亦同死。",
            "落日尘土昏，鼓寒声不起。",
            "至今堆阜间，白骨犹纷委。",
            "语罢声悽哽，相顾潜洒泪。",
            "念昔佐戎轩，世屯未云弭。",
            "主公极仁明，惨恻念此事。",
            "露章求恤典，爵子严庙祀。",
            "意将劝忠臣，为国当尽瘁。",
            "儒守陈西和，武将田与李。",
            "后先被褒录，名姓编国史。",
            "敌知吾有人，心宁不畏忌。",
            "自古重徂征，司命在主帅。",
            "委托或非人，险阻那可恃。",
            "呜呼数君子，一死甘若荠。",
            "推原其本心，死奚益于世。",
            "事大缪不然，舍生而取义。",
            "乃知丈人吉，易自有深旨。",
            "往辙忍复云，方来那得讳。",
            "长谣激凄风，呜咽嘉陵水。"
        ],
        "title": "木皮口纪事为故沔戎帅何进赋也",
        "id": "9ef7a2fa-0608-49fd-9d9c-ddc383311a55"
    },
    {
        "author": "程公许",
        "paragraphs": [
            "煌煌洛阳城，衢术万国通。",
            "车尘日交骛，襟期那易同。",
            "目成者谁欤，言笑春怡融。",
            "我自商声歌，君亦手丝桐。",
            "西风忽以厉，高情逐云鸿。",
            "辍笔金銮坡，一麾沧海东。",
            "补过要汲直，草诏须陆公。",
            "盈庭愕相顾，蹇蹇胡不容。",
            "君去我独留，我阙谁与攻。",
            "况复狗尾续，羞颜莲炬红。"
        ],
        "title": "祖饯三山赵茂实二首  其一",
        "id": "0973f3b0-8bdc-4c67-bf7f-89aeee519258"
    },
    {
        "author": "程公许",
        "paragraphs": [
            "三生巖壑姿，失脚红尘踏。",
            "羨君得郡去，胜事踵康乐。",
            "云海渺无津，烟霞互开阖。",
            "似闻石门藓，犹带屐齿蜡。",
            "惜哉荒游误，竟为时论薄。",
            "秉谊以事君，奚间暌与合。",
            "矧是侯社贵，艰哉保障托。",
            "宣室恐渴思，趣归职献纳。",
            "我拙念请闲，鴈荡恣飞屩。",
            "及君留郡斋，为我拂尘榻。"
        ],
        "title": "祖饯三山赵茂实二首  其二",
        "id": "1418c9ee-4d31-4944-9250-0ab2b9a086fd"
    },
    {
        "author": "程公许",
        "paragraphs": [
            "国家全盛时，幅员万里长。",
            "委币到空谷，靡才不周行。",
            "岂其贵自珍，而病匿弗彰。",
            "南渡今百年，蜀远天一方。",
            "彝典仅岁贡，几人与庭扬。",
            "况复多沮挠，谁不甘摧藏。",
            "戎轩起耆哲，礼罗极精详。",
            "颖脱者家父，玉质而金相。",
            "邂逅志念同，恻怛根本伤。",
            "拔尤首推毂，有诏催严装。",
            "吾党一吐气，汇征类破荒。",
            "慨昔升璧水，沥血吁紫皇。",
            "百壬眩缩颈，斯文弥耿光。",
            "伦魁合骞飞，吏选何回翔。",
            "孰知五色丝，未尽一皂囊。",
            "杀气昏宇宙，洚流渺津梁。",
            "何以却外侮，盍先正皇纲。",
            "翕合贤德聚，更须股肱良。",
            "寿脉庶可续，客邪不难防。",
            "癙思耿宵寤，倾耳鸣朝阳。",
            "名节勉自立，官职那得忙。",
            "大难我同榜，诸老竞剡章。",
            "渠岂州县材，籍甚英俊场。",
            "相期上连璧，少待同飞航。",
            "我自分敛退，为君喜激昂。",
            "流目大江满，执手薰风凉。",
            "岂无佩缤纷，奋起相颉颃。",
            "世味竟落寞，暇日聊相羊。",
            "友谊古所重，心知远难忘。",
            "岁晚有良约，岷山瑶草芳。"
        ],
        "title": "送本仲聘君分韵得良字",
        "id": "f00adfdc-7999-4203-9d1a-7a32a6e1dd84"
    },
    {
        "author": "程公许",
        "paragraphs": [
            "雨响清客梦，雨晴催客行。",
            "迥野晓寥落，界天玉峥嵘。",
            "银海眩双照，琼钩对孤明。",
            "英云强吐吞，杲日还晶荧。",
            "邂逅得奇观，瞻相惬幽情。",
            "意疑邃古初，立极扶西倾。",
            "谁知绝险外，复有蓬婆城。",
            "青天危挽输，剽攘加怖惊。",
            "奏函吁众戚，仁言韪宗英。",
            "早愿虎口夺，少纾鲂尾赪。",
            "不劳严仆射，分弓窥敌营。"
        ],
        "title": "以堰事走永康宿金马早行见雪山排霄极明丽因感行役之苦邛守程叔达郎中便民五事欲牛溪转船朝廷下其议于帅臣监司不知众议佥谐否也",
        "id": "a47d695c-e990-4193-ac62-54d44023ee5e"
    },
    {
        "author": "程公许",
        "paragraphs": [
            "穿江慨秦守，瞻岷怀子长。",
            "成书著不刊，明德益难忘。",
            "千载志尚友，百里职劝相。",
            "每负伐檀耻，欲期尽心偿。",
            "笼石饱冬霁，云车喧春阳。",
            "经始愧前哲，悯劳得仇香。",
            "选胜山水窟，浣我冰雪肠。",
            "飞幰集诸彦，引睇周八荒。",
            "暖翠凝黛面，晴云抹川梁。",
            "清歌劝引满，佳趣殊未央。",
            "举头万仞雪，中有千斯仓。",
            "采薇亦劳止，薄敛恐未遑。",
            "何当洗甲兵，无以累庙堂。",
            "文移宽郡邑，靴鞭却藩方。",
            "源清流乃浚，叶瘁根必伤。",
            "念此意惝怳，凭高歌慨慷。",
            "不如邀飞仙，更与釂一觞。"
        ],
        "title": "又以堰事滞留姜主簿学父载酒相劳于离堆新繁宰鲜于子清永康理曹季德夫导江士鲜于才卿同会",
        "id": "8a9453aa-6b97-44e9-b0ce-977303607a10"
    },
    {
        "author": "程公许",
        "paragraphs": [
            "丈人气湖海，合卧百尺楼。",
            "引袖麾八极，无处豁前眸。",
            "肯以治城志，而忘天下忧。",
            "窘步争径捷，危炊迷剑头。",
            "攀天限九阍，起家先一州。",
            "顾瞻众山会，惨澹春色浮。",
            "凭高展遐眺，几幅烟雨秋。",
            "象纬逼紫宸，飚轮通十洲。",
            "吏衙散凫鹜，野盟参鹭鸥。",
            "所思隔秋水，倚天看吴钩。",
            "寄怀广莫外，任运逍遥游。",
            "遐哉郝使君，一往岁月遒。",
            "名字著不朽，实繄杜参谋。",
            "后先五百年，意气有此不。",
            "不须苏门啸，我自商声讴。",
            "烟霞杂挥洒，风月共献酬。",
            "迹忝梁苑旧，目送涪江流。",
            "可能呼小艇，醉歌赓四愁。",
            "宇县暗矛戟，田原辍耡耰。",
            "念公志经纶，季孟忠武侯。",
            "肯袖斲泥手，江海寂寞休。",
            "槛前水东注，鼓枻不可留。",
            "抚翼附青云，忍滞鶑谷幽。"
        ],
        "title": "李西清先生创凌霄观于潼川府治红楼之上赋诗敬和韵",
        "id": "12a4666f-fe70-44cb-94fb-073274026a98"
    },
    {
        "author": "程公许",
        "paragraphs": [
            "夙昔抱奇志，取友周四方。",
            "远游阻风尘，隠思鬰衷肠。",
            "羞以麋鹿性，缀兹鸳鹭行。",
            "三年去复还，同省皆望郎。",
            "刘侯交最久，德履金玉相。",
            "佩琼矫众嫮，制荷耿孤芳。",
            "暂寄锦衾直，倚登白玉堂。",
            "忽以刺郡请，翻然整归装。",
            "安舆拥鹤发，怀绶荣锦乡。",
            "那知槜李城，骑竹喧道傍。",
            "矫首候鸣驺，如渴须饮浆。",
            "紫禁屡入对，从前几封章。",
            "肯袖活国手，春畴课耕桑。",
            "纳约易为入，公宁久回翔。",
            "熟看气弘毅，致远可易量。",
            "蹇我归未能，迟留重慙惶。",
            "亦思丐一麾，庶以毫发偿。",
            "乐莫乐心知，执手歌慷慨。",
            "安得飞霞佩，云霄相颉颃。"
        ],
        "title": "送考功刘大著出守嘉禾分韵得相字",
        "id": "63ea7c74-ec96-4905-bfd2-61f8df8273b1"
    },
    {
        "author": "程公许",
        "paragraphs": [
            "君来我去国，我还君得州。",
            "世事巧违人，参辰不同谋。",
            "庚午蜀贡琛，君名亚龙头。",
            "回翔三十年，班序晚见收。",
            "边声震宇县，枢筦须良筹。",
            "心期白粉闱，晋扈翠云裘。",
            "忽以外庸请，高轩拥前驺。",
            "展也清庙器，若为南国侯。",
            "事会转轇轕，材难费搜求。",
            "似闻石廪峰，琼佩鬰飞浮。",
            "其下维清湘，杜兰满汀洲。",
            "官闲足娱玩，聊以宽隠忧。",
            "良会当有期，玉泉来蹇修。",
            "芳声保不沫，岁晏终绸缪。",
            "我迂谅无补，行世况鲜俦。",
            "言归承明直，尘容祇含羞。",
            "思土重纡轸，风埃苦淹留。",
            "伫君建名业，同理溯峡舟。",
            "白首三间茅，相依岷峨陬。"
        ],
        "title": "送李季才户部出守衡阳",
        "id": "ce8315f8-ca0d-4632-8845-d316ee2b26f5"
    },
    {
        "author": "程公许",
        "paragraphs": [
            "生不逮治古，郊薮观凤麟。",
            "颇爱麋鹿性，似是我辈人。",
            "食苹咏周雅，祝网依汤仁。",
            "幸不主八卦，非关十二辰。",
            "无魂休我欺，掇皮详皆真。",
            "佳哉喻生笔，能与元吉伦。",
            "雅可簿书堆，坐有涧壑春。",
            "适意自起卧，匿树如徼巡。",
            "便思投手板，长啸岸白纶。",
            "藉尔为我驾，仙会陪末陈。",
            "人生几舜华，洞天自灵椿。",
            "谨护此画本，勿遣侵俗尘。"
        ],
        "title": "遂宁喻生画鹿甚精介同官梁知丞谒余因令作八幅图帐适赤城观主惠一鹿甚驯未数日忽又一鹿奔至县圃非邑士所豢养者竟不详其所自来物理感召画龙而致真龙似未足为诞也借邑士张权父诗韵以赠之",
        "id": "0a46eaa0-b905-497a-8c05-6e5b40aa6015"
    },
    {
        "author": "程公许",
        "paragraphs": [
            "玑衡斡霄极，裘葛参岁功。",
            "荣瘁均一气，何独悲秋风。",
            "往哲不我待，今俗谁与同。",
            "渥丹易槁木，鬓鬒忽飞蓬。",
            "丈夫秉壮节，自信无终穷。",
            "愿勒羲和鞭，长系扶桑东。"
        ],
        "title": "县斋秋怀  其一",
        "id": "95e29851-fc45-4323-ace4-e90f56164ebb"
    },
    {
        "author": "程公许",
        "paragraphs": [
            "弱龄去激昂，渐老增感慨。",
            "所亲日以疏，既往不可贷。",
            "世途转艰棘，意行惧颠沛。",
            "干坤一战场，今古几变态。",
            "超超浮丘伯，何修独坚耐。",
            "驾言从之游，永啸尘劫外。"
        ],
        "title": "县斋秋怀  其二",
        "id": "52c28230-36c4-442a-bba0-f288948095e0"
    },
    {
        "author": "程公许",
        "paragraphs": [
            "幼学自鲁邹，素心卑管商。",
            "谁令简书缚，课我星火忙。",
            "我自友古人，渠肯兄孔方。",
            "飞檄浩盈几，泛窥隠中肠。",
            "阁束且登楼，云鸿秋著行。"
        ],
        "title": "县斋秋怀  其三",
        "id": "fc876ba2-777a-4f1c-a7a3-4535df9c15e8"
    },
    {
        "author": "程公许",
        "paragraphs": [
            "春渠鍼绿秧，秋畦压黄云。",
            "积忧稍缓带，转手俄空囷。",
            "况彼东人子，石田加灼焚。",
            "算缗方趣办，蒙袂须劝分。",
            "谁为本根虑，天高闻不闻。"
        ],
        "title": "县斋秋怀  其四",
        "id": "a8ff05a8-b2e7-4d51-81c5-ecf05e80c734"
    },
    {
        "author": "程公许",
        "paragraphs": [
            "瞿瞿彼奚窥，樊圃漫折柳。",
            "金瓯费将护，鼎餗戒颠覆。",
            "屯云暧将夕，西风一搔首。",
            "沉思扶持计，谁是颖脱手。",
            "需臑毋久翫，利处那得久。",
            "癙思恐伤人，聊复一杯酒。"
        ],
        "title": "县斋秋怀  其五",
        "id": "1983153b-4186-4508-bf13-da2b8af1abda"
    },
    {
        "author": "程公许",
        "paragraphs": [
            "云涛扶胥口，烟雨汇泽涯。",
            "知心隔湖海，悠悠我之思。",
            "玉堂真学士，衡门且栖迟。",
            "那知古渠阳，无地逃骇机。",
            "昔在肩洪崖，风骚屹相推。",
            "道远苦莫致，孰与一解颐。",
            "皎皎彼白驹，空谷谁絷维。",
            "吉士国元气，须造物扶持。"
        ],
        "title": "县斋秋怀  其六",
        "id": "6a0d37ba-ad87-40f3-a80c-172232130c93"
    },
    {
        "author": "程公许",
        "paragraphs": [
            "蜀西金天晶，气禀勇于义。",
            "时台䌷书乐，一麾岂其志。",
            "堂堂蜀公孙，加璧不可致。",
            "语默未易闚，经纶那得避。",
            "君看西山岑，鬰积好云气。",
            "肤寸泽四海，敛退无一事。",
            "持以问亨泉，寒洌忍自閟。"
        ],
        "title": "县斋秋怀  其七",
        "id": "10919c11-f059-4983-bb94-0deb1bafb913"
    },
    {
        "author": "程公许",
        "paragraphs": [
            "晓案环吏牍，朱墨勘舛差。",
            "自公借隙光，书函眩眼花。",
            "千里有命驾，同心乐无涯。",
            "秋空霜月明，秋山云气佳。",
            "留连忽重阳，列坐粲九华。",
            "良会不可失，醉酣整乌纱。"
        ],
        "title": "县斋秋怀  其八",
        "id": "7aaf2732-abe6-4063-9bc3-b1ba22b58e1c"
    },
    {
        "author": "程公许",
        "paragraphs": [
            "古人日以远，古心谁与共。",
            "陈编如有觌，整袂神自竦。",
            "昼短疲众喧，夜永息羣动。",
            "頼此一炷膏，假我数行诵。",
            "古今费探讨，心力老宾送。",
            "世味久已空，余业此偏重。",
            "岁晚傥得闲，只愿书册拥。"
        ],
        "title": "县斋秋怀  其九",
        "id": "c87c222b-4eeb-4889-b482-5ea28d66ed5e"
    },
    {
        "author": "程公许",
        "paragraphs": [
            "学仙宗无为，学禅空万缘。",
            "自昔抱奇志，师心为真传。",
            "失脚堕世网，兹事几弃捐。",
            "惟有一念息，不受物欲牵。",
            "空花起灭处，我心长泊然。",
            "冷暖渠自知，妙处非言筌。"
        ],
        "title": "县斋秋怀  其一○",
        "id": "e330865c-2f8b-4519-9339-f7ab8f2891c9"
    },
    {
        "author": "程公许",
        "paragraphs": [
            "青炜留中分，风日和且酽。",
            "冰绡熨远空，云锦织方甸。",
            "农政自古然，长官欲身劝。",
            "皤皤彼黄发，恳恳余素念。",
            "胼胝无乃劳，推沥不敢怨。",
            "文移窘星火，日夕腼颜面。",
            "所欣岁洊熟，况复江可堰。",
            "蒙袂奚自来，储粟何以赡。",
            "瓣香企璇穹，徧界雨美膳。",
            "使民乐耕桑，为国罢征战。",
            "尧俗可尽封，呜呼何日见。"
        ],
        "title": "劳农安德镇古刹过句德华园二首  其一",
        "id": "ed24e59a-e645-499e-8cc5-e6b945e7d7dd"
    },
    {
        "author": "程公许",
        "paragraphs": [
            "招提款松竹，古碣阅楷籀。",
            "惠然二友佳，共此一巵釂。",
            "扶携涉幽园，邂逅展遐眺。",
            "海棠饮未酣，芳槛破微笑。",
            "何如老桂丛，傲睨几年少。",
            "清言惬襟期，转首俄夕照。",
            "箯舆度杳霭，石梁穿窈窕。",
            "留连得奇赏，傲朗可无诮。",
            "聊凭一饷欢，缓我忧心悄。",
            "明知古难挽，嫌与俗同调。",
            "民劳傥得医，气脉犹可寿。"
        ],
        "title": "劳农安德镇古刹过句德华园二首  其二",
        "id": "83b42331-e040-403b-8bbe-64e7fe562a7e"
    },
    {
        "author": "程公许",
        "paragraphs": [
            "孔山高嵯峩，其下一区宅。",
            "敷床万牙签，宁取籯金积。",
            "委身事君子，星驾莫遑息。",
            "岂不念林巖，政尔柄枢极。",
            "巨川尔杭之，陛下心以怿。",
            "累章拜俞旨，告廷敭显册。",
            "一笑堂印抛，我友浮丘伯。",
            "士以名德重，如护万金璧。",
            "受宠惕临深，持满常惧溢。",
            "恭惟学古胸，富有经世策。",
            "探怀取二三，兴运际五百。",
            "贤人如参术，足以壮国脉。",
            "兹理要密庸，宁复胶于迹。",
            "肘后可无传，能使寿金石。",
            "先生还孔山，宸奎揭素壁。",
            "似胜平泉墅，林立万株石。",
            "向来翘材馆，楹桷富山积。",
            "终焉愧轮囷，可能补寸尺。",
            "淛潮浪拍天，归帆风借力。",
            "百拜寿斯文，华皓配南极。",
            "何当脱拘挛，日侍维摩室。"
        ],
        "title": "送平章解机政以保宁之节荣还里第",
        "id": "67dd38d1-27b7-47dc-a95c-78f32f3f1df8"
    },
    {
        "author": "程公许",
        "paragraphs": [
            "泸水清，泸水之清如镜平。",
            "蜀江西来流沄沄，内江胥命如逡巡。",
            "两江合处耸百雉，表里益梓巴夔分，如户有限齿有唇。",
            "云南与夜郎，甫隔东西邻。",
            "山川之险守在人，武侯气燄千古犹长存。",
            "有来范侯人中英，蜀国忠文之子孙，清姿劲气排秋旻。",
            "立朝物望高缙绅，睥睨众醉甘独醒。",
            "乌台纵好羞呈身，十年江海心朝廷。",
            "泸水清，我歌慷慨君试听。",
            "蜀东诸镇泸最重，范侯之来更觉一面如金城。",
            "东军之骄昔所患，南诏之黠那易驯。",
            "我侯方寸澄止水，镇以寡欲抚以诚。",
            "重门严柝夕烽冷，紫逻杂耕膏雨匀。",
            "七年逗遛不得去，边民爱侯有如父母亲。",
            "今年北边羽书急，两川夫调纷苛征。",
            "吏敲门，农辍耕，期限迫星火，顷刻那得停。",
            "黄金弃卖如土贱，楮币翔踊余贯缗。",
            "立谈之顷富作贫，县官忍复规其赢。",
            "五十六州汹汹如浪沸，独有三泸之江清复清。",
            "有客东州来，为我委曲陈。",
            "范侯畴昔澹无累，贯朽之积本为民。",
            "二分官与输一分，一分犹恐民颦呻。",
            "军储籴本仍借给，少待秋熟宽作程，风和日晏江上村。",
            "老醉稚拥争扶迎，吏呼何曾怒目瞠。",
            "只有提壶布谷日日喧晓晴，乐哉三泸之国有如华胥与大庭。",
            "九重天远呼不闻，侯忍弃我归乡枌。",
            "强敌游魂尚三秦，边头何时能撤屯。",
            "帑无羨帛粟空囷，将骄卒惰难使令。",
            "义徒星散自啸聚，往往千百相为羣。",
            "秋霖淫溢稼不登，仲冬虺虺雷鼓轰，我心隠思鼻酸辛。",
            "人情玩愒浑不悟，有才空使栖巖扃。",
            "我闻泸民爱侯心不释，祝侯寿考备福如忠文。",
            "侯虽洁身翫泉石，独忍一息忘吾君。",
            "何时玺书自天下，诏侯起家朝紫清。",
            "扶持国论开太平，整顿宇宙驱妖氛。",
            "却学忠文挂冠神武门，笋舆野服归游峨与岷。",
            "杜陵昔览舂陵行，知元使君实国祯。",
            "悠悠千载缺嗣音，击节为侯歌斯文。",
            "泸水清，泸水清，采诗之官今何人，歌成肝胆空轮囷。"
        ],
        "title": "泸水清",
        "id": "01fd8ab6-f6b3-4ed0-ac04-70fe3b3703c2"
    },
    {
        "author": "程公许",
        "paragraphs": [
            "青山高，六六峰。",
            "瑶镌嵽嶪千万仞，斗起西南天半空。",
            "蒸岚喷薄不得泄，翠屏掩霭深几重。",
            "不知丹梯委曲到何许，飞楼杰观缥缈疑神功。",
            "丈人天上足官府，爱此叠嶂高巃嵷。",
            "奏疏白玉京，此山上帝之离宫。",
            "臣请为帝守宫钥，检课列仙功行之异同。",
            "帝凭玉几颔其奏，导以绛节双青童。",
            "岳灵嶪峩远奔命，其下渎鬼趋濛鸿。",
            "丹书校录晓继夕，朱衣执侍严且恭。",
            "赤明龙汉屈指今几劫，珠幢羽帔可想不可踪。",
            "云璈铿鍧洞天晓，步虚寥亮阊阖风。",
            "有时山空夜永斗柄出复没，眩眼千炬煜煜灯吐红。",
            "呜呼青山高兮六六峰，丈人宫阙兮远层穹，飞仙来往兮安得逢。",
            "山中人兮媚幽独，烜山绪兮雪谿翁。",
            "形癯霄汉舞皓鹤，神茂晴峦森老松。",
            "三生曾侍丈人之左右，出入孔老竺干之学该以通。",
            "把茅山间二十年，幽栖活计那讳穷。",
            "白云四壁兮风月窗栊，玉泉如饴兮柏实可饔。",
            "丈人悯世日混浊，敕遣下山开瞽蒙。",
            "被发鞭麒麟，驾霆呵灵霳。",
            "高冈一鸣众鸟瘖不吐，修门再入九虎狞以攻。",
            "飘然整我飞霞佩，佳山水处挟册从。",
            "仙槎尚有楼突兀，荡漾万顷风涛中。",
            "酒酣浩歌蘂珠三叠之险韵，出没蛟蜃悲鱼龙。",
            "道逢仇池老仙伯，握手一笑蟇鼻烟溟濛。",
            "混成庵中据梧默数息，明霞阁上弹铗看飞鸿。",
            "丈人嗔不归，鸾歌凤舞瞻听慵。",
            "我闻至人离世不忘世，肯学山泽之臞块独守此虎豹丛。",
            "欧子来自神清洞，乐天故栖蓬海东。",
            "手携天孙云汉之机杼，下与世俗一洗组纂之拙工。",
            "后先相望几百年，帝命何独私与公。",
            "青山之阻烟霞浓，六时滴水声玲珑。",
            "猿鹤何知强悽怨，祝公不用思𢥞𢥞。",
            "我愿飞章夜扣丈人九仙之宝室，世路荆棘人心蓬。",
            "洗氛涤祲待雨露，惊聩醒醉须笙镛。",
            "乞公且住千百岁，要使民有司命儒有宗。",
            "色丝不尽今古胸，帝衮何阙须弥缝，笑谈变俗为时雍。",
            "青山青山长好在，洞天气物何曾改。",
            "归来瑶简朝丈人，坐看桑田变沧海。"
        ],
        "title": "青山高为宋郎中德之作",
        "id": "83ae5031-cc8e-48ab-ac2a-2ebeab88ab4e"
    },
    {
        "author": "程公许",
        "paragraphs": [
            "出门厌氛嚣，归卧集万感。",
            "凭高一以眺，忽觉岷峨惨。",
            "岷峨山色千古同，非烟非雾愁溟濛。",
            "杜陵昔叹珠玉走，彼犹有幸天府供。",
            "人才何但珠玉贵，不得与尔包贡同上明光宫。",
            "山灵对我有慙色，兹事如何专汝责。",
            "非关地气有衰旺，直恐峡山之流日夜荡潏伤土脉。",
            "不然君相造命天地同其公，车书万里文轨通。",
            "南金东箭输不竭，岷峨之产何独穷。",
            "沉思夜继日，叹息复叹息。",
            "忽梦神官自天下，手持山灵一尺檄。",
            "鸿濛昔剖分，帝命作镇主坤文。",
            "石纽之禹为帝平水土，周家创业系我彭濮人。",
            "纪信忠汉世，甘受黄屋焚。",
            "何武仗剑起，义不屈莽新。",
            "费贻任永耻为井蛙辱，张纲李固义烈排秋旻。",
            "炎精焰冷国鼎峙，惟我全蜀倔强为汉臣。",
            "人人名节九鼎重，余事文章兼隠沦。",
            "子云相如王子渊，康山之李金华陈。",
            "涪江钓叟卜君平，千载犹能想清尘。",
            "皇皇艺祖得天统，北辰中天众星拱。",
            "蜀远只在殿西头，一言撤尽藩墙壅。",
            "陈苏范氏奋孤寒，事业词华两推重。",
            "渡江勋绩张与虞，太史之李如晋董。",
            "江汉炳灵世载英，摭之前牒如丹青。",
            "昔何烜兮今昧昧，山灵未必真忘情。",
            "富贵由来多捷径，强聒最为蜀人病。",
            "君不见山泽之臞宋郎中，奏篇语泄经远屏。",
            "经明行修李兵部，陛对万言伤骨鲠。",
            "气豪最说薛祕书，去国七年惟日饮。",
            "陛下何曾讐谠言，睢盱万目宁汝捐。",
            "伤哉三君皆九原，抵玉于地那得全。",
            "幸今耆旧满巖穴，一一无非爽邦哲。",
            "柱史德望国蓍龟，开府忠丹老弥烈。",
            "参政未起东山卧，李也立螭著名节。",
            "少卿仙谷勤著书，渡泸归钓二江雪。",
            "侍郎斥还病少瘳，校书执丧愤尤切。",
            "庙堂何忍蜀才弃，渠自方头触人忌。",
            "岷峨为渠方含羞，渠不知悔尚我尤。",
            "汝行为我丁宁说与诸贤道，二府荣途岂难到。",
            "九重天上列仙班，厚禄高官清且要。",
            "凿方何能入枘圆，使少贬之宁不然。",
            "我闻斯言意戃怳，梦觉披衣独惆怅。",
            "穷达其如天命何，为士当先识趣向。",
            "诸贤等是儒中英，秉心那知有得丧。",
            "凭谁为我谢山灵，彼达观兮宁可诳。",
            "呜呼参井之躔五十有六州，文风自古能与齐鲁侔。",
            "三光气全爱护犹如心与腹，今半天下视之乃若赘与疣。",
            "恋刍伏下姑汝留，不然朝奏暮斥急理溯峡之扁舟。",
            "君看两三使节晨星犹，下此六六州县皆依流。",
            "纵有志士能姱修，长安日远可想不可游。",
            "立贤无方自古训，谁能叩阍上诉十二之冕旒。",
            "才生于世养之艰而折之易，譬诸豫章杞梓仓猝宁可求。",
            "风尘澒洞暗宇县，不有烝徒谁与谋。",
            "白驹空谷长逍遥，可能絷之永今朝。",
            "我歌慷慨兮岂独私为岷峨愁，劳心悄悄兮实与天地先其忧。"
        ],
        "title": "岷峨叹",
        "id": "4d675adf-2765-4e84-a665-382567b14886"
    },
    {
        "author": "程公许",
        "paragraphs": [
            "忆昔与君同射策，同舟同馆心胶漆。",
            "万言入奏甘弃置，頼有湖山好看客。",
            "归装濡滞及黄池，半菽寒菹作除夕。",
            "慨慷相与期古人，聊复名场借梯级。",
            "君家三秀立分鼎，太阿觉君锋更颖。",
            "吏行凫鹜哄尘坌，寒露玉壶夐光炯。",
            "五羊仙伯两眼明月秋，荐书万里彻冕旒。",
            "四贤同时一网收，朔风扶柂长江流。",
            "迟顽我自费推激，隠忧百罹霜鬓出。",
            "未能勇决便幽栖，宁免随阳睨残粒。",
            "送君矫翮玉霄去，为我一破胸怏悒。",
            "向来四海李兵部，正色立朝古遗直。",
            "九原凛凛有生气，余愤须与君湔涤。",
            "世故翻覆况多端，沉思使我心胆寒。",
            "谁生厉阶今为梗，涓涓不窒惊涛澜。",
            "不知聚几州铁铸此错，百尺竿头一步底处著。",
            "天位天职特用轩轾人，明眼勘破定何物。",
            "波流何可金石转，鲍肆讵能兰麝夺。",
            "君不见考功望郎谏疏沥忠赤，垂绅满朝皆太息。",
            "信有宗工妙绳尺，梁园我亦尘下客。",
            "法当冗散逃百谪，满意诸贤拱霄极。",
            "谠言正论囊封溢，国势不难一枰活。",
            "正途未易荆榛辟，有谋勿惮时造膝。",
            "救溺拯焚奚可失，海南波宽老龙蛰。",
            "朝朝满涧翫泉石，当为诸贤失衰疾。",
            "我亦三叫喜动色，早愿采薇休戍役。"
        ],
        "tags": [
            "长江"
        ],
        "title": "忆昔行送李成之征君",
        "id": "d7978c34-e640-4eed-afa2-a4ca2644ecf5"
    },
    {
        "author": "程公许",
        "paragraphs": [
            "愁云暖日愁无边，荔枝园下客舣船。",
            "呜呼宴安毒于鸩，燎原戒之爝火燃。",
            "杨家妖女去复入，开元天宝治乱如手翻覆间。",
            "绿云一缕天上去，食自不旨寝不安。",
            "长生昵语月皎皎，沉香醉梦春酣酣。",
            "羯鼓数声花破萼，霓裳一曲天开颜。",
            "薰风殿开苦嫌热，骊山联辔来游盘。",
            "汗绡红透心渴烦，荔枝不来惨不懽。",
            "飞尘一骑关山晓，奔腾那知血溅道。",
            "一朝羽檄渔阳来，决策西狩殊匆草。",
            "百年宗社弃若遗，何计奈渠春风貌。",
            "雨铎琅珰惊昨梦，云栈崎岖回马首。",
            "凄凉故驿疾扬鞭，岁月转眼弩落弦。",
            "张后李父自一时，西内荒阶满苔钱。",
            "金鉴难忘曲江相，浯颂长怜聱叟元。",
            "涪陵荔枝不须辨故物，紫金鲈骨何幸还陵园。"
        ],
        "title": "涪州荔子园行和友人韵",
        "id": "0f6c59c1-1f0d-4aa6-8016-bb28451c501c"
    },
    {
        "author": "程公许",
        "paragraphs": [
            "五云鬰勃天九重，俯视人境尘濛濛。",
            "元和迁校品秩穹，以帝命镇北坎宫。",
            "玄袍金铠丁甲从，洞阴战胜魔绝踪。",
            "际江之涯钟氏童，宿运冥契晞玄风。",
            "蹑屩千里心忡忡，戃恍忽与师匠逢。",
            "桑梓归愒敢不共，精庐筑就铃冈东。",
            "州西一舍狮子峰，烟霞万壑锁鬰葱。",
            "势与紫霄争长雄，楼观营筑拟翠蓬。",
            "真游下驻鸣笙镛，可无法言牖羣蒙。",
            "帝何言哉层穹窿，溟涬未辨奚所宗。",
            "五文开明日曈眬，三洞流出金口中。",
            "瑶函锦囊密缄封，飚轮八面轰霻霳。",
            "骏奔百灵翔六龙，一念与诵万过同。",
            "登揖金母朝木公，六天狞戾数有终。",
            "申命校录帝所恫，保制劫运禳灾凶。",
            "剪馘鬼怪囚北酆，边垂罢战年屡丰。",
            "妖氛退扫正道隆，臣许职牧羞妄庸。",
            "愿见皇图还时雍，蕊珠七言歌舂容。",
            "为师劝相鸠僝工，咄嗟千桂凌碧空。",
            "开度益广积累功，丹台列名仙籍通。",
            "伐石著词传无穷，长与此山同峻崇。"
        ],
        "title": "蕊珠歌",
        "id": "40441500-35b1-48d9-842c-375838e5dca7"
    },
    {
        "author": "程公许",
        "paragraphs": [
            "小洛阳城春日酽，翠幙家家夸国艳。",
            "围花命酒十日狂，何如水月山云日日长相见。",
            "西州藩牧最佳处，古木阴森湖潋滟。",
            "湖漘杰观倚南墙，剥雨催风岁久不能缮。",
            "后先知有几贤牧，因循何啻阅亭传。",
            "算缗惧不贷主计，星火那能卹诸县。",
            "丹崖唐侯来布宣，世故平生金百炼。",
            "能将奸穽先杜敛，不劳民膜加鍼砭。",
            "焦心常念足公储，退食遑暇娱宾燕。",
            "迨兹再稔治最成，聊尔计工财力羨。",
            "岧峣飞槛抗云表，显敞华堂屹湖面。",
            "搜揽一州胜处寻丈间，恍觉蓬莱鼇首抃。",
            "楼成侯已迫瓜戍，澹云寒烟有余恋。",
            "君不见高詹事，吟诗花屿巴笺绚。",
            "又不见宋朝散，照坐鞋红玉壶劝。",
            "至今子美子瞻诗集中，能使吾州千古风流擅。",
            "唐侯美政前哲同，能自勒文比黄绢。",
            "谫陋愧我拙吟咏，漫绾秋蛇污碑篆。",
            "江山风月今犹昔，墨客词人元不欠。",
            "谁能落笔万丈飞晴虹，九鼎雪山之银堋江练。"
        ],
        "title": "唐彭州改创南楼为赋长歌",
        "id": "b017d6ad-9c3a-44f7-b4f8-fb7d22da34e1"
    },
    {
        "author": "程公许",
        "paragraphs": [
            "乔松天与岁寒节，直从拱把禁霜雪。",
            "如君生小乐真筌，众说咻之莫能夺。",
            "青春闭合蛾眉怨，永日啖茹庖烟绝。",
            "交朋劝止徒尔为，我亦无言可开说。",
            "老亲坐堂眉不开，姑请聊向人间来。",
            "人间可欲如涕唾，此心久已同寒灰。",
            "太虚浮云漫尘点，明镜过影常往回。",
            "宰官居士等人耳，舍喧取静非兼该。",
            "知君心量已超越，去尽障塞真奇哉。",
            "王城蜗屋欣再睹，烛尽鸦啼夜深语。",
            "云从投足窥吏曹，始知敝屣人争耻。",
            "长兴风物吾所羨，朝拏扁舟晚叩县。",
            "霜刃割鱼慎莫尝，唯有青铜可照面。",
            "我行作吏三十秋，日暮不归鸟飞倦。",
            "临分欲效昔人言，畏子机锋如闪电。",
            "出门挥手即江湖，猛利应无儿女恋。"
        ],
        "title": "送仲嘉弟东归赴湖州长兴尉",
        "id": "0dab2660-e298-4800-b0c9-3e7206c7e747"
    },
    {
        "author": "程公许",
        "paragraphs": [
            "赤城峩峩五岳尊，帝命作镇西南坤。",
            "崇冈远自太白分，旁骞三峩下荆门。",
            "黛面负扆如帝宸，羣峰翼趋候临轩。",
            "眈眈千柱楼云根，黍禾之福此骏奔。",
            "丛霄其上为昆仑，上帝宫阙森五云。",
            "统御三界庀列真，精庐福地周八垠。",
            "稽首丈人希夷君，鼎峙潜庐犹弟昆。",
            "仙班峻极何司存，事严迹秘谁得闻。",
            "我亦三生师玄元，失脚世网如笼樊。",
            "雨泪忏洗一炷熏，琅函蘂笈披灵文。",
            "龙蹻无路寻轩辕，洪崖何处避俗喧。",
            "上皇罗家插青旻，麻姑公远相为邻。",
            "欲往从之蹑飚轮，凡骨未蜕空逡巡。",
            "白云英爽恐未泯，似闻樵叟犹花坪。",
            "高尚无为默不言，遗世独立非不仁。",
            "世自迫隘污我清，一杯聊共云端论。",
            "松风忽作天籁鸣，浮云富贵何足云。",
            "度世可不保此身，寸田荆棘当锄耘。",
            "鬰仪结璘时吐吞，不愿泛海寻蓬瀛。",
            "不愿驾鹤朝玉京，只愿餐霞饵黄精。",
            "闭息默坐持洞经，长与玉皇为外臣。"
        ],
        "title": "题会庆建福宫长歌",
        "id": "0e653c6a-106d-4cbc-aa0d-daba86267c6c"
    },
    {
        "author": "程公许",
        "paragraphs": [
            "华萼楼前花冥冥，三郎雅知睦天伦。",
            "脂田恩厚脱屣轻，独将泡影观此身。",
            "碧瑶六六秀蜀岷，朝来鬰勃连夕曛，石坛虚呵存谷神。",
            "笳鼓惊散羯鼓春，兄来问信杳莫闻。",
            "瑶池宴酣归未醒，千巖万壑空烟云。",
            "一念之差隔几尘，蓬莱谁信有太真。",
            "平生我亦厌俗氛，秘箓曾受金阙君。",
            "玄机傥有三生因，不妨牧羊学初平。"
        ],
        "title": "储福观谒唐玉真公主祠",
        "id": "fe2030ba-e3d7-4198-a834-39c2130e423a"
    },
    {
        "author": "程公许",
        "paragraphs": [
            "鲁壁峄碑远莫覩，艰哉河汉讯鼗鼓。",
            "披荒摸搭不厌多，繙阅端能助稽古。",
            "向来四壁风雨秋，谁遣彯缨羣玉府。",
            "终年肮脏甘谪堕，采采蒿菁不盈筥。",
            "岂无蠹简供咀味，竟恨白石费烹煮。",
            "有来剥啄契襟期，明诚无乃同而祖。",
            "千金凑买不知惜，倾囊要我细摩抚。",
            "评书已愧老萧翁，作歌况拟昌黎愈。",
            "临池强自学点𪑮，效颦宁容避讥侮。",
            "隶画聊从祖逖窥，篆体那与阳冰侣。",
            "拜嘉深恐伤廉甚，赠诗想更用心苦。",
            "担夫争道大娘舞，精思神悟失寒暑。",
            "铦锋未易画锥沙，拱璧暗投等黄土。",
            "羊枣共嗜能几何，圆规宁免龃方矩。",
            "岷峨之阳一茅宇，门无杂宾况市贾。",
            "圆书悔不偕载行，瞻伫崇朝不能俯。",
            "遥怜兵火暗跌荡，守护童仆何不武。",
            "辱君珍赠补阙亡，金薤龙梭粲可数。",
            "我不能舍我灵龟观朶颐，炊烟不动睡味恰与破衲宜。",
            "殷盘周鼎愧君古人以相期，瓠壶呺然问字无一奇。",
            "试烹苦茗能来与我共商略，功名儿戏可须千字淮西碑。"
        ],
        "title": "谢新胥口监征赵立之",
        "id": "154e71a0-bf68-4cb8-bef3-d971f0abceb1"
    },
    {
        "author": "程公许",
        "paragraphs": [
            "菩萨住处牛头山，应真亦复栖其间。",
            "宝坊楼观叠高下，新城粉雉相回环。",
            "崎岖石磴云生屐，眼波不尽涪江碧。",
            "江外青山春自浮，曾与诗翁格椽笔。"
        ],
        "title": "牛头山寺",
        "id": "fbc1d077-054b-4258-b552-aa69194e0c17"
    },
    {
        "author": "程公许",
        "paragraphs": [
            "秋风栗憀宋玉宅，湍波磕涌三闾祠。",
            "行人莫蚩我邦陋，离骚千古芳菲菲。",
            "使君玉立笋班上，得州如斗不薄之。",
            "冠峨切云佩陆离，欲与二子论襟期。",
            "官居髣髴蓬岛似，翠雾白云山四围。",
            "向来专情在巖壑，爱此线溜来逶迤。",
            "搜巖剔薮作幽事，便有一派银河垂。",
            "酿泉为酒旨且冽，环滁之乐同一时。",
            "有时痛饮挟骚读，声和泉石含余悽。",
            "天涯有客倦行李，云间小队来追随。",
            "窥公心源莹澄彻，亦如此水涅不缁。",
            "里无追胥关薄征，峡山今是春台熙。",
            "邦人恐公日边在，谁卹我老字我蚩。",
            "何人勒铭泉上石，后千万年甘棠诗。"
        ],
        "title": "为建平詹使君赋山泉",
        "id": "c5d5fc46-5e01-49ca-8bff-589a12a7da7e"
    },
    {
        "author": "程公许",
        "paragraphs": [
            "华清舞彻霓裳散，五音繁会宵达旦。",
            "人间何限失意人，西商凄切离骚乱。",
            "我所思兮在东周，小雅尽废心之忧。",
            "更堪羌调日嘈杂，径欲洗耳寒江流。",
            "那君十指含清风，家无卓锥心愿丰。",
            "仙翁赏音那易得，水流益濬山益崇。",
            "疲氓望翁起憔悴，蒲轮加璧幸可致。",
            "请君抱琴往从之，解愠阜财皇有意。"
        ],
        "title": "和南风歌",
        "id": "a489294b-3421-4879-a8cb-01ddfe8d4e9c"
    },
    {
        "author": "程公许",
        "paragraphs": [
            "去年堰决秋雨霪，南亩粒米如黄金。",
            "县官只道岁中熟，输租归家雷隠腹。",
            "老翁戒儿力锄耰，忍饥少待明年秋。",
            "那知六月又不雨，二江之流几龃龉。",
            "揵石震撼渠欲枯，天远不闻人号呼。",
            "皇华使者民司命，肠日九回恐民病。",
            "斋居蔬食勤笺天，灌口牲币加明蠲。",
            "燎烟升空忽黮䨴，须臾六合泽霶霈。",
            "连宵簷响未渠休，沟塍泫泫膏乳流。",
            "疲氓弹指拜公赐，枵肠便觉有生意。",
            "边城十年戢干戈，邻焰逼我将奈何。",
            "可怜十室九垂罄，仓卒军需何以应。",
            "人情但知乐苟偷，更须熟为根本谋。",
            "察公忧民意恳恳，定知忧国虑深远。",
            "为公志喜商声讴，愿公为霖泽九州。"
        ],
        "title": "喜雨歌",
        "id": "56fdab16-50f7-4fad-8371-8a356e23627e"
    },
    {
        "author": "程公许",
        "paragraphs": [
            "塞垣昏昏缠杀气，春阳暵旱惨如毁。",
            "老蛟熟睡呼不起，暴尪鞭巫徒为耳。",
            "云将族兮俄披靡，飞廉之怒谁或使。",
            "绵州刺史亦劳止，寝不遑安食不旨。",
            "沥胆濡毫肝作纸，封章夜诉天尺咫。",
            "电帜簸红雷虺虺，一筛时有万丝委。",
            "旬浃频占垤封蚁，半夜流膏活千里。",
            "瓦沟佳声密飘洒，箫韶九奏未堪拟。",
            "焦卷一朝有生意，梦鱼之占立可俟。",
            "中原格鬭何时已，军储急须问庚癸。",
            "剥肤骎骎几及髓，国脉所寄将奚恃。",
            "腐儒流浪半环水，月蠹太仓三斛米。",
            "干时无策颡有泚，况忍懒书酣昼寐。",
            "知元道州汉良吏，可无长歌为志喜。",
            "北风涨尘目易瞇，安得天河一湔洗。",
            "丰年高廪万亿秭，重见周道平如砥。"
        ],
        "title": "喜雨上使君",
        "id": "dee6ce6e-04cb-4e9f-8992-d2c3d737def7"
    },
    {
        "author": "程公许",
        "paragraphs": [
            "子长爱奇隘八荒，岷雪千仞琼珮锵。",
            "太守德厚民不忘，倚公笔椽辉耿光。",
            "西瞻大书揭高堂，倚栏起我意激昂。",
            "镂冰刻楮非文章，男子可不志四方。"
        ],
        "title": "西瞻堂",
        "id": "36572711-6747-454f-a2ad-e260dfcbab5b"
    },
    {
        "author": "程公许",
        "paragraphs": [
            "鸿蜚冥冥天宇空，谁令矫翮修门羾。",
            "承平在昔朝多贤，犹念丘园天爵共。",
            "泰山豹林来复去，河南白云坚不动。",
            "斯文程伊嗣兴起，露门日日峨冠诵。",
            "虽然去就迹参差，高风等是光吾宋。",
            "秀巖素心非少室，万卷本期供世用。",
            "当家幸有二仲贤，不妨老子琴三弄。",
            "纷披竹素勤日课，萧索松风酣午梦。",
            "有来虞旌贲空谷，例与蜀珍入包贡。",
            "中兴钜典未杀青，千古传疑须折衷。",
            "文孙嗣服渴延伫，太史泚笔待错综。",
            "奸谀已死不难诛，古今一辙犹聚讼。",
            "缁衣信能心爱士，白驹谁复语含讽。",
            "丈夫出处亦何常，毫芒难博丘山重。",
            "勿学退之忧史祸，勿似子长夸雍从。",
            "孤骞终不吓腐鼠，览辉未易来翔凤。",
            "平生我亦煎百忧，四月长江远追送。",
            "丁宁寄语季成甫，东华冠盖真一哄。",
            "时撑小舫漾湖光，莫遣红尘扑飞鞚。",
            "扶持姱节早归来，世故纷纷付时栋。"
        ],
        "tags": [
            "泰山",
            "长江"
        ],
        "title": "送李微之以史学召",
        "id": "d46407c3-3157-4721-abb4-f59f9cd459a7"
    },
    {
        "author": "程公许",
        "paragraphs": [
            "春风浩荡龙泓口，逢逢船鼓惊雷吼。",
            "皇华使者捧征书，万里飞帆上南斗。",
            "岷峨上下十六城，后先持节知几人。",
            "公来非争赫赫名，止水何曾风浪生。",
            "腕里权衡一丹笔，与天通处惟钦恤。",
            "孰知疾恶有刚肠，乃似霜空鹰隼击。",
            "挠之不浊澄不清，渠自好丑吾何心。",
            "蔽以一言仁者勇，嗜欲浅者天机深。",
            "畴昔声华塞穹壤，旰食遥知渴忠谠。",
            "纷纷鳅鳝困掇拾，纵壑之鳞多漏网。",
            "公归便合横南床，或袖谏纸朝明光。",
            "好将外台督奸手，锄却廿年荆棘荒。",
            "功名时来宁我贷，不朽之传轩冕外。",
            "揽辔埋轮自一时，至今日月炳前载。",
            "才踈意广一腐儒，青冥倚公借吹嘘。",
            "病卧锦江八十日，出门搔首空踟蹰。",
            "西南望远长安日，寒隽陆沉几千百。",
            "乞与开陈政事堂，更把夹囊细收拾。",
            "军兴料须色目繁，师老力屈民烦冤。",
            "养疽一朝思溃裂，庙谋得不忧本根。",
            "三年福星耀参井，爱士如渴民如命。",
            "只今归觐太微庭，勿忘棠郊日延颈。",
            "腐儒州县甘浮沉，肮脏羞作附骥蝇。",
            "伫公入和南风琴，磨崖大书颂中兴。"
        ],
        "title": "送别周宪使",
        "id": "4b9a85df-81ef-45c7-9521-8f97bde3d13a"
    },
    {
        "author": "程公许",
        "paragraphs": [
            "崔郎神骏如天马兮来西极，霜蹄蹴踏汗流赤。",
            "不令长楸嘶风扈属车，亦合交河涉冰摧敌魄。",
            "世无善御如王良，可能帖耳受鞭策。",
            "栈云嵯峩汉江碧，一眼长淮天不隔。",
            "风寒几处索调护，我有奇谋同药石。",
            "囊书行万里，三载京华客。",
            "浮云黯黮一扫空，归来双剑翔凫舄。",
            "行台岌嶪立分鼎，叱咤风霆人辟易。",
            "文书晓夜来急急，吏衙事牍看山积。",
            "那知退食清心堂，万卷敷床客满席。",
            "落落一世谁怜才，令我推枕三太息。",
            "翺翔半刺头欲雪，袖长奈何地褊迫。",
            "我闻安康坦途走洛师，内与荆襄梁益通血脉。",
            "军兴生聚计萧条，嗷嗷悲鸿尚中泽。",
            "鼓鼙何日当罢警，济时孰是良筹画。",
            "薰风催熟崆峒麦，本根须人为爱惜。",
            "志士惨淡意则同，掺袪况复念行役。",
            "君看老骥久伏枥，一蹴千里如咫尺。",
            "醉归为君慨慷击唾壶，天鸡三叫东方白。"
        ],
        "title": "送崔吉甫外刺安康分韵得客字",
        "id": "13a7ed28-4930-462e-a4e1-2d758d93fda9"
    },
    {
        "author": "程公许",
        "paragraphs": [
            "一日不见如三秋，人如湘浦春风楼。",
            "危途崔嵬坂九折，万事变灭水一沤。",
            "我公方寸湛古井，砥柱四海之颓流。",
            "艺兰九畹媚幽处，公暇独立谁为俦。",
            "畏虎一悟真知说，亡羊不向诸子搜。",
            "默参邹轲论直养，长与潜圣同四忧。",
            "绣衣方看霄汉立，青云忽赋汎滥浮。",
            "平生得趣稽古乐，如水赴海无时休。",
            "考槃栖我书万卷，有意晚岁专一丘。",
            "时无子西赋招隠，贪伴渔翁归钓涪。",
            "涧瀍脉络元不断，洙泗气象端可侔。",
            "身縻简书去无繇，夜梦策蹇霜满裘。",
            "悠悠底是归宿处，愿闻一语归而求。",
            "勇撤臯比谁复见，订顽之训万古留。",
            "篆书为公揭素壁，千里持寄宽离愁。",
            "玄关道祕杳莫授，玉钥为我一启不。"
        ],
        "title": "观浩斋杨先生偕后溪刘先生白鹤魏校书潼川南楼唱酬三复叹仰驰介询问以古篆体书西铭为寿，并和元韵",
        "id": "5d9e6377-d23b-474e-a3e3-342697504f3e"
    },
    {
        "author": "程公许",
        "paragraphs": [
            "系船池口汎滥游，老禅邀我半日留。",
            "岸莎堤柳度窈窕，初暑忽送风雨秋。",
            "萧郎钓台三间屋，万顷烟波媚幽独。",
            "长令千载好事人，贪为淮山流远目。",
            "芊芊蔓草迷长竿，台城直作平野宽。",
            "那知万古文选理，不尽词源八节滩。",
            "英魂远逝招不得，谪仙小杜底处觅。",
            "插天崷崒九芙蓉，试与凭高闲物色。"
        ],
        "title": "池口昭明太子钓矶蜀僧住山相邀访古和壁间韵",
        "id": "ca2e87c9-0a13-458a-9237-360a526cc991"
    },
    {
        "author": "程公许",
        "paragraphs": [
            "昌黎文章纬河汉，只合彯缨侍香案。",
            "帝遣骑麟下大荒，肯为吾州一笑粲。",
            "至今千里被膏沐，犹自霱云余绚灿。",
            "后二百年来祖侯，不以左官兴寤叹。",
            "西园作堂娱岁丰，东城选胜湖波漫。",
            "不知此湖孰经始，秀水之涯矗堤垾。",
            "花屿逶迤双径通，荷荡淼莽三塘贯。",
            "凭堤筑台夐清旷，羁官頼此泄愤惋。",
            "嘉二三子南渡来，营葺颇能还旧观。",
            "风流转烛冷如铁，仆雨摧风存者半。",
            "蹇余意倦直承明，次补适来忝藩翰。",
            "腐不能通柱后文，拙尤不辨牙筹算。",
            "自公正须豁滞懑，时屈何能事轮奂。",
            "支倾补坏聊复尔，护邃培高足娱玩。",
            "江山入手要弹压，风月无边供判断。",
            "高贤一语真实录，胜游虽多此为冠。",
            "水花岸草错云锦，雨瘴清岚无界畔。",
            "忘机自与鸥鹭亲，无事从渠凫鹜散。",
            "老仙音尘可得追，移得卢家石坚悍。",
            "题评倚重南轩翁，瞻相如瑟黄流瓒。",
            "迂顽我岂经世具，乞身去咏南山矸。",
            "作诗聊与来者期，何去后思可称赞。",
            "尚友三贤自不差，时复凭熊一来看。"
        ],
        "title": "多胜亭",
        "id": "a0aed618-a2ae-41e1-b54c-7e7cb76efcaa"
    },
    {
        "author": "程公许",
        "paragraphs": [
            "策蹇仆仆忘寒温，劳心恻恻桑枣村。",
            "长虹卧稳烟雨面，千金屹障波涛痕。",
            "涉川利作初九益，括囊肯为六四坤。",
            "道旁筑室勿与议，可使正论成排根。"
        ],
        "title": "和贾伯用架桥筑堤韵",
        "id": "f0456f95-d984-45d7-b47b-5613fddd467e"
    },
    {
        "author": "程公许",
        "paragraphs": [
            "鲸呿鼇掷三神山，幻境起灭指顾间。",
            "东西帆樯来复去，得似上方僧独闲。",
            "看山看水知多少，诗债责偿殊未了。",
            "胶胶扰扰竟何如，早结把茅佚吾老。"
        ],
        "title": "六和塔寺馆三宿和秀江亭诗牌韵",
        "id": "b624e9a1-2e57-40b4-8811-11d423f351e1"
    },
    {
        "author": "程公许",
        "paragraphs": [
            "琅函真筌何所云，丈人嵯峩五岳尊。",
            "矞云昼护耀魄宝，玉绳夜低天市垣。",
            "琼瑶其上矗千仞，冰雪为人醒醉魂。",
            "飞鸿没处杳难辨，饲虎遗迹应犹存。",
            "甘泉使君趣丘壑，薰炉默坐存昆仑。",
            "高斋图史罗左右，大厦风月相吐吞。",
            "巖泉酒熟芳桂蘂，茶鼎火活苍松根。",
            "坐邀麻姑来擘脯，祇恐摩诘难亡言。",
            "界天之雪满窗户，唤起老仙重与论。",
            "丁宁来者时汛扫，燕寝可避蜂衙喧。"
        ],
        "title": "雪峰道院",
        "id": "36406518-3448-44f4-beea-9d681148a733"
    },
    {
        "author": "程公许",
        "paragraphs": [
            "我不愿筑受降城朔方职总管，又不愿金狨系马西池万人看。",
            "只愿宽闲寂寞滨，倚醉高吟青玉案。",
            "秋霜斫蟹草泥滑，春浪叉鱼杨柳贯。",
            "江湖长恐寸心违，世界饶君左手断。",
            "水寒轩槛碧万顷，山扫巫娥云一段。",
            "鹤唳那愁蕙帐空，羊裘未让严陵岸。",
            "是家太白孕英精，待诏銮坡摛藻翰。",
            "藕船驾得玉井来，荔支腰重金章焕。",
            "至今人物说淳熙，可并成周歌伴奂。",
            "谁令七叶侍中貂，风月无边奉娱翫。",
            "牺尊屡唤𣂏玉液，科斗何能体先汉。",
            "相期云路早骞翔，分明世泽流波漫。"
        ],
        "title": "凌云李圣可西郊别墅创小亭属余作风月无边古篆四字为扁颜平冈冯炳仲赋诗和者盈轴因赋此",
        "id": "d1d90d79-26d1-45ce-b349-ab1ad5443079"
    },
    {
        "author": "程公许",
        "paragraphs": [
            "杜陵老翁身转蓬，浣花溪头诗更工。",
            "向来隠语最沉著，锦宫花里看晓红。",
            "想当绕树经营时，吟思拍拍春醅醲。",
            "重跗叠萼今胜昔，五百年远谁为容。",
            "使君结庐沧江上，补处不隔牛马风。",
            "竹蹊花坞穿窈窕，佳趣似是桃源同。",
            "一年好春海棠擅，隔墙恨不载酒从。",
            "颇闻花阴喧语笑，何似橘仙隠巴邛。",
            "主人眼底有青白，风流骇俗阮嗣宗。",
            "化工不耐凌铄苦，故使分薄阿堵中。",
            "那知阳春恣陶写，何物芥此云梦胸。",
            "玉湖亭上一尊酒，柳花漠漠江溶溶。",
            "锦机转眼雪糁迳，还有明年春再逢。",
            "要知造物无尽藏，那肯一日居成功。",
            "商讴为公不成调，谁叫阊阖笺天公。",
            "晚红一醉亦聊尔，休逐沧浪垂钓翁。"
        ],
        "title": "诸友载酒饮沧江海棠下公许以上寿亲庭不克与胜赏翌日招饮出示新作敬和元韵",
        "id": "fde4642d-8bad-4d8a-a05f-0f5a202d8321"
    },
    {
        "author": "程公许",
        "paragraphs": [
            "雨余热喘思澡雪，有客叩门筇九节。",
            "相携款竹墨池家，竹间张饮碧筒折。",
            "枞枞玉立肩相齐，何羨掖垣歌紫微。",
            "会须把臂入林去，山王掉首麾去之。",
            "骨相恐难飞食肉，功名浪费杀青竹。",
            "渭川自有千户封，持此较彼差不俗。",
            "平生我亦厌荣观，为君醉眠蕲簟寒。",
            "人间有此碧玉镜，那怕火繖张炎官。"
        ],
        "title": "杨子春酌饮清节亭示诸公旧赋索和",
        "id": "8b7096a4-aad4-4e7d-8314-60691a44321b"
    },
    {
        "author": "程公许",
        "paragraphs": [
            "左绵山川平且宽，周遭四境皆奇观。",
            "广文官曹冰雪寒，摧风剥雨无时安。",
            "巧手无面良独难，惭汗如沈时一叹。",
            "浪浪春雨红杏坛，堆盘苜蓿空阑干。",
            "三年转烛槐梦残，明当西郊挂征鞍。",
            "平生但知取友端，忍御艾萧捐杜兰。",
            "丁宁何须劝加餐，活计不但故纸钻。",
            "孔辙回环颜一箪，君民尧舜无两般。",
            "此印万古元不刓，聚奎堂中俨衣冠，尚友谨勿轻杇墁。",
            "丈夫事业期不刊，脚根牢取百尺竿。"
        ],
        "title": "满戌有日置酒学宫为诸友赠别",
        "id": "63705163-6e6e-4074-83b7-e15585b03770"
    },
    {
        "author": "程公许",
        "paragraphs": [
            "荪壁辛楣芰荷屋，静揖秋风酣圣读。",
            "占断湖天拓户封，不待诏书赐一曲。",
            "红尘车马交衢术，渠肯冠霞立于独。",
            "满城风雨又重阳，念子萧踈对寒菊。",
            "双壶遣赠滟蛆浮，想见羁愁尽蛾伏。",
            "高人一巢有余地，底须驷马驾车轴。",
            "但得长年交酒圣，不妨一笑命骚仆。",
            "若云归隠须买田，巢由嗤人未免俗。"
        ],
        "title": "九日以酒赠雪江胡贤良蒙惠诗和韵",
        "id": "7d364860-c88a-427d-bb6f-ac9cdab2e739"
    },
    {
        "author": "程公许",
        "paragraphs": [
            "掣铃者谁金门客，神秀迫人似曾识。",
            "八返未问龙虎交，一杯且荐琳腴碧。",
            "我昔卜隠大面山，招旌驱人难得闲。",
            "梗野自适麋鹿性，逡巡远引鹓鹭班。",
            "始青一气色非色，此中自有金丹诀。",
            "政须趺坐共商量，忍向尘劳磨岁月。"
        ],
        "title": "碧云程道士自清江相过示以玉渊刘清叔诗借韵同赋",
        "id": "0a157b35-a5a8-4e6b-81b6-5df729fa06d9"
    },
    {
        "author": "程公许",
        "paragraphs": [
            "莼湖何物堪怡悦，与鉴湖境无差别。",
            "诗人胸贮冰雪清，湖边吟作寒螀鸣。",
            "紫莼可羹菰可饭，把茅自足了一生。",
            "食前方丈位钧轴，何如深林一枝足。",
            "宽闲之野寂寞滨，钓有缗竿耕有犊。",
            "男儿何须嗟命薄，富贵不淫贫贱乐。"
        ],
        "title": "为玉汝赋莼湖借田家乐府韵",
        "id": "d43ec4a2-98a2-43c7-8de6-7800f87c60b6"
    },
    {
        "author": "程公许",
        "paragraphs": [
            "子西诗律伤于严，掉头沉吟春饮酣。",
            "何曾一字低处著，有似国工精手谈。",
            "千古江山长媚好，水曹依旧清风扫。",
            "只慙次补较非才，更愿乞灵依此老。",
            "天涯憔悴一诗穷，溪流泯泯山丛丛。",
            "事须登临作酬赏，剩破酒榼官泥红。"
        ],
        "title": "李宰和唐子西芙蓉溪诗索同赋",
        "id": "4565104d-fc10-4f04-a1e4-9f5f46f26c59"
    },
    {
        "author": "程公许",
        "paragraphs": [
            "山林远志久封殖，误随小草辄轻出。",
            "得似干淳太史公，万古不磨董狐笔。",
            "太史龙鹤山中人，翫心竹素如醉醒。",
            "炼师喜为作妙供，灵苗相间丛卉生。",
            "七年飘摇湖海客，生怕鱼鲤腐关膈。",
            "圆规得自太史孙，清苦本来同气质。",
            "十洲地产富琼芝，龙鹤何曾欠蕨薇。",
            "与君约归如有期，跃鲤何用姜芥胹。"
        ],
        "title": "李季实以龙鹤山菜餠见惠长句将之吕兄亦有和章借韵答谢",
        "id": "cf9b9b1d-65e7-4d3e-8f98-052a1667abee"
    },
    {
        "author": "程公许",
        "paragraphs": [
            "流年衮衮滩头浪，萧骚白发三千丈。",
            "人生荣禄底须多，何嗟及矣负米养。",
            "沧溟不禁尾闾泄，养素略窥道家说。",
            "庶几真一复保全，可以众言强分裂。",
            "瀛洲醉挥碧霞杯，集云峰前偶此来。",
            "吏衙凫散铃索静，怪有飞佩锵琼瑰。",
            "紫霄洞经曾熟读，归来烟霞绕冠服。",
            "嵯峨千仞狮子峰，寒栖旋营数间屋。",
            "飚游为我晷刻停，汲泉引满如海鲸。",
            "要学旌阳累功行，不妨天诏迟飞升。",
            "岷峨念归可轻发，枉办青鞋并布袜。",
            "禁闼侯藩信所遭，几曾仰空虚咄咄。",
            "炉薰浪拟叩玄微，何如赵州东院西。",
            "了知此理只么是，亡羊何必惑多蹊。",
            "自心有疑须自断，勿用周遮添著一重案。",
            "炼师炼师为我印证之，六合同风兮九州共贯。"
        ],
        "title": "和钟道士若谷投赠韵",
        "id": "c4ccae19-ca9a-43b2-a12e-93f4b16063bd"
    },
    {
        "author": "程公许",
        "paragraphs": [
            "道人身佩含景苍精龙，洒落不与流俗同。",
            "酒酣兴逸不觉一捧腹，那似义府有刀藏其中。",
            "人间万事谁丑复谁好，儿童何知不必便惊倒。",
            "试问虎溪三士之乐如此不，霜寒夜永勿遣虚觥筹。"
        ],
        "title": "和陆放翁笑诗呈云端子",
        "id": "641e777e-4ac2-4dc2-8007-8db61d4a0c4f"
    },
    {
        "author": "程公许",
        "paragraphs": [
            "玉楼双耸吟肩寒，自孔氏出参玄元。",
            "荒寻得君相指似，清吐对我如澜翻。",
            "归欤金华葺茅屋，间有洞户通麻源。",
            "世尘轇轕勿浪出，执手且须空此尊。"
        ],
        "title": "别云端子和元字韵",
        "id": "bc806959-7291-4958-b700-b72bdee102fc"
    },
    {
        "author": "程公许",
        "paragraphs": [
            "临邛自昔多仙才，鹤鸣神丹夜昭回。",
            "唐鸿都客尤奇俊，飞神碧落超蓬莱。",
            "宋采石战强敌摧，少微褒封自公台。",
            "玄风寥寥閟寒灰，那知轩髯张，心印今复传云来。",
            "儒释老氏鼎立如三才，凡囿形数由剸裁。",
            "授非其人委烟埃，如碧云张亦异哉。",
            "几年愿见心渴梅，吾徒笑我老尚孩。",
            "三生髣髴同侍劫刃台，羊肠百折何独行虺隤。",
            "赤城醮盟三月斋，青云有梯攀崔嵬，星冠禹步旋斗魁。",
            "天门荡荡金碧堆，章函历上九虎开。",
            "津梁爽灵帝所哀，瞬息命令传风雷。",
            "帝宸留侍非不佳，眷此浊海多劫灾。",
            "力扶道法授沉埋，三千功行之积仙可阶。",
            "世人汩没井底蛙，各主其教相觝排。",
            "吾师思以一理该，与我心契无复猜。",
            "何当岁晚弃置尘累，栖巖一龛烟云相与侪。",
            "芝术可庖露可杯，商略道蕴生死裁。",
            "左携羨门安期右洪崖，超尘沙劫驭气凌九垓。"
        ],
        "title": "寄谢碧云张高士",
        "id": "b72fa0f5-57f0-41d1-b948-026612f5d33a"
    },
    {
        "author": "程公许",
        "paragraphs": [
            "豆笾列炙凌丘垤，有酒如渑旨且洌。",
            "得似年丰世小康，渔樵结社谈蜚屑。",
            "畏途羊肠徧宇县，二十年间行未彻。",
            "忧时无力为支撑，问计商颜未能决。",
            "频年水旱酿灾眚，况复刀兵值空劫。",
            "剜疮补肉不遑恤，椎肤沥髓供一切。",
            "诗歌硕鼠想乐郊，泽自无鱼可堪竭。",
            "何时天狼陨芒焰，尽驱狐兔絷故穴。",
            "危机欲济重坎陷，暴征须戢猛火烈。",
            "所期世路静风尘，甘隠瓜畴耘露瓞。",
            "阿咸年少知激昂，勉法前修立功业。"
        ],
        "title": "和小阮沇感时韵",
        "id": "25c0f846-edba-401c-ad0c-9d83220b8804"
    },
    {
        "author": "程公许",
        "paragraphs": [
            "怀昔三昆皆青春，挥毫翻水惊鬼神。",
            "我方丱角瞠后尘，有如奔林鹿甡甡。",
            "高堂寿朋鬓亸银，时节歌舞彩服新，二十年间存几人。",
            "叔氏终老一葛巾，盆池折花秋中旬。",
            "共房感我双瓜辛，无穷生意根陈陈。",
            "寸卉虽微均我身，壅培涵浸宜及辰。",
            "一气之运屈必伸，子如不信有苍旻。"
        ],
        "title": "先兄叔逢种花盆池秋初开一朵二姪感悼成韵作柏梁体答之",
        "id": "6b47f0d1-7dcd-48e9-9b19-6c8911454c38"
    },
    {
        "author": "程公许",
        "paragraphs": [
            "清羸怯问黄昏月，呵手寒窗寄幽绝。",
            "一枝幽艳枨触人，花与诗人皆本色。",
            "孤山飞鹤舞空去，诗家何曾绝正脉。",
            "经营惨澹空亡奇，不如倚笔珊瑚格。",
            "滕六冬来偏放惰，暖日暄风浑坼破。",
            "便拟飞章上诉天，怕主林神合连坐。",
            "我昔与梅同谪堕，随分世尘聊赎过。",
            "薰天肉食休问渠，万古清芬首阳饿。"
        ],
        "title": "一冬无雪和陆放翁梅诗陆句豪夸余句清苦要自不失梅兄本分家风也",
        "id": "67f698cb-6441-4762-acc7-f2e28e573505"
    },
    {
        "author": "程公许",
        "paragraphs": [
            "好山意度如高人，偃蹇那肯来朱门。",
            "青油幕中盛快士，爱山惟恐不能致。",
            "昭亭东望天一涯，武担亦复归迟迟。",
            "开窗延得竹君瘦，借竹为媒来石友。",
            "烟云吐吞一席间，瓦盆取月湖海宽。",
            "羽书撤警文书省，一炷水沉销日永。",
            "不嗔邻客唤门频，支颐对翫玉嶙峋。",
            "平生我亦烟霞痼，强拟为君援笔赋。",
            "破除几许白云腴，肠枯搜搅一句无。",
            "昨宵梦怕大刀折，诗债未偿宁许别。",
            "从君差乐休念归，賸借前箸裨筹帷。",
            "主公威声劘敌垒，旆旌行拂终南翠。",
            "若携诸吏上峥嵘，容我后乘陪载赓。"
        ],
        "title": "制幕孙君即益昌舍馆叠石栽竹于盆池索赋",
        "id": "4765e96a-b926-4407-b01f-9327f85230c8"
    },
    {
        "author": "程公许",
        "paragraphs": [
            "东郭沧江市桥柳，邂逅论心成二友。",
            "仙曹如水往复来，永昼论文间巵酒。",
            "十五年间如掣电，屋梁落月几回首。",
            "爱君冲静天机深，玉雪照我惊老丑。",
            "宝屏两月同舍馆，青眼相看祇如旧。",
            "秋风一鹗空百鸷，四海知心悦斋老。",
            "鹊声查查客当还，鹤发倚门春一笑。",
            "荣途埃𡏖倦驰骛，圣域工夫窥窔奥。",
            "拏云岂无九霄志，缓辔徐驱千里道。",
            "平生我亦重择交，与君同盟期耐久。",
            "纷纭归梦促严装，黯淡羁情更分手。",
            "旭川夙擅溪壑胜，雌堂况得文章守。",
            "赢粮宁惮两日程，龙洞烟霞共幽讨。"
        ],
        "title": "别冯伯昭新班归三荣末句乞呈似使君王万里年兄",
        "id": "96f4f9c0-5260-4904-afd5-0b52a38b5d46"
    },
    {
        "author": "程公许",
        "paragraphs": [
            "博陵先生天下士，圭瓒鼎彝宗庙器。",
            "驾风阊阖驻参旗，要与疲氓起憔悴。",
            "同来谁是俭府僚，一朶庾莲吐秋水。",
            "义以取人道自任，河阳主宾信奇伟。",
            "谁云风月立分鼎，待借前筹答知己。",
            "峨岷其下十六城，鲂鱼鱍鱍更赪尾。",
            "情伤涸辙转清波，陡觉濠梁复生意。",
            "井梧幕府省文书，雪界松围绝烟燧。",
            "余事何妨笔墨工，浣谿新沐烟云腻。",
            "老翁补处待公续，燕外鸥边尽吟思。",
            "主公伫还丹地峻，携上峥嵘去天咫。",
            "社樗愧我本亡奇，冷落官曹穷五技。",
            "何阶方便来相招，醪醴一朝飨厚味。",
            "燕台𡽱嶪万金黄，岂意谦勤从隗始。",
            "眇然人物索扶持，勿惜拔茅多引类。",
            "君不见璇杓一夜摇天东，人间万物皆春风。"
        ],
        "title": "投赠洪倅司令舜俞",
        "id": "ecc574c2-e904-4d29-9bfa-a96032228382"
    },
    {
        "author": "程公许",
        "paragraphs": [
            "虎头一生信痴绝，虚名误人可多窃。",
            "萧踈白发宁可贷，流浪红尘几时歇。",
            "三神山夐隔嚣纷，众君子聚莹冰雪。",
            "麈犀时接宝唾香，玄关要待玉{𥫗氐}掣。",
            "缅怀元祐载赓唱，谁为崇丘补亡缺。",
            "直庐竹帛不停披，酺池斋盂宁浪出。",
            "故都何在渺烟埃，湖山也自佳风月。",
            "拟结齐盟修故事，莫向深杯辞百罚。",
            "烝哉与我心事同，诗来可作成规揭。",
            "甚慙老丑强涂抹，得与婵娟夸二八。",
            "静思世故殊未艾，澒洞忧端不可掇。",
            "由来馆殿育英髦，期为朝家效丝发。",
            "不然坐费玉帛招，奚异信手沙土撮。",
            "天阍何曾九关隔，愚虑或补万分一。",
            "诸君信是廊庙具，老我已愧瓶罂溢。",
            "惊看淋漓洒巨轴，岂比呻吟点枯笔。",
            "吾侪立名要不朽，荣禄过眼才一瞥。",
            "从今朝谒得休暇，勿使文会多间阔。",
            "摩挲尊罍品书画，上下古今商得失。",
            "乞归早得隠林巖，夸与渔樵旧人说。"
        ],
        "title": "和谢孟彝祕丞馆中书怀",
        "id": "d7dd6f45-04b6-47c2-930b-e840fa306764"
    },
    {
        "author": "程公许",
        "paragraphs": [
            "春风满城开笑颜，使君明当出游山。",
            "东州山川北佳丽，凌云耀日季孟间。",
            "紫丝步障元不要，飞槛层栏一凭眺。",
            "岁丰民乐征调宽，挟四老仙共舒啸。",
            "使君吟肩李杜齐，落笔便觉三山低。",
            "招来倦客同赓载，韵险令我窘见挤。",
            "烟霞风月无疆界，不忧寒具油侵坏。",
            "寄谢摩诘休苦心，使君诗是有声画。"
        ],
        "title": "和使君王子坚游邓氏天开图画韵",
        "id": "3bf8f1c9-0f96-42f0-9583-96eb3e6b7dab"
    },
    {
        "author": "程公许",
        "paragraphs": [
            "君不见温公崇福十五年，上下千载书法严。",
            "又不见蜀公静退不待耄，钟律制成天一笑。",
            "乐则行之忧则违，出处无非圣之时。",
            "一朝都人拥马首，留相天子不得辞。",
            "颍昌胡为屹不动，各以就去揭榘仪。",
            "悦斋先生天下士，琬琰琮璜国镇瑞。",
            "盛名姱节耀古今，岁晚松阶犹候对。",
            "时台剧谈锯蜚屑，志堂析疑{𥫗氐}启钥。",
            "夜归风雨一龛灯，目电窥书光烁烁。",
            "禹贡山川如指掌，漆园之解无郭象。",
            "更将次五订箕畴，不妨后觉勤钻仰。",
            "年来岷峨殊怆悽，公与洁斋名德齐。",
            "长庚磊磊配晓月，士有司命国蔡蓍。",
            "卧架诗书差足乐，凭高忍见楚氛恶。",
            "岂不望公勇拂衣，正恐百姓须公活。",
            "愿公相业追元祐，以一至诚服雄狡。",
            "愿公眉寿如东轩，黄发皤皤国元老。",
            "云蒸雨族霈作霖，贤以类聚治乃兴。",
            "卷舒在公亦何心，四海矫首西山岑。",
            "薰风自南一披襟，起舞称寿千黄金。",
            "洗耳五絃虞氏琴，为公缓轸歌嗣音。"
        ],
        "title": "寿悦斋李先生",
        "id": "c270b44d-6415-4c3d-af4d-8e3f4937e97f"
    },
    {
        "author": "程公许",
        "paragraphs": [
            "正阳用事月初吉，骑鲸之孙生此日。",
            "滴露能将三画吞，积风少忍六月息。",
            "平生最耐反复看，其文炳彪心地直。",
            "骨肉十年长眼青，今年差觉丛谈密。",
            "一尊称处薰风晓，红药丫头香露湿。",
            "谁令绝艳殿光景，羣葩敛避表独立。",
            "洗尽人间丹粉妍，倾国倾城须正色。",
            "文章瑞世宁论晚，时来造物能借力。",
            "为君折花起长歌，请君满引无余沥。",
            "丹霄一武不难梯，更看飞阶弄吟笔。"
        ],
        "title": "寿李子先",
        "id": "3ef54def-b16f-4d9b-bafe-1ce52060fcce"
    },
    {
        "author": "程公许",
        "paragraphs": [
            "吾宗谱牒祖通义，蝉联到公十五世。",
            "五派之分同一源，如木有本瓜有蔕。",
            "公家门户最赫奕，簪绂相承真鲜俪。",
            "堂堂铁面渠州牧，能以方寸永来裔。",
            "用之不尽地自宽，信有诗书为可继。",
            "龙驹堕地汗流赭，修途万里自迢递。",
            "箭锋巧中由基的，桂香悭与春官第。",
            "谁知风雨短檠灯，惯作儒生穷活计。",
            "彤檐问俗历三州，和平敛退锋芒锐。",
            "羹藜任笑庖烟冷，嚼蜡倦亲歌舌脆。",
            "似闻皇华催遣送，斗城未必能留滞。",
            "广平传绪五百年，凛凛千钧若旒缀。",
            "藉公一力为挽回，澡刷家声旧芳桂。",
            "平生况耐反覆看，穮蔉悬知多敛穧。",
            "鼎来富贵正黑头，粲粲芝兰满庭砌。",
            "周盟有幸联肺腑，鲁泮居然觉疣赘。",
            "所愿宗风振寂寥，敢将末路窃声势。",
            "雾雨濛濛梅子黄，廉泉堂上薰风细。",
            "千金称寿意何如，自倚情亲为新制。"
        ],
        "title": "寿廷迈叔祖",
        "id": "f34c386b-1888-4d8b-81e7-a4354c91f88a"
    },
    {
        "author": "程公许",
        "paragraphs": [
            "金华仙人紫绮裘，朝戏三山暮十洲。",
            "偶经剑浦弭节留，浪花喷雪跃两虬。",
            "海若禠气冯夷愁，精英为公一日收。",
            "义理之窟探鲁邹，词章之工迫韩欧。",
            "荣途砥平不停辀，盛名何自彻冕旒。",
            "粉省赐香馥衣裯，万里持节宽顾忧。",
            "更烦幕府开碧油，文书堆案如陵丘。",
            "焦心靡惮勤咨诹，宾朋遝进奚所求。",
            "否臧吾岂无阳秋，吏奸胆破民病瘳。",
            "肯綮可见才刃优，孰知学富用力周，取之不穷茧丝抽。",
            "宝书移监交置邮，斗水那能局吞舟。",
            "事机鼎来宁易投，紫清侧席渴告犹。",
            "东风破冷初和柔，皇览揆度当孟陬。",
            "矞云我亦分余庥，无阶称寿𣂏玉瓯。",
            "眼明西南百尺楼，绣天锦地十六州。",
            "雅拜何以祈宠休，早征环召飞鹄头。",
            "颍川归趣鼎铉调，伟业定自追前修。",
            "承家有子文炳彪，灯灯之传天与谋。",
            "殿前峩冠进鸿畴，杏园亦复联俊游。",
            "斯文寿脉江汉流，何羨韦平世通侯。"
        ],
        "title": "寿漕使者权帅黄大监",
        "id": "103946f6-2e93-41f0-972c-a7ab6e605c12"
    },
    {
        "author": "程公许",
        "paragraphs": [
            "流膏千里喧笑声，祥心万丈南极星。",
            "祈年未了香火债，馔客肯污刀镬腥。",
            "此心与民同疴痒，出令可忍奔风霆。",
            "仙人飞来丹枫阙，俗眼诧见白鹤翎。",
            "蚁封萦策屈良御，牛軱辍刃烦庖丁。",
            "立谈千仗环铁瓮，倾耳千行颁紫冥。",
            "雅知方寸厚培殖，未觉双鬓轻飘零。",
            "马蹄去踏东华尘，猿吟恐辜北山灵。",
            "賸将石田沃雨露，更为嘉谷除蟊螟。",
            "寥寥宗风特扶起，恳恳善颂何丁宁。",
            "长生祕箓启云笈，紫府丹台元不扃。"
        ],
        "title": "寿程使君和获白鴈诗韵",
        "id": "c780dbbb-6742-430c-9fef-8638d4d14112"
    },
    {
        "author": "程公许",
        "paragraphs": [
            "秋云阴阴压边城，秋风飒飒飞边尘。",
            "淮堧夕烽连岘首，往来羽檄无时停。",
            "那知筹边楼上一长啸，环六十郡皆阳春。",
            "老翁哺儿夸说尹，连年我仓歌既盈。",
            "皇明如在殿西角，恩许借留为福星。",
            "六弧标庆当揆度，载途鼎沸歌谣声。",
            "请公细酌成都酒，拄笏看度西山云。",
            "只将祭酒瞪目意，坐镇坤轴如砥平。",
            "可怜儿辈见坎井，孰知我公身远万里心朝廷。",
            "天生人物关运数，岂为尔较山重轻。",
            "浙江时巡今四叶，上流地险如建瓴。",
            "强敌逆天天久厌，力困尚逞牙距狞。",
            "胆折栈云不敢向，介胄酣眠宵彻明。",
            "雅知折冲妙方略，胸中历历不啻风雪身经行。",
            "我闻四海如一体，手足虽异脉络元相亲。",
            "痒疴何适不关我，仁者顷刻安得宁。",
            "吾皇盛德尧舜主，包瑕匿垢韬厥灵。",
            "一朝震怒诏薄伐，天戈所指壶浆迎。",
            "西南倚公九鼎重，草木亦自知威名。",
            "宝书斑斓真学士，阵图指授诸将军。",
            "频来宠光对赫奕，富有学问规经纶。",
            "蜀才自昔比齐鲁，公既崇学扬其文。",
            "更须度外广物色，声病未可拘豪英。",
            "蜀民生理日艰急，公既减贱矜其贫。",
            "张弓何时可复弛，一分可宽宽一分。",
            "蜀边储峙仅虚籍，公既檄吏探其囷。",
            "餽粮千里忧不继，渭上可无人杂耕。",
            "蜀兵十万今有几，公既选练蒐其精。",
            "将骄易置端在我，尾大安得平如衡。",
            "公心浑如古井水，沄沄外物何关情。",
            "公才信是涧壑松，大厦安乐扶其倾。",
            "勿谓蜀汉弹丸土，酂侯用之开西京。",
            "间关武侯亦良苦，千古大分垂丹青。",
            "愿公为国一引手，饥食渴饮心经营。",
            "从前规模会展拓，盖世事业看峥嵘。",
            "旆旌扬风出子午，笳鼓动地超三秦。",
            "毋使酂侯武侯得专美，蜀山岂无齐天之石可磨亦可铭。",
            "少徐带砺河山盟，命圭相印酬元勋，胙土奕叶疏恩荣。",
            "却归麻坛之山命仙侣，脯麟酌醴一曲歌长生。"
        ],
        "title": "寿制使董侍郎",
        "id": "e5a0f050-9253-42a7-8798-772c85c47fdb"
    },
    {
        "author": "程公许",
        "paragraphs": [
            "去年拜公北定堂，中秋翫月喧丝簧。",
            "长风趣驾溯江艇，恨不初度𣂏一觞。",
            "转头玉鉴秋又满，北定风景遥相望。",
            "寸心炯炯千里共，欲往从之川路长。",
            "五年为帝屏南服，扫清塞尘为乐乡。",
            "尽捐岁籴为丁壮，米斛二万饶积仓。",
            "民无箕敛士宿饱，一面屹立如金汤。",
            "平安遥夜飞炬火，燕寝永昼凝清香。",
            "雅知烹鲜不可扰，岂无发硎善而藏。",
            "官闲选胜极旷奥，天巧为公时雨旸。",
            "五峰讲席环子佩，北巖布金开道场。",
            "要将名教植根本，参以佛法芟莠稂。",
            "君不见海观烟涛碧万顷，卫公心眼周八荒。",
            "又不见开福浮屠玉千尺，给事愿力同觉皇。",
            "得如我公志淑艾，未许二老相颉颃。",
            "眇然人物殊乏使，鼎来事会那可常。",
            "维北有斗天喉舌，乃作福星私一方。",
            "何不唤归坐巖廊，五色线补舜衣裳。",
            "拓开贤路旧荆棘，勿遣旄头森角芒。",
            "腐儒忧世心慷慨，百未一成鬓苍浪。",
            "公怜不麾客倚墙，肯借齿颊加雌黄。",
            "颂言我岂知己私，民亦劳止须小康。",
            "岐山之颠岂无巢凤凰，何时口衔瑞图飞高冈。",
            "我亦刷翅相从千仞翔，引吭一声鸣朝阳，请赋卷阿之诗之九章。"
        ],
        "title": "寿东师杨尚书",
        "id": "39d2c724-91f8-4881-8b3d-dee66451ff2b"
    },
    {
        "author": "程公许",
        "paragraphs": [
            "君不见唐朝郭元振，退朝愉色奉温凊。",
            "又不见国初王文康，黑头拜相归捧觞。",
            "台衮崇严亲寿考，历数古今良亦少。",
            "而况二老偕耆颐，如二公者那易有。",
            "四窗爽气舒云霞，相业之盛专一家。",
            "父子弟昆踵科级，到公名业尤荣华。",
            "蔡州擒吴抑何壮，开幕江淮护诸将。",
            "手提黄钺却欃枪，即军中册右丞相。",
            "我乘驰驱亦劳止，衮衣趣觐天颜喜。",
            "垂绅列弁竞趋迎，恩遇之隆昔无比。"
        ],
        "title": "寿史丞相",
        "id": "41f59c92-6d74-48d1-bc68-90345614e484"
    },
    {
        "author": "程公许",
        "paragraphs": [
            "字民能使民和悦，儒术信与吏道别。",
            "十年妖祲滓太清，有耳厌听鼙鼓鸣。",
            "创残之余忍椎剥，逃生要不如无生。",
            "愿絜干纲奠坤轴，罢兵宽赋家给足。",
            "圣躬示朴吏廉平，岁岁蚕登牛产犊。",
            "宦情我自春云薄，何日西归田舍乐。"
        ],
        "title": "书怀",
        "id": "df605374-8db6-4a6d-8960-6d562f0b11b5"
    },
    {
        "author": "程公许",
        "paragraphs": [
            "旧闻游监簿，姱节绍熙朝。",
            "有子登台省，危言动冕旒。",
            "不容求外补，亲政复旌招。",
            "四海澄清志，无宁久使轺。"
        ],
        "title": "送游提刑祕阁赴召三首  其一",
        "id": "da5dede6-e129-4439-8e35-f6cbf764908a"
    },
    {
        "author": "程公许",
        "paragraphs": [
            "日驭中天运，冰山失势多。",
            "可能羣枉杜，端藉众贤和。",
            "公去应前席，人言合上坡。",
            "调停前辙误，国事竟如何。"
        ],
        "title": "送游提刑祕阁赴召三首  其二",
        "id": "116523db-7941-4a82-a932-518445b28c00"
    },
    {
        "author": "程公许",
        "paragraphs": [
            "外敌日侵伐，滋为元气伤。",
            "忧心耿不寐，洗耳待封章。",
            "弱植如羁羽，知音念五羊。",
            "因书及疏贱，决起尚榆枋。"
        ],
        "title": "送游提刑祕阁赴召三首  其三",
        "id": "6ef1f913-8bd2-4b03-a80d-d731c00ecaac"
    },
    {
        "author": "程公许",
        "paragraphs": [
            "忆侍西征幕，丛谈夜达晨。",
            "别来青鬓换，喜见紫泥新。",
            "宸极拱朝帻，晓星看蜀珍。",
            "一朝楼五凤，积愤洗峨岷。"
        ],
        "title": "送成都倅黎德升赴召崔侍郎荐士召者五人三首  其一",
        "id": "001b6337-6dfa-439c-923a-a5e6c236b7a5"
    },
    {
        "author": "程公许",
        "paragraphs": [
            "尘暗朔风急，雨淫晨景昏。",
            "忧心长似擣，欲语吐还吞。",
            "持底舒天步，云何塞乱源。",
            "热官饧里鸩，名节贵璵璠。"
        ],
        "title": "送成都倅黎德升赴召崔侍郎荐士召者五人三首  其二",
        "id": "4c836ad1-e230-445f-b150-30e1d2eb6f59"
    },
    {
        "author": "程公许",
        "paragraphs": [
            "已往嗟奚及，方来当若何。",
            "幸无疏药石，庶可起沈疴。",
            "仇伪半卢扁，涤肠须华佗。",
            "康时付公等，随分且絃歌。"
        ],
        "title": "送成都倅黎德升赴召崔侍郎荐士召者五人三首  其三",
        "id": "76f26706-7e8a-4933-ac35-93a637ccf32d"
    },
    {
        "author": "程公许",
        "paragraphs": [
            "斯文天未椓，世复有斯人。",
            "缥帙磨铅旧，泥封染墨新。",
            "词华班马富，道术鲁邹醇。",
            "满腹经纶愿，逢时气益振。"
        ],
        "title": "送别魏校书借参预李先生韵  其一",
        "id": "4b7f644a-1ee5-4d23-984e-975765c48ae5"
    },
    {
        "author": "程公许",
        "paragraphs": [
            "双阙一回首，滞留今十连。",
            "河图元国镇，泗石待宫县。",
            "南纪浪翻雪，北风尘暗天。",
            "经营倚天定，九轨达山川。"
        ],
        "title": "送别魏校书借参预李先生韵  其二",
        "id": "eff2fe64-3e34-46e9-9ae7-982f3615fd4b"
    },
    {
        "author": "程公许",
        "paragraphs": [
            "搔首暮云碧，怀人酒浅斟。",
            "万钟心不动，九鼎力能任。",
            "夜雨青绫直，春风紫禁深。",
            "爱君须引类，一念帝来临。"
        ],
        "title": "送别魏校书借参预李先生韵  其三",
        "id": "8931e366-16ad-4e25-b4b8-f5d382f331c9"
    },
    {
        "author": "程公许",
        "paragraphs": [
            "戎幕接谈笑，荐函联姓名。",
            "自怜风退鹢，快见浪翻鲸。",
            "知己方图任，联镳夐有荣。",
            "明堂足材具，社栎复何营。"
        ],
        "title": "送别长翁制干赴审察  其一",
        "id": "5ff880ca-0ee4-440c-8d87-721abde498bc"
    },
    {
        "author": "程公许",
        "paragraphs": [
            "屯云开宇宙，八表敛风尘。",
            "猎德恢天网，充庭诧蜀珍。",
            "一编元祐学，双阙武林春。",
            "赤汗青丝鞚，修途款问津。"
        ],
        "title": "送别长翁制干赴审察  其二",
        "id": "05d52a5b-4a59-4578-9cca-43400b7bec53"
    },
    {
        "author": "程公许",
        "paragraphs": [
            "机欲审而发，瑟调音自谐。",
            "况思万全计，可畏一毫差。",
            "回斡须羣彦，轮囷叠寸怀。",
            "樵渔暂相狎，鸳鹭岂其侪。"
        ],
        "title": "送别长翁制干赴审察  其三",
        "id": "a2c16a79-4bcf-43f2-8c18-54ac53742d0f"
    },
    {
        "author": "程公许",
        "paragraphs": [
            "练纸密衔袖，宫门报隔班。",
            "衷肠鬰未吐，殿槛可容攀。",
            "巨用须桴栋，旁搜及蒯菅。",
            "对扬当有日，倾尽不须删。"
        ],
        "title": "到阙政府以辟郡未下隔对",
        "id": "b0c15d74-9010-483a-bd8f-a99f981f3990"
    },
    {
        "author": "程公许",
        "paragraphs": [
            "讥征傍南海，何遽别同盟。",
            "漫仕不妨学，能诗新有声。",
            "烟涛千里隔，书剑一航轻。",
            "榘范求诸近，菊坡冰雪清。"
        ],
        "title": "和龚彦质韵送别赵税院",
        "id": "79b2c3b6-3cbd-425d-8c83-a41680106d99"
    },
    {
        "author": "程公许",
        "paragraphs": [
            "远役得佳伴，天涯还掺袪。",
            "忧端今转甚，漫仕意何如。",
            "落笔敏无敌，轩髯豪不除。",
            "市桥春好在，勿共酒杯疏。"
        ],
        "title": "别家仲行得成都尉西归",
        "id": "db0aef94-7d86-41b9-8c97-6e0efa04e7c1"
    },
    {
        "author": "程公许",
        "paragraphs": [
            "唱第八年久，折腰三考书。",
            "上官容我拙，朴学与时疏。",
            "冷落随阳鴈，蹒跚上竹鱼。",
            "平生经世志，穷达岂关渠。"
        ],
        "title": "华阳尉授代喜成二首  其一",
        "id": "6c9e83a3-8f98-4fad-8475-43d94492f87e"
    },
    {
        "author": "程公许",
        "paragraphs": [
            "冉冉岁云暮，齐邱促戍忙。",
            "倦凭南郭几，静寄赞公房。",
            "梦想蚕丝软，涎流蚁杓香。",
            "循陔归洁养，一笑乐哄堂。"
        ],
        "title": "华阳尉授代喜成二首  其二",
        "id": "1b1abb60-6bc0-4dc4-88a6-2700d9ecd7c0"
    },
    {
        "author": "程公许",
        "paragraphs": [
            "亲友远追送，后先还故乡。",
            "殷勤仲光父，嫪恋及江阳。",
            "执手哽无语，修名那易量。",
            "归来训子姪，椿桂会联芳。"
        ],
        "title": "用光弟携儿送至南定",
        "id": "3be3c8af-e2c9-4a09-b5a3-f5f75f0d6fb2"
    },
    {
        "author": "程公许",
        "paragraphs": [
            "为人非外铄，己与物同之。",
            "私欲阴霾蔽，良心日月亏。",
            "若能无窒碍，底用苦思惟。",
            "天理浑然处，吾生自有涯。"
        ],
        "title": "挟文薛君自赋五首克己读书安贫择交训子为题戒其子婿王叔俨万里索和  其一",
        "id": "bda8cfdb-b038-4b33-abca-e25532e83243"
    },
    {
        "author": "程公许",
        "paragraphs": [
            "静得山林趣，闲知日月长。",
            "清风披竹素，小雨润芸香。",
            "外饰谢文绣，饥餐须稻粱。",
            "人生有同嗜，只此绝难忘。"
        ],
        "title": "挟文薛君自赋五首克己读书安贫择交训子为题戒其子婿王叔俨万里索和  其二",
        "id": "47d6e8b2-b49f-425a-aa86-b91146dcbd28"
    },
    {
        "author": "程公许",
        "paragraphs": [
            "赋予有常分，非关智力求。",
            "违行能自信，显晦复何忧。",
            "瓢饮贤颜子，瓜畴隠邵侯。",
            "胸中吉祥宅，何处不天游。"
        ],
        "title": "挟文薛君自赋五首克己读书安贫择交训子为题戒其子婿王叔俨万里索和  其三",
        "id": "6832bea9-e047-4f6c-930b-5049bc5d7457"
    },
    {
        "author": "程公许",
        "paragraphs": [
            "士能知尚友，岂必尽同时。",
            "杂鲍兰胥化，亡羊路或岐。",
            "醴甘知易绝，丝素亦奚悲。",
            "可以交难择，而忘伐木诗。"
        ],
        "title": "挟文薛君自赋五首克己读书安贫择交训子为题戒其子婿王叔俨万里索和  其四",
        "id": "07c23ddf-97b8-4040-8b12-33731305048e"
    },
    {
        "author": "程公许",
        "paragraphs": [
            "万事烟云过，须留尾段看。",
            "芝兰庭砌茂，风雨夜灯寒。",
            "楚泽荷纫绿，燕山桂染丹。",
            "诗书门户壮，何待侈重栾。"
        ],
        "title": "挟文薛君自赋五首克己读书安贫择交训子为题戒其子婿王叔俨万里索和  其五",
        "id": "d0697baf-6621-422e-8b39-6959b01be73c"
    },
    {
        "author": "程公许",
        "paragraphs": [
            "南薰谐玉轸，舜殿载赓歌。",
            "天悯苍生苦，人如安石何。",
            "无心书咄咄，有术办多多。",
            "肯学癯山泽，楸枰诧烂柯。"
        ],
        "title": "寿李悦斋五首和送三荣使君韵  其一",
        "id": "b8b6e1ba-e71e-42d9-901f-0450295b1399"
    },
    {
        "author": "程公许",
        "paragraphs": [
            "宇县风尘暗，军需色目繁。",
            "时机宁我待，心事向谁论。",
            "羶聚螘争慕，泉深骥渴奔。",
            "非公能借箸，猛虱恐徒扪。"
        ],
        "title": "寿李悦斋五首和送三荣使君韵  其二",
        "id": "274c8c61-fa5d-4fbc-870d-a6bdf2682cf5"
    },
    {
        "author": "程公许",
        "paragraphs": [
            "国镇重双璧，宠光均一时。",
            "姱修甘俗忤，忠愤倚天知。",
            "闻道征环急，难忘侧席思。",
            "分明调鼎味，梅熟雨垂垂。"
        ],
        "title": "寿李悦斋五首和送三荣使君韵  其三",
        "id": "8e2df247-00e7-4fe0-88d3-757005e48b76"
    },
    {
        "author": "程公许",
        "paragraphs": [
            "衡泌春无尽，湖天风快哉。",
            "书堂三寿语，仙籍几生来。",
            "一发扶周鼎，千金筑隗台。",
            "人心索调护，根本更须培。"
        ],
        "title": "寿李悦斋五首和送三荣使君韵  其四",
        "id": "8d0bb459-fc6a-4a6a-a747-0c0a2e94d3f8"
    },
    {
        "author": "程公许",
        "paragraphs": [
            "磊磊松椿干，渊渊金石声。",
            "功名宁贳我，富贵本无情。",
            "陛对三千牍，胸奇百万兵。",
            "扶持天意在，容我请长缨。"
        ],
        "title": "寿李悦斋五首和送三荣使君韵  其五",
        "id": "61984b6a-c48c-4197-b58d-44b36b5b2e72"
    },
    {
        "author": "程公许",
        "paragraphs": [
            "上国友多士，三年期一鸣。",
            "艺须专必胜，禄逮养为荣。",
            "门户久灰冷，云霄如砥平。",
            "五豪同著便，一为起家声。"
        ],
        "title": "送道传姪旅中赴省",
        "id": "39a85273-2803-4d09-b54c-79a1f198bc0d"
    },
    {
        "author": "程公许",
        "paragraphs": [
            "久聚未知乐，蹔离能许愁。",
            "清江一轮月，后夜两般秋。",
            "语倦且呼酒，寒侵频索裘。",
            "鼎湖龙去远，忧愤涕滂流。"
        ],
        "title": "参选成都亲友追送月夕饮江上",
        "id": "c4b31d39-7de3-4ccb-96bb-856342fbba60"
    },
    {
        "author": "程公许",
        "paragraphs": [
            "车马红尘里，阅人谁似君。",
            "洚流倾世论，砥柱倚斯文。",
            "籍甚诗书誉，超然利欲醺。",
            "相从期岁晚，兰佩袭芳熏。"
        ],
        "title": "留别李贯之大著二首  其一",
        "id": "dda54c37-ce1d-4edd-8f6e-7e56334155f1"
    },
    {
        "author": "程公许",
        "paragraphs": [
            "二老俱黄发，遥怜望倚门。",
            "凄凉游子意，惭愧主人恩。",
            "酒舫湖光滟，书灯夜雨昏。",
            "三山渺云海，何日听重论。"
        ],
        "title": "留别李贯之大著二首  其二",
        "id": "e4adc5fe-3aac-4402-9940-cf3af170ad17"
    },
    {
        "author": "程公许",
        "paragraphs": [
            "唐人旧题处，那复有江枫。",
            "寺近阖闾国，门当岝崿峰。",
            "清风三宿恋，紫气一尊同。",
            "恨与心知别，烟波千万重。"
        ],
        "title": "枫桥寺侍悦斋先生诲语三日而别",
        "id": "315489cd-5be4-44be-9b0b-7e7b7778f586"
    },
    {
        "author": "程公许",
        "paragraphs": [
            "送客观鱼阁，山光水色中。",
            "最怜秋惨澹，况复雨溟濛。",
            "坐久觉衣薄，杯行到手空。",
            "恨无佳句子，唤醒少陵翁。"
        ],
        "title": "雨中送客观鱼阁",
        "id": "2de811ac-c290-40fc-9c44-d3576b2ea7a0"
    },
    {
        "author": "程公许",
        "paragraphs": [
            "小艇溯洄稳，短蓬兴寝劳。",
            "断崖榕倒影，乱石水翻涛。",
            "过雨山如沐，终风晚更饕。",
            "愁须诗自遣，吟罢转萧骚。"
        ],
        "title": "风雨过南溪",
        "id": "f5a813c5-211f-43ea-9ac7-4ac977be1b6f"
    },
    {
        "author": "程公许",
        "paragraphs": [
            "唤渡三江岸，停车两眼明。",
            "烟涵秋日澹，露洗晓寒轻。",
            "山色晴逾爽，波流怒未平。",
            "诗翁旧游处，有句不堪呈。"
        ],
        "title": "三江晓渡",
        "id": "3bd3ad1b-8668-4038-b8d8-18bd93d52ac0"
    },
    {
        "author": "程公许",
        "paragraphs": [
            "箯舆杭野渡，竹迳绕平畴。",
            "红蓼前宵涨，黄花几日秋。",
            "谈锋蜚屑玉，巖窦答鸣球。",
            "山水饶心赏，能忘恤纬忧。"
        ],
        "title": "陪宪节饭石堂书院渡江游双泉墅即席和韵",
        "id": "7a6662c3-5f28-43f4-b659-989c25d7b670"
    },
    {
        "author": "程公许",
        "paragraphs": [
            "萧寺深居稳，春深殊未知。",
            "偶然成远役，犹幸及芳时。",
            "麦浪含风软，花光眩日迟。",
            "客行无复恨，随处可寻诗。"
        ],
        "title": "仲春八日自成都起程度剑阁",
        "id": "20ec3396-9e15-4a98-9db5-1eccb5b2aaa0"
    },
    {
        "author": "程公许",
        "paragraphs": [
            "云峰环翠幄，洞户閟琼台。",
            "胜处难名状，飞仙此往来。",
            "近应通玉局，远或接蓬莱。",
            "安得一伸臂，乘风遍九垓。"
        ],
        "title": "秉炬游麻仙玉华洞",
        "id": "1f639939-5f3c-4408-ba39-0defc24182b6"
    },
    {
        "author": "程公许",
        "paragraphs": [
            "西爽抗层霄，南墙日见招。",
            "乘春扶鹤驭，披雾过龙桥。",
            "香火祈亲寿，烟霞远俗嚣。",
            "归来索吟稿，起我意逍遥。"
        ],
        "title": "送刘时可县丞奉母游岷山",
        "id": "b2c4a01d-ba44-423c-99d7-2fbb16f2ef28"
    },
    {
        "author": "程公许",
        "paragraphs": [
            "返照中巖渡，峨眉分外清。",
            "一弯新吐月，共我两忘形。",
            "露下沙逾白，宵寒酒易醒。",
            "荻花风索索，拥被不堪听。"
        ],
        "title": "过中巖渡月出峨眉山上",
        "id": "e36fb4ec-69b9-42b9-a6a8-713fdebb8aa8"
    },
    {
        "author": "程公许",
        "paragraphs": [
            "追路归山后，开关唤客眠。",
            "那知言在耳，已作醉逃禅。",
            "急雪浓筛瓦，中宵冷透毡。",
            "清愁分不尽，惜别意凄然。"
        ],
        "title": "山中戏云端子",
        "id": "120b8380-73bd-49fa-a05c-76e2d4194d9b"
    },
    {
        "author": "程公许",
        "paragraphs": [
            "原庙标丹景，神游想岱宗。",
            "宝龛严石像，绀殿锁云峰。",
            "浪说侵疆复，何当检玉封。",
            "天门东北望，漠漠晓烟浓。"
        ],
        "tags": [
            "泰山"
        ],
        "title": "题丹景山",
        "id": "0ec0811c-1e8b-4d75-8898-bd8c0cdc8a67"
    },
    {
        "author": "程公许",
        "paragraphs": [
            "巖际半轮月，神工幻怪奇。",
            "本来无显晦，何自有盈亏。",
            "岚雾凝蟾彩，藤萝影桂枝。",
            "能令万里客，为尔忆峨眉。"
        ],
        "title": "题信州半月巖",
        "id": "43e30116-1e3a-476f-8a9f-22e6095c40be"
    },
    {
        "author": "程公许",
        "paragraphs": [
            "异时闻至德，滴水洗沈冤。",
            "空寂等三世，悟迷同一源。",
            "松杉膏宿雨，楼阁丽朝暾。",
            "犹恨高峰顶，藤萝未得扪。"
        ],
        "title": "炷香至德山",
        "id": "5d9ebe41-9a15-4842-940e-8e5354e9ee01"
    },
    {
        "author": "程公许",
        "paragraphs": [
            "路欲转前岭，僧邀宿化城。",
            "饭抄青{饣卂}软，茶瀹乳花轻。",
            "岚雨侵衣润，松风入夜清。",
            "瓣香宣老塔，坐待日华生。"
        ],
        "title": "自船庄过化城留宿翌旦炷香宣石桥卯塔",
        "id": "97195805-4a61-486e-a41c-4939c8995970"
    },
    {
        "author": "程公许",
        "paragraphs": [
            "一郡最高处，元戎领客游。",
            "云根栖万井，城角带双流。",
            "日薄楼台暝，风悲鼓角秋。",
            "卧龙千古恨，烟霭隔神州。"
        ],
        "title": "侍饮宝子山游忠武侯祠",
        "id": "196baa31-2e98-4299-8eb9-ac12a3dc5b00"
    },
    {
        "author": "程公许",
        "paragraphs": [
            "久客愁多雨，清游喜骤晴。",
            "云蓝犹独踞，玉岭忽双撑。",
            "洞口龙方卧，山腰虎尚狞。",
            "方池竟何在，一水至今清。"
        ],
        "title": "题马溪寺二首  其一",
        "id": "9919c69e-f37a-4f9a-b539-28a07bcec7d3"
    },
    {
        "author": "程公许",
        "paragraphs": [
            "先子旧游此，余时方五龄。",
            "风神见图像，云体想仪刑。",
            "衰发年年白，遥山面面青。",
            "不须论旧事，欲说唤谁听。"
        ],
        "title": "题马溪寺二首  其二",
        "id": "0b6d1a5d-2666-4ee8-a936-1dea1bbb8db9"
    },
    {
        "author": "程公许",
        "paragraphs": [
            "玉笋竞秋爽，翠屏张晓晴。",
            "天开金地胜，鼎峙紫霄撑。",
            "见说禅心静，能调异物狞。",
            "十方芗水海，何处不澄清。"
        ],
        "title": "留题马溪寺二首即用前韵  其一",
        "id": "eed5c0ba-a499-4b27-a5a6-0a82394fd3bb"
    },
    {
        "author": "程公许",
        "paragraphs": [
            "翠珉瞻手泽，六十有余龄。",
            "囊锦传宗旨，锥沙更典刑。",
            "发缘忧世白，眼独为山青。",
            "蕙帐摇归梦，秋猿正可听。"
        ],
        "title": "留题马溪寺二首即用前韵  其二",
        "id": "b0832f04-620c-492d-b754-d840ca59c1bf"
    },
    {
        "author": "程公许",
        "paragraphs": [
            "峻陟龙门路，来参鸡骨师。",
            "楼台春雨霁，鱼鼓午斋时。",
            "倦憩僧留话，荒寻仆惮随。",
            "一筇支野步，且以暮为期。"
        ],
        "title": "香积寺午斋",
        "id": "978f40b6-025f-4dcc-a467-3fcd2ad86f35"
    },
    {
        "author": "程公许",
        "paragraphs": [
            "畴昔交诸季，曾闻说长公。",
            "圣涯探窔奥，词藻亦精工。",
            "偶幸趋征诏，方当顺下风。",
            "飚斿无处问，延伫鬓飞蓬。"
        ],
        "title": "挽桃源使君虞公二首  其一",
        "id": "0f4eb1ef-3b17-42c2-85de-a602f3c21965"
    },
    {
        "author": "程公许",
        "paragraphs": [
            "解印桃源后，卜居梅溆幽。",
            "秉心难偶俗，乐道自忘忧。",
            "故国八千里，妖氛六十州。",
            "公魂如不泯，时作玉芝游。"
        ],
        "title": "挽桃源使君虞公二首  其二",
        "id": "66714c87-99be-4e12-abc0-a58d51335788"
    },
    {
        "author": "程公许",
        "paragraphs": [
            "二老金兰好，诸昆笔砚交。",
            "坐隅亲问字，投分漆如胶。",
            "决眦云间步，惊心水上泡。",
            "屋梁耿残月，含涕祖西郊。"
        ],
        "title": "挽前眉州使君廖子长二首  其一",
        "id": "26e4b83c-5394-422f-97c2-05652b480c7c"
    },
    {
        "author": "程公许",
        "paragraphs": [
            "卧罴花石戍，梦蝶古渝津。",
            "秀子嗣荣禄，诸郎皆聘珍。",
            "笄珈陪墓窆，雾雨暗车尘。",
            "今代谁班范，牵连汉传循。"
        ],
        "title": "挽前眉州使君廖子长二首  其二",
        "id": "1553a129-a5ce-44c7-b519-1b1df15f8625"
    },
    {
        "author": "程公许",
        "paragraphs": [
            "模楷亲前哲，丰姿自轶羣。",
            "回翔垂白发，凌厉即青云。",
            "幕府列功簿，诗书清塞氛。",
            "宝仙催命驾，拱木漫新坟。"
        ],
        "title": "挽永康守成寺簿同年二首  其一",
        "id": "29eae292-d430-4bbf-9cbc-6ad4dec04e07"
    },
    {
        "author": "程公许",
        "paragraphs": [
            "友爱根天性，今人古与俱。",
            "棣华虽殄瘁，玉树更扶疏。",
            "经济终赍恨，循良谁读书。",
            "慈恩共心赏，霜月泪霑裾。"
        ],
        "title": "挽永康守成寺簿同年二首  其二",
        "id": "2c95e574-2bfd-4347-a7b8-e448241c9f32"
    },
    {
        "author": "程公许",
        "paragraphs": [
            "天地英灵气，风云感会期。",
            "龙头推蜀产，骨鲠自天知。",
            "雨露荣三接，江湖滞一麾。",
            "甲兵何日洗，远虑忆蓍龟。"
        ],
        "title": "挽潼帅许侍郎成子三首  其一",
        "id": "cf833b81-4640-492e-aebc-39623736812b"
    },
    {
        "author": "程公许",
        "paragraphs": [
            "正色趋文石，危言竦列绅。",
            "直前香案晓，批敕琐闱春。",
            "天要明堂柱，人间匠石斤。",
            "汲公宁妄发，轩冕付平津。"
        ],
        "title": "挽潼帅许侍郎成子三首  其二",
        "id": "cb2d5ee2-20cf-434e-9477-dcbc03b2908a"
    },
    {
        "author": "程公许",
        "paragraphs": [
            "雪惨龙沙节，春浓豹尾班。",
            "难销方寸赤，不待二毛斑。",
            "力尽三医谒，忧深九虎攀。",
            "丁宁尸谏语，端不愧家山。"
        ],
        "title": "挽潼帅许侍郎成子三首  其三",
        "id": "43d2dec1-8cfe-4657-8e60-a156803a58f8"
    },
    {
        "author": "程公许",
        "paragraphs": [
            "甲子循环六十年，手披新历意茫然。",
            "了知自性觉玄妙，宁与世间寒暑迁。",
            "寡过得如蘧瑗化，诺惺要了瑞巖禅。",
            "故园未卜西归日，遇好溪山且数椽。"
        ],
        "title": "元正书怀",
        "id": "68500868-3cf1-4ef4-ae0e-db4c01b0c537"
    },
    {
        "author": "程公许",
        "paragraphs": [
            "月堕霜空发上亭，土牛今日却鞭春。",
            "六花度腊悭呈瑞，二麦何时饱食新。",
            "四序斡旋均一气，万殊元化托洪钧。",
            "已烦元帅调新律，早愿三边静战尘。"
        ],
        "title": "立春",
        "id": "4e270c14-f326-40d7-9819-755b9aefe1dd"
    },
    {
        "author": "程公许",
        "paragraphs": [
            "东皇弭节未多时，忽作漫空六出飞。",
            "商略田功兴嗣岁，翕张天巧惜阴机。",
            "麦才覆土欣苏醒，梅久烘晴稍发挥。",
            "萧寺掩关终日卧，忍寒不著兽红围。"
        ],
        "title": "正月二十日雪",
        "id": "d18c7f1a-b0f4-4588-a60a-ba18e95e2009"
    },
    {
        "author": "程公许",
        "paragraphs": [
            "意不求全那得毁，本来知足岂须多。",
            "世途何处非乘险，古井如今已不波。",
            "缘督更须师漆吏，乞墦可使愧邹轲。",
            "君看野马难羁束，宁羨天街想玉珂。"
        ],
        "title": "正月念三日以南床劾论去国憩浄慈客馆苏税院惠二诗和韵  其一",
        "id": "f816a9aa-f09b-4eba-88b7-c02385233179"
    },
    {
        "author": "程公许",
        "paragraphs": [
            "寄包古刹客过门，煨芋残炉晚未温。",
            "万里风尘迷远望，三峰文献接诸孙。",
            "湖山春动饶佳趣，杖履时来共至言。",
            "一笑老仙堤柳畔，人间谁怨复谁恩。"
        ],
        "title": "正月念三日以南床劾论去国憩浄慈客馆苏税院惠二诗和韵  其二",
        "id": "5f035893-cb6e-4025-b3a3-7326a31857a1"
    },
    {
        "author": "程公许",
        "paragraphs": [
            "蓬莱不肯著痴仙，放去湖山一任颠。",
            "术不竞时甘敛退，僧知同趣喜留连。",
            "春深半地雪盈尺，云破遥林月一弦。",
            "拨尽灰寒吟未稳，不如欹枕惬昏眠。"
        ],
        "title": "仲春再雪与禅衲夜话",
        "id": "543ee8b6-f90c-4ce1-91d7-65ff265e9b78"
    },
    {
        "author": "程公许",
        "paragraphs": [
            "卖饧箫咽纸鸢飞，愁思惊随节物来。",
            "誓墓可能同逸少，操音谁复悯钟仪。",
            "松楸此日空瞻望，桃李当年奉宴嬉。",
            "投老与公同一恨，凄风撩乱我心哀。"
        ],
        "title": "寒食",
        "id": "ee5ca011-17bd-4e81-8959-0f1d7daff165"
    },
    {
        "author": "程公许",
        "paragraphs": [
            "老怯尊前倒玉山，清晨有约夕曛还。",
            "似知是日笙箫沸，趁赏羣芳绮缬班。",
            "细阅余妍能几许，喜因小疾得端闲。",
            "持觞不釂春应笑，若欠题诗亦厚颜。"
        ],
        "title": "清明日郡圃游观者如织余以赵园之约至夕乃还若水赋诗后四日偶因小疾谒告清坐始得奉答",
        "id": "6066eba3-6d9b-4a09-b359-6f0d4af74ad1"
    },
    {
        "author": "程公许",
        "paragraphs": [
            "高人久已悟空花，养就丹田日月华。",
            "方丈有谁来晤语，横枝相对虑无邪。",
            "云开衡岳重回首，雪满柯山迟到家。",
            "乞得归闲来叩户，摘将青子荐流霞。"
        ],
        "title": "三衢道士郑自得即天庆寮舍种梅疏池为小亭扁曰横清有诏住南岳道观复以此扁其亭解官事言归袖诗相访为次韵",
        "id": "7d81a09f-ba8e-4ae1-9853-9201e37bb71a"
    },
    {
        "author": "程公许",
        "paragraphs": [
            "眼明绝艳照凋年，傲雪凌霜分外妍。",
            "鹤顶染砂那得似，犀棱削角自苍然。",
            "若为白瑞三冬里，独抱丹心一节坚。",
            "岁晚须公与商略，尽渠春昼万红嫣。"
        ],
        "title": "和虞使君赋山茶花二首  其一",
        "id": "e5c4d6ac-8880-4a2b-a194-bf3708073863"
    },
    {
        "author": "程公许",
        "paragraphs": [
            "梅花蘸影碧江浔，似怪高人金玉音。",
            "咏絮可怜清寡伴，冠霞来与共论心。",
            "定知句迫琼瑶响，莫惜杯浮琥珀深。",
            "姑射清寒西子醉，一时妩媚索高吟。"
        ],
        "title": "和虞使君赋山茶花二首  其二",
        "id": "a7d7c04b-18c0-47f2-8975-2cfddfd3723e"
    },
    {
        "author": "程公许",
        "paragraphs": [
            "种类山茶花较大，一根恰有两枝开。",
            "铅砂炼熟大还鼎，琥珀琢成双劝杯。",
            "威凤想从丹穴下，飞仙近自赤城来。",
            "便船惟会加培养，寄伴阶庭芍药栽。"
        ],
        "title": "道传山丹一本两花举以见遗夜窗翻书偶见刘潜夫尝赋云偶然避雨过民舍一本山丹恰盛开种久树身樛似盖浇频花面大如杯怪疑朱草非时出惊问红云甚处来可惜书生无事力千金移入画栏栽因借韵同赋一首",
        "id": "fb4a037b-fb13-4a76-824b-5cf2d70e28e0"
    },
    {
        "author": "程公许",
        "paragraphs": [
            "公暇羽衣凭水槛，渐多翠盖倚红粧。",
            "想应三伏怯袢热，待到仲秋吐艳香。",
            "藻涧鱼跳晴景眩，树阴蝉嘒晚风凉。",
            "意行偶与欣佳会，门外催科正自忙。"
        ],
        "title": "仲秋池塘荷盖方密有四五朵花",
        "id": "857f9fff-1b1d-414f-b9a4-71066bec0433"
    },
    {
        "author": "程公许",
        "paragraphs": [
            "东皇张饮锦周遭，华艳偏宜望处高。",
            "结绮楼深迷玉树，销金帐暖醉羊羔。",
            "先驱瑞节眩秾李，近侍舞衫环蒨桃。",
            "乞得巫云来芘护，蜚廉作横未应饕。"
        ],
        "title": "拟玉谿体赋醴泉墅海棠二首  其一",
        "id": "0eff664c-23c2-4d8d-820e-834cd103d31b"
    },
    {
        "author": "程公许",
        "paragraphs": [
            "濯锦波光绕百遭，夜寒秉烛更须高。",
            "恨无丽藻供摛翰，聊复重裘索俊羔。",
            "长笑董仙痴守杏，可怜曼倩坐偷桃。",
            "若教入侍红云殿，应悔从前俗虑饕。"
        ],
        "title": "拟玉谿体赋醴泉墅海棠二首  其二",
        "id": "e675859c-6c8b-4293-a06d-9fc8c81cbf7d"
    },
    {
        "author": "程公许",
        "paragraphs": [
            "画本争如觌面奇，含苞香露已霏霏。",
            "阿娇早合贮金屋，南子似羞褰锦帷。",
            "花信定因寒较晚，赏心何事巧相违。",
            "壁题恨欠江城句，彩笔谁能为发挥。"
        ],
        "title": "昌元郡圃看海棠红苞烂然未有开者问讯以诗",
        "id": "34ea44d1-17e3-4665-941d-3ac89012ebd5"
    },
    {
        "author": "程公许",
        "paragraphs": [
            "穉女春间绕舍嬉，手挑野菜满篮归。",
            "细𣂏碧涧和根煮，旋掬香粳芼糁稀。",
            "久识道腴知隽永，更从禅悦悟精微。",
            "投床忽作还乡梦，雪暖西山笋蕨肥。"
        ],
        "title": "崇女撷菜煮羹",
        "id": "ef98600c-68d4-457d-a3b3-784a9f8e7773"
    },
    {
        "author": "程公许",
        "paragraphs": [
            "飞幰轻舆御暖风，款门何事日憧憧。",
            "芳荣满槛丹青丽，秾秀当轩紫翠重。",
            "石几拜嘉才径尺，云天无际挺孤峰。",
            "更烦指似麻坛路，万壑千巖借一筇。"
        ],
        "title": "督堰至岷下借馆南浦张叔全家临别惠以润石香几一峰挺拔于白云杳霭间殊有远意小诗谢之",
        "id": "06a3706b-d520-47e6-8f71-4dc4f69fddf5"
    },
    {
        "author": "程公许",
        "paragraphs": [
            "鹤书杳杳上巖云，锦里安车忽暮曛。",
            "二陆久当为世瑞，一夔留与护香芸。",
            "中春涧壑晴如暝，亭午松萝气自薰。",
            "倚槛欲歌招隠赋，客尘痼我不成文。"
        ],
        "title": "同家德清侍尚书杨宝学山行先过上巖访家谐季",
        "id": "9c64d025-8976-41df-99ef-cc38f6e5300d"
    },
    {
        "author": "程公许",
        "paragraphs": [
            "幸有安居暂寄包，拙如鸠不费营巢。",
            "日长有井供茶课，客至移床荫树梢。",
            "无事莫将吟思搅，尽闲且把旧书抄。",
            "心知守道惟玄默，不用援毫赋解嘲。"
        ],
        "title": "北新桥借孙氏宅内有井甘寒又有柳阴度夏为宜",
        "id": "bb1834e6-f030-409a-9976-94f62e03581c"
    },
    {
        "author": "程公许",
        "paragraphs": [
            "衔恤三年意绪凋，嘉招为我破无憀。",
            "露秋爽借谈锋利，霜月寒侵酒力消。",
            "心事寂无机事扰，诗情何似道情饶。",
            "平生我亦轻簪绂，安得长年共一瓢。"
        ],
        "title": "樊丈子思以予兄弟三年端居招饮山房为破愁寂赋诗以谢",
        "id": "96fd65c1-3a6b-408a-889c-001fa93928f5"
    },
    {
        "author": "程公许",
        "paragraphs": [
            "物华过眼半黄凋，万窍号风夜栗憀。",
            "一寸古心难石转，三生妄念易冰消。",
            "铅黄汗笔千年梦，白黑文枰几路饶。",
            "勘破古今无一事，省烦更好去风瓢。"
        ],
        "title": "再赋",
        "id": "d729ce93-4031-4eb2-a346-4793a335c1d2"
    },
    {
        "author": "程公许",
        "paragraphs": [
            "荡荡青天隔九门，携孥飘泊此江村。",
            "渔蓑且当青绫被，赐酒何如老瓦盆。",
            "万轴书签须细阅，九还火候要重温。",
            "少陵有句须参透，政藉幽居拙养尊。"
        ],
        "title": "借东溪巷钱庄寓居",
        "id": "649210e5-9fd4-4556-9f49-4216360065d7"
    },
    {
        "author": "程公许",
        "paragraphs": [
            "千年间气落岷峨，惊世声名镇不磨。",
            "吟咏西湖虽有案，经年儋耳却无波。",
            "细看据石横藜坐，想见骑龙跨海过。",
            "山谷老人犹剩语，是非元不到东坡。"
        ],
        "tags": [
            "西湖"
        ],
        "title": "同振之德久分韵赋坐石东坡得坡字",
        "id": "f1bc7f69-cc3f-450b-b8ba-700af48f6efb"
    },
    {
        "author": "程公许",
        "paragraphs": [
            "罢官来就湖州住，为爱双流贯一城。",
            "僦屋本非嫌僻静，开窗正要纳空明。",
            "鱼虾幸可随宜买，饘粥何妨逐渐营。",
            "况有双梅供索笑，昭琴底处有亏成。"
        ],
        "title": "移住西门之溪上",
        "id": "2ee6aaa2-3623-429d-ad01-31ee5e5278ec"
    },
    {
        "author": "程公许",
        "paragraphs": [
            "胜赏几为雨罢休，霁光俄涌屋山头。",
            "松根烟暖留飞屐，蓼岸波寒缓溯舟。",
            "雾敛长江青眼对，雪消远岫翠眉浮。",
            "郊原浩荡春无价，漫索枯肠唱且酬。"
        ],
        "tags": [
            "长江"
        ],
        "title": "雨晴后同兄姪游开元寺一览亭饮道傅书院  其一",
        "id": "5330c488-208f-4c16-9ccd-eeb297782dc9"
    },
    {
        "author": "程公许",
        "paragraphs": [
            "山色撩人共一杯，夜堂浅酌不须催。",
            "醉吟兀兀惊颓玉，睡思齁齁易转雷。",
            "蜡炬烘残三寸焰，水流润浥一炉灰。",
            "西游归趁桃红暖，相约清尊陆续开。"
        ],
        "title": "雨晴后同兄姪游开元寺一览亭饮道傅书院  其二",
        "id": "58708e37-2884-4706-a6e7-ca9306e2955b"
    },
    {
        "author": "程公许",
        "paragraphs": [
            "一棹松江朔雪饕，椒浆曾此酹三高。",
            "远游借与薰风便，伟观还如昔日遭。",
            "唤起玉龙嘘雾雨，饶教彩蜺战云涛。",
            "平生最爱登高赋，盍为丰碑续拟骚。"
        ],
        "title": "三高亭二首  其一",
        "id": "9b4910e9-bb7b-46c9-bb22-2ac94dbf4691"
    },
    {
        "author": "程公许",
        "paragraphs": [
            "水仙要我小迟留，探借五湖风雨秋。",
            "三万顷波融一鉴，八千里客只孤舟。",
            "望迷渔荻荒寒境，思挟琴高汗漫游。",
            "模写自知才未称，天随有集更精搜。"
        ],
        "title": "三高亭二首  其二",
        "id": "666b04f6-a0a2-4b7e-a050-3cf1e05c0bae"
    },
    {
        "author": "程公许",
        "paragraphs": [
            "老怯新秋暑鬰蒸，晚风水槛一披襟。",
            "试教通闸喧雷鼓，何似穿崖响玉琴。",
            "默坐自能醒渴梦，微吟时与和清音。",
            "专城大似专丘壑，不待山行记蔚深。"
        ],
        "title": "避暑锵璆亭",
        "id": "4e10ea26-8696-4b5f-ace3-e1e6dcd5d4d2"
    },
    {
        "author": "程公许",
        "paragraphs": [
            "一封谏疏彻银台，感愤题诗醉墨堆。",
            "唤醒菊边秋寂寞，烂游松下迳萦回。",
            "参军逸韵频欹帽，诗老多情不放杯。",
            "胜日追随容湛辈，从容归骑不须催。"
        ],
        "title": "重阳后一日陪宪节登清音亭饮见易亭即席和韵",
        "id": "619ca192-0ef2-4b30-920a-13cd98a8dde2"
    },
    {
        "author": "程公许",
        "paragraphs": [
            "四望奇观广莫同，瘦藤拄入画图中。",
            "晴烟杳霭景无尽，醉眼糢糊鸢堕空。",
            "邑蕞也曾基相业，井眢谁复现神通。",
            "漫劳二妙相追逐，胜处宜搜未易工。"
        ],
        "title": "煇父道父携酒相伴饮飞赴寺四望亭",
        "id": "a73c2167-86fa-4505-b40c-77329410ceb6"
    },
    {
        "author": "程公许",
        "paragraphs": [
            "束书欲去意迟迟，从此宁无一会期。",
            "客路相逢如宿契，人生难得是闲时。",
            "虚廊过午陪行食，浄院中宵共说诗。",
            "此乐何时仍共赏，底须簪佩侍彤墀。"
        ],
        "title": "移居北新桥彦质惠诗和答  其一",
        "id": "04b64614-e893-49da-abe6-44ac04fc0b8b"
    },
    {
        "author": "程公许",
        "paragraphs": [
            "绣段轻投报苦迟，隔关那复共襟期。",
            "艰虞敢自求安宅，懒慢欣知不入时。",
            "王粲登楼初有赋，杜陵屏迹可无诗。",
            "边声又逐秋风劲，谁有良筹动玉墀。"
        ],
        "title": "移居北新桥彦质惠诗和答  其二",
        "id": "6a3e1629-e3d8-4809-b435-3538a1d7f7cc"
    },
    {
        "author": "程公许",
        "paragraphs": [
            "忆曾款竹憩神舆，赓赋传抄倦小胥。",
            "偶复缘云寻胜践，忽惊响屐慰逃虚。",
            "卜邻也拟营环堵，饱饭何当共趁墟。",
            "浮世升沈何足计，得如一室静翻书。"
        ],
        "title": "计煇父访予上皇山中拉归龙溪款话一夕和前韵相赠仍为赓赋",
        "id": "793e8267-7459-46cd-847d-90e7169ff56c"
    },
    {
        "author": "程公许",
        "paragraphs": [
            "忧端引起鬓丝长，喜报梁州复故疆。",
            "相约杨园舒野步，频呼竹叶沃刚肠。",
            "飕飕翠篠风生槛，滟滟红蕖水满塘。",
            "剩殖芳荣好看客，春风勿吝费除堂。"
        ],
        "title": "子春再约避暑和樊子思韵",
        "id": "726beffa-00a6-4b0d-8118-e9e58dbfe293"
    },
    {
        "author": "程公许",
        "paragraphs": [
            "玉节何如素节高，归来喜气溢东臯。",
            "存耕元自有余地，嘉植何曾生不毛。",
            "采石勋名须世济，陵阳今昔几人豪。",
            "含饴一笑春无价，授简梁园可惮劳。"
        ],
        "title": "张伯修令君赋诗同韵称庆",
        "id": "70250a51-2b23-4c89-897e-ebbbafa13ff9"
    },
    {
        "author": "程公许",
        "paragraphs": [
            "神理之公参造化，简书千古岂虚传。",
            "权衡无意物轻重，水镜何心人丑妍。",
            "天爵一身元不欠，人生万事且随缘。",
            "椒浆跪奠无余祷，拟续离骚愧斐然。"
        ],
        "title": "七曲和魏校书韵",
        "id": "88d1ab75-a9bd-40fa-b56c-4705efd3bb2d"
    },
    {
        "author": "程公许",
        "paragraphs": [
            "防意由来似守城，涧潢洁祀及良辰。",
            "命名犹念记闾史，学道粗知存谷神。",
            "欲诵蓼莪心楚怆，愧投木李句清新。",
            "何当共觅长生诀，去逐商颜四老人。"
        ],
        "title": "揆初之日承父用晦以余前岁登玉华楼翫月借宋青山诗韵赋诗称寿仍和答之并示甥姪",
        "id": "2398a8d9-afee-49ae-bb3c-fa1ac0777c9d"
    },
    {
        "author": "程公许",
        "paragraphs": [
            "不惯参禅不学仙，不婚不宦忽华颠。",
            "前身疑是林和靖，好句多于谢惠连。",
            "投赠颇堪华锦绣，择交当胜佩韦弦。",
            "鸡虫得失何时了，洗耳松风共醉眠。"
        ],
        "title": "和答括苍龚彦质",
        "id": "a501cc08-6605-4f7b-a0b8-cdd29d74d118"
    },
    {
        "author": "程公许",
        "paragraphs": [
            "俚耳惊闻古曲弹，地行元不慕仙官。",
            "方看凤穴将雏上，已悟羊肠涉世难。",
            "蚁梦未酣谁唤醒，鱼游自乐与谁观。",
            "不妨散策三巖路，听彻松风度百滩。"
        ],
        "title": "和楼大参韵赞史伯谦少弼二同年挂冠  其一",
        "id": "4d535952-2beb-4cf9-a586-ae189fb789de"
    },
    {
        "author": "程公许",
        "paragraphs": [
            "琴自无絃不用弹，岁寒姱节傲苍官。",
            "青衫吏隠非吾愿，彩服儿啼畏色难。",
            "三径归寻元约在，万缘回向自心观。",
            "何时款竹云庄去，洗耳香山八节滩。"
        ],
        "title": "和楼大参韵赞史伯谦少弼二同年挂冠  其二",
        "id": "212680d1-d139-4f2c-9886-1f4ddc7c475b"
    },
    {
        "author": "程公许",
        "paragraphs": [
            "地行不必羨飞仙，骧首青云恐疾颠。",
            "但得一廛耕谷口，底须万骑战祁连。",
            "斋房尽日清如水，吾道从来直似絃。",
            "頼有故人供禄米，饱餐赢得枕书眠。"
        ],
        "title": "小诗谢霅川使君帮祠庭薄俸",
        "id": "724c4e23-9cf0-4d91-82f4-585ac51b1cfe"
    },
    {
        "author": "程公许",
        "paragraphs": [
            "去岁枫桥度岁除，寒灯一盏自抄书。",
            "谁知东观归繙史，仍许西垣缀佩琚。",
            "四辟不忧狞虎豹，九成犹恐眩鶢鶋。",
            "彤墀百拜陈金鉴，只愿中兴似国初。"
        ],
        "title": "正旦上寿紫宸微臣以祀太一初献不预赐茶酒退就殿门少歇俟追班拜正旦贺表",
        "id": "595cda08-67b4-401a-a073-d9cba326a912"
    },
    {
        "author": "程公许",
        "paragraphs": [
            "凤衔丹诏纪初元，余恨难忘杞国天。",
            "贤路会当三接昼，宅家可卜中兴年。",
            "出车未可忘多难，覃耜尤须祝大田。",
            "千古逃吴称至德，有周笃庆更绵延。"
        ],
        "title": "元日即事四首  其一",
        "id": "a1685688-e040-414c-9c6b-71da617c2099"
    },
    {
        "author": "程公许",
        "paragraphs": [
            "端居俄换岁华三，荼苦于吾若荠甘。",
            "照影菱花惊雪白，强颜柏叶借春酣。",
            "人间扰扰多岐路，圣世悠悠欠指南。",
            "一穟黄云晴昼永，叩门谁辨与同参。"
        ],
        "title": "元日即事四首  其二",
        "id": "6116d983-16ea-4286-80b8-9632f285fd37"
    },
    {
        "author": "程公许",
        "paragraphs": [
            "憧憧行李不曾休，消遣年华古渡头。",
            "得似青衿专挟册，浪随黄帽熟操舟。",
            "归装趁得椒花颂，洗盏连呼柏叶浮。",
            "容易一年春又换，赏心可欠七年酬。"
        ],
        "title": "元日即事四首  其三",
        "id": "960d141d-e283-423d-9815-de9149111977"
    },
    {
        "author": "程公许",
        "paragraphs": [
            "屠苏最后釂银杯，岁月侵寻老景催。",
            "离坎新工几铢火，干坤生意一声雷。",
            "君亲未报鬓惊雪，名业倘来心欲灰。",
            "一笑山头冰万仞，晓晴还见翠屏开。"
        ],
        "title": "元日即事四首  其四",
        "id": "a00eaafb-151e-40e5-aa47-52e00874f714"
    },
    {
        "author": "程公许",
        "paragraphs": [
            "寸心炯炯水朝东，云绕通明一朶红。",
            "螭籀荐祥天眷顾，鸡竿衔赦日冲融。",
            "遥知万国趋尧彩，可使前旒隔舜瞳。",
            "京阙陵园须汛扫，圣心原不慕边功。"
        ],
        "title": "元正和洪司令纪事二首  其一",
        "id": "7118d667-5cb8-47eb-b8c2-fa55fef3b8c0"
    },
    {
        "author": "程公许",
        "paragraphs": [
            "兔魄乌轮西复东，流光那肯驻颜红。",
            "礼罗君不见温造，志广吾宁如孔融。",
            "难策材驽攀逸武，相期亲寿转方瞳。",
            "飞腾景暮何须问，圣处慙无一发功。"
        ],
        "title": "元正和洪司令纪事二首  其二",
        "id": "10889fc1-1f29-4a24-b9c7-986352b7c87d"
    },
    {
        "author": "程公许",
        "paragraphs": [
            "条风吹转斗杓东，护日祥云一段红。",
            "圣主庆成神玺重，老亲喜动寿杯融。",
            "尘沙自染双蓬鬓，岁月难磨两碧瞳。",
            "斗印垂腰吾分耳，早看儿辈策新功。"
        ],
        "title": "再和前韵",
        "id": "46d91e10-b72e-458e-82b9-25e1070ba2eb"
    },
    {
        "author": "程公许",
        "paragraphs": [
            "久戍兵残将亦骄，幸时轇轕与民仇。",
            "边关撤警久阶厉，甲胄弃残尤误谋。",
            "淮浦方期三就绪，王官忍赋四宜休。",
            "江城永夜欹寒枕，数尽残更有几筹。"
        ],
        "title": "和彦威纪事二首  其一",
        "id": "90363cc9-785f-43e7-a89a-e5f0f8e93fbb"
    },
    {
        "author": "程公许",
        "paragraphs": [
            "民劳无诉卒长征，安得天河洗甲兵。",
            "虎出柙谁当任责，鸟伤弓后可无惊。",
            "峡山风雪清尊共，楚泽云涛去棹轻。",
            "忧国宁忘丝发补，忍随时态慕鲜荣。"
        ],
        "title": "和彦威纪事二首  其二",
        "id": "2c35ced8-839a-48d1-ad7a-691c47444fa4"
    },
    {
        "author": "程公许",
        "paragraphs": [
            "几年豢虎费隄虞，一旦芟夷快决疽。",
            "黼扆可曾轻赫怒，金瓯幸未失枝梧。",
            "戎车喜奏肤公捷，独柳宁烦伛偻诛。",
            "更愿清朝惩往辙，剩须汲直折奸觎。"
        ],
        "title": "闻山东捷报",
        "id": "1f31060a-315e-4c25-bf42-2e4c4424a988"
    },
    {
        "author": "程公许",
        "paragraphs": [
            "十里旌幢转晓风，行营日报捷书同。",
            "悠悠何补青油画，栩栩惊回画角雄。",
            "壮士有怀时拔剑，仁人无策弛张弓。",
            "天机翕辟一翻手，看取桃林骑火红。"
        ],
        "title": "连日得关表捷报闻敌骑无复留境上者志喜成诗",
        "id": "8369fced-9562-4160-91e9-9cf34bfbfbe4"
    },
    {
        "author": "程公许",
        "paragraphs": [
            "龙飞景运诏宾兴，将相之阶自此升。",
            "毛颖铦锋须快战，楮生衷甲作先登。",
            "精思可使文加点，抄写能令价倍增。",
            "努力杀青男子事，功名未尽剡溪藤。"
        ],
        "title": "题卷子会",
        "id": "f7802ddf-2122-4ada-95ed-62268b1323a8"
    },
    {
        "author": "程公许",
        "paragraphs": [
            "吾兄仙去几何年，情未能忘一线传。",
            "相见幽明参勇决，正须行艺两浑全。",
            "世科从此传灯广，亲党同时奏凯旋。",
            "孝友令恭天所祐，修途万里稳加鞭。"
        ],
        "title": "送彦威姪赴类省试",
        "id": "f72d12d8-c151-40c0-b185-0482f9a935a2"
    },
    {
        "author": "程公许",
        "paragraphs": [
            "外祖怜孙肇锡名，琼林宴匝两周星。",
            "果能冠岁露头角，须信故家犹典刑。",
            "笑问两昆眉底白，喜觇二老鬓犹青。",
            "遄飞借与秋风便，侧耳英声骇震霆。"
        ],
        "title": "送句甥持敬赴省试",
        "id": "bd77aaed-9a6b-40cf-ac2a-05f6f7bf9d1c"
    },
    {
        "author": "程公许",
        "paragraphs": [
            "万里岷峨入贡琛，怒风抟上九霄鹏。",
            "人才于国犹元气，天步如今甚薄冰。",
            "家父忧心宜有诵，嗣王求助可无惩。",
            "男儿不朽须名节，黄木之湾又一灯。"
        ],
        "title": "送家朝南征君二首  其一",
        "id": "28a41d58-c462-4574-81b8-e928e0f49c02"
    },
    {
        "author": "程公许",
        "paragraphs": [
            "猎猎霜风不满旗，留连尊酒话襟期。",
            "纷纭世上无穷事，惨淡江头欲别时。",
            "未必交枰无活著，只忧起死欠神医。",
            "疎顽我亦宣州客，倾耳囊封慰所思。"
        ],
        "title": "送家朝南征君二首  其二",
        "id": "070f770a-f32e-468e-8a00-7ce6288063a1"
    },
    {
        "author": "程公许",
        "paragraphs": [
            "蜀庄故里好扬邻，不尽斯文万古存。",
            "汉诏十行衔彩凤，禹门三级跃潜鳞。",
            "倾心射策恩方渥，努力摧坚语忌陈。",
            "一第摘髭容易耳，直须名业任千钧。"
        ],
        "title": "鹿鸣宴贡士",
        "id": "54456561-5a5f-450f-9247-d080cdef4c71"
    },
    {
        "author": "程公许",
        "paragraphs": [
            "九五天临德有元，自应皇化轶羲轩。",
            "囊封何日无忠谏，延策今年许尽言。",
            "端藉多材戡世难，尽销杀气作春温。",
            "万间华屋非难就，杗桷应须妙选抡。"
        ],
        "title": "闻喜宴恭和御制赐进士诗",
        "id": "726604e6-daee-44dd-b5d1-abd254f67ed9"
    },
    {
        "author": "程公许",
        "paragraphs": [
            "行年半百又加三，隔一宵还一岁添。",
            "邱壑甚慙心赏误，轩裳可与道情兼。",
            "酦醅酒熟频𣂏玉，耐冷灯青密下帘。",
            "绝爱缃梅开较晚，雪晴要我日巡簷。"
        ],
        "title": "甲午岁除即事二首初被聘召之命末章感遇述怀  其一",
        "id": "07525dc2-a351-41bf-889d-a42385dc41ec"
    },
    {
        "author": "程公许",
        "paragraphs": [
            "乞州如斗苦难谐，遣戍蓬婆也自佳。",
            "严诏自天疑过误，虚心造物与安排。",
            "轒辒犹未空三辅，鼙鼓何当静两淮。",
            "经世无才羞汲引，寸丹咫尺是尧阶。"
        ],
        "title": "甲午岁除即事二首初被聘召之命末章感遇述怀  其二",
        "id": "36c066af-2885-4bd7-a696-e2ee84dbccfc"
    },
    {
        "author": "程公许",
        "paragraphs": [
            "人间二十八年事，天运盈虚一刹那。",
            "金坞漫忧无处著，冰山想复误人多。",
            "问唐偃月消磨几，奈鲁灵光岌嶪何。",
            "黄道方看升日毂，洗兵马更挽天河。"
        ],
        "title": "阅邸报上临朝召用二三耆德志喜有赋过眉山呈悦斋",
        "id": "dce48aca-b74f-42d9-a747-78afa56d321e"
    },
    {
        "author": "程公许",
        "paragraphs": [
            "竽瑟明知缪所操，才疏分不与时遭。",
            "扶犁轻失田家计，敛版来趋吏部曹。",
            "邂逅功名嫌预借，驰驱州县敢辞劳。",
            "忧时空有峥嵘愤，九钥天关守护牢。"
        ],
        "title": "参选铨曹",
        "id": "7872cefd-fd95-4629-8f5c-0528e119fd76"
    },
    {
        "author": "程公许",
        "paragraphs": [
            "儤直稍宽庚伏暑，传宣来自玉皇家。",
            "冰盘满掬三危露，金榼频𣂏九酝霞。",
            "衙鼓骤惊行抱牍，索铃犹误吏催麻。",
            "叵堪厨酿甜如蜜，漫倚桥栏看水花。"
        ],
        "title": "分直玉堂有怀",
        "id": "178a69de-6f73-4372-a7f6-b9e924370bf1"
    },
    {
        "author": "程公许",
        "paragraphs": [
            "儒习平生祇自酸，可能学古到商盘。",
            "风尘世路知难拗，潢潦词源恐易干。",
            "已愧登瀛联俊彦，那堪上水费嘲弹。",
            "饕荣愧乏经时策，安得军中有范韩。"
        ],
        "title": "和史子修投赠二首韵时被命至玉堂  其一",
        "id": "58ad48a6-8645-44f9-81a2-c1cd2d874273"
    },
    {
        "author": "程公许",
        "paragraphs": [
            "历尽羊肠足力酸，湖山正好暂游盘。",
            "羁愁等是如鸿集，乡信难忘问鹊干。",
            "瓦屋三间非易借，蒯缑长铗莫多弹。",
            "玉川那用轻参尹，沽酒谁为赤令韩。"
        ],
        "title": "和史子修投赠二首韵时被命至玉堂  其二",
        "id": "ebcb280a-7148-499e-997d-7498d06628d2"
    },
    {
        "author": "程公许",
        "paragraphs": [
            "独冷官曹可得禁，近来冷过玉壶冰。",
            "无钱沽酒休烦送，有马知谁许借乘。",
            "罢谒最宜吟惨淡，爱闲赢得睡懵腾。",
            "鸾凰自合翔千仞，谁遣人间罣弋矰。"
        ],
        "title": "直舍纪事二首  其一",
        "id": "12944464-022c-4997-b350-4b8a81f96795"
    },
    {
        "author": "程公许",
        "paragraphs": [
            "岂不怀归畏简书，人生何处不蘧庐。",
            "静看世态冥心久，贪问生涯画计疏。",
            "休作劳神狙赋芧，可同贪啄鸟驯除。",
            "饭疏有味亲长健，此乐千金莫换渠。"
        ],
        "title": "直舍纪事二首  其二",
        "id": "c9c8a328-379b-4750-9369-cfdfa4f8302c"
    },
    {
        "author": "程公许",
        "paragraphs": [
            "湖海飘摇误召环，春风入缀紫宸班。",
            "恭闻聘币及巖穴，不以多材遗蒯菅。",
            "静念升沉皆命分，喜因蹈舞拜天颜。",
            "承明莫作官曹看，汗简须凭直笔删。"
        ],
        "title": "归班之明日以六参入趁起居",
        "id": "4fbae9af-9eee-4a39-af9d-57a199f7e044"
    },
    {
        "author": "程公许",
        "paragraphs": [
            "古锦囊开两轴书，宸奎腾采动山墟。",
            "能令使者分王命，想见中兴似国初。",
            "九鼎可为宗社重，万年谁谓草茅疏。",
            "袭藏何但传家宝，汗简他年或作诸。"
        ],
        "title": "题高庙宸翰",
        "id": "cdf19297-1682-4302-a4fb-3bdb0e080832"
    },
    {
        "author": "程公许",
        "paragraphs": [
            "承明三入笑陈人，药砌翻红又一春。",
            "英毂并驰慙领袖，斐章何自称丝纶。",
            "骏奔数幸天颜近，驽拙难胜宠渥频。",
            "月蠹腐红无以报，囊封敢不罄披陈。"
        ],
        "title": "以西省斋事被差孟夏景灵宫朝饔跪进茶酒斋宿道山",
        "id": "3b7415a5-c35a-4c52-8662-87065b8c24b9"
    },
    {
        "author": "程公许",
        "paragraphs": [
            "年时触热曳长裾，重拜刘公一纸书。",
            "驽驷何堪蒙锦绣，木瓜无复报琼琚。",
            "还因持檄亲犀节，恐趁追锋侍玉除。",
            "九万扶摇鹏运阔，可能倦翮借吹嘘。"
        ],
        "title": "上茶使邹监丞秘阁",
        "id": "ec2138ac-b1ac-4f0a-a901-58c85d03e619"
    },
    {
        "author": "程公许",
        "paragraphs": [
            "一行奎画宠新除，左陛濡毫要直书。",
            "何幸鹓班连省闼，误令鼠璞杂琼琚。",
            "云窗雾阁非官府，璧月珠星近帝居。",
            "二十年前旧骚律，琢磨今乃过黄初。"
        ],
        "title": "西省斋宿陪侍左史曹舍人话旧以除当字赋诗下教和答  其一",
        "id": "32627ef7-1865-451e-a42a-b8b6e9b7322f"
    },
    {
        "author": "程公许",
        "paragraphs": [
            "泼面缁尘不易当，佩兰谁与共祗芳。",
            "迂顽羞问翻阶药，邂逅容分夹案香。",
            "且可埋头繙竹素，底须系肘诧银黄。",
            "看公自致青云上，老我何妨诮斗量。"
        ],
        "title": "西省斋宿陪侍左史曹舍人话旧以除当字赋诗下教和答  其二",
        "id": "fc542c3d-8736-4a5e-a198-3a1cc74fcdd8"
    },
    {
        "author": "程公许",
        "paragraphs": [
            "丝絇趁晓紫宸朝，悯俗超然赋远游。",
            "富贵傥来心止水，隠思不耐鬓先秋。",
            "谁知皓首太玄草，独对青山大白浮。",
            "只恐万牛勤挽致，未须封户橘千头。"
        ],
        "title": "寄呈座主李左史三首  其一",
        "id": "c9efccc7-aa82-44a4-bd73-e0a9970c9343"
    },
    {
        "author": "程公许",
        "paragraphs": [
            "九万云程不作遥，暂教六月息鹏游。",
            "骚情吟彻湖天晓，义胆寒生石剑秋。",
            "想见床头谈屑堕，时浇椀面乳花浮。",
            "云山不隔师墙恋，凭仗缄书乞点头。"
        ],
        "title": "寄呈座主李左史三首  其二",
        "id": "b9e59fde-2570-45d1-b97c-77d2c3eaf2a0"
    },
    {
        "author": "程公许",
        "paragraphs": [
            "世纷枨触不胜忧，尚忆薰风故国游。",
            "惝怳梦回身八翼，凄凉别久日三秋。",
            "愿驰玉轪天津阻，拟问星槎海浪浮。",
            "千载指南先觉在，行迷未远却回头。"
        ],
        "title": "寄呈座主李左史三首  其三",
        "id": "f2a999db-0de2-4948-b9d4-84c91b4268b7"
    },
    {
        "author": "程公许",
        "paragraphs": [
            "驾鹤飞来白玉京，疏髯秀色自仙真。",
            "要看转物天机密，更念居闲学力新。",
            "孔孟以来扶坠绪，羲黄向上属谁人。",
            "雅知仁静宜黄耈，仙谷烟霞不尽春。"
        ],
        "title": "寿杨浩斋二首  其一",
        "id": "e76b7773-4cdf-4cd8-bf8a-09dffb68fc12"
    },
    {
        "author": "程公许",
        "paragraphs": [
            "澒洞风尘涨九垓，万牛何事首空回。",
            "隠思未易甲兵洗，商略须先根本培。",
            "望望玺封颁紫阁，骎骎鼎味熟黄梅。",
            "颂言岂为抠衣旧，黄道方期日月开。"
        ],
        "title": "寿杨浩斋二首  其二",
        "id": "b7cd7157-43fc-42da-b7bc-bc2759249d09"
    },
    {
        "author": "程公许",
        "paragraphs": [
            "伏热翻成十日阴，鬰蒸还复似梅霖。",
            "常疑兵结蚩尤祲，犹喜刑清贯索沈。",
            "借得一窗堆简册，浪凭三尺替山林。",
            "方池不断簷花滴，欹枕中宵响玉琴。"
        ],
        "title": "立秋后阴雨踰旬新拜礼寺司直之除寓大卿厅一窗清邃",
        "id": "dcb99eee-1090-4c16-a6d9-a576bca2ba3d"
    },
    {
        "author": "程公许",
        "paragraphs": [
            "桑林忱祷极焦劳，奉诏宽刑辍省曹。",
            "玉食不怡先损己，璇穹何忍尚屯膏。",
            "运河今乃通车辙，眢井谁能举桔槹。",
            "饱食太仓心自愧，封章不隔九天高。"
        ],
        "title": "夏旱奉诏余杭疏决归上封事",
        "id": "e3a9a39b-5f39-46e5-8c55-2ed61ab4774b"
    },
    {
        "author": "程公许",
        "paragraphs": [
            "未饶风伯怒吹云，且为仙翁荐宝熏。",
            "光夺钟山耕父室，令传古道阿香坟。",
            "流膏泫泫沟塍溢，喜气酣酣曲糵醺。",
            "太守同忧亦同乐，兵厨余沥不难分。"
        ],
        "title": "久旱祷雨罗仙有应使君再赋索和",
        "id": "8629ef21-1b95-4309-8c74-3dabd7e55e49"
    },
    {
        "author": "程公许",
        "paragraphs": [
            "金气胚浑火尚流，亢阳渐已裂龟畴。",
            "沛然一雨酬精祷，暂与羣黎缓隠忧。",
            "千里耕桑犹乐土，三边鼙鼓又防秋。",
            "白头底是宽闲日，款段令人羨少游。"
        ],
        "title": "祷雨有应和郡广文希白韵",
        "id": "ecabe5c7-4416-4341-b41b-4461840d7dcb"
    },
    {
        "author": "程公许",
        "paragraphs": [
            "鹊尾炉香半未灰，古潭瞥地撼风雷。",
            "单车陟降固劳止，万壑喧豗亦壮哉。",
            "高廪正须端策验，应门已报送诗来。",
            "忧时更愿人才富，重与南山咏有台。"
        ],
        "title": "郡以闵雨劳民曹颜若春有祷于仰山塔诚念感格甘泽随应辱教佳制借韵以谢",
        "id": "a9a5d934-4a68-4889-8f52-48406bf818d1"
    },
    {
        "author": "程公许",
        "paragraphs": [
            "灵皇夙嗜祗江山，卜宅烟霞缥缈间。",
            "带水浄涵青黤黮，画屏中嵌玉孱颜。",
            "耽耽洞府自宫阙，袅袅天风来佩环。",
            "一炷炉烟通肸蠁，愿开晴景遍人间。"
        ],
        "title": "题射洪显惠庙",
        "id": "54f39dc4-03a4-41e3-afdf-8f2b84a36054"
    },
    {
        "author": "程公许",
        "paragraphs": [
            "人生出处岂前谋，岁一星周再此游。",
            "世故鼎来忧似海，壮心空在鬓先秋。",
            "戎车拥路抽身去，僧钵分香劝我留。",
            "扰扰战争何日定，从前变灭几浮沤。"
        ],
        "title": "再游凤凰山寺  其一",
        "id": "41902fef-f3f2-484c-bca4-071fde001a8b"
    },
    {
        "author": "程公许",
        "paragraphs": [
            "西康州隔暮云边，风去不来今几年。",
            "神睠此山良有以，客行何恨独潸然。",
            "瑞图那复来阿阁，王泽何当复下泉。",
            "定慧光中祈印证，等慈心与佛齐肩。"
        ],
        "title": "再游凤凰山寺  其二",
        "id": "c0d3fa3a-04a7-4ca9-b334-e86fb26c9102"
    },
    {
        "author": "程公许",
        "paragraphs": [
            "欢谣千里庆西成，小队传呼略按行。",
            "雨足陈根重颖栗，眼明多稼尽坻京。",
            "灵君禅悦屏燔炙，乐岁人和喧送迎。",
            "老守何功享成事，祇凭一念辑和平。"
        ],
        "title": "已尝早稻晚禾得雨亦骤长出城按行阡陌历诸寺而还成七言二章  其一",
        "id": "1d12f054-660e-4759-babb-a43202e4c823"
    },
    {
        "author": "程公许",
        "paragraphs": [
            "稻垅枫林锦缬文，秋郊乐事压芳春。",
            "为山谷访竹尊者，介卫公寻石丈人。",
            "午暑缓觞休北寺，夕曛趣驾度东津。",
            "胜游偶际文书暇，一笑溪山面目亲。"
        ],
        "title": "已尝早稻晚禾得雨亦骤长出城按行阡陌历诸寺而还成七言二章  其二",
        "id": "e145b58d-4da0-4e08-ad71-b74731e41af1"
    },
    {
        "author": "程公许",
        "paragraphs": [
            "羽扇风清夙霭收，元戎邀月上南楼。",
            "卷回天外连宵雨，借与人间一夕秋。",
            "六合扫清知有待，微云点缀故宜休。",
            "阑干直北频搔首，何限关山笛里愁。"
        ],
        "title": "中秋节侍杨尚书待月南楼",
        "id": "8267e317-db7e-437c-bd22-64afbda174a8"
    },
    {
        "author": "程公许",
        "paragraphs": [
            "瘴雨弥旬快作晴，小山香馥晚风清。",
            "高秋幕府闲书檄，落日江山拥旆旌。",
            "形势自应专一面，关河犹未息交枰。",
            "雅知牧御须才望，盍早还朝洗甲兵。"
        ],
        "title": "久雨快晴侍杨尚书燕镇远楼",
        "id": "519a45d0-e418-4104-ba27-11523c0d9cda"
    },
    {
        "author": "程公许",
        "paragraphs": [
            "对床有约二苏公，湖海何曾出处同。",
            "得似公家情缱绻，相看岁晚乐冲融。",
            "宛陵信是佳山水，公馆翛然若翠蓬。",
            "吏散不妨谈陆续，是非马耳射东风。"
        ],
        "title": "和前送吴季永工侍韵二首寄宣城使君吴尚书叔永时季永尚留宣城郡斋  其一",
        "id": "37f861cd-3c71-4163-b515-d73c9b88f246"
    },
    {
        "author": "程公许",
        "paragraphs": [
            "词林巨擘久心降，万斛龙文只手扛。",
            "革履似因求见数，朱衣蹔隔引前双。",
            "明当归辟翘材馆，想未能忘濯锦江。",
            "剩向云间笼白鹤，他年携伴读书窗。"
        ],
        "title": "和前送吴季永工侍韵二首寄宣城使君吴尚书叔永时季永尚留宣城郡斋  其二",
        "id": "8ed1bc63-947b-4e2b-a9ab-4da3cbc781fb"
    },
    {
        "author": "程公许",
        "paragraphs": [
            "集霰才随紫马回，散花天已御风来。",
            "尘寰瞥地开仙境，和气融春入酒杯。",
            "寒沍潜消人物疠，清吟肯傍簿书堆。",
            "南枝陡觉精神别，探借东皇信息催。"
        ],
        "title": "嘉平八日祷雪崇福观集霰随车至晚大雪凡三日广文邵丈志喜赋诗勉和元韵",
        "id": "0888e2ba-e570-4204-92ef-dd6639c87ac7"
    },
    {
        "author": "程公许",
        "paragraphs": [
            "岁除还有岁更新，华发相看手足亲。",
            "千古风流企王谢，两家情味匹朱陈。",
            "缠红饮彻椒觞晓，剪彩欢生绮席春。",
            "瓜葛绸缪宁易有，况兼乐事与良辰。"
        ],
        "title": "除夕立春送姪女归句氏娣家兄弟甥姪皆会席上",
        "id": "1691e186-bb09-4c64-86bb-a82c30ab9fb6"
    },
    {
        "author": "程公许",
        "paragraphs": [
            "驽怯深慙政理愆，骄阳积擅北风权。",
            "青鸾趣驾宾苍皞，白凤先驱从列仙。",
            "坯蛰梦惊离贝阙，裂龟渴饮变琼田。",
            "空餐那有涓埃报，只办炉薰荐洞天。"
        ],
        "title": "祷雪麻仙洞前立春一日湫压县境而雪霰已集连日六花呈瑞以元宵设供权父及士友皆赋诗二首和韵以谢  其一",
        "id": "d0822325-ff99-42aa-8ffe-a4b419cc00b8"
    },
    {
        "author": "程公许",
        "paragraphs": [
            "阳乌且缓浴虞渊，瑞白春花胜腊前。",
            "台笠看人争播种，扶犁撩我梦归田。",
            "千金何术能医国，十雨从今更问天。",
            "暂驻飚游须浄供，元宵未暇宝灯燃。"
        ],
        "title": "祷雪麻仙洞前立春一日湫压县境而雪霰已集连日六花呈瑞以元宵设供权父及士友皆赋诗二首和韵以谢  其二",
        "id": "fbf0860c-59de-47b9-a5c1-ba9e7b254a5d"
    },
    {
        "author": "程公许",
        "paragraphs": [
            "乍听归燕语窗栊，催放莲灯万炬红。",
            "扫尽妖氛春色外，唤回和气雨声中。",
            "时机翻覆须天定，人事扶持愿岁丰。",
            "幕府贤劳愧羣彦，吟诗留俟采民风。"
        ],
        "title": "观壁间郑宣威早春赏杏花之作司令洪丈命余即事用韵  其一",
        "id": "5785625e-f099-4540-80fd-fd1fec87aad9"
    },
    {
        "author": "程公许",
        "paragraphs": [
            "过雨曲尘缲浅绿，倚风绶带娜殷红。",
            "稍知春在酒深处，尤觉日长书课中。",
            "典记误令参邺下，封囊也拟学新丰。",
            "黄云催熟崆峒麦，破敌何须鹤唳风。"
        ],
        "title": "观壁间郑宣威早春赏杏花之作司令洪丈命余即事用韵  其二",
        "id": "4b9cdfe2-2c21-4742-a82f-3972292a8f32"
    },
    {
        "author": "程公许",
        "paragraphs": [
            "星弁荧煌鼎足三，河阳春意十分添。",
            "和衷总是清时瑞，令节应须乐事兼。",
            "山径晚陪琼玉佩，讼堂夜醉水晶帘。",
            "羽书撤警年方熟，賸折梅花插帽簷。"
        ],
        "title": "邑令招讲上元故事与簿尉同赋二首  其一",
        "id": "b379052a-83ae-4bb5-a513-8a0e7aa83406"
    },
    {
        "author": "程公许",
        "paragraphs": [
            "人情悦豫乐音谐，新觉华谯气象佳。",
            "璧月辉辉三夕永，榆星历历九霄排。",
            "笙歌围坐花如海，殽核堆山酒若淮。",
            "富贵方来付公等，五云深处岂无阶。"
        ],
        "title": "邑令招讲上元故事与簿尉同赋二首  其二",
        "id": "907f65a7-d1d7-4d21-85a4-369d5f6c6402"
    },
    {
        "author": "程公许",
        "paragraphs": [
            "红尘难得安栖处，借屋三间委巷深。",
            "地僻喜无车马过，官闲不废简编寻。",
            "傍墙幸有数竿竹，护笋看成满院阴。",
            "须信市朝为大隠，心无事累即山林。"
        ],
        "title": "借寓杨和王府秀芳空屋宽静爽洁意甚乐之",
        "id": "30e4d1ad-85b8-4242-9095-588babf11fb1"
    },
    {
        "author": "程公许",
        "paragraphs": [
            "老于俗嗜异酸咸，枯木无心倚碧巖。",
            "花事因循浑漫与，吟边荒落几曾芟。",
            "似闻公馆小轩辟，遥揖灵峰万石渐。",
            "竹素堆床官事省，燕梁日永语呢喃。"
        ],
        "title": "李德夫司理即永康官居辟小轩赋诗二首求京花和韵遣送  其一",
        "id": "65b08533-caee-4a5a-8204-84ec4e47b786"
    },
    {
        "author": "程公许",
        "paragraphs": [
            "西洛风流压众芳，十分国艳与天香。",
            "护持翠幕千窠锦，羞澁青铜两鬓霜。",
            "不怕眼花疑保福，且将色相问空王。",
            "书窗不要笙歌杂，茗椀相娱味更长。"
        ],
        "title": "李德夫司理即永康官居辟小轩赋诗二首求京花和韵遣送  其二",
        "id": "d31695f7-4e38-484c-8640-391d66b59a66"
    },
    {
        "author": "程公许",
        "paragraphs": [
            "纵壑潜蛟变化秋，岷精表瑞协人谋。",
            "万间指顾璇杓运，千柱穹窿玉斧修。",
            "小试凤楼心匠巧，快看蚁阵战功收。",
            "向来三策天人学，盍为诸生一点头。"
        ],
        "title": "贺府尹董侍郎落成贡院",
        "id": "1881b931-78b8-4134-8a01-65b1d4b93f92"
    },
    {
        "author": "程公许",
        "paragraphs": [
            "百乘去为天下宰，暮年岭瘴隔京都。",
            "君看封禁严边琐，力碎调停此范模。",
            "赤舄傥来金铉贵，青衫依旧纸屏糊。",
            "秦关北望烟云渺，何日重还旧地图。"
        ],
        "title": "广漠亭二首和陈宪益之旧韵  其一",
        "id": "20549491-f103-4976-8433-c97827ee7786"
    },
    {
        "author": "程公许",
        "paragraphs": [
            "万峰银雪排天险，千里封沟辟蜀都。",
            "尽揖渎灵趋几席，始知国相妙规模。",
            "心同典午深衣乐，褊笑荆文纸阁糊。",
            "元祐风流如可问，羣贤登用是良图。"
        ],
        "title": "广漠亭二首和陈宪益之旧韵  其二",
        "id": "41d3f9ec-f561-4a41-8273-c095e0df6d53"
    },
    {
        "author": "程公许",
        "paragraphs": [
            "郭洞春深物象妍，得陪绣斧漾觥船。",
            "连山崷崒檐楹外，六画分明几席前。",
            "记就尽教腾纸价，碑成还恐费松烟。",
            "熟知邱壑饶心赏，正未能忘赋下泉。"
        ],
        "title": "陪宪节饮见易亭及万里楼和韵二首  其一",
        "id": "742d5651-1456-4be8-b22c-41069e045cea"
    },
    {
        "author": "程公许",
        "paragraphs": [
            "天宇修眉分外妍，雷垣波静稳行船。",
            "向来蛟鳄骄无奈，今日凫鹥戏满前。",
            "爽气逼人漙瑞露，醉题眩眼烂非烟。",
            "薄才羞与云龙啜，脱骨端须第一泉。"
        ],
        "title": "陪宪节饮见易亭及万里楼和韵二首  其二",
        "id": "a4a9728b-1a40-4132-9dd2-831749e42f11"
    },
    {
        "author": "程公许",
        "paragraphs": [
            "锦江傲吏真痴绝，公事无多日赋诗。",
            "风月讳人贪捃拾，烟霞痼我费医治。",
            "非关疟鬼工为厉，岂有诗人不耐饥。",
            "三月不曾吟一句，汗颜何以有毛锥。"
        ],
        "title": "余为华阳尉三年事制置使榷牧都漕两使者皆以文字辱知不尽责以吏也既满戍拟濛阳丞归亲旁范使者为改注左绵学官疟病再作未即就戍成二诗呈兄长及诸友  其一",
        "id": "4bdbe499-cbc0-46ac-894f-60680e132298"
    },
    {
        "author": "程公许",
        "paragraphs": [
            "拄笏西山兴已浓，蚌溪邀我采芙蓉。",
            "客游旧有诗盟在，官冷新添野性慵。",
            "世路今方悲梗塞，家山暂许乐从容。",
            "等闲袖手棋枰外，紫电中宵掣剑锋。"
        ],
        "title": "余为华阳尉三年事制置使榷牧都漕两使者皆以文字辱知不尽责以吏也既满戍拟濛阳丞归亲旁范使者为改注左绵学官疟病再作未即就戍成二诗呈兄长及诸友  其二",
        "id": "8065f715-9902-474e-8189-86bf78c91660"
    },
    {
        "author": "程公许",
        "paragraphs": [
            "我生恨不际休嘉，浩荡忧思未有涯。",
            "书剑伴人常作客，氍毹暖梦暂还家。",
            "葭灰渐喜回阳律，麦陇时须润雪花。",
            "休沐许宽书檄绕，静中较似日长些。"
        ],
        "title": "和冯洁己节夜见过二首  其一",
        "id": "d19e96d8-8d93-41f7-aba9-ffaf685b4acd"
    },
    {
        "author": "程公许",
        "paragraphs": [
            "破闷孤斟莫厌深，风筝时为送清音。",
            "平生遇境无余恋，令节因君忽怆心。",
            "梅角吹残愁不寐，柳枝放去杳难寻。",
            "蛾眉列屋功成后，未用凄凉学越吟。"
        ],
        "title": "和冯洁己节夜见过二首  其二",
        "id": "bdac1f99-789d-4a84-bc0b-766fb826aeeb"
    },
    {
        "author": "程公许",
        "paragraphs": [
            "霸气凄凉忆豫州，薜萝掩映小山幽。",
            "不知今古几枰误，空使英雄两泪流。",
            "借问长枪威塞外，何如短棹老沧洲。",
            "临分更隔芙蓉语，投赠慙无玉可舟。"
        ],
        "title": "载酒泛芙蓉溪游富乐伯用再和前韵牵课同作",
        "id": "4429f723-c701-4aa3-a1dd-77c69e417fb5"
    },
    {
        "author": "程公许",
        "paragraphs": [
            "惆怅天涯私自怜，锦囊有句愧重编。",
            "忍心宽作青梅约，眩眼俄惊丹荔燃。",
            "浩荡修途今几驿，纷纭归思日如年。",
            "不因煤颖相料理，何以遣怀风月前。"
        ],
        "title": "江涨有感",
        "id": "cade301d-667b-4306-a98e-d7538891d18c"
    },
    {
        "author": "程公许",
        "paragraphs": [
            "水曹羁我窘于囚，贷与潼江一钓舟。",
            "柂转清滩微觱沸，棹移曲巷且夷犹。",
            "偶因檥岸穿沙径，绝爱寒烟簇晚洲。",
            "明日玉屏重覩面，九歌待续水安流。"
        ],
        "title": "买舟至崖祀陆使君",
        "id": "b774fe78-ee2c-42c0-811e-7fd928d98828"
    },
    {
        "author": "程公许",
        "paragraphs": [
            "借屋三间俯近郊，溪流如练绕兰皋。",
            "聊同彭泽归栽菊，肯向玄都问种桃。",
            "别久心情浑漫浪，相看须发转萧骚。",
            "只因旧学荒尤甚，政藉谈余为栉薅。"
        ],
        "title": "溪亭春日二首  其一",
        "id": "4877d4e8-ad98-4900-a521-480ac0a1ea32"
    },
    {
        "author": "程公许",
        "paragraphs": [
            "极目青天蜀道难，无因长坂得联骖。",
            "思乡浪费肠回九，行世何妨臂折三。",
            "杨柳风微生百媚，棠梨昼永带余酣。",
            "天涯犹頼春娱客，那得邻山寄一庵。"
        ],
        "title": "溪亭春日二首  其二",
        "id": "19d2ba6a-4bf1-49fa-9178-d75d8cefe0f6"
    },
    {
        "author": "程公许",
        "paragraphs": [
            "业识萦牵岂自由，幸逢此劫在儒流。",
            "昏昏心似未磨镜，役役身如不缆舟。",
            "闻道无缘时已晚，养生欠术鬓先秋。",
            "向平可谓真男子，家事无关五岳游。"
        ],
        "title": "丙子寅月九日五鼓梦余忆旧作因用韵",
        "id": "b87ab266-a960-4713-abc0-7a48646422c6"
    },
    {
        "author": "程公许",
        "paragraphs": [
            "万里书来印籀红，慰情何但万金同。",
            "悬丝性命幸存活，扫地生涯甘阨穷。",
            "老去忧心长似醉，秋来衰鬓乱飞蓬。",
            "故园未有西归日，且愿平安信数通。"
        ],
        "title": "立秋后三日得二侄并侄孙家书",
        "id": "4721149f-9c7c-4bd0-8aac-d32e99b0894a"
    },
    {
        "author": "程公许",
        "paragraphs": [
            "倦游何似雁随阳，愁绪知添几线长。",
            "归路驿梅多未破，吟边汀芷蔼余香。",
            "寄声鸥鹭旧同社，可奈鹥凫纷着行。",
            "乞与东风一吹送，偃松犹及共流觞。"
        ],
        "title": "施明可自湘潭还霅川以诗编相示摘其中重阳一篇次韵题似明可",
        "id": "4a7e5965-6838-4a74-9208-bb12c439250f"
    },
    {
        "author": "程公许",
        "paragraphs": [
            "烂漫三年药市游，饥驱忽到字江头。",
            "凄凉风色栏干暮，靉靆晴云䆉䅉秋。",
            "红叶不知人恨远，黄花惯与客供愁。",
            "诸君正尔痴官事，谁共高吟百尺楼。"
        ],
        "title": "重阳即事",
        "id": "a4af376c-a407-46c0-bf46-c3e3cae01d97"
    },
    {
        "author": "程公许",
        "paragraphs": [
            "故山岁岁霜秋杪，手折黄花岸接䍦。",
            "粉蝶笑窥人老大，玉蛆撩动句新奇。",
            "雨荒靖节醉吟处，风乱韩凭飞舞时。",
            "卧展新图续归梦，晚香有味我同谁。"
        ],
        "title": "题秋芳菊蝶图",
        "id": "76fe9960-0e85-446b-8579-da84ef66cca3"
    },
    {
        "author": "程公许",
        "paragraphs": [
            "山路相呼游冶盘，何妨月下更追欢。",
            "情知一夕秋无价，看彻三更酒未阑。",
            "衰鬓侵愁羞自照，回肠索句大应难。",
            "可能散发扁舟去，一到垂虹亭上看。"
        ],
        "title": "子思赋中秋翫月词借韵作诗",
        "id": "ae1c1289-a411-4d71-9315-32ee49326d6c"
    },
    {
        "author": "程公许",
        "paragraphs": [
            "离肠不耐食张梨，并裹橙金遣使赍。",
            "薄馈羞同园吏菜，好词空费外孙虀。",
            "含消汉苑梦频渴，霜落洞庭书续题。",
            "莫遣楚娇多劝饮，怨歌难解太常妻。"
        ],
        "tags": [
            "洞庭湖"
        ],
        "title": "以梨橙寄景韩景韩有诗来谢因和韵奉答",
        "id": "a691c9a7-2b46-435f-bc9f-817b3b88c51a"
    },
    {
        "author": "程公许",
        "paragraphs": [
            "寂寂春愁何许来，诗翁得句凌欧梅。",
            "一百五日火将换，二十四风花递开。",
            "玉垒新诗未题遍，镜山归梦宁须催。",
            "人生田舍差足乐，我亦欲寻桤木栽。"
        ],
        "title": "和洪司令春日客怀二首  其一",
        "id": "15aece36-5918-4af1-8017-e99f06f73122"
    },
    {
        "author": "程公许",
        "paragraphs": [
            "好风排闼锦囊来，咀味真如渴望梅。",
            "樱笋算无多日事，棠梨约有几分开。",
            "社醅熟倩提壶劝，春种忙应布谷催。",
            "早愿时清归亦好，小山幽桂賸须栽。"
        ],
        "title": "和洪司令春日客怀二首  其二",
        "id": "d00641ae-feea-46e0-881f-f953d45e9e67"
    },
    {
        "author": "程公许",
        "paragraphs": [
            "至理玄同孔老瞿，客尘觉似渐消除。",
            "一生嚼蜡有余味，两载离家能几书。",
            "君已灰心参祖意，我犹滞相问童初。",
            "宝巖不作桑间恋，榆馆能来慰索居。"
        ],
        "title": "和可道约同馆于都统衙",
        "id": "8cac21f9-4118-4a94-84be-a47d886b88b8"
    },
    {
        "author": "程公许",
        "paragraphs": [
            "井络西瞻劫火残，天涯执手语含酸。",
            "乡人为把子虚诵，国典能推良吏难。",
            "老我栖迟同燕雀，送君翔翥上鸳鸾。",
            "长风借与还乡便，犹喜白鸥盟未寒。"
        ],
        "title": "谢检阅牟存叟袖启相访",
        "id": "82a86b14-b48a-415b-b400-182a39f5a960"
    },
    {
        "author": "程公许",
        "paragraphs": [
            "斯文宗绪自河南，妙处元非故纸钻。",
            "万里梦归伊阙远，一窗静对玉峰攒。",
            "林深雾豹南山隠，海阔风鹏北溟抟。",
            "刻楮自怜无一补，写心寄与故人看。"
        ],
        "title": "为王山尹子渚赋潜斋末句寄声叶新之",
        "id": "f68a9a88-b46c-4f4a-a8c8-9bfb03f823b0"
    },
    {
        "author": "程公许",
        "paragraphs": [
            "犹子匆匆遽索违，三甥小住未为非。",
            "追随宽作一程计，掺执那知几岁归。",
            "唳鹤警寒排字密，浴鸥嬉暖着羣飞。",
            "物情撩我离情黯，射策催来觐日畿。"
        ],
        "title": "彦尹姪追送至南江",
        "id": "97ac99d9-24da-402b-93ce-3e96e6eb0928"
    },
    {
        "author": "程公许",
        "paragraphs": [
            "天涯一见便绸缪，二十年间诧两优。",
            "不以声名夸众隽，欲将文行辈前修。",
            "怀章趁酌椒觞寿，分幙还寻璧水游。",
            "蜀客念归归路梗，卜邻傥许傍丹丘。"
        ],
        "title": "送叶镇之释褐授信州推官归台州",
        "id": "f07aefdd-ce9b-436e-a444-045126e5ff85"
    },
    {
        "author": "程公许",
        "paragraphs": [
            "三生缘法熟嘉州，乘兴俄成十月留。",
            "山水纵观方得趣，交朋莫逆忽抽头。",
            "淋漓张饮梅花岸，惨淡分携杜若洲。",
            "恨欠白崖陪杖屦，春风和暖及同游。"
        ],
        "title": "别凌云士友",
        "id": "18af9757-0e71-4a2d-9cb0-d687ecb05340"
    },
    {
        "author": "程公许",
        "paragraphs": [
            "舣棹江干得款留，曾将避世与君谋。",
            "谁知事变即勘定，端藉儒先宽顾忧。",
            "分陕续书劳会计，借筹偶暇语绸缪。",
            "分携竟作春风约，梅驿瞻云黯暮愁。"
        ],
        "title": "别谢德芳",
        "id": "0f0b6d46-bdaa-4cb6-8280-33716ed6c707"
    },
    {
        "author": "程公许",
        "paragraphs": [
            "暂来偶作两旬留，下榻惭非孺子俦。",
            "西阁夜阑犹跋烛，北巖晚霁趣归舟。",
            "高城回首烟波暝，短棹支颐水国秋。",
            "岁晚束书岷下去，梁园空复羨枚邹。"
        ],
        "title": "别帅垣登舟溯江",
        "id": "fb53a7bd-b74c-4015-b4d1-3c7572825521"
    },
    {
        "author": "程公许",
        "paragraphs": [
            "尼岭飚游不可期，寥空无路寄幽思。",
            "阶兰竞秀有谁省，贝锦伤谗徒尔为。",
            "默坐勿书殷浩怪，拟骚休作楚臣悲。",
            "君看雪涧凌霄干，长有毵毵绿满枝。"
        ],
        "title": "和乔择善别若水韵",
        "id": "8bc61cf8-a635-442b-9641-899f15b317ae"
    },
    {
        "author": "程公许",
        "paragraphs": [
            "江陵五日恶风雨，知我欲行舒小晴。",
            "渺渺云沙连恨远，冥冥烟树唤愁生。",
            "上牢下牢险入梦，东瀼西瀼诗有声。",
            "同是天涯更分手，销魂风月与谁平。"
        ],
        "title": "沙津连日风雨阻行舟发即晴寄李成之",
        "id": "958241b8-f138-4bef-9f85-9e575a8602f4"
    },
    {
        "author": "程公许",
        "paragraphs": [
            "系船三日风当止，雨欲逗晴云乱飞。",
            "沽酒店家都是薄，买蔬山市晚方归。",
            "客装淹速信难料，友社欢谐知可依。",
            "唤起玄真共心赏，桃花流水鳜鱼肥。"
        ],
        "title": "虚舟相逐至岳阳录示旧日避风诗和韵纪事",
        "id": "0f8287c1-a87a-4c83-92f8-5eda4ed41b4e"
    },
    {
        "author": "程公许",
        "paragraphs": [
            "肃敞芝坛大面峰，拟凭方寸溯璇穹。",
            "夜窗滴尽三更雨，晓雾吹开万壑风。",
            "孤鹤肯来随伴去，十龟相逐赏心同。",
            "未应佳气高台擅，一览西岷面势雄。"
        ],
        "title": "得台檄视堰至上皇设黄箓会亲友自远而至者孙承父表兄用晦弟彦威有年彦尹彦济四姪胜父王甥虚中句甥司马行父宗人季然共十七人次日首途久雨开霁",
        "id": "34d862a1-de2b-4a0d-823d-53e6a537b717"
    },
    {
        "author": "程公许",
        "paragraphs": [
            "屯阴不动紫金盘，三月凄风横作寒。",
            "待旦重衾才得暖，感时对酒祇长叹。",
            "黑云何日三舍避，黄道中天万目看。",
            "不有对床清夜语，客怀何以解忧端。"
        ],
        "title": "成都踰旬阴冷深冬时节借馆超悟得子敬德夫二兄相晤语差慰寂寥",
        "id": "fa0e22b2-a99e-4161-ab58-9cc3cc59f83d"
    },
    {
        "author": "程公许",
        "paragraphs": [
            "竹林挺挺固多贤，子更姱修鼎盛年。",
            "一缕千钧扶世绪，三条八韵压儒先。",
            "辟雍振鹭翔而集，幽谷鸣鶑自此迁。",
            "可但积分縻好爵，事须学识细磨研。"
        ],
        "title": "送道传姪补中国学二首  其一",
        "id": "881c10ed-c6ae-4054-9c3f-9e326c2289d1"
    },
    {
        "author": "程公许",
        "paragraphs": [
            "冰霜一节感亲恩，褒诏东来耀里门。",
            "孝敬自能通造物，否臧勿用较烦言。",
            "灵椿未老须三釜，折桂归来共一尊。",
            "须信倚门朝夕望，未容六馆驻何蕃。"
        ],
        "title": "送道传姪补中国学二首  其二",
        "id": "aef7e264-6444-41f7-9bf6-8ab3f0f79819"
    },
    {
        "author": "程公许",
        "paragraphs": [
            "冠藤衣葛自萧闲，巖壑精神绘画难。",
            "着脚兔庭聊试险，同盟鸥社未应寒。",
            "快晴山色凝朝采，急雨汗流吼夜滩。",
            "近日诗情差觉胜，賸加礲错怕人看。"
        ],
        "title": "余拉威济取山路归家用光独溯江再和见贻仍同赋",
        "id": "38362924-5c30-45f3-abba-afe869bf52ee"
    },
    {
        "author": "程公许",
        "paragraphs": [
            "晴岚暖翠中巖寺，十二年间得再游。",
            "三笋龛深香不散，万松山拥雾难收。",
            "鹫峰付嘱虽常住，雁荡经行岂易求。",
            "欲识老师真面目，白云深处涧泉流。"
        ],
        "title": "游中巖晴烟如春尤觉林壑之胜也",
        "id": "f28ddb94-b91b-4eb3-82a8-8462d5e7c2bf"
    },
    {
        "author": "程公许",
        "paragraphs": [
            "中天台殿倚竛竮，忆昨深登六岁零。",
            "雾锁巖扉须玉钥，云扶革履上青冥。",
            "三峰静对厖眉秀，双璧惊回醉眼醒。",
            "风雨三更龙象集，祖师意旨付谁听。"
        ],
        "title": "陪尚书游中巖夜大风雨尚书及任卿史石泉皆耆年德清谐季并余以晚辈侍",
        "id": "6c85569c-1f00-4c21-8f58-75532ace3976"
    },
    {
        "author": "程公许",
        "paragraphs": [
            "苹浪蹴帆移别浦，笋舆邀我度遥岑。",
            "云开震泽水银溢，风掠洞庭螺翠深。",
            "神井千寻龙起蛰，幽巖四面石成林。",
            "苏仙诗句倪公赋，万古清风僭嗣音。"
        ],
        "tags": [
            "太湖",
            "洞庭湖"
        ],
        "title": "泛舟登弁山祥应宫之绝顶望太湖窥黄龙洞过倪尚书云巖",
        "id": "99e8511f-14d6-40d9-920f-6bc928272bf2"
    },
    {
        "author": "程公许",
        "paragraphs": [
            "去国飘然一障乘，都门祖帐集华簪。",
            "黄梅未雨热如沸，白葛当风凉满襟。",
            "江国颇堪千里寄，蓬山遥想五云深。",
            "论思禁闼须公等，肯念交盟数寄音。"
        ],
        "title": "道山诸丈置酒饮饯秀野园以诗谢别",
        "id": "b5168a1b-eed6-4282-ad0b-d2d859c46186"
    },
    {
        "author": "程公许",
        "paragraphs": [
            "草草盘蔬一酒壶，虎巖小憩转金舆。",
            "静观生物春风里，笑拂诗牌劫火余。",
            "散策松阴寒悄悄，撷香梅迳雪踈踈。",
            "归航未迫西山暮，碧浪湖边看网鱼。"
        ],
        "title": "游道何二山晚饮倪氏玉湖",
        "id": "2710e1a5-f0c3-4239-9e61-cccdbda80241"
    },
    {
        "author": "程公许",
        "paragraphs": [
            "往事空闻传记夸，石矶依旧锁晴霾。",
            "定知贝阙通溟极，谁着丛祠倚断崖。",
            "乞与一帆风借便，应怜万里客伤怀。",
            "文章有体神知否，霞鹜虽工语类俳。"
        ],
        "title": "马当山",
        "id": "82947152-edff-4b42-81c9-5a83dc68e4f3"
    },
    {
        "author": "程公许",
        "paragraphs": [
            "独载诗书趁野航，自怜漂泊度时光。",
            "残年准拟登牛首，连夜匆忙过马当。",
            "古庙荒寒江浸影，断崖悽惨石凝霜。",
            "壮怀未分甘衰老，回首长怀恨更长。"
        ],
        "title": "夜过马当山",
        "id": "42718420-143d-4b49-befe-7dad9d1157c8"
    },
    {
        "author": "程公许",
        "paragraphs": [
            "倚天无数玉巉巖，心觉庐山是雪山。",
            "未暇双林寻净侣，试招五老对苍颜。",
            "远游借问有何好，胜赏何曾容暂闲。",
            "却恨此生云水脚，误随人去踏尘寰。"
        ],
        "tags": [
            "庐山"
        ],
        "title": "庐山雪",
        "id": "ee2df57e-6c30-4a76-baa4-523e6d6c4062"
    },
    {
        "author": "程公许",
        "paragraphs": [
            "馆娃陈迹久蓬蒿，留得苏台数仞高。",
            "隔水云山青断绝，绕城沟荡碧周遭。",
            "遥怜让国清风远，忍见连艘战血鏖。",
            "满目凄凉千古事，长洲仍旧柳如缫。"
        ],
        "title": "姑苏台",
        "id": "e86edb37-1a7b-4941-a431-9cf10ce6eae7"
    },
    {
        "author": "程公许",
        "paragraphs": [
            "入眼江郊杜集中，胜游何必恨匆匆。",
            "糢糊树木丹青古，诘曲汀沙篆籀工。",
            "昏晓之分含一气，干坤底处是全功。",
            "西南佳境冥搜遍，总合亭前立下风。"
        ],
        "title": "绝胜亭",
        "id": "684b2846-70b3-4d6a-975b-f592a958cc5d"
    },
    {
        "author": "程公许",
        "paragraphs": [
            "渔艇闲撑过水东，乱云含雨晚溟濛。",
            "绝怜郊墅依林壑，更拓轩窗贮竹风。",
            "剩与烟波开霭杳，却须菑翳略疎通。",
            "闲居可忍虚吟啸，载酒来时社友同。"
        ],
        "title": "题江东陈氏江亭",
        "id": "45b131c5-81df-49a0-951d-2f3023055eb9"
    },
    {
        "author": "程公许",
        "paragraphs": [
            "万山寂寂巴东县，千古堂堂寇长官。",
            "野水可无诗问讯，秋风长对泪汍澜。",
            "著楼无地尽渠诧，折箠立功非我难。",
            "君看公安一梢竹，向来许国寸心丹。"
        ],
        "title": "题巴东县秋风亭",
        "id": "9a4c23df-355f-4c27-ae2f-d45dbf314cf0"
    },
    {
        "author": "程公许",
        "paragraphs": [
            "晴滩属玉翫烟霏，照眼琅玕碧四围。",
            "堂荫白茅娱子美，江吟净练忆玄晖。",
            "谁家鼓吹观游去，何处笭箵罢钓归。",
            "尚想江南图画里，风帆夜落道人矶。"
        ],
        "title": "同杨景韩饮虞献子江亭用壁间文与可韵",
        "id": "5da1a17b-3936-4faa-884a-317e796832cf"
    },
    {
        "author": "程公许",
        "paragraphs": [
            "征鞍不怕朔风颠，揽尽鱼凫气脉全。",
            "秦岭剑攒青不断，潼江带小碧相连。",
            "五云楼殿元皇宅，一柱西南半壁天。",
            "分职幽明两无愧，玉关快马洗风烟。"
        ],
        "title": "自七曲祠下乘马至上亭二首  其一",
        "id": "d8f1d6ea-64de-41fb-bbd9-1cb0f32bc600"
    },
    {
        "author": "程公许",
        "paragraphs": [
            "仗卫森严九虎关，从前错为敌人宽。",
            "那知黄竹瑶池梦，历尽青天蜀道难。",
            "回首烟尘三辅隔，惊心风雨五更寒。",
            "淋铃一曲上亭驿，好并千秋金镜看。"
        ],
        "title": "自七曲祠下乘马至上亭二首  其二",
        "id": "e5102f91-a6f0-4cb3-9783-d0f38598b1c0"
    },
    {
        "author": "程公许",
        "paragraphs": [
            "千里因人作远游，一番风景酿清秋。",
            "眼明惊羽新埼岸，心折狼烟旧戍楼。",
            "山驿解鞍才晚霁，夜床惊雨滚溪流。",
            "壁间唐律须扬搉，却恨宗风隔果州。"
        ],
        "title": "宿驿亭和前韵末句属可道",
        "id": "da38b3d4-6c34-4111-b62d-b631f5b66fd9"
    },
    {
        "author": "程公许",
        "paragraphs": [
            "玉林散策才亭午，九曲流觞对偃松。",
            "脱尽皮肤见真实，卧看桃李竞丰容。",
            "上方细看锥沙刻，丈室连浇玉乳浓。",
            "蜀客相逢天万里，不妨暖酌小玲珑。"
        ],
        "title": "游玉林午饭九曲池观偃松过法华院至上方观东坡题柱晚至沈氏小玲珑施兄携酒来会施本成都人侨居湖三世矣",
        "id": "96ce4801-eb30-489a-a8fc-840afc1e9437"
    },
    {
        "author": "程公许",
        "paragraphs": [
            "壮心低剑类龟藏，北度关山稍激昂。",
            "谁遣五丁通蜀险，擘开双剑倚天长。",
            "山川岂为奸雄误，形势终归道德强。",
            "输与云游痴宝志，巖前冷看几兴亡。"
        ],
        "title": "剑门",
        "id": "b87f678e-9fd4-449c-aeec-1add4b29a27a"
    },
    {
        "author": "程公许",
        "paragraphs": [
            "涨绿平堤万里桥，安舆欲去此迟留。",
            "了知薪尽无余火，犹复情痴认刻舟。",
            "终古不磨方寸恨，深恩未有一分酬。",
            "回头菽水中年乐，拥袂汍澜涕莫收。"
        ],
        "title": "过万里桥辛巳春仲二十五日送别先君于此俛仰四年不胜感怆",
        "id": "f35f1bd0-2c25-4aa0-b38d-03c459e2db6c"
    },
    {
        "author": "程公许",
        "paragraphs": [
            "霁云破晓涌金盘，夙驾驰驱万古安。",
            "云盖展开山色润，罗纹蹙动水光寒。",
            "周遭曲港柳彫碧，点缀遥林枫渥丹。",
            "游子莫夸工觅句，竟输老衲一蒲团。"
        ],
        "title": "晓过罗江县",
        "id": "04149fc5-82ff-47f1-800e-773b10c23fef"
    },
    {
        "author": "程公许",
        "paragraphs": [
            "平生不踏东川路，乘兴春风烂漫游。",
            "文冢姓名悬日月，书堂冤愤惨林丘。",
            "欲呼千载醉魂起，那复少陵诗句遒。",
            "啼鸟不知人意绪，弄晴刚自说春愁。"
        ],
        "title": "东川怀古",
        "id": "6fe1ef81-1fd2-42e6-8190-56749fece4b0"
    },
    {
        "author": "程公许",
        "paragraphs": [
            "南定楼西径女墙，等闲杰观借相羊。",
            "山连六诏夐深阻，城挟三江交淼茫。",
            "薄晚渡船人意急，清秋倚槛客情荒。",
            "干坤杀气凄凉甚，浮海吾宁逐磬襄。"
        ],
        "title": "步自南定楼至海观",
        "id": "6b9c030a-7cae-48ca-b08b-a4e0c59e3456"
    },
    {
        "author": "程公许",
        "paragraphs": [
            "浙岸携觞差一日，秋风吹爽轶层霄。",
            "怒涛奋击三千里，壮观元同十八潮。",
            "蓬阆何曾云海隔，偓佺未散玉京潮。",
            "琴高背稳容追逐，借与天风递玉箫。"
        ],
        "tags": [
            "钱塘江"
        ],
        "title": "浙江观潮",
        "id": "dda6dd55-841e-4a8d-a628-1673d4847c42"
    },
    {
        "author": "程公许",
        "paragraphs": [
            "喔喔晨鸡唤出城，篮舆兀睡忽天明。",
            "偶因半路松招客，始觉空山雨未晴。",
            "蘸水一梢偏韵胜，搀空万壑自天成。",
            "奉祠犹得搜奇观，始信容台职最清。"
        ],
        "title": "十日祭先农拂晓过刘寺",
        "id": "293fcd40-5d3d-4791-ab9b-1c77223133fb"
    },
    {
        "author": "程公许",
        "paragraphs": [
            "六百年前事异哉，二龙委骨致瓌材。",
            "虽然悬谶识兴废，要以无心为去来。",
            "寺里塔模天竺样，门前柏是圣师栽。",
            "若将鴈岭较喧寂，寂定光中定一咍。"
        ],
        "title": "绵竹大中祥符寺通悟圣师所创寺前老柏系师手植因赋此",
        "id": "73a55920-2536-4084-af36-a742012fb8ed"
    },
    {
        "author": "程公许",
        "paragraphs": [
            "忍泪淋泠过上亭，柳池泂酌重消魂。",
            "脱身蜀道千山险，屈指开元几叶孙。",
            "鸩毒由来藏袵席，疮痍未易补干坤。",
            "行人但赏三泉冷，兴替相寻可复论。"
        ],
        "title": "赋柳池寺护国灵泉",
        "id": "a1e3a1cb-623a-4f9e-823f-d64a0aeee713"
    },
    {
        "author": "程公许",
        "paragraphs": [
            "华鲸吼粥月朦胧，满意枝筇落手中。",
            "金碧三分灵鹫岭，烟云高峙补陀峰。",
            "一贫未办庄严供，九品坚持忆念功。",
            "欲问耳根参透处，晓寒山静数声钟。"
        ],
        "title": "借宿灵隠翌旦晓粥后步游上竺",
        "id": "496f6e0d-8a7d-4f4a-8670-eb396cb51294"
    },
    {
        "author": "程公许",
        "paragraphs": [
            "息台山上最高峰，异事相传管氏童。",
            "檀币昔嫌三窟擅，斋盂今喜十方同。",
            "中宵急洒竹间雨，万壑俄喧松下风。",
            "欲记徽絃写心事，赏音唤起石林翁。"
        ],
        "title": "题总持寺",
        "id": "69811e0d-204c-42cd-a301-338f8edda8d5"
    },
    {
        "author": "程公许",
        "paragraphs": [
            "云盖山前往返频，过门不入愧山灵。",
            "晚烟莽苍乱流去，夜雨淋浪欹枕听。",
            "遍索寺碑寻往话，但余辙迹护禅扃。",
            "老权有句堪呈佛，谁为援毫刻翠屏。"
        ],
        "title": "题罗江云盖寺二首  其一",
        "id": "bfff37c7-71f8-4337-a1a6-0c62295ca207"
    },
    {
        "author": "程公许",
        "paragraphs": [
            "处处名山屐齿留，尽忙也合此闲游。",
            "重楼高压青螺顶，二水横分白鹭洲。",
            "岁月尽饶僧结足，风烟耐与客消愁。",
            "红尘岐路重回首，车毂憧憧古益州。"
        ],
        "title": "题罗江云盖寺二首  其二",
        "id": "29cc8744-095c-4b28-9692-ce40a06d2edf"
    },
    {
        "author": "程公许",
        "paragraphs": [
            "诘曲山蹊远世氛，荒寒古寺荐炉熏。",
            "清泉迸石韵寒玉，翠逻倚天施白云。",
            "半藏石经真健妇，一龛古貌现声闻。",
            "迟留恐遇鱼凫叟，岚霭浮空日易曛。"
        ],
        "title": "游永康灵巖寺",
        "id": "00d14e11-9b0b-489d-8f78-92221250f76f"
    },
    {
        "author": "程公许",
        "paragraphs": [
            "志士伤心髀肉生，寒儒努力在青春。",
            "课书恨失囊萤聚，览镜惊呼鬓雪新。",
            "岁晚何妨勤秉烛，行迷犹可复通津。",
            "余功剩暖丹炉火，莫待幽人唤孔宾。"
        ],
        "title": "览镜鬓间两三点雪",
        "id": "35b1ef42-8d45-4293-b553-2bd0acc68135"
    },
    {
        "author": "程公许",
        "paragraphs": [
            "使君文采郁卿云，声利场中三沐薰。",
            "茧纸昼闲临晋帖，鱼膏夜永课皇坟。",
            "劭农恳恻车频驻，吊古凄凉酒易醺。",
            "笑我坐窗甘独冷，吟情强半被愁分。"
        ],
        "title": "和程使君劳农仙云山拜扬子云像蒋丞相坟",
        "id": "70151597-60d1-4bae-ad6d-ce0505f7e986"
    },
    {
        "author": "程公许",
        "paragraphs": [
            "沧江亭上极绸缪，况复兰阶托胜游。",
            "邂逅磬川分别袂，传闻边邑费良筹。",
            "诸公推上青云毂，一梦惊移夜壑舟。",
            "生死交情那忍负，霜风吹泪锦江头。"
        ],
        "title": "挽虞提干仲房",
        "id": "04f345dd-0451-4888-8015-61a1f85b165b"
    },
    {
        "author": "程公许",
        "paragraphs": [
            "忘年幸接使君游，仲氏论交意最稠。",
            "桂蘤方看霏月露，兰芽何遽陨霜秋。",
            "遗编荟粹兼三传，英气峥嵘閟一丘。",
            "忍见翣车随二老，彭殇试与问庄周。"
        ],
        "title": "挽廖山父",
        "id": "ccbe64f3-1620-4cb3-9477-eada37c27d8a"
    },
    {
        "author": "程公许",
        "paragraphs": [
            "东斋嫡子巽巖孙，酝酿诗书气味醇。",
            "桃李七州春不尽，松筠一节晚弥新。",
            "恤章峻直宁王宝，治行高推汉吏循。",
            "四尺坟前千字诔，清名不与迹俱陈。"
        ],
        "title": "挽顺庆使君宝章李十三丈二首  其一",
        "id": "3ae09c25-5b4e-4e50-8759-ec8084f2e5cc"
    },
    {
        "author": "程公许",
        "paragraphs": [
            "金相玉质素心降，每见令人折幔幢。",
            "亦有荐敭当使传，若为淹泊只侯邦。",
            "款门心讶三医谒，藏壑舟惊半夜扛。",
            "搔首薰风丹旐举，些歌凄断不成腔。"
        ],
        "title": "挽顺庆使君宝章李十三丈二首  其二",
        "id": "abf83be2-cc29-4f26-93e2-59ba033d0394"
    },
    {
        "author": "程公许",
        "paragraphs": [
            "箯舆选胜暑风轻，渺渺西岑得化城。",
            "应供佛元无住相，教忠皇为锡嘉名。",
            "竹窗栉发晨光薄，松径褰裳午荫清。",
            "安得一单长寄此，跏趺静看篆香萦。"
        ],
        "title": "觉空寺",
        "id": "f9c3140f-9256-4516-b0b4-5a0d909968f6"
    },
    {
        "author": "程公许",
        "paragraphs": [
            "冠建芙蓉佩缀琼，水沉馥袂谒灵君。",
            "支分一道岷山雪，鼎峙三宫玉垒云。",
            "露积大田双象鼻，骏奔全蜀万羊羣。",
            "百年征调何当息，乞与干坤净战氛。"
        ],
        "title": "谒普德崈德懃济三祠",
        "id": "5da68a81-8d19-4557-bbad-6b52a0dfd524"
    },
    {
        "author": "程公许",
        "paragraphs": [
            "斩蛟潭近款丛祠，逸少行书小陆碑。",
            "穹壤英名长不泯，烝尝故里有余思。",
            "排门箫鼓竞禳赛，挟弹罗纨羣笑嬉。",
            "煮酒流霞鱼馔玉，荆溪可欠我题诗。"
        ],
        "title": "谒周孝公祠",
        "id": "0529d787-d64c-4b1a-9f9d-80ef2c138088"
    },
    {
        "author": "程公许",
        "paragraphs": [
            "冲寒趁幞青绫被，奇事粧成白粉闱。",
            "老怯凭高银海眩，渴因引满玉池肥。",
            "七旬蜀道才通信，两月淮壖未解围。",
            "澒洞忧端深似海，鬓霜争与六花飞。"
        ],
        "title": "腊月二十六日部宿雪甚登天官厅后亭子",
        "id": "88956cac-0f3f-4ea0-9960-70af04ded965"
    },
    {
        "author": "程公许",
        "paragraphs": [
            "潇洒僧庐蹔此留，静看急景意悠悠。",
            "戏呼道韫咏飞絮，况有阿戎同颂椒。",
            "三考痴顽成底事，一同亲爱外何求。",
            "囊无储俸贫如旧，谩整图书讯便舟。"
        ],
        "title": "成都萧寺度腊即事示彦威姪二首  其一",
        "id": "b44caac1-9f7e-401c-a844-27f2140e8e75"
    },
    {
        "author": "程公许",
        "paragraphs": [
            "掣电光阴不可追，回头四十九年非。",
            "万缘勘破姑随顺，至道精探识指归。",
            "感慨未能忘世虑，因循深恐悮时机。",
            "寒窗细话经纶策，来岁昕廷为发挥。"
        ],
        "title": "成都萧寺度腊即事示彦威姪二首  其二",
        "id": "dc3485ae-409c-4ae2-8fa5-a6d35d73bec8"
    },
    {
        "author": "程公许",
        "paragraphs": [
            "韶华倏已三旬过，南北山分两日游。",
            "翠逻晚寒催暖酒，绿杨风软缓移舟。",
            "无多官事妨行乐，有许吟情夺隠忧。",
            "三揖孤山林处士，泰和容许隠巢由。"
        ],
        "title": "同二姪一甥游灵隠净慈寺",
        "id": "3803a456-81c9-43d4-9723-2fc0840d6a14"
    },
    {
        "author": "程公许",
        "paragraphs": [
            "画图省识金山面，短褐风吹入画图。",
            "玉镜台空螺髻直，海潮音散蜃楼孤。",
            "归田拟共江神约，鼓枻容追越相逋。",
            "百一十城才发轫，指南端不负文书。"
        ],
        "title": "金山寺",
        "id": "1de87836-ec0c-4195-aab4-b28b37158e41"
    },
    {
        "author": "程公许",
        "paragraphs": [
            "扶携罗汉洞前去，谁信此中天地宽。",
            "涧水翻成千偈快，岭云肯放一尘干。",
            "倚巖庵好无僧住，积石潭深照影寒。",
            "归对双峰看月吐，薇花浴露色如丹。"
        ],
        "title": "熙老拉泰叔同伴山行由马溪寺攀跻险绝历龙洞上罗汉洞洞前小庵极幽邃下有龙潭潭水窈深一绿蟾蜍踞坐石间意若神龙守护者抵暮还憩双峰阁看十三夜月和泰叔韵",
        "id": "d98c7dae-0035-476c-ad17-9840a0ae49a0"
    },
    {
        "author": "程公许",
        "paragraphs": [
            "梦想云端路屈盘，幽寻今果到云端。",
            "三间矮屋烟霏拥，一片闲情宇宙宽。",
            "土锉间搜灵药煮，天坛不遣篆香残。",
            "谁能好事时供给，结足空山也不难。"
        ],
        "title": "访云端庵居",
        "id": "c8ad8296-a51a-42a2-8090-7f064fb3ef17"
    },
    {
        "author": "程公许",
        "paragraphs": [
            "彭模来往无虚岁，平度山才一度游。",
            "卜宅旧传杨蜀郡，题诗宛在薛嘉州。",
            "江云杳霭吞天远，松槛萧寒唤客留。",
            "欲与殊庭追古意，略须桃杏植巖幽。"
        ],
        "title": "叔存姪伯仲拉登平盖观",
        "id": "e10b82e2-bb7d-404d-aa3c-907e5da4e2ed"
    },
    {
        "author": "程公许",
        "paragraphs": [
            "功行三千未易圆，活人阴德最为先。",
            "一瓢酒酿春江醁，百尺楠藏洞府天。",
            "道骨想从玄祖受，高风应许裔孙传。",
            "珥貂碧落犹官府，何似鞭鸾陪散仙。"
        ],
        "title": "长生观拜谒碧落侍中观巨楠",
        "id": "5d7f0109-364f-4f72-81c5-06049e3028a4"
    },
    {
        "author": "程公许",
        "paragraphs": [
            "崷崒孤岑碧四围，分明佳气是祠西。",
            "星坛醮罢天如水，羽褐追游月满溪。",
            "真境可容兵劫坏，天涯长恐梦魂迷。",
            "烟霞旧侣今谁在，还肯丹梯手共携。"
        ],
        "title": "八月十日夜梦登青城最高峰醮仙官醮罢同羽士二三人散策月下濯足涧水意甚适也推枕惘然纪以唐律",
        "id": "e03f10cb-b634-4d77-ad67-286d9b93193a"
    },
    {
        "author": "程公许",
        "paragraphs": [
            "扰扰东华车马尘，烟霞何日拂衣襟。",
            "空花想已销浮念，枯木犹能发至音。",
            "白鹤不来红日暮，金鳞自跃碧潭深。",
            "五千言外无余旨，苦更研朱学洗心。"
        ],
        "title": "九月晦斋宿太一宫都监姚高士示刘长翁及汤仲能诸公唱酬诗轴因和韵二首  其一",
        "id": "ae93ec4a-d051-4b39-b6dc-8a082e24dfc4"
    },
    {
        "author": "程公许",
        "paragraphs": [
            "孤云踪迹混风尘，蔼蔼阳和满一襟。",
            "招得鸳班同胜赏，肯教牛铎嗣清音。",
            "庵当黛面雪霜峭，洞锁玉台烟雨深。",
            "何日与师携手去，胎仙同看舞琴心。"
        ],
        "title": "九月晦斋宿太一宫都监姚高士示刘长翁及汤仲能诸公唱酬诗轴因和韵二首  其二",
        "id": "e65a7bfa-f95b-4c1a-aeef-3c967739750c"
    },
    {
        "author": "程公许",
        "paragraphs": [
            "峻极先峰接绛霄，佩环催肃大昕朝。",
            "步虚杳渺吟崆峒，飚驭依稀驻鬰萧。",
            "拟效嵩呼腾汉阙，细听天籁响虞韶。",
            "班回徙倚危栏望，红日初升宿雾消。"
        ],
        "title": "祝圣清旦登星坛唱步虚下坛晓雾四开晴景熙然",
        "id": "d8cd7152-8011-454c-9c36-a5f509abeac4"
    },
    {
        "author": "程公许",
        "paragraphs": [
            "香雾回翔八景舆，帝觞邀我适华胥。",
            "戏将余沥作零雨，旋有六花飞太虚。",
            "意恐混沦凝祖气，心疑圆峤没归墟。",
            "题诗不作人间语，呵手残炉小楷书。"
        ],
        "title": "山中醮后一日雨雪仍留山中雾雨溟濛混然如一气未分也",
        "id": "89ef41f9-e343-4b18-9239-3e069debd5b5"
    },
    {
        "author": "程公许",
        "paragraphs": [
            "暖日嘘云酿六霙，一元亭毒岁功成。",
            "霓裳舞散广寒殿，鹤氅朝回七宝城。",
            "决雨会看三月涨，屯边全要万仓盈。",
            "离堆邂逅成奇观，一笑能令万虑轻。"
        ],
        "title": "登伏龙观看雪和张权父韵",
        "id": "11118402-c810-4370-8445-44196bdccaef"
    },
    {
        "author": "程公许",
        "paragraphs": [
            "自过三泉境，纡回谷道中。",
            "居民虽渐复，生理顿成空。",
            "败屋翳蒿迳，颓墙荒棘丛。",
            "稻田多宿莽，麦陇间铺茸。",
            "耕织岂当废，伤残甘忍穷。",
            "遑怜已死骨，使得掩幽宫。",
            "梨粉偏饶白，桃腮也自红。",
            "羁游愁满眼，感愤气填胸。",
            "家计艰营葺，人谋有异同。",
            "熟为根本虑，无使浪施功。"
        ],
        "title": "行黑水谷三十里以耳目闻见有赋",
        "id": "ef786456-ac95-4762-bf31-671155694f4d"
    },
    {
        "author": "程公许",
        "paragraphs": [
            "雪中佳士集，同倚寺楼看。",
            "晁荡迷沧海，空明迫广寒。",
            "重城和气浃，万井语声欢。",
            "瑞接三冬白，忧宽一寸丹。",
            "渔船寻剡曲，战马渡桑干。",
            "天意俱悭与，无毡分冷官。"
        ],
        "title": "大雪同杨景韩程子敬登寺楼",
        "id": "5098a2a9-fc9e-41ad-ace9-294f0bcdad4a"
    },
    {
        "author": "程公许",
        "paragraphs": [
            "恭惟廊庙具，岁晚落江湖。",
            "岂不三缄舌，深慙七尺躯。",
            "若为周士贵，翻作楚囚拘。",
            "诗款催供上，皇聪莫可呼。",
            "孔融成幸免，柳子岂真愚。",
            "瓢酒那能醉，叉钱可得腴。",
            "贫虽无四壁，梦不到清都。",
            "赤壁一枝笛，寒溪十幅蒲。",
            "故交同缟纻，废垒借耰耡。",
            "未分径争捷，可怜锥也无。",
            "是非端自定，流落坐成迂。",
            "四海老泉水，一时丹穴雏。",
            "士皆怜大器，手不转洪枢。",
            "拟问灵蓍卜，难凭造化炉。",
            "喑喑枥下马，汎汎水中凫。",
            "富贵危探虎，烟波梦钓鲈。",
            "定知铿舍瑟，终不乱吹竽。",
            "榛莽开金地，江山称画图。",
            "何当麾斗柄，相与第天吴。",
            "生世须如此，不然非丈夫。"
        ],
        "title": "游东坡和柯山潘邠老旧赋",
        "id": "ae14ea49-e368-4d5c-820c-f585fc1c6cac"
    },
    {
        "author": "程公许",
        "paragraphs": [
            "沃野三千里，春风十六城。",
            "顾忧宁易释，遣送定非轻。",
            "忆昔光华赋，随轩老稚迎。",
            "根株探吏蠹，疴痒察人情。",
            "汉网宁疏漏，周原数按行。",
            "堰渠丰䆉䅉，犴户绝笞榜。",
            "六诏寂无警，三农容杂耕。",
            "与民为父母，敛惠到孤惸。",
            "江汉今犹昔，人才世载英。",
            "颓流无砥柱，公道莽榛荆。",
            "能使薰莸别，端由藻鉴明。",
            "纲条虽整肃，襟度乃恢宏。",
            "行路无思犯，濡丝已载赓。",
            "前旒应渴见，方底趣终更。",
            "岂有坳堂水，能容碧海鲸。",
            "伫翔幽谷羽，入啭上林鶑。",
            "闻道宗风媺，推高月旦评。",
            "荣非同象笏，爱亦异金籯。",
            "博士尤姱节，端公更直声。",
            "流芳镌琬琰，仍世盛簪缨。",
            "早并胶庠彦，同为馆下生。",
            "诗书勤澡濯，声誉响铿鍧。",
            "棘路仙班近，麻坛守绂荣。",
            "徒劳将使指，未足展修名。",
            "王事犹多难，朝阳待一鸣。",
            "吾君元盛德，庙算岂佳兵。",
            "鹬蚌牢相守，貔貅滞远征。",
            "秋砧霜满户，晓角月连营。",
            "纵幸齐疆复，难轻海上盟。",
            "所忧新鬼大，何日泰阶平。",
            "世论难撑拄，天时会扩清。",
            "狼心宁易厌，鲂尾恐加赪。",
            "椎剥无余算，丝何忍取赢。",
            "急须元气护，可使内忧并。",
            "否极当逢泰，屯余合遇亨。",
            "丝纶九天下，羽翼一朝成。",
            "已卜皇图永，宁忧敌势勍。",
            "公归瞻负扆，朝罢谒阿衡。",
            "勿吝谋猷告，频将底里倾。",
            "致身须豹尾，平武即鹏程。",
            "有客青衫陋，逢人白眼瞠。",
            "愧无长袖舞，愁对短灯檠。",
            "天悯龙钟极，身遭鉴赏精。",
            "盐车华锦绣，土鼓发韺䪫。",
            "披豁叨深眷，暌违耿素诚。",
            "谁云鸳序远，忍欠鲤鱼烹。",
            "愿效鹰鹯击，生憎虎豹狞。",
            "送公腾召驾，撩我动心旌。",
            "湔祓慙褒衮，凄凉乏报琼。",
            "松筠青不落，看取岁峥嵘。"
        ],
        "title": "送宪使江寺簿赴召",
        "id": "cb269295-92f3-49b8-9faa-b7f087158d0c"
    },
    {
        "author": "程公许",
        "paragraphs": [
            "江路三年别，心旌万里摇。",
            "登龙空有梦，蛰蚁困无聊。",
            "侧听除书峻，深期庙论调。",
            "方看仪玉笋，胡遽理荪桡。",
            "在昔推华族，于今壮本朝。",
            "谈迁承绪远，坡颍更难超。",
            "江汉英风迥，堪舆间气饶。",
            "文传千户印，和备九成箫。",
            "撼地喧雷鼓，当空插斗杓。",
            "灵龟韬远见，瘦鹤峙孤标。",
            "久矣驽陵骥，凄其鹄避雕。",
            "与时为准的，立己有科条。",
            "蚤岁趋严诏，修名耸百僚。",
            "青藜窥夜读，纨箑障尘飘。",
            "洊绾藩侯绂，连驱使者轺。",
            "通才期用世，所至蔼腾谣。",
            "将略雄诸葛，皇灵格有苗。",
            "帝思前席问，命下赐环招。",
            "敷奏趋丹陛，疏荣逼紫霄。",
            "一朝惊玉立，三馆看缨彯。",
            "晓露坳螭润，春风砌药娇。",
            "倚才兼夕拜，专对禠天骄。",
            "草诏銮坡夜，横经鹤禁朝。",
            "紫荷班已峻，黄阁路非遥。",
            "感激君恩重，伤嗟世论浇。",
            "维时忧旱暵，大地徧炎熇。",
            "公道荒荆棘，舆情渴蓼萧。",
            "直前臣语戆，蹙听帝心怊。",
            "剪爪晨颁綍，濡膏夕洒瓢。",
            "孤鸣知凤瑞，众疾奈鸠佻。",
            "贾勇封囊上，嘘回士气消。",
            "防门狞九虎，利吻譟羣鸮。",
            "自古讥簧巧，伤人甚骨销。",
            "吾身任江海，公论付刍荛。",
            "姱节寒冰雪，归情溯汐潮。",
            "鹭鸥波浩荡，龙鹤梦岧峣。",
            "雅量陂难挠，身心柏后凋。",
            "不妨闲袖手，冷看疾扬镳。",
            "咏草春波绿，移牀夜雨潇。",
            "湖边鸿并影，梦里鹿藏蕉。",
            "庸俗偏酣豢，清风久寂寥。",
            "菉葹纷蔽户，萧艾服盈腰。",
            "甘作墦间乞，真成陌上挑。",
            "迷途争窘步，俚耳怪闻韶。",
            "主自明如舜，人宁免吠尧。",
            "与时虽落落，任运独嚣嚣。",
            "正论何曾泯，羣公莫误料。",
            "邦基期奠鼎，隣火逼回飚。",
            "漫倚泥封谷，徒嫌斗击刁。",
            "护疽虽蹔逸，废食可禁枵。",
            "尝胆当忘食，求衣合在宵。",
            "若为人杞梓，空使侣渔樵。",
            "蜡润东山屐，尘漫北阙貂。",
            "牙签搜蠹槁，画舫看鱼跳。",
            "回首尧天阔，惊心郢路迢。",
            "仆夫悲马跼，詹尹拂龟燋。",
            "忍使遐心写，悬知睿想翘。",
            "天街催并辔，里社耻题桥。",
            "慨念材成就，艰如器琢雕。",
            "扶持非有素，运用恐无繇。",
            "康世先营度，犹农待劝劭。",
            "可容苗乱莠，莫使榝侵椒。",
            "议必和平勃，忠无弃董晁。",
            "皇皇贤路辟，汲汲将才骁。",
            "不废菁莪育，精分玉石烧。",
            "人心如眷眷，天理自昭昭。",
            "蓄锐勤耕渭，乘机速渡辽。",
            "定应人激厉，可使气嫖姚。",
            "催促元勋纪，欢呼敌首枭。",
            "明知霖雨渴，不用鼎烹要。",
            "豫卜中兴汉，毋徒小惠侨。",
            "寒儒钻蠹简，雅志自垂髫。",
            "有梦骞鹏浪，无心翫翠苕。",
            "忆曾持铁寸，误辱采桐焦。",
            "步想长楸展，痴成大瓠呺。",
            "长怀梧凤表，屡赋草虫喓。",
            "官冗盆缫茧，身覊甲附蜩。",
            "不辞行役倦，愿奉燕居夭。",
            "抱璞求礲琢，荒畴待蔉穮。",
            "木瓜如许赠，誓志报琼瑶。"
        ],
        "title": "又上座主李左史八十韵",
        "id": "ea4c5222-38af-4c22-9741-008e6d89cd7a"
    },
    {
        "author": "程公许",
        "paragraphs": [
            "骥不称其力，文当与德兼。",
            "褊能多悻悻，小器或惉惉。",
            "行世吾谁与，窥公意自厌。",
            "秉心温以恪，植操静而廉。",
            "信矣天资媺，加之学力渐。",
            "巖巖疑壁立，滟滟乃渊潜。",
            "李杜波澜阔，黄陈律令严。",
            "铿鈜谐律吕，璀璨溢缃缣。",
            "振采贤关辟，疏荣物议佥。",
            "董帷终日下，戴席几重添。",
            "江汉荆之望，龟蒙鲁所瞻。",
            "鹢飞俄引却，蝶梦一何恬。",
            "万里纡朱绂，孤峰对白盐。",
            "清吟凭月槛，长啸倚风簷。",
            "偶过伊川洞，高褰刺史襜。",
            "简宽疏讼缿，恻怛到穷阎。",
            "治行流江海，除书降陛廉。",
            "六条颁属部，五听察苍黔。",
            "紫塞尘方暗，红巾党未歼。",
            "人情弥震汹，邻境倍危阽。",
            "所恃福星照，能令妖焰熸。",
            "民皆欣抃手，公亦笑掀髯。",
            "凤綍搜才切，骊珠信手拈。",
            "春雷掀旧蛰，秋月吐新蟾。",
            "平似衡加石，明如镜出奁。",
            "荐贤应受赏，端策不须占。",
            "世路吁犹梗，宸衷祇自惔。",
            "飞书星较速，多垒日相觇。",
            "曀雾中原惨，何时圣化霑。",
            "庙谋须谨密，人意恶猜嫌。",
            "裘葛如无定，膏肓岂易砭。",
            "内须和鼎铉，外亦倚珠钤。",
            "顷者益谋帅，胡然心执谦。",
            "有才空置散，蓄愤可能忺。",
            "人物何其眇，公朝忌者憸。",
            "几曾明察察，竞作息奄奄。",
            "我自刍荛侣，情酣笋蕨甜。",
            "辍耕怜觳觫，贪饵强喁噞。",
            "昔恋龟头缩，今愁马口箝。",
            "何阶羣玉府，入手万牙签。",
            "憔悴投林翼，蹒跚上竹鲇。",
            "自窥谈屑璨，屡诧笔锋铦。",
            "愧甚享金帚，慙如倚玉蒹。",
            "素怀长北阙，流景恐西崦。",
            "天久思平治，公当赞景炎。",
            "入应扶紫极，出则拥朱綅。",
            "谋必先康济，才宜拔滞淹。",
            "岂闻春发育，而间物洪纤。",
            "执御心无斁，题诗笔欠尖。",
            "清波一引手，浊水脱胶粘。"
        ],
        "title": "上曹宪使五十韵",
        "id": "53dfff14-18b6-490b-932b-45ac7f39290c"
    },
    {
        "author": "程公许",
        "paragraphs": [
            "清莹玻璃水，巉巖石笋峰。",
            "孕才供世用，有道致时雍。",
            "阀阅宋清节，源流唐靖恭。",
            "异时先太史，司匦事光宗。",
            "忠愤排黄闼，忧危溢皁封。",
            "扶颠重立极，涉笔但司农。",
            "余地勤菑获，连城荐璧琮。",
            "羽毛参薛凤，头角半荀龙。",
            "赫奕夸分鼎，铿鍧响大镛。",
            "云霄才直上，时运快遭逢。",
            "袖馥麋丸赐，芸繙蠹简重。",
            "亨衢无龃龉，按辔独从容。",
            "监寺虽平进，班行叹乏供。",
            "赐茶经幄暝，濡笔殿坳彤。",
            "晓陛荷囊拥，春墀革履跫。",
            "时来如邂逅，虑远妙弥缝。",
            "霖雨睿思渴，云山归兴浓。",
            "入辞亲黼座，宣劝灩金钟。",
            "可使安耕稼，无劳访枸筇。",
            "锦衣华故里，茸纛拂遐冲。",
            "龙驾攀无及，乌号涕莫从。",
            "嗣皇初访落，达孝极思庸。",
            "故老尤纡眷，庭臣孰比踪。",
            "威名震滇僰，治体嗣黄龚。",
            "白羽闲春燕，黄埃歛夕烽。",
            "官刑惩纵暴，民气化醇醲。",
            "北定风簷敞，西来雪浪舂。",
            "凭栏聊放目，忧国若为悰。",
            "褒诏烦因任，真祠未许慵。",
            "定知频侧席，胡不趣追锋。",
            "念昔联瓜葛，游谈及菲葑。",
            "驽骀劳剪拂，矿质费陶镕。",
            "冰谷窘寒冻，石田加蕴爞。",
            "摄斋时缓缓，衔感志忪忪。",
            "世论方胶柱，人情谨护痈。",
            "迟公归燮理，为国扫蒙茸。",
            "溯日孤忠炯，飞霜两鬓松。",
            "欲酬青玉案，何有色丝胸。",
            "自笑疎顽甚，犹须砭剂攻。",
            "兔丝虽小草，千丈托长松。"
        ],
        "title": "上泸州杨尚书四十韵",
        "id": "d0e35d4c-fb64-4738-b0ae-0c1466c93b8c"
    },
    {
        "author": "程公许",
        "paragraphs": [
            "湖海裒英气，星凰瑞圣朝。",
            "黄钟回暖律，紫毳下层霄。",
            "平武登巍选，高才局下僚。",
            "一朝翻渤海，万里羾扶摇。",
            "迁次更州牧，澄清奉汉条。",
            "帑藏参会计，阃寄竦嫖姚。",
            "帝想重关阻，云连八水辽。",
            "近知敌运尽，不复旧时骄。",
            "遣送纡天宠，将输伏使轺。",
            "艰难须力济，氛祲觉潜销。",
            "还把天隅绣，来题驷马桥。",
            "留良无复恨，撷秀自应饶。",
            "倚重藩条布，尤先政理调。",
            "根株探吏蠹，襦袴蔼民谣。",
            "流地金钱溢，褰风锦幄飘。",
            "异时司榷牧，永日但逍遥。",
            "谁似躬行美，能知燕处超。",
            "兵厨疎螘味，讼牍列牛腰。",
            "苦节同儒素，清风起俗嚣。",
            "世途犹梗塞，士气况阴消。",
            "竭泽无余算，何时罢击刁。",
            "定知虚宁久，可卜赐环招。",
            "经世须材略，犹农力蔉穮。",
            "牧时宜解瑟，渴治急闻韶。",
            "豹尾催持橐，蝉冠合珥貂。",
            "致身期丙魏，耐老并松乔。",
            "笑我同沟断，惟公赏爨焦。",
            "穷栖官署冷，阻侍燕居夭。",
            "春信梅先觉，霜天柏后凋。",
            "殷勤眉寿祝，持用报琼瑶。"
        ],
        "title": "寿茶使三十韵",
        "id": "3287fc70-bbea-48fb-b0d5-45037645c8c4"
    },
    {
        "author": "程公许",
        "paragraphs": [
            "皖伯疏封有故城，新堂犹宝李翺铭。",
            "三峰秀出尘区外，二水空流战血腥。",
            "在昔建邦专地势，祇今误计寄沙汀。",
            "集鸿底处容栖宿，冠鹖何人称使令。",
            "轮对适当三馆彦，忠纯能耸四聪听。",
            "俄闻命绾邦侯组，应是名题御坐屏。",
            "地有险夷何可择，事方艰棘不遑宁。",
            "扶持羸惫为耕叟，收敛奸雄作战丁。",
            "遗爱重寻朱邑庙，壮图仍访吕蒙亭。",
            "可能旧观珠还浦，试拓新规刃发硎。",
            "少待烽烟清紫塞，却持笔橐侍彤庭。",
            "男儿莫作分携恨，勋业相期汗简青。"
        ],
        "title": "饯秘书郎刘侯出守龙舒分韵得亭字",
        "id": "bf709f66-c6ca-43de-aa4d-8f59f780c826"
    },
    {
        "author": "程公许",
        "paragraphs": [
            "仙李蝉嫣系绪长，丹崖谱牒自曹王。",
            "滔滔江汉流波漫，濯濯芝兰奕叶芳。",
            "陵井已偕儒术显，巽巖尤擅史才良。",
            "榆枌倍借千钧重，阀阅高腾万丈光。",
            "在昔五之皆瑞晋，祇今三薛共推唐。",
            "何人说似公初诞，趺坐从来见未尝。",
            "不是老聃钟瑞异，也应太白减精芒。",
            "直从上界飘霞佩，来向尘寰艳织襄。",
            "疑梦无因嗤卫玠，问炊不馅比元方。",
            "鲤庭早熟兰膏读，蟾窟浓分桂子香。",
            "秘馆繙书推博洽，著庭䌷史极精详。",
            "归来两郡驱红旆，还入修门荷紫囊。",
            "议礼挽回周典制，代言直似汉文章。",
            "一朝谁作兵端启，万里应劳使指将。",
            "射鴈子卿归亦幸，弃豚窦宪势方张。",
            "披肝九陛狞羣吠，回首三边已战场。",
            "妙选何心荣宠利，扶颠有意为周防。",
            "事难忍作抽身计，几密方明疾恶肠。",
            "鸾凤得朋应渐集，鸱鸮铩羽可能翔。",
            "鱼头熟念衣宽带，虎士欢趋气涌汤。",
            "诏下九天衔袖满，人知二府画谋臧。",
            "古来所贵真儒用，天定何忧敌国强。",
            "刑典已先明两观，和盟便许复侵疆。",
            "论功自合专台席，谗口胡为弄巧簧。",
            "三载峨峰听鹤唳，九年里社祗龟藏。",
            "疎疎竹色横青琐，滟滟湖光映画廊。",
            "晓案圣经研蕴奥，夜窗古史阅兴亡。",
            "烟霞雅趣疑成痼，风雨清吟乐对床。",
            "谁遣白驹歌逸豫，未应绿野久徜徉。",
            "情知萧艾糅芳泽，手艺衡兰储糗粮。",
            "拟辅皇舆休偾轴，莫令中道叹无航。",
            "新衔宠自干坤施，继廪恩疏雨露瀼。",
            "公论在人元不泯，精忠报国谅难忘。",
            "慨思周道忧如擣，常恐豳风怨缺斨。",
            "九世陵园无复理，百年玉帛不能偿。",
            "鸾旗龙驭犹西浙，貂帽狐裘满大梁。",
            "休怪穷猿能倔强，且防新羯重披猖。",
            "梦疑谢驾游春墅，望渴商霖泽旱秧。",
            "借问孤舟横野渡，谁为一柱屹明堂。",
            "会看马首遮于叟，并遣筹帷出子房。",
            "勤恤民心延命脉，精搜人物整朝纲。",
            "国威久愤宁终屈，事会时来岂有常。",
            "决眦三阶明象纬，为渠一矢殒天狼。",
            "日高宫线初添绣，雾滃门弧记设桑。",
            "盛事满堂皆象服，荣观三寿簇霞觞。",
            "拟将善颂祈周斗，空有遐思恋孔墙。",
            "期与八荒开寿域，也荣枯枿舞春阳。",
            "诗书泽厚床堆笏，竹帛勋高绣织裳。",
            "与国同休山若砺，锡公难老寿如冈。",
            "丹成却结乔松侣，驾鹤三清乐未央。"
        ],
        "title": "代寿李参预鴈湖先生五十韵",
        "id": "13164484-8d44-4d3f-98e1-837d5c12ac45"
    },
    {
        "author": "程公许",
        "paragraphs": [
            "荷囊晓趁紫宸朝，玉立堂堂侍冕旒。",
            "帝为蚕丛精择帅，诏颁虎节往分忧。",
            "旌幢云合三千乘，锦绣春浓六十州。",
            "仪凤雅应为国瑞，烹鲜何忍与民仇。",
            "阳和嘘暖松州雪，膏泽长随锦水流。",
            "酒贱途歌喧夜市，彘肥社鼓响春畴。",
            "教条宽简难轻犯，鉴戒高明不暗投。",
            "建学文翁先美俗，雄边德裕有良筹。",
            "若为殿角频忧顾，何恨天涯久逗遛。",
            "几度玺书颁北阙，四时朱履簇西楼。",
            "神全削垩无机露，德厚如山镇俗浮。",
            "边骑谁令轻犯塞，羽书忽讶急飞邮。",
            "祃牙往度重关险，建旐那容一刻留。",
            "明月三更悲鼓角，晴烟万灶宿貔貅。",
            "乘墉妄意窥吾境，奠枕何由奈敌讐。",
            "忠孝全军齐缟素，嫖姚列校奋戈矛。",
            "金牌不与全腰膂，铁胄安能芘髑髅。",
            "战胜游魂惊铤鹿，凯旋享士趣椎牛。",
            "三秦席卷非难事，偏将星奔怅寡谋。",
            "坐屈戎昭亲跋履，申严师律戢奸偷。",
            "人知福德如中令，谁省恩威似武侯。",
            "过眼七年劳节制，焦心九陛渴才猷。",
            "赐环笑拆封泥诏，叠鼓催装下峡舟。",
            "织锦何伤谗口捷，憩棠翻作去思愁。",
            "雅怀纳纳湖千顷，外物区区海一沤。",
            "书怪无心疑咄咄，委怀何事不悠悠。",
            "纷纭归梦寻猿鹤，浩荡诗盟狎鹭鸥。",
            "世事未知何日定，才难莫若旧人求。",
            "病深根本宜加护，脉在参苓或未瘳。",
            "德望定须歌赤舄，姓名伫见启金瓯。",
            "蹇余政自臞山泽，漫仕都缘迫釜区。",
            "彩棒乏材供击断，镂冰无技苦雕锼。",
            "岂期吏责宽三尺，误辱儒宗放一头。",
            "袖有神鞭驱款段，意令蹇步逐骅骝。",
            "生遭名德为知己，誓企清尘力好修。",
            "桂檝稳飞三峡浪，蒲帆归赴五湖秋。",
            "百年几见轻成别，万斛清愁黯莫收。",
            "倚俟泰阶明紫极，未愁弱水限瀛洲。",
            "槐庭何日堤沙筑，玉食须渠鼎铉调。",
            "议有异同宜审择，人无近远要旁搜。",
            "非才忍负知音遇，引臂追随万里游。"
        ],
        "title": "送别制置董侍郎东归",
        "id": "16314153-64b6-423b-8922-3b41636fcdb5"
    },
    {
        "author": "程公许",
        "paragraphs": [
            "帝祐炎图合中兴，风云嘉会契千龄。",
            "石田旱暵须膏泽，蛰户阴凝耸震霆。",
            "审象巖间同说命，绝韦圣处见羲经。",
            "立谈解使枭羹烂，余事能空兔窟腥。",
            "岌岌危机还奠枕，恢恢游刃发新硎。",
            "坐令含哺娱黄耈，忍使供徭困白丁。",
            "河带已知申汉誓，云和聊复访湘灵。",
            "归来旌节华仁里，寄傲壶觞等大庭。",
            "天厌游氛侵上国，风传飞羽警边亭。",
            "汗颜何限指空血，胶柱谁云瑟可听。",
            "斧钺重开都督府，緌绅盛集小朝廷。",
            "白波坐压风涛汹，黄纸恩浓雨露泠。",
            "重与蜀民司命脉，定知天陛渴仪形。",
            "着高何病棋难活，事定端如醉得醒。",
            "万里车书宁久隔，三边鼙鼓几时停。",
            "西南屹立擎天柱，子午长驱建屋瓴。",
            "会见舆图恢故境，便纡公衮坐头厅。",
            "无穷寿福由忠赤，不朽功名付汗青。",
            "自笑此生同塞马，若为有幸列侯鲭。",
            "诵诗起为苍生贺，南极星环帝座星。"
        ],
        "title": "代寿安宣相",
        "id": "f9323534-a069-484b-bfe8-9b5d639981ad"
    },
    {
        "author": "程公许",
        "paragraphs": [
            "共蜡登山屐，俄寻下水船。",
            "到家人怪问，满袖挟风烟。"
        ],
        "title": "同诸友山行分袂言别五首  其一",
        "id": "cf8ca2e3-bd92-432a-a9a4-01290f507541"
    },
    {
        "author": "程公许",
        "paragraphs": [
            "大面窈深处，神仙碧玉壶。",
            "孙郎妙心眼，催作后山图。"
        ],
        "title": "同诸友山行分袂言别五首  其二",
        "id": "a378dcfe-9ab8-421b-95b1-1a311e067734"
    },
    {
        "author": "程公许",
        "paragraphs": [
            "神都旬浃住，大面欠穷探。",
            "未尽山中趣，重来赋蔚蓝。"
        ],
        "title": "同诸友山行分袂言别五首  其三",
        "id": "276c793a-9d4b-4d5e-8c38-77519c34a78c"
    },
    {
        "author": "程公许",
        "paragraphs": [
            "罗家隔香积，天国近花坪。",
            "何日同搜览，题诗索载赓。"
        ],
        "title": "同诸友山行分袂言别五首  其四",
        "id": "debb57ea-72d2-41ea-9e4a-5a8483a11779"
    },
    {
        "author": "程公许",
        "paragraphs": [
            "名山遍宇宙，历历纪舆图。",
            "安得身云水，孤筇自给扶。"
        ],
        "title": "同诸友山行分袂言别五首  其五",
        "id": "9077451a-32e9-47a2-aa37-9f61892b101b"
    },
    {
        "author": "程公许",
        "paragraphs": [
            "云已安排雪，天仍惨淡风。",
            "缆船投古刹，拨火共谈空。"
        ],
        "title": "枫桥寺小憩  其一",
        "id": "1256053e-3dff-4fa2-a027-93607befe0af"
    },
    {
        "author": "程公许",
        "paragraphs": [
            "寂历少林壁，酸寒饭颗山。",
            "相逢如有旧，示我亦无还。"
        ],
        "title": "枫桥寺小憩  其二",
        "id": "9ef7bd28-96a5-4492-9188-5aa1881bd643"
    },
    {
        "author": "程公许",
        "paragraphs": [
            "往事惊心折，三年撚指间。",
            "西州门外泪，华屋遽青山。"
        ],
        "title": "枫桥寺小憩  其三",
        "id": "80a675bf-cce5-4bd3-8669-bc9ef4eba15e"
    },
    {
        "author": "程公许",
        "paragraphs": [
            "唐人旧吟处，古殿昼多阴。",
            "欲去有余恋，片云飞碧岑。"
        ],
        "title": "枫桥寺小憩  其四",
        "id": "5da8933f-1a2d-4ce4-ba3c-b42f37cf868e"
    },
    {
        "author": "程公许",
        "paragraphs": [
            "日月疾跳丸，简篇浩烟海。",
            "弓旌误诱去，叹息可中悔。"
        ],
        "title": "锁宿余半月得闲读书喜而有赋  其一",
        "id": "be518e88-98e4-474d-90b8-68bc65db3132"
    },
    {
        "author": "程公许",
        "paragraphs": [
            "马瘏仆亦倦，得休苦无多。",
            "剥啄复剥啄，奈此分阴何。"
        ],
        "title": "锁宿余半月得闲读书喜而有赋  其二",
        "id": "c5e457d1-4c60-4459-a19b-f2ddbb98765e"
    },
    {
        "author": "程公许",
        "paragraphs": [
            "薰风锁重棘，幞被去何勇。",
            "私我几日闲，此意千金重。"
        ],
        "title": "锁宿余半月得闲读书喜而有赋  其三",
        "id": "368c3af2-bcab-4a21-ac38-e2fbf4507080"
    },
    {
        "author": "程公许",
        "paragraphs": [
            "晴檐荫虚白，夜灯耿閴寥。",
            "自怜声吾伊，亦复如闻韶。"
        ],
        "title": "锁宿余半月得闲读书喜而有赋  其四",
        "id": "dcc75fe6-8977-4eb9-9de4-becbcad34a4e"
    },
    {
        "author": "程公许",
        "paragraphs": [
            "王事有期程，称意不可再。",
            "寄言山中友，勿误青衫爱。"
        ],
        "title": "锁宿余半月得闲读书喜而有赋  其五",
        "id": "ff4e3858-5007-4023-be08-33bb724efb57"
    },
    {
        "author": "程公许",
        "paragraphs": [
            "观空得舍筏喻，示病无散花天。",
            "从渠幻起幻灭，我自燕处超然。"
        ],
        "title": "和雁湖先生病起自警八章  其一",
        "id": "9f6af313-f0a4-400e-b3a9-37750f5a6724"
    },
    {
        "author": "程公许",
        "paragraphs": [
            "葆光悟老子说，游仙续景纯诗。",
            "木钻可使石透，槃水犹严手持。"
        ],
        "title": "和雁湖先生病起自警八章  其二",
        "id": "1d3f26ea-d693-4456-8345-61687a3e57ef"
    },
    {
        "author": "程公许",
        "paragraphs": [
            "专气如婴儿相，观心得宿命通。",
            "认取无声无色，了知非瞽非聋。"
        ],
        "title": "和雁湖先生病起自警八章  其三",
        "id": "acf297b0-fa42-4157-bbfe-e51c1121772e"
    },
    {
        "author": "程公许",
        "paragraphs": [
            "三关中隠玉阁，七言味在蘂珠。",
            "妙得养生真诀，善刀四顾踌躇。"
        ],
        "title": "和雁湖先生病起自警八章  其四",
        "id": "bde3b795-18da-472d-ae64-06c117f1e818"
    },
    {
        "author": "程公许",
        "paragraphs": [
            "学仙宁复华念，为士苦畏四邻。",
            "铁弹茅茨何在，两翁心岂违人。"
        ],
        "title": "和雁湖先生病起自警八章  其五",
        "id": "e289f026-7792-4dfd-b650-37b235979a67"
    },
    {
        "author": "程公许",
        "paragraphs": [
            "残编幸出坏宅，滴露何能阐微。",
            "万古圣贤心法，未饶西竺传衣。"
        ],
        "title": "和雁湖先生病起自警八章  其六",
        "id": "c427e83e-3536-4592-a67e-ff8ddb65c396"
    },
    {
        "author": "程公许",
        "paragraphs": [
            "永夜朝元骞树，萧晨晞发扶桑。",
            "妙处本来一贯，何异心斋坐忘。"
        ],
        "title": "和雁湖先生病起自警八章  其七",
        "id": "0d0e8af0-7dc5-4e4e-b30f-015635a9365a"
    },
    {
        "author": "程公许",
        "paragraphs": [
            "贪夫孜孜为利，烈士汲汲徇名。",
            "谁似先生元尚，名标七宝宫城。"
        ],
        "title": "和雁湖先生病起自警八章  其八",
        "id": "77129056-4e36-47b4-8fb7-2b7c8599d3c2"
    },
    {
        "author": "程公许",
        "paragraphs": [
            "战氛塞蚕丛国，决策下胜峰山。",
            "避地客江湖久，著书无顷刻闲。"
        ],
        "title": "郡事多冗命绳翁拉彦翔则明德素游赵园彦翔归以五章示教用韵  其一",
        "id": "4a23fa33-8fbd-472a-81e0-9e36cfef0b9a"
    },
    {
        "author": "程公许",
        "paragraphs": [
            "世溷溷争捷径，发种种不胜簪。",
            "款门恰来石友，倚槛同观玉岑。"
        ],
        "title": "郡事多冗命绳翁拉彦翔则明德素游赵园彦翔归以五章示教用韵  其二",
        "id": "fc8d9a4b-6223-40b2-9e4a-7ee9f9e46642"
    },
    {
        "author": "程公许",
        "paragraphs": [
            "简编得趣自熟，轩冕于我何加。",
            "喜为胜游着句，未须归赋落霞。"
        ],
        "title": "郡事多冗命绳翁拉彦翔则明德素游赵园彦翔归以五章示教用韵  其三",
        "id": "893d0e93-45e8-4104-91ba-0b0ce5dee1fe"
    },
    {
        "author": "程公许",
        "paragraphs": [
            "俗氛妨人选胜，危坐待归啜茶。",
            "听渠说山说水，撩我清梦还家。"
        ],
        "title": "郡事多冗命绳翁拉彦翔则明德素游赵园彦翔归以五章示教用韵  其四",
        "id": "18791e6e-6b01-44ce-aac6-590ac7a5031c"
    },
    {
        "author": "程公许",
        "paragraphs": [
            "浮生何适非寄，百虑非言可宣。",
            "谁能寻访乐土，吁天侨立西川。"
        ],
        "title": "郡事多冗命绳翁拉彦翔则明德素游赵园彦翔归以五章示教用韵  其五",
        "id": "f24d94df-b520-4cf1-ae6e-2b952ed45261"
    },
    {
        "author": "程公许",
        "paragraphs": [
            "相思命千里驾，惨别缓三叠歌。",
            "幸祖帐得少住，奈征夫催发何。"
        ],
        "title": "与子先兄及伯畅甥别投宿明月山客邸怅然有赋  其一",
        "id": "70036e84-ba55-424f-adbe-ab7bede95fc8"
    },
    {
        "author": "程公许",
        "paragraphs": [
            "岐路暂须执手，高城忍更回头。",
            "大家制儿女泪，努力为名业谋。"
        ],
        "title": "与子先兄及伯畅甥别投宿明月山客邸怅然有赋  其二",
        "id": "8ba995c6-df11-480a-add4-91e077fc0879"
    },
    {
        "author": "程公许",
        "paragraphs": [
            "钟情慨左右手，舍我作汗漫游。",
            "渭阳政须数面，南浦约送行舟。"
        ],
        "title": "与子先兄及伯畅甥别投宿明月山客邸怅然有赋  其三",
        "id": "23defc62-05cb-4f02-8831-93e2fa7d7d31"
    },
    {
        "author": "程公许",
        "paragraphs": [
            "放灯时节快晴天，红杏梢头璧月圆。",
            "物色似嫌人意懒，故撩吟思着风烟。"
        ],
        "title": "上元即事四首  其一",
        "id": "92017c95-6fec-4945-8e2f-851ef5a36817"
    },
    {
        "author": "程公许",
        "paragraphs": [
            "昭觉芙蕖万炬红，马蹄无处避香风。",
            "胜游似梦难重省，最忆琼酥点缀工。"
        ],
        "title": "上元即事四首  其二",
        "id": "088a0130-06d9-49ce-a9be-3ba5c7c37b34"
    },
    {
        "author": "程公许",
        "paragraphs": [
            "懒慢无才可热官，良辰何以博亲欢。",
            "翻思田舍朋簪盍，浊酒青灯语夜阑。"
        ],
        "title": "上元即事四首  其三",
        "id": "f571c222-5336-46e1-9ca3-07a72b188ede"
    },
    {
        "author": "程公许",
        "paragraphs": [
            "不用长檠换短檠，一窗图史任纵横。",
            "定知太乙青藜杖，合向书边分外明。"
        ],
        "title": "上元即事四首  其四",
        "id": "b0110d26-0f7d-4db6-a65c-00c10921c749"
    },
    {
        "author": "程公许",
        "paragraphs": [
            "绿绮新调正始音，红蕖小放上元灯。",
            "游人莫诮遨头懒，只愿年丰岁事登。"
        ],
        "title": "元夕题灯龛四首  其一",
        "id": "02a388d9-947f-40d1-86c2-2b824ea19eda"
    },
    {
        "author": "程公许",
        "paragraphs": [
            "围棘侵天催速战，土膏得雨要深耕。",
            "儒风鼎盛田多稼，早愿三边洗甲兵。"
        ],
        "title": "元夕题灯龛四首  其二",
        "id": "59b71847-f49e-4261-b217-7aa43cc5787d"
    },
    {
        "author": "程公许",
        "paragraphs": [
            "期会从教迫星火，絃歌我自乐春风。",
            "欲知政理和平处，都在邦人笑语中。"
        ],
        "title": "元夕题灯龛四首  其三",
        "id": "dcf8e856-3876-44e7-9127-6589173f5506"
    },
    {
        "author": "程公许",
        "paragraphs": [
            "水晶帘映宝灯明，海上移来不夜城。",
            "何似图书羣玉府，青藜静对月三更。"
        ],
        "title": "元夕题灯龛四首  其四",
        "id": "15d5c7ac-2f6c-46c8-a46a-d9b582a19aee"
    },
    {
        "author": "程公许",
        "paragraphs": [
            "语脉留连烛跋频，也知同姓异他人。",
            "笔花枉着蓝田纸，谁直金銮夜演纶。"
        ],
        "title": "和程及甫迎春三首  其一",
        "id": "c7be09a4-c463-4dfa-8848-bca364393e5b"
    },
    {
        "author": "程公许",
        "paragraphs": [
            "剑栈云深烂漫游，知非吾土且登楼。",
            "薰风十里陌堤上，打伴明当还益州。"
        ],
        "title": "和程及甫迎春三首  其二",
        "id": "85b69d3e-fcf9-45b0-8055-00d424850f19"
    },
    {
        "author": "程公许",
        "paragraphs": [
            "万生宁不念扶颠，涧壑今犹挽莫前。",
            "过眼舜华开落几，功名好在鬓皤然。"
        ],
        "title": "和程及甫迎春三首  其三",
        "id": "2e3dca9d-2f6d-4af1-aa71-3730a66b9835"
    },
    {
        "author": "程公许",
        "paragraphs": [
            "横枝借与月传神，相对无言自目成。",
            "好在玉壶清夜里，冷香孤艳浸空明。"
        ],
        "title": "和虞沧江梅花四绝句  其一",
        "id": "258acd5c-b54c-4cdd-99a5-fa73ddb9e970"
    },
    {
        "author": "程公许",
        "paragraphs": [
            "园林春到杳无踪，恰似灵犀一点通。",
            "賸著新题问花信，从头二十四番风。"
        ],
        "title": "和虞沧江梅花四绝句  其二",
        "id": "08022d02-704a-41f2-be21-7b79c23ef846"
    },
    {
        "author": "程公许",
        "paragraphs": [
            "铜彝深养玉肤肌，更着图书绕四围。",
            "千古离骚谁与续，袭人清韵自芳菲。"
        ],
        "title": "和虞沧江梅花四绝句  其三",
        "id": "3aa76cc7-6f45-411c-b0df-082f6282163d"
    },
    {
        "author": "程公许",
        "paragraphs": [
            "暖日笼寒意小忺，为君索笑一巡簷。",
            "细挼玉糁浮杯面，犹自诗肠未属厌。"
        ],
        "title": "和虞沧江梅花四绝句  其四",
        "id": "c4ea2a8b-500b-40be-877b-16eee54a8ede"
    },
    {
        "author": "程公许",
        "paragraphs": [
            "人间何处觅琼华，元住瑶池阿母家。",
            "应念维摩室无侍，来随天女供天花。"
        ],
        "title": "和司令洪文咏梅花两绝句  其一",
        "id": "1d4bf8da-4581-4c24-9861-4cc1d7a550f8"
    },
    {
        "author": "程公许",
        "paragraphs": [
            "旧游无处问芳华，身似禅僧处处家。",
            "聊共梅花娱岁晚，又催元日颂椒花。"
        ],
        "title": "和司令洪文咏梅花两绝句  其二",
        "id": "d564b89b-9cc4-4862-844f-a79d2744eaf5"
    },
    {
        "author": "程公许",
        "paragraphs": [
            "闻道溪桥澁欲干，黄昏缟袂不禁寒。",
            "爱之不见空搔首，玉立亭亭可得干。"
        ],
        "title": "再和  其一",
        "id": "a51e65bd-c778-489a-b456-8a9401d2964d"
    },
    {
        "author": "程公许",
        "paragraphs": [
            "一冬已放酒杯干，三复名章敌露寒。",
            "著我瑶林琼树里，何须初雪画江干。"
        ],
        "title": "再和  其二",
        "id": "addf93d3-29ab-4b01-ac26-93e3b3dc8cab"
    },
    {
        "author": "程公许",
        "paragraphs": [
            "踏雪微吟分外清，蓝桥底处觅云英。",
            "客来何物供娱玩，竹叶新篘玉糁羹。"
        ],
        "title": "和若水赋郡圃梅花三绝句  其一",
        "id": "421d3538-f16c-4dc4-9148-5c61ae272ff9"
    },
    {
        "author": "程公许",
        "paragraphs": [
            "琼玉林中笑语亲，色香原不著根尘。",
            "淡烟疎雨静相对，聊藉诗篇管领春。"
        ],
        "title": "和若水赋郡圃梅花三绝句  其二",
        "id": "83e3c589-c12e-4946-89e9-ac8358ca1eb8"
    },
    {
        "author": "程公许",
        "paragraphs": [
            "冰池媚影早春时，转眼累累子着枝。",
            "调饪可能无好手，太羹真味付谁知。"
        ],
        "title": "和若水赋郡圃梅花三绝句  其三",
        "id": "a178b9e1-433e-487b-b304-681acb0e68ef"
    },
    {
        "author": "程公许",
        "paragraphs": [
            "和风酽日又清明，茶事惊呼探火新。",
            "整顿安舆扶鹤骨，晴郊满意赏青春。"
        ],
        "title": "清明日侍亲舆游海云寺四首  其一",
        "id": "a8a9ab21-54ee-4109-b4fa-978f29607b10"
    },
    {
        "author": "程公许",
        "paragraphs": [
            "琴鹤清风久寂寥，谷居忠愤绚银钩。",
            "龛中片石费锥凿，还为两翁须点头。"
        ],
        "title": "清明日侍亲舆游海云寺四首  其二",
        "id": "3bb9ce39-e3b3-47be-9b8b-6bc0eb875440"
    },
    {
        "author": "程公许",
        "paragraphs": [
            "休问霜林鹤顶丹，空庭三尺绿新攒。",
            "从渠五老掀髯笑，我自与师盟岁寒。"
        ],
        "title": "清明日侍亲舆游海云寺四首  其三",
        "id": "fd155f7d-72f6-4a1d-a32a-61edaf4b136c"
    },
    {
        "author": "程公许",
        "paragraphs": [
            "翛翛竹色蘸清尊，更借阴风荡午暄。",
            "博得亲颜开一笑，佳名须记寿星轩。"
        ],
        "title": "清明日侍亲舆游海云寺四首  其四",
        "id": "0c5314fa-ed89-4a93-8753-13ce15f62b56"
    },
    {
        "author": "程公许",
        "paragraphs": [
            "缃枝涤露最鲜明，琼佩归来带宿酲。",
            "莫向人间强分别，一般品职列三清。"
        ],
        "title": "黄香梅",
        "id": "b694ef5e-1646-41c9-97f8-f38297e2604f"
    },
    {
        "author": "程公许",
        "paragraphs": [
            "缥缈南山萼绿华，春宵侍宴玉皇家。",
            "定知饮釂玻瓈椀，去拥云軿并六花。"
        ],
        "title": "绿萼梅",
        "id": "4d700f1d-0ee4-4a17-acf0-233dd1ae7b5e"
    },
    {
        "author": "程公许",
        "paragraphs": [
            "羣仙遥夜倚栏时，东阁诗成一段奇。",
            "休遣北人轻辨认，杏繁较似乏清姿。"
        ],
        "title": "红梅",
        "id": "873ece9e-3d1a-4e41-be2c-d234cce344f8"
    },
    {
        "author": "程公许",
        "paragraphs": [
            "忆昨刘园共一杯，花虽多品未全开。",
            "芳郊是处堪行乐，正用此时特事来。"
        ],
        "title": "题花十绝句  其一",
        "id": "ea81459c-fc9e-4cfc-afcd-0086dbdde16b"
    },
    {
        "author": "程公许",
        "paragraphs": [
            "谷雨犹赊半月期，禁烟花事已纷披。",
            "吏尘瞇目春余几，却被名花唤觅诗。"
        ],
        "title": "题花十绝句  其二",
        "id": "dddfb2f6-2379-4a8a-bddb-adbe5f094341"
    },
    {
        "author": "程公许",
        "paragraphs": [
            "杨花漠漠乱晴空，翠幰箯舆御晚风。",
            "试与徐园评绝品，紫毬曲柄状元红。"
        ],
        "title": "题花十绝句  其三",
        "id": "c0e40b24-c301-4e37-abe5-36738bfffc9f"
    },
    {
        "author": "程公许",
        "paragraphs": [
            "何相家庭仅百窠，拥培力厚得春多。",
            "羣妃舞散瑶台晚，尽醉东皇金叵罗。"
        ],
        "title": "题花十绝句  其四",
        "id": "8af1e6dd-93b5-4a23-bfd4-e86403d6c32b"
    },
    {
        "author": "程公许",
        "paragraphs": [
            "花城最好穆家亭，一树双跗叠彩云。",
            "似是将雏有先兆，主林神为瑞斯文。"
        ],
        "title": "题花十绝句  其五",
        "id": "bee2e781-ca67-4cf9-b33f-8b771d99eb79"
    },
    {
        "author": "程公许",
        "paragraphs": [
            "簿书投我梦沉迷，有客相携两日嬉。",
            "饧粥催人归供节，蔡庄犹恨欠题诗。"
        ],
        "title": "题花十绝句  其六",
        "id": "e0cc809f-573b-4a5d-ab2a-d3e4d89b2a40"
    },
    {
        "author": "程公许",
        "paragraphs": [
            "一栏养就数窠花，却辨牙牌定等差。",
            "我自色尘无染着，试将道眼看芳华。"
        ],
        "title": "题花十绝句  其七",
        "id": "47d043e3-a0bd-4a52-b516-4035907a0c45"
    },
    {
        "author": "程公许",
        "paragraphs": [
            "臙脂楼与瑞云红，叠萼重跗剪刻工。",
            "元利滋为人伪夺，不如倾倒付东风。"
        ],
        "title": "题花十绝句  其八",
        "id": "3e2efd35-7255-4942-9333-bc844fee6e1a"
    },
    {
        "author": "程公许",
        "paragraphs": [
            "络绎筠篮为我分，古铜云罍井花温。",
            "无情风雨连宵恶，数朶窗纱故自存。"
        ],
        "title": "题花十绝句  其九",
        "id": "383b54b0-033c-41f6-8217-764517b62060"
    },
    {
        "author": "程公许",
        "paragraphs": [
            "饥肠可忍麦登场，寒索衣裘茧饫桑。",
            "莫为花残恨风雨，深恩何以答东皇。"
        ],
        "title": "题花十绝句  其一○",
        "id": "acdd2dab-be80-4cd2-a2ac-db9b6d67c34c"
    },
    {
        "author": "程公许",
        "paragraphs": [
            "分我幽园花数栽，沧洲三径㔉蒿莱。",
            "殷勤雨露亲培植，小待春风共一杯。"
        ],
        "title": "小诗柬道传觅花栽",
        "id": "954f8ad3-2125-494d-ba0e-a17536b952a4"
    },
    {
        "author": "程公许",
        "paragraphs": [
            "老干查牙裹绿苔，雪中能有几花开。",
            "杜陵不耐香愁乱，更看幽人轻折来。"
        ],
        "title": "施兄折赠苔梅将以二绝和韵谢之  其一",
        "id": "07c2ff2f-92fb-4c80-8fe5-702e593a37d4"
    },
    {
        "author": "程公许",
        "paragraphs": [
            "枯木巖前不受寒，几曾披腹诧琅玕。",
            "春风何限闲花草，岁晚贞心要耐看。"
        ],
        "title": "施兄折赠苔梅将以二绝和韵谢之  其二",
        "id": "217c40a1-a896-4274-9303-7daa560dbdcd"
    },
    {
        "author": "程公许",
        "paragraphs": [
            "平章江浙素馨种，小白花山瓜葛亲。",
            "借取水沉薰玉骨，便如屏障唤真真。"
        ],
        "title": "和虞使君撷素馨花遗张立蒸沉香四绝句  其一",
        "id": "2cb8f956-1651-472a-958a-e618cb1bc150"
    },
    {
        "author": "程公许",
        "paragraphs": [
            "长讶诗人巧夺胎，天心月脇句中来。",
            "更将花谱通香谱，输与博山烘炭煤。"
        ],
        "title": "和虞使君撷素馨花遗张立蒸沉香四绝句  其二",
        "id": "96e60b25-816c-401c-9499-e31b3a55bbc1"
    },
    {
        "author": "程公许",
        "paragraphs": [
            "绿云影覆白云英，馥郁秋风不易陈。",
            "休遣江南夸艳曲，朝朝琼树眼中新。"
        ],
        "title": "和虞使君撷素馨花遗张立蒸沉香四绝句  其三",
        "id": "6ca0cc5f-5f2e-480d-8e47-61c718fe72a9"
    },
    {
        "author": "程公许",
        "paragraphs": [
            "风露高寒醉梦清，小窗香雾远嚣尘。",
            "不须殷七戏三昧，始信司花女有神。"
        ],
        "title": "和虞使君撷素馨花遗张立蒸沉香四绝句  其四",
        "id": "63949081-09ed-4167-8ed4-7cc24f4dc47b"
    },
    {
        "author": "程公许",
        "paragraphs": [
            "雪瑞连宵未肯晴，粧排光景待朝正。",
            "八盘岭转宫城近，惝怳身登白玉京。"
        ],
        "title": "积雪未晴正旦朝贺大庆殿口号八章  其一",
        "id": "16f777b5-ccbe-41fe-9b8e-e4156ea8aa3d"
    },
    {
        "author": "程公许",
        "paragraphs": [
            "清跸轰雷辇出房，赭红一点殿中央。",
            "天知圣主忧边久，剩放飞霙兆岁穰。"
        ],
        "title": "积雪未晴正旦朝贺大庆殿口号八章  其二",
        "id": "4d364411-cfd5-4cbd-bf1a-1405bd391ed1"
    },
    {
        "author": "程公许",
        "paragraphs": [
            "万点华星续续来，宫门未放玉{𥫗氐}开。",
            "忍寒少待晨光透，不住催班引上台。"
        ],
        "title": "积雪未晴正旦朝贺大庆殿口号八章  其三",
        "id": "35eaf637-4b90-4f28-beaf-c5e26dad7858"
    },
    {
        "author": "程公许",
        "paragraphs": [
            "东西廊转面朝天，绯绿斓斑紫绶褰。",
            "万岁声中陪率舞，野麋终羨草芊绵。"
        ],
        "title": "积雪未晴正旦朝贺大庆殿口号八章  其四",
        "id": "2c2e66a2-5e7b-426e-90a3-47f04609ef74"
    },
    {
        "author": "程公许",
        "paragraphs": [
            "凝旒忧顾念三边，诏撤鼇山罢秩筵。",
            "天眷仁明宜悔祸，眼看千里息烽烟。"
        ],
        "title": "积雪未晴正旦朝贺大庆殿口号八章  其五",
        "id": "bc4d3b34-4fe8-4721-a5b6-6a3017c6b804"
    },
    {
        "author": "程公许",
        "paragraphs": [
            "六龙不动玉鞭迷，雾霭荒寒五凤痴。",
            "静阅天机消复长，未应冰谷晛消迟。"
        ],
        "title": "积雪未晴正旦朝贺大庆殿口号八章  其六",
        "id": "d398e8e6-5baa-46c7-82fb-f08e8d20cb0b"
    },
    {
        "author": "程公许",
        "paragraphs": [
            "玉阶再拜卷班回，一炷心香悯劫灰。",
            "六合风尘须一洗，八荒寿域会重开。"
        ],
        "title": "积雪未晴正旦朝贺大庆殿口号八章  其七",
        "id": "7b2db26a-b9a4-4282-abd1-5f69e26f50fb"
    },
    {
        "author": "程公许",
        "paragraphs": [
            "扰扰劳生祗自叹，依依乡梦五更寒。",
            "临流钓石应无恙，归逐隣翁整钓竿。"
        ],
        "title": "积雪未晴正旦朝贺大庆殿口号八章  其八",
        "id": "46dea22b-eedc-49b4-8bbe-b48bf2d3f0ab"
    },
    {
        "author": "程公许",
        "paragraphs": [
            "夜窗细跋烛花红，窗外那知雪堕空。",
            "危坐不如眠较煖，纸衾休要水沉烘。"
        ],
        "title": "工侍国史李丈奉御香祷雪上竺前一夕雪瑞已应道间志喜成诗以示敬借韵同赋  其一",
        "id": "29b191b2-9c25-4c5f-8606-070e6d415e48"
    },
    {
        "author": "程公许",
        "paragraphs": [
            "列仙朝罢玉皇家，一色中单衬白纱。",
            "才得东皇呈上瑞，万年枝上早开花。"
        ],
        "title": "工侍国史李丈奉御香祷雪上竺前一夕雪瑞已应道间志喜成诗以示敬借韵同赋  其二",
        "id": "56c8eaaf-968c-4dec-be01-e66710fdc081"
    },
    {
        "author": "程公许",
        "paragraphs": [
            "未问含章眩晓粧，巧将珪璧叠宫墙。",
            "爱民天子心尧舜，犹自黄封降御香。"
        ],
        "title": "工侍国史李丈奉御香祷雪上竺前一夕雪瑞已应道间志喜成诗以示敬借韵同赋  其三",
        "id": "fce22c79-5e6a-4f53-a914-6acfb9c29d98"
    },
    {
        "author": "程公许",
        "paragraphs": [
            "阿佛常时奋老拳，为衔诏旨意精专。",
            "且烦大士开颜笑，吹散曼陀黼扆前。"
        ],
        "title": "工侍国史李丈奉御香祷雪上竺前一夕雪瑞已应道间志喜成诗以示敬借韵同赋  其四",
        "id": "4f3e9164-dc81-4411-8fb9-de92361271d2"
    },
    {
        "author": "程公许",
        "paragraphs": [
            "忧旱忧蝗恰一年，未春喜见六花妍。",
            "极知气脉艰调护，须得医和为保全。"
        ],
        "title": "工侍国史李丈奉御香祷雪上竺前一夕雪瑞已应道间志喜成诗以示敬借韵同赋  其五",
        "id": "bedf8ca5-9907-47b8-af89-44ca9eef6408"
    },
    {
        "author": "程公许",
        "paragraphs": [
            "灞桥风景渺荒寒，最好骑馿物色看。",
            "得似西湖湖上境，被公驱使入毫端。"
        ],
        "tags": [
            "西湖"
        ],
        "title": "工侍国史李丈奉御香祷雪上竺前一夕雪瑞已应道间志喜成诗以示敬借韵同赋  其六",
        "id": "b72e2b7d-fb24-4635-ad86-09b73b7c5bd1"
    },
    {
        "author": "程公许",
        "paragraphs": [
            "闻道孤山未有梅，春郊早已艳玫瑰。",
            "何当结伴林家去，共撷香英酎一杯。"
        ],
        "title": "工侍国史李丈奉御香祷雪上竺前一夕雪瑞已应道间志喜成诗以示敬借韵同赋  其七",
        "id": "e7a6e84e-bf87-4a1c-91c8-a79a3a55a05e"
    },
    {
        "author": "程公许",
        "paragraphs": [
            "霜月铺银滟瓦沟，忆曾尽醉作中秋。",
            "侵天围棘孤吟夜，且著红炉为暖愁。"
        ],
        "title": "又省闱锁宿十月十三日夜月独酌  其一",
        "id": "6549f9a2-7c5b-4601-a1b7-f99ad2a8ce68"
    },
    {
        "author": "程公许",
        "paragraphs": [
            "两月重来月又圆，寺钟惊梦五更残。",
            "此情谁遣啼鸦觉，飞过东墙代诉寒。"
        ],
        "title": "又省闱锁宿十月十三日夜月独酌  其二",
        "id": "c324dcc6-91ef-411d-aafd-1d1d270c6c11"
    },
    {
        "author": "程公许",
        "paragraphs": [
            "沉沉锁棘春风晚，漠漠重帘昼景移。",
            "白纻晓寒疑梦事，袖间犹记墨淋漓。"
        ],
        "title": "临邛试士",
        "id": "3761dfe0-15c8-4508-b8c8-c89c35886006"
    },
    {
        "author": "程公许",
        "paragraphs": [
            "荐函引重一何频，画餠充饥恐误人。",
            "公道晚遭诸葛相，且烦舆致倚经纶。"
        ],
        "title": "再和贺及甫领西清先生荐牍  其一",
        "id": "41fb1b29-42f7-4c81-b733-0a68b064b30e"
    },
    {
        "author": "程公许",
        "paragraphs": [
            "万里因人作远游，眼明西北有高楼。",
            "蛾眉嫁晚贞心在，闲倚春风唱石州。"
        ],
        "title": "再和贺及甫领西清先生荐牍  其二",
        "id": "fc6f1d5c-68fd-4824-9605-7966d2a8311b"
    },
    {
        "author": "程公许",
        "paragraphs": [
            "功名壮节易华颠，扬簸翻羞糠粃前。",
            "老子鑪锤无别巧，精粗良窳任天然。"
        ],
        "title": "再和贺及甫领西清先生荐牍  其三",
        "id": "44361855-555d-4a52-86d5-76486000e4b6"
    },
    {
        "author": "程公许",
        "paragraphs": [
            "赋就凌霄意欲仙，却飞霞佩武陵源。",
            "桃花总是甘棠旧，重与郎君憩鹿轓。"
        ],
        "title": "谒侍郎李先生  其一",
        "id": "8be5de45-4443-4031-af8e-07db14ed071b"
    },
    {
        "author": "程公许",
        "paragraphs": [
            "异时乘月唤胡床，便羾青鸾到玉堂。",
            "见说紫清虚伫久，渔船休恋落花香。"
        ],
        "title": "谒侍郎李先生  其二",
        "id": "eec6e663-0f39-4d0b-8719-42edf83c6d54"
    },
    {
        "author": "程公许",
        "paragraphs": [
            "公归帝所斡钧衡，早为干坤洗甲兵。",
            "第一人才须汲引，泰阶平待拔茅征。"
        ],
        "title": "谒侍郎李先生  其三",
        "id": "ad134466-ffad-4c12-8ecb-77be90c185b3"
    },
    {
        "author": "程公许",
        "paragraphs": [
            "春风曾得曳长裾，再见应知胜百书。",
            "从此修门天万里，可能诵赋忆相如。"
        ],
        "title": "谒侍郎李先生  其四",
        "id": "736327e7-2e1b-41ed-9eb9-89be39aa11ae"
    },
    {
        "author": "程公许",
        "paragraphs": [
            "平生知己两苏公，乞与宫商发爨桐。",
            "归日鴈湖谈夜雨，南枝有信待东风。"
        ],
        "title": "谒侍郎李先生  其五",
        "id": "21491ad5-412c-4a75-9a63-52e889f7c563"
    },
    {
        "author": "程公许",
        "paragraphs": [
            "万里吴天问去程，停桡峡口约偕行。",
            "苍颜相对曾相识，千佛经中记姓名。"
        ],
        "title": "夔门邂逅同年汪丈奉议示诗和吟三首  其一",
        "id": "31da83d5-7092-4056-a499-68b95af572e7"
    },
    {
        "author": "程公许",
        "paragraphs": [
            "鹏风九万是修程，驷马何妨缓辔行。",
            "圣治今方法元祐，白头尽耐立功名。"
        ],
        "title": "夔门邂逅同年汪丈奉议示诗和吟三首  其二",
        "id": "d8e66804-87e9-47fd-aa79-03bf9ccd1630"
    },
    {
        "author": "程公许",
        "paragraphs": [
            "造朝敢不戒期程，鼍鼓明朝又趣行。",
            "好趁雪晴同访古，东屯诗老旧知名。"
        ],
        "title": "夔门邂逅同年汪丈奉议示诗和吟三首  其三",
        "id": "07bc5580-7912-4534-bdb9-7ad1afc6c652"
    },
    {
        "author": "程公许",
        "paragraphs": [
            "中巖洞透牛头洞，后洞门从此处开。",
            "刹刹尘尘皆住处，胜游何必限天台。"
        ],
        "title": "罗汉洞",
        "id": "25e2d047-a79d-4b71-bdce-dea946caabd4"
    },
    {
        "author": "程公许",
        "paragraphs": [
            "新诗俊敌鲍参军，结字欧虞瞠后尘。",
            "我亦平生违俗嗜，与君交似醉阳春。"
        ],
        "title": "内机知府郎官再和示教清拔遒美手不能置用韵以答嘉贶愧不足以当琼瑶之报也  其一",
        "id": "a51de47a-369f-47ed-bea1-acbde616848e"
    },
    {
        "author": "程公许",
        "paragraphs": [
            "莫倚鸣髐力有余，天扶兴运要驱除。",
            "可须测象疑蓬埽，便拟排云上谏书。"
        ],
        "title": "内机知府郎官再和示教清拔遒美手不能置用韵以答嘉贶愧不足以当琼瑶之报也  其二",
        "id": "be4b1485-7a43-4279-b4a9-e3c1b9a8f4d1"
    },
    {
        "author": "程公许",
        "paragraphs": [
            "长怜杞菊老天随，未必无才可济时。",
            "盖代功成一炊黍，清名过取恐非宜。"
        ],
        "title": "内机知府郎官再和示教清拔遒美手不能置用韵以答嘉贶愧不足以当琼瑶之报也  其三",
        "id": "8e822cf2-d2e5-4605-a8c1-f0af322161f2"
    },
    {
        "author": "程公许",
        "paragraphs": [
            "爱闲天未许君闲，国步扶持奠鼎安。",
            "千古淮淝一棋局，土山盟在未应寒。"
        ],
        "title": "内机知府郎官再和示教清拔遒美手不能置用韵以答嘉贶愧不足以当琼瑶之报也  其四",
        "id": "60e88ff4-cf9c-4004-afd4-a36b58f295ad"
    },
    {
        "author": "程公许",
        "paragraphs": [
            "世味轻于玉斗撞，向来骄气为君降。",
            "蹔离约会春风早，催逐飞帆下楚江。"
        ],
        "title": "内机知府郎官再和示教清拔遒美手不能置用韵以答嘉贶愧不足以当琼瑶之报也  其五",
        "id": "420d6769-e4fd-4080-ab11-d38fdcead218"
    },
    {
        "author": "程公许",
        "paragraphs": [
            "天憎我辈韵孤清，故遣催科尘污人。",
            "幸有新诗为湔祓，英琼瑶未足为珍。"
        ],
        "title": "庐陵刘兄焱袖诗编稿相访借所和施从可唱酬韵答以三绝句  其一",
        "id": "92a532e1-1232-4c33-b4fa-27e685ed5d75"
    },
    {
        "author": "程公许",
        "paragraphs": [
            "拙与时乖勿误谋，可能骑鹤更扬州。",
            "翘英似子宁终困，玉帛何时来蹇修。"
        ],
        "title": "庐陵刘兄焱袖诗编稿相访借所和施从可唱酬韵答以三绝句  其二",
        "id": "b9b2db18-083f-49a5-8ba6-e683ad2c61a8"
    },
    {
        "author": "程公许",
        "paragraphs": [
            "清愁如海渺无边，强整衰容傍酒船。",
            "若许白鸥同保社，五湖秋水碧于天。"
        ],
        "title": "庐陵刘兄焱袖诗编稿相访借所和施从可唱酬韵答以三绝句  其三",
        "id": "92d81b71-4bd6-4ca7-aa8d-4a9d09249166"
    },
    {
        "author": "程公许",
        "paragraphs": [
            "逃虚喜听足音跫，况是乡人万里逢。",
            "江海茫茫天尽处，又携书剑入湘中。"
        ],
        "title": "送杨元光随编修李季才出守衡阳  其一",
        "id": "774f8ecb-6974-4117-acf1-96e5ebb872e2"
    },
    {
        "author": "程公许",
        "paragraphs": [
            "君到潇湘渐迫秋，乡关音问转悠悠。",
            "思归少忍烟尘息，回鴈峰前莫浪愁。"
        ],
        "title": "送杨元光随编修李季才出守衡阳  其二",
        "id": "4df04de7-533e-4f10-b8f3-3ee041fc6799"
    },
    {
        "author": "程公许",
        "paragraphs": [
            "君家屋近我先茔，累世交游意气亲。",
            "梦断金梯山下路，欲谈往事恐伤神。"
        ],
        "title": "送杨元光随编修李季才出守衡阳  其三",
        "id": "f001dc2e-599e-40ec-a6f6-9a3a1defe050"
    },
    {
        "author": "程公许",
        "paragraphs": [
            "萍梗天涯幸有依，鱼兮川泳鸟云飞。",
            "祝融紫盖题诗了，早趁贤侯召驾归。"
        ],
        "title": "送杨元光随编修李季才出守衡阳  其四",
        "id": "1d1f817e-4357-409b-939f-1152da663b41"
    },
    {
        "author": "程公许",
        "paragraphs": [
            "井花湔手宝香焚，一念何曾隔紫清。",
            "半夜瓦沟飞急响，化工元不吝生成。"
        ],
        "title": "自永康还连日又告旱恳祈勤恪初四五日再得甘霔农畴无高下沛然沾渥因赋绝句志喜  其一",
        "id": "a8d78f8e-89da-4b68-8c46-ea452aecf7e3"
    },
    {
        "author": "程公许",
        "paragraphs": [
            "穉苗苏醒晓风凉，老魃匆匆遽俶装。",
            "旬浃望霓心肺渴，蹔须一啜露华香。"
        ],
        "title": "自永康还连日又告旱恳祈勤恪初四五日再得甘霔农畴无高下沛然沾渥因赋绝句志喜  其二",
        "id": "1879169f-13b3-4190-ba75-d094e85ddb79"
    },
    {
        "author": "程公许",
        "paragraphs": [
            "去年西浙飓风高，瞬息三州汩海涛。",
            "欲倚人谋销咎证，扶持那可欠英豪。"
        ],
        "title": "自永康还连日又告旱恳祈勤恪初四五日再得甘霔农畴无高下沛然沾渥因赋绝句志喜  其三",
        "id": "a4c815b8-9a5a-4c22-9fdf-bbe968ea2b1d"
    },
    {
        "author": "程公许",
        "paragraphs": [
            "茂陵何识瑞干封，遑恤萧条四海空。",
            "鲂尾如今较劳止，庙谟端不幸边功。"
        ],
        "title": "自永康还连日又告旱恳祈勤恪初四五日再得甘霔农畴无高下沛然沾渥因赋绝句志喜  其四",
        "id": "ee4e8f76-75cc-4d15-a357-e1943ead27cb"
    },
    {
        "author": "程公许",
        "paragraphs": [
            "雨余遥翠抹飞霞，风送蛟龙恰到家。",
            "一夜凉侵蕲竹簟，最宜欹枕听鸣蛙。"
        ],
        "title": "自永康还连日又告旱恳祈勤恪初四五日再得甘霔农畴无高下沛然沾渥因赋绝句志喜  其五",
        "id": "b01c7da7-cdd4-4526-8a74-3ad79cb56ef1"
    },
    {
        "author": "程公许",
        "paragraphs": [
            "相思一日似三秋，况是三年急景流。",
            "一笑玉华池上路，春风为我荡牢愁。"
        ],
        "title": "虞使君示春日喜雨六绝和韵  其一",
        "id": "bebceef9-165e-4f76-bbf4-0faa009d982e"
    },
    {
        "author": "程公许",
        "paragraphs": [
            "入国洋洋颂借留，二年高廪趁时收。",
            "可能万物尽吐气，邦伯人人元道州。"
        ],
        "title": "虞使君示春日喜雨六绝和韵  其二",
        "id": "eeabf943-0330-4c21-8662-723978b97ebc"
    },
    {
        "author": "程公许",
        "paragraphs": [
            "世故纷纭剧猬毛，利名海里火销膏。",
            "何如道院三更雨，稽古功成秋兔毫。"
        ],
        "title": "虞使君示春日喜雨六绝和韵  其三",
        "id": "454be2e7-b66b-44f8-86be-71821f036a42"
    },
    {
        "author": "程公许",
        "paragraphs": [
            "记擘吟笺手欲皴，至今满箧玉湖春。",
            "郢人妙质何曾死，乞与风斤运用神。"
        ],
        "title": "虞使君示春日喜雨六绝和韵  其四",
        "id": "58c6357c-f58c-4f96-af23-1d2e97ed46de"
    },
    {
        "author": "程公许",
        "paragraphs": [
            "悠悠千古意茫然，娅姹谁非倚市妍。",
            "心事相期流俗外，牵联玉海傥同编。"
        ],
        "title": "虞使君示春日喜雨六绝和韵  其五",
        "id": "81a9441d-e5c5-4f53-91af-4b98cf1d4488"
    },
    {
        "author": "程公许",
        "paragraphs": [
            "引袂天风几席傍，满城无处不甘棠。",
            "定知丹雀衔书近，趣拥弓旌入帝乡。"
        ],
        "title": "虞使君示春日喜雨六绝和韵  其六",
        "id": "dd49fd2c-d5f3-4bdc-bb7f-9c326eda8db3"
    },
    {
        "author": "程公许",
        "paragraphs": [
            "诗翁高卧沧江上，几为忧民霜鬓毛。",
            "推枕中宵赋春雨，笔锋如莹鸊鹈膏。"
        ],
        "title": "和虞使君春雨",
        "id": "3ea88839-d7e8-40c8-be43-e23d24b75c42"
    },
    {
        "author": "程公许",
        "paragraphs": [
            "玉塔界山松霭外，荻花翻雪晚风前。",
            "轮蹄漠漠红尘里，不著藤萝锁洞天。"
        ],
        "title": "宿旌阳风月无尽藏和虞沧江二首  其一",
        "id": "9213425f-62c2-4501-8494-d9bf4a64bf9d"
    },
    {
        "author": "程公许",
        "paragraphs": [
            "仙翁飚驭何方去，犹记淘丹冽井中。",
            "莫倚危栏长引啸，恐惊鸾鹤下罡风。"
        ],
        "title": "宿旌阳风月无尽藏和虞沧江二首  其二",
        "id": "57492de9-e17c-4b0d-8486-57160cfd0b4a"
    },
    {
        "author": "程公许",
        "paragraphs": [
            "春工殚巧万花丛，晚见昭仪擅汉宫。",
            "可惜芳时天不借，三更雨歇五更风。"
        ],
        "title": "牡丹",
        "id": "91289de3-33a9-45ac-9636-dff257f08dab"
    },
    {
        "author": "程公许",
        "paragraphs": [
            "凌波微步玉亭亭，华艳深遮万盖青。",
            "能使官曹饶野趣，小烦月斧敞风櫺。"
        ],
        "title": "改作池亭子安弟赋二绝因和韵  其一",
        "id": "f30543b4-4a95-40f7-8cc6-6f22122caf01"
    },
    {
        "author": "程公许",
        "paragraphs": [
            "桤陇低风呈远碧，稻塍分溜溢方池。",
            "簿书课办心如水，独岸乌纱细琢诗。"
        ],
        "title": "改作池亭子安弟赋二绝因和韵  其二",
        "id": "bea5434c-37dd-4a15-9030-4966596fb068"
    },
    {
        "author": "程公许",
        "paragraphs": [
            "绝知家具少于车，伴我奔驰几箧书。",
            "頼是官清饶暇日，忍教书册与人疎。"
        ],
        "title": "移住郭婆井官廨二绝句  其一",
        "id": "4dcde67d-e144-47e3-a586-ecb201e52b9a"
    },
    {
        "author": "程公许",
        "paragraphs": [
            "官居何得似僧居，著稳层楼望眼舒。",
            "绕槛湖光与山色，可无佳句与消除。"
        ],
        "title": "移住郭婆井官廨二绝句  其二",
        "id": "c8392695-dea0-4fec-a21f-55295a26042a"
    },
    {
        "author": "程公许",
        "paragraphs": [
            "中秋月白古来悭，孤坐寒窗思黯然。",
            "懒近舞腰花十八，恨无珠履客三千。"
        ],
        "title": "中秋和姜主簿韵  其一",
        "id": "ffe1fd92-2265-4ec8-9398-f1d32910f040"
    },
    {
        "author": "程公许",
        "paragraphs": [
            "三更露气满秋堂，祕诀新传食月芒。",
            "安得南楼三百尺，暂容老子据胡床。"
        ],
        "title": "中秋和姜主簿韵  其二",
        "id": "8207b0aa-1bd1-4060-b8e6-47335597d83b"
    },
    {
        "author": "程公许",
        "paragraphs": [
            "芹藻浮香水半环，官曹得似广文闲。",
            "羽书趣上将军马，却拥貂裘度剑关。"
        ],
        "title": "被檄北征从宣威幕崔公之招也",
        "id": "0d16de36-caa4-42f7-bfe1-5ccaaf128d44"
    },
    {
        "author": "程公许",
        "paragraphs": [
            "武帐宵寒漏箭传，元戎威望响秦川。",
            "机筹整暇一横槊，寒澁何能强比肩。"
        ],
        "title": "和内幕季美  其一",
        "id": "dccbc9c4-f3f6-4329-a5ef-7e4c64ea7bad"
    },
    {
        "author": "程公许",
        "paragraphs": [
            "敌技无多莫浪传，西京元是宋山川。",
            "书生但可谋帷幄，壮士得无须彘肩。"
        ],
        "title": "和内幕季美  其二",
        "id": "9ea8a51b-f42e-4226-924b-0ddcfe93b323"
    },
    {
        "author": "程公许",
        "paragraphs": [
            "五丁凿剑古今传，屹立崇墉蔽两川。",
            "满目风寒无处避，祇今由径竞摩肩。"
        ],
        "title": "和内幕季美  其三",
        "id": "692f7aec-6703-4ad3-bc73-e86e87d4d047"
    },
    {
        "author": "程公许",
        "paragraphs": [
            "一屋堆鞋笑领军，人间沧海几扬尘。",
            "卷舒不与心为累，琪树瑶林别有春。"
        ],
        "title": "谒告得归拜呈内机知府郎官五首  其一",
        "id": "2d3dbbfd-9f26-4a49-b903-eb608c6bd0a3"
    },
    {
        "author": "程公许",
        "paragraphs": [
            "家贫儋石欠赢余，恩许西归度𡽱除。",
            "只恐期程催趣驾，羞颜插架旧藏书。"
        ],
        "title": "谒告得归拜呈内机知府郎官五首  其二",
        "id": "8533bb5a-b524-43b8-a675-68f8301ad60f"
    },
    {
        "author": "程公许",
        "paragraphs": [
            "违覆由来讳诡随，民劳未有甚今时。",
            "一分宽受一分赐，喜见留屯奏便宜。"
        ],
        "title": "谒告得归拜呈内机知府郎官五首  其三",
        "id": "01e47dcb-4516-4f90-8dad-df907a56971d"
    },
    {
        "author": "程公许",
        "paragraphs": [
            "公余赓载不曾闲，一段风流嗣建安。",
            "霜月西窗谁画取，诗人双耸玉楼寒。"
        ],
        "title": "谒告得归拜呈内机知府郎官五首  其四",
        "id": "0a32cd92-98c9-4b40-b641-0931b0aa9758"
    },
    {
        "author": "程公许",
        "paragraphs": [
            "膏车忍待晓钟撞，浩荡归情不可降。",
            "一笑朔风寒掠面，缓吟疏影蘸清江。"
        ],
        "title": "谒告得归拜呈内机知府郎官五首  其五",
        "id": "bbd88c28-1f67-4530-ac78-a031e9b24309"
    },
    {
        "author": "程公许",
        "paragraphs": [
            "轮蹄雾涨九衢尘，役役人间祗是亲。",
            "随分世缘聊复尔，蹔归还我自由身。"
        ],
        "title": "成都一月奔走人事喜于赋归",
        "id": "8a8ea5a4-198a-4c5e-8002-3cb7b853d6f5"
    },
    {
        "author": "程公许",
        "paragraphs": [
            "桐帽棕鞋带染红，谁能仰箭著虚空。",
            "乞身何幸天从欲，赢得溪堂一笑烘。"
        ],
        "title": "贺秀巖李工侍七首  其一",
        "id": "20c57cc9-71f2-4555-8ab7-349b4e85a6d8"
    },
    {
        "author": "程公许",
        "paragraphs": [
            "潇洒精庐此托家，暑风一幅岸乌纱。",
            "客来祇可烹茶待，旋督山童汲水花。"
        ],
        "title": "贺秀巖李工侍七首  其二",
        "id": "9ee88e3b-e06f-4719-aacc-bb200ff6bbca"
    },
    {
        "author": "程公许",
        "paragraphs": [
            "白板扉无黛垩粧，碧琅玕渐出垣墙。",
            "卷藏汗简编摩手，賸与离骚谱众芳。"
        ],
        "title": "贺秀巖李工侍七首  其三",
        "id": "a83c521e-3c07-459d-b157-bbde79cbea3e"
    },
    {
        "author": "程公许",
        "paragraphs": [
            "封章三上意拳拳，却恨归无一壑专。",
            "商略浮生皆寄耳，直须勘破劫空前。"
        ],
        "title": "贺秀巖李工侍七首  其四",
        "id": "8e577365-bec0-496c-9dd3-2cc9d824a72a"
    },
    {
        "author": "程公许",
        "paragraphs": [
            "双桧蟠根不记年，尽饶红紫竞春妍。",
            "箯舆来往清苕岸，坡颍那能此乐全。"
        ],
        "title": "贺秀巖李工侍七首  其五",
        "id": "5c533c1b-f6af-4408-8f22-9f80a97ed5ce"
    },
    {
        "author": "程公许",
        "paragraphs": [
            "彻桑那复虑风寒，羁客相逢各好看。",
            "谁办草堂栖子美，会扶藜杖过苏端。"
        ],
        "title": "贺秀巖李工侍七首  其六",
        "id": "680097c1-d1e5-4748-8191-2f747d76e54a"
    },
    {
        "author": "程公许",
        "paragraphs": [
            "拟结三间剩种梅，要令绕屋积琼瑰。",
            "与公酥酪元同味，投老时须共一杯。"
        ],
        "title": "贺秀巖李工侍七首  其七",
        "id": "119ac666-7dfc-4246-a1ad-e5aae5f20408"
    },
    {
        "author": "程公许",
        "paragraphs": [
            "里社婆婆五六年，戍瓜催促上舲船。",
            "官情得似交情好，去意其如别意牵。"
        ],
        "title": "惜别五首  其一",
        "id": "b133655b-b0b2-460c-9dd4-b1a6948a1519"
    },
    {
        "author": "程公许",
        "paragraphs": [
            "方舟追送愧情亲，水宿风餐两日程。",
            "欹枕清滩醒醉梦，此中强半是离声。"
        ],
        "title": "惜别五首  其二",
        "id": "ed04a9a8-3971-44aa-a4b9-b8db410045f2"
    },
    {
        "author": "程公许",
        "paragraphs": [
            "忧患磨人鬓易皤，近来更觉别情难。",
            "霜筠雪柏图坚耐，愿保贞心共岁寒。"
        ],
        "title": "惜别五首  其三",
        "id": "73834407-d161-4341-9eeb-82629560654a"
    },
    {
        "author": "程公许",
        "paragraphs": [
            "酒莫多斟且缓觞，停舟沙步更徜徉。",
            "清江后夜长相忆，賸撚梅花诉断肠。"
        ],
        "title": "惜别五首  其四",
        "id": "e938caed-4f19-490c-a9cd-0b2d99d9de3c"
    },
    {
        "author": "程公许",
        "paragraphs": [
            "珠树森森秀阮林，高堂有母各欢心。",
            "兰陔娱养时多暇，勿遣平安阙嗣音。"
        ],
        "title": "惜别五首  其五",
        "id": "72eef5bb-28e2-454c-bb9b-36136e8f4474"
    },
    {
        "author": "程公许",
        "paragraphs": [
            "忆伴梅花醉短亭，惊心红药饯余春。",
            "不知九十日光景，办得晴窗几欠伸。"
        ],
        "title": "春晚客中杂吟四绝句  其一",
        "id": "136f76c6-ea1f-4e0a-8d0e-8815693facb3"
    },
    {
        "author": "程公许",
        "paragraphs": [
            "昨夜青皇驾趣旋，星榆散漫晚风颠。",
            "一春无绪供陶写，满砚尘埃费洗湔。"
        ],
        "title": "春晚客中杂吟四绝句  其二",
        "id": "4870405e-7578-46b2-932a-050d48be4710"
    },
    {
        "author": "程公许",
        "paragraphs": [
            "桑阴翳翳响缫车，麦熟多时稻吐芽。",
            "若使征输宽一半，人生最乐只田家。"
        ],
        "title": "春晚客中杂吟四绝句  其三",
        "id": "92ba73c2-bc65-4160-b3b4-499eaecaf5a0"
    },
    {
        "author": "程公许",
        "paragraphs": [
            "怒风转暖作阴寒，春尽如何衣怯单。",
            "最忆就林煨苦笋，六年轻失此清欢。"
        ],
        "title": "春晚客中杂吟四绝句  其四",
        "id": "0676d973-4841-48ae-99c9-491522fb8dc0"
    },
    {
        "author": "程公许",
        "paragraphs": [
            "仙人念我世缘轻，贷与山行几日晴。",
            "袖有碧岑三十六，不妨风雨过鹃城。"
        ],
        "title": "临途届郫值雨",
        "id": "91899f48-bc87-42bd-a510-c8bb7e5f9972"
    },
    {
        "author": "程公许",
        "paragraphs": [
            "雨过青空月一痕，风襟留爽到黄昏。",
            "持杯未咽思玄度，今夜微吟何处村。"
        ],
        "title": "梁山客邸雨后月色佳甚寄怀及甫",
        "id": "624dcbdd-280f-4fd3-b327-82da1ec9e929"
    },
    {
        "author": "程公许",
        "paragraphs": [
            "一冬川陆尽奔驰，开尽南枝又北枝。",
            "玉立世间尘土外，子真那不笑人痴。"
        ],
        "title": "石佛道间见梅二绝句  其一",
        "id": "f6e50ee9-9599-4594-a76b-695739b47468"
    },
    {
        "author": "程公许",
        "paragraphs": [
            "惨澹汀沙集暝烟，林间飞下羽衣仙。",
            "与君夙昔同心事，可与悲丝白作玄。"
        ],
        "title": "石佛道间见梅二绝句  其二",
        "id": "7bf8d83f-cd1b-4939-a59c-030abec895fa"
    },
    {
        "author": "程公许",
        "paragraphs": [
            "槿篱绳屋间桃花，晴日蒸红片片霞。",
            "物色为人揩病眼，乱山深处诧奢华。"
        ],
        "title": "山间桃花盛开",
        "id": "3c7c57ce-fd59-403e-81c9-612ad8358a27"
    },
    {
        "author": "程公许",
        "paragraphs": [
            "窈窕溪山狭径通，轻舆飞幰御东风。",
            "倚天苍壁人烟外，也有桃花簇簇红。"
        ],
        "title": "正月二十五日过真溪见桃花  其一",
        "id": "60e9f71e-bbf1-425b-bc3f-0ebd469f1308"
    },
    {
        "author": "程公许",
        "paragraphs": [
            "桃花簇簇有人家，寂历炊烟晚照斜。",
            "满眼芳春无处著，一机新锦濯烟霞。"
        ],
        "title": "正月二十五日过真溪见桃花  其二",
        "id": "c63f5991-b84c-4dac-a399-4ee6a60c054c"
    },
    {
        "author": "程公许",
        "paragraphs": [
            "紫薇花自非凡品，何事栖根枳棘丛。",
            "白发舍人羞见道，相逢那敢恨飘蓬。"
        ],
        "title": "衢信道间见紫薇花",
        "id": "d0745253-c6da-4946-aa93-92722b2edc6d"
    },
    {
        "author": "程公许",
        "paragraphs": [
            "人行午倦渴思冰，黄栗留鸣绿树阴。",
            "安得故山归燕坐，竹风窗户一披襟。"
        ],
        "title": "暑行闻黄鹂声",
        "id": "f61865c7-fb9b-4845-af92-04b780e123d5"
    },
    {
        "author": "程公许",
        "paragraphs": [
            "渔艇冲烟巖口泊，村醪注瓦瓮头尝。",
            "雨声夜杂滩声怒，借与行人一枕凉。"
        ],
        "title": "投宿中巖口酒家",
        "id": "fcc4566b-5376-4071-ab31-2f77b134aa8b"
    },
    {
        "author": "程公许",
        "paragraphs": [
            "鼓枻前春过下巖，空将目力寄云端。",
            "而今真个巖头去，领取烟云泼袂寒。"
        ],
        "title": "游下巖崇封院  其一",
        "id": "133039de-6e7a-4b66-9dbb-0d0d4a82ed7a"
    },
    {
        "author": "程公许",
        "paragraphs": [
            "石扉深锁一龛云，未必人间只履存。",
            "持钵欲寻刘道者，镆铘不在刻舟痕。"
        ],
        "title": "游下巖崇封院  其二",
        "id": "7103e027-6d1d-42b7-8da7-5b336fd57c27"
    },
    {
        "author": "程公许",
        "paragraphs": [
            "残麦从渠官夺之，山僧何用怨长饥。",
            "人间六月红尘里，无此玉龙千丈飞。"
        ],
        "title": "游下巖崇封院  其三",
        "id": "f6e09ddc-3175-4f18-b5ab-e2b97f1d056f"
    },
    {
        "author": "程公许",
        "paragraphs": [
            "二苏屐齿尚班日，憔悴涪翁窜逐还。",
            "卧虎跳龙遗笔墨，祇今精悍满江山。"
        ],
        "title": "游下巖崇封院  其四",
        "id": "a4f32659-650e-4337-8bee-73368805eb0e"
    },
    {
        "author": "程公许",
        "paragraphs": [
            "清虚堂里话襟期，友似苏黄从可知。",
            "墨宝惜无人爱护，漫令遶寺觅残碑。"
        ],
        "title": "游下巖崇封院  其五",
        "id": "5bb6dd21-359b-422f-b102-069d00aea01c"
    },
    {
        "author": "程公许",
        "paragraphs": [
            "大皁江头寒雨歇，蚕崖关外数峰明。",
            "丹青谁会开平远，著我绳桥度晓晴。"
        ],
        "title": "晓晴度青城绳桥二绝句  其一",
        "id": "d2a374c0-06e7-4627-9f25-40a4b5bc41a3"
    },
    {
        "author": "程公许",
        "paragraphs": [
            "怒涛喷雪战鱼龙，架篾成桥袅半空。",
            "世路险夷那不有，此心安处本来同。"
        ],
        "title": "晓晴度青城绳桥二绝句  其二",
        "id": "311c78d3-fbdd-4063-ac14-0a10fb749747"
    },
    {
        "author": "程公许",
        "paragraphs": [
            "小艇冲风过惠山，石螭引脰伫漪涟。",
            "白头未了红尘债，再酌人间第二泉。"
        ],
        "title": "汲惠山泉烹日铸  其一",
        "id": "80c9c83b-92e3-413c-9095-bccdd14eee2f"
    },
    {
        "author": "程公许",
        "paragraphs": [
            "瓦缾挹注溢微澜，仙掌两分瑞露漙。",
            "自候燎炉烹日铸，杜陵肺渴耐甘寒。"
        ],
        "title": "汲惠山泉烹日铸  其二",
        "id": "9d643d9b-8fd7-4b5d-80ba-92ffc92d6efc"
    },
    {
        "author": "程公许",
        "paragraphs": [
            "旱暵连旬塘水浑，移舟来泛霅溪云。",
            "溪边钓隠如无恙，那不嗤人骨俗氛。"
        ],
        "title": "泛霅溪  其一",
        "id": "ee1b1717-0900-4a33-b430-a6e606f77d80"
    },
    {
        "author": "程公许",
        "paragraphs": [
            "白苹波动柳塘风，散漫芙蕖称意红。",
            "午梦惊回船转柁，买鱼前港一樽同。"
        ],
        "title": "泛霅溪  其二",
        "id": "2c275f52-43c4-419f-9450-8bf22e9bc3f2"
    },
    {
        "author": "程公许",
        "paragraphs": [
            "峥嵘罅石蛟潭閟，偪仄悬崖阁栈危。",
            "横目不虞双足茧，子长心事未忘奇。"
        ],
        "title": "龙洞阁",
        "id": "110e0fde-b272-4e88-bba2-bdad941be8d6"
    },
    {
        "author": "程公许",
        "paragraphs": [
            "中天台畔敞东轩，沧海桑田且勿论。",
            "欲问飞仙参要诀，晨兴来就日华吞。"
        ],
        "title": "文耀阁  其一",
        "id": "88912d97-08eb-4a84-936b-70e996961bdf"
    },
    {
        "author": "程公许",
        "paragraphs": [
            "宴罢瑶池趣驾归，海风飘冷六铢衣。",
            "霞舒雾卷知何处，五色毫端借发挥。"
        ],
        "title": "文耀阁  其二",
        "id": "6831a829-6004-4324-b2e5-c6a08055a7b3"
    },
    {
        "author": "程公许",
        "paragraphs": [
            "断石残碑聚一堂，螭蟠凤舞费平章。",
            "颜苏喜得初平侣，名节知无愧范滂。"
        ],
        "title": "墨妙堂",
        "id": "9a57bac6-97ab-4bd3-be52-69ad0f7519da"
    },
    {
        "author": "程公许",
        "paragraphs": [
            "花压墙头柳映门，红城一曲沈家园。",
            "意行自与春风约，休问新亭卖酒喧。"
        ],
        "title": "洪城沈运干新园三首  其一",
        "id": "8f8c2287-d6a9-48ed-a5c6-de950bc340e4"
    },
    {
        "author": "程公许",
        "paragraphs": [
            "柏梢结翠鬭尖新，未问花枝插宝瓶。",
            "最好狻猊对雏凤，向人翔跃似天成。"
        ],
        "title": "洪城沈运干新园三首  其二",
        "id": "aecba430-3873-45c4-802b-6c67b0bb3166"
    },
    {
        "author": "程公许",
        "paragraphs": [
            "方池面矗石丛丛，后掩前遮一径通。",
            "苍藓修筠加爱护，等闲幻出小玲珑。"
        ],
        "title": "洪城沈运干新园三首  其三",
        "id": "33eadda0-06d6-4791-886b-bedfd2c11335"
    },
    {
        "author": "程公许",
        "paragraphs": [
            "碧潭四绕水仙坟，老桂团团荫绿尊。",
            "拼与故人偿一醉，梅花吹梦过前村。"
        ],
        "title": "伯谦招饮龙潭攀桂亭",
        "id": "5d70a7e1-83c2-46a7-b9d3-847b618a9abc"
    },
    {
        "author": "程公许",
        "paragraphs": [
            "犯暑驱车泼面尘，招提暝色唤休程。",
            "竹风满院凉无价，最好移床就月明。"
        ],
        "title": "宿金山院",
        "id": "bb609e53-09ae-4645-ab2f-700ff92cc577"
    },
    {
        "author": "程公许",
        "paragraphs": [
            "自性元来一法无，更于何处著工夫。",
            "横担拄杖长安去，才出门时尽坦途。"
        ],
        "title": "继荣上人求无本庵颂",
        "id": "79bffe61-1663-486f-864f-9e157185d670"
    },
    {
        "author": "程公许",
        "paragraphs": [
            "丈室纵横狮子坐，仙裾杂遝蕊珠宫。",
            "世人莫笑渠荒幻，且验灵台一点中。"
        ],
        "title": "为沧江虞使君赋客室三首  其一",
        "id": "81f5c1d7-2ff7-4ec0-8935-9affd9619ce5"
    },
    {
        "author": "程公许",
        "paragraphs": [
            "四达皇皇一广居，此中妙用绝方隅。",
            "客来请问名斋意，拈与床头太极图。"
        ],
        "title": "为沧江虞使君赋客室三首  其二",
        "id": "efe096a4-e829-4442-8397-73a443ea40fa"
    },
    {
        "author": "程公许",
        "paragraphs": [
            "屋下何妨架屋重，规模不与俗人同。",
            "君看万象森罗处，岂有纤毫碍太空。"
        ],
        "title": "为沧江虞使君赋客室三首  其三",
        "id": "6dd31e22-8763-4648-ac30-017bb58b9e64"
    },
    {
        "author": "程公许",
        "paragraphs": [
            "称意人生不待多，诛茅只爱傍沧波。",
            "万间方丈均容膝，苦志疲形能几何。"
        ],
        "title": "次韵感怀  其一",
        "id": "6bca94a4-a074-4774-a060-666e75bac901"
    },
    {
        "author": "程公许",
        "paragraphs": [
            "四海堂堂范与苏，斯文价重百车渠。",
            "颍昌旧第归无日，且向蟇津稳僦居。"
        ],
        "title": "次韵感怀  其二",
        "id": "f28bd0c5-7518-4858-b1e1-d4a3a8b3ff68"
    },
    {
        "author": "程公许",
        "paragraphs": [
            "雨淫萧艾掩嘉蔬，况敢堆盘荐腹腴。",
            "借问素餐颜有忸，河边宁作鲍生枯。"
        ],
        "title": "次韵感怀  其三",
        "id": "a0e0e1d7-2053-4218-9b80-55edfdf39df5"
    },
    {
        "author": "程公许",
        "paragraphs": [
            "盛时饥渴伫嘉谋，虑远何难弥近忧。",
            "搔首风尘弥北望，驰心江汉入东流。"
        ],
        "title": "次韵感怀  其四",
        "id": "a678695c-8f9b-468b-9c4a-b3c6679653a4"
    },
    {
        "author": "程公许",
        "paragraphs": [
            "绿水油油记插秧，转头风露稻花香。",
            "秋来田井熙春昼，画手难为顾长康。"
        ],
        "title": "次韵感怀  其五",
        "id": "356e5eed-a0c6-4b05-a1d3-a3ee582e9fa5"
    },
    {
        "author": "程公许",
        "paragraphs": [
            "竹宫冬孟严斋祀，深炷炉香跋烛花。",
            "凋尽庭梧风摵摵，幽思也到羽人家。"
        ],
        "title": "立冬节斋宿竹宫悼姚高士  其一",
        "id": "298ac17c-b108-444b-8dcc-78c73926a240"
    },
    {
        "author": "程公许",
        "paragraphs": [
            "燕坐心源如止水，余工吟笔烂生花。",
            "谁知此老真三昧，孔老瞿昙共一家。"
        ],
        "title": "立冬节斋宿竹宫悼姚高士  其二",
        "id": "13e31bef-bf8f-448f-ab44-80fa046ad9da"
    },
    {
        "author": "程公许",
        "paragraphs": [
            "金鲫鱼犹涵藻涧，玉蕤香未破梅花。",
            "人生转眼皆泡幻，勘破须饶老作家。"
        ],
        "title": "立冬节斋宿竹宫悼姚高士  其三",
        "id": "ab72a238-6ce5-4b48-8f80-81ab9e018c10"
    },
    {
        "author": "程公许",
        "paragraphs": [
            "把茅未就橐悬罄，奎画飞来天雨花。",
            "欲识高人归宿处，佩霞长侍玉皇家。"
        ],
        "title": "立冬节斋宿竹宫悼姚高士  其四",
        "id": "0b78be2b-79ba-4bb6-9e42-d7fd5c4c03ab"
    },
    {
        "author": "程公许",
        "paragraphs": [
            "认取太虚无一物，本无幻翳况空花。",
            "桃椎思邈还知否，佳传宁无良史家。"
        ],
        "title": "立冬节斋宿竹宫悼姚高士  其五",
        "id": "7156c5c5-2482-498a-8ae6-bed84810dd6e"
    },
    {
        "author": "程公许",
        "paragraphs": [
            "万顷烟波一钓翁，玄真心事偶相同。",
            "平生我亦轻轩冕，分取苕溪半席风。"
        ],
        "title": "题宋器之烟波图",
        "id": "ffea5a11-6da0-470e-9cc4-a2bb4376a791"
    },
    {
        "author": "程公许",
        "paragraphs": [
            "嚼雪哦诗格外清，谁令失脚入红尘。",
            "锦囊二十篇中景，长与西山面目亲。"
        ],
        "title": "题诗卷",
        "id": "9281da03-6ab2-4886-8de6-7783e96a1c3d"
    },
    {
        "author": "程公许",
        "paragraphs": [
            "襞积仙裾耀紫霞，西清两月擅芳华。",
            "托身尘土宁非误，何不西垣侍判花。"
        ],
        "title": "嘲清德堂前紫薇花仍代答  其一",
        "id": "33d6888c-9a5f-4f70-bd3f-b80e13f72e03"
    },
    {
        "author": "程公许",
        "paragraphs": [
            "文章不辨演丝纶，失脚尘劳勿更论。",
            "茵壤飞花适然耳，一觞聊复伴黄昏。"
        ],
        "title": "嘲清德堂前紫薇花仍代答  其二",
        "id": "a7ecefbd-5a20-4f24-81ca-492bd15e4029"
    },
    {
        "author": "程公许",
        "paragraphs": [
            "一百五日风雨过，二十七种鲑菜悭。",
            "三年客里作寒食，得似今年身暂闲。"
        ],
        "title": "寒食上巳杂吟八章  其一",
        "id": "31da9f7b-9423-46fa-a750-6477b260d83d"
    },
    {
        "author": "程公许",
        "paragraphs": [
            "手㔉蒿莱三亩园，红云一片小桃源。",
            "无端风雨连宵恶，检校残英有几存。"
        ],
        "title": "寒食上巳杂吟八章  其二",
        "id": "d3d3622a-8d2c-444b-a982-e61a15e7c229"
    },
    {
        "author": "程公许",
        "paragraphs": [
            "碧桃花底小寒轻，绰约仙姿格外清。",
            "锦绣卷还春去了，蓝桥风露放云英。"
        ],
        "title": "寒食上巳杂吟八章  其三",
        "id": "b3fd9300-1f8f-43fa-b580-f3725043b6e0"
    },
    {
        "author": "程公许",
        "paragraphs": [
            "春寒十日意无憀，酒竭从教壁挂瓢。",
            "新火暖开晴色快，疾风吹尽积阴销。"
        ],
        "title": "寒食上巳杂吟八章  其四",
        "id": "ba26d368-2249-43be-a03d-333e47972f23"
    },
    {
        "author": "程公许",
        "paragraphs": [
            "渺渺江村一掌平，春风何处不堪行。",
            "谁知方外有司马，更合江东称步兵。"
        ],
        "title": "寒食上巳杂吟八章  其五",
        "id": "8ea12a82-7e53-4e88-a146-720b335665fb"
    },
    {
        "author": "程公许",
        "paragraphs": [
            "新栽杨柳舞风弱，老去海棠烘日残。",
            "且问笋根新茁几，护持留作钓鱼竿。"
        ],
        "title": "寒食上巳杂吟八章  其六",
        "id": "edda7240-ee68-4390-b90a-7191dfb7f225"
    },
    {
        "author": "程公许",
        "paragraphs": [
            "雪糁酴醾压树香，松花蔌蔌堕轻黄。",
            "牛冈西路归来晚，时有乌鸢舞夕阳。"
        ],
        "title": "寒食上巳杂吟八章  其七",
        "id": "d64b42d9-0c13-4cb7-9ef2-107f87add5cf"
    },
    {
        "author": "程公许",
        "paragraphs": [
            "万里弓旌喧特招，无能分合侣渔樵。",
            "论心幸有西隣老，拄杖敲门话寂寥。"
        ],
        "title": "寒食上巳杂吟八章  其八",
        "id": "6d4b149b-7ee4-4a64-8077-645d9a911064"
    },
    {
        "author": "程公许",
        "paragraphs": [
            "皛皛飞云挟暑骄，江郊幸可远烦嚣。",
            "道人方寸虚生白，燕几风清扇罢摇。"
        ],
        "title": "季夏郊墅即事  其一",
        "id": "94abb039-1ffd-404e-9122-b513c93ff58d"
    },
    {
        "author": "程公许",
        "paragraphs": [
            "碧琅玕绕碧梧桐，面面轩窗面面风。",
            "剩著图书围几席，何妨门径拥蒿蓬。"
        ],
        "title": "季夏郊墅即事  其二",
        "id": "97f5ae08-78ab-404c-ad62-2275a2443a8d"
    },
    {
        "author": "程公许",
        "paragraphs": [
            "小筑新成面势宽，探囊羞澁一钱看。",
            "也知岁晚须栖宿，敢向明时咏考槃。"
        ],
        "title": "季夏郊墅即事  其三",
        "id": "e87df782-ce33-48d1-837c-c848d5ee2149"
    },
    {
        "author": "程公许",
        "paragraphs": [
            "手锄荒梗艺瑶华，敢觊诸公借齿牙。",
            "通塞非人能计度，贞心祗自保修姱。"
        ],
        "title": "季夏郊墅即事  其四",
        "id": "335f2564-3363-4f72-a81b-897bb25cb5a8"
    },
    {
        "author": "程公许",
        "paragraphs": [
            "儒林冠冕国蓍龟，黄发同时二老归。",
            "出处古今难一槩，青天未可戴盆窥。"
        ],
        "title": "季夏郊墅即事  其五",
        "id": "db9212b8-5219-413c-9286-ed5caa00fe9c"
    },
    {
        "author": "程公许",
        "paragraphs": [
            "午窗读倦枕书眠，起拆茶包手自煎。",
            "大地众生愁暍死，清风一壑可能传。"
        ],
        "title": "季夏郊墅即事  其六",
        "id": "c85ca585-4f90-4b44-90fe-36b774e2af75"
    },
    {
        "author": "程公许",
        "paragraphs": [
            "自随官牒却居闲，樵叟渔童惯往还。",
            "种竹且教疏见月，开窗莫遣碍看山。"
        ],
        "title": "季夏郊墅即事  其七",
        "id": "d6301b4a-64ad-49af-b29f-ac00768eb183"
    },
    {
        "author": "程公许",
        "paragraphs": [
            "性僻隣墙亦懒过，日长何事可销磨。",
            "云蓝展向风櫺写，恨未疏池养白鹅。"
        ],
        "title": "季夏郊墅即事  其八",
        "id": "b30a9338-0f27-46b5-a22a-3588917782d2"
    },
    {
        "author": "程公许",
        "paragraphs": [
            "心闲万籁响韺茎，古调何人细与评。",
            "招手洪崖天万里，佩霞惝怳会瑶京。"
        ],
        "title": "季夏郊墅即事  其九",
        "id": "e4f4829d-fd16-4a9c-992c-96c3d2675a22"
    },
    {
        "author": "程公许",
        "paragraphs": [
            "力贫藏得五车书，趁就炎歊晒壁鱼。",
            "安得身闲饶目力，年年铅椠课三余。"
        ],
        "title": "季夏郊墅即事  其一○",
        "id": "9a71489b-c246-4fe8-a5e4-9cc8e3a65e2d"
    },
    {
        "author": "程公许",
        "paragraphs": [
            "事业悠悠雪满头，流光那会与人谋。",
            "作劳输与田间叟，紫芋黄鸡满意秋。"
        ],
        "title": "季夏郊墅即事  其一一",
        "id": "26c80010-9cb2-4947-80db-0dad762f3b72"
    },
    {
        "author": "程公许",
        "paragraphs": [
            "怒雷送雨五更残，文石花藤探借寒。",
            "腥秽百年须一洗，五云深处是长安。"
        ],
        "title": "季夏郊墅即事  其一二",
        "id": "ca6a64bc-9542-409d-9bf2-316e68af9c37"
    },
    {
        "author": "程公许",
        "paragraphs": [
            "露香消渴桂花芳，天气偏饶八月凉。",
            "不是窅窊分得种，人间那得许清香。"
        ],
        "title": "桂花  其一",
        "id": "a13f0e05-c87c-4a1d-b42c-b1ada4eeb651"
    },
    {
        "author": "程公许",
        "paragraphs": [
            "一秋无雨亦无风，比似常年迥不同。",
            "鼻观了无分别想，道人结习本来空。"
        ],
        "title": "桂花  其二",
        "id": "8f29aca0-cffe-44da-a208-63ba1439c248"
    },
    {
        "author": "程公许",
        "paragraphs": [
            "雨花那得著衣裾，遍界香分佛饭余。",
            "金粟如来元一点，横陈妙供尽从渠。"
        ],
        "title": "桂花  其三",
        "id": "c68d6df8-9f81-4f3c-9aeb-8cb72c4bbf39"
    },
    {
        "author": "程公许",
        "paragraphs": [
            "枯禅不羨阿娇屋，静俟宁须郭隗台。",
            "天悯羁贫大痴绝，唤将金色界中来。"
        ],
        "title": "书室以黄花围坐二绝句  其一",
        "id": "26294127-569c-4651-810a-d27f47f3f32b"
    },
    {
        "author": "程公许",
        "paragraphs": [
            "给园光景无边际，趺坐西窗日落时。",
            "欲识当时黄面老，莫将色相等闲窥。"
        ],
        "title": "书室以黄花围坐二绝句  其二",
        "id": "9cf15cc0-af8e-4d73-bd47-1a10f2c480ee"
    },
    {
        "author": "程公许",
        "paragraphs": [
            "槃水平生谨自持，苦为痎病费医治。",
            "一秋偏识端居味，余事何妨读杜诗。"
        ],
        "title": "丙子重阳触事有赋得绝句七首  其一",
        "id": "2e569234-d9d0-4ed9-93b8-8f4bef368857"
    },
    {
        "author": "程公许",
        "paragraphs": [
            "策策窗前落叶干，晚香空自傲霜寒。",
            "力贫未办倾家酿，一酌亲颜也自欢。"
        ],
        "title": "丙子重阳触事有赋得绝句七首  其二",
        "id": "4897b39c-bf0b-4be4-abc9-1347bc154e6f"
    },
    {
        "author": "程公许",
        "paragraphs": [
            "去年今日枕江楼，对酒谈经夜不休。",
            "闻道黄花满仙谷，莫教儿辈觉风流。"
        ],
        "title": "丙子重阳触事有赋得绝句七首  其三",
        "id": "680dcd6c-058b-4511-8986-8b805b129ca1"
    },
    {
        "author": "程公许",
        "paragraphs": [
            "雅志求仁苦力难，知他隔许利名关。",
            "流光俛仰一弹指，与世浮沉祇强颜。"
        ],
        "title": "丙子重阳触事有赋得绝句七首  其四",
        "id": "f4604aa6-57b8-48da-96b8-aecbaabb2cd7"
    },
    {
        "author": "程公许",
        "paragraphs": [
            "薄宦羁縻兔落罝，西阡不到一年赊。",
            "销魂霜露增悽怆，陟屺瞻思晚日斜。"
        ],
        "title": "丙子重阳触事有赋得绝句七首  其五",
        "id": "aca34b9b-6132-4b1c-aab4-2825843a4671"
    },
    {
        "author": "程公许",
        "paragraphs": [
            "风雨连宵苦泪潸，可怜半作冢累然。",
            "钟情叔氏如酥酪，岁晚相随对榻眠。"
        ],
        "title": "丙子重阳触事有赋得绝句七首  其六",
        "id": "67c3f4a5-65cd-466c-968b-b461566ba3cd"
    },
    {
        "author": "程公许",
        "paragraphs": [
            "寂寞随人药市行，可能金石尽知名。",
            "飞仙未必真违世，长使痴氓学卫生。"
        ],
        "title": "丙子重阳触事有赋得绝句七首  其七",
        "id": "41ef1934-4353-4290-b73a-659127204ce3"
    },
    {
        "author": "程公许",
        "paragraphs": [
            "霜日晶荧水尚肥，顺风一舸送将归。",
            "黄花笑我犹牵俗，得似渊明勇拂衣。"
        ],
        "title": "重九前一日到家",
        "id": "06bfc5cb-fcdc-44e1-b055-d7f881e408bf"
    },
    {
        "author": "程公许",
        "paragraphs": [
            "倦客归来住不多，颇思散策日相过。",
            "胶胶扰扰败人意，那得长闲共切磋。"
        ],
        "title": "亲友招呼鼎至简以二绝句  其一",
        "id": "77b2b152-c7da-46aa-9f65-898d56a1a92b"
    },
    {
        "author": "程公许",
        "paragraphs": [
            "璀璨堆盘水陆珍，自量薄福可能胜。",
            "何如小摘春畦绿，共话西园夜雨灯。"
        ],
        "title": "亲友招呼鼎至简以二绝句  其二",
        "id": "9bdaee0b-3aec-4ef0-a092-54fe9a805d20"
    },
    {
        "author": "程公许",
        "paragraphs": [
            "慧明道士别经年，肘后飞金秘不传。",
            "崖蜜黄精分遗我，冰容或可觊飞仙。"
        ],
        "title": "慧明王道士赠蜜黄精",
        "id": "960ad683-5c7e-4355-a220-28ec7acfcc48"
    },
    {
        "author": "程公许",
        "paragraphs": [
            "春风有客梦刀头，政好将军侍太丘。",
            "为惜交情留信宿，无端樯燕聒离愁。"
        ],
        "title": "和家恭伯韵别曹扬休还涪陵五首  其一",
        "id": "451ac2e3-b17b-4dd7-a4f9-e0a62ff8a147"
    },
    {
        "author": "程公许",
        "paragraphs": [
            "精蓝靖馆手同携，细与重论文暇时。",
            "须信有方藏肘后，可能无药起支离。"
        ],
        "title": "和家恭伯韵别曹扬休还涪陵五首  其二",
        "id": "baa33e7b-5f80-4bbb-a07e-e7438c001db0"
    },
    {
        "author": "程公许",
        "paragraphs": [
            "胶漆论心忽离羣，柳边躞蹀马蹄尘。",
            "清风朗月相思夜，依旧江山面目亲。"
        ],
        "title": "和家恭伯韵别曹扬休还涪陵五首  其三",
        "id": "8c59b6bf-84c3-43c3-970d-e0500be2f63e"
    },
    {
        "author": "程公许",
        "paragraphs": [
            "朶颐渠可换灵龟，世事艰如整乱丝。",
            "执手应须细商略，古来成败几枰棋。"
        ],
        "title": "和家恭伯韵别曹扬休还涪陵五首  其四",
        "id": "b144804f-370b-49b8-9e3f-3d38af390029"
    },
    {
        "author": "程公许",
        "paragraphs": [
            "读易巖前访德人，分明枯菌茁芽新。",
            "趋庭领会传心法，一笑陈编万古春。"
        ],
        "title": "和家恭伯韵别曹扬休还涪陵五首  其五",
        "id": "2a1611b9-ddbc-4f82-a450-a6322afdc1ac"
    },
    {
        "author": "程公许",
        "paragraphs": [
            "岭雪融春水涨溪，留连尊酒话精微。",
            "蓝田膝上还相忆，半偈何当问指归。"
        ],
        "title": "和家恭伯韵别曹扬休还涪陵五首  其六",
        "id": "56e1880a-3a82-482e-adc6-41fa30e901f3"
    },
    {
        "author": "程公许",
        "paragraphs": [
            "日澹霜明雨意悭，枫林稻陇褧衣斑。",
            "小楼触目秋容好，得似萧晨起看山。"
        ],
        "title": "晚晴登楼和叔存姪  其一",
        "id": "0201a01c-db4e-492f-80a7-12b1923daa5e"
    },
    {
        "author": "程公许",
        "paragraphs": [
            "放浪烟霞我亦曾，误凭宵梦绕觚棱。",
            "眼明一片蚕崖雪，便拟搘筇最上层。"
        ],
        "title": "晚晴登楼和叔存姪  其二",
        "id": "ba5bb13a-e51c-464e-8802-f302ab5ef953"
    },
    {
        "author": "程公许",
        "paragraphs": [
            "一秋吟思奈天悭，醉面无因点缬斑。",
            "衮衮簿书成底事，朝来爽气在西山。"
        ],
        "title": "晚晴登楼和叔存姪  其三",
        "id": "e649f610-6cf2-437b-aa1f-360d99b88b98"
    },
    {
        "author": "程公许",
        "paragraphs": [
            "锥刀较计我何曾，商略人生且摸棱。",
            "九万里风鹏背阔，倚栏不隔碧霄层。"
        ],
        "title": "晚晴登楼和叔存姪  其四",
        "id": "f1a99171-d47e-46ad-9cf4-cae907bc9735"
    },
    {
        "author": "程公许",
        "paragraphs": [
            "雨霁凭栏物色佳，鬅鬙叠嶂敛烟霾。",
            "羁愁要著谁陶写，且把昏眵为一揩。"
        ],
        "title": "又雨霁登楼",
        "id": "60e804a8-cf36-4828-9e9f-2a81eabf6fe2"
    },
    {
        "author": "程公许",
        "paragraphs": [
            "西崦落照晕金钲，敛退痴云作嫩晴。",
            "忽忽暝烟行十里，前头灯火是鹃城。"
        ],
        "title": "晚日",
        "id": "f7957548-482d-441a-b2af-5ffcb99ca561"
    },
    {
        "author": "程公许",
        "paragraphs": [
            "三日炎歊不可当，一宵风雨夜微凉。",
            "羣龙莫吝为霖手，且与干坤洗战场。"
        ],
        "title": "五月十九日夜雨",
        "id": "3be91228-a021-4b25-b05b-22daa767ac42"
    },
    {
        "author": "程公许",
        "paragraphs": [
            "山色溪流共蔚蓝，此中有句为谁参。",
            "老蛟喷雾舒还敛，依旧搀空碧玉簪。"
        ],
        "title": "三溪阴雨青山一峰穹秀可爱",
        "id": "ea67867b-081c-4ffd-9a85-201db7bed0dc"
    },
    {
        "author": "程公许",
        "paragraphs": [
            "旧游幕府无余俸，载得云根几片归。",
            "爱此嵚嵜苍玉质，剩判莎屩滑烟飞。"
        ],
        "title": "上朝天坡",
        "id": "dbf9fb85-1641-4631-817d-b8f3db4411c9"
    },
    {
        "author": "程公许",
        "paragraphs": [
            "上到茶坡又栗坡，瘦筇倚倦碧嵯峩。",
            "那知一片烟云澹，望眼偏于此处多。"
        ],
        "title": "过茶坡栗坡回望平川杳霭",
        "id": "5200d902-2f1d-4d3e-bd4c-1253b8fd94d7"
    },
    {
        "author": "程公许",
        "paragraphs": [
            "谁能投笔规万户，但可短篷称散人。",
            "偪侧世途何处避，千金难买是闲身。"
        ],
        "title": "和眉山杨清父龙渊小舫四绝句  其一",
        "id": "4875652b-121e-473a-b817-02b227e03684"
    },
    {
        "author": "程公许",
        "paragraphs": [
            "婵娟倚市为谁好，膏火置身空自煎。",
            "何似濯缨歌一曲，秋江淼淼碧如天。"
        ],
        "title": "和眉山杨清父龙渊小舫四绝句  其二",
        "id": "03bfe310-9e52-4bec-9491-fc2ad3460866"
    },
    {
        "author": "程公许",
        "paragraphs": [
            "觌面江干千尺像，一州胜处说西林。",
            "雪涛欲验青衣涨，步转云堂向后寻。"
        ],
        "title": "题西林寺",
        "id": "6276b78f-a40e-4d79-8ada-3581d911e906"
    },
    {
        "author": "程公许",
        "paragraphs": [
            "手㔉西墙择地偏，疏篁惯与养风烟。",
            "锄荒当得经纶否，聊作仙曹小有天。"
        ],
        "title": "小圃茅亭初成即事十绝句  其一",
        "id": "574ac2a4-2b67-42ce-b4e2-09410639bcb3"
    },
    {
        "author": "程公许",
        "paragraphs": [
            "一时花木斩新栽，露萼烟苞逐渐开。",
            "好事人人能爱惜，莫教容易拥蒿莱。"
        ],
        "title": "小圃茅亭初成即事十绝句  其二",
        "id": "36b280d1-897e-4fdc-a2a7-3fc736777a00"
    },
    {
        "author": "程公许",
        "paragraphs": [
            "小筑分明是隠沦，何妨随分乐青春。",
            "诸君莫笑茅茨陋，野意萧疏更觉真。"
        ],
        "title": "小圃茅亭初成即事十绝句  其三",
        "id": "e778f2e3-1c68-4f3f-903e-6631150a0c75"
    },
    {
        "author": "程公许",
        "paragraphs": [
            "诗情不惯吏尘嚣，心事偏耽野趣幽。",
            "纵使酒尊空北海，客来一笑也风流。"
        ],
        "title": "小圃茅亭初成即事十绝句  其四",
        "id": "9db57231-e638-4526-b79e-d5c34ad7790c"
    },
    {
        "author": "程公许",
        "paragraphs": [
            "海棠数点渐娇春，匝地何时簇锦茵。",
            "不耐汲泉劳日课，夜来一雨陡精神。"
        ],
        "title": "小圃茅亭初成即事十绝句  其五",
        "id": "da8d6162-3815-4da5-8644-c0e069d1d024"
    },
    {
        "author": "程公许",
        "paragraphs": [
            "未能手剑血长鲸，只合瓜田老邵平。",
            "斗粟驱人成底事，漫将吟啸寄高情。"
        ],
        "title": "小圃茅亭初成即事十绝句  其六",
        "id": "1332249a-39fb-487e-83d6-53e04f6fdaa1"
    },
    {
        "author": "程公许",
        "paragraphs": [
            "凿池取月未伤廉，何必莲峰诧藕船。",
            "少待清渠通绿溜，醉歌绿幰鉴明蠲。"
        ],
        "title": "小圃茅亭初成即事十绝句  其七",
        "id": "d9572d2e-f503-4c56-bc2f-7178ee9aacf8"
    },
    {
        "author": "程公许",
        "paragraphs": [
            "北风瞇目涨烟尘，寒勒花容也自颦。",
            "袖手何能供草檄，等闲题遍锦江春。"
        ],
        "title": "小圃茅亭初成即事十绝句  其八",
        "id": "495de9f5-6ed6-49f5-ad3b-a404001cade2"
    },
    {
        "author": "程公许",
        "paragraphs": [
            "五百风光巧作寒，晚春未可试衣单。",
            "只应杀气迷关栈，便觉人情有两般。"
        ],
        "title": "小圃茅亭初成即事十绝句  其九",
        "id": "295cc25a-9e25-4424-ad26-433c4742f153"
    },
    {
        "author": "程公许",
        "paragraphs": [
            "醉里眉攒万国愁，杜陵聊复傲沧洲。",
            "扶持何代无人物，鱼鸟飞沉得自由。"
        ],
        "title": "小圃茅亭初成即事十绝句  其一○",
        "id": "1dc51c11-fe3e-4cf9-865c-e7ad3675ce17"
    },
    {
        "author": "程公许",
        "paragraphs": [
            "六花集瑞九重天，禁漏催朝夜不眠。",
            "流落那知新历换，枫桥寺外看渔船。"
        ],
        "title": "除夕和唐人张继张祐即事四绝句  其一",
        "id": "bfcf7b34-3088-484f-882a-8001977139a3"
    },
    {
        "author": "程公许",
        "paragraphs": [
            "经世无才慕管萧，风尘搔首故乡遥。",
            "瘦藤忽梦寻梅去，袅袅寒溪独木桥。"
        ],
        "title": "除夕和唐人张继张祐即事四绝句  其二",
        "id": "102ea726-99a0-4747-a409-6541974dc10b"
    },
    {
        "author": "程公许",
        "paragraphs": [
            "一笑升沉休问天，赞房赢得日高眠。",
            "五湖浪透门前港，何不乘风稳放船。"
        ],
        "title": "除夕和唐人张继张祐即事四绝句  其三",
        "id": "efbb8053-ab9e-4fd1-9863-0fdcc9747cdc"
    },
    {
        "author": "程公许",
        "paragraphs": [
            "一簪华发雪萧萧，流景星驰道转遥。",
            "拨倦寒炉鸡唱晓，春风携手赵州桥。"
        ],
        "title": "除夕和唐人张继张祐即事四绝句  其四",
        "id": "38243a7d-2f38-488a-a6f0-108f5b124a30"
    },
    {
        "author": "程公许",
        "paragraphs": [
            "如来藏有大经卷，无古无今无成坏。",
            "卷之可纳一毫端，舒之弥纶于法界。",
            "众生与佛同受持，谓有定法便虚假。",
            "祇园食饱洗钵坐，何曾有意一场话。",
            "空生强起凿太虚，立字安名为般若。",
            "三十二相不可著，况有卵胎并湿化。",
            "要知人与法俱空，何须到岸筏方舍。",
            "双林大士更周遮，来对萧翁闲拍报。",
            "至今唱颂四十九，同此经传四天下。",
            "稽首后溪老尊宿，第一义谛最深解。",
            "以宿誓愿悲济心，具坚固力清浄戒。",
            "父子孙曾一道场，良窳精粗大炉冶。",
            "彩衣堂上春融融，后先十日𣂏寿斝。",
            "耆龄天为开九袠，后学心知宗大雅。",
            "吾亲千里意勤劬，授我轴书字端楷。",
            "金银绚烂满云蓝，是不诳语真语者。",
            "鬼神祕护知几年，持以寿翁翁勿诧。",
            "愿翁觉性日圆明，愿翁眉寿备纯嘏。",
            "如金刚体不可坏，以大方便福朝野。",
            "亦愿吾亲寿似翁，岁岁持觞拜堂下。"
        ],
        "title": "上后溪刘阁学",
        "id": "c1481534-4327-4b63-8941-3173d8d652fe"
    },
    {
        "author": "程公许",
        "paragraphs": [
            "十方世界香水海，如微尘数无边亿。",
            "诸佛各以本誓愿，遍坐道场作饶益。",
            "稽首两足炽盛光，具有广大神通力。",
            "刚风其上罗诸天，日月星宿与梵释。",
            "手持宫殿充妙供，雨香花云作严饰。",
            "慈悲为车众宝聚，载以万行波罗蜜。",
            "周游三界一弹指，善行何曾有辙迹。",
            "我曾礼足持祕呪，宝绘偶得唐人笔。",
            "素缣一幅几断烂，丹青惨澹古颜色。",
            "巍巍趺坐宝莲台，冠佩环趋星拱极。",
            "未论画手入何品，成坏难以有相诘。",
            "龙天守护敢不戒，一会灵山俨如昔。",
            "恭惟鴈湖老尊宿，佛地位人人不识。",
            "偶年与世作依怙，意倦还归弄泉石。",
            "愿持画本祝修龄，往与浄名分半席。",
            "刀兵之劫遍大地，三界同聚一火宅。",
            "要须开士运悲心，立大津梁拯羣溺。",
            "岂同小乘专利己，块守空山缚禅寂。",
            "金轮慈光耀今古，愿与我公占寿籍。",
            "向来摩顶经授记，坚拂许令亲入室。",
            "夜深急雪欲齐腰，不室巖前好消息。"
        ],
        "title": "鴈湖先生揆初在旦某以家藏唐画炽盛光如来像一轴祝先生寿稽首说偈云",
        "id": "d8fd1be3-7115-4517-90f7-ce427dedfda3"
    },
    {
        "author": "程公许",
        "paragraphs": [
            "朱颜白发炯双瞳，一念平生造物通。",
            "内阁图书真学士，西园几杖老仙翁。",
            "木公金母人间现，桂子桐孙寿籍同。",
            "遥想彩衣圜四世，后溪无日不春风。"
        ],
        "title": "寿后溪刘侍郎",
        "id": "26c0128b-e607-413f-8e7a-44baf96e51b3"
    },
    {
        "author": "程公许",
        "paragraphs": [
            "玄盖之天高崒嵂，自两天眼支一脉。",
            "嶙峋四面森翠壁，中有瑶柱倚天立。",
            "窈窈鬰鬰仙者宅，涵云蓄雾九锁隔。",
            "石扉谁遣玉{𥫗氐}擘，通行岂虞虎豹搤。",
            "云台散吏青城客，掉头三岛风烟窄。",
            "南薰驾我来散策，晴天万里展笑色。",
            "祖龙驱山山辟易，仙人抵住如刻划。",
            "武皇情念膏火迫，宫坛经营竞奚益。",
            "惟我章圣荐简璧，心与天同绵宝历。",
            "高皇中天定都邑，脱屣大位驻清跸。",
            "至今仙馆閟奎画，跪拜缔眎涕霑臆。",
            "大涤栖真转石室，幽巖邃窦杳莫测。",
            "似闻句曲通咫尺，飚游何曾有辙迹。",
            "天坛可望不可陟，翠箬闪闪丹气溢。",
            "我名何自标洞额，得非三生托真籍。",
            "一念之差甘堕谪，拊心静虑深咎责。",
            "羽衣窥我惨不怿，为我洗琖酌琥珀。",
            "沈沈古井龙嗜蛰，谁令怒吼卷飞帛。",
            "夜凉健倒风雨急，醒悟乃是巖溜滴。",
            "西瞻氛祲羌堛塞，玉华故栖归未得。",
            "文举远游记夙昔，借一庵地䌷隠帙。",
            "百六行度运会厄，列真校录晓继夕。",
            "恫悯含生沛德泽，罢征宽敛戢锋镝。",
            "名山是处可栖逸，不材我自安社栎。",
            "勋业振古名揭日，邂逅要知非尔力。",
            "蛮触扰扰鏖得失，岂容汩我室虚白。",
            "流铃掷火九穹碧，泰初为邻寿无极。"
        ],
        "title": "步虚蕊珠七言",
        "id": "7ba560e0-e61f-49c1-9fcd-4758342c13b6"
    },
    {
        "author": "程公许",
        "paragraphs": [
            "木蕖三数株，能白又能朱。",
            "晓暮浅深色，醉醒容态姝。",
            "流霞𣂏玉斝，抽汞养丹炉。",
            "模写终难尽，秋江有画图。"
        ],
        "title": "红白芙蓉",
        "id": "56a63d8e-b270-4e77-8d6c-f3b33fb29775"
    },
    {
        "author": "程公许",
        "paragraphs": [
            "明月伴我酒家眠，五更顺风催放船。",
            "月波荡湖湖欲溢，扶桑夺染半天赤。",
            "湖山破晓鬰青苍，坐觉山与船低昂。",
            "少年负气隘湖海，老虽敛缩余习在。",
            "叩舷一笑宇宙宽，瓮天那可差别观。",
            "蒲帆瞬息几百里，峨峨阊门尺有咫。",
            "五湖千古自清风，诘朝持叩伏柱史。"
        ],
        "tags": [
            "太湖"
        ],
        "title": "晓月未没顺风泛太湖期以明日与悦斋会",
        "id": "cecd484d-1ffa-4335-8ceb-4782944691ba"
    },
    {
        "author": "程公许",
        "paragraphs": [
            "逶迤三径带重湖，心眼经营念厥初。",
            "问俗只须无事治，僝工适际有年书。",
            "雪融趁急栽花柳，春到随宜办果蔬。",
            "最喜城隅便来往，不嫌奔走费台舆。"
        ],
        "title": "倅教授判官皆为东湖有赋次韵  其一",
        "id": "c6e38c00-f138-4de1-97fc-1db434b011d3"
    },
    {
        "author": "程公许",
        "paragraphs": [
            "交情郁穆两监州，采藻依莲总俊游。",
            "冰洁霜明相并照，渭清泾浊岂同流。",
            "虢堂拟把新题和，锦里还思故事修。",
            "荷荡花溪总幽绝，賸须栽竹柰霜秋。"
        ],
        "title": "倅教授判官皆为东湖有赋次韵  其二",
        "id": "6f6952be-8655-4c25-86f0-581c812bbd00"
    },
    {
        "author": "程公许",
        "paragraphs": [
            "积雨酿成寒料峭，漫游稍觉意清真。",
            "痴云妬日吞还吐，弱柳含烟巧鬭新。",
            "簪屐招呼参楚蜀，肴蔬饤饾杂冬春。",
            "却嫌车从妨佳趣，那得临流岸白纶。"
        ],
        "title": "正之二十八日忽小霁领数客过东湖若水有赋为次韵",
        "id": "f8785311-89c1-4f24-8799-2786117b1072"
    },
    {
        "author": "程公许",
        "paragraphs": [
            "西湖绕遍又东湖，永夜论文酒浅𣂏。",
            "最爱霜林梅蘸水，拟撑小艇访林逋。"
        ],
        "tags": [
            "西湖"
        ],
        "title": "李贰车约饮东湖",
        "id": "71508c9f-82a3-4d83-8cd4-8d578eb92533"
    },
    {
        "author": "程公许",
        "paragraphs": [
            "振袂芙蓉城里游，香风十里劝人留。",
            "瓦盆最恨廉泉陋，归与夸张定自羞。"
        ],
        "title": "范石湖东归过乡国名之芙蓉城余以季夏来游适荷花称意红之时雁湖环湖尤甚盛李子先家小池界金数朵花品之最高者各纪以诗  其一",
        "id": "41aa88f8-d6bb-4dd0-a10f-99a6db29653d"
    },
    {
        "author": "程公许",
        "paragraphs": [
            "芙蓉城下六月秋，最好雁湖湖上游。",
            "周遭一机云锦烂，并与老仙供唱酬。"
        ],
        "title": "范石湖东归过乡国名之芙蓉城余以季夏来游适荷花称意红之时雁湖环湖尤甚盛李子先家小池界金数朵花品之最高者各纪以诗  其二",
        "id": "c8a33529-7249-4b4c-ada0-9cd22b8bde42"
    },
    {
        "author": "程公许",
        "paragraphs": [
            "环湖曲曲露香清，醉袖褰风取意行。",
            "翻爱李园方沼碧，界金几朶艳羞頳。"
        ],
        "title": "范石湖东归过乡国名之芙蓉城余以季夏来游适荷花称意红之时雁湖环湖尤甚盛李子先家小池界金数朵花品之最高者各纪以诗  其三",
        "id": "d39a77ff-f85f-4514-9207-4a08fd42245a"
    },
    {
        "author": "程公许",
        "paragraphs": [
            "雨过春塘水慢流，唤船聊作石湖游。",
            "水亭风槛今余几，越垒吴台相对愁。",
            "笑拂壁题如觌面，忆从乡老话遨头。",
            "不知化鹤曾归否，更撚梅花一饷留。"
        ],
        "title": "游石湖",
        "id": "ff64d026-de93-4839-b1ce-2ec6bbb34305"
    },
    {
        "author": "程公许",
        "paragraphs": [
            "官柳三千詑蜀州，天涯流浪得重游。",
            "苦无东阁梅花句，小为西湖竹色留。"
        ],
        "tags": [
            "西湖"
        ],
        "title": "三湖",
        "id": "c9e541e5-a0b8-4e33-858c-f3326256646e"
    },
    {
        "author": "程公许",
        "paragraphs": [
            "入山佳气异他山，翠逻周遭几复关。",
            "流水白云无尽藏，莫教容易到人间。"
        ],
        "title": "入青城山门诗  其一",
        "id": "16f63ad0-9a1e-4cac-a89e-450a5fc19dac"
    },
    {
        "author": "程公许",
        "paragraphs": [
            "一迳石墙分竹色，两桥涧水和松风。",
            "山灵怜我嗜幽胜，洗出林峦晚照红。"
        ],
        "title": "入青城山门诗  其二",
        "id": "bbde1068-21d4-4e53-9241-1acf34f0f91e"
    },
    {
        "author": "程公许",
        "paragraphs": [
            "身是西来旦过僧，洞门一再解行縢。",
            "老师若许中分鲁，也会漫天话葛藤。"
        ],
        "title": "借宿洞门五绝  其一",
        "id": "539b6730-b0c5-4023-8f7a-67cc5c745232"
    },
    {
        "author": "程公许",
        "paragraphs": [
            "传语巖前五百牛，尘缘误我意无憀。",
            "灵山幸有三生契，更约天台度石桥。"
        ],
        "title": "借宿洞门五绝  其二",
        "id": "7bd0d6de-a911-4d5c-b5d7-682cb33d664e"
    },
    {
        "author": "程公许",
        "paragraphs": [
            "一枕齁齁客梦长，忽闻钟梵响云堂。",
            "舌根久厌虀盐味，洗钵聊分豆粥香。"
        ],
        "title": "借宿洞门五绝  其三",
        "id": "7a7fe4a9-5bbf-4c41-99c8-5a11b5aee885"
    },
    {
        "author": "程公许",
        "paragraphs": [
            "意行忽上凌云阁，粉雉周遭山四围。",
            "何似清音亭上座，峨眉扫翠雪涛飞。"
        ],
        "title": "借宿洞门五绝  其四",
        "id": "571b1e2f-e8ca-4035-923a-5813cfc5aff6"
    },
    {
        "author": "程公许",
        "paragraphs": [
            "石笋巖头烂熳游，异闻要验佛低头。",
            "却教古佛低头笑，笑杀痴人枉刻舟。"
        ],
        "title": "借宿洞门五绝  其五",
        "id": "1c0029c6-da04-4ae9-90db-7d56e03a0191"
    },
    {
        "author": "程公许",
        "paragraphs": [
            "与君一再会岷山，共把匏尊中圣贤。",
            "强说市朝为大隠，何如山泽友臞仙。",
            "空中皓月参心地，海面浮沤悟世缘。",
            "安得一龛时晤语，笑披云雾豁青天。"
        ],
        "title": "谢慧明王道士自大面山寄赠三诗并蜜黄精  其一",
        "id": "c89c9b97-9ac0-4234-a807-1f61436eade0"
    },
    {
        "author": "程公许",
        "paragraphs": [
            "尺书覼缕写衷诚，大面山前两日程。",
            "黄独润含崖谷味，清诗吟作涧泉声。",
            "灰心久已安枯寂，月指何劳借发明。",
            "更与草庵求扁榜，太虚底处强安名。"
        ],
        "title": "谢慧明王道士自大面山寄赠三诗并蜜黄精  其二",
        "id": "0385efa4-fb26-442d-aaf0-bb13c44967ca"
    },
    {
        "author": "程公许",
        "paragraphs": [
            "三复君诗想洛阳，令人愤极意飞扬。",
            "鼎湖知有威灵在，魏阙欣闻孝里彰。",
            "一念变迁无量劫，寸心寂照大圆光。",
            "君能勘破皆泡幻，长与乔松燕玉房。"
        ],
        "title": "谢慧明王道士自大面山寄赠三诗并蜜黄精  其三",
        "id": "f5dfae48-b9c6-44c2-a5c4-d63a59afe607"
    },
    {
        "author": "程公许",
        "paragraphs": [
            "三生云水僧，失脚困下吏。",
            "每逢道人语，莫逆犹夙嗜。",
            "况兹法龙象，共饮良有味。",
            "宝坊寄嚣氛，一室淡如水。",
            "蹇馿劣驰骛，入门辄心醉。",
            "向来箠楚尘，火急须湔洗。",
            "浄名方丈室，逼塞诸天侍。",
            "可恡一毫端，借我容膝地。",
            "后来支许交，清真遗世累。",
            "团蒲与茗椀，共谈第一义。"
        ],
        "title": "赠山老借馆",
        "id": "0ea31690-6d3f-4fb2-a5df-09165c5ea5ed"
    }
]