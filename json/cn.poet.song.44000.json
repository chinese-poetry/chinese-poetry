[
    {
        "author": "许醇",
        "paragraphs": [
            "龙阳古昔惟荒野，石险山深甲天下。",
            "始闻魏将征蜀时，阁道通行有来者。",
            "缘崖傍涧萦居止，风景宁将他郡比。",
            "地稀平陆少稻梁，菽麦荞糜而已矣。",
            "此土瘠薄不出谷，税廪不踰三百斛。",
            "我朝设官屯戍兵，供亿常于左绵督。"
        ],
        "title": "民谣",
        "id": "adb0c657-84f3-472d-9cb3-fdefd2646598"
    },
    {
        "author": "张炎民",
        "paragraphs": [
            "威名尝使虏人惊，杖节还朝欲请缨。",
            "三绝文章留丽正，一麾江海去承明。",
            "夕闱入对虚青琐，昼锦行归耀绛旌。",
            "秋雨鲈莼厨膳美，晓风铙鼓使船轻。",
            "鉴湖云水关心久，蓬阁烟峦照眼清。",
            "西省自应论出守，未容全慰吏民情。"
        ],
        "title": "送程给事知越州",
        "id": "53b61741-60f2-43a2-855b-c978931abad8"
    },
    {
        "author": "蔡觌",
        "paragraphs": [
            "海风拍枕灯初暗，山雨打窻人正寒。",
            "料得此轩秋更好，怒涛推月上阑干。"
        ],
        "title": "正觉寺清风轩",
        "id": "f3b89be3-79a6-45e1-a93f-6e18d221ebf6"
    },
    {
        "author": "萧介夫",
        "paragraphs": [
            "劝君莫累黑山土，累得黑山竟何补。",
            "劝君莫勒燕然石，勒得燕然又何益。",
            "百年岁月能几何，萤烛光中都瞬息。",
            "我今安得万丈梯，腾腾直上天街墀。",
            "剪拆金乌翅，戳下玉兔蹄。",
            "使玉兔不能走，金乌不得飞。",
            "然後举泰山为肉林，东海为酒池。",
            "君不见吴王台下秋风悲，金谷园中春草衰。",
            "不如相逢且饮酒，齐声拍掌大唱金缕衣。"
        ],
        "tags": [
            "泰山"
        ],
        "title": "将进酒歌",
        "id": "964f2d92-9752-46e6-b322-c15ea8c35043"
    },
    {
        "author": "廖平",
        "paragraphs": [
            "岂是齐安无一事，自缘太守有余才。"
        ],
        "title": "句",
        "id": "af6295fb-8495-47a4-a84a-05f9605a4ab0"
    },
    {
        "author": "郭知章",
        "paragraphs": [
            "一门十捧乡老书，四子五折东堂桂。"
        ],
        "title": "句  其一",
        "id": "51c1656c-4c65-4ed7-8c3a-87207cfd1217"
    },
    {
        "author": "郭知章",
        "paragraphs": [
            "去国二十年。"
        ],
        "title": "句  其二",
        "id": "523822b0-8591-4a8c-ba3b-7aa6e0ede188"
    },
    {
        "author": "张琬",
        "paragraphs": [
            "维舟得古寺，望完多天四平。",
            "晴日晖晖散，晚风泠泠清。",
            "危亭下瞰野，层阁高连甍。",
            "起望斗与牛，淮海相奔倾。",
            "往来谁百年，今昔我平生。",
            "悠悠何所寓，台上多化城。",
            "与其逐影死，宁似不鸣烹。",
            "咄哉应有止，老矣将安行。",
            "中庭柜子落，丈室霜月明。",
            "此意竟萧条，犹然笑安荣。"
        ],
        "title": "和孙莘老题召伯斗野亭",
        "id": "4f4947fb-d8b5-4001-925b-a437a5dd3e3a"
    },
    {
        "author": "张琬",
        "paragraphs": [
            "仙去不留丹灶药，诗成惟记御园柑。",
            "休夸巨镇来天北，且得奇峰在岭南。",
            "已见二楼开石路，可无双鲤起龙潭。",
            "政当九月黄茅里，喜作清商洗瘴岚。"
        ],
        "title": "南楼寺",
        "id": "88961378-0a85-4cd8-8da7-7d2ab9d79b3c"
    },
    {
        "author": "毛杭",
        "paragraphs": [
            "周雅久不复，楚骚方独鸣。",
            "淫哇弄气态，污我潇湘清。",
            "二公好奇古，大节□时□。",
            "磨崖勒唐颂，字字琼□英。",
            "云借体势，水石生光精。",
            "浯溪僻南地，自尔闻正声。",
            "诗传播夷夏，孰贵燕然铭。",
            "弦歌入商鲁，永与人神听。",
            "江流或可竭，此文如日星。"
        ],
        "title": "读唐中兴颂",
        "id": "c51cb911-7a53-467f-8b65-2436599a6cfd"
    },
    {
        "author": "练毖",
        "paragraphs": [
            "仙人丹成去不返，至今庙貌留名山。",
            "嗟予俯仰随缰锁，尘土驱驰止汗颜。"
        ],
        "title": "鳬山庙二首  其一",
        "id": "c9645503-5081-4754-9ec1-1a5d8c757fb5"
    },
    {
        "author": "练毖",
        "paragraphs": [
            "云烟深处路萦纡，元是真人旧隐居。",
            "我亦放情丘壑者，官闲时得命篮舆。"
        ],
        "title": "鳬山庙二首  其二",
        "id": "3062d6f2-ccc1-42b1-8d96-57f75b768519"
    },
    {
        "author": "李亨伯",
        "paragraphs": [
            "道出古柴桑，渊明祠有堂。",
            "春逢杨柳绿，秋及菊花黄。",
            "有酒尊居右，无弦琴在床。",
            "清名百世下，庐岳共存亡。"
        ],
        "title": "靖节祠堂",
        "id": "2e74b154-7c46-4048-a552-260419b52dc8"
    },
    {
        "author": "董乂",
        "paragraphs": [
            "缥渺烟中渔父桨，坡陀山上使君衙。"
        ],
        "title": "句  其一",
        "id": "30db5d2c-2033-4b59-9ac8-dc8c54362f30"
    },
    {
        "author": "董乂",
        "paragraphs": [
            "六月凉窻凉衽袖，二苏辞翰照青冥。"
        ],
        "title": "句  其二",
        "id": "f6a7b5ed-828d-4a62-9f33-423576bda435"
    },
    {
        "author": "董乂",
        "paragraphs": [
            "使宇高连徐邈洞，人家都食武昌鱼。"
        ],
        "title": "句  其三",
        "id": "43cc52c3-97fa-4dfb-8a8e-e3d04ba8c939"
    },
    {
        "author": "董乂",
        "paragraphs": [
            "云影万重连鄂渚，风帆一日到浔阳。"
        ],
        "title": "句  其四",
        "id": "782ab00d-3288-4725-81c1-58fd8ed4e3bf"
    },
    {
        "author": "董乂",
        "paragraphs": [
            "数封天子诏，两代帝王师。"
        ],
        "title": "句  其五",
        "id": "5abc031f-315a-46f6-91d7-e341eff2f8b3"
    },
    {
        "author": "楼常",
        "paragraphs": [
            "不老长生世所稀，要持阴德定镃基。",
            "能行方寸无欺处，方是平生踏道时。",
            "长以仁思登恺弟，莫教深刻失便宜。",
            "行年七十看将近，见尽人间事可知。"
        ],
        "title": "令江夏时作",
        "id": "28daa956-2836-4f2c-bfca-2b3975dab56e"
    },
    {
        "author": "陈毅",
        "paragraphs": [
            "云道无心亦爱山，雨余时向此中还。",
            "而今天下焦枯甚，只恐苍龙未放闲。"
        ],
        "title": "归云洞",
        "id": "b31e32b2-5d2c-45b7-908e-4dee63e57b1d"
    },
    {
        "author": "陈毅",
        "paragraphs": [
            "远归沧海通舟楫，近洗山僧一片心。",
            "留与卧龙成窟穴，等闲飞去也为霖。"
        ],
        "title": "决涧院",
        "id": "c5e38cdb-06e7-441c-8a76-9c992ae736aa"
    },
    {
        "author": "余弼",
        "paragraphs": [
            "孤峰牢落几何年，台殿于今插半天。",
            "已是精蓝夸绝徼，更将宝塔在危巓。",
            "烟霞色任阴晴变，钟磬声随上下传。",
            "珍重老僧无别境，一生幽趣只山川。"
        ],
        "title": "题慧悟禅师上方",
        "id": "098a4c5e-bd48-43be-a44f-cb484459865a"
    },
    {
        "author": "黄远",
        "paragraphs": [
            "隐隐招提地，幽轩无点埃。",
            "惟栽紫竹种，相伴白云堆。",
            "疏影月移转，清声风送来。",
            "居常稀俗客，贝叶此勤开。"
        ],
        "title": "题竹轩",
        "id": "bed87fc9-0e3b-4513-94d5-f7d75dcc1a57"
    },
    {
        "author": "杜常",
        "paragraphs": [
            "行尽江南数十程，晓风残月入华清。",
            "朝元阁上西风急，都入长杨作雨声。"
        ],
        "title": "过华清宫",
        "id": "e5c93a85-9b83-4afe-bcde-8bb282ccee6f"
    },
    {
        "author": "杜常",
        "paragraphs": [
            "桕叶青青栎叶红，高低相倚弄秋风。",
            "夜来雨後轻尘敛，绣出骊山岭上宫。"
        ],
        "title": "夜雨晨霁",
        "id": "44463117-e98c-4177-b442-96a33dc4991c"
    },
    {
        "author": "杜常",
        "paragraphs": [
            "已去开元四百年，此泉犹自响潺潺。",
            "也知不愤当时事，长作悲声恨禄山。"
        ],
        "title": "温泉",
        "id": "e15c1503-1403-4377-87fb-baba6f5a788b"
    },
    {
        "author": "杜常",
        "paragraphs": [
            "渔阳烽燧起云间，玉辇苍黄下此山。",
            "何事君王自神武，区区南渡鹿头关。"
        ],
        "title": "骊山",
        "id": "8c37b359-8ddf-456a-af0d-f196328b2d04"
    },
    {
        "author": "杜常",
        "paragraphs": [
            "江声聒破刺史眠。"
        ],
        "title": "句",
        "id": "ef3fb519-2ae7-40b9-b718-808d5c9003b5"
    },
    {
        "author": "孙谔",
        "paragraphs": [
            "闻说虞山有道澄，白云深处不闻扃。",
            "自言古佛何为者，只是无心一老僧。"
        ],
        "title": "赠僧道澄",
        "id": "a196722b-128f-4076-a6fa-42768947e3a0"
    },
    {
        "author": "孙谔",
        "paragraphs": [
            "竹林藏月读书家。"
        ],
        "title": "句",
        "id": "54059023-cfff-40ad-a4c8-f452cf28948c"
    },
    {
        "author": "张绶",
        "paragraphs": [
            "青山曲转抱寒溪，重磴跻攀鸟道危。",
            "石灶未烹鸿渐茗，云亭先纪长卿诗。",
            "千峰列坐生词笔，万象当空落酒巵。",
            "更约清宵共来宿，琵琶亭上月明时。"
        ],
        "title": "昌国寺来景堂",
        "id": "27a304b9-22cc-4f4d-a405-3b4c1f4afd9c"
    },
    {
        "author": "张绶",
        "paragraphs": [
            "江山清绝冠吴头。"
        ],
        "title": "句",
        "id": "096b6190-5137-4acb-a525-3a3641f92eeb"
    },
    {
        "author": "查深",
        "paragraphs": [
            "门外声声叫卖鱼，囊空不问价何如。",
            "磁盆昨夜黄虀熟，淡饭时光乐有余。"
        ],
        "title": "闲咏",
        "id": "80c88d77-c911-4af0-ae85-008b673f33f2"
    },
    {
        "author": "马道",
        "paragraphs": [
            "翠翎迎日动，红觜响烟萝。",
            "不顾泥丸及，唯贪得食多。",
            "纔离枯朽木，又上最高柯。",
            "吴楚园林阔，忙忙争奈何。"
        ],
        "title": "啄木",
        "id": "addf5490-49ff-45ec-bd15-d5192007e611"
    },
    {
        "author": "钱忠",
        "paragraphs": [
            "八十清翁今钓客，一纶一艇一鱼蓑。",
            "碧潭波底系船卧，红蓼香中对月歌。",
            "玉脍盈盘同美酒，锦鳞随手出清波。",
            "风烟幽隐无人到，俗客如何愿一过。"
        ],
        "title": "赠仙翁三首  其一",
        "id": "aab26892-1347-4774-88c5-6a99f1261180"
    },
    {
        "author": "钱忠",
        "paragraphs": [
            "小舟泛泛游春水，竹笠团团覆败蓑。",
            "盈棹长风三尺浪，满船明月一声歌。",
            "非干奔走厌浮世，自是情怀慕素波。",
            "惟有仙翁为密友，就鱼携酒每相过。"
        ],
        "title": "赠仙翁三首  其二",
        "id": "34396f80-7032-4725-bcbc-4bceb6ab2da8"
    },
    {
        "author": "钱忠",
        "paragraphs": [
            "吴江高隐仙乡客，衰鬓长髯白髪干。",
            "满目生涯千顷浪，全家衣食一纶竿。",
            "长桥水隐秋风软，极浦烟浮夜钓寒。",
            "因笑区区名利者，是非荣辱苦相干。"
        ],
        "title": "赠仙翁三首  其三",
        "id": "2ec0554b-46b0-4caa-b60d-60e6f87f7530"
    },
    {
        "author": "钱忠",
        "paragraphs": [
            "水国神仙宅，吾今过此中。",
            "长桥千古月，不复怨春风。"
        ],
        "title": "赠姑子王师孟",
        "id": "0dbef0ac-9929-4be0-9914-9b736e5bac89"
    },
    {
        "author": "吴江老人",
        "paragraphs": [
            "向晚云晴无限好，船头又见乱堆蓑。",
            "却无尘世利名厌，尽是市朝兴废歌。",
            "全宅合来居水泽，此身常得弄烟波。",
            "肥鱼美酒尤丰足，自是幽人不愿过。"
        ],
        "title": "和钱忠",
        "id": "6522ef83-2c79-4c26-9fd2-1bfe92a5382c"
    },
    {
        "author": "吴江女子",
        "paragraphs": [
            "昨日相逢小木桥，风牵裙带缠郎腰。",
            "此情不语无人觉，只恐猜疑眼动摇。"
        ],
        "title": "与钱忠",
        "id": "8a7bfc00-e31c-4323-802d-1f3d3f6d93c6"
    },
    {
        "author": "吴江女子",
        "paragraphs": [
            "轻桡直入湖心里，渡人荷花窣窣鸣。",
            "何处渔谣相调戏，住船侧耳认郎声。"
        ],
        "title": "又与钱忠",
        "id": "745b95d0-b817-46a1-a4e3-aa2878be00c5"
    },
    {
        "author": "戴敷",
        "paragraphs": [
            "湖中烟水平天远，波上佳人恨未休。",
            "收拾鸳鸯好归去，满船明月洞庭秋。"
        ],
        "tags": [
            "洞庭湖"
        ],
        "title": "题壁",
        "id": "c81893ca-33d5-4ad8-b92c-c71030e9c9ab"
    },
    {
        "author": "柳富",
        "paragraphs": [
            "紫府楼阁高相倚，金碧户牖红晖起。",
            "其间燕息皆仙子，绝世妖姿妙难比。",
            "偶然思念起尘心，几年谪向衡阳市。",
            "阿娇飞下九天来，长在娼家偶然耳。",
            "天姿才色拟绝伦，压倒花衢众罗绮。",
            "绀髪浓堆巫峡云，翠眸横剪秋江水。",
            "素手纤长细细圆，春笋脱向青云里。",
            "纹履鲜花窄窄弓，凤头翅起红裙底。",
            "有时笑倚小栏杆，桃花无言乱红委。",
            "王孙逆目似劳魂，东邻一见还羞死。",
            "自此城中豪富儿，呼僮控马相追随。",
            "千金买得歌一曲，暮雨朝云镇相续。",
            "皇都年少是柳君，体段风流万事足。",
            "幼玉一见苦留心，殷勤厚遣行人祝。",
            "青羽飞来洞户前，惟郎苦恨多拘束。",
            "偷身不使父母知，江亭暗共才郎宿。",
            "犹恐恩情未甚坚，解开鬟髻对郎前。",
            "一缕云随金剪断，两心浓更密如绵。",
            "自古美事多磨隔，无时两意空悬悬。",
            "清宵长叹明月下，花时洒泪东风前。",
            "怨入朱弦危更断，泪如珠颗自相连。",
            "危楼独倚无人会，新书写恨托谁传。",
            "奈何幼玉家有母，知此端倪蓄嗔怒。",
            "千金买醉嘱佣人，密约幽欢镇相悮。",
            "将刃欲加连理枝，引弓欲弹鹣鹣羽。",
            "仙山只在海中心，风逆波紧无船渡。",
            "桃源去路隔烟霞，咫尺尘埃无觅处。",
            "郎心玉意共殷勤，同指松筠情愈固。",
            "愿郎誓死莫改移，人事有时自相遇。",
            "他日得郎归来时，携手同上烟霞路。"
        ],
        "title": "赠王幼玉",
        "id": "bd5fad49-a1af-4ebc-b8a2-d54bdfa35ab5"
    },
    {
        "author": "柳富",
        "paragraphs": [
            "临流对月暗悲酸，瘦立东风自怯寒。",
            "湘水佳人方告疾，帝都才子亦非安。",
            "春蚕到死丝方尽，蜡烛成灰泪始干。",
            "万里云山无路去，虚劳魂梦过湘滩。"
        ],
        "title": "又赠",
        "id": "a466aa96-fa1e-414c-860f-79f33a5266e9"
    },
    {
        "author": "刘大方",
        "paragraphs": [
            "沌元初一判，天地此居漥。",
            "今古干坤腹，朝昏明月家。",
            "阔疑包地尽，势欲极天涯。",
            "誓斩鲸鲵辈，临风按镆铘。"
        ],
        "title": "咏海",
        "id": "a04aeea5-e976-44cf-b05d-e1fa1aea941d"
    },
    {
        "author": "刘大方",
        "paragraphs": [
            "万古春之主，羣山孰可曹。",
            "都因敦厚大，不是险⿱山虚高。",
            "顶衬天地愁，根盘野□牢。",
            "坎离分背面，明月转周遭。",
            "仙馆鸾朝舞，神亭鬼夜号。",
            "云来诸夏雨，风去百川涛。",
            "东渭藏阴重，西秦抱势豪。",
            "龙蛇藏隙穴，草木立毫毛。",
            "陕谷三升土，黄河五尺壕。",
            "暂登临日观，直下钓灵鳌。"
        ],
        "tags": [
            "泰山"
        ],
        "title": "咏泰山",
        "id": "adecaa6d-5776-4fdf-8cdd-c6fdda1dbbcb"
    },
    {
        "author": "刘大方",
        "paragraphs": [
            "海北愁云无从裂，风如追兵雪如撒。",
            "哀者老虎病无力，百尺泉源都冻绝。",
            "山中牛羊竟不来，牙爪寂寂伤饥渴。",
            "万里兵刃色惨凄，獐娇鹿倨豺狼悦。",
            "安得肉食复如初，平地纷纷羽毛血。",
            "一吼千年白日寒，羣兽幽忧心骨折。",
            "如今缠病未能兴，长戈硬弩无相杀。",
            "世上青山不敢生，青山尽是狐狸穴。"
        ],
        "title": "病虎行",
        "id": "aa9eb59c-2ecd-4e43-b21c-9ae0d2c9387d"
    },
    {
        "author": "奚球",
        "paragraphs": [
            "玉华山来自何处，巉巉拔立陵紫烟。",
            "上有干云切霄之苍松，下有迸崖潄壑之清泉。",
            "长河西来啮山足，磷火白日明峰巓。",
            "浮岚暖翠入窻户，六月殿阁风泠然。",
            "我来岂暇吊古迹，俛仰但喜遗嚣喧。",
            "心魂澄澈耳目醒，如脱世故游神仙。",
            "平明却入俗尘去，回首烟萝羞满颜。"
        ],
        "title": "玉华山",
        "id": "49bf175d-6452-494f-a5a2-5208d4735248"
    },
    {
        "author": "张因",
        "paragraphs": [
            "有唐天子天宝初，礼官学士披图书。",
            "推本黄帝九云车，曾跨火龙升天衢。",
            "世传虢略留鼎湖，世传桥山晏神舆。",
            "真人起灭不异涂，霓来吹落火龙须。",
            "一须落处生万芜，春风秋霜荣复枯。",
            "顶峰千丈金芙蕖，一叶金华落婺墟。",
            "天子闻之为嗟吁，大封山川名仙都。",
            "姓刘天师半山居，修真自结草屠苏。",
            "始严祠宇辟一区，至今名篆存碔砆。",
            "上下万年变万殊，水云依旧本扶疏。",
            "事载咸通端不诬，世更五代迹不除。",
            "鉅宋兴王握干符，庆源尊祖礼何如。",
            "乃命天下严殿庐，治平天子榜玉虚。",
            "北客南来一字无，飘飘含蓼政如荼。",
            "崆峒童子真吾徒，心闲神应微嗫嚅。",
            "尽收胜概赋归欤，归去山东作画图。"
        ],
        "title": "鼎湖",
        "id": "52059951-071a-4f5b-81f1-69e28eaba1fa"
    },
    {
        "author": "龙太初",
        "paragraphs": [
            "茫茫黄出寒，漠漠白铺汀。",
            "鸟去风平篆，潮回日射星。"
        ],
        "title": "咏沙",
        "id": "9a3a15cc-d622-4a98-bd5b-c7dbfbae1a7a"
    },
    {
        "author": "释智孜",
        "paragraphs": [
            "忠义合时难，云林共掩关。",
            "因秦生白发，为汉出青山。",
            "不顾金章贵，终披白氅还。",
            "如今明圣代，高躅更难攀。"
        ],
        "title": "四皓吟",
        "id": "1de2776e-0ba0-493f-b731-967b8d93d9a7"
    },
    {
        "author": "释智孜",
        "paragraphs": [
            "五十春秋，如电如露。",
            "月映寒江，分明归去。"
        ],
        "title": "偈",
        "id": "d848ad5f-c007-4d4a-8a85-8fa1695f6279"
    },
    {
        "author": "洪浩父",
        "paragraphs": [
            "太学何蕃且一归，十年甘旨误庭闱。",
            "休辞客路三千远，须念人生七十稀。",
            "腰下虽无苏子印，箧中幸有老莱衣。",
            "归期定约春前後，免使高堂赋式微。"
        ],
        "title": "寄子",
        "id": "2b92bf43-07cc-4792-aa40-5219c7f603dc"
    },
    {
        "author": "王俊民",
        "paragraphs": [
            "寒窻一夜雪，纷纷来朔风。",
            "之子动归兴，轻袂飘如蓬。",
            "问子何所之，家在济水东。",
            "问子何所学，上庠教化宫。",
            "行将携老母，寓居学其中。"
        ],
        "title": "诗一首",
        "id": "ce51c6a8-5bad-4cb9-822c-e9aa82e709d8"
    },
    {
        "author": "邵睦",
        "paragraphs": [
            "衣如当日白，花似昔年黄。",
            "拟问东篱事，寒香入杳茫。"
        ],
        "title": "重九",
        "id": "efc5e4f4-1d9f-414a-80e5-c27a007ffc3d"
    },
    {
        "author": "释道全",
        "paragraphs": [
            "一搥打透无尽藏，一切珍宝吾皆有。",
            "拈来普济贫乏人，免使波咤路边走。"
        ],
        "title": "偈",
        "id": "7b029a7b-aeab-4eca-ae47-ca9d94988457"
    },
    {
        "author": "释道全",
        "paragraphs": [
            "飘飘枫叶草萋萋，云压天边雁阵低。",
            "何处水村人起早，橹声摇月过桥西。"
        ],
        "title": "秋晓",
        "id": "61a7d919-c1f9-4075-bf54-3932705376ba"
    },
    {
        "author": "释道全",
        "paragraphs": [
            "半生梦想到山宫，此日殷勤兴莫穷。",
            "寺在烟霏空翠里，人游水墨画图中。",
            "青松夹道晓云合，黄叶满山秋露浓。",
            "满眼新诗酬未尽，再来宁愧锦囊空。"
        ],
        "title": "题法安院",
        "id": "81565e56-b6f2-4407-9bc5-ca6512782e39"
    },
    {
        "author": "释道全",
        "paragraphs": [
            "不嫌茅把盖头低，为爱平檐野雪迷。",
            "自与芦花梦明月，夜寒空误鹤来栖。"
        ],
        "title": "题林景思权巢  其一",
        "id": "9e777b31-6593-45f0-85d9-839007d144e0"
    },
    {
        "author": "释道全",
        "paragraphs": [
            "田地虚明不受尘，巢中人是个中人。",
            "勿言一色浑无迹，月到梅梢亦转身。"
        ],
        "title": "题林景思权巢  其二",
        "id": "2c79cdc5-5b4c-4603-870b-ef063c21d9b9"
    },
    {
        "author": "释道全",
        "paragraphs": [
            "出郭二十里，过山三用村。",
            "竹深疑有寺，路僻不知门。",
            "万木辞穷腊，三峰占落曛。",
            "灵源正脉在，惭愧有云孙。"
        ],
        "title": "题宝严寺",
        "id": "f763392c-3c1d-44c5-99a0-74712e72f095"
    },
    {
        "author": "吴革",
        "paragraphs": [
            "石磴盘空逼汉槎，凭栏睇盼渺天涯。",
            "穹窿巧凿三千界，瀑泻狂飞百里家。",
            "歌鸟当檐喧丽日，熏风拂座舞岩花。",
            "不须更觅蓬莱胜，此地登临亦足夸。"
        ],
        "title": "登飞泉寺",
        "id": "c0e5b592-0cea-4613-8d9c-8017f077fb8c"
    },
    {
        "author": "吴革",
        "paragraphs": [
            "玉山嵯峨白云里，翠楼鸿蒙插天起。",
            "千丈芙蓉云作梯，玉龙翻然吼秋水。",
            "山中隐人云锦袍，掉头不受柯山招。",
            "玉手广寒修月斧，蹑云每向云间樵。",
            "朝采山花树，暮拾古木枝。",
            "俯仰隘六合，间与白云期。",
            "白云飞来归丹壑，山人揽之不盈握。",
            "袖怀五色朝天门，捧日絪缊散寥廓。",
            "左挟丹凤翱，右骖青龙翔。",
            "搜材尽作庙廊具，紫极出入生辉光。",
            "懒逐刍荛人，局促涅尘土。",
            "白衣苍狗徒纷纭，万变目前何足数。",
            "舒展岂无心，秪在深山处。",
            "四海苍生望太平，济旱终须霭霖雨。",
            "我亦巢云庐云山，看花早种东华莲。",
            "南归何日分半榻，抚掌一笑三千年。"
        ],
        "title": "题李进士连云玉山图像",
        "id": "ea4edb97-00af-42f0-a235-faf2b3e2411c"
    },
    {
        "author": "李兟",
        "paragraphs": [
            "遐迩开胜概，憧憧往来侵。",
            "共认融结意，独符仁智心。",
            "得侣赏清尘，弥日穷幽深。",
            "奇哉周羽皇，雄文无古今。"
        ],
        "title": "游碧落洞",
        "id": "c3911653-67e8-4c55-9782-48772011474d"
    },
    {
        "author": "冯慜",
        "paragraphs": [
            "绝景尘不到，暂游神已清。",
            "云岫敛晴色，风桂含秋声。",
            "自得泉石兴，谁贪轩冕荣。",
            "巢由值兹室，必无箕颍名。"
        ],
        "title": "游碧落洞同李兟诸公",
        "id": "b14d7e04-5e2f-4c66-b7cf-a2b92305e8c7"
    },
    {
        "author": "释子鸿",
        "paragraphs": [
            "一不守，二不向，上下四维无等量。",
            "大洋海里泛铁船，须弥顶上翻鲸浪。",
            "临济缩却舌头，德山阁却拄杖。",
            "千古万古独巍巍，留与人间作榜样。"
        ],
        "title": "偈",
        "id": "bfa277d5-cd69-400b-88d6-e83e48ea7e54"
    },
    {
        "author": "马存",
        "paragraphs": [
            "肉死皮干垂鬓丝，寻暄扶杖向东篱。",
            "文王没後无人问，直至而今大半饥。"
        ],
        "title": "村老",
        "id": "10904301-b057-48ac-aaff-f1cb82aa888b"
    },
    {
        "author": "马存",
        "paragraphs": [
            "长淮之水青如苔，行人但觉心眼开。",
            "湘江岂无水，鱼腹忠魂埋，但见愁云结雨猿声哀。",
            "浙江岂无水，鸱革漂胥骸，但见潮头怒气如山来。",
            "孤臣词客到江上，何以宽心怀。",
            "长淮之水遶楚流，先生家住淮上头。",
            "黄金万斛浴明月，碧玉一片含清秋。",
            "酒花入面歌一曲，淮上百物无闲愁。"
        ],
        "title": "长淮谣为徐先生咏",
        "id": "3fdddbab-55a4-4f4c-81cd-e8009890c816"
    },
    {
        "author": "马存",
        "paragraphs": [
            "子陵台下山层层，奇峰壮气横云生。",
            "处士溪边水泚泚，碧波明月涵天清。",
            "老松偃蹇傲世态，绿竹萧洒吟风声。",
            "潮头百仞出海门，飘吴击越如毛轻。",
            "飞来滩下不敢过，变作平浪归沧溟。"
        ],
        "title": "题钓台",
        "id": "3131adb0-2929-4928-83ea-c404d26a4b11"
    },
    {
        "author": "马存",
        "paragraphs": [
            "汉纲解宏纽，国命移权臣。",
            "太阿有神锋，颠倒柄在人。",
            "公卿虽满前，有语各自吞。",
            "张禹为帝师，此是祸乱根。",
            "天子辟左右，决机在一言。",
            "不为社稷计，祇乞儿女恩。",
            "上方斩马剑，当时负朱云。",
            "谷永对直言，天庭策灾氛。",
            "阴谋助元恶，归咎昭阳嫔。",
            "豺狼自此纵，白昼当路蹲。",
            "先生当是时，上书叩帝阍。",
            "耿耿祸福语，皎皎星与辰。",
            "天门锁九重，一门万夫屯。",
            "小臣江湖心，何由达至尊。",
            "贼莽果盗国，忠烈遭烹焚。",
            "先生变名姓，为卒吴市门。",
            "浮云去无踪，世人以为仙。",
            "蓬山在何处，此事且勿论。",
            "但爱清风高，凛凛久益新。",
            "我来拜遗像，旧宅荒基存。",
            "元丰发新诏，玉牒对寿春。",
            "老松益劲色，岁饱霜雪痕。",
            "直上绝顶坛，天风吹衣巾。",
            "细读壁间书，颇喜罗隐文。",
            "恨叹有鲠语，使我气益振。",
            "回视饱食徒，茫茫如埃尘。"
        ],
        "title": "题梅仙观",
        "id": "01c9878e-c572-4401-ae12-7dd0fa64946e"
    },
    {
        "author": "马存",
        "paragraphs": [
            "亭上十分绿醑酒，盘中一筯黄金鸡。",
            "沧溟东角邀姮娥，水轮碾上青琉璃。",
            "天风洒扫浮云没，千岩万壑琼瑶窟。",
            "桂花飞影入盏来，倾下胸中照清骨。",
            "玉兔捣药与谁餐，且与豪客留朱颜。",
            "朱颜如可留，恩重如丘山。",
            "为君杀却虾蟆精，腰间老剑光芒寒。",
            "举酒劝明月，听我歌声发。",
            "照见古人多少愁，更与今人照离别。",
            "我曹自是高阳徒，肯学羣儿叹圆缺。"
        ],
        "title": "邀月亭",
        "id": "c8d424d3-1709-47b0-a1f6-a767f33c1d1b"
    },
    {
        "author": "马存",
        "paragraphs": [
            "李白骑鲸飞上天，江南风月闲多年。",
            "纵有高亭与美酒，何人一斗诗百篇。",
            "主人定是金龟老，未到亭中名已好。",
            "紫蟹肥时晚稻香，黄鸡啄处秋风早。",
            "我忆金銮殿上人，醉着宫锦乌角巾。",
            "巨灵摩山洪河竭，长鲸吸海万壑贫。",
            "如倾元气入胸腹，须臾百媚生阳春。",
            "读书不必破万卷，笔下自有鬼与神。",
            "我曹本是狂吟客，寄语溪山莫相忆。",
            "他年须使襄阳儿，再唱铜鞮满街陌。"
        ],
        "title": "燕思亭",
        "id": "497ab4a8-d292-4153-a0a4-a81cd1583d4c"
    },
    {
        "author": "马存",
        "paragraphs": [
            "西山石脚盘如城，芙蓉峰插龙泉精。",
            "有客高卧青云层，孤吟自作太古声。",
            "古声无味淡如水，今人有耳甜如饧。",
            "君不见登高山，泛流水，子期已没不复生。",
            "几世几年无此耳。",
            "恨君不到苍岩阴，不见此客摇头吟。",
            "千崖万壑羣动息，相知唯有清泉音。",
            "春风卷野浓如波，着人如醉将奈何。",
            "几时见我铜鞮陌，为唱襄阳拍手歌。"
        ],
        "title": "寄范安道",
        "id": "d982a0cd-c6e5-402c-9cb5-53ad73cc50dc"
    },
    {
        "author": "马存",
        "paragraphs": [
            "浩浩歌，天地万物如吾何。",
            "用之解带食太仓，不用拂枕归山阿。",
            "君不见渭川渔父一竿竹，莘野耕叟数亩禾。",
            "喜来起作商家霖，怒後便把周王戈。",
            "又不见子陵横足加帝腹，帝不敢动岂敢诃。",
            "皇天为忙逼，星辰相系摩。",
            "可怜相府痴，邀请先经过。",
            "浩浩歌，天地万物如吾何。",
            "屈原枉死汩罗水，夷齐空卧西山坡。",
            "丈夫荦荦不可羁，有身何用自灭磨。",
            "吾观圣贤心，自乐岂有他。",
            "苍生如命穷，吾道成蹉跎。",
            "直须为吊天下人，何必嫌恨伤邱阿。",
            "浩浩歌，天地万物如吾何。",
            "玉堂金马在何处，云山石室高嵯峨。",
            "低头欲耕地虽少，仰面长笑天何多。",
            "请君醉我一斗酒，红光一面春风和。"
        ],
        "title": "浩浩歌",
        "id": "caf3a5bb-bfc8-4b91-b1ed-39360b917980"
    },
    {
        "author": "马存",
        "paragraphs": [
            "可怜一觉登天梦，不梦商岩梦邓郎。"
        ],
        "title": "句",
        "id": "47a3bda3-bfe3-41c0-a3bc-888febc5e07d"
    },
    {
        "author": "王子韶",
        "paragraphs": [
            "宝饵方叽玉，金盘忽造冰。",
            "周人悲地坼，杞国怨天崩。",
            "杳雾霾阴月，鲵膏耿夜灯。",
            "伤心歌舞妓，洒血望西陵。"
        ],
        "title": "神宗皇帝挽词  其一",
        "id": "8b7261fa-8b75-44d0-82b7-02e7f8c2217c"
    },
    {
        "author": "王子韶",
        "paragraphs": [
            "脱屣人寰忽上天，投渊果熟会羣仙。",
            "帐宫云暝龙为驾，缀幄天寒鹤记年。",
            "万里出师轻卫霍，一朝行事付谈迁。",
            "功名半古升遐早，独抱遗弓涕泫然。"
        ],
        "title": "神宗皇帝挽词  其二",
        "id": "c0a05e5f-ce83-4b0d-a095-5f8d78e17de7"
    },
    {
        "author": "王子韶",
        "paragraphs": [
            "孤云两角，去天一握。"
        ],
        "title": "句",
        "id": "4c74b48a-3bf6-4b2d-9040-08a49e2f28a2"
    },
    {
        "author": "曾布",
        "paragraphs": [
            "二月春华已半归，江天况值雨垂垂。",
            "山梅倏忽花经眼，园杏须臾子满枝。"
        ],
        "title": "二月",
        "id": "321d4c5e-74fb-479a-a1c9-72c688a88562"
    },
    {
        "author": "曾布",
        "paragraphs": [
            "晓出东郊信马蹄，青梅墙角两三枝。",
            "竹鸡啼罢雨来急，杜宇声干月落迟。",
            "山店煮烟缫丝日，野田锄水插秧时。",
            "农桑劝课非无力，为报新安太守知。"
        ],
        "title": "诗一首",
        "id": "9c9582c2-0395-44c2-b73d-edb44733ec58"
    },
    {
        "author": "曾布",
        "paragraphs": [
            "表海风流旧所闻，青冥飞观一番新。",
            "山河十二名空在，簪履三千迹已陈。",
            "极目烟岚九霄近，满州楼阁万家春。",
            "由来兴废南柯梦，且喜登临属後人。"
        ],
        "title": "表海亭",
        "id": "8cfdb7df-929c-4fc7-b6a3-b92ff3357cb1"
    },
    {
        "author": "曾布",
        "paragraphs": [
            "楼台丹碧照天涯，塞北江南未足夸。",
            "十里烟波新种柳，万株桃李未开花。",
            "一麾同下西清路，两镇高迎上将牙。",
            "回首林塘莫留恋，风光还属阿连家。"
        ],
        "title": "布作高阳台众乐园成被命与金陵易地兄弟待罪侍从对更方面实为私门之庆走笔记子开弟",
        "id": "69642966-5239-476f-b91c-f7ebef9b5d49"
    },
    {
        "author": "曾布",
        "paragraphs": [
            "一掬寒泉照眼明，冰霜凛凛坐中清。",
            "生刍想见当时客，华屋空留後世名。",
            "晓日凈涵金碧影，秋风暗动佩环声。",
            "他年卜筑南山下，白首何人共濯缨。"
        ],
        "title": "灵泉寺",
        "id": "b8b4e6d7-c0ab-479a-a65c-d6fc15eb9c64"
    },
    {
        "author": "曾布",
        "paragraphs": [
            "军山流泉初滥觞，缭绕东山为盱江。",
            "峰峦隐映渊源长，地灵物秀雄吾邦。",
            "麻源三谷神仙乡，高林远岫长相望。",
            "岿然飞观临沧浪，凝岚凈练罗轩窻。"
        ],
        "title": "盱江",
        "id": "c83a8102-0fdd-4f45-90df-0abb4bd57165"
    },
    {
        "author": "曾布",
        "paragraphs": [
            "从事区区厌独贤，寻幽深入翠微间。",
            "旋开榛莽东郊路，偶得神仙旧隐山。",
            "都峤三天临瘴水，灵岩十里接溪蛮。",
            "何如咫尺邻风穴，杖履时时一往还。"
        ],
        "title": "和陈倩游曾公岩韵",
        "id": "dbae39c7-a393-4099-95dd-36dc55aaf970"
    },
    {
        "author": "曾布",
        "paragraphs": [
            "神仙遗像出天真，造化胚浑岂易言。",
            "访古寻幽空有意，白头轩冕感君恩。"
        ],
        "title": "和刘谊留题融州老君岩  其一",
        "id": "6c2c097d-9cf9-4cf1-b52e-08789167b89e"
    },
    {
        "author": "曾布",
        "paragraphs": [
            "鹿龙高蹑九霄难，共驾仙车去不还。",
            "遗迹至今空有桧，不知蝉蜕此山间。"
        ],
        "title": "和刘谊留题融州老君岩  其二",
        "id": "85a3d737-4a52-40f2-a92a-eef37b9447eb"
    },
    {
        "author": "曾布",
        "paragraphs": [
            "凿成岩穴鬼工难，中有神仙自往还。",
            "不见桃花开落处，祗随流水到人间。"
        ],
        "title": "真仙岩",
        "id": "1072e8f5-9dc0-42bc-9d5c-f601bb62dcfd"
    },
    {
        "author": "曾布",
        "paragraphs": [
            "惊嗟怪怪文人奇，缟衣蓝缕冰断肌。",
            "莓苔雪片冻不飞，玉饰其末玑衡欹。",
            "藐姑之仙下缥缈，苍虬为驾羽荷希。"
        ],
        "title": "句  其一",
        "id": "34ec8ec2-b7b8-4f9c-bcd7-71d18e78a9f1"
    },
    {
        "author": "曾布",
        "paragraphs": [
            "海边憔悴多情客，想见一枝寒玉色。",
            "愿君攀折赠余香，勿使随风自狼籍。"
        ],
        "title": "句  其二",
        "id": "a7ec4d77-525a-48c0-a1f1-11b4576ae71f"
    },
    {
        "author": "曾布",
        "paragraphs": [
            "天际林峦压寿邱，夹江旁瞰两三州。"
        ],
        "title": "句  其三",
        "id": "fb912ec2-6d5d-4039-97f8-c9df89d5bf9b"
    },
    {
        "author": "曾布",
        "paragraphs": [
            "海门西北起崇邱，极目参差见五州。"
        ],
        "title": "句  其四",
        "id": "05b8384b-e42f-4fe3-b2f5-d59906f24cf4"
    },
    {
        "author": "曾布",
        "paragraphs": [
            "自惭太守非何武，得向河阳见两龚。"
        ],
        "title": "句  其五",
        "id": "ab63d3c1-1638-4c1a-9802-056dfd0b04ec"
    },
    {
        "author": "曾布",
        "paragraphs": [
            "家住城南千石泉。"
        ],
        "title": "句  其六",
        "id": "6191ce2d-ba3c-4712-90c4-efb8bbe90654"
    },
    {
        "author": "魏夫人",
        "paragraphs": [
            "使君自为君恩厚，不是区区爱华山。"
        ],
        "title": "句",
        "id": "42248122-39ca-43ee-bc03-86c56c3bb933"
    },
    {
        "author": "魏泰",
        "paragraphs": [
            "宿雨且初霁，微凉吹广庭。",
            "嘉宾忽相遇，午梦惊扣扃。",
            "长松森翠影，修竹参青冥。",
            "飘云度空急，残日穿林明。",
            "幽墙隔江浦，远屿定风舲。",
            "城市厌烦暑，山樊念伶俜。",
            "角巾代公绂，草具踰侯鲭。",
            "园实摘的皪，厨酝斟晶荧。",
            "烹鲜缩颈大，海错着器腥。",
            "笑谈得真乐，采撷逢幽馨。",
            "云阴剥初霁，夕岚收远青。",
            "窻卧忆元亮，诗成怀景升。",
            "日须河朔饮，当解高阳酲。",
            "烦襟顿忘释，嘉咏不少停。",
            "闉阇发严鼓，穹碧垂繁星。",
            "一笑跨鞍去，奚论楚人醒。"
        ],
        "title": "龙兴仁王佛舍携酒肴纳凉联句十六韵",
        "id": "401f275b-1bd0-4680-b206-800c9213635f"
    },
    {
        "author": "魏泰",
        "paragraphs": [
            "海内文章杰，朝廷亮直闻。",
            "黄琼起处士，子夏遽修文。",
            "贝锦生迁怒，江湖久离羣。",
            "伤心王佐略，不得致华勋。"
        ],
        "title": "挽王平甫二首  其一",
        "id": "114cade0-499c-4553-9a7c-fee747290c82"
    },
    {
        "author": "魏泰",
        "paragraphs": [
            "今日临风泪，萧萧似绠縻。",
            "空怀徐穉絮，谁立郑玄碑。",
            "无力酬推毂，平时愤抵巇。",
            "何人令枉状，路粹岂能为。"
        ],
        "title": "挽王平甫二首  其二",
        "id": "5de20619-9c7a-40aa-93af-b432f8c2ee72"
    },
    {
        "author": "魏泰",
        "paragraphs": [
            "端求古人遗，琢抉手不停。",
            "方其拾机羽，往往失鹏鲸。"
        ],
        "title": "题黄鲁直集",
        "id": "f6953970-6b74-47e4-b0c9-fc1356a41e45"
    },
    {
        "author": "魏泰",
        "paragraphs": [
            "秋风十驿望台星，想见冰壶照坐清。",
            "零雨已回公旦驾，挽须聊听野王筝。",
            "三朝元老心方壮，四海苍生耳已倾。",
            "白发故人来一别，却归林下看升平。"
        ],
        "title": "荆门别张天觉",
        "id": "ad2f3412-2b45-4c78-9a0c-b136406c38e6"
    },
    {
        "author": "魏泰",
        "paragraphs": [
            "博山烧沉水，烟烬气不灭。",
            "日暮白门前，杨花散成雪。"
        ],
        "title": "诗一首",
        "id": "a4291a96-3a6d-4a20-8cfe-50a0737544f9"
    },
    {
        "author": "魏泰",
        "paragraphs": [
            "韦公八十余，位至六尚书。",
            "五福惟无富，一生谁得如。",
            "桂枝攀最久，兰省出仍初。"
        ],
        "title": "赠韦公",
        "id": "5d130a14-51eb-4f6f-9de5-80fc6dbed849"
    },
    {
        "author": "魏泰",
        "paragraphs": [
            "七凿混沌死，万变从此生。",
            "海水能几何，呿口下混鲸。",
            "归期不可晚，霜日背林明。"
        ],
        "title": "朝阳洞",
        "id": "8f6dd663-9c11-438e-90bc-d879a7cdd585"
    },
    {
        "author": "魏泰",
        "paragraphs": [
            "绿野风回草偃波，方塘疏雨凈倾荷。",
            "几年萧寺书红叶，一日山阴换白鹅。",
            "湘浦夕同要月醉，泂湖还忆扣舷歌。",
            "缁衣化尽故山去，白发相思一倍多。"
        ],
        "title": "寄米元章",
        "id": "a0cdcd51-e704-42b4-8191-401525546da1"
    },
    {
        "author": "魏泰",
        "paragraphs": [
            "麻源山压盱江水，高楼迥对江山起。"
        ],
        "title": "句  其一",
        "id": "b1316599-dd8b-453e-8f31-2d1b7b373283"
    },
    {
        "author": "魏泰",
        "paragraphs": [
            "兰汀蕙浦入平芜，天远孤帆望中灭。",
            "屈平宋玉情不尽，千古依然在风月。"
        ],
        "title": "句  其二",
        "id": "94c1d72a-c0d5-4929-b1d9-ffc2a9c54638"
    },
    {
        "author": "魏泰",
        "paragraphs": [
            "石城同学断空残照，白雪非人只丽谯。"
        ],
        "title": "句  其三",
        "id": "5b40650d-d125-458e-8089-0cdb7bc324c0"
    },
    {
        "author": "魏泰",
        "paragraphs": [
            "白雪楼高压晓霓，楼下波光数毛髪。",
            "邦君登楼赋万景，景与清吟相皎洁。"
        ],
        "title": "句  其四",
        "id": "d0269676-2748-4fbe-bbae-e7a71d2c71b5"
    },
    {
        "author": "王得臣",
        "paragraphs": [
            "昔人已乘白云去，旧国连天不知处。",
            "思量费子真仙子，从他浮世悲生死。",
            "黄鹤一去不复返，光阴流转忽已晚。"
        ],
        "title": "黄鹤楼",
        "id": "a611e8c7-12cb-425e-b614-4a01e465667e"
    },
    {
        "author": "王得臣",
        "paragraphs": [
            "柴皇徒步奔埃尘，风云未至时方屯。",
            "石上无聊谩濯足，泥蟠留此潜其神。"
        ],
        "title": "柴皇洗脚石",
        "id": "555b6772-3e2e-4a40-b8af-91fc231c0aea"
    },
    {
        "author": "王得臣",
        "paragraphs": [
            "大别山前拍湖水，坐觉烟波几千里。",
            "碧山亭上秋兴多，四时清景森云罗。",
            "故人领麾江沔口，公暇登临频入手。"
        ],
        "title": "诗三首  其一",
        "id": "695fa355-bf11-43ea-b611-91bcbe532c4c"
    },
    {
        "author": "王得臣",
        "paragraphs": [
            "忽来汉阳称刺史，又值鱼肥酒偏美。",
            "酒给公厨不用酤，朝吟暮醉醉复醒。",
            "郎官湖上秋兴亭，江山四向尽可眺。"
        ],
        "title": "诗三首  其二",
        "id": "73f7d5d5-0335-47cb-9721-56f880262e30"
    },
    {
        "author": "王得臣",
        "paragraphs": [
            "故人隔阔在东州，烟波渺漫使人愁。",
            "朝朝眼望头陀寺，夜夜魂飞黄鹤楼。"
        ],
        "title": "诗三首  其三",
        "id": "e9ecde84-6731-451d-a642-98e3d95eefee"
    },
    {
        "author": "王得臣",
        "paragraphs": [
            "天入千岩碧，林收曼古春。",
            "静中深有境，险外绝无邻。",
            "宦牒婴污色，禅关脱世尘。",
            "安心无觅处，断臂为何人。"
        ],
        "title": "过少林辄书四韵兼诒长老庆禾士",
        "id": "7600edb4-841f-4af1-a9a2-3e367701ace9"
    },
    {
        "author": "王得臣",
        "paragraphs": [
            "春风三月暮，寂寞大椿庭。"
        ],
        "title": "句  其一",
        "id": "b480862f-e23e-4ca0-9aec-734130aca90c"
    },
    {
        "author": "王得臣",
        "paragraphs": [
            "高高苍苍高不极，黄鹤楼中吹玉笛。"
        ],
        "title": "句  其二",
        "id": "cfaf6fd3-b268-4561-a3d0-4bc6348eb7ac"
    },
    {
        "author": "王得臣",
        "paragraphs": [
            "汉阳太守文章伯，政事多闲爱宾客。"
        ],
        "title": "句  其三",
        "id": "5c9e8333-8c38-42fd-af3d-6755626e8b2a"
    },
    {
        "author": "张颂",
        "paragraphs": [
            "人散秋千闲挂月，露零蝴蝶冷眠风。"
        ],
        "title": "句",
        "id": "db5b4b6b-c077-46b5-a1ac-436a5cb13c8b"
    },
    {
        "author": "释圆玑",
        "paragraphs": [
            "不学文章不读书，颓然终日自如愚。",
            "虽然百事不通晓，是马何曾唤作驴。"
        ],
        "title": "偈二首  其一",
        "id": "c1beec4d-58d5-446c-b881-4773c78b8484"
    },
    {
        "author": "释圆玑",
        "paragraphs": [
            "无学庵中老，平生百不能。",
            "忖思多幸处，至老得为僧。"
        ],
        "title": "偈二首  其二",
        "id": "b7896fe2-f9f5-4857-9893-23f96c88eff4"
    },
    {
        "author": "释圆玑",
        "paragraphs": [
            "野僧窿客下烟岚，试问如何是翠岩。",
            "门近洪崖千尺井，石桥分水绕松杉。"
        ],
        "title": "答张无尽因续成诗",
        "id": "87529ebf-359f-4203-b620-6ceb355baa7a"
    },
    {
        "author": "孙直言",
        "paragraphs": [
            "三峡飞梁如卧龙，苍藤碧蔓挂长松。",
            "煮茗窻前清众会，读书岩下古人踪。"
        ],
        "title": "栖贤开先寺",
        "id": "7f662399-d32f-4935-8607-fdf64c715728"
    },
    {
        "author": "乐咸",
        "paragraphs": [
            "门开岩底洞沈沈，窦乳云泉矢路深。",
            "香石峭峰千载异，龙潭幽穴四时阴。",
            "僧居筑室随高下，客到留小见古今。",
            "南出零陵一舍地，清潇堤上好追寻。"
        ],
        "title": "澹山岩",
        "id": "cff45287-7d2e-4286-b858-ab0525a46317"
    },
    {
        "author": "释慧元",
        "paragraphs": [
            "五十五年梦幻身，东西南北孰为亲。",
            "白云散尽千山外，万里秋空片月新。"
        ],
        "title": "示寂偈",
        "id": "cb7c976b-d398-41f6-b2b5-f2f938120578"
    },
    {
        "author": "蔡确",
        "paragraphs": [
            "鹦鹉言犹在，琵琶事已非。",
            "伤心瘴江水，同渡不同归。"
        ],
        "title": "悼侍儿",
        "id": "e9647cac-abd7-41cc-8c40-350997ef651d"
    },
    {
        "author": "蔡确",
        "paragraphs": [
            "窻前翠竹两三竿，潇洒风吹满院寒。",
            "常在眼前君莫厌，化成龙去见应难。"
        ],
        "title": "书舍竹",
        "id": "7d09ae18-9863-4347-8689-003074541c7f"
    },
    {
        "author": "蔡确",
        "paragraphs": [
            "春风盎盎水溅溅，南苑清明雨後天。",
            "门外游人听玉管，席间使者劝金船。",
            "定须归路烧红烛，还有新诗上采笺。",
            "旧老恋恩方燕喜，看花应不忆伊川。"
        ],
        "title": "清明日赴玉津园宴",
        "id": "d9123b96-653f-4b4d-97e5-be852df07dc9"
    },
    {
        "author": "蔡确",
        "paragraphs": [
            "吴儿龟手网寒川，急雪鸣蓑浪拍船。",
            "青弋渡头曾卧看，令人却忆十年前。"
        ],
        "title": "题王维江行初雪画",
        "id": "2c1aa0f2-3fe6-4545-a398-3ddfd8eaa92e"
    },
    {
        "author": "蔡确",
        "paragraphs": [
            "相君开卷忆江东，彷佛钟山与此同。",
            "今日还为一居士，翛然身在画图中。"
        ],
        "title": "观燕公山水画後有王荆公题诗",
        "id": "2b855042-a674-4e4d-bd0d-c1758f68102d"
    },
    {
        "author": "蔡确",
        "paragraphs": [
            "十二天街雨压沙，秋千咿喔响人家。",
            "东风会劝十分酒，寒食初开百玉花。",
            "年少斩新金络马，柳荫无数画轮车。",
            "春来谁道迟迟日，尤觉春来日易斜。"
        ],
        "title": "春",
        "id": "4a6019a1-e847-487b-acd3-b19aea63a7e1"
    },
    {
        "author": "蔡确",
        "paragraphs": [
            "黄帕开封出奏篇，银袍二百玉阶前。",
            "威颜咫尺瞻中扆，名姓传呼下九天。",
            "宫笔旋题黄甲字，禁门已簇杏花鞯。",
            "孤臣拜赐交悲喜，相望先分五十年。"
        ],
        "title": "崇政殿放榜",
        "id": "ac9a716c-8453-4a9b-a061-b2c7f9e3fede"
    },
    {
        "author": "蔡确",
        "paragraphs": [
            "公事无多客亦稀，朱衣小吏不须随。",
            "溪潭直上虚亭里，卧展柴桑处士诗。"
        ],
        "title": "夏日登车盖亭十绝  其一",
        "id": "acfe583c-6fbb-4866-8288-7da66c3d1ad0"
    },
    {
        "author": "蔡确",
        "paragraphs": [
            "一川佳景疏帘外，四面凉风曲槛头。",
            "绿野平流来远棹，青天白雨起灵湫。"
        ],
        "title": "夏日登车盖亭十绝  其二",
        "id": "611dbc59-6c4c-4c46-baa9-4f6d4f4655a9"
    },
    {
        "author": "蔡确",
        "paragraphs": [
            "静中自足胜炎蒸，入眼兼无俗物憎。",
            "何处机心惊白鸟，谁人怒剑逐青蝇。"
        ],
        "title": "夏日登车盖亭十绝  其三",
        "id": "1551e064-3052-41b4-acac-23fd217080f1"
    },
    {
        "author": "蔡确",
        "paragraphs": [
            "纸屏石枕竹方床，手倦抛书午梦长。",
            "睡起莞然成独笑，数声渔笛在沧浪。"
        ],
        "tags": [
            "向往",
            "归隐",
            "夏天",
            "闲适"
        ],
        "title": "夏日登车盖亭十绝  其四",
        "id": "77c6fde3-a84e-457a-8d62-0adcff4ef9fb"
    },
    {
        "author": "蔡确",
        "paragraphs": [
            "西山彷佛见松筠，日日来看色转新。",
            "闻说桃花岩石畔，读书曾有谪仙人。"
        ],
        "title": "夏日登车盖亭十绝  其五",
        "id": "d9d4e76e-7a5b-440c-b484-15c94c05ff26"
    },
    {
        "author": "蔡确",
        "paragraphs": [
            "风摇熟果时闻落，雨滴余花亦自香。",
            "叶底出巢黄口闹，波间逐队小鱼忙。"
        ],
        "title": "夏日登车盖亭十绝  其六",
        "id": "2bf3f691-b7d1-41c4-b98a-fa2f64de140b"
    },
    {
        "author": "蔡确",
        "paragraphs": [
            "来结芳庐向翠微，自持杯酒对清晖。",
            "水趋梦泽悠悠过，云抱西山冉冉飞。"
        ],
        "title": "夏日登车盖亭十绝  其七",
        "id": "bf4edb9c-87c1-4634-b5bb-d0e5d2f565c3"
    },
    {
        "author": "蔡确",
        "paragraphs": [
            "矫矫名臣郝甑山，忠言直节上元间。",
            "古人不见清风在，叹息思公俯碧湾。"
        ],
        "title": "夏日登车盖亭十绝  其八",
        "id": "04c512c3-5ac8-44a7-87f1-3009a386cb21"
    },
    {
        "author": "蔡确",
        "paragraphs": [
            "溪中曾有戈船士，溪上今无佩犊人。",
            "病守翛然唯坐啸，白鸥红鹤伴闲身。"
        ],
        "title": "夏日登车盖亭十绝  其九",
        "id": "e95f5584-fedd-44ef-b662-af9748197feb"
    },
    {
        "author": "蔡确",
        "paragraphs": [
            "喧豗六月浩无津，行见沙州束两滨。",
            "如带溪流何足道，沈沈沧海会扬尘。"
        ],
        "title": "夏日登车盖亭十绝  其一○",
        "id": "2a7eff02-5c52-40fd-9a80-06a880d3d853"
    },
    {
        "author": "蔡确",
        "paragraphs": [
            "仁义桥边杨柳斜，洗亭岗畔种桑麻。",
            "龙山水遶祖师塔，夏院云埋宰相家。",
            "十仙园里寻常到，恰似桃源一洞花。"
        ],
        "title": "新兴即事",
        "id": "558c7d64-b063-4db4-9a2e-ab0d9cb11ed4"
    },
    {
        "author": "蔡确",
        "paragraphs": [
            "杨花三月暮，撩乱送春归。",
            "尽日闲相逐，无风亦自飞。",
            "轻轻拦乳燕，故故扑征衣。",
            "莫上高楼望，徘徊满落晖。"
        ],
        "title": "杨花",
        "id": "972b758e-1792-4809-9215-05b419ba3897"
    },
    {
        "author": "蔡确",
        "paragraphs": [
            "秉兴登兹亭，朱槛临曲洲。",
            "俯仰一寓目，高风振衣裘。",
            "新阳力尚微，冰雪浩未收。",
            "出没林间翮，飞鸣各有求。",
            "缅彼北山岑，翛翛云气游。",
            "闻有两高士，茹芝卧岩幽。",
            "长离在青冥，燕雀安得谋。",
            "伊子世味薄，坐感岁且流。",
            "愿言从之子，相与物外游。"
        ],
        "title": "揽秀",
        "id": "b7c8a5de-c727-4031-adba-ff40de0ced30"
    },
    {
        "author": "蔡确",
        "paragraphs": [
            "儒苑昔推唐吏部，将坛今拜汉将军。"
        ],
        "title": "句  其一",
        "id": "ef0e436b-42da-4994-8a9d-b057e3e5337b"
    },
    {
        "author": "蔡确",
        "paragraphs": [
            "焚香再拜穿华线，候得神光白气飞。"
        ],
        "title": "句  其二",
        "id": "120b695f-c93b-465c-8c7d-ff03e11c4da6"
    },
    {
        "author": "蔡确",
        "paragraphs": [
            "诗题：皇子生献诗首句：昨夜熏风入舜韶。"
        ],
        "title": "存目",
        "id": "72f83569-1377-4688-8e51-7dc19767bb21"
    },
    {
        "author": "朱光庭",
        "paragraphs": [
            "节候偶当桐始华，遍寻萧寺喜烟霞。",
            "胜游今幸同三友，仁惠将推及万家。",
            "绿满田畴齐种麦，红藏村坞烂开花。",
            "爱民若副贤侯意，共入声诗与众夸。"
        ],
        "title": "题福昌寺南轩东壁",
        "id": "3b4c79cb-0220-4896-8668-023515ae63ed"
    },
    {
        "author": "朱光庭",
        "paragraphs": [
            "骊山秀色古今同，尽入诗人感慨中。",
            "只徇霓裳一曲乐，不知天下乐无穷。"
        ],
        "title": "华清偶成",
        "id": "ae9f2b01-52e9-4d5c-ba72-50e2e02220aa"
    },
    {
        "author": "崔公度",
        "paragraphs": [
            "江吴士气久凋摧，比见高牙拥诏回。",
            "共喜识兵侔汉相，果闻持节过燕台。",
            "驰驱中礼戎心服，顾眄生威虏使猜。",
            "所惜圣朝恩好重，未容儒将尽余才。"
        ],
        "title": "送程给事知越州  其一",
        "id": "affd6750-9293-4eb7-956a-8328a9a4cc8b"
    },
    {
        "author": "崔公度",
        "paragraphs": [
            "朱轓所至蔼徽音，谈笑金城亿万寻。",
            "计压南夷豗狡文，官崇东省秀儒林。",
            "过家鼓吹新仪盛，拜宠朝廷此意深。",
            "闻说钱塘连得守，非公谁慰粤人心。"
        ],
        "title": "送程给事知越州  其二",
        "id": "58418a42-492d-4149-ae15-b32cbcb0e252"
    },
    {
        "author": "杜纮",
        "paragraphs": [
            "大旆高牙不为荣，锦衣过乡无可喜。",
            "长安久客厌尘土，得见青山与流水。",
            "高帆大檝驾吴艘，直指东南不留止。",
            "昔人莼鲈有高兴，乍到江国真快耳。",
            "蓬莱危阁切苍霞，湖面百顷秋光里。",
            "野鳬江鸥点白烟，红蕖蓼花照清泚。",
            "星辰影动落檐前，鼓角声雄来地底。",
            "越国强大今尚富，海陆百货填井里。",
            "我公才高出人头，人所为难公则易。",
            "暂辞青琐拥朱轓，饱得闲暇穷胜地。",
            "高情洒落白云中，日从宾筵二三子。",
            "薄余曾得侍公颜，喜见仙骨清照几。",
            "稽山千古钟秀气，四明五云有幽致。",
            "朝浥沆瀣食仓精，暮袭鸿蒙餐气蘂。",
            "可以养公之长生，可以辅公之高思。",
            "富贵傥来可奈何，经济未施聊自寄。",
            "相如岁晚更倦游，客路崎岖劳马棰。",
            "麤官无补官家事，冗食徒索太仓米。",
            "五湖七泽不得到，惆怅浮生轻自弃。",
            "得公旌旗先入吴，愿从此去为公吏。"
        ],
        "title": "送程给事知越州",
        "id": "185c654b-d551-401e-9a2f-c3d3c55e7f1e"
    },
    {
        "author": "苏轼",
        "paragraphs": [
            "河西猛士无人识，日暮津亭阅过船。",
            "路人但觉骢马瘦，不知铁槊大如椽。",
            "因言西方久不战，截发愿作万骑先。",
            "我当凭轼与寓目，看君飞矢集蛮毡。"
        ],
        "title": "郭纶",
        "id": "9a19672b-691e-4dc5-892f-bc8b87dd7572"
    },
    {
        "author": "苏轼",
        "paragraphs": [
            "朝发鼓阗阗，西风猎画旃。",
            "故乡飘已远，往意浩无边。",
            "锦水细不见，蛮江清可怜。",
            "奔腾过佛脚，旷荡造平川。",
            "野市有禅客，钓台寻暮烟。",
            "相期定先到，久立水潺潺。"
        ],
        "title": "初发嘉州",
        "id": "2539a3e8-cd22-4edf-940e-844f1c59708c"
    },
    {
        "author": "苏轼",
        "paragraphs": [
            "树林幽翠满山谷，楼观突兀起江滨。",
            "云是昔人藏书处，磊落万卷今生尘。",
            "江边日出红雾散，绮窗画阁青氛氲。",
            "山猿悲啸谷泉响，野鸟嘐戛巌花春。",
            "借问主人今何在，被甲远戍长苦辛。",
            "先登搏战事斩级，区区何者为三坟。",
            "书生古亦有战阵，葛巾羽扇挥三军。",
            "古人不见悲世俗，回首苍山空白云。"
        ],
        "title": "犍为王氏书楼",
        "id": "e5b5ee81-45ed-4604-a84d-c2cff34e6f84"
    },
    {
        "author": "苏轼",
        "paragraphs": [
            "江寒晴不知，远见山上日。",
            "朦胧含高峰，晃荡射峭壁。",
            "横云忽飘散，翠树纷历历。",
            "行人挹孤光，飞鸟投远碧。",
            "蛮荒谁复爱，秾秀安可适。",
            "岂无避世士，高隠炼精魄。",
            "谁能从之游，路有豺虎迹。"
        ],
        "title": "过宜宾见夷中乱山",
        "id": "e9874fc6-e493-45f1-9353-4e5c35c47fdf"
    },
    {
        "author": "苏轼",
        "paragraphs": [
            "日落红雾生，系舟宿牛口。",
            "居民偶相聚，三四依古柳。",
            "负薪出深谷，见客喜且售。",
            "煮蔬为夜飧，安识肉与酒。",
            "朔风吹茅屋，破壁见星斗。",
            "儿女自咿嚘，亦足乐且久。",
            "人生本无事，苦为世味诱。",
            "富贵耀吾前，贫贱独难守。",
            "谁知深山子，甘与麋鹿友。",
            "置身落蛮荒，生意不自陋。",
            "今予独何者，汲汲强奔走。"
        ],
        "title": "夜泊牛口",
        "id": "0a1eb875-7d2a-432e-89fa-69c3e951e3b7"
    },
    {
        "author": "苏轼",
        "paragraphs": [
            "掩窗寂已睡，月脚垂孤光。",
            "披衣起周览，飞露洒我裳。",
            "山川同一色，浩若涉大荒。",
            "幽怀耿不寐，四顾独彷徨。",
            "忽忆丙申年，京邑大雨霶。",
            "蔡河中夜决，横浸国南方。",
            "车马无复见，纷纷操栰郎。",
            "新秋忽已晴，九陌尚汪洋。",
            "龙津观夜市，灯火亦煌煌。",
            "新月皎如昼，疏星弄寒芒。",
            "不知京国喧，谓是江湖乡。",
            "今来牛口渚，见月重凄凉。",
            "却思旧游处，满陌沙尘黄。"
        ],
        "title": "牛口见月",
        "id": "a49df92f-1db5-4c7b-ad54-976895e4ce7a"
    },
    {
        "author": "苏轼",
        "paragraphs": [
            "乱山围古郡，市易带群蛮。",
            "瘦岭春耕少，孤城夜漏闲。",
            "往时边有警，征马去无还。",
            "自顷方从化，年来亦款关。",
            "颇能贪汉布，但未脱金镮。",
            "何足争强弱，吾民尽玉颜。"
        ],
        "title": "戎州",
        "id": "99b47a6e-0ca3-43d5-a3fe-447c02d74c84"
    },
    {
        "author": "苏轼",
        "paragraphs": [
            "弹琴江浦夜漏永，敛衽窃听独激昂。",
            "风松瀑布已清绝，更爱玉佩声琅珰。",
            "自从郑卫乱雅乐，古器残缺世已忘。",
            "千家寥落独琴在，有如老仙不死阅兴亡。",
            "世人不容独反古，强以新曲求铿锵。",
            "微音淡弄忽变转，数声浮脆如笙簧。",
            "无情枯木今尚尔，何况古意堕渺茫。",
            "江空月出人响绝，夜阑更请弹文王。"
        ],
        "title": "舟中听大人弹琴",
        "id": "7fb10c1e-c780-46cd-86a0-3e8da75a135c"
    },
    {
        "author": "苏轼",
        "paragraphs": [
            "江上有微径，深榛烟雨埋。",
            "崎岖欲取别，不见又重来。",
            "下马未及语，固已慰长怀。",
            "江湖涉浩渺，安得与之偕。"
        ],
        "title": "泊南井口期任遵圣长官到晚不及见复来",
        "id": "1f8da595-ec8d-4636-8ff9-1d476dea283c"
    },
    {
        "author": "苏轼",
        "paragraphs": [
            "天师化去知何在，玉印相传世共珍。",
            "故国子孙今尚死，满山秋叶岂能神。"
        ],
        "title": "过安乐山闻山上木叶有文如道士篆符云此山乃张道陵所寓二首  其一",
        "id": "1a65b643-b233-40dc-b90d-fd65969fa9ea"
    },
    {
        "author": "苏轼",
        "paragraphs": [
            "真人已不死，外慕堕空虚。",
            "犹余好名意，满树写天书。"
        ],
        "title": "过安乐山闻山上木叶有文如道士篆符云此山乃张道陵所寓二首  其二",
        "id": "84833f68-5e9f-4c6f-8573-08f0b661b386"
    },
    {
        "author": "苏轼",
        "paragraphs": [
            "曾闻五月到渝州，水拍长亭砌下流。",
            "惟有梦魂长缭绕，共论唐史更绸缪。",
            "舟经故国岁时改，霜落寒江波浪收。",
            "归梦不成冬夜永，厌闻船上报更筹。"
        ],
        "title": "渝州寄王道矩",
        "id": "1d41aa2b-adea-4e88-8ff8-0d53926ad621"
    },
    {
        "author": "苏轼",
        "paragraphs": [
            "船上看山如走马，倏忽过去数百群。",
            "前山槎牙忽变态，後岭杂沓如惊奔。",
            "仰看微径斜缭绕，上有行人高缥缈。",
            "舟中举手欲与言，孤帆南去如飞鸟。"
        ],
        "title": "江上看山",
        "id": "ec5f0262-a710-479d-afff-e3ffa20322fc"
    },
    {
        "author": "苏轼",
        "paragraphs": [
            "终日锁筠笼，回头惜翠茸。",
            "谁知声㗲㗲，亦自意重重。",
            "夜宿烟生浦，朝鸣日上峰。",
            "故巢何足恋，鹰隼岂能容。"
        ],
        "title": "涪州得山胡次子由韵",
        "id": "f7f0b7f5-e3d5-49c1-afe3-cd1d736e797e"
    },
    {
        "author": "苏轼",
        "paragraphs": [
            "山前江水流浩浩，山上苍苍松柏老。",
            "舟中行客去纷纷，古今换易如秋草。",
            "空山楼观何峥嵘，真人王远阴长生。",
            "飞符御气朝百灵，悟道不复诵黄庭。",
            "龙车虎驾来下迎，去如旋风抟紫清。",
            "真人厌世不回顾，世间生死如朝暮。",
            "学仙度世岂无人，餐霞绝粒长苦辛。",
            "安得独从逍遥君，泠然乘风驾浮云，超世无有我独存。"
        ],
        "title": "留题仙都观",
        "id": "347eb4e2-9e03-47eb-9d65-d6993b04b56d"
    },
    {
        "author": "苏轼",
        "paragraphs": [
            "日月何促促，尘世苦局束。",
            "仙子去无踪，故山遗白鹿。",
            "仙人已去鹿无家，孤栖怅望层城霞。",
            "至今闻有游洞客，夜来江市叫平沙。",
            "长松千树风萧瑟，仙宫去人无咫尺。",
            "夜鸣白鹿安在哉，满山秋草无行迹。"
        ],
        "title": "仙都山鹿",
        "id": "77ab7915-2afd-4f7e-94a3-725ecbafb4b9"
    },
    {
        "author": "苏轼",
        "paragraphs": [
            "缩颈夜眠如冻龟，雪来惟有客先知。",
            "江边晓起浩无际，树杪风多寒更吹。",
            "青山有似少年子，一夕变尽沧浪髭。",
            "方知阳气在流水，沙上盈尺江无澌。",
            "随风颠倒纷不择，下满坑谷高陵危。",
            "江空野阔落不见，入户但觉轻丝丝。",
            "沾裳细看若刻镂，岂有一一天工为。",
            "霍然一挥遍九野，吁此权柄谁执持。",
            "世间苦乐知有几，今我幸免沾肤肌。",
            "山夫只见压樵担，岂知带酒飘歌儿。",
            "天王临轩喜有麦，宰相献寿嘉及时。",
            "冻吟书生笔欲折，夜织贫女寒无帏。",
            "高人着屐踏冷冽，飘拂巾帽真仙姿。",
            "野僧斫路出门去，寒液满鼻清淋漓。",
            "洒袍入袖湿靴底，亦有执板趋阶墀。",
            "舟中行客何所爱，愿得猎骑当风披。",
            "草中咻咻有寒兔，孤隼下击千夫驰。",
            "敲冰煮鹿最可乐，我虽不饮强倒卮。",
            "楚人自古好弋猎，谁能往者我欲随。",
            "纷纭旋转从满面，马上操笔为赋之。"
        ],
        "title": "江上值雪效欧阳体限不以盐玉鹤鹭絮蝶飞舞之类为比仍不使皓白洁素等字次子由韵",
        "id": "f16b63bb-b378-4578-801b-ff092e08d85e"
    },
    {
        "author": "苏轼",
        "paragraphs": [
            "楚人悲屈原，千载意未歇。",
            "精魂飘何处，父老空哽咽。",
            "至今沧江上，投饭救饥渴。",
            "遗风成竞渡，哀叫楚山裂。",
            "屈原古壮士，就死意甚烈。",
            "世俗安得知，眷眷不忍决。",
            "南宾旧属楚，山上有遗塔。",
            "应是奉佛人，恐子就沦灭。",
            "此事虽无凭，此意固已切。",
            "古人谁不死，何必较考折。",
            "名声实无穷，富贵亦暂热。",
            "大夫知此理，所以持死节。"
        ],
        "tags": [
            "怀古",
            "端午节",
            "宋・辽・金・元",
            "风俗"
        ],
        "title": "屈原塔",
        "id": "597bb4dc-59e9-4e81-a9ac-84350d734937"
    },
    {
        "author": "苏轼",
        "paragraphs": [
            "山头孤石远亭亭，江转船回石似屏。",
            "可怜千古长如昨，船去船来自不停。",
            "浩浩长江赴沧海，纷纷过客似浮萍。",
            "谁能坐待山月出，照见寒影高伶俜。"
        ],
        "tags": [
            "长江"
        ],
        "title": "望夫台",
        "id": "cc38137c-e2a4-444b-935e-543d8ccd9f23"
    },
    {
        "author": "苏轼",
        "paragraphs": [
            "苍梧山高湘水深，中原北望度千岑。",
            "帝子南游飘不返，惟有苍苍枫桂林。",
            "枫叶萧萧桂叶碧，万里远来超莫及。",
            "乘龙上天去无踪，草木无情空寄泣。",
            "水滨击鼓何喧阗，相将扣水求屈原。",
            "屈原已死今千载，满船哀唱似当年。",
            "海滨长鲸径千尺，食人为粮安可入。",
            "招君不归海水深，海鱼岂解哀忠直。",
            "吁嗟忠直死无人，可怜怀王西入秦。",
            "秦关已闭无归日，章华不复见车轮。",
            "君王去时箫鼓咽，父老送君车轴折。",
            "千里逃归迷故乡，南公哀痛弹长铗。",
            "三户亡秦信不虚，一朝兵起尽讙呼。",
            "当时项羽年最少，提剑本是耕田夫。",
            "横行天下竟何事，弃马乌江马垂涕。",
            "项王已死无故人，首入汉庭身委地。",
            "富贵荣华岂足多，至今惟有冢嵯峨。",
            "故国凄凉人事改，楚乡千古为悲歌。"
        ],
        "title": "竹枝歌",
        "id": "a45e907c-7239-4edc-919c-c12b7adfba8a"
    },
    {
        "author": "苏轼",
        "paragraphs": [
            "石壁高千尺，微踪远欲无。",
            "飞檐如剑寺，古柏似仙都。",
            "许子尝高遯，行舟悔不迂。",
            "斩蛟闻猛烈，提剑想崎岖。",
            "寂寞棺犹在，修崇世已愚。",
            "隠居人不识，化去俗争吁。",
            "洞府烟霞远，人间爪发枯。",
            "飘飘乘倒景，谁复顾遗躯。"
        ],
        "title": "过木枥观",
        "id": "3fa1effe-3c86-4974-abaa-901eb2136a62"
    },
    {
        "author": "苏轼",
        "paragraphs": [
            "平沙何茫茫，彷佛见石蕝。",
            "纵横满江上，岁岁沙水啮。",
            "孔明死已久，谁复辨行列。",
            "神兵非学到，自古不留诀。",
            "至人已心悟，後世徒妄说。",
            "自从汉道衰，蜂起尽奸杰。",
            "英雄不相下，祸难久连结。",
            "驱民市无烟，战野江流血。",
            "万人赌一掷，杀尽如沃雪。",
            "不为久远计，草草常无法。",
            "孔明最後起，意欲扫群孽。",
            "崎岖事节制，隠忍久不决。",
            "志大遂成迂，岁月去如瞥。",
            "六师纷未整，一旦英气折。",
            "惟余八阵图，千古壮夔峡。"
        ],
        "title": "八阵碛",
        "id": "14396a49-23b1-4e9f-a330-cefb24e93be9"
    },
    {
        "author": "苏轼",
        "paragraphs": [
            "五行水本咸，安择江与井。",
            "如何不相入，此意谁复省。",
            "人心固难足，物理偶相逞。",
            "犹嫌取未多，井上无闲绠。"
        ],
        "title": "诸葛盐井",
        "id": "ace98c84-4f01-4130-940c-2bd8c2681324"
    },
    {
        "author": "苏轼",
        "paragraphs": [
            "朔风催入峡，惨惨去何之。",
            "共指苍山路，来朝白帝祠。",
            "荒城秋草满，古树野藤垂。",
            "浩荡荆江远，凄凉蜀客悲。",
            "迟回问风俗，涕泗悯兴衰。",
            "故国依然在，遗民岂复知。",
            "一方称警跸，万乘拥旌旗。",
            "远略初吞汉，雄心岂在夔。",
            "崎岖来野庙，闵默愧常时。",
            "破甑蒸山麦，长歌唱竹枝。",
            "荆邯真壮士，吴柱本经师。",
            "失计虽无及，图王固已奇。",
            "犹余帝王号，皎皎在门楣。"
        ],
        "title": "白帝庙",
        "id": "8b569c5e-41fc-4908-b036-477e776cc4f2"
    },
    {
        "author": "苏轼",
        "paragraphs": [
            "自昔怀幽赏，今兹得纵探。",
            "长江连楚蜀，万派泻东南。",
            "合水来如电，黔波绿似蓝。",
            "余流细不数，远势竞相参。",
            "入峡初无路，连山忽似龛。",
            "萦纡收浩渺，蹙缩作渊潭。",
            "风过如呼吸，云生似吐含。",
            "坠崖鸣窣窣，垂蔓绿毵毵。",
            "冷翠多崖竹，孤生有石楠。",
            "飞泉飘乱雪，怪石走惊骖。",
            "绝涧知深浅，樵童忽两三。",
            "人烟偶逢郭，沙岸可乘篮。",
            "野戍荒州县，邦君古子男。",
            "放衙鸣晚鼓，留客荐霜柑。",
            "闻道黄精草，丛生绿玉篸。",
            "尽应充食饮，不见有彭聃。",
            "气候冬犹暖，星河夜半涵。",
            "遗民悲昶衍，旧俗接鱼蚕。",
            "板屋漫无瓦，巌居窄似庵。",
            "伐薪常冒险，得米不盈甔。",
            "叹息生何陋，劬劳不自惭。",
            "叶舟轻远泝，大浪固尝谙。",
            "矍铄空相视，呕哑莫与谈。",
            "蛮荒安可住，幽邃信难妉。",
            "独爱孤栖鹘，高超百尺岚。",
            "横飞应自得，远扬似无贪。",
            "振翮游霄汉，无心顾雀鹌。",
            "尘劳世方病，局促我何堪。",
            "尽解林泉好，多为富贵酣。",
            "试看飞鸟乐，高遁此心甘。"
        ],
        "tags": [
            "长江"
        ],
        "title": "入峡",
        "id": "e0a3ce99-5d71-411d-9742-d736a09dbcf4"
    },
    {
        "author": "苏轼",
        "paragraphs": [
            "瞿塘迤逦尽，巫峡峥嵘起。",
            "连峰稍可怪，石色变苍翠。",
            "天工运神巧，渐欲作奇伟。",
            "坱轧势方深，结构意未遂。",
            "旁观不暇瞬，步步造幽邃。",
            "苍崖忽相逼，绝壁凛可悸。",
            "仰观八九顶，俊爽凌颢气。",
            "晃荡天宇高，奔腾江水沸。",
            "孤超兀不让，直拔勇无畏。",
            "攀缘见神宇，憩坐就石位。",
            "巉巉隔江波，一一问庙吏。",
            "遥观神女石，绰约诚有以。",
            "俯首见斜鬟，拖霞弄修帔。",
            "人心随物变，远觉含深意。",
            "野老笑我旁，少年尝屡至。",
            "去随猿猱上，反以绳索试。",
            "石笋倚孤峰，突兀殊不类。",
            "世人喜神怪，论说惊幼穉。",
            "楚赋亦虚传，神仙安有是。",
            "次问扫坛竹，云此今尚尔。",
            "翠叶纷下垂，婆娑绿凤尾。",
            "风来自偃仰，若为神物使。",
            "绝顶有三碑，诘曲古篆字。",
            "老人那解读，偶见不能记。",
            "穷探到峰背，采斫黄杨子。",
            "黄杨生石上，坚瘦纹如绮。",
            "贪心去不顾，涧谷千寻缒。",
            "山高虎狼绝，深入坦无忌。",
            "溟蒙草树密，葱蒨云霞腻。",
            "石窦有洪泉，甘滑如流髓。",
            "终朝自盥潄，冷冽清心胃。",
            "浣衣挂树梢，磨斧就石鼻。",
            "徘徊云日晚，归意念城市。",
            "不到今卅年，衰老筋力惫。",
            "当时伐残木，牙蘗已如臂。",
            "忽闻老人说，终日为叹喟。",
            "神仙固有之，难在忘势利。",
            "贫贱尔何爱，弃去如脱屣。",
            "嗟尔若无还，绝粮应不死。"
        ],
        "title": "巫山",
        "id": "3117213e-b3fa-413f-83f8-60c1fcd012ef"
    },
    {
        "author": "苏轼",
        "paragraphs": [
            "群飞来去噪行人，得食无忧便可驯。",
            "江上饥乌无足怪，野鹰何事亦频频。"
        ],
        "title": "巫山庙上下数十里有乌鸢无数取食于行舟之上舟人以神之故亦不敢害",
        "id": "b96ef652-2613-433c-b535-a9bd13ab3383"
    },
    {
        "author": "苏轼",
        "paragraphs": [
            "大江从西来，上有千仞山。",
            "江山自环拥，恢诡富神奸。",
            "深渊鼍鳖横，巨壑蛇龙顽。",
            "旌阳斩长蛟，雷雨移沧湾。",
            "蜀守降老蹇，至今带连环。",
            "纵横若无主，荡逸侵人寰。",
            "上帝降瑶姬，来处荆巫间。",
            "神仙岂在猛，玉座幽且闲。",
            "飘萧驾风驭，弭节朝天关。",
            "倏忽巡四方，不知道里艰。",
            "古妆具法服，邃殿罗烟鬟。",
            "百神自奔走，杂沓来趋班。",
            "云兴灵怪聚，云散鬼神还。",
            "茫茫夜潭静，皎皎秋月弯。",
            "还应摇玉佩，来听水潺潺。"
        ],
        "title": "神女庙",
        "id": "efe653ff-3823-47c5-a155-48058272df73"
    },
    {
        "author": "苏轼",
        "paragraphs": [
            "莱公昔未遇，寂寞在巴东。",
            "闻道山中树，犹余手种松。",
            "江山养豪俊，礼数困英雄。",
            "执板迎官长，趋尘拜下风。",
            "当年谁刺史，应未识三公。"
        ],
        "title": "过巴东县不泊闻颇有莱公遗迹",
        "id": "bcbeb7ae-2ec1-4ee1-9f5b-54ce26b4e75d"
    },
    {
        "author": "苏轼",
        "paragraphs": [
            "昭君本楚人，艳色照江水。",
            "楚人不敢娶，谓是汉妃子。",
            "谁知去乡国，万里为胡鬼。",
            "人言生女作门楣，昭君当时忧色衰。",
            "古来人事尽如此，反覆纵横安可知。"
        ],
        "title": "昭君村",
        "id": "92b7c774-c6d9-4ea8-9de0-e342d9e5372c"
    },
    {
        "author": "苏轼",
        "paragraphs": [
            "扁舟转山曲，未至已先惊。",
            "白浪横江起，槎牙似雪城。",
            "番番从高来，一一投涧坑。",
            "大鱼不能上，暴鬣滩下横。",
            "小鱼散复合，瀺灂如遭烹。",
            "鸬鹚不敢下，飞过两翅轻。",
            "白鹭夸瘦捷，插脚还敧倾。",
            "区区舟上人，薄技安敢呈。",
            "只应滩头庙，頼此牛酒盈。"
        ],
        "title": "新滩",
        "id": "37a6a2d0-34fc-491a-bced-0b91e79e36bb"
    },
    {
        "author": "苏轼",
        "paragraphs": [
            "北风吹寒江，来自两山口。",
            "初闻似摇扇，渐觉平沙走。",
            "飞云满巌谷，舞雪穿窗牖。",
            "滩下三日留，识尽滩前叟。",
            "孤舟倦鸦轧，短缆困牵揉。",
            "尝闻不终朝，今此独何久。",
            "只应留远人，此意固亦厚。",
            "吾今幸无事，闭户为饮酒。"
        ],
        "title": "新滩阻风",
        "id": "96436c37-9d9e-4740-aaac-5e3ce737eebe"
    },
    {
        "author": "苏轼",
        "paragraphs": [
            "江边石壁高无路，上有黄牛不服箱。",
            "庙前行客拜且舞，击鼓吹箫屠白羊。",
            "山下耕牛苦硗确，两角磨崖四蹄湿。",
            "青刍半束长苦饥，仰看黄牛安可及。"
        ],
        "title": "黄牛庙",
        "id": "d527392d-9927-4afb-ac46-c59adf47be81"
    },
    {
        "author": "苏轼",
        "paragraphs": [
            "蟆背似覆盂，蟆颐似偃月。",
            "谓是月中蟆，开口吐月液。",
            "根源来甚远，百尺苍崖裂。",
            "当时龙破山，此水随龙出。",
            "入江江水浊，犹作深碧色。",
            "禀受苦洁清，独与凡水隔。",
            "岂惟煮茶好，酿酒应无敌。"
        ],
        "title": "虾蟆培",
        "id": "78a0357c-dc58-4555-8490-60113563e565"
    },
    {
        "author": "苏轼",
        "paragraphs": [
            "入峡喜巉巌，出峡爱平旷。",
            "吾心淡无累，遇境即安畅。",
            "东西径千里，胜处颇屡访。",
            "幽寻远无厌，高绝每先上。",
            "前诗尚遗略，不录久恐忘。",
            "忆从巫庙回，中路寒泉涨。",
            "汲归真可爱，翠碧光满盎。",
            "忽惊巫峡尾，巌腹有穿圹。",
            "仰见天苍苍，石室开南向。",
            "宣尼古庙宇，丛木作帏帐。",
            "铁楯横半空，俯瞰不计丈。",
            "古人谁架构，下有不测浪。",
            "石窦见天囷，瓦棺悲古葬。",
            "新滩阻风雪，村落去携杖。",
            "亦到龙马溪，茅屋沽村酿。",
            "玉虚悔不至，实为舟人诳。",
            "闻道石最奇，寤寐见怪状。",
            "峡山富奇伟，得一知几丧。",
            "苦恨不知名，历历但想像。",
            "今朝脱重险，楚水渺平荡。",
            "鱼多客庖足，风顺行意王。",
            "追思偶成篇，聊助舟人唱。"
        ],
        "title": "出峡",
        "id": "98b8930c-94ac-40b3-9137-531869182e91"
    },
    {
        "author": "苏轼",
        "paragraphs": [
            "冻雨霏霏半成雪，游人屦冻苍苔滑。",
            "不辞携被巌底眠，洞口云深夜无月。"
        ],
        "title": "游三游洞",
        "id": "18f17f17-d2c0-4521-a4e4-7452551f611d"
    },
    {
        "author": "苏轼",
        "paragraphs": [
            "一径绕山翠，萦纡去似蛇。",
            "忽惊溪水急，争看洞门呀。",
            "滑磴攀秋蔓，飞桥踏古槎。",
            "三扉迎北吹，一穴向西斜。",
            "叹息烟云老，追思岁月遐。",
            "唐人昔未到，古俗此为家。",
            "洞暖无风雪，山深富鹿豭。",
            "相逢衣尽草，环坐髻应髽。",
            "灶突依巌黑，樽罍就石漥。",
            "洪荒无传记，想像在羲娲。",
            "此事今安有，遗踪我独嗟。",
            "山翁劝留句，强为写槎牙。"
        ],
        "title": "游洞之日有亭吏乞诗既为留三绝句于洞之石壁明日至峡州吏又至意若未足乃复以此诗授之",
        "id": "813c8c94-f7a4-4ac6-afbd-1d37aabd228c"
    },
    {
        "author": "苏轼",
        "paragraphs": [
            "口舌安足恃，韩非死说难。",
            "自知不可用，鬼谷乃真奸。",
            "遗书今未亡，小数不足观。",
            "秦仪固新学，见利不知患。",
            "嗟时无桓文，使彼二子颠。",
            "死败无足怪，夫子固使然。",
            "君看巧更穷，不若愚自安。",
            "遗宫若有神，颔首然吾言。"
        ],
        "title": "寄题清溪寺",
        "id": "51a41c19-efde-4c7b-873f-c204551d3a54"
    },
    {
        "author": "苏轼",
        "paragraphs": [
            "轻舟横江来，吊古悲纯孝。",
            "逶迤寻远迹，婉娈见遗貌。",
            "清泉不可挹，涸尽空石窖。",
            "古人飘何之，惟有风竹闹。",
            "行行翫村落，户户悬网罩。",
            "民风坦和平，开户夜无钞。",
            "丛林富笋茹，平野绝虎豹。",
            "嗟哉此乐乡，毋乃姜子教。"
        ],
        "title": "留题峡州甘泉寺",
        "id": "e47ca49a-31ed-4c35-8ddb-3662f3c1a552"
    },
    {
        "author": "苏轼",
        "paragraphs": [
            "夷陵虽小邑，自古控荆吴。",
            "形势今无用，英雄久已无。",
            "谁知有文伯，远谪自王都。",
            "人去年年改，堂倾岁岁扶。",
            "追思犹咎吕，感叹亦怜朱。",
            "旧种孤楠老，新霜一橘枯。",
            "清篇留峡洞，醉墨写邦图。",
            "故老问行客，长官今白须。",
            "着书多念虑，许国减欢娱。",
            "寄语公知否，还须数倒壶。"
        ],
        "title": "夷陵县欧阳永叔至喜堂",
        "id": "4a63e3e9-8261-4244-820d-3b3cee3af333"
    },
    {
        "author": "苏轼",
        "paragraphs": [
            "帝息此壤，以藩幽台。",
            "有神司之，随取而培。",
            "帝勅下民，无敢或开。",
            "惟帝不言，以雷以雨。",
            "惟民知之，幸帝之怒。",
            "帝茫不知，谁敢以告。",
            "帝怒不常，下土是震。",
            "使民前知，是役于民。",
            "无是坟者，谁取谁干。",
            "惟其的之，是以射之。"
        ],
        "title": "息壤诗",
        "id": "8b9ea479-99c2-4d0f-96d9-7c6edc9968d8"
    },
    {
        "author": "苏轼",
        "paragraphs": [
            "渚宫寂寞依古郢，楚地荒茫非故基。",
            "二王台阁已卤莽，何况远问纵横时。",
            "楚王猎罢击灵鼓，猛士操舟张水嬉。",
            "钓鱼不复数鱼鳖，大鼎千石烹蛟螭。",
            "当时郢人架宫殿，意思绝妙般与倕。",
            "飞楼百尺照湖水，上有燕赵千蛾眉。",
            "临风扬扬意自得，长使宋玉作楚辞。",
            "秦兵西来取钟簴，故宫禾黍秋离离。",
            "千年壮观不可复，今之存者盖已卑。",
            "池空野迥楼阁小，惟有深竹藏狐狸。",
            "台中绛帐谁复见，台下野水浮清漪。",
            "绿窗朱户春昼闭，想见深屋弹朱丝。",
            "腐儒亦解爱声色，何用白首谈孔姬。",
            "沙泉半涸草堂在，破窗无纸风飔飔。",
            "陈公踪迹最未远，七瑞寥落今何之。",
            "百年人事知几变，直恐荒废成空陂。",
            "谁能为我访遗迹，草间应有湘东碑。"
        ],
        "title": "渚宫",
        "id": "05827b6d-7df2-47d1-89e1-3bab86ccbcb1"
    },
    {
        "author": "苏轼",
        "paragraphs": [
            "游人出三峡，楚地尽平川。",
            "北客随南贾，吴樯间蜀船。",
            "江侵平野断，风卷白沙旋。",
            "欲问兴亡意，重城自古坚。"
        ],
        "title": "荆州十首  其一",
        "id": "fb6124b9-e9f8-4602-bece-7d9e6ee429c3"
    },
    {
        "author": "苏轼",
        "paragraphs": [
            "南方旧战国，惨澹意犹存。",
            "慷慨因刘表，凄凉为屈原。",
            "废城犹带井，古姓聚成村。",
            "亦解观形胜，升平不敢论。"
        ],
        "title": "荆州十首  其二",
        "id": "916b4279-6445-4fa3-8578-621a7898f04e"
    },
    {
        "author": "苏轼",
        "paragraphs": [
            "楚地阔无边，苍茫万顷连。",
            "耕牛未尝汗，投种去如捐。",
            "农事谁当劝，民愚亦可怜。",
            "平生事游惰，那得怨凶年。"
        ],
        "title": "荆州十首  其三",
        "id": "cc2bcc30-2b67-4fbc-9d12-6563258d655d"
    },
    {
        "author": "苏轼",
        "paragraphs": [
            "朱槛城东角，高王此望沙。",
            "江山非一国，烽火畏三巴。",
            "战骨沦秋草，危楼倚断霞。",
            "百年豪杰尽，扰扰见鱼虾。"
        ],
        "title": "荆州十首  其四",
        "id": "1602afcd-2fa2-4b59-ad2a-74b983acf4f9"
    },
    {
        "author": "苏轼",
        "paragraphs": [
            "沙头烟漠漠，来往厌喧卑。",
            "野市分麞闹，官船过渡迟。",
            "游人多问卜，伧叟尽携龟。",
            "日暮江天静，无人唱楚辞。"
        ],
        "title": "荆州十首  其五",
        "id": "ca58018b-a2a2-450d-8ba2-b2d58cc36bb0"
    },
    {
        "author": "苏轼",
        "paragraphs": [
            "太守王夫子，山东老俊髦。",
            "壮年闻猛烈，白首见雄豪。",
            "食雁君应厌，驱车我正劳。",
            "中书有安石，慎勿赋离骚。"
        ],
        "title": "荆州十首  其六",
        "id": "b061a6f6-375d-4aa0-8e5e-8a89ad6e9165"
    },
    {
        "author": "苏轼",
        "paragraphs": [
            "残腊多风雪，荆人重岁时。",
            "客心何草草，里巷自嬉嬉。",
            "爆竹惊邻鬼，驱傩聚小儿。",
            "故人应念我，相望各天涯。"
        ],
        "title": "荆州十首  其七",
        "id": "72c4826b-a879-4b9c-adf2-a62339d18e51"
    },
    {
        "author": "苏轼",
        "paragraphs": [
            "江水深成窟，潜鱼大似犀。",
            "赤鳞如琥珀，老枕胜玻璃。",
            "上客举雕俎，佳人摇翠篦。",
            "登庖更作器，何以免屠刲。"
        ],
        "title": "荆州十首  其八",
        "id": "a6204d7d-c437-43ec-a502-ec04935a9114"
    },
    {
        "author": "苏轼",
        "paragraphs": [
            "北雁来南国，依依似旅人。",
            "纵横遭折翼，感恻为沾巾。",
            "平日谁能挹，高飞不可驯。",
            "故人持赠我，三嗅若为珍。"
        ],
        "title": "荆州十首  其九",
        "id": "cc98963d-4e30-448f-a4c2-308487d2f8f6"
    },
    {
        "author": "苏轼",
        "paragraphs": [
            "柳门京国道，驱马及春阳。",
            "野火烧枯草，东风动绿芒。",
            "北行连许邓，南去极衡湘。",
            "楚境横天下，怀王信弱王。"
        ],
        "title": "荆州十首  其一○",
        "id": "9ca68eb7-08ff-4987-9a8c-c89c89c2eacc"
    },
    {
        "author": "苏轼",
        "paragraphs": [
            "泉源从高来，走下随石脉。",
            "纷纷白沫乱，隠隠苍崖坼。",
            "萦回成曲沼，清澈见肝膈。",
            "潀泻为长溪，奔驶荡蛙蝈。",
            "初开不容椀，渐去已如帛。",
            "传闻此山中，神物懒遭谪。",
            "不能致雷雨，滟滟吐寒碧。",
            "遂令山前人，千古灌稻麦。"
        ],
        "title": "荆门惠泉",
        "id": "66e8a6cc-410b-4f14-9b08-2beba411f845"
    },
    {
        "author": "苏轼",
        "paragraphs": [
            "楚人少井饮，地气常不泄。",
            "蓄之为惠泉，坌若有所折。",
            "泉源本无情，岂问浊与澈。",
            "贪愚彼二水，终古耻莫雪。",
            "只应所处然，遂使语异别。",
            "泉傍地平衍，泉上山嵽嵲。",
            "君子慎所居，此义安可缺。",
            "古人贵言赠，敢用况高节。",
            "不为冬霜干，肯畏夏日烈。",
            "泠泠但不已，海远要当彻。"
        ],
        "title": "次韵答荆门张都官维见和惠泉诗",
        "id": "9da3e5c9-bac0-4373-95c0-aaa7ad7ddb01"
    },
    {
        "author": "苏轼",
        "paragraphs": [
            "富贵本无定，世人自荣枯。",
            "嚣嚣好名心，嗟我岂独无。",
            "不能便退缩，但使进少徐。",
            "我行念西国，已分田园芜。",
            "南来竟何事，碌碌随商车。",
            "自进苟无补，乃是懒且愚。",
            "人生重意气，出处夫岂徒。",
            "永怀江阳叟，种藕春满湖。"
        ],
        "title": "浰阳早发",
        "id": "7e9a831a-020d-4c5b-8f2f-274224f35e7c"
    },
    {
        "author": "苏轼",
        "paragraphs": [
            "天高夜气严，列宿森就位。",
            "大星光相射，小星闹若沸。",
            "天人不相干，嗟彼本何事。",
            "世俗强指摘，一一立名字。",
            "南箕与北斗，乃是家人器。",
            "天亦岂有之，无乃遂自谓。",
            "迫观知何如，远想偶有似。",
            "茫茫不可晓，使我长叹喟。"
        ],
        "title": "夜行观星",
        "id": "0a585d87-189a-490e-a674-4ffa09b74c4d"
    },
    {
        "author": "苏轼",
        "paragraphs": [
            "舍棹忽逾月，沙尘困远行。",
            "襄阳逢汉水，偶似蜀江清。",
            "蜀江固浩荡，中有蛟与鲸。",
            "汉水亦云广，欲涉安敢轻。",
            "文王化南国，游女俨如卿。",
            "洲中浣纱子，环佩锵锵鸣。",
            "古风随世变，寒水空泠泠。",
            "过之不敢慢，伫立整冠缨。"
        ],
        "title": "汉水",
        "id": "d135790b-8a1d-4397-9583-b6b5a7e49723"
    },
    {
        "author": "苏轼",
        "paragraphs": [
            "野鹰来，万山下，荒山无食鹰苦饥，飞来为尔系彩丝。",
            "北原有兔老且白，年年养子秋食菽。",
            "我欲击之不可得，年深兔老鹰力弱。",
            "野鹰来，城东有台高崔巍。",
            "台中公子着皮袖，东望万里心悠哉。",
            "心悠哉，鹰何在。",
            "嗟尔公子归无劳，使鹰可呼亦凡曹，天阴月黑狐夜嗥。"
        ],
        "title": "襄阳古乐府三首 野鹰来",
        "id": "4171b5a7-1fb1-45cb-b8da-2d587ac5f0b0"
    },
    {
        "author": "苏轼",
        "paragraphs": [
            "台上有客吟秋风，悲声萧散飘入空。",
            "台边游女来窃听，欲学声同意不同。",
            "君悲竟何事，千里金城两稚子。",
            "白马为塞凤为关，山川无人空自闲。",
            "我悲亦何苦，江水冬更深，鳊鱼冷难捕。",
            "悠悠江上听歌人，不知我意徒悲辛。"
        ],
        "title": "襄阳古乐府三首 上堵吟",
        "id": "956ca514-047d-43a2-a784-66e35da38341"
    },
    {
        "author": "苏轼",
        "paragraphs": [
            "使君未来襄阳愁，提戈入市裹毡裘。",
            "自从毡裘南渡沔，襄阳无事多春游。",
            "襄阳春游乐何许，岘山之阳汉江浦。",
            "使君朱旆来翻翻，人道使君似羊杜。",
            "道边逢人问洛阳，中原苦战春田荒。",
            "北人闻道襄阳乐，目送飞鸿应断肠。"
        ],
        "title": "襄阳古乐府三首 襄阳乐",
        "id": "c30f5ac4-b723-45df-ace2-4fc53d55190a"
    },
    {
        "author": "苏轼",
        "paragraphs": [
            "远客来自南，游尘昏岘首。",
            "过关无百步，旷荡吞楚薮。",
            "登高忽惆怅，千载意有偶。",
            "所忧谁复知，嗟我生苦後。",
            "团团山上桧，岁岁阅榆柳。",
            "大才固已殊，安得同永久。",
            "可怜山前客，倏忽星过罶。",
            "贤愚未及分，来者当自剖。"
        ],
        "title": "岘山",
        "id": "f7226a54-9ea9-4220-aaf9-78a318317a63"
    },
    {
        "author": "苏轼",
        "paragraphs": [
            "西行度连山，北出临汉水。",
            "汉水蹙成潭，旋转山之趾。",
            "禅房久已坏，古甃含清泚。",
            "下有仲宣栏，绠刻深容指。",
            "回头望西北，隠隠龟背起。",
            "传云古隆中，万树桑柘美。",
            "月炯转山曲，山上见洲尾。",
            "绿水带平沙，盘盘如抱珥。",
            "山川近且秀，不到懒成耻。",
            "问之安能详，画地费簪棰。"
        ],
        "title": "万山",
        "id": "1b306525-ef73-4c10-8eab-6712f0472fcb"
    },
    {
        "author": "苏轼",
        "paragraphs": [
            "诸葛来西国，千年爱未衰。",
            "今朝游故里，蜀客不胜悲。",
            "谁言襄阳野，生此万乘师。",
            "山中有遗貌，矫矫龙之姿。",
            "龙蟠山水秀，龙去渊潭移。",
            "空余蜿蜒迹，使我寒涕垂。"
        ],
        "title": "隆中",
        "id": "4d933f7d-f726-40fe-9603-18c83b47e895"
    },
    {
        "author": "苏轼",
        "paragraphs": [
            "楚人汲汉水，酿酒古宜城。",
            "春风吹酒熟，犹似汉江清。",
            "耆旧人何在，丘坟应已平。",
            "惟余竹叶在，留此千古情。"
        ],
        "title": "竹叶酒",
        "id": "d1cad101-3249-45bc-853c-c81d56534e3c"
    },
    {
        "author": "苏轼",
        "paragraphs": [
            "晓日照江水，游鱼似玉瓶。",
            "谁言解缩项，贪饵每遭烹。",
            "杜老当年意，临流忆孟生。",
            "吾今又悲子，辍筯涕纵横。"
        ],
        "title": "鳊鱼",
        "id": "da39f2a9-e9f6-477a-94d5-3fe2daff1fd0"
    },
    {
        "author": "苏轼",
        "paragraphs": [
            "雄雉曳修尾，惊飞向日斜。",
            "空中纷格鬬，彩羽落如花。",
            "喧呼勇不顾，投网谁复嗟。",
            "百钱得一双，新味时所佳。",
            "烹煎杂鸡鹜，爪距漫槎牙。",
            "谁知化为蜃，海上落飞鸦。"
        ],
        "title": "食雉",
        "id": "6661c3c0-054f-479f-86ea-902c297b2d02"
    },
    {
        "author": "苏轼",
        "paragraphs": [
            "新渠之水，其来舒舒。",
            "溢流于野，至于通衢。",
            "渠成如神，民始不知。",
            "问谁为之，邦君赵侯。"
        ],
        "title": "新渠诗  其一",
        "id": "b6365835-432a-4ea6-9a67-0a77a0f73fb1"
    },
    {
        "author": "苏轼",
        "paragraphs": [
            "新渠之田，在渠左右。",
            "渠来奕奕，如赴如凑。",
            "如云斯积，如屋斯溜。",
            "嗟唐之人，始识秔稌。"
        ],
        "title": "新渠诗  其二",
        "id": "6df7191f-1cbb-4839-bd92-eb7cc1d50ec6"
    },
    {
        "author": "苏轼",
        "paragraphs": [
            "新渠之民，自淮及潭。",
            "挈其妇姑，或走而颠。",
            "王命赵侯，宥我新民。",
            "无与王事，以讫七年。"
        ],
        "title": "新渠诗  其三",
        "id": "d6c7ca3a-9b86-4656-b76b-75cf967cf4e1"
    },
    {
        "author": "苏轼",
        "paragraphs": [
            "侯谓新民，尔既来止。",
            "其归尔邑，告尔邻里。",
            "良田千万，尔择尔取。",
            "尔耕尔食，遂为尔有。"
        ],
        "title": "新渠诗  其四",
        "id": "a9671237-1b22-4314-af4d-5f771dfddae7"
    },
    {
        "author": "苏轼",
        "paragraphs": [
            "筑室于唐，孔硕且坚。",
            "生为唐民，饱粥与饘。",
            "死葬于唐，祭有鸡豚。",
            "天子有命，我惟尔安。"
        ],
        "title": "新渠诗  其五",
        "id": "dd3fbbd1-bcb3-4671-8e22-044079cb3a70"
    },
    {
        "author": "苏轼",
        "paragraphs": [
            "西湖小雨晴，滟滟春渠长。",
            "来从古城角，夜半转新响。",
            "使君欲春游，浚沼役千掌。",
            "纷纭具畚锸，闹若蚁运壤。",
            "夭桃弄春色，生意寒犹怏。",
            "惟有落残梅，标格若矜爽。",
            "游人坌已集，挈榼三且两。",
            "醉客卧道傍，扶起尚偃仰。",
            "池台信宏丽，贵与民同赏。",
            "但恐城市欢，不知田野怆。",
            "颍川七不登，野气长苍莽。",
            "谁知万里客，湖上独长想。"
        ],
        "tags": [
            "西湖"
        ],
        "title": "许州西湖",
        "id": "5c6294e3-fee1-4a4e-b0d3-8d81d33fa289"
    },
    {
        "author": "苏轼",
        "paragraphs": [
            "王乔古仙子，时出观人寰。",
            "常为汉郎吏，厌世去无还。",
            "双鳬偶为戏，聊以惊世顽。",
            "不然神仙迹，罗网安能攀。",
            "纷纷尘埃中，铜印纡青纶。",
            "安知无隠者，窃笑彼愚奸。"
        ],
        "title": "双鳬观",
        "id": "db1c2e17-4867-40ea-bebb-e0fa68a3fcd9"
    },
    {
        "author": "苏轼",
        "paragraphs": [
            "人情难强回，天性可微感。",
            "世人争曲直，苦语费摇撼。",
            "大夫言何柔，暴主意自惨。",
            "荒祠傍孤冢，古隧有残坎。",
            "千年惟茅焦，世亦贵其胆。",
            "不解此微言，脱衣徒勇敢。"
        ],
        "title": "颍大夫庙",
        "id": "f5e8753d-fb35-4859-ba78-57498228ee3e"
    },
    {
        "author": "苏轼",
        "paragraphs": [
            "阮生古狂达，遁世默无言。",
            "犹余胸中气，长啸独轩轩。",
            "高情遗万物，不与世俗论。",
            "登临偶自写，激越荡干坤。",
            "醒为啸所发，饮为醉所昏。",
            "谁能与之较，乱世足自存。"
        ],
        "title": "阮籍啸台",
        "id": "09f8595c-9a42-4376-88bc-7b67e06d40c7"
    },
    {
        "author": "苏轼",
        "paragraphs": [
            "古驿无人雪满庭，有客冒雪来自北。",
            "纷纷笠上已盈寸，下马登堂面苍黑。",
            "苦寒有酒不能饮，见之何必问相识。",
            "我酌徐徐不满觥，看客倒尽不留涩。",
            "千门昼闭行路绝，相与笑语不知夕。",
            "醉中不复问姓名，上马忽去横短策。"
        ],
        "title": "大雪独留尉氏有客入驿呼与饮至醉诘旦客南去竟不知其谁",
        "id": "52090beb-7733-4457-86a5-66ecab93411b"
    },
    {
        "author": "苏轼",
        "paragraphs": [
            "昔日朱公子，雄豪不可追。",
            "今来游故国，大冢屈称儿。",
            "平日轻公相，千金弃若遗。",
            "梁人不好事，名姓寄当时。",
            "鲁史盗齐豹，求名谁复知。",
            "慎无怨世俗，犹不遭仲尼。"
        ],
        "title": "朱亥墓",
        "id": "9f07148a-f752-4953-a4e2-d49f7c05ae81"
    },
    {
        "author": "苏轼",
        "paragraphs": [
            "高人岂学画，用笔乃其天。",
            "譬如善游人，一一能操船。",
            "阎子本缝掖，畴昔慕云渊。",
            "丹青偶为戏，染指初尝鼋。",
            "爱之不自已，笔势如风翻。",
            "传闻贞观中，左衽解椎鬟。",
            "南夷羞白雉，佛国贡青莲。",
            "诏令拟王会，别殿写戎蛮。",
            "熊冠金络额，豹袖拥旛旜。",
            "传入应门内，俯伏脱剑弮。",
            "天姿俨龙凤，杂沓朝鹏鳣。",
            "神功与绝迹，後世两莫扳。",
            "自从李氏亡，群盗窃山川。",
            "长安三日火，至宝随飞烟。",
            "尚有脱身者，漂流出东关。",
            "三官岂容独，得此今已编。",
            "吁嗟至神物，会合当有年。",
            "京城诸权贵，欲取百计难。",
            "赠以玉如意，岂能动高禅。",
            "惟应一篇诗，皎若画在前。"
        ],
        "title": "次韵水官诗",
        "id": "b773dac9-e84b-4496-8cbe-17fc36a454c3"
    },
    {
        "author": "苏轼",
        "paragraphs": [
            "不饮胡为醉兀兀，此心已逐归鞍发。",
            "归人犹自念庭闱，今我何以慰寂寞。",
            "登高回首坡垄隔，但见乌帽出复没。",
            "苦寒念尔衣裘薄，独骑瘦马踏残月。",
            "路人行歌居人乐，童仆怪我苦凄恻。",
            "亦知人生要有别，但恐岁月去飘忽。",
            "寒灯相对记畴昔，夜雨何时听萧瑟。",
            "君知此意不可忘，慎勿苦爱高官职。"
        ],
        "title": "辛丑十一月十九日既与子由别于郑州西门之外马上赋诗一篇寄之",
        "id": "f807f01c-e09c-41f4-91d1-5d6789977a4d"
    },
    {
        "author": "苏轼",
        "paragraphs": [
            "人生到处知何似，应似飞鸿踏雪泥。",
            "泥上偶然留指爪，鸿飞那复计东西。",
            "老僧已死成新塔，坏壁无由见旧题。",
            "往日崎岖还记否，路长人困蹇馿嘶。"
        ],
        "tags": [
            "古诗三百首",
            "人生",
            "宋诗",
            "感伤"
        ],
        "title": "和子由渑池怀旧",
        "id": "7277fc57-e102-4465-bbc1-ea40716a7f40"
    },
    {
        "author": "苏轼",
        "paragraphs": [
            "都城日荒废，往事不可还。",
            "惟余古苑石，漂散尚人间。",
            "公来始购蓄，不惮道里艰。",
            "忽从尘埃中，来对冰雪颜。",
            "瘦骨拔凛凛，苍根漱潺潺。",
            "唐人惟奇章，好石古莫攀。",
            "尽令属牛氏，刻凿纷斑斑。",
            "嗟此本何常，聚散实循环。",
            "人失亦人得，要不出区寰。",
            "君看刘李末，不能保河关。",
            "况此百株石，鸿毛于泰山。",
            "但当对石饮，万事付等闲。"
        ],
        "tags": [
            "泰山"
        ],
        "title": "次韵刘京兆石林亭之作石本唐苑中物散流民间刘购得之",
        "id": "9ab65ba7-55bc-40b4-9edd-61efdf08c209"
    },
    {
        "author": "苏轼",
        "paragraphs": [
            "冬十二月岁辛丑，我初从政见鲁叟。",
            "旧闻石鼓今见之，文字鬰律蛟蛇走。",
            "细观初以指画肚，欲读嗟如箝在口。",
            "韩公好古生已迟，我今况又百年後。",
            "强寻偏傍推点画，时得一二遗八九。",
            "我车既攻马亦同，其鱼维鱮贯之柳。",
            "古器纵横犹识鼎，众星错落仅名斗。",
            "模糊半已隠瘢胝，诘曲犹能辨跟肘。",
            "娟娟缺月隠云雾，濯濯嘉禾秀稂莠。",
            "漂流百战偶然存，独立千载谁与友。",
            "上追轩颉相唯诺，下揖冰斯同鷇㝅。",
            "忆昔周宣歌鸿雁，当时籀史变蝌蚪。",
            "厌乱人方思圣贤，中兴天为生耆耈。",
            "东征徐虏阚虓虎，北伏犬戎随指嗾。",
            "象胥杂沓贡狼鹿，方召联翩赐圭卣。",
            "遂因鼓鼙思将帅，岂为考击烦蒙瞍。",
            "何人作颂比嵩高，万古斯文齐岣嵝。",
            "勋劳至大不矜伐，文武未远犹忠厚。",
            "欲寻年岁无甲乙，岂有名字记谁某。",
            "自从周衰更七国，竟使秦人有九有。",
            "埽除诗书诵法律，投弃俎豆陈鞭杻。",
            "当年何人佐祖龙，上蔡公子牵黄狗。",
            "登山刻石颂功烈，後者无继前无偶。",
            "皆云皇帝巡四国，烹灭强暴救黔首。",
            "六经既已委灰尘，此鼓亦当遭击剖。",
            "传闻九鼎沦泗上，欲使万夫沉水取。",
            "暴君纵欲穷人力，神物义不污秦垢。",
            "是时石鼓何处避，无乃天工令鬼守。",
            "兴亡百变物自闲，富贵一朝名不朽。",
            "细思物理坐叹息，人生安得如汝寿。"
        ],
        "tags": [
            "写物",
            "抒情",
            "历史",
            "政治"
        ],
        "title": "凤翔八观 石鼓歌",
        "id": "372b3025-7dc2-4212-910e-8603623f8654"
    },
    {
        "author": "苏轼",
        "paragraphs": [
            "峥嵘开元寺，彷佛祈年观。",
            "旧筑扫成空，古碑埋不烂。",
            "诅书虽可读，字法嗟久换。",
            "词云秦嗣王，敢使祝用瓒。",
            "先君穆公世，与楚约相捍。",
            "质之于巫咸，万叶期不叛。",
            "今其後嗣王，乃敢构多难。",
            "刳胎杀无罪，亲族遭圉绊。",
            "计其所称诉，何啻桀纣乱。",
            "吾闻古秦俗，面诈背不汗。",
            "岂惟公子卬，社鬼亦遭谩。",
            "辽哉千载後，发我一笑粲。"
        ],
        "title": "凤翔八观 诅楚文",
        "id": "b174e4b8-419c-4154-9a94-6d5b5f472551"
    },
    {
        "author": "苏轼",
        "paragraphs": [
            "何处访吴画，普门与开元。",
            "开元有东塔，摩诘留手痕。",
            "吾观画品中，莫如二子尊。",
            "道子实雄放，浩如海波翻。",
            "当其下手风雨快，笔所未到气已吞。",
            "亭亭双林间，彩晕扶桑暾。",
            "中有至人谈寂灭，悟者悲涕迷者手自扪。",
            "蛮君鬼伯千万万，相排竞进头如鼋。",
            "摩诘本诗老，佩芷袭芳荪。",
            "今观此壁画，亦若其诗清且敦。",
            "祇园弟子尽鹤骨，心如死灰不复温。",
            "门前两丛竹，雪节贯霜根。",
            "交柯乱叶动无数，一一皆可寻其源。",
            "吴生虽妙绝，犹以画工论。",
            "摩诘得之于象外，有如仙翮谢笼樊。",
            "吾观二子皆神俊，又于维也敛衽无间言。"
        ],
        "tags": [
            "写人",
            "赞美",
            "写人诗"
        ],
        "title": "凤翔八观 王维吴道子画",
        "id": "47f8faa0-e2c5-4349-b248-d12ba3f280ee"
    },
    {
        "author": "苏轼",
        "paragraphs": [
            "昔者子舆病且死，其友子祀往问之。",
            "跰𨇤鉴井自叹息，造物将安以我为。",
            "今观古塑维摩像，病骨磊嵬如枯龟。",
            "乃知至人外生死，此身变化浮云随。",
            "世人岂不硕且好，身虽未病心已疲。",
            "此叟神完中有恃，谈笑可却千熊罴。",
            "当其在时或问法，俯首无言心自知。",
            "至今遗像兀不语，与昔未死无增亏。",
            "田翁里妇那肯顾，时有野鼠衔其髭。",
            "见之使人每自失，谁能与诘无言师。"
        ],
        "title": "凤翔八观 维摩像唐杨惠之塑在天柱寺",
        "id": "7a59d27b-920c-4ae2-88a6-02deed7e1d08"
    },
    {
        "author": "苏轼",
        "paragraphs": [
            "吾家蜀江上，江水清如蓝。",
            "尔来走尘土，意思殊不堪。",
            "况当岐山下，风物尤可惭。",
            "有山秃如赭，有水浊如泔。",
            "不谓郡城东，数步见湖潭。",
            "入门便清奥，怳如梦西南。",
            "泉源从高来，随波走涵涵。",
            "东去触重阜，尽为湖所贪。",
            "但见苍石螭，开口吐清甘。",
            "借汝腹中过，胡为目眈眈。",
            "新荷弄晚凉，轻棹极幽探。",
            "飘飖忘远近，偃息遗佩篸。",
            "深有龟与鱼，浅有螺与蚶。",
            "曝晴复戏雨，戢戢多于蚕。",
            "浮沉无停饵，倏忽遽满篮。",
            "丝缗虽强致，琐细安足戡。",
            "闻昔周道兴，翠凤栖孤岚。",
            "飞鸣饮此水，照影弄毵毵。",
            "至今多梧桐，合抱如彭聃。",
            "彩羽无复见，上有鹯搏鹌。",
            "嗟予生虽晚，好古意所妉。",
            "图书已漫漶，犹复访侨郯。",
            "卷阿诗可继，此意久已含。",
            "扶风古三辅，政事岂汝谙。",
            "聊为湖上饮，一纵醉後谈。",
            "门前远行客，劫劫无留骖。",
            "问胡不回首，毋乃趁朝参。",
            "予今正疏懒，官长幸见函。",
            "不辞日游再，行恐岁满三。",
            "暮归还倒载，钟鼓已韽韽。"
        ],
        "title": "凤翔八观 东湖",
        "id": "fb99d336-8fc5-4132-95b9-8cfd62575d0e"
    },
    {
        "author": "苏轼",
        "paragraphs": [
            "山川与城郭，漠漠同一形。",
            "市人与鸦鹊，浩浩同一声。",
            "此阁几何高，何人之所营。",
            "侧身送落日，引手攀飞星。",
            "当年王中令，斫木南山頳。",
            "写真留阁下，铁面眼有棱。",
            "身强八九尺，与阁两峥嵘。",
            "古人虽暴恣，作事今世惊。",
            "登者尚呀喘，作者何以胜。",
            "曷不观此阁，其人勇且英。"
        ],
        "tags": [
            "叙事",
            "写人",
            "写人诗"
        ],
        "title": "凤翔八观 真兴寺阁",
        "id": "4016bdcd-132d-4b3b-9bc9-06fe6d5d0bed"
    },
    {
        "author": "苏轼",
        "paragraphs": [
            "朝游北城东，回首见修竹。",
            "下有朱门家，破墙围古屋。",
            "举鞭叩其户，幽响答空谷。",
            "入门所见伙，十步九移目。",
            "异花兼四方，野鸟喧百族。",
            "其西引溪水，活活转墙曲。",
            "东注入深林，林深窗户绿。",
            "水光兼竹浄，时有独立鹄。",
            "林中百尺松，岁久苍鳞蹙。",
            "岂惟此地少，意恐关中独。",
            "小桥过南浦，夹道多乔木。",
            "隠如城百雉，挺若舟千斛。",
            "阴阴日光淡，黯黯秋气蓄。",
            "尽东为方池，野雁杂家鹜。",
            "红梨惊合抱，映岛孤云馥。",
            "春光水溶漾，雪阵风翻扑。",
            "其北临长溪，波声卷平陆。",
            "北山卧可见，苍翠间硗秃。",
            "我时来周览，问此谁所筑。",
            "云昔李将军，负险乘衰叔。",
            "抽钱算间口，但未榷羹粥。",
            "当时夺民田，失业安敢哭。",
            "谁家美园囿，籍没不容赎。",
            "此亭破千家，鬰鬰城之麓。",
            "将军竟何事，虮虱生刀䪅。",
            "何尝载美酒，来此驻车毂。",
            "空使後世人，闻名颈犹缩。",
            "我今官正闲，屡至因休沐。",
            "人生营居止，竟为何人卜。",
            "何当办一身，永与清景逐。"
        ],
        "title": "凤翔八观 李氏园",
        "id": "5fabcae0-b194-4911-9a90-8dff9245db98"
    },
    {
        "author": "苏轼",
        "paragraphs": [
            "橐泉在城东，墓在城中无百步。",
            "乃知昔未有此城，秦人以泉识公墓。",
            "昔公生不诛孟明，岂有死之日而忍用其良。",
            "乃知三子徇公意，亦如齐之二子从田横。",
            "古人感一饭，尚能杀其身。",
            "今人不复见此等，乃以所见疑古人。",
            "古人不可望，今人益可伤。"
        ],
        "title": "凤翔八观 秦穆公墓",
        "id": "4a60afdb-8745-4d5a-8290-37d6b990e993"
    },
    {
        "author": "苏轼",
        "paragraphs": [
            "薄宦驱我西，远别不容惜。",
            "方愁後会远，未暇忧岁夕。",
            "强欢虽有酒，冷酌不成席。",
            "秦烹惟羊羹，陇馔有熊腊。",
            "念为儿童岁，屈指已成昔。",
            "往事今何追，忽若箭已释。",
            "感时嗟事变，所得不偿失。",
            "府卒来驱傩，矍铄惊远客。",
            "愁来岂有魔，烦汝为攘磔。",
            "寒梅与冻杏，嫩萼初似麦。",
            "攀条为惆怅，玉蕊何时折。",
            "不忧春艳晚，行见弃夏核。",
            "人生行乐耳，安用声名籍。",
            "胡为独多感，不见膏自炙。",
            "诗来苦相宽，子意远可射。",
            "依依见其面，疑子在咫尺。",
            "兄今虽小官，幸忝佐方伯。",
            "北池近所凿，中有汧水碧。",
            "临池饮美酒，尚可消永日。",
            "但恐诗力弱，鬬健未免馘。",
            "诗成十日到，谁谓千里隔。",
            "一月寄一篇，忧愁何足掷。"
        ],
        "title": "次韵子由辛丑除日见寄",
        "id": "2c109ef4-652a-43a1-af4f-9b041bad909b"
    },
    {
        "author": "苏轼",
        "paragraphs": [
            "短竹萧萧倚北墙，斩茅披棘见幽芳。",
            "使君尚许分池绿，邻舍何妨借树凉。",
            "亦有杏花充窈窕，更烦鶑舌奏铿锵。",
            "身闲酒美谁来劝，坐看花光照水光。"
        ],
        "title": "新葺小园二首  其一",
        "id": "7914b31e-414f-4269-a6fc-d33a36a04cbf"
    },
    {
        "author": "苏轼",
        "paragraphs": [
            "三年辄去岂无乡，种树穿池亦漫忙。",
            "暂赏不须心汲汲，再来惟恐鬓苍苍。",
            "应成庾信吟枯柳，谁记山公醉夕阳。",
            "去後莫忧人剪伐，西邻幸许庇甘棠。"
        ],
        "title": "新葺小园二首  其二",
        "id": "29b7f2b4-6edf-4233-a296-cbc01fd0259b"
    },
    {
        "author": "苏轼",
        "paragraphs": [
            "远人罹水旱，王命释俘囚。",
            "分县传明诏，寻山得胜游。",
            "萧条初出郭，旷荡实消忧。",
            "薄暮来孤镇，登临忆武侯。",
            "峥嵘依绝壁，苍茫瞰奔流。",
            "半夜人呼急，横空火气浮。",
            "天遥殊不辨，风急已难收。",
            "晓入陈仓县，犹余卖酒楼。",
            "烟煤已狼藉，吏卒尚呀咻。",
            "鸡岭云霞古，龙宫殿宇幽。",
            "南山连大散，归路走吾州。",
            "欲往安能遂，将还为少留。",
            "回趋西虢道，却渡小河洲。",
            "闻道磻溪石，犹存渭水头。",
            "苍崖虽有迹，大钓本无钩。",
            "东去过郿坞，孤城象汉刘。",
            "谁言董公健，竟复伍孚仇。",
            "白刃俄生肘，黄金谩似丘。",
            "平生闻太白，一见驻行驺。",
            "鼓角谁能试，风雷果致不。",
            "巌崖已奇绝，冰雪更琱锼。",
            "春旱忧无麦，山灵喜有湫。",
            "蛟龙懒方睡，瓶罐小容偷。",
            "二曲林泉胜，三川气象侔。",
            "近山麰麦早，临水竹篁修。",
            "先帝膺符命，行宫画冕旒。",
            "侍臣簪武弁，女乐抱箜篌。",
            "秘殿开金锁，神人控玉虬。",
            "黑衣横巨剑，被发凛双眸。",
            "邂逅逢佳士，相将弄彩舟。",
            "投篙披绿荇，濯足乱清沟。",
            "晚宿南溪上，森如水国秋。",
            "遶湖栽翠密，终夜响飕飗。",
            "冒晓穷幽邃，操戈畏炳彪。",
            "尹生犹有宅，老氏旧停辀。",
            "问道遗踪在，登仙往事悠。",
            "御风归汗漫，阅世似蜉蝣。",
            "羽客知人意，瑶琴系马秋。",
            "不辞山寺远，来作鹿鸣呦。",
            "帝子传闻李，巌堂髣像缑。",
            "轻风帏幔卷，落日髻鬟愁。",
            "入谷惊蒙密，登坡费挽搂。",
            "乱峰搀似槊，一水澹如油。",
            "中使何年到，金龙自古投。",
            "千重横翠石，百丈见游鯈。",
            "最爱泉鸣洞，初尝雪入喉。",
            "满瓶虽可致，洗耳叹无由。",
            "忽忆寻蟆培，方冬脱鹿裘。",
            "山川良甚似，水石亦堪俦。",
            "惟有泉傍饮，无人自献酬。"
        ],
        "title": "壬寅二月有诏令郡吏分往属县减决囚禁自十三日受命出府至宝鸡虢郿盩厔四县既毕事因朝谒太平宫而宿于南溪溪堂遂并南山而西至楼观大秦寺延生观仙游潭十九日乃归作诗五百言以记凡所经历者寄子由",
        "id": "7bd422d1-0abf-41d8-86a5-6e2f50709dbb"
    },
    {
        "author": "苏轼",
        "paragraphs": [
            "马上续残梦，不知朝日升。",
            "乱山横翠幛，落月澹孤灯。",
            "奔走烦邮吏，安闲愧老僧。",
            "再游应眷眷，聊亦记吾曾。"
        ],
        "title": "太白山下早行至横渠镇书崇寿院壁",
        "id": "2f52ae40-c864-4d43-8f34-04b8fbfa863e"
    },
    {
        "author": "苏轼",
        "paragraphs": [
            "溪山愈好意无厌，上到巉巉第几尖。",
            "深谷野禽毛羽怪，上方仙子鬓眉纤。",
            "不惭弄玉骑丹凤，应逐嫦娥驾老蟾。",
            "涧草巌花自无主，晚来蝴蝶入疏帘。"
        ],
        "title": "留题延生观後山上小堂",
        "id": "32ba7134-ee8c-43cd-9f60-30797137ce11"
    },
    {
        "author": "苏轼",
        "paragraphs": [
            "清潭百尺皎无泥，山木阴阴谷鸟啼。",
            "蜀客曾游明月峡，秦人今在武陵溪。",
            "独攀书室窥巌窦，还访仙姝款石闺。",
            "犹有爱山心未至，不将双脚踏飞梯。"
        ],
        "title": "留题仙游潭中兴寺寺东有玉女洞洞南有马融读书石室过潭而南山石益奇潭上有桥畏其险不敢渡",
        "id": "0b4b5fad-c06d-4502-8dd2-5b6f98c0e214"
    },
    {
        "author": "苏轼",
        "paragraphs": [
            "门前古碣卧斜阳，阅世如流事可伤。",
            "长有幽人悲晋惠，强修遗庙学秦皇。",
            "丹砂久窖井水赤，白朮谁烧厨灶香。",
            "闻道神仙亦相过，只疑田叟是庚桑。"
        ],
        "title": "楼观",
        "id": "4f0a996c-07a8-4370-9b63-78abbe45ee8e"
    },
    {
        "author": "苏轼",
        "paragraphs": [
            "衣中甲厚行何惧，坞里金多退足凭。",
            "毕竟英雄谁得似，脐脂自照不须灯。"
        ],
        "title": "郿坞",
        "id": "7b4aeda7-b1e5-4e46-9113-f58cb3ef36c7"
    },
    {
        "author": "苏轼",
        "paragraphs": [
            "墨突不暇黔，孔席未尝暖。",
            "安知渭上叟，跪石留双骭。",
            "一朝婴世故，辛苦平多难。",
            "亦欲就安眠，旅人讥客懒。"
        ],
        "title": "磻溪石",
        "id": "743e2417-3654-41c7-9526-3f909fd9ea2c"
    },
    {
        "author": "苏轼",
        "paragraphs": [
            "平时战国今无在，陌上征夫自不闲。",
            "北客初来试新险，蜀人从此送残山。",
            "独穿暗月朦胧里，愁渡奔河苍茫间。",
            "渐入西南风景变，道边修竹水潺潺。"
        ],
        "title": "石鼻城",
        "id": "80019ebb-d0f6-44fe-937c-2ffc5676a38e"
    },
    {
        "author": "苏轼",
        "paragraphs": [
            "谁人筑短墙，横绝拥吾堂。",
            "不作新亭槛，幽花为谁香。"
        ],
        "title": "次韵子由岐下诗 北亭",
        "id": "4487c1b8-dc6d-4ee9-8b99-298a1c420e42"
    },
    {
        "author": "苏轼",
        "paragraphs": [
            "明月入我池，皎皎铺纻缟。",
            "何日变成缁，太玄吾懒草。"
        ],
        "title": "次韵子由岐下诗 横池",
        "id": "7c2225f9-ec0f-4e58-a714-a5174f8a452b"
    },
    {
        "author": "苏轼",
        "paragraphs": [
            "谁能铺白簟，永日卧朱桥。",
            "树影栏边转，波光版底摇。"
        ],
        "title": "次韵子由岐下诗 短桥",
        "id": "193f8cd0-9169-4f59-9981-79aa48f1dd24"
    },
    {
        "author": "苏轼",
        "paragraphs": [
            "东邻多白杨，夜作雨声急。",
            "窗下独无眠，秋虫见灯入。"
        ],
        "title": "次韵子由岐下诗 轩窗",
        "id": "0c8b8026-1625-4677-8a6a-ce26794ec366"
    },
    {
        "author": "苏轼",
        "paragraphs": [
            "流水照朱栏，浮萍乱明鉴。",
            "谁见槛上人，无言观物泛。"
        ],
        "title": "次韵子由岐下诗 曲槛",
        "id": "2464f04d-1b04-499e-a08c-6b819c22a65a"
    },
    {
        "author": "苏轼",
        "paragraphs": [
            "汧流入城郭，亹亹渡千家。",
            "不见双池水，长漂十里花。"
        ],
        "title": "次韵子由岐下诗 双池",
        "id": "4b102f2b-e80e-4356-8f2b-3046a46c42d0"
    },
    {
        "author": "苏轼",
        "paragraphs": [
            "田田抗朝阳，节节卧春水。",
            "平铺乱萍叶，屡动报鱼子。"
        ],
        "title": "次韵子由岐下诗 荷叶",
        "id": "e963afea-2e3a-4be6-bce1-ff5452971527"
    },
    {
        "author": "苏轼",
        "paragraphs": [
            "湖上移鱼子，初生不畏人。",
            "自从识钩饵，欲见更无因。"
        ],
        "title": "次韵子由岐下诗 鱼",
        "id": "58ef5b22-b111-465d-9c63-b9212b6299c1"
    },
    {
        "author": "苏轼",
        "paragraphs": [
            "花好长患稀，花多信佳否。",
            "未有四十枝，枝枝大如斗。"
        ],
        "title": "次韵子由岐下诗 牡丹",
        "id": "f923b6e7-eaab-458f-9277-ccaef2b9857b"
    },
    {
        "author": "苏轼",
        "paragraphs": [
            "争开不待叶，密缀欲无条。",
            "傍沼人窥鉴，惊鱼水溅桥。"
        ],
        "title": "次韵子由岐下诗 桃花",
        "id": "76af1254-80ef-416f-8c2d-b55985de8a83"
    },
    {
        "author": "苏轼",
        "paragraphs": [
            "不及梨英软，应惭梅萼红。",
            "西园有千叶，淡伫更纤浓。"
        ],
        "title": "次韵子由岐下诗 李",
        "id": "92adcd2a-2ab1-4bf9-b4b3-f07260fd0fa9"
    },
    {
        "author": "苏轼",
        "paragraphs": [
            "开花送余寒，结子及新火。",
            "关中幸无梅，汝强充鼎和。"
        ],
        "title": "次韵子由岐下诗 杏",
        "id": "1f781c7a-4b42-48cc-8411-fdcf9649f1f2"
    },
    {
        "author": "苏轼",
        "paragraphs": [
            "霜降红梨熟，柔柯已不胜。",
            "未尝蠲夏渴，长见助春冰。"
        ],
        "title": "次韵子由岐下诗 梨",
        "id": "b0ceb616-0e95-4ba6-992b-f3419c5d824b"
    },
    {
        "author": "苏轼",
        "paragraphs": [
            "居人几番老，枣树未成槎。",
            "汝长才堪轴，吾归已及瓜。"
        ],
        "title": "次韵子由岐下诗 枣",
        "id": "f6873b7c-e3f6-425b-9b24-d35437bbe061"
    },
    {
        "author": "苏轼",
        "paragraphs": [
            "独遶樱桃树，酒醒喉肺干。",
            "莫除枝上露，从向口中漙。"
        ],
        "title": "次韵子由岐下诗 樱桃",
        "id": "c8668ebd-f878-4604-9f96-2ee5fddf1f4e"
    },
    {
        "author": "苏轼",
        "paragraphs": [
            "风流意不尽，独自送残芳。",
            "色作裙腰染，名随酒盏狂。"
        ],
        "title": "次韵子由岐下诗 石榴",
        "id": "3a302375-1352-4689-b5fa-789c877e858a"
    },
    {
        "author": "苏轼",
        "paragraphs": [
            "自昔为神树，空闻蜩鵙鸣。",
            "社公烦见辍，为尔致羊羹。"
        ],
        "title": "次韵子由岐下诗 樗",
        "id": "895b5d88-2a8c-4042-863d-a05be6f3d15d"
    },
    {
        "author": "苏轼",
        "paragraphs": [
            "采撷殊未厌，忽然已成阴。",
            "蝉鸣看不见，鹤立赴还深。"
        ],
        "title": "次韵子由岐下诗 槐",
        "id": "3f4658da-0e13-4dd2-b33b-7b45f868de9f"
    },
    {
        "author": "苏轼",
        "paragraphs": [
            "强致南山树，来经渭水滩。",
            "生成未有意，鸦鹊莫相干。"
        ],
        "title": "次韵子由岐下诗 桧",
        "id": "d88a35c9-f0ed-44a9-935e-f40a8ced49a7"
    },
    {
        "author": "苏轼",
        "paragraphs": [
            "依依古松子，鬰鬰绿毛身。",
            "每长须成节，明年渐庇人。"
        ],
        "title": "次韵子由岐下诗 松",
        "id": "df556143-1ce4-4004-9c28-598cd95ac689"
    },
    {
        "author": "苏轼",
        "paragraphs": [
            "今年手自栽，问我何年去。",
            "他年我复来，摇落伤人意。"
        ],
        "title": "次韵子由岐下诗 柳",
        "id": "e1b53e79-b835-4b8a-b7be-3a6de860d116"
    },
    {
        "author": "苏轼",
        "paragraphs": [
            "太守亲从千骑祷，神翁远借一杯清。",
            "云阴黯黯将嘘遍，雨意昏昏欲酝成。",
            "已觉微风吹袂冷，不堪残日傍山明。",
            "今年秋熟君知否，应向江南饱食粳。"
        ],
        "title": "真兴寺阁祷雨",
        "id": "496abf8e-2dc7-4afd-a38a-87d9a82fbd7c"
    },
    {
        "author": "苏轼",
        "paragraphs": [
            "物役会有时，星言从高驾。",
            "道逢南山云，欻吸如电过。",
            "竟谁使令之，衮衮从空下。",
            "龙移相排拶，凤舞或颓亚。",
            "散为东郊雾，冻作枯树稼。",
            "或飞入吾车，偪仄碍肘胯。",
            "抟取置笥中，提携返茅舍。",
            "开缄乃放之，掣去仍变化。",
            "云兮汝归山，无使达官怕。"
        ],
        "title": "攓云篇",
        "id": "2090a9c8-6345-4f16-aa87-70bc7cc84f83"
    },
    {
        "author": "苏轼",
        "paragraphs": [
            "姚宋亡来事事生，一官铢重万人轻。",
            "朔方老将风流在，不取西蕃石堡城。"
        ],
        "title": "读开元天宝遗事三首  其一",
        "id": "c37f7771-562a-4d4f-9ed4-2271f1391c60"
    },
    {
        "author": "苏轼",
        "paragraphs": [
            "潭里舟船百倍多，广陵铜器越溪罗。",
            "三郎官爵如泥土，争唱弘农得宝歌。"
        ],
        "title": "读开元天宝遗事三首  其二",
        "id": "4a213422-38cd-4469-a6c9-77597a2bf39f"
    },
    {
        "author": "苏轼",
        "paragraphs": [
            "琵琶弦急衮梁州，羯鼓声高舞臂鞴。",
            "破费八姨三百万，大唐天子要缠头。"
        ],
        "title": "读开元天宝遗事三首  其三",
        "id": "0787204e-6cac-41ed-b27a-6a0362808aa4"
    },
    {
        "author": "苏轼",
        "paragraphs": [
            "花开酒美盍言归，来看南山冷翠微。",
            "忆弟泪如云不散，望乡心与雁南飞。",
            "明年纵健人应老，昨日追欢意正违。",
            "不问秋风强吹帽，秦人不笑楚人讥。"
        ],
        "title": "壬寅重九不预会独游普门寺僧阁有怀子由",
        "id": "14c0d695-3015-4ac4-af78-5e6f2d633317"
    },
    {
        "author": "苏轼",
        "paragraphs": [
            "雷阗阗，山昼晦。",
            "风振野，神将驾。",
            "载云䍐，从玉虬。",
            "旱既甚，蹷往救，道阻修兮。"
        ],
        "title": "太白词  其一",
        "id": "da95e316-bcbf-422d-a54f-9df185ab14cf"
    },
    {
        "author": "苏轼",
        "paragraphs": [
            "旌旗翻，疑有无。",
            "日惨变，神在涂。",
            "飞赤篆，诉阊阖。",
            "走阴符，行羽檄，万灵集兮。"
        ],
        "title": "太白词  其二",
        "id": "ade0eb51-dd17-4455-9fc3-4556914790aa"
    },
    {
        "author": "苏轼",
        "paragraphs": [
            "风为幄，云为盖。",
            "满堂烂，神既至。",
            "纷醉饱，锡以雨。",
            "百川溢，施沟渠，歌且舞兮。"
        ],
        "title": "太白词  其三",
        "id": "a586d996-215c-441f-aa0a-cb4b40f90ecf"
    },
    {
        "author": "苏轼",
        "paragraphs": [
            "骑裔裔，车斑斑。",
            "鼓箫悲，神欲还。",
            "轰振凯，隠林谷。",
            "执妖厉，归献馘，千里肃兮。"
        ],
        "title": "太白词  其四",
        "id": "864d9d69-bc8b-4a5f-9e72-b98c85e5e0d0"
    },
    {
        "author": "苏轼",
        "paragraphs": [
            "神之来，怅何晚。",
            "山重复，路幽远。",
            "神之去，飘莫追。",
            "德未报，民之思，永万祀兮。"
        ],
        "title": "太白词  其五",
        "id": "1af456e2-6f84-45bf-8de2-e50fbc34b952"
    },
    {
        "author": "苏轼",
        "paragraphs": [
            "岐阳九月天微雪，已作萧条岁暮心。",
            "短日送寒砧杵急，冷官无事屋庐深。",
            "愁肠别後能消酒，白发秋来已上簪。",
            "近买貂裘堪出塞，忽思乘传问西琛。"
        ],
        "title": "九月二十日微雪怀子由弟二首  其一",
        "id": "2f83923c-4493-4951-ab80-1ca3202a247e"
    },
    {
        "author": "苏轼",
        "paragraphs": [
            "江上同舟诗满箧，郑西分马涕垂膺。",
            "未成报国惭书剑，岂不怀归畏友朋。",
            "官舍度秋惊岁晚，寺楼见雪与谁登。",
            "遥知读易东窗下，车马敲门定不譍。"
        ],
        "title": "九月二十日微雪怀子由弟二首  其二",
        "id": "02d25e67-7704-4847-b537-ecc3abcbb1ff"
    },
    {
        "author": "苏轼",
        "paragraphs": [
            "霜干木落爱秦川，兴发身轻逐鸟翩。",
            "贪看暮山忘远近，强陪归客更流连。",
            "貂裘犯雪观形胜，骏马随鹰搏野鲜。",
            "为问南溪李夫子，壮心应未逐流年。"
        ],
        "title": "与李彭年同送崔岐归二曲马上口占",
        "id": "8ec53ff9-1f31-4cdf-bbfe-bcbadac04677"
    },
    {
        "author": "苏轼",
        "paragraphs": [
            "病中闻汝免来商，旅雁何时更着行。",
            "远别不知官爵好，思归苦觉岁年长。",
            "着书多暇真良计，从宦无功漫去乡。",
            "惟有王城最堪隠，万人如海一身藏。"
        ],
        "title": "病中闻子由得告不赴商州三首  其一",
        "id": "5d2c9a03-4b19-4754-b4e0-8d669c584d67"
    },
    {
        "author": "苏轼",
        "paragraphs": [
            "近从章子闻渠说，苦道商人望汝来。",
            "说客有灵惭直道，逋翁久没厌凡才。",
            "夷音仅可通名姓，瘿俗无由辨颈顋。",
            "答策不堪宜落此，上书求免亦何哉。"
        ],
        "title": "病中闻子由得告不赴商州三首  其二",
        "id": "f4b53215-d7b3-46c2-a7de-dbe22c4cb953"
    },
    {
        "author": "苏轼",
        "paragraphs": [
            "辞官不出意谁知，敢向清时怨位卑。",
            "万事悠悠付杯酒，流年冉冉入霜髭。",
            "策曾忤世人嫌汝，易可忘忧家有师。",
            "此外知心更谁是，梦魂相觅苦参差。"
        ],
        "title": "病中闻子由得告不赴商州三首  其三",
        "id": "f157fe8a-98b3-40d2-9ae5-813dfcbd00ae"
    },
    {
        "author": "苏轼",
        "paragraphs": [
            "经旬卧斋阁，终日亲剂和。",
            "不知雪已深，但觉寒无那。",
            "飘萧窗纸鸣，堆压檐板堕。",
            "风飙助凝冽，帏幔困掀簸。",
            "惟思近醇醲，未敢窥璨瑳。",
            "何时反炎赫，却欲躬臼磨。",
            "谁云坐无毡，尚有裘充货。",
            "西邻歌吹发，促席寒威挫。",
            "崩腾踏成迳，缭绕飞入座。",
            "人欢瓦先融，饮隽瓶屡卧。",
            "嗟予独愁寂，空室自困坷。",
            "欲为後日赏，恐被游尘涴。",
            "寒更报新霁，皎月悬半破。",
            "有客独苦吟，清夜默自课。",
            "诗人例穷蹇，秀句出寒饿。",
            "何当暴雪霜，庶以蹑郊贺。"
        ],
        "title": "病中大雪数日未尝起观虢令赵荐以诗相属戏用其韵答之",
        "id": "5d9e64d5-2656-4906-b7fb-92f588836510"
    },
    {
        "author": "苏轼",
        "paragraphs": [
            "农功各已收，岁事得相佐。",
            "为欢恐无及，假物不论货。",
            "山川随出产，贫富称小大。",
            "寘盘巨鲤横，发笼双兔卧。",
            "富人事华靡，彩绣光翻座。",
            "贫者愧不能，微挚出舂磨。",
            "官居故人少，里巷佳节过。",
            "亦欲举乡风，独唱无人和。"
        ],
        "title": "岁晚相与馈问为馈岁酒食相邀呼问别岁至除夜达旦不眠为守岁蜀之风俗如是余官于岐下岁暮思归而不可得故为此三诗以寄子由 馈岁",
        "id": "9e251b8b-44c0-42d5-b3ec-a0d0218e5b21"
    },
    {
        "author": "苏轼",
        "paragraphs": [
            "故人适千里，临别尚迟迟。",
            "人行犹可复，岁行那可追。",
            "问岁安所之，远在天一涯。",
            "已逐东流水，赴海归无时。",
            "东邻酒初熟，西舍彘亦肥。",
            "且为一日欢，慰此穷年悲。",
            "勿嗟旧岁别，行与新岁辞。",
            "去去勿回顾，还君老与衰。"
        ],
        "title": "岁晚相与馈问为馈岁酒食相邀呼问别岁至除夜达旦不眠为守岁蜀之风俗如是余官于岐下岁暮思归而不可得故为此三诗以寄子由 别岁",
        "id": "a985d465-d3d4-4fef-abe2-bf7a2f5b40e0"
    },
    {
        "author": "苏轼",
        "paragraphs": [
            "欲知垂尽岁，有似赴壑蛇。",
            "修鳞半已没，去意谁能遮。",
            "况欲系其尾，虽勤知奈何。",
            "儿童强不睡，相守夜讙哗。",
            "晨鸡且勿唱，更鼓畏添挝。",
            "坐久灯烬落，起看北斗斜。",
            "明年岂无年，心事恐蹉跎。",
            "努力尽今夕，少年犹可夸。"
        ],
        "tags": [
            "勉励",
            "惜时",
            "春节"
        ],
        "title": "岁晚相与馈问为馈岁酒食相邀呼问别岁至除夜达旦不眠为守岁蜀之风俗如是余官于岐下岁暮思归而不可得故为此三诗以寄子由 守岁",
        "id": "1f703ae5-e398-4828-8851-dffca6870dcd"
    },
    {
        "author": "苏轼",
        "paragraphs": [
            "东风陌上惊微尘，游人初乐岁华新。",
            "人闲正好路傍饮，麦短未怕游车轮。",
            "城中居人厌城郭，喧阗晓出空四邻。",
            "歌鼓惊山草木动，箪瓢散野乌鸢驯。",
            "何人聚众称道人，遮道卖符色怒嗔。",
            "宜蚕使汝茧如瓮，宜畜使汝羊如麇。",
            "路人未必信此语，强为买服禳新春。",
            "道人得钱径沽酒，醉倒自谓吾符神。"
        ],
        "tags": [
            "怀人",
            "思乡",
            "回忆"
        ],
        "title": "和子由踏青",
        "id": "e0b559e8-0e7b-4be5-ab46-402280a4b30c"
    },
    {
        "author": "苏轼",
        "paragraphs": [
            "蜀人衣食常苦艰，蜀人游乐不知还。",
            "千人耕种万人食，一年辛苦一春闲。",
            "闲时尚以蚕为市，共忘辛苦逐欣欢。",
            "去年霜降斫秋荻，今年箔积如连山。",
            "破瓢为轮土为釜，争买不啻金与纨。",
            "忆昔与子皆童丱，年年废书走市观。",
            "市人争夸鬬巧智，野人喑哑遭欺谩。",
            "诗来使我感旧事，不悲去国悲流年。"
        ],
        "title": "和子由蚕市",
        "id": "2a352f65-3f37-4ea7-b1ab-d43bb5266274"
    },
    {
        "author": "苏轼",
        "paragraphs": [
            "谒入不得去，兀坐如枯株。",
            "岂惟主忘客，今我亦忘吾。",
            "同僚不解事，愠色见髯须。",
            "虽无性命忧，且复忍须臾。"
        ],
        "title": "客位假寐",
        "id": "718295b0-35db-48f5-b80f-a56b7c71c138"
    },
    {
        "author": "苏轼",
        "paragraphs": [
            "近闻薛公子，早退惊常流。",
            "买园招野鹤，凿井动潜虬。",
            "自言酒中趣，一斗胜凉州。",
            "翻然拂衣去，亲爱挽不留。",
            "隠居亦何乐，素志庶可求。",
            "所亡嗟无几，所得不啻酬。",
            "青春为君好，白日为君悠。",
            "山鸟奏琴筑，野花弄闲幽。",
            "虽辞功与名，其乐实素侯。",
            "至今清夜梦，尚惊冠压头。",
            "谁能载美酒，往以大白浮。",
            "之子虽不识，因公可与游。"
        ],
        "title": "和刘长安题薛周逸老亭周善饮酒未七十而致仕",
        "id": "dcbe2ede-84bc-49ab-98b3-9e0e2a24837a"
    },
    {
        "author": "苏轼",
        "paragraphs": [
            "去蜀初逃难，游秦遂不归。",
            "园荒乔木老，堂在昔人非。",
            "凿石清泉激，开门野鹤飞。",
            "退居吾久念，长恐此心违。"
        ],
        "title": "中隠堂诗  其一",
        "id": "4637c574-1ebc-4f13-be7b-861f5fba3ee3"
    },
    {
        "author": "苏轼",
        "paragraphs": [
            "径转如修蟒，坡垂似伏鳌。",
            "树从何代有，人与此堂高。",
            "好古嗟生晚，偷闲厌久劳。",
            "王孙早归隠，尘土污君袍。"
        ],
        "title": "中隠堂诗  其二",
        "id": "94a18e33-aac7-4fe1-8813-d257e0ee6154"
    },
    {
        "author": "苏轼",
        "paragraphs": [
            "二月惊梅晚，幽香此地无。",
            "依依慰远客，皎皎似吴姝。",
            "不恨故园隔，空嗟芳岁徂。",
            "春深桃杏乱，笑汝益羁孤。"
        ],
        "title": "中隠堂诗  其三",
        "id": "6c7ef4fc-d30a-444f-8a34-ae869b25637c"
    },
    {
        "author": "苏轼",
        "paragraphs": [
            "翠石如鹦鹉，何年别海壖。",
            "贡随南使远，载压渭舟偏。",
            "已伴乔松老，那知故国迁。",
            "金人解辞汉，汝独不潸然。"
        ],
        "title": "中隠堂诗  其四",
        "id": "300ad265-86d8-444b-b8a6-b98c4ca7c689"
    },
    {
        "author": "苏轼",
        "paragraphs": [
            "都城更几姓，到处有残碑。",
            "古隧埋蝌蚪，崩崖露伏龟。",
            "安排壮亭榭，收拾费金赀。",
            "岣嵝何须到，韩公浪自悲。"
        ],
        "title": "中隠堂诗  其五",
        "id": "594d689b-7d3e-4d76-8176-550fa76f9518"
    },
    {
        "author": "苏轼",
        "paragraphs": [
            "西南归路远萧条，倚槛魂飞不可招。",
            "野阔牛羊同雁鹜，天长草树接云霄。",
            "昏昏水气浮山麓，泛泛春风弄麦苗。",
            "谁使爱官轻去国，此身无计老渔樵。"
        ],
        "title": "题宝鸡县斯飞阁",
        "id": "905fb842-ddbf-440f-8f23-d5cf8d2ef543"
    },
    {
        "author": "苏轼",
        "paragraphs": [
            "去年新柳报春回，今日残花覆绿苔。",
            "溪上有堂还独宿，谁人无事肯重来。",
            "古琴弹罢风吹座，山阁醒时月照杯。",
            "懒不作诗君错料，旧逋应许过时陪。"
        ],
        "title": "重游终南子由以诗见寄次韵",
        "id": "e22d42dd-acb6-4ccf-991d-28659cfc8851"
    },
    {
        "author": "苏轼",
        "paragraphs": [
            "寒食今年二月晦，树林深翠已生烟。",
            "遶城骏马谁能借，到处名园意尽便。",
            "但挂酒壶那计盏，偶题诗句不须编。",
            "忽闻啼鵙惊羁旅，江上何人治废田。"
        ],
        "title": "和子由寒食",
        "id": "a8a7c0f0-cd2c-44be-b687-c6ce1ad141c6"
    },
    {
        "author": "苏轼",
        "paragraphs": [
            "西方真人谁所见，衣被七宝从双狻。",
            "当时修道颇辛苦，柳生两肘乌巢肩。",
            "初如蒙蒙隠山玉，渐如濯濯出水莲。",
            "道成一旦就空灭，奔会四海悲人天。",
            "翔禽哀响动林谷，兽鬼踯躅泪迸泉。",
            "庞眉深目彼谁子，绕床弹指性自圆。",
            "隠如寒月堕清昼，空有孤光留故躔。",
            "春游古寺拂尘壁，遗像久此霾香烟。",
            "画师不复写姓名，皆云道子口所传。",
            "纵横固已蔑孙邓，有如巨鳄吞小鲜。",
            "来诗所夸孰与此，安得携挂其傍观。"
        ],
        "title": "记所见开元寺吴道子画佛灭度以答子由题画文殊普贤",
        "id": "b210ab83-7de8-4557-8c17-543a2ec49b69"
    },
    {
        "author": "苏轼",
        "paragraphs": [
            "狂云妒佳月，怒飞千里黑。",
            "佳月了不嗔，曾何污洁白。",
            "爰有谪仙人，举酒为三客。",
            "今夕偶不见，汍澜念风伯。",
            "毋烦风伯来，彼也易灭没。",
            "支颐少待之，寒空浄无迹。",
            "粲粲黄金盘，独照一天碧。",
            "玉绳惨无辉，玉露洗秋色。",
            "浩瀚玻璃盏，和光入胸臆。",
            "使我能永延，约君为莫逆。"
        ],
        "title": "妒佳月",
        "id": "dd27ad79-4eff-4070-83cc-5dcdb3cea73d"
    },
    {
        "author": "苏轼",
        "paragraphs": [
            "琴上遗声久不弹，琴中古义本长存。",
            "苦心欲记常迷旧，信指如归自着痕。",
            "应有仙人依树听，空教瘦鹤舞风鶱。",
            "谁知千里溪堂夜，时引惊猿撼竹轩。"
        ],
        "title": "次韵子由弹琴",
        "id": "e3a8b8d3-27e6-40ce-894f-8c16f9247dc1"
    },
    {
        "author": "苏轼",
        "paragraphs": [
            "龛灯明灭欲三更，敧枕无人梦自惊。",
            "深谷留风终夜响，乱山衔月半床明。",
            "故人渐远无消息，古寺空来看姓名。",
            "欲向磻溪问姜叟，仆夫屡报斗杓倾。"
        ],
        "title": "七月二十四日以久不雨出祷磻溪是日宿虢县二十五日晚自虢县渡渭宿于僧舍曾阁阁故曾氏所建也夜久不寐见壁间有前县令赵荐留名有怀其人",
        "id": "6b3d111d-7a31-47b0-a569-925ac6724737"
    },
    {
        "author": "苏轼",
        "paragraphs": [
            "夜入磻溪如入峡，照山炬火落惊猿。",
            "山头孤月耿犹在，石上寒波晓更喧。",
            "至人旧隠白云合，神物已化遗踪蜿。",
            "安得梦随霹雳驾，马上倾倒天瓢翻。"
        ],
        "title": "二十六日五更起行至磻溪天未明",
        "id": "ae676d24-f717-4ee2-aa82-d63f0f91e081"
    },
    {
        "author": "苏轼",
        "paragraphs": [
            "不到峰前寺，空来渭上村。",
            "此亭聊可喜，修径岂辞扪。",
            "谷映朱栏秀，山含古木尊。",
            "路穷惊石断，林缺见河奔。",
            "马困嘶青草，僧留荐晚飧。",
            "我来秋日午，旱久石床温。",
            "安得云如盖，能令雨泻盆。",
            "共看山下稻，凉叶晚翻翻。"
        ],
        "title": "是日自磻溪将往阳平憩于麻田青峰寺之下院翠麓亭",
        "id": "226df109-541f-4d28-91db-aa66155766fe"
    },
    {
        "author": "苏轼",
        "paragraphs": [
            "横槎晚渡碧涧口，骑马夜入南山谷。",
            "谷中暗水响泷泷，岭上疏星明煜煜。",
            "寺藏巌底千万仞，路转山腰三百曲。",
            "风生饥虎啸空林，月黑惊麏窜修竹。",
            "入门突兀见深殿，照佛青荧有残烛。",
            "愧无酒食待游人，旋斫杉松煮溪蔌。",
            "板阁独眠惊旅枕，木鱼晓动随僧粥。",
            "起观万瓦鬰参差，目乱千巌散红绿。",
            "门前商贾负椒荈，山後咫尺连巴蜀。",
            "何时归耕江上田，一夜心逐南飞鹄。"
        ],
        "title": "二十七日自阳平至斜谷宿于南山中蟠龙寺",
        "id": "693dfd36-7d2c-4e75-b172-4bdde83d7921"
    },
    {
        "author": "苏轼",
        "paragraphs": [
            "南望斜谷口，三山如犬牙。",
            "西观五丈原，鬰屈如长蛇。",
            "有怀诸葛公，万骑出汉巴。",
            "吏士寂如水，萧萧闻马檛。",
            "公才与曹丕，岂止十倍加。",
            "顾瞻三辅间，势若风卷沙。",
            "一朝长星坠，竟使蜀妇髽。",
            "山僧岂知此，一室老烟霞。",
            "往事逐云散，故山依渭斜。",
            "客来空吊古，清泪落悲笳。"
        ],
        "title": "是日至下马碛憩于北山僧舍有阁曰怀贤南直斜谷西临五丈原诸葛孔明所从出师也",
        "id": "3ab23965-87ac-45a7-922a-44d7209d9486"
    },
    {
        "author": "苏轼",
        "paragraphs": [
            "役名则已勤，徇身则已偷。",
            "我诚愚且拙，身名两无谋。",
            "始者学书判，近亦知问囚。",
            "但知今当为，敢问向所由。",
            "士方其未得，惟以不得忧。",
            "既得又忧失，此心浩难收。",
            "譬如倦行客，中路逢清流。",
            "尘埃虽未脱，暂憩得一漱。",
            "我欲走南涧，春禽始嘤呦。",
            "鞅掌久不决，尔来已徂秋。",
            "桥山日月追，府县烦差抽。",
            "王事谁敢愬，民劳吏宜羞。",
            "中间罹旱暵，欲学唤雨鸠。",
            "千夫挽一木，十步八九休。",
            "渭水涸无泥，菑堰旋插修。",
            "对之食不饱，余事更遑求。",
            "近日秋雨足，公余试新篘。",
            "劬劳幸已过，朽钝不任锼。",
            "秋风迫吹帽，西阜可纵游。",
            "聊为一日乐，慰此百年愁。"
        ],
        "title": "和子由闻子瞻将如终南太平宫溪堂读书",
        "id": "e252375d-fbab-45e8-95e7-732672475de8"
    },
    {
        "author": "苏轼",
        "paragraphs": [
            "人生百年寄鬓须，富贵何啻葭中莩。",
            "惟将翰墨留染濡，绝胜醉倒蛾眉扶。",
            "我今废学如寒竽，久不吹之涩欲无。",
            "岁云暮矣嗟几余，欲往南溪侣禽鱼。",
            "秋风吹雨凉生肤，夜长耿耿添漏壶。",
            "穷年弄笔衫袖乌，古人有之我愿如。",
            "终朝危坐学僧趺，闭门不出闲履鳬。",
            "下视官爵如泥淤，嗟我何为久踟蹰。",
            "岁月岂肯与汝居，仆夫起餐秣吾驹。"
        ],
        "title": "将往终南和子由见寄",
        "id": "c7a6cb36-eb77-40d3-98a0-ad2a806081dc"
    },
    {
        "author": "苏轼",
        "paragraphs": [
            "嗟余亦何幸，偶此琳宫居。",
            "宫中复何有，戢戢千函书。",
            "盛以丹锦囊，冒以青霞裾。",
            "王乔掌关钥，蚩尤守其庐。",
            "乘闲窃掀搅，涉猎岂暇徐。",
            "至人悟一言，道集由中虚。",
            "心闲反自照，皎皎如芙蕖。",
            "千岁厌世去，此言乃籧篨。",
            "人皆忽其身，治之用土苴。",
            "何暇及天下，幽忧吾未除。"
        ],
        "title": "读道藏",
        "id": "0afb4f15-e8e4-4bc3-a4e0-2c840fec1b57"
    },
    {
        "author": "苏轼",
        "paragraphs": [
            "飞檐临古道，高榜观游人。",
            "未即令公隠，聊须濯路尘。",
            "茅茨分聚落，烟火傍城闉。",
            "林缺湖光漏，窗明野意新。",
            "居民惟白帽，过客漫朱轮。",
            "山好留归屐，风回落醉巾。",
            "他年谁改筑，旧制不须因。",
            "再到吾虽老，犹堪作坐宾。"
        ],
        "title": "南溪有会景亭处众亭之间无所见甚不称其名予欲迁之少西临断岸西向可以远望而力未暇特为制名曰招隠仍为诗以告来者庶几迁之",
        "id": "8a8e2a1c-bc61-44e7-a8ca-7c886ca84594"
    },
    {
        "author": "苏轼",
        "paragraphs": [
            "远望若可爱，朱栏碧瓦沟。",
            "聊为一驻足，且慰百回头。",
            "水落见山石，尘高昏市楼。",
            "临风莫长啸，遗响浩难收。"
        ],
        "title": "扶风天和寺",
        "id": "69c6dddb-e07c-423f-91f9-565ea1bfbf90"
    },
    {
        "author": "苏轼",
        "paragraphs": [
            "南溪得雪真无价，走马来看及未消。",
            "独自披榛寻履迹，最先犯晓过朱桥。",
            "谁怜屋破眠无处，坐觉村饥语不嚣。",
            "惟有暮鸦知客意，惊飞千片落寒条。"
        ],
        "title": "十二月十四日夜微雪明日早往南溪小酌至晚",
        "id": "6e63ec33-6284-44f1-81d5-794b07cfffd1"
    },
    {
        "author": "苏轼",
        "paragraphs": [
            "湖上萧萧疏雨过，山头霭霭暮云横。",
            "陂塘水落荷将尽，城市人归虎欲行。"
        ],
        "title": "九月中曾题二小诗于南溪竹上既而忘之昨日再游见而录之  其一",
        "id": "a849aaf7-4c7c-4b4c-8371-f8bcc77627bd"
    },
    {
        "author": "苏轼",
        "paragraphs": [
            "谁谓江湖居，而为虎豹宅。",
            "焚山岂不能，爱此千竿碧。"
        ],
        "title": "九月中曾题二小诗于南溪竹上既而忘之昨日再游见而录之  其二",
        "id": "094df5c4-79ac-44a8-a3a3-ada8dfac554e"
    },
    {
        "author": "苏轼",
        "paragraphs": [
            "犹恨溪堂浅，更穿修竹林。",
            "高人不畏虎，避世已无心。",
            "隠几颓如病，忘言兀似瘖。",
            "茅茨追上古，冠盖谢当今。",
            "晓梦猿呼觉，秋怀鸟伴吟。",
            "暂来聊解带，屡去欲携衾。",
            "湖上行人绝，阶前暮霭深。",
            "应逢绿毛叟，扣户夜抽簪。"
        ],
        "title": "南溪之南竹林中新构一茅堂予以其所处最为深邃故名之曰避世堂",
        "id": "a8338cbe-f216-40d3-8cdc-c4fc94f2f452"
    },
    {
        "author": "苏轼",
        "paragraphs": [
            "三径萦回草树蒙，忽惊初日上千峰。",
            "平湖种稻如西蜀，高阁连云似渚宫。",
            "残雪照山光耿耿，轻冰笼水暗溶溶。",
            "溪边野鹤冲人起，飞入南山第几重。"
        ],
        "title": "溪堂留题",
        "id": "2be194be-7bb9-40de-8e60-ac098936df6b"
    },
    {
        "author": "苏轼",
        "paragraphs": [
            "新春阶下笋芽生，厨里霜虀倒旧罂。",
            "时绕麦田求野荠，强为僧舍煮山羹。",
            "园无雨润何须叹，身与时违合退耕。",
            "欲看年华自有处，鬓间秋色两三茎。"
        ],
        "title": "次韵子由种菜久旱不生",
        "id": "16e85129-ff45-4deb-abc7-69c3d7ec65b9"
    },
    {
        "author": "苏轼",
        "paragraphs": [
            "鸟噪猿呼昼闭门，寂寥谁识古皇尊。",
            "青牛久已辞辕轭，白鹤时来访子孙。",
            "山近朔风吹积雪，天寒落日淡孤村。",
            "道人应怪游人众，汲尽阶前井水浑。"
        ],
        "title": "自清平镇游楼观五郡大秦延生仙游往返四日得十一诗寄子由同作 楼观",
        "id": "b2dbccb0-da34-4594-be76-3a3184e3cca2"
    },
    {
        "author": "苏轼",
        "paragraphs": [
            "古观正依林麓断，居民来就水泉甘。",
            "乱溪赴渭争趋北，飞鸟迎山不复南。",
            "羽客衣冠朝上象，野人香火祝春蚕。",
            "汝师岂解言符命，山鬼何知托老聃。"
        ],
        "title": "自清平镇游楼观五郡大秦延生仙游往返四日得十一诗寄子由同作 五郡",
        "id": "14d7f557-7b47-4c6b-8c12-9ba7da8c32e9"
    },
    {
        "author": "苏轼",
        "paragraphs": [
            "剑舞有神通草圣，海山无事化琴工。",
            "此台一览秦川小，不待传经意已空。"
        ],
        "title": "自清平镇游楼观五郡大秦延生仙游往返四日得十一诗寄子由同作 授经台",
        "id": "a5891974-7aee-4b41-bd13-b8d943a8dcb7"
    },
    {
        "author": "苏轼",
        "paragraphs": [
            "晃荡平川尽，坡陀翠麓横。",
            "忽逢孤塔迥，独向乱山明。",
            "信足幽寻远，临风却立惊。",
            "原田浩如海，滚滚尽东倾。"
        ],
        "title": "自清平镇游楼观五郡大秦延生仙游往返四日得十一诗寄子由同作 大秦寺",
        "id": "5637b04e-e74b-4bd6-aa47-d52bc7368f6d"
    },
    {
        "author": "苏轼",
        "paragraphs": [
            "翠壁下无路，何年雷雨穿。",
            "光摇巌上寺，深到影中天。",
            "我欲然犀看，龙应抱宝眠。",
            "谁能孤石上，危坐试僧禅。"
        ],
        "title": "自清平镇游楼观五郡大秦延生仙游往返四日得十一诗寄子由同作 仙游潭",
        "id": "89308ea1-528a-4590-bb0a-028ae9ebc0fa"
    },
    {
        "author": "苏轼",
        "paragraphs": [
            "东去愁攀石，西来怯渡桥。",
            "碧潭如见试，白塔苦相招。",
            "野馈惭微薄，村沽慰寂寥。",
            "路穷斤斧绝，松桂得干霄。"
        ],
        "title": "自清平镇游楼观五郡大秦延生仙游往返四日得十一诗寄子由同作 南寺",
        "id": "075500d8-8508-4203-a393-7490e31e2294"
    },
    {
        "author": "苏轼",
        "paragraphs": [
            "唐初传有此，乱後不留碑。",
            "畏虎关门早，无村得米迟。",
            "山泉自入瓮，野桂不胜炊。",
            "信美那能久，应先学忍饥。"
        ],
        "title": "自清平镇游楼观五郡大秦延生仙游往返四日得十一诗寄子由同作 北寺",
        "id": "bb763211-003c-497e-952d-be5e95d0a9c8"
    },
    {
        "author": "苏轼",
        "paragraphs": [
            "未应将军聘，初从季直游。",
            "绛纱生不识，苍石尚能留。",
            "岂害依梁冀，何须困李侯。",
            "吾诗慎勿刻，猿鹤为君羞。"
        ],
        "title": "自清平镇游楼观五郡大秦延生仙游往返四日得十一诗寄子由同作 马融石室",
        "id": "23a386cd-9a8a-4e0f-9b4a-d5229727a382"
    },
    {
        "author": "苏轼",
        "paragraphs": [
            "洞里吹箫子，终年守独幽。",
            "石泉为晓镜，山月当帘钩。",
            "岁晚杉枫尽，人归雾雨愁。",
            "送迎应鄙陋，谁继楚臣讴。"
        ],
        "title": "自清平镇游楼观五郡大秦延生仙游往返四日得十一诗寄子由同作 玉女洞",
        "id": "44a0db68-c474-4258-b45c-5b5a94a5a261"
    },
    {
        "author": "苏轼",
        "paragraphs": [
            "欺谩久成俗，关市有契繻。",
            "谁知南山下，取水亦置符。",
            "古人辨淄渑，皎若鹤与鳬。",
            "吾今既谢此，但视符有无。",
            "常恐汲水人，智出符之余。",
            "多防竟无及，弃置为长吁。"
        ],
        "title": "自清平镇游楼观五郡大秦延生仙游往返四日得十一诗寄子由同作 爱玉女洞中水既致两瓶恐後复取而为使者见绐因破竹为契使寺僧藏其一以为往来之信戏谓之调水符",
        "id": "46662dca-54f0-426d-a5c7-a7ac9262de8c"
    },
    {
        "author": "苏轼",
        "paragraphs": [
            "山鸦晓辞谷，似报游人起。",
            "出门犹屡顾，惨若去吾里。",
            "道途险且迂，继此复能几。",
            "溪边有危构，归驾聊复柅。",
            "爱此山中人，缥缈如仙子。",
            "平生慕独往，官爵同一屣。",
            "胡为此溪边，眷眷若有俟。",
            "国恩久未报，念此惭且泚。",
            "临风浩悲叱，万世同一轨。",
            "何年谢簪绂，丹砂留迅晷。"
        ],
        "title": "自清平镇游楼观五郡大秦延生仙游往返四日得十一诗寄子由同作 自仙游回至黑水见居民姚氏山亭高绝可爱复憩其上",
        "id": "b339e38d-c2c1-4db9-8867-1a17ffeb7214"
    },
    {
        "author": "苏轼",
        "paragraphs": [
            "终南太白横翠微，自我不见心南飞。",
            "行穿古县并山麓，野水清滑溪鱼肥。",
            "须臾渡溪踏乱石，山光渐近行人稀。",
            "穷探愈好去愈锐，意未满足枵如饥。",
            "忽闻奔泉响巨碓，隠隠百步摇窗扉。",
            "跳波溅沫不可向，散为白雾纷霏霏。",
            "醉中相与弃拘束，顾劝二子解带围。",
            "褰裳试入插两足，飞浪激起冲人衣。",
            "君看麋鹿隠丰草，岂羡玉勒黄金鞿。",
            "人生何以易此乐，天下谁肯从我归。"
        ],
        "title": "二月十六日与张李二君游南溪醉後相与解衣濯足因咏韩公山石之篇慨然知其所以乐而忘其在数百年之外也次其韵",
        "id": "230f2858-3c04-4221-8f6c-ba8c0b74244b"
    },
    {
        "author": "苏轼",
        "paragraphs": [
            "残花带叶暗，新笋出林香。",
            "但见竹阴绿，不知汧水黄。",
            "树高倾陇鸟，池浚落河鲂。",
            "栽种良辛苦，孤僧瘦欲尪。"
        ],
        "title": "大老寺竹间阁子",
        "id": "c83e4076-e463-4d80-b400-d21622d8c898"
    },
    {
        "author": "苏轼",
        "paragraphs": [
            "吾今那复梦周公，尚喜秋来过故宫。",
            "翠凤旧依山硉兀，清泉长与世穷通。",
            "至今游客伤离黍，故国诸生咏雨蒙。",
            "牛酒不来乌鸟散，白杨无数暮号风。"
        ],
        "title": "周公庙庙在岐山西北八九里庙後百许步有泉依山涌冽异常国史所谓润德泉世乱则竭者也",
        "id": "acd81366-f3fa-4601-ac75-2599ee608ad2"
    },
    {
        "author": "苏轼",
        "paragraphs": [
            "煌煌帝王都，赫赫走羣彦。",
            "嗟汝独何为，闭门观物变。",
            "微物岂足观，汝独观不倦。",
            "牵牛与葵蓼，采摘入诗卷。",
            "吾闻东山傅，置酒携燕婉。",
            "富贵未能忘，声色聊自遣。",
            "汝今又不然，时节看瓜蔓。",
            "怀宝自足珍，艺兰那计畹。",
            "吾归于汝处，慎勿嗟岁晚。"
        ],
        "title": "和子由记园中草木十一首  其一",
        "id": "b6f38a9d-1315-4eec-b27a-bfb022dae7a6"
    },
    {
        "author": "苏轼",
        "paragraphs": [
            "荒园无数亩，草木动成林。",
            "春阳一以敷，妍丑各自矜。",
            "蒲萄虽满架，囷倒不能任。",
            "可怜病石榴，花如破红襟。",
            "葵花虽粲粲，蒂浅不胜簪。",
            "丛蓼晚可喜，轻红随秋深。",
            "物生感时节，此理等废兴。",
            "飘零不自由，盛亦非汝能。"
        ],
        "title": "和子由记园中草木十一首  其二",
        "id": "d1b7c88a-a8a0-4d05-b10b-8666403eb193"
    },
    {
        "author": "苏轼",
        "paragraphs": [
            "种柏待其成，柏成人已老。",
            "不如种丛篲，春种秋可倒。",
            "阴阳不择物，美恶随意造。",
            "柏生何苦艰，似亦费天巧。",
            "天工巧有几，肯尽为汝耗。",
            "君看藜与藿，生意常草草。"
        ],
        "title": "和子由记园中草木十一首  其三",
        "id": "3a27d731-5fb3-4a66-9779-1c6bd256b3bf"
    },
    {
        "author": "苏轼",
        "paragraphs": [
            "萱草虽微花，孤秀能自拔。",
            "亭亭乱叶中，一一劳心插。",
            "牵牛独何畏，诘曲自芽蘗。",
            "走寻荆与榛，如有夙昔约。",
            "南斋读书处，乱翠晓如泼。",
            "偏工贮秋雨，岁岁坏篱落。"
        ],
        "title": "和子由记园中草木十一首  其四",
        "id": "bf710b8d-518a-4a44-af12-fdad79aaee95"
    },
    {
        "author": "苏轼",
        "paragraphs": [
            "芦笋初似竹，稍开叶如蒲。",
            "方春节抱甲，渐老根生须。",
            "不爱当夏绿，爱此及秋枯。",
            "黄叶倒风雨，白花摇江湖。",
            "江湖不可到，移植苦勤劬。",
            "安得双野鸭，飞来成画图。"
        ],
        "title": "和子由记园中草木十一首  其五",
        "id": "e1e6618c-70f0-4021-accd-4f5a250d0fc3"
    },
    {
        "author": "苏轼",
        "paragraphs": [
            "行乐惜芳辰，秋风常苦早。",
            "谁知念离别，喜见秋瓜老。",
            "秋瓜感霜霰，茎叶飒已槁。",
            "宦游归无时，身若马系皁。",
            "悲鸣念千里，耿耿志空抱。",
            "多忧竟何为，使汝玄发缟。"
        ],
        "title": "和子由记园中草木十一首  其六",
        "id": "b69a1167-1ad8-43be-bf40-61e500a984ee"
    },
    {
        "author": "苏轼",
        "paragraphs": [
            "官舍有丛竹，结根问囚厅。",
            "下为人所径，土密不容钉。",
            "殷勤戒吏卒，插棘护中庭。",
            "遶砌忽坟裂，走鞭瘦竛竮。",
            "我常携枕簟，来此荫寒青。",
            "日暮不能去，卧听窗风泠。"
        ],
        "title": "和子由记园中草木十一首  其七",
        "id": "60447cbe-1e3b-4710-a5dc-8e24b6a7668f"
    },
    {
        "author": "苏轼",
        "paragraphs": [
            "芎藭生蜀道，白芷来江南。",
            "漂流到关辅，犹不失芳甘。",
            "濯濯翠茎满，愔愔清露涵。",
            "及其未花实，可以资筐篮。",
            "秋节忽已老，苦寒非所堪。",
            "劚根取其实，对此微物惭。"
        ],
        "title": "和子由记园中草木十一首  其八",
        "id": "0dfe832b-b54e-49c2-b006-2594cbe94aef"
    },
    {
        "author": "苏轼",
        "paragraphs": [
            "自我来关辅，南山得再游。",
            "山中亦何有，草木媚深幽。",
            "菖蒲人不识，生此乱石沟。",
            "山高霜雪苦，苗叶不得抽。",
            "下有千岁根，蹙缩如蟠虬。",
            "长为鬼神守，德薄安敢偷。"
        ],
        "title": "和子由记园中草木十一首  其九",
        "id": "60768763-8ca3-428f-94e6-283ba19abdf8"
    },
    {
        "author": "苏轼",
        "paragraphs": [
            "我归自南山，山翠犹在目。",
            "心随白云去，梦绕山之麓。",
            "汝从何方来，笑齿粲如玉。",
            "探怀出新诗，秀语夺山绿。",
            "觉来已茫昧，但记说秋菊。",
            "有如采樵人，入洞听琴筑。",
            "归来写遗声，犹胜人间曲。"
        ],
        "title": "和子由记园中草木十一首  其一○",
        "id": "02554f93-46a5-4399-b896-7e2b8269160b"
    },
    {
        "author": "苏轼",
        "paragraphs": [
            "野菊生秋涧，芳心空自知。",
            "无人惊岁晚，惟有暗蛩悲。",
            "花开涧水上，花落涧水湄。",
            "菊衰蛩亦蛰，与汝岁相期。",
            "楚客方多感，秋风咏江蓠。",
            "落英不满掬，何以慰朝饥。"
        ],
        "title": "和子由记园中草木十一首  其一一",
        "id": "040bd1e7-93a0-4716-b8d5-24f46a80cac9"
    },
    {
        "author": "苏轼",
        "paragraphs": [
            "中朝鸾鹭自振振，岂信边隅事执鼖。",
            "共怪书生能破的，也如骁将解论文。",
            "穿杨自笑非猿臂，射隼长思逐马军。",
            "观汝长身最堪学，定如髯羽便超羣。"
        ],
        "title": "次韵和子由闻予善射",
        "id": "afa50ce1-181a-47f3-82d5-6be2eab6235d"
    },
    {
        "author": "苏轼",
        "paragraphs": [
            "吾虽不善书，晓书莫如我。",
            "苟能通其意，常谓不学可。",
            "貌妍容有矉，璧美何妨椭。",
            "端庄杂流丽，刚健含婀娜。",
            "好之每自讥，不独子亦颇。",
            "书成辄弃去，谬被傍人裹。",
            "体势本阔落，结束入细么。",
            "子诗亦见推，语重未敢荷。",
            "尔来又学射，力薄愁官笴。",
            "多好竟无成，不精安用伙。",
            "何当尽屏去，万事付懒惰。",
            "吾闻古书法，守骏莫如跛。",
            "世俗笔苦骄，众中强嵬騀。",
            "钟张忽已远，此语与时左。"
        ],
        "title": "次韵子由论书",
        "id": "c5e452bc-8f1a-48d2-83aa-36bbf0cac4fc"
    },
    {
        "author": "苏轼",
        "paragraphs": [
            "举世争称邺瓦坚，一枚不换百金颁。",
            "岂知好事王夫子，自采临潼绣岭山。",
            "经火尚含泉脉暖，吊秦应有泪痕潸。",
            "封题寄去吾无用，近日从戎拟学班。"
        ],
        "title": "次韵和子由欲得骊山澄泥砚",
        "id": "c73cd108-0263-4242-96d7-87b63db914b3"
    },
    {
        "author": "苏轼",
        "paragraphs": [
            "野人献竹𪕋，腰腹大如盎。",
            "自言道傍得，采不费罝网。",
            "鸱夷让圆滑，混沌惭瘦爽。",
            "两牙虽有余，四足仅能仿。",
            "逢人自惊蹶，闷若儿脱襁。",
            "念此微陋质，刀几安足枉。",
            "就擒太仓卒，羞愧不能飨。",
            "南山有孤熊，择兽行舐掌。"
        ],
        "title": "竹𪕋",
        "id": "6a95f48f-e500-497b-a66b-82fd9cd4d326"
    },
    {
        "author": "苏轼",
        "paragraphs": [
            "霜筠细破为双掩，中有长鱼如卧剑。",
            "紫荇穿腮气惨凄，红鳞照座光磨闪。",
            "携来虽远鬣尚动，烹不待熟指先染。",
            "坐客相看为解颜，香粳饱送如填堑。",
            "早岁尝为荆渚客，黄鱼屡食沙头店。",
            "滨江易采不复珍，盈尺辄弃无乃僭。",
            "自从西征复何有，欲致南烹嗟久欠。",
            "游鯈琐细空自腥，乱骨纵横动遭砭。",
            "故人远馈何以报，客俎久空惊忽赡。",
            "东道无辞信使频，西邻幸有庖虀酽。"
        ],
        "title": "渼陂鱼",
        "id": "77da6d04-abd0-4f13-9851-3f5b9f650b3e"
    },
    {
        "author": "苏轼",
        "paragraphs": [
            "才高多感激，道直无往还。",
            "不如此台上，举酒邀青山。",
            "青山虽云远，似亦识公颜。",
            "崩腾赴幽赏，披豁露天悭。",
            "落日衔翠壁，暮云点烟鬟。",
            "浩歌清兴发，放意末礼删。",
            "是时岁云暮，微雪洒袍斑。",
            "吏退迹如扫，宾来勇跻攀。",
            "台前飞雁过，台上雕弓弯。",
            "联翩向空坠，一笑惊尘寰。"
        ],
        "title": "凌虚台",
        "id": "b0020732-c255-4b91-90b1-e0af471830d3"
    },
    {
        "author": "苏轼",
        "paragraphs": [
            "人生不满百，一别费三年。",
            "三年吾有几，弃掷理无还。",
            "长恐别离中，摧我鬓与颜。",
            "念昔喜着书，别来不成篇。",
            "细思平时乐，乃为忧所缘。",
            "吾从天下士，莫如与子欢。",
            "羡子久不出，读书虱生毡。",
            "丈夫重出处，不退要当前。",
            "西羌解仇隙，猛士忧塞壖。",
            "庙谟虽不战，虏意久欺天。",
            "山西良家子，锦缘貂裘鲜。",
            "千金买战马，百宝妆刀镮。",
            "何时逐汝去，与虏试周旋。"
        ],
        "tags": [
            "赠友",
            "战争",
            "抒怀",
            "愿望"
        ],
        "title": "和子由苦寒见寄",
        "id": "250f3fb0-3f4e-4c78-9073-b8700866863f"
    },
    {
        "author": "苏轼",
        "paragraphs": [
            "官园刈苇留枯槎，深冬放火如红霞。",
            "枯槎烧尽有根在，春雨一洗皆萌芽。",
            "黄狐老兔最狡捷，卖侮百兽常矜夸。",
            "年年此厄竟不悟，但爱蒙密争来家。",
            "风回焰卷毛尾热，欲出已被苍鹰遮。",
            "野人来言此最乐，徒手晓出归满车。",
            "巡边将军在近邑，呼来飒飒从矛叉。",
            "戍兵久闲可小试，战鼓虽冻犹堪挝。",
            "雄心欲搏南涧虎，阵势颇学常山蛇。",
            "霜干火烈声暴野，飞走无路号且呀。",
            "迎人截来砉逢箭，避犬逸去穷投罝。",
            "击鲜走马殊未厌，但恐落日催栖鸦。",
            "弊旗仆鼓坐数获，鞍挂雉兔肩分麚。",
            "主人置酒聚狂客，纷纷醉语晚更哗。",
            "燎毛燔肉不暇割，饮啖直欲追羲娲。",
            "青丘云梦古所咤，与此何啻百倍加。",
            "苦遭谏疏说夷羿，又被词客嘲淫奢。",
            "岂如闲官走山邑，放旷不与趋朝衙。",
            "农工已毕岁云暮，车骑虽少宾殊嘉。",
            "酒酣上马去不告，猎猎霜风吹帽斜。"
        ],
        "title": "司竹监烧苇园因召都巡检柴贻勖左藏以其徒会猎园下",
        "id": "5613730b-a54a-4c94-aeaf-3a96708d21f9"
    },
    {
        "author": "苏轼",
        "paragraphs": [
            "才贤世有几，廊庙忍轻遗。",
            "公在不早用，人今方见思。",
            "故山松鬰鬰，旧史印累累。",
            "惟有同乡老，闻名尚涕洟。"
        ],
        "title": "亡伯提刑郎中挽诗二首甲辰十二月八日凤翔官舍书  其一",
        "id": "9acb2c77-a8dd-4454-a85e-70a711a1d9ec"
    },
    {
        "author": "苏轼",
        "paragraphs": [
            "挥手都门别，朱颜鬓未霜。",
            "至今如梦寐，未信有存亡。",
            "後事书千纸，新坟天一方。",
            "谁能悲楚相，抵掌悟君王。"
        ],
        "title": "亡伯提刑郎中挽诗二首甲辰十二月八日凤翔官舍书  其二",
        "id": "2b8dc79f-9e45-4d9b-8d25-b19ae694b3db"
    },
    {
        "author": "苏轼",
        "paragraphs": [
            "蜀江久不见沧浪，江上枯槎远可将。",
            "去国尚能三犊载，汲泉何爱一夫忙。",
            "崎岖好事人应笑，冷淡为欢意自长。",
            "遥想纳凉清夜永，窗前微月照汪汪。"
        ],
        "title": "和子由木山引水二首  其一",
        "id": "0347f9fe-59da-4f51-be59-81501dc60016"
    },
    {
        "author": "苏轼",
        "paragraphs": [
            "千年古木卧无梢，浪卷沙翻去似瓢。",
            "几度过秋生藓晕，至今流润应江潮。",
            "泫然疑有蛟龙吐，断处人言霹雳焦。",
            "材大古来无适用，不须鬰鬰慕山苗。"
        ],
        "title": "和子由木山引水二首  其二",
        "id": "7c615f00-b022-4f93-88f3-409d632adbd5"
    },
    {
        "author": "苏轼",
        "paragraphs": [
            "百亩清池傍郭斜，居人行乐路人夸。",
            "自言官长如灵运，能使江山似永嘉。",
            "纵饮座中遗白帢，幽寻尽处见桃花。",
            "不堪山鸟号归去，长遣王孙苦忆家。"
        ],
        "title": "寄题兴州晁太守新开古东池",
        "id": "e25f84ec-653b-4647-a4eb-cc26c1e6a84a"
    },
    {
        "author": "苏轼",
        "paragraphs": [
            "粗缯大布裹生涯，腹有诗书气自华。",
            "厌伴老儒烹瓠叶，强随举子踏槐花。",
            "囊空不办寻春马，眼乱行看择婿车。",
            "得意犹堪夸世俗，诏黄新湿字如鸦。"
        ],
        "tags": [
            "议论",
            "写人",
            "送别",
            "修养",
            "读书"
        ],
        "title": "和董传留别",
        "id": "015afdc6-ba39-45f0-972e-096ae84cca57"
    },
    {
        "author": "苏轼",
        "paragraphs": [
            "功成惟欲善持盈，可叹前王恃太平。",
            "辛苦骊山山下土，阿房纔废又华清。"
        ],
        "title": "骊山三绝句  其一",
        "id": "830f8433-ad4d-4209-a121-1611d8969f1e"
    },
    {
        "author": "苏轼",
        "paragraphs": [
            "几变雕墙几变灰，举烽指鹿事悠哉。",
            "上皇不念前车戒，却怨骊山是祸胎。"
        ],
        "title": "骊山三绝句  其二",
        "id": "c1e324e1-5a9f-480b-b802-c032571ca516"
    },
    {
        "author": "苏轼",
        "paragraphs": [
            "海中方士觅三山，万古明知去不还。",
            "咫尺秦陵是商鉴，朝元何必苦跻攀。"
        ],
        "title": "骊山三绝句  其三",
        "id": "4e49f21d-90d4-4cda-9084-bc9057b761d5"
    },
    {
        "author": "苏轼",
        "paragraphs": [
            "三年无日不思归，梦里还家旋觉非。",
            "腊酒送寒催去国，东风吹雪满征衣。",
            "三峰已过天浮翠，四扇行看日照扉。",
            "里堠消磨不禁尽，速携家饷劳骖騑。"
        ],
        "title": "华阴寄子由",
        "id": "68e94062-f868-49b6-b2ea-3e0596065bfe"
    },
    {
        "author": "苏轼",
        "paragraphs": [
            "蓬瀛宫阙隔埃氛，帝乐天香似许闻。",
            "瓦弄寒晖鸳卧月，楼生晴霭凤盘云。",
            "共谁交臂论今古，只有闲心对此君。",
            "大隠本来无境界，北山猿鹤漫移文。"
        ],
        "title": "夜直秘阁呈王敏甫",
        "id": "9f08ecd4-293f-4876-be37-5883d98505ae"
    },
    {
        "author": "苏轼",
        "paragraphs": [
            "高士例须怜曲糵，此语常闻退之说。",
            "我今有说殆不然，曲糵未必高士怜。",
            "醉者坠车庄生言，全酒未若全于天。",
            "达人本是不亏缺，何暇更求全处全。",
            "景山沉迷阮籍傲，毕卓盗窃刘伶颠。",
            "贪狂嗜怪无足取，世俗喜异矜其贤。",
            "杜陵诗客尤可笑，罗列八子参羣仙。",
            "流涎露顶置不说，为问底处能逃禅。",
            "我今不饮非不饮，心月皎皎常孤圆。",
            "有时客至亦为酌，琴虽未去聊忘弦。",
            "吾宗先生有深意，百里双罂远将寄。",
            "且言不饮固亦高，举世皆同吾独异。",
            "不如同异两俱冥，得鹿亡羊等嬉戏。",
            "决须饮此勿复辞，何用区区较醒醉。"
        ],
        "title": "谢苏自之惠酒",
        "id": "8eef6705-e99c-4b65-87d5-111d7b7d981f"
    },
    {
        "author": "苏轼",
        "paragraphs": [
            "黄省文书分道山，静传钟鼓建章闲。",
            "天边玉树西风起，知有新秋到世间。"
        ],
        "title": "入馆",
        "id": "8ca0d214-23c6-4003-bf73-3776147bbd3c"
    },
    {
        "author": "苏轼",
        "paragraphs": [
            "京城三日雨留人，吴市门前访子真。",
            "赤脚长须俱好事，新诗软语坐生春。",
            "邺侯久有牙签富，太史犹探禹穴新。",
            "不惜为君挥尺素，却忧善守备三邻。"
        ],
        "title": "赠蔡茂先",
        "id": "a97e7cbc-4b5b-4641-b209-cb72aac05894"
    },
    {
        "author": "苏轼",
        "paragraphs": [
            "吾州之豪任公子，少年盛壮日千里。",
            "无媒自进谁识之，有才不用今老矣。",
            "别来十年学不厌，读破万卷诗愈美。",
            "黄州小郡夹溪谷，茅屋数家依竹苇。",
            "知命无忧子何病，见贤不荐谁当耻。",
            "平泉老令更可悲，六十青衫贫欲死。",
            "桐乡遗老至今泣，颍川大姓谁能棰。",
            "因君寄声问消息，莫对黄鹞矜爪觜。"
        ],
        "title": "送任伋通判黄州兼寄其兄孜",
        "id": "02a37af1-417a-4f30-8224-9706c2213e12"
    },
    {
        "author": "苏轼",
        "paragraphs": [
            "鸟囚不忘飞，马系常念驰。",
            "静中不自胜，不若听所之。",
            "君看厌事人，无事乃更悲。",
            "贫贱苦形劳，富贵嗟神疲。",
            "作堂名静照，此语子为谁。",
            "江湖隠沦士，岂无适时贤。",
            "老死不自惜，扁舟自娱嬉。",
            "从之恐莫见，况肯从我为。"
        ],
        "title": "秀州僧本莹静照堂",
        "id": "e60d2134-e2e6-4bc3-a393-9321d20d65f9"
    },
    {
        "author": "苏轼",
        "paragraphs": [
            "人生识字忧患始，姓名粗记可以休。",
            "何用草书夸神速，开卷惝怳令人愁。",
            "我尝好之每自笑，君有此病何能瘳。",
            "自言其中有至乐，适意无异逍遥游。",
            "近者作堂名醉墨，如饮美酒消百忧。",
            "乃知柳子语不妄，病嗜土炭如珍羞。",
            "君于此艺亦云至，堆墙败笔如山丘。",
            "兴来一挥百纸尽，骏马倏忽踏九州。",
            "我书意造本无法，点画信手烦推求。",
            "胡为议论独见假，只字片纸皆藏收。",
            "不减钟张君自足，下方罗赵我亦优。",
            "不须临池更苦学，完取绢素充衾裯。"
        ],
        "title": "石苍舒醉墨堂",
        "id": "51d7e91e-e0b2-40ec-80b1-f98538ade55e"
    },
    {
        "author": "苏轼",
        "paragraphs": [
            "我昔识子自武功，寒厅夜语樽酒同。",
            "酒阑烛尽语不尽，倦仆立寐僵屏风。",
            "丁宁劝学不死诀，自言亲受方瞳翁。",
            "嗟予闻道不早悟，醉梦颠倒随盲聋。",
            "迩来忧患苦摧剥，意思萧索如霜蓬。",
            "羡君颜色愈少壮，外慕渐少由中充。",
            "河车挽水灌脑黑，丹砂伏火入颊红。",
            "大梁相逢又东去，但道何日辞樊笼。",
            "未能便乞勾漏令，官曹似是锡与铜。",
            "留诗河上慰离别，草书未暇缘匆匆。"
        ],
        "title": "王颐赴建州钱监求诗及草书",
        "id": "5a69b22c-7c56-4015-a64e-bf403e04ee76"
    },
    {
        "author": "苏轼",
        "paragraphs": [
            "穷巷凄凉苦未和，君家庭院得春多。",
            "不辞瘦马冲残雪，来听佳人唱踏莎。",
            "破恨径须烦曲糵，增年谁复怨羲娥。",
            "良辰乐事古难并，白发青衫我亦歌。",
            "细雨郊园聊种菜，冷官门户可张罗。",
            "放朝三日君恩重，睡美不知身在何。"
        ],
        "title": "次韵杨褒早春",
        "id": "318f55ce-a737-4e9f-b574-82f5502e0710"
    },
    {
        "author": "苏轼",
        "paragraphs": [
            "薄雷轻雨晓晴初，陌上春泥未溅裾。",
            "行乐及时虽有酒，出门无侣漫看书。",
            "遥知寒食催归骑，定把鸱夷载後车。",
            "他日见邀须强起，不应辞病似相如。"
        ],
        "title": "次韵柳子玉见寄",
        "id": "8ad4c78c-f871-48b4-982f-2bc55d025ab6"
    },
    {
        "author": "苏轼",
        "paragraphs": [
            "老手便剧郡，高怀厌承明。",
            "聊纡东阳绶，一濯沧浪缨。",
            "东阳佳山水，未到意已清。",
            "过家父老喜，出郭壶浆迎。",
            "子行得所愿，怆悢居者情。",
            "吾君方急贤，日旰坐迩英。",
            "黄金招乐毅，白璧赐虞卿。",
            "子不少自贬，陈义空峥嵘。",
            "古称为郡乐，渐恐烦敲搒。",
            "临分敢不尽，醉语醒还惊。"
        ],
        "title": "送钱藻出守婺州得英字",
        "id": "96e8c43f-6cf1-42be-bf82-d90164d3934f"
    },
    {
        "author": "苏轼",
        "paragraphs": [
            "君不见阮嗣宗，臧否不挂口。",
            "莫夸舌在齿牙牢，是中惟可饮醇酒。",
            "读书不用多，作诗不须工。",
            "海边无事日日醉，梦魂不到蓬莱宫。",
            "秋风昨夜入庭树，莼丝未老君先去。",
            "君先去，几时回。",
            "刘郎应白发，桃花开不开。"
        ],
        "title": "送刘攽倅海陵",
        "id": "4f47e0a2-1281-4a6a-88c3-344ea79f2109"
    },
    {
        "author": "苏轼",
        "paragraphs": [
            "醉翁门下士，杂沓难为贤。",
            "曾子独超轶，孤芳陋羣妍。",
            "昔从南方来，与翁两联翩。",
            "翁今自憔悴，子去亦宜然。",
            "贾谊穷适楚，乐生老思燕。",
            "那因江鲙美，遽厌天庖膻。",
            "但苦世论隘，聒耳如蜩蝉。",
            "安得万顷池，养此横海鳣。"
        ],
        "title": "送曾子固倅越得燕字",
        "id": "797e89dd-ab46-48ff-8863-1a910a0866e7"
    },
    {
        "author": "苏轼",
        "paragraphs": [
            "爱竹能延客，求诗剩挂墙。",
            "风梢千纛乱，月影万夫长。",
            "谷鸟惊棋响，山蜂识酒香。",
            "只应陶靖节，会取北窗凉。"
        ],
        "title": "绿筠亭",
        "id": "0fc86d23-9d7f-4018-a89f-d11ac36881ed"
    },
    {
        "author": "苏轼",
        "paragraphs": [
            "旧书不厌百回读，熟读深思子自知。",
            "他年名宦恐不免，今日栖迟那可追。",
            "我昔家居断还往，着书不暇窥园葵。",
            "朅来东游慕人爵，弃去旧学从儿嬉。",
            "狂谋谬算百不遂，惟有霜鬓来如期。",
            "故山松柏皆手种，行且拱矣归何时。",
            "万事早知皆有命，十年浪走宁非痴。",
            "与君未可较得失，临别惟有长嗟咨。"
        ],
        "title": "送安惇秀才失解西归",
        "id": "109be25f-dcac-4da9-82f7-50099e026dc2"
    },
    {
        "author": "苏轼",
        "paragraphs": [
            "去年送君守解梁，今年送君守历阳。",
            "年年送人作太守，坐受尘土堆胸肠。",
            "君家联翩三将相，富贵未已今方将。",
            "凤雏骥子生有种，毛骨往往传诸郎。",
            "观君崛鬰负奇表，便合剑佩趋明光。",
            "胡为小郡屡奔走，征马未解风帆张。",
            "我生本是便江海，忍耻未去犹彷徨。",
            "无言赠君有长叹，美哉河水空洋洋。"
        ],
        "title": "送吕希道知和州",
        "id": "130b35a1-541c-4d23-87e1-de81af8a2677"
    },
    {
        "author": "苏轼",
        "paragraphs": [
            "壁上墨君不解语，见之尚可消百忧。",
            "而况我友似君者，素节凛凛欺霜秋。",
            "清诗健笔何足数，逍遥齐物追庄周。",
            "夺官遣去不自觉，晓梳脱发谁能收。",
            "江边乱山赤如赭，陵阳正在千山头。",
            "君知远别怀抱恶，时遣墨君解我愁。"
        ],
        "title": "送文与可出守陵州",
        "id": "6cb49bf3-a821-4862-b011-703a4dea3de2"
    },
    {
        "author": "苏轼",
        "paragraphs": [
            "爱君东阁能延客，顾我闲官不计员。",
            "策杖频过知未厌，卜居相近岂辞迁。",
            "莫将诗句惊摇落，渐喜樽罍省扑缘。",
            "待约月明池上宿，夜深同看水中天。"
        ],
        "title": "次韵王诲夜坐",
        "id": "3c7b14bd-18cb-4377-b4ef-22ddb8a901c9"
    },
    {
        "author": "苏轼",
        "paragraphs": [
            "吾观蔡子与人游，掀豗笑语无不可。",
            "平生傥荡不惊俗，临事迂阔乃过我。",
            "横前坑阱众所畏，布路金珠谁不裹。",
            "尔来变化惊何速，昔号刚强今亦颇。",
            "怜君独守廷尉法，晚岁却理鄱阳柂。",
            "莫嗟天骥逐羸牛，欲试良玉须猛火。",
            "世事徐观真梦寐，人生不信长轗轲。",
            "知君决狱有阴功，他日老人酬魏颗。"
        ],
        "title": "送蔡冠卿知饶州",
        "id": "bb0e1d3b-c2ef-4d41-a0ae-26a5607c146b"
    },
    {
        "author": "苏轼",
        "paragraphs": [
            "数弦已品龙香拨，半面犹遮凤尾槽。",
            "新曲从翻玉连锁，旧声终爱鬰轮袍。",
            "梦回只记归舟字，赋罢双垂紫锦绦。",
            "何异乌孙送公主，碧天无际雁行高。"
        ],
        "title": "宋叔达家听琵琶",
        "id": "21739ccd-f1f3-41e4-ac5b-3badec3973e8"
    },
    {
        "author": "苏轼",
        "paragraphs": [
            "道丧虽云久，吾犹及老成。",
            "如今各衰晚，那更治刑名。",
            "懒惰便樗散，疏狂托圣明。",
            "阿奴须碌碌，门户要全生。"
        ],
        "title": "次韵子由初到陈州二首  其一",
        "id": "08663486-876e-4ddb-8459-b9a463b7e9d2"
    },
    {
        "author": "苏轼",
        "paragraphs": [
            "旧隠三年别，杉松好在不。",
            "我今尚眷眷，此意恐悠悠。",
            "闭户时寻梦，无人可说愁。",
            "还来送别处，双泪寄南州。"
        ],
        "title": "次韵子由初到陈州二首  其二",
        "id": "6586f4a0-30de-43fb-b8c4-342b8c5fd367"
    },
    {
        "author": "苏轼",
        "paragraphs": [
            "晏婴不满六尺长，高节万仞陵首阳。",
            "青衫白发不自叹，富贵在天那得忙。",
            "十年闭户乐幽独，百金购书收散亡。",
            "朅来东观弄丹墨，聊借旧史诛奸强。",
            "孔融不肯下曹操，汲黯本是轻张汤。",
            "虽无尺棰与寸刃，口吻排击含风霜。",
            "自言静中阅世俗，有似不饮观酒狂。",
            "衣巾狼藉又屡舞，傍人大笑供千场。",
            "交朋翩翩去略尽，惟吾与子犹彷徨。",
            "世人共弃君独厚，岂敢自爱恐子伤。",
            "朝来告别惊何速，归意已逐征鸿翔。",
            "匡庐先生古君子，挂冠两纪鬓未苍。",
            "定将文度置膝上，喜动邻里烹猪羊。",
            "君归为我道名姓，幅巾他日容登堂。"
        ],
        "tags": [
            "庐山"
        ],
        "title": "送刘道原归觐南康",
        "id": "6f608e16-b628-49b2-9dab-0b707393c682"
    },
    {
        "author": "苏轼",
        "paragraphs": [
            "蛙鸣青草泊，蝉噪垂杨浦。",
            "吾行亦偶然，及此新过雨。"
        ],
        "title": "出都来陈所乘船上有题小诗八首不知何人有感于余心者聊为和之  其一",
        "id": "efacd7ef-a4cc-4396-b5da-510a48737f1c"
    },
    {
        "author": "苏轼",
        "paragraphs": [
            "鸟乐忘罝罦，鱼乐忘钩饵。",
            "何必择所安，滔滔天下是。"
        ],
        "title": "出都来陈所乘船上有题小诗八首不知何人有感于余心者聊为和之  其二",
        "id": "6a0ac6a3-1812-4269-b569-2d13fe13bef5"
    },
    {
        "author": "苏轼",
        "paragraphs": [
            "烟火动村落，晨光尚熹微。",
            "田园处处好，渊明胡不归。"
        ],
        "title": "出都来陈所乘船上有题小诗八首不知何人有感于余心者聊为和之  其三",
        "id": "feb0852f-5534-4b89-bbbd-1465b8481674"
    },
    {
        "author": "苏轼",
        "paragraphs": [
            "我行无疾徐，轻楫信溶漾。",
            "船留村市闹，闸发寒波涨。"
        ],
        "title": "出都来陈所乘船上有题小诗八首不知何人有感于余心者聊为和之  其四",
        "id": "4bc6802c-26f2-4bbf-80b2-6514abf7d6d8"
    },
    {
        "author": "苏轼",
        "paragraphs": [
            "舟人苦炎热，宿此乔木湾。",
            "清月未及上，黑云如颓山。"
        ],
        "title": "出都来陈所乘船上有题小诗八首不知何人有感于余心者聊为和之  其五",
        "id": "baab1a21-cf39-47e1-a715-8a625263964e"
    },
    {
        "author": "苏轼",
        "paragraphs": [
            "万窍号地籁，冲风散天池。",
            "喧豗瞬息间，还挂斗与箕。"
        ],
        "title": "出都来陈所乘船上有题小诗八首不知何人有感于余心者聊为和之  其六",
        "id": "567b21ff-b98e-4599-a66c-e706ab71bda1"
    },
    {
        "author": "苏轼",
        "paragraphs": [
            "颍水非汉水，亦作蒲萄绿。",
            "恨无襄阳儿，令唱铜鞮曲。"
        ],
        "title": "出都来陈所乘船上有题小诗八首不知何人有感于余心者聊为和之  其七",
        "id": "baa81c9e-bd26-43a6-ab09-a4eb28a6f4c6"
    },
    {
        "author": "苏轼",
        "paragraphs": [
            "我诗虽云拙，心平声韵和。",
            "年来烦恼尽，古井无由波。"
        ],
        "title": "出都来陈所乘船上有题小诗八首不知何人有感于余心者聊为和之  其八",
        "id": "9fd67d83-c68c-4233-80a6-69bac88ccf35"
    },
    {
        "author": "苏轼",
        "paragraphs": [
            "忆昔子美在东屯，数间茅屋苍山根。",
            "嘲吟草木调蛮獠，欲与猿鸟争啾喧。",
            "子今憔悴众所弃，驱马独出无往还。",
            "惟有柳湖万株柳，清阴与子供朝昏。",
            "胡为讥评不少借，生意凌挫难为繁。",
            "柳虽无言不解愠，世俗乍见应怃然。",
            "娇姿共爱春濯濯，岂问空腹修蛇蟠。",
            "朝看浓翠傲炎赫，夜爱疏影摇清圆。",
            "风翻雪阵春絮乱，蠹响啄木秋声坚。",
            "四时盛衰各有态，摇落凄怆惊寒温。",
            "南山孤松积雪底，抱冻不死谁复贤。"
        ],
        "title": "次韵子由柳湖感物",
        "id": "33f565de-83c2-4a72-bca0-7ff8ffdeab29"
    },
    {
        "author": "苏轼",
        "paragraphs": [
            "大雅初微缺，流风困暴豪。",
            "张为词客赋，变作楚臣骚。",
            "展转更崩坏，纷纶阅俊髦。",
            "地偏蕃怪产，源失乱狂涛。",
            "粉黛迷真色，鱼虾易豢牢。",
            "谁知杜陵杰，名与谪仙高。",
            "扫地收千轨，争标看两艘。",
            "诗人例穷苦，天意遣奔逃。",
            "尘暗人亡鹿，溟翻帝斩鳌。",
            "艰危思李牧，述作谢王褒。",
            "失意各千里，哀鸣闻九皋。",
            "骑鲸遁沧海，捋虎得绨袍。",
            "巨笔屠龙手，微官似马曹。",
            "迂疏无事业，醉饱死游遨。",
            "简牍仪型在，儿童篆刻劳。",
            "今谁主文字，公合抱旌旄。",
            "开卷遥相忆，知音两不遭。",
            "般斤思郢质，鲲化陋鯈濠。",
            "恨我无佳句，时蒙致白醪。",
            "殷勤理黄菊，未遣没蓬蒿。"
        ],
        "title": "次韵张安道读杜诗",
        "id": "2959d198-7081-481e-8537-ff49b4d5c9a5"
    },
    {
        "author": "苏轼",
        "paragraphs": [
            "我公古仙伯，超然羡门姿。",
            "偶怀济物志，遂为世所縻。",
            "黄龙游帝郊，箫韶凤来仪。",
            "终然反溟极，岂复安笼池。",
            "出入四十年，忧患未尝辞。",
            "一言有归意，阖府谏莫移。",
            "吾君信英睿，搜士及茅茨。",
            "无人长者侧，何以安子思。",
            "归来扫一室，虚白以自怡。",
            "游于物之初，世俗安得知。",
            "我亦世味薄，因循鬓生丝。",
            "出处良细事，从公当有时。"
        ],
        "title": "送张安道赴南都留台",
        "id": "fcdc7953-f19e-4f39-a452-8c2d47dbcd33"
    },
    {
        "author": "苏轼",
        "paragraphs": [
            "微官共有田园兴，老罢方寻隠退庐。",
            "栽种成阴十年事，仓黄求买百金无。",
            "先生卜筑临清济，乔木如今似画图。",
            "邻里亦知偏爱竹，春来相与护龙雏。"
        ],
        "title": "傅尧俞济源草堂",
        "id": "46132848-2cad-4b16-b46e-c1e71d2ebbd4"
    },
    {
        "author": "苏轼",
        "paragraphs": [
            "挺然直节庇峨岷，谋道从来不计身。",
            "属纩家无十金产，过车巷哭六州民。",
            "尘埃辇寺三年别，樽俎岐阳一梦新。",
            "他日思贤见遗像，不论宿草更沾巾。"
        ],
        "title": "陆龙图诜挽词",
        "id": "547a00b8-6ae1-4579-82e7-78337aa6862a"
    },
    {
        "author": "苏轼",
        "paragraphs": [
            "柏舟高节冠乡邻，绛帐清风耸搢绅。",
            "岂似凡人但慈母，能令孝子作忠臣。",
            "当年织屦随方进，晚节称觞见伯仁。",
            "回首悲凉便陈迹，凯风吹尽棘成薪。"
        ],
        "title": "胡完夫母周夫人挽词",
        "id": "27b0e856-7156-46b4-8eeb-bb09921b863a"
    },
    {
        "author": "苏轼",
        "paragraphs": [
            "风雨萧萧夜晦迷，不须鸣叫强知时。",
            "多才久被天公怪，阙食惟应爨妇知。",
            "杜叟挽衣那及胫，颜公食粥敢言炊。",
            "诗人情味真尝遍，试问于今底处亏。"
        ],
        "title": "次韵柳子玉过陈绝粮二首  其一",
        "id": "5f3d9102-bc2b-4322-9f4d-50cb48221f3e"
    },
    {
        "author": "苏轼",
        "paragraphs": [
            "如我自观犹可厌，非君谁复肯相寻。",
            "图书跌宕悲年老，灯火青荧语夜深。",
            "早岁便怀齐物志，微官敢有济时心。",
            "南行千里成何事，一听秋涛万鼓音。"
        ],
        "title": "次韵柳子玉过陈绝粮二首  其二",
        "id": "52e0a677-e934-48a6-a3eb-f263bde8b8bb"
    },
    {
        "author": "苏轼",
        "paragraphs": [
            "谓公方壮须似雪，谓公已老光浮颊。",
            "朅来湖上饮美酒，醉後剧谈犹激烈。",
            "湖边草木新着霜，芙蓉晚菊争煌煌。",
            "插花起舞为公寿，公言百岁如风狂。",
            "赤松共游也不恶，谁能忍饥啖仙药。",
            "已将寿夭付天公，彼徒辛苦吾差乐。",
            "城上乌栖暮霭生，银缸画烛照湖明。",
            "不辞歌诗劝公饮，坐无桓伊能抚筝。"
        ],
        "tags": [
            "西湖"
        ],
        "title": "陪欧阳公燕西湖",
        "id": "9338746b-bf76-4e53-b30d-fe5933ca4a60"
    },
    {
        "author": "苏轼",
        "paragraphs": [
            "何人遗公石屏风，上有水墨希微踪。",
            "不画长林与巨植，独画峨嵋山西雪岭上万岁不老之孤松。",
            "崖崩涧绝可望不可到，孤烟落日相溟蒙。",
            "含风偃蹇得真态，刻画始信天有工。",
            "我恐毕宏韦偃死葬虢山下，骨可朽烂心难穷。",
            "神机巧思无所发，化为烟霏沦石中。",
            "古来画师非俗士，摹写物像略与诗人同。",
            "愿公作诗慰不遇，无使二子含愤泣幽宫。"
        ],
        "tags": [
            "峨眉山"
        ],
        "title": "欧阳少师令赋所蓄石屏",
        "id": "4c1ff821-6cde-48d7-ad37-0516c8276cf7"
    },
    {
        "author": "苏轼",
        "paragraphs": [
            "征帆挂西风，别泪滴清颍。",
            "留连知无益，惜此须臾景。",
            "我生三度别，此别尤酸冷。",
            "念子似先君，木讷刚且静。",
            "寡辞真吉人，介石乃机警。",
            "至今天下士，去莫如子猛。",
            "嗟我久病狂，意行无坎井。",
            "有如醉且坠，幸未伤辄醒。",
            "从今得闲暇，默坐消日永。",
            "作诗解子忧，持用日三省。"
        ],
        "title": "颍州初别子由二首  其一",
        "id": "7f8dc2b8-8249-46c8-9ad3-4c8583755ef0"
    },
    {
        "author": "苏轼",
        "paragraphs": [
            "近别不改容，远别涕沾胸。",
            "咫尺不相见，实与千里同。",
            "人生无离别，谁知恩爱重。",
            "始我来宛丘，牵衣舞儿童。",
            "便知有此恨，留我过秋风。",
            "秋风亦已过，别恨终无穷。",
            "问我何年归，我言岁在东。",
            "离合既循环，忧喜迭相攻。",
            "语此长太息，我生如飞蓬。",
            "多忧发早白，不见六一翁。"
        ],
        "title": "颍州初别子由二首  其二",
        "id": "a30187cb-7744-47db-bd5d-cb07ff7a0465"
    },
    {
        "author": "苏轼",
        "paragraphs": [
            "长淮久无风，放意弄清快。",
            "今朝雪浪满，始觉平野隘。",
            "两山控吾前，吞吐久不嘬。",
            "孤舟系桑本，终夜舞澎湃。",
            "舟人更传呼，弱缆恃菅蒯。",
            "平生傲忧患，久矣恬百怪。",
            "鬼神欺吾穷，戏我聊一噫。",
            "瓶中尚有酒，信命谁能戒。"
        ],
        "title": "十月二日将至涡口五里所遇风留宿",
        "id": "22cfb929-5bf1-4639-9949-ff847415e95b"
    },
    {
        "author": "苏轼",
        "paragraphs": [
            "我行日夜向江海，枫叶芦花秋兴长。",
            "长淮忽迷天远近，青山久与船低昂。",
            "寿州已见白石塔，短棹未转黄茅冈。",
            "波平风软望不到，故人久立烟苍茫。"
        ],
        "tags": [
            "抒情",
            "惆怅",
            "写景",
            "感慨"
        ],
        "title": "出颍口初见淮山是日至寿州",
        "id": "1bd05b5f-fdea-4deb-8feb-e674c96a1c37"
    },
    {
        "author": "苏轼",
        "paragraphs": [
            "山鸦噪处古灵湫，乱沫浮涎绕客舟。",
            "未暇燃犀照奇鬼，欲将烧燕出潜虬。",
            "使君惜别催歌管，村巷惊呼聚玃猴。",
            "此地他年颂遗爱，观鱼并记老庄周。"
        ],
        "title": "寿州李定少卿出饯城东龙潭上",
        "id": "2c7ff7c5-dad4-41c7-83a6-470a08e900b9"
    },
    {
        "author": "苏轼",
        "paragraphs": [
            "川锁支祁水尚浑，地理汪罔骨应存。",
            "樵苏已入黄能庙，乌鹊犹朝禹会村。"
        ],
        "title": "濠州七绝 涂山",
        "id": "093ea919-f598-4785-962d-5f29e4d99413"
    },
    {
        "author": "苏轼",
        "paragraphs": [
            "跨历商周看盛衰，欲将齿发鬬蛇龟。",
            "空餐云母连山尽，不见蟠桃着子时。"
        ],
        "title": "濠州七绝 彭祖庙",
        "id": "52a5fef5-017d-47d3-b503-c74a84fe9756"
    },
    {
        "author": "苏轼",
        "paragraphs": [
            "常怪刘伶死便埋，岂伊忘死未忘骸。",
            "乌鸢夺得与蝼蚁，谁信先生无此怀。"
        ],
        "title": "濠州七绝 逍遥台",
        "id": "48a7920f-5d07-4e2d-b742-30f6bd4a9ad7"
    },
    {
        "author": "苏轼",
        "paragraphs": [
            "欲将同异较锱铢，肝胆犹能楚越如。",
            "若信万殊归一理，子今知我我知鱼。"
        ],
        "title": "濠州七绝 观鱼台",
        "id": "e40ffdb7-e09d-4ee5-b872-86227cfa14a0"
    },
    {
        "author": "苏轼",
        "paragraphs": [
            "帐下佳人拭泪痕，门前壮士气如云。",
            "仓黄不负君王意，只有虞姬与郑君。"
        ],
        "title": "濠州七绝 虞姬墓",
        "id": "05018148-5f6f-4802-bd5f-e59e0beb809a"
    },
    {
        "author": "苏轼",
        "paragraphs": [
            "颓垣破础没柴荆，故老犹言短李亭。",
            "敢请使君重起废，落霞孤鹜换新铭。"
        ],
        "title": "濠州七绝 四望亭",
        "id": "859577d9-faa4-4fc1-9e40-72576ca97506"
    },
    {
        "author": "苏轼",
        "paragraphs": [
            "人言洞府是鳌宫，升降随波与海通。",
            "共坐船中那得见，干坤浮水水浮空。"
        ],
        "title": "濠州七绝 浮山洞",
        "id": "6241da93-59c2-45bc-8705-5fe2b3527345"
    },
    {
        "author": "苏轼",
        "paragraphs": [
            "我昔南行舟系汴，逆风三日沙吹面。",
            "舟人共劝祷灵塔，香火未收旗脚转。",
            "回头顷刻失长桥，却到龟山未朝饭。",
            "至人无心何厚薄，我自怀私欣所便。",
            "耕田欲雨刈欲晴，去得顺风来者怨。",
            "若使人人祷辄遂，造物应须日千变。",
            "今我身世两悠悠，去无所逐来无恋。",
            "得行固愿留不恶，每到有求神亦倦。",
            "退之旧云三百尺，澄观所营今已换。",
            "不嫌俗士污丹梯，一看云山绕淮甸。"
        ],
        "tags": [
            "抒情",
            "写景"
        ],
        "title": "泗州僧伽塔",
        "id": "5180098f-ee51-4026-a534-b9519430e97c"
    },
    {
        "author": "苏轼",
        "paragraphs": [
            "我生飘荡去何求，再过龟山岁五周。",
            "身行万里半天下，僧卧一庵初白头。",
            "地隔中原劳北望，潮连沧海欲东游。",
            "元嘉旧事无人记，故垒摧颓今在不。"
        ],
        "title": "龟山",
        "id": "2e762f54-085e-4adb-8bdb-2aa7ef4706e6"
    },
    {
        "author": "苏轼",
        "paragraphs": [
            "风浪忽如此，吾行欲安归。",
            "挂帆却西迈，此计未为非。",
            "洪泽三十里，安流去如飞。",
            "居民见我还，劳问亦依依。",
            "携酒就船卖，此意厚莫违。",
            "醒来夜已半，岸木声向微。",
            "明日淮阴市，白鱼能许肥。",
            "我行无南北，适意乃所祈。",
            "何劳舞澎湃，终夜摇窗扉。",
            "妻孥莫忧色，更典箧中衣。"
        ],
        "title": "发洪泽中途遇大风复还",
        "id": "786249b6-151d-4692-9f43-d17ddb60898b"
    },
    {
        "author": "苏轼",
        "paragraphs": [
            "风高月暗云水黄，淮阴夜发朝山阳。",
            "山阳晓雾如细雨，炯炯初日寒无光。",
            "云收雾卷已亭午，有风北来寒欲僵。",
            "忽惊飞雹穿户牖，迅驶不复容遮防。",
            "市人颠沛百贾乱，疾雷一声如颓墙。",
            "使君来呼晚置酒，坐定已复日照廊。",
            "怳疑所见皆梦寐，百种变怪旋消亡。",
            "共言蛟龙厌旧穴，鱼鳖随徙空陂塘。",
            "愚儒无知守章句，论说黑白推何祥。",
            "惟有主人言可用，天寒欲雪饮此觞。"
        ],
        "title": "十月十六日记所见",
        "id": "c1e95022-7dd3-475e-958d-46b9d3602da9"
    },
    {
        "author": "苏轼",
        "paragraphs": [
            "去年送刘郎，醉语已惊众。",
            "如今各飘泊，笔砚谁能弄。",
            "我命不在天，羿彀未必中。",
            "作诗聊遣意，老大慵讥讽。",
            "夫子少年时，雄辩轻子贡。",
            "尔来再伤弓，戢翼念前痛。",
            "广陵三日饮，相对怳如梦。",
            "况逢贤主人，白酒泼春瓮。",
            "竹西已挥手，湾口犹屡送。",
            "羡子去安闲，吾邦正喧哄。"
        ],
        "title": "广陵会三同舍各以其字为韵仍邀同赋 刘贡父",
        "id": "d9e838af-628d-43ab-bf58-f1069c150f6a"
    },
    {
        "author": "苏轼",
        "paragraphs": [
            "三年客京辇，憔悴难具论。",
            "挥汗红尘中，但随马蹄翻。",
            "人情贵往返，不报生祸根。",
            "坐令平生友，终岁不及门。",
            "南来实清旷，但恨无与言。",
            "不谓广陵城，得逢刘与孙。",
            "异趣不两立，譬如王孙猿。",
            "吾侪久相聚，恐见疑排拫。",
            "我褊类中散，子通真巨源。",
            "绝交固未敢，且复东南奔。"
        ],
        "title": "广陵会三同舍各以其字为韵仍邀同赋 孙巨源",
        "id": "61684d92-24cb-4403-b809-3cfb3c853dff"
    },
    {
        "author": "苏轼",
        "paragraphs": [
            "江陵昔相遇，幕府称上宾。",
            "再见明光宫，峨冠挹搢绅。",
            "如今三见子，坎坷为逐臣。",
            "朝游云霄间，欲分丞相茵。",
            "暮落江湖上，遂与屈子邻。",
            "了不见愠喜，子岂真可人。",
            "邂逅成一欢，醉语出天真。",
            "士方在田里，自比渭与莘。",
            "出试乃大谬，刍狗难重陈。",
            "岁晚多霜露，归耕当及辰。"
        ],
        "title": "广陵会三同舍各以其字为韵仍邀同赋 刘莘老",
        "id": "2b7f45d4-cf89-4dc3-97a3-d7fd2ff46024"
    },
    {
        "author": "苏轼",
        "paragraphs": [
            "我家江水初发源，宦游直送江入海。",
            "闻道潮头一丈高，天寒尚有沙痕在。",
            "中泠南畔石盘陀，古来出没随涛波。",
            "试登绝顶望乡国，江南江北青山多。",
            "羁愁畏晚寻归楫，山僧苦留看落日。",
            "微风万顷靴文细，断霞半空鱼尾赤。",
            "是时江月初生魄，二更月落天深黑。",
            "江心似有炬火明，飞焰照山栖乌惊。",
            "怅然归卧心莫识，非鬼非人竟何物。",
            "江山如此不归山，江神见怪惊我顽。",
            "我谢江神岂得已，有田不归如江水。"
        ],
        "title": "游金山寺",
        "id": "4830026b-31cf-4069-ac04-1a9b1b671202"
    },
    {
        "author": "苏轼",
        "paragraphs": [
            "金山楼观何耽耽，撞钟击鼓闻淮南。",
            "焦山何有有修竹，采薪汲水僧两三。",
            "云霾浪打人迹绝，时有沙户祈春蚕。",
            "我来金山更留宿，而此不到心怀惭。",
            "同游兴尽决独往，赋命穷薄轻江潭。",
            "清晨无风浪自涌，中流歌啸倚半酣。",
            "老僧下山惊客至，迎笑喜作巴人谈。",
            "自言久客忘乡井，只有弥勒为同龛。",
            "困眠得就纸帐暖，饱食未厌山蔬甘。",
            "山林饥饿古亦有，无田不退宁非贪。",
            "展禽虽未三见黜，叔夜自知七不堪。",
            "行当投劾谢簪组，为我佳处留茅庵。"
        ],
        "tags": [
            "抒情",
            "山水",
            "感慨"
        ],
        "title": "自金山放船至焦山",
        "id": "ab221879-051f-4890-bc1e-44a965c73ba7"
    },
    {
        "author": "苏轼",
        "paragraphs": [
            "江山岂不好，独游情易阑。",
            "但有相携人，何必素所欢。",
            "我欲访甘露，当途无闲官。",
            "二子旧不识，欣然肯联鞍。",
            "古郡山为城，层梯转朱栏。",
            "楼台断崖上，地窄天水宽。",
            "一览吞数州，山长江漫漫。",
            "却望大明寺，惟见烟中竿。",
            "狠石卧庭下，穹窿如伏羱。",
            "缅怀卧龙公，挟策事琱钻。",
            "一谈收猘子，再说走老瞒。",
            "名高有余想，事往无留观。",
            "萧公古铁镬，相对空团团。",
            "陂陀受百斛，积雨生微澜。",
            "泗水逸周鼎，渭城辞汉盘。",
            "山川失故态，怪此能独完。",
            "僧繇六化人，霓衣挂冰纨。",
            "隠见十二叠，观者疑夸谩。",
            "破板陆生画，青猊戏盘跚。",
            "上有二天人，挥手如翔鸾。",
            "笔墨虽欲尽，典型垂不刊。",
            "赫赫赞皇公，英姿凛以寒。",
            "古柏手亲种，挺然谁敢干。",
            "枝撑云峰裂，根入石窟蟠。",
            "薙草得断碑，斩崖出金棺。",
            "瘗藏岂不牢，见伏理可叹。",
            "四雄皆龙虎，遗迹俨未刓。",
            "方其盛壮时，争夺肯少安。",
            "废兴属造物，迁逝谁控抟。",
            "况彼妄庸子，而欲事所难。",
            "古今共一轨，後世徒辛酸。",
            "聊兴广武叹，不待雍门弹。"
        ],
        "tags": [
            "长江"
        ],
        "title": "甘露寺",
        "id": "0a4a7670-6e02-4d17-a132-807373d7a86c"
    },
    {
        "author": "苏轼",
        "paragraphs": [
            "眼看时事力难胜，贪恋君恩退未能。",
            "迟钝终须投劾去，使君何日换聋丞。"
        ],
        "title": "初到杭州寄子由二绝  其一",
        "id": "9f7ffeaf-66a1-49f3-b730-9d5cfed5ad89"
    },
    {
        "author": "苏轼",
        "paragraphs": [
            "圣明宽大许全身，衰病摧颓自畏人。",
            "莫上冈头苦相望，吾方祭灶请比邻。"
        ],
        "title": "初到杭州寄子由二绝  其二",
        "id": "62374e37-3c97-4c39-bad6-3d5fe4ac4733"
    },
    {
        "author": "苏轼",
        "paragraphs": [
            "细声蚯蚓发银瓶，拥褐横眠天未明。",
            "衰鬓镊残敧雪领，壮心降尽倒风旌。",
            "自称丹灶锱铢火，倦听山城长短更。",
            "闻道床头惟竹几，夫人应不解卿卿。"
        ],
        "title": "次韵柳子玉二首 地炉",
        "id": "7ce51a8c-1560-4745-90c9-f14efdc7a4a1"
    },
    {
        "author": "苏轼",
        "paragraphs": [
            "乱文龟殻细相连，惯卧青绫恐未便。",
            "洁似僧巾白㲲布，暖于蛮帐紫茸毡。",
            "锦衾速卷持还客，破屋那愁仰见天。",
            "但恐娇儿还恶睡，夜深踏裂不成眠。"
        ],
        "title": "次韵柳子玉二首 纸帐",
        "id": "2b4f4be7-a401-4edd-b329-12d5dd2d8664"
    },
    {
        "author": "苏轼",
        "paragraphs": [
            "天欲雪，云满湖，楼台明灭山有无。",
            "水清石出鱼可数，林深无人鸟相呼。",
            "腊日不归对妻孥，名寻道人实自娱。",
            "道人之居在何许，宝云山前路盘纡。",
            "孤山孤绝谁肯庐，道人有道山不孤。",
            "纸窗竹屋深自暖，拥褐坐睡依团蒲。",
            "天寒路远愁仆夫，整驾催归及未晡。",
            "出山回望云木合，但见野鹘盘浮图。",
            "兹游淡薄欢有余，到家恍如梦蘧蘧。",
            "作诗火急追亡逋，清景一失後难摹。"
        ],
        "title": "腊日游孤山访惠勤惠思二僧",
        "id": "b54d9c6f-83ac-4538-bd1a-df6842b686fb"
    },
    {
        "author": "苏轼",
        "paragraphs": [
            "兽在薮，鱼在湖，一入池槛归期无。",
            "误随弓旌落尘土，坐使鞭棰环呻呼。",
            "追胥连保罪及孥，百日愁叹一日娱。",
            "白云旧有终老约，朱绶岂合山人纡。",
            "人生何者非蘧庐，故山鹤怨秋猿孤。",
            "何时自驾鹿车去，扫除白发烦菖蒲。",
            "麻鞋短後随猎夫，射弋狐兔供朝晡。",
            "陶潜自作五柳传，潘阆画入三峰图。",
            "吾年凛凛今几余，知非不去惭卫蘧。",
            "岁荒无术归亡逋，鹄则易画虎难摹。"
        ],
        "title": "李杞寺丞见和前篇复用元韵答之",
        "id": "1f63f196-a80e-4321-8160-50fd827dfd19"
    },
    {
        "author": "苏轼",
        "paragraphs": [
            "东望海，西望湖，山平水远细欲无。",
            "野人疏狂逐渔钓，刺史宽大容歌呼。",
            "君恩饱暖及尔孥，才者不闲拙者娱。",
            "穿巌度岭脚力健，未厌山水相萦纡。",
            "三百六十古精庐，出游无伴篮舆孤。",
            "作诗虽未造藩阈，破闷岂不贤摴蒱。",
            "君才敏赡兼百夫，朝作千篇日未晡。",
            "朅来湖上得佳句，从此不看营丘图。",
            "知君箧椟富有余，莫惜锦绣偿菅蘧。",
            "穷多鬬险谁先逋，赌取名画不用摹。"
        ],
        "title": "再和",
        "id": "adb8650a-63b6-475b-92b5-631f96b400aa"
    },
    {
        "author": "苏轼",
        "paragraphs": [
            "君不见，钱塘湖，钱王壮观今已无。",
            "屋堆黄金斗量珠，运尽不劳折简呼。",
            "四方宦游散其孥，宫阙留与闲人娱。",
            "盛衰哀乐两须臾，何用多忧心鬰纡。",
            "溪山处处皆可庐，最爱灵隠飞来孤。",
            "乔松百尺苍髯须，扰扰下笑柳与蒲。",
            "高堂会食罗千夫，撞钟击鼓喧朝晡。",
            "凝香方丈眠氍毹，绝胜絮被缝海图。",
            "清风徐来惊睡余，遂超羲皇傲几蘧。",
            "归时栖鸦正毕逋，孤烟落日不可摹。"
        ],
        "tags": [
            "西湖"
        ],
        "title": "游灵隠寺得来诗复用前韵",
        "id": "2599abb3-6bc3-4d75-9392-ea8ff7239a79"
    },
    {
        "author": "苏轼",
        "paragraphs": [
            "宛丘先生长如丘，宛丘学舍小如舟。",
            "常时低头诵经史，忽然欠伸屋打头。",
            "斜风吹帷雨注面，先生不愧旁人羞。",
            "任从饱死笑方朔，肯为雨立求秦优。",
            "眼前勃蹊何足道，处置六凿须天游。",
            "读书万卷不读律，致君尧舜知无术。",
            "劝农冠盖闹如云，送老虀盐甘似蜜。",
            "门前万事不挂眼，头虽长低气不屈。",
            "余杭别驾无功劳，画堂五丈容旗旄。",
            "重楼跨空雨声远，屋多人少风骚骚。",
            "平生所惭今不耻，坐对疲氓更鞭棰。",
            "道逢阳虎呼与言，心知其非口诺唯。",
            "居高志下真何益，气节消缩今无几。",
            "文章小技安足程，先生别驾旧齐名。",
            "如今衰老俱无用，付与时人分重轻。"
        ],
        "title": "戏子由",
        "id": "7942d91b-496b-4af9-8b52-6e4162fb6bef"
    },
    {
        "author": "苏轼",
        "paragraphs": [
            "青山偃蹇如高人，常时不肯入官府。",
            "高人自与山有素，不待招邀满庭户。",
            "卧龙蟠屈半东州，万室鳞鳞枕其股。",
            "背之不见与无同，狐裘反衣无乃鲁。",
            "张君眼力觑天奥，能遣荆棘化堂宇。",
            "持颐宴坐不出门，收揽奇秀得十五。",
            "才多事少厌闲寂，卧看云烟变风雨。",
            "笋如玉筯椹如簪，强饮且为山作主。",
            "不忧儿辈知此乐，但恐造物怪多取。",
            "春浓睡足午窗明，想见新茶如泼乳。"
        ],
        "title": "越州张中舍寿乐堂",
        "id": "ccfb1b96-ec12-4728-9889-63cadcd9b2c1"
    },
    {
        "author": "苏轼",
        "paragraphs": [
            "京口年来耆旧衰，高人沦丧路人悲。",
            "空闻韦叟一经在，不见恬侯万石时。",
            "贫病只知为善乐，逍遥却恨弃官迟。",
            "七年一别真如梦，犹记萧然瘦鹤姿。"
        ],
        "title": "姚屯田挽词",
        "id": "57d575fe-3223-4a37-bf70-3861e5fcb393"
    },
    {
        "author": "苏轼",
        "paragraphs": [
            "懒者常似静，静岂懒者徒。",
            "拙则近于直，而直岂拙欤。",
            "夫子静且直，雍容时卷舒。",
            "嗟我复何为，相得欢有余。",
            "我本不违世，而世与我殊。",
            "拙于林间鸠，懒于冰底鱼。",
            "人皆笑其狂，子独怜其愚。",
            "直者有时信，静者不终居。",
            "而我懒拙病，不受砭药除。",
            "临行怪酒薄，已与别泪俱。",
            "後会岂无时，遂恐出处疏。",
            "惟应故山梦，随子到吾庐。"
        ],
        "title": "送岑着作",
        "id": "93ba3e87-9233-4b70-abb3-6fdab20bd085"
    },
    {
        "author": "苏轼",
        "paragraphs": [
            "霏霏雨露作清妍，烁烁明灯照欲然。",
            "明日春阴花未老，故应未忍着酥煎。"
        ],
        "title": "雨中明庆赏牡丹",
        "id": "4aed0f3c-2b97-4fbb-b085-57d4f7905eb3"
    },
    {
        "author": "苏轼",
        "paragraphs": [
            "人老簪花不自羞，花应羞上老人头。",
            "醉归扶路人应笑，十里珠帘半上钩。"
        ],
        "tags": [
            "乐观",
            "抒情",
            "叙事",
            "赏花"
        ],
        "title": "吉祥寺赏牡丹",
        "id": "c137f485-1331-458d-aad4-2efbd8dc3251"
    },
    {
        "author": "苏轼",
        "paragraphs": [
            "过眼荣枯电与风，久长那得似花红。",
            "上人宴坐观空阁，观色观空色即空。"
        ],
        "title": "吉祥寺僧求阁名",
        "id": "480e4335-8197-4cf2-b320-b235ec36f38b"
    },
    {
        "author": "苏轼",
        "paragraphs": [
            "敢向清时怨不容，直嗟吾道与君东。",
            "坐谈足使淮南惧，归去方知冀北空。",
            "独鹤不须惊夜旦，羣乌未可辨雌雄。",
            "庐山自古不到处，得与幽人子细穷。"
        ],
        "tags": [
            "庐山"
        ],
        "title": "和刘道原见寄",
        "id": "76960472-5e10-469b-92e3-630ad6d46f9e"
    },
    {
        "author": "苏轼",
        "paragraphs": [
            "仲尼忧世接舆狂，臧谷虽殊竟两亡。",
            "吴客漫陈豪士赋，桓侯初笑越人方。",
            "名高不朽终安用，日饮无何计亦良。",
            "独掩陈编吊兴废，窗前山雨夜浪浪。"
        ],
        "title": "和刘道原咏史",
        "id": "d9170480-db30-4f68-9d76-9e8aae964488"
    },
    {
        "author": "苏轼",
        "paragraphs": [
            "仁义大捷径，诗书一旅亭。",
            "相夸绶若若，犹诵麦青青。",
            "腐鼠何劳吓，高鸿本自冥。",
            "颠狂不用唤，酒尽渐须醒。"
        ],
        "title": "和刘道原寄张师民",
        "id": "f584aec9-fe4d-4c59-abe1-e888e88d4ed9"
    },
    {
        "author": "苏轼",
        "paragraphs": [
            "羡君超然鸾鹤姿，江湖欲下还飞去。",
            "空使吴儿怨不留，青山漫漫七闽路。",
            "门前江水去掀天，寺後清池碧玉环。",
            "君如大江日千里，我如此水千山底。"
        ],
        "title": "送张职方吉甫赴闽漕六和寺中作",
        "id": "cc43b330-6fcc-4484-a465-03f9d2f22a24"
    },
    {
        "author": "苏轼",
        "paragraphs": [
            "太昊祠东铁墓西，一樽曾与子同携。",
            "回瞻郡阁遥飞槛，北望樯竿半隠堤。",
            "饭豆羹藜思两鹄，饮河噀水頼长霓。",
            "如今胜事无人共，花下壶卢鸟劝提。"
        ],
        "title": "和子由柳湖久涸忽有水开元寺山茶旧无花今岁盛开二首  其一",
        "id": "3a796ad1-8c78-44e1-b6f3-29548c06bd8d"
    },
    {
        "author": "苏轼",
        "paragraphs": [
            "长明灯下石栏干，长共松杉守岁寒。",
            "叶厚有棱犀甲健，花深少态鹤头丹。",
            "久陪方丈曼陀雨，羞对先生苜蓿盘。",
            "雪里盛开知有意，明年开後更谁看。"
        ],
        "title": "和子由柳湖久涸忽有水开元寺山茶旧无花今岁盛开二首  其二",
        "id": "58ccfcda-486d-4b78-a8d3-d38cea676dea"
    },
    {
        "author": "苏轼",
        "paragraphs": [
            "蚕欲老，麦半黄，前山後山雨浪浪。",
            "农夫辍耒女废筐，白衣仙人在高堂。"
        ],
        "title": "雨中游天竺灵感观音院",
        "id": "ef209f13-c2f7-4c55-a496-57b273e0af7f"
    },
    {
        "author": "苏轼",
        "paragraphs": [
            "夏潦涨湖深更幽，西风落木芙蓉秋。",
            "飞雪闇天云拂地，新蒲出水柳映洲。",
            "湖上四时看不足，惟有人生飘若浮。",
            "解颜一笑岂易得，主人有酒君应留。",
            "君不见钱塘游宦客，朝推囚，暮决狱，不因人唤何时休。"
        ],
        "tags": [
            "西湖"
        ],
        "title": "和蔡准郎中见邀游西湖三首  其一",
        "id": "cd743a22-1674-4698-a9ec-4a77222ff734"
    },
    {
        "author": "苏轼",
        "paragraphs": [
            "城市不识江湖幽，如与蟪蛄语春秋。",
            "试令江湖处城市，却似麋鹿游汀洲。",
            "高人无心无不可，得坎且止乘流浮。",
            "公卿故旧留不得，遇所得意终年留。",
            "君不见抛官彭泽令，琴无弦，巾有酒，醉欲眠时遣客休。"
        ],
        "tags": [
            "西湖"
        ],
        "title": "和蔡准郎中见邀游西湖三首  其二",
        "id": "cf6321d6-3f41-4351-8eee-5e863de5b5bb"
    },
    {
        "author": "苏轼",
        "paragraphs": [
            "田间决水鸣幽幽，插秧未遍麦已秋。",
            "相携烧笋苦竹寺，却下踏藕荷花洲。",
            "船头斫鲜细缕缕，船尾炊玉香浮浮。",
            "临风饱食得甘寝，肯使细故胸中留。",
            "君不见壮士憔悴时，饥谋食，渴谋饮，功名有时无罢休。"
        ],
        "tags": [
            "西湖"
        ],
        "title": "和蔡准郎中见邀游西湖三首  其三",
        "id": "476f2dff-270a-4941-83c7-8b1e21362ae6"
    },
    {
        "author": "苏轼",
        "paragraphs": [
            "黑云翻墨未遮山，白雨跳珠乱入船。",
            "卷地风来忽吹散，望湖楼下水如天。"
        ],
        "title": "六月二十七日望湖楼醉书五绝  其一",
        "id": "9c905415-55a1-4f72-b9e4-20e76351de4b"
    },
    {
        "author": "苏轼",
        "paragraphs": [
            "放生鱼鳖逐人来，无主荷花到处开。",
            "水枕能令山俯仰，风船解与月徘徊。"
        ],
        "title": "六月二十七日望湖楼醉书五绝  其二",
        "id": "062adf8f-7dc0-438a-aa48-65f42ac9fdc8"
    },
    {
        "author": "苏轼",
        "paragraphs": [
            "乌菱白芡不论钱，乱系青菰裹绿盘。",
            "忽忆尝新会灵观，滞留江海得加餐。"
        ],
        "title": "六月二十七日望湖楼醉书五绝  其三",
        "id": "f3e66d21-ae00-4423-be0d-3d3751268f05"
    },
    {
        "author": "苏轼",
        "paragraphs": [
            "献花游女木兰桡，细雨斜风湿翠翘。",
            "无限芳洲生杜若，吴儿不识楚辞招。"
        ],
        "title": "六月二十七日望湖楼醉书五绝  其四",
        "id": "75a81a42-cdf9-4e16-8783-1b754ca7550c"
    },
    {
        "author": "苏轼",
        "paragraphs": [
            "未成小隠聊中隠，可得长闲胜暂闲。",
            "我本无家更安往，故乡无此好湖山。"
        ],
        "title": "六月二十七日望湖楼醉书五绝  其五",
        "id": "b2dfb178-d5c9-4af7-9c5f-5f0a52eec3f4"
    },
    {
        "author": "苏轼",
        "paragraphs": [
            "凉飙呼不来，流汗方被体。",
            "稀星乍明灭，暗水光弥弥。",
            "香风过莲芡，惊枕裂鲂鲤。",
            "欠伸宿酒余，起坐濯清泚。",
            "火云势方壮，未受月露洗。",
            "身微欲安适，坐待东方启。"
        ],
        "title": "七月一日出城舟中苦热",
        "id": "4dc4056c-67cb-4acd-bb50-f73f65f94f4a"
    },
    {
        "author": "苏轼",
        "paragraphs": [
            "徙倚秋原上，凄凉晚照中。",
            "水流天不尽，人远思何穷。",
            "问谍知秦过，看山识禹功。",
            "稻凉初吠蛤，柳老半书虫。",
            "荷背风翻白，莲腮雨退红。",
            "追游慰迟暮，觅句效儿童。",
            "北望苕溪转，遥怜震泽通。",
            "烹鱼得尺素，好在紫髯翁。"
        ],
        "title": "宿余杭法喜寺後绿野堂望吴兴诸山怀孙莘老学士",
        "id": "e5c32b5b-cba8-4014-8171-450009e1532b"
    },
    {
        "author": "苏轼",
        "paragraphs": [
            "鸡鸣发余杭，到寺已亭午。",
            "参禅固未暇，饱食良先务。",
            "平生睡不足，急扫清风宇。",
            "闭门羣动息，香篆起烟缕。",
            "觉来烹石泉，紫笋发轻乳。",
            "晚凉沐浴罢，衰发稀可数。",
            "浩歌出门去，暮色入村坞。",
            "微月半隠山，圆荷争泻露。",
            "相携石桥上，夜与故人语。",
            "明朝入山房，石镜炯当路。",
            "昔照熊虎姿，今为猿鸟顾。",
            "废兴何足吊，万古一仰俯。"
        ],
        "title": "宿临安浄土寺",
        "id": "2061b808-272a-4d50-8b08-5a3eac0d44f2"
    },
    {
        "author": "苏轼",
        "paragraphs": [
            "落日岸葛巾，晚风吹羽扇。",
            "松间野步稳，竹外飞桥转。",
            "神功凿横岭，巌石得巨片。",
            "直渡千人沟，下有微流泫。",
            "冈峦蔚回合，金碧烂明绚。",
            "缅怀异姓王，负担此乡县。",
            "长逢胯下辱，屡乞桑间饭。",
            "谁谓山石顽，识此希世彦。",
            "凛然英气逼，屹起犹耸战。",
            "他年万骑归，父老恣欢宴。",
            "锦绣被原野，金珠散贫贱。",
            "窦融既入朝，吴芮空记面。",
            "荣华坐销歇，阅世如邮传。",
            "惟有长明灯，依然照深殿。"
        ],
        "title": "自浄土寺步至功臣寺",
        "id": "cbaaf4b7-4c9f-4328-9974-073d7b226e56"
    },
    {
        "author": "苏轼",
        "paragraphs": [
            "众峰来自天目山，势若骏马奔平川。",
            "中途勒破千里足，金鞭玉𩍐相回旋。",
            "人言山住水亦住，下有万古蛟龙渊。",
            "道人天眼识王气，结茅宴坐荒山巅。",
            "精诚贯山石为裂，天女下试颜如莲。",
            "寒窗暖足来朴渥，夜钵呪水降蜿蜒。",
            "雪眉老人朝叩门，愿为弟子长参禅。",
            "尔来废兴三百载，奔走吴会输金钱。",
            "飞楼涌殿压山破，朝钟暮鼓惊龙眠。",
            "晴空仰见浮海蜃，落日下数投林鸢。",
            "有生共处覆载内，扰扰膏火同烹煎。",
            "近来愈觉世路隘，每到宽处差安便。",
            "嗟余老矣百事废，却寻旧学心茫然。",
            "问龙乞水归洗眼，欲看细字销残年。"
        ],
        "title": "游径山",
        "id": "c5e03a17-c13b-48dc-90cb-af36320468fa"
    },
    {
        "author": "苏轼",
        "paragraphs": [
            "多君贵公子，爱山如爱色。",
            "心随叶舟去，梦绕千山碧。",
            "新诗到中路，令我喜折屐。",
            "古来轩冕徒，操舍两悲栗。",
            "数朝辞簪笏，两脚得暂赤。",
            "归来不入府，却走湖上宅。",
            "宠辱吾久忘，宁畏官长诘。",
            "飘然便归去，谁在子思侧。",
            "君能从我游，出郭及未黑。"
        ],
        "title": "自径山回得吕察推诗用其韵招之宿湖上",
        "id": "23f011ba-73b8-4f85-a78d-3a26fedffa23"
    },
    {
        "author": "苏轼",
        "paragraphs": [
            "新月如佳人，出海初弄色。",
            "娟娟到湖上，潋潋摇空碧。",
            "夜凉人未寝，山静闻响屐。",
            "骚人故多感，悲秋更憀栗。",
            "君胡不相就，朱墨纷黝赤。",
            "我行得所嗜，十日忘家宅。",
            "但恨无友生，诗病莫诃诘。",
            "君来试吟咏，定作鹤头侧。",
            "改罢心愈疑，满纸蛟蛇黑。"
        ],
        "title": "宿望湖楼再和",
        "id": "ea8fcd2c-27e8-4d6f-a370-cf1b56eb6442"
    },
    {
        "author": "苏轼",
        "paragraphs": [
            "新月生魄迹未安，纔破五六渐盘桓。",
            "今夜吐艳如半璧，游人得向三更看。"
        ],
        "tags": [
            "西湖"
        ],
        "title": "夜泛西湖五绝  其一",
        "id": "b7daee12-8427-4003-8e61-0eca739a141e"
    },
    {
        "author": "苏轼",
        "paragraphs": [
            "三更向阑月渐垂，欲落未落景特奇。",
            "明朝人事谁料得，看到苍龙西没时。"
        ],
        "tags": [
            "西湖"
        ],
        "title": "夜泛西湖五绝  其二",
        "id": "7c3967f3-b5d4-4bcc-802b-868469f62d93"
    },
    {
        "author": "苏轼",
        "paragraphs": [
            "苍龙已没牛斗横，东方芒角升长庚。",
            "渔人收筒及未晓，船过惟有菰蒲声。"
        ],
        "tags": [
            "西湖"
        ],
        "title": "夜泛西湖五绝  其三",
        "id": "990d7527-fa68-4baa-b093-cb086ecd3c90"
    },
    {
        "author": "苏轼",
        "paragraphs": [
            "菰蒲无边水茫茫，荷花夜开风露香。",
            "渐见灯明出远寺，更待月黑看湖光。"
        ],
        "tags": [
            "西湖"
        ],
        "title": "夜泛西湖五绝  其四",
        "id": "4059804f-1e11-44bb-918d-c843fc7683d9"
    },
    {
        "author": "苏轼",
        "paragraphs": [
            "湖光非鬼亦非仙，风恬浪静光满川。",
            "须臾两两入寺去，就视不见空茫然。"
        ],
        "tags": [
            "西湖"
        ],
        "title": "夜泛西湖五绝  其五",
        "id": "c3abcc87-3195-4ef6-a8a6-32a6ef0da191"
    },
    {
        "author": "苏轼",
        "paragraphs": [
            "兹山定空中，乳水满其腹。",
            "遇隙则发见，臭味实一族。",
            "浅深各有值，方圆随所蓄。",
            "或为云汹涌，或作线断续。",
            "或鸣空洞中，杂佩间琴筑。",
            "或流苍石缝，宛转龙鸾蹙。",
            "瓶罂走千里，真伪半相渎。",
            "贵人高宴罢，醉眼乱红绿。",
            "赤泥开方印，紫餠截圆玉。",
            "倾瓯共叹赏，窃语笑僮仆。",
            "岂如泉上僧，盥洒自挹掬。",
            "故人怜我病，蒻笼寄新馥。",
            "欠伸北窗下，昼睡美方熟。",
            "精品厌凡泉，愿子致一斛。"
        ],
        "title": "求焦千之惠山泉诗",
        "id": "b85f0417-792b-4012-b880-5e6772e4fd87"
    },
    {
        "author": "苏轼",
        "paragraphs": [
            "闲里有深趣，常忧儿辈知。",
            "已成归蜀计，谁借买山赀。",
            "世事久已谢，故人犹见思。",
            "平生不饮酒，对子敢论诗。"
        ],
        "title": "答任师中次韵",
        "id": "3c0427e2-7b36-4b73-a848-0e5b7c310c4c"
    },
    {
        "author": "苏轼",
        "paragraphs": [
            "湖上棠阴手自栽，问公更得几回来。",
            "水仙亦恐公归去，故遣双莲一夜开。"
        ],
        "title": "沈谏议召游湖不赴明日得双莲于北山下作一绝持献沈既见和又别作一首因用其韵  其一",
        "id": "19cdefee-fbea-486b-9ea9-c4a572d766af"
    },
    {
        "author": "苏轼",
        "paragraphs": [
            "诏书行捧缕金笺，乐府应歌相府莲。",
            "莫忘今年花发处，西湖西畔北山前。"
        ],
        "tags": [
            "西湖"
        ],
        "title": "沈谏议召游湖不赴明日得双莲于北山下作一绝持献沈既见和又别作一首因用其韵  其二",
        "id": "1e30e803-daf6-48fb-b278-4d82ab7dadd8"
    },
    {
        "author": "苏轼",
        "paragraphs": [
            "一时冠盖尽严终，旧德年来岂易逢。",
            "闻道堂中延盖叟，定应床下拜梁松。",
            "蠹鱼自晒闲箱箧，科斗长收古鼎钟。",
            "我欲弃官重问道，寸筳何以得舂容。"
        ],
        "title": "和欧阳少师会老堂次韵",
        "id": "7ef5f14a-3dba-4f01-bc7f-3fe0bb59fc46"
    },
    {
        "author": "苏轼",
        "paragraphs": [
            "朱门有遗啄，千里来燕雀。",
            "公家冷如冰，百呼无一诺。",
            "平生亲友半迁逝，公虽不怪旁人愕。",
            "世事如今腊酒醲，交情自古春云薄。",
            "二公凛凛和非同，畴昔心亲岂貌从。",
            "白须相映松间鹤，清句更酬雪里鸿。",
            "何日扬雄一廛足，却追范蠡五湖中。"
        ],
        "title": "和欧阳少师寄赵少师次韵",
        "id": "e28b389a-c293-420a-9c11-4593a796883a"
    },
    {
        "author": "苏轼",
        "paragraphs": [
            "我本山中人，寒苦盗寸廪。",
            "文辞虽少作，勉强非天禀。",
            "既得旋废忘，懒惰今十稔。",
            "麻衣如再着，墨水真可饮。",
            "每闻科诏下，白汗如流渖。",
            "此邦东南会，多士敢题品。",
            "刍荛尽兰荪，香不数葵荏。",
            "贫家见珠贝，眩晃自难审。",
            "缅怀嘉佑初，文格变已甚。",
            "千金碎全璧，百衲收寸锦。",
            "调和椒桂酽，咀嚼沙砾碜。",
            "广眉成半额，学步归踔踸。",
            "维时老宗伯，气压羣儿凛。",
            "蛟龙不世出，鱼鲔初惊淰。",
            "至音久乃信，知味犹食椹。",
            "至今天下士，微管几左衽。",
            "谓当千载後，石室祠高眹。",
            "尔来又一变，此学初谁谂。",
            "权衡破旧法，刍豢笑凡饪。",
            "高言追卫乐，篆刻鄙曹沈。",
            "先生周孔出，弟子渊骞寝。",
            "却顾老钝躯，顽朴谢镌锓。",
            "诸君况才杰，容我懒且噤。",
            "聊欲废书眠，秋涛舂午枕。"
        ],
        "title": "监试呈诸试官",
        "id": "0870f639-ed8f-4c91-bfc3-149e743d95dd"
    },
    {
        "author": "苏轼",
        "paragraphs": [
            "海上涛头一线来，楼前指顾雪成堆。",
            "从今潮上君须上，更看银山二十回。"
        ],
        "title": "望海楼晚景五绝  其一",
        "id": "cad04f02-0994-4960-9e75-fa0773ccfcf5"
    },
    {
        "author": "苏轼",
        "paragraphs": [
            "横风吹雨入楼斜，壮观应须好句夸。",
            "雨过潮平江海碧，电光时掣紫金蛇。"
        ],
        "tags": [
            "写雨",
            "雨"
        ],
        "title": "望海楼晚景五绝  其二",
        "id": "4ae79906-5de8-487f-9507-97e26dd56df7"
    },
    {
        "author": "苏轼",
        "paragraphs": [
            "青山断处塔层层，隔岸人家唤欲譍。",
            "江上秋风晚来急，为传钟鼓到西兴。"
        ],
        "title": "望海楼晚景五绝  其三",
        "id": "83961f9a-8001-48e3-aa41-dcd980002bda"
    },
    {
        "author": "苏轼",
        "paragraphs": [
            "楼下谁家烧夜香，玉笙哀怨弄初凉。",
            "临风有客吟秋扇，拜月无人见晚妆。"
        ],
        "title": "望海楼晚景五绝  其四",
        "id": "af94c148-f588-4b00-94c8-cd0ae725fdf6"
    },
    {
        "author": "苏轼",
        "paragraphs": [
            "沙河灯火照山红，歌鼓喧呼笑语中。",
            "为问少年心在否，角巾敧侧鬓如蓬。"
        ],
        "title": "望海楼晚景五绝  其五",
        "id": "a146aeca-0b77-4a3d-82e3-51f1a5f9e065"
    },
    {
        "author": "苏轼",
        "paragraphs": [
            "蟹眼已过鱼眼生，飕飕欲作松风鸣。",
            "蒙茸出磨细珠落，眩转遶瓯飞雪轻。",
            "银瓶泻汤夸第二，未识古人煎水意。",
            "君不见昔时李生好客手自煎，贵从活火发新泉。",
            "又不见今时潞公煎茶学西蜀，定州花瓷琢红玉。",
            "我今贫病常苦饥，分无玉碗捧蛾眉。",
            "且学公家作茗饮，砖炉石铫行相随。",
            "不用撑肠拄腹文字五千卷，但愿一瓯常及睡足日高时。"
        ],
        "title": "试院煎茶",
        "id": "6454272c-6d05-406e-9a4c-163e6d7b35ea"
    },
    {
        "author": "苏轼",
        "paragraphs": [
            "兰亭茧纸入昭陵，世间遗迹犹龙腾。",
            "颜公变法出新意，细筋入骨如秋鹰。",
            "徐家父子亦秀绝，字外出力中藏棱。",
            "峄山传刻典刑在，千载笔法留阳冰。",
            "杜陵评书贵瘦硬，此论未公吾不凭。",
            "短长肥瘦各有态，玉环飞燕谁敢憎。",
            "吴兴太守真好古，购买断缺挥缣缯。",
            "龟趺入座螭隠壁，空斋昼静闻登登。",
            "奇踪散出走吴越，胜事传说夸友朋。",
            "书来乞诗要自写，为把栗尾书溪藤。",
            "後来视今犹视昔，过眼百世如风灯。",
            "他年刘郎忆贺监，还道同时须服膺。"
        ],
        "title": "孙莘老求墨妙亭诗",
        "id": "58f42275-d719-49e6-867f-43556980dbb0"
    },
    {
        "author": "苏轼",
        "paragraphs": [
            "黄鹤楼前月满川，抱关老卒饥不眠。",
            "夜闻三人笑语言，羽衣着屐响空山。",
            "非鬼非人意其仙，石扉三叩声清圆。",
            "洞中铿鈜落门关，缥缈入石如飞烟。",
            "鸡鸣月落风驭还，迎拜稽首愿执鞭。",
            "汝非其人骨腥膻，黄金乞得重莫肩。",
            "持归包裹敝席毡，夜穿茅屋光射天。",
            "里闾来观已变迁，似石非石铅非铅。",
            "或取而有众愤喧，讼归有司今几年。",
            "无功暴得喜欲颠，神人戏汝真可怜。",
            "愿君为考然不然，此语可信冯公传。"
        ],
        "title": "李公择求黄鹤楼诗因记旧所闻于冯当世者",
        "id": "697efc3a-777b-494b-89ac-9af49645b2eb"
    },
    {
        "author": "苏轼",
        "paragraphs": [
            "宛丘先生自不饱，更笑老崔穷百巧。",
            "一更相过三更归，古柏阴中看参昴。",
            "去年举君苜蓿盘，夜倾闽酒赤如丹。",
            "今年还看去年月，露冷遥知范叔寒。",
            "典衣自种一顷豆，那知积雨生科斗。",
            "归来四壁草虫鸣，不如王江常饮酒。"
        ],
        "title": "八月十日夜看月有怀子由并崔度贤良",
        "id": "39105df6-81c3-4d0a-a0a2-e0cb5d1a573d"
    },
    {
        "author": "苏轼",
        "paragraphs": [
            "八月十五夜，月色随处好。",
            "不择茅檐与市楼，况我官居似蓬岛。",
            "凤咮堂前野橘香，剑潭桥畔秋荷老。",
            "八月十八潮，壮观天下无。",
            "鲲鹏水击三千里，组练长驱十万夫。",
            "红旗青盖互明灭，黑沙白浪相吞屠。",
            "人生会合古难必，此景此行那两得。",
            "愿君闻此添蜡烛，门外白袍如立鹄。"
        ],
        "title": "催试官考较戏作",
        "id": "d24fa038-71b0-4f32-80f6-c4e7349adc98"
    },
    {
        "author": "苏轼",
        "paragraphs": [
            "楼上烟云怪不来，楼前飞纸落成堆。",
            "非关文字须重看，却被江山未放回。"
        ],
        "title": "八月十七日复登望海楼自和前篇是日榜出余与试官两人复留五首  其一",
        "id": "4a32f03d-df8e-433a-a43b-32b921a54838"
    },
    {
        "author": "苏轼",
        "paragraphs": [
            "眼昏烛暗细行斜，考阅精强外已夸。",
            "明日失杯君莫怪，早知安足不成蛇。"
        ],
        "title": "八月十七日复登望海楼自和前篇是日榜出余与试官两人复留五首  其二",
        "id": "ce8ce6d6-c8b8-45ce-8e6e-b20ba3d3e6f3"
    },
    {
        "author": "苏轼",
        "paragraphs": [
            "乱山遮晓拥千层，睡美初凉撼不譍。",
            "昨夜酒行君屡叹，定知归梦到吴兴。"
        ],
        "title": "八月十七日复登望海楼自和前篇是日榜出余与试官两人复留五首  其三",
        "id": "406c9161-c219-4a15-9fb0-76d35306626f"
    },
    {
        "author": "苏轼",
        "paragraphs": [
            "天台桂子为谁香，倦听空阶点夜凉。",
            "頼有明朝看潮在，万人空巷斗新妆。"
        ],
        "title": "八月十七日复登望海楼自和前篇是日榜出余与试官两人复留五首  其四",
        "id": "5e8a653d-7870-4acd-bc58-4903c002dff6"
    },
    {
        "author": "苏轼",
        "paragraphs": [
            "秋花不见眼花红，身在孤舟兀兀中。",
            "细雨作寒知有意，未教金菊出蒿蓬。"
        ],
        "title": "八月十七日复登望海楼自和前篇是日榜出余与试官两人复留五首  其五",
        "id": "1d468dbb-a4a7-42b4-85ca-95e35d477e38"
    },
    {
        "author": "苏轼",
        "paragraphs": [
            "而今父老千行泪，一似当时去越时。",
            "不用镌碑颂遗爱，丈人清德畏人知。"
        ],
        "title": "和沈立之留别二首  其一",
        "id": "5041ec10-c35d-4751-a2cb-63a001e61d53"
    },
    {
        "author": "苏轼",
        "paragraphs": [
            "卧闻铙鼓送归艎，梦里匆匆共一觞。",
            "试问别来愁几许，春江万斛若为量。"
        ],
        "title": "和沈立之留别二首  其二",
        "id": "43afb756-178d-4ac9-a054-4ca10781d87e"
    },
    {
        "author": "苏轼",
        "paragraphs": [
            "千林扫作一番黄，只有芙蓉独自芳。",
            "唤作拒霜知未称，细思却是最宜霜。"
        ],
        "title": "和陈述古拒霜花",
        "id": "1f627c81-0a0c-4b0b-8e02-1998ec5761c4"
    },
    {
        "author": "苏轼",
        "paragraphs": [
            "但闻烟外钟，不见烟中寺。",
            "幽人行未已，草露湿芒屦。",
            "惟应山头月，夜夜照来去。"
        ],
        "title": "梵天寺见僧守诠小诗清婉可爱次韵",
        "id": "23732bc9-81e5-40ed-9f35-122ac48ca471"
    },
    {
        "author": "苏轼",
        "paragraphs": [
            "大弦春温和且平，小弦廉折亮以清。",
            "平生未识宫与角，但闻牛鸣盎中雉登木。",
            "门前剥啄谁叩门，山僧未闲君勿嗔。",
            "归家且觅千斛水，浄洗从前筝笛耳。"
        ],
        "title": "听贤师琴",
        "id": "42b6f1d0-9c5d-41dc-8988-8647db1ce6cf"
    },
    {
        "author": "苏轼",
        "paragraphs": [
            "苦热念西风，常恐来无时。",
            "及兹遂凄凛，又作徂年悲。",
            "蟋蟀鸣我床，黄叶投我帷。",
            "窗前有栖鵩，夜啸如狐狸。",
            "露冷梧叶脱，孤眠无安枝。",
            "熠耀亦有偶，高屋飞相追。",
            "定知无几见，迫此清霜期。",
            "物化逝不留，我兴为嗟咨。",
            "便当勤秉烛，为乐戒暮迟。"
        ],
        "title": "秋怀二首  其一",
        "id": "23113ec5-0c87-4400-bda3-a5926d94d472"
    },
    {
        "author": "苏轼",
        "paragraphs": [
            "海风东南来，吹尽三日雨。",
            "空阶有余滴，似与幽人语。",
            "念我平生欢，寂寞守环堵。",
            "壶浆慰作劳，裹饭救寒苦。",
            "今年秋应熟，过从饱鸡黍。",
            "嗟我独何求，万里涉江浦。",
            "居贫岂无食，自不安畎亩。",
            "念此坐达晨，残灯翳复吐。"
        ],
        "title": "秋怀二首  其二",
        "id": "87e26027-72d9-4294-be29-c48247d31b8c"
    },
    {
        "author": "苏轼",
        "paragraphs": [
            "故人已为土，衰鬓亦惊秋。",
            "犹喜孤山下，相逢说旧游。"
        ],
        "title": "哭欧阳公孤山僧惠思示小诗次韵",
        "id": "bd845b64-3ce8-43cc-a2c4-f23717fb8569"
    },
    {
        "author": "苏轼",
        "paragraphs": [
            "我本麋鹿性，谅非伏辕姿。",
            "君如汗血马，作驹已权奇。",
            "齐驱大道中，并带銮镳驰。",
            "闻声自决骤，那复受絷维。",
            "谓君朝发燕，秣楚日未敧。",
            "云何中道止，连蹇馿骡随。",
            "金鞍冒翠锦，玉勒垂青丝。",
            "旁观信美矣，自揣良厌之。",
            "均为人所劳，何必陋盐辎。",
            "君看立仗马，不敢鸣且窥。",
            "调习困鞭棰，仅存骨与皮。",
            "人生各有志，此论我久持。",
            "他人闻定笑，聊与吾子期。",
            "空斋卧积雨，病骨烦撑支。",
            "秋草上垣墙，霜叶鸣阶墀。",
            "门前自无客，敢作扬雄麾。",
            "候吏报君来，弭节江之湄。",
            "一对高人谈，稍忘俗吏卑。",
            "今朝枉诗句，粲如凤来仪。",
            "上山绝梯磴，堕海迷津涯。",
            "怜我枯槁质，借润生华滋。",
            "肯效世俗人，洗刮求瘢痍。",
            "贤明日登用，清庙歌缉熙。",
            "胡不学长卿，预作封禅词。"
        ],
        "title": "次韵孔文仲推官见赠",
        "id": "d4ad613f-6251-4bcc-a3e2-6954061c19fe"
    },
    {
        "author": "苏轼",
        "paragraphs": [
            "嗟君七岁知念母，怜君壮大心愈苦。",
            "羡君临老得相逢，喜极无言泪如雨。",
            "不羡白衣作三公，不爱白日升青天。",
            "爱君五十着彩服，儿啼却得偿当年。",
            "烹龙为炙玉为酒，鹤发初生千万寿。",
            "金花诏书锦作囊，白藤肩舆帘蹙绣。",
            "感君离合我酸辛，此事今无古或闻。",
            "长陵朅来见大姊，仲孺岂意逢将军。",
            "开皇苦桃空记面，建中天子终不见。",
            "西河郡守谁复讥，颍谷封人羞自荐。"
        ],
        "title": "朱寿昌郎中少不知母所在刺血写经求之五十年去岁得之蜀中以诗贺之",
        "id": "498309f3-c2c0-42bb-acc9-bcee5d6834f3"
    },
    {
        "author": "苏轼",
        "paragraphs": [
            "居官不任事，萧散羡长卿。",
            "胡不归去来，滞留愧渊明。",
            "盐事星火急，谁能恤农耕。",
            "薨薨晓鼓动，万指罗沟坑。",
            "天雨助官政，泫然淋衣缨。",
            "人如鸭与猪，投泥相溅惊。",
            "下马荒堤上，四顾但湖泓。",
            "线路不容足，又与牛羊争。",
            "归田虽贱辱，岂失泥中行。",
            "寄语故山友，慎毋厌藜羹。"
        ],
        "title": "汤村开运盐河雨中督役",
        "id": "e28339db-719f-4206-a84c-ec029723f028"
    },
    {
        "author": "苏轼",
        "paragraphs": [
            "草没河堤雨暗村，寺藏修竹不知门。",
            "拾薪煮药怜僧病，扫地焚香浄客魂。",
            "农事未休侵小雪，佛灯初上报黄昏。",
            "年来渐识幽居味，思与高人对榻论。"
        ],
        "title": "是日宿水陆寺寄北山清顺僧二首  其一",
        "id": "085e5e7a-c74a-4fe8-a15a-7ce51e980ee6"
    },
    {
        "author": "苏轼",
        "paragraphs": [
            "长嫌钟鼓聒湖山，此境萧条却自然。",
            "乞食遶村真为饱，无言对客本非禅。",
            "披榛觅路冲泥入，洗足关门听雨眠。",
            "遥想後身穷贾岛，夜寒应耸作诗肩。"
        ],
        "title": "是日宿水陆寺寄北山清顺僧二首  其二",
        "id": "c9e7759c-0c33-43ab-88c0-50eb37ae77d0"
    },
    {
        "author": "苏轼",
        "paragraphs": [
            "新月照水水欲冰，夜霜穿屋衣生棱。",
            "野庐半与牛羊共，晓鼓却随鸦鹊兴。",
            "夜来履破裘穿缝，红颊曲眉应入梦。",
            "千夫在野口如林，岂不怀归畏嘲弄。",
            "我州贤将知人劳，已酿白酒买豚羔。",
            "耐寒努力归不远，两脚冻硬须公软。"
        ],
        "title": "盐官部役戏呈同事兼寄述古",
        "id": "308d90ea-ea06-43d8-a424-e56acc1daa1a"
    },
    {
        "author": "苏轼",
        "paragraphs": [
            "古邑居民半海涛，师来构筑便能高。",
            "千金用尽身无事，坐看香烟绕白毫。"
        ],
        "title": "盐官绝句四首 南寺千佛阁",
        "id": "e265ed30-b07c-4b8a-bf69-7e6389cd85af"
    },
    {
        "author": "苏轼",
        "paragraphs": [
            "已将世界等微尘，空里浮花梦里身。",
            "岂为龙颜更分别，只应天眼识天人。"
        ],
        "title": "盐官绝句四首 北寺悟空禅师塔",
        "id": "8661c356-3f0e-4f4c-8554-7b85b0773227"
    },
    {
        "author": "苏轼",
        "paragraphs": [
            "当年双桧是双童，相对无言老更恭。",
            "庭雪到腰埋不死，如今化作两苍龙。"
        ],
        "title": "盐官绝句四首 塔前古桧",
        "id": "0060dc75-3ed4-43aa-8c73-7fc9ce55c93a"
    },
    {
        "author": "苏轼",
        "paragraphs": [
            "断尾雄鸡本畏烹，年来听法伴修行。",
            "还须却置莲花漏，老怯风霜恐不鸣。"
        ],
        "title": "盐官绝句四首 僧爽白鸡",
        "id": "9f7c63af-91f0-41c7-adc4-411c339f2706"
    },
    {
        "author": "苏轼",
        "paragraphs": [
            "欲放清溪自在流，忍教冰雪落沙洲。",
            "出山定被江潮涴，能为山僧更少留。"
        ],
        "title": "六和寺冲师闸山溪为水轩",
        "id": "6e181d6c-dcb0-44e4-aa5b-eec029e0c03f"
    },
    {
        "author": "苏轼",
        "paragraphs": [
            "井底微阳回未回，萧萧寒雨湿枯荄。",
            "何人更似苏夫子，不是花时肯独来。"
        ],
        "title": "冬至日独游吉祥寺",
        "id": "074fde35-2e7c-4797-8109-f4adfdb0e69d"
    },
    {
        "author": "苏轼",
        "paragraphs": [
            "东君意浅着寒梅，千朵深红未暇裁。",
            "安得道人殷七七，不论时节遣花开。"
        ],
        "title": "後十余日复至",
        "id": "238cfc7a-e41a-45b9-ac52-f2d524ea2821"
    },
    {
        "author": "苏轼",
        "paragraphs": [
            "惆怅沙河十里春，一番花老一番新。",
            "小楼依旧斜阳里，不见楼中垂手人。"
        ],
        "title": "戏赠",
        "id": "f5e7fc9b-c4c3-43b2-a58c-92b65fbfd0f7"
    },
    {
        "author": "苏轼",
        "paragraphs": [
            "麦光铺几浄无瑕，入夜青灯照眼花。",
            "从此剡藤真可吊，半纡春蚓绾秋蛇。"
        ],
        "title": "和人求笔迹",
        "id": "cb566aa6-9987-4d18-a13e-bd484a0612ca"
    },
    {
        "author": "苏轼",
        "paragraphs": [
            "余杭自是山水窟，仄闻吴兴更清绝。",
            "湖中橘林新着霜，溪上苕花正浮雪。",
            "顾渚茶芽白于齿，梅溪木瓜红胜颊。",
            "吴儿脍缕薄欲飞，未去先说馋涎垂。",
            "亦知谢公到郡久，应怪杜牧寻春迟。",
            "鬓丝只可对禅榻，湖亭不用张水嬉。"
        ],
        "title": "将之湖州戏赠莘老",
        "id": "37922c0b-2906-4e61-b1a9-5bfb1c9edce3"
    },
    {
        "author": "苏轼",
        "paragraphs": [
            "龙飞甲子尽豪英，尝喜吾犹及老成。",
            "人竞春兰笑秋菊，天教明月伴长庚。",
            "传家各自闻诗礼，与子相逢亦弟兄。",
            "洗眼上林看跃马，贺诗先到古宣城。"
        ],
        "title": "送张轩民寺丞赴省试",
        "id": "70dafb8d-c9a5-413a-a293-eba3ac7532ac"
    },
    {
        "author": "苏轼",
        "paragraphs": [
            "君不见夷甫开三窟，不如长康号痴绝。",
            "痴人自得终天年，智士死智罪莫雪。",
            "困穷谁要卿料理，举头看山笏拄颊。",
            "野鳬翅重自不飞，黄鹤何事两翼垂。",
            "泥中相从岂得久，今我不往行恐迟。",
            "江夏无双应未去，恨无文字相娱嬉。"
        ],
        "title": "再用前韵寄莘老",
        "id": "faf46c22-c209-4d34-aa2b-6e9d07993829"
    },
    {
        "author": "苏轼",
        "paragraphs": [
            "天寒水落鱼在泥，短钩画水如耕犁。",
            "渚蒲披折藻荇乱，此意岂复遗鳅鲵。",
            "偶然信手皆虚击，本不辞劳几万一。",
            "一鱼中刃百鱼惊，虾蟹奔忙误跳掷。",
            "渔人养鱼如养雏，插竿冠笠惊鹈鹕。",
            "岂知白梃闹如雨，搅水觅鱼嗟已疏。"
        ],
        "title": "画鱼歌",
        "id": "eeacf07d-e804-48b5-a0b0-51931d7acf00"
    },
    {
        "author": "苏轼",
        "paragraphs": [
            "霜林老鸦闲无用，畦东拾麦畦西种。",
            "畦西种得青猗猗，畦东已作牛尾稀。",
            "明年麦熟芒攒槊，农夫未食鸦先啄。",
            "徐行俯仰若自矜，鼓翅跳踉上牛角。",
            "忆昔舜耕历山鸟为耘，如今老鸦种麦更辛勤。",
            "农夫罗拜鸦飞起，劝农使者来行水。"
        ],
        "title": "鸦种麦行",
        "id": "3a7b92cd-7fb2-4aed-8543-a077048ac728"
    },
    {
        "author": "苏轼",
        "paragraphs": [
            "投绂归来万事轻，消磨未尽只风情。",
            "旧因莼菜求长假，新为杨枝作短行。",
            "不祷自安缘寿骨，深藏难没是诗名。",
            "浅斟杯酒红生颊，细琢歌词稳称声。",
            "蜗殻卜居心自放，蝇头写字眼能明。",
            "盛衰阅过君应笑，宠辱年来我亦平。",
            "跪履数从圯下老，逸书闲问济南生。",
            "东风屈指无多日，只恐先春鶗鴂鸣。"
        ],
        "title": "和致仕张郎中春昼",
        "id": "e915b732-391d-4fe5-8f0d-ad0e162e47b7"
    },
    {
        "author": "苏轼",
        "paragraphs": [
            "倾盖相欢一笑中，从来未省马牛风。",
            "卜邻尚可容三径，投社终当作两翁。",
            "古意已将兰缉佩，招词闲咏桂生丛。",
            "此身自断天休问，白发年来渐不公。"
        ],
        "title": "和邵同年戏赠贾收秀才三首  其一",
        "id": "91f52074-04da-4fb0-bdeb-1df220ab5d66"
    },
    {
        "author": "苏轼",
        "paragraphs": [
            "朝见新荑出旧槎，骚人孤愤苦思家。",
            "五噫处士大穷约，三赋先生多诞夸。",
            "帐外鹤鸣奁有镜，筒中钱尽案无鲑。",
            "玉川何日朝金阙，白昼关门守夜叉。"
        ],
        "title": "和邵同年戏赠贾收秀才三首  其二",
        "id": "63aa65dd-d2fa-40d6-aee3-9788c09bcedd"
    },
    {
        "author": "苏轼",
        "paragraphs": [
            "生涯到处似樯乌，科第无心摘颔须。",
            "黄帽刺船忘岁月，白衣担酒慰鳏孤。",
            "狙公欺病来分栗，水伯知馋为出鲈。",
            "莫向洞庭歌此曲，烟波渺渺正愁予。"
        ],
        "tags": [
            "洞庭湖"
        ],
        "title": "和邵同年戏赠贾收秀才三首  其三",
        "id": "68084497-b153-4ab2-ab5d-75f59bc6e980"
    },
    {
        "author": "苏轼",
        "paragraphs": [
            "今年粳稻熟苦迟，庶见霜风来几时。",
            "霜风来时雨如泻，杷头出菌镰生衣。",
            "眼枯泪尽雨不尽，忍见黄穗卧青泥。",
            "茅苫一月陇上宿，天晴获稻随车归。",
            "汗流肩頳载入市，价贱乞与如糠粞。",
            "卖牛纳税拆屋炊，虑浅不及明年饥。",
            "官今要钱不要米，西北万里招羌儿。",
            "龚黄满朝人更苦，不如却作河伯妇。"
        ],
        "title": "吴中田妇叹",
        "id": "d5f25475-df61-4f01-a174-08db940550f4"
    },
    {
        "author": "苏轼",
        "paragraphs": [
            "道场山顶何山麓，上彻云峰下幽谷。",
            "我从山水窟中来，尚爱此山看不足。",
            "陂湖行尽白漫漫，青山忽作龙蛇盘。",
            "山高无风松自响，误认石齿号惊湍。",
            "山僧不放山泉出，屋底清池照瑶席。",
            "阶前合抱香入云，月里仙人亲手植。",
            "出山回望翠云鬟，碧瓦朱栏缥缈间。",
            "白水田头问行路，小溪深处是何山。",
            "高人读书夜达旦，至今山鹤鸣夜半。",
            "我今废学不归山，山中对酒空三叹。"
        ],
        "title": "游道场山何山",
        "id": "ed2d1108-af42-4cfd-a6e4-a155de401cf6"
    },
    {
        "author": "苏轼",
        "paragraphs": [
            "春风欲动北风微，归雁亭边送雁归。",
            "蜀客南游家最远，吴山寒尽雪先晞。",
            "扁舟去後花絮乱，五马来时宾从非。",
            "惟有道人应不忘，抱琴无语立斜晖。"
        ],
        "title": "莘老葺天庆观小园有亭北向道士山宗说乞名与诗",
        "id": "90045df9-201c-4db2-8590-ae0a1959fe2b"
    },
    {
        "author": "苏轼",
        "paragraphs": [
            "嗟予与子久离羣，耳冷心灰百不闻。",
            "若对青山谈世事，当须举白便浮君。"
        ],
        "title": "赠孙莘老七绝  其一",
        "id": "9fff3ef6-5cef-4448-b551-583c9fc6109d"
    },
    {
        "author": "苏轼",
        "paragraphs": [
            "天目山前绿浸裾，碧澜堂上看衔舻。",
            "作堤捍水非吾事，闲送苕溪入太湖。"
        ],
        "tags": [
            "太湖"
        ],
        "title": "赠孙莘老七绝  其二",
        "id": "e1ceedb0-aa9d-4b85-a815-174e45e7d767"
    },
    {
        "author": "苏轼",
        "paragraphs": [
            "夜来雨洗碧巑岏，浪涌云屯遶郭寒。",
            "闻有弁山何处是，为君四面意求看。"
        ],
        "title": "赠孙莘老七绝  其三",
        "id": "6e95101f-f1ff-4450-8ae8-c9cc76bb5708"
    },
    {
        "author": "苏轼",
        "paragraphs": [
            "夜桥灯火照溪明，欲放扁舟取次行。",
            "暂借官奴遣吹笛，明朝新月到三更。"
        ],
        "title": "赠孙莘老七绝  其四",
        "id": "be63ecea-66cf-4891-b458-d0da9ab0a0b3"
    },
    {
        "author": "苏轼",
        "paragraphs": [
            "三年京国厌藜蒿，长羡淮鱼压楚糟。",
            "今日骆驼桥下泊，恣看修网出银刀。"
        ],
        "title": "赠孙莘老七绝  其五",
        "id": "cc8c07bb-4b94-48ec-bada-7aab71019f23"
    },
    {
        "author": "苏轼",
        "paragraphs": [
            "乌程霜稻袭人香，酿作春风霅水光。",
            "时复中之徐邈圣，无多酌我次公狂。"
        ],
        "title": "赠孙莘老七绝  其六",
        "id": "ed2fc6f1-dd7a-44ca-9ac4-20687fc674ef"
    },
    {
        "author": "苏轼",
        "paragraphs": [
            "去年腊日访孤山，曾借僧窗半日闲。",
            "不为思归对妻子，道人有约径须还。"
        ],
        "title": "赠孙莘老七绝  其七",
        "id": "a6d06e95-7cb6-4874-89c3-a07fd9d1a861"
    },
    {
        "author": "苏轼",
        "paragraphs": [
            "鸳鸯湖边月如水，孤舟夜榜鸳鸯起。",
            "平明系缆石桥亭，惭愧冒寒髯御史。",
            "结交最晚情独厚，论心无数今有几。",
            "寂寞抱关叹萧生，耆老执戟哀扬子。",
            "怪君颜采却秀发，无乃迁谪反便美。",
            "天公欲困无奈何，世人共抑真疏矣。",
            "毘陵高山锡为骨，陆子遗味泉冰齿。",
            "贤哉仲氏早拂衣，占断此山长洗耳。",
            "山头望湖光泼眼，山下濯足波生指。",
            "倘容逸少问金堂，记与嵇康留石髓。"
        ],
        "title": "至秀州赠钱端公安道并寄其弟惠山老",
        "id": "902f776a-4338-4a1b-b9a8-1702fe593e5d"
    },
    {
        "author": "苏轼",
        "paragraphs": [
            "万里家山一梦中，吴音渐已变儿童。",
            "每逢蜀叟谈终日，便觉峨眉翠扫空。",
            "师已忘言真有道，我除搜句百无功。",
            "明年采药天台去，更欲题诗满浙东。"
        ],
        "title": "秀州报本禅院乡僧文长老方丈",
        "id": "9a710617-375e-4e14-8103-ac63759b9ae5"
    },
    {
        "author": "苏轼",
        "paragraphs": [
            "吴王池馆遍重城，闲草幽花不记名。",
            "青盖一归无觅处，只留双桧待升平。"
        ],
        "title": "王复秀才所居双桧二首  其一",
        "id": "a29a4f1f-2ba5-48ed-8830-566708a43681"
    },
    {
        "author": "苏轼",
        "paragraphs": [
            "凛然相对敢相欺，直干凌空未要奇。",
            "根到九泉无曲处，世间惟有蛰龙知。"
        ],
        "title": "王复秀才所居双桧二首  其二",
        "id": "c6b14a96-7d3b-4e79-8cf8-e5596f7ce03a"
    },
    {
        "author": "苏轼",
        "paragraphs": [
            "得句牛女夕，转头参尾中。",
            "青春先入睡，白发不遗穷。",
            "酒社我为敌，诗坛子有功。",
            "缩头先夏鳖，实腹鄙秋虫。",
            "莫唱裙垂绿，无人脸断红。",
            "旧交怀贺老，新进谢终童。",
            "袍鹘双双瑞，腰犀一一通。",
            "小蛮知在否，试问嗫嚅翁。"
        ],
        "title": "元日次韵张先子野见和七夕寄莘老之作",
        "id": "82d5ad60-a922-4f03-9961-181e8e9fd3d3"
    },
    {
        "author": "苏轼",
        "paragraphs": [
            "众人事纷扰，志士独悄悄。",
            "何意琵琶弦，常遭腰鼓闹。",
            "三杯忘万虑，醒後还皎皎。",
            "有如辘轳索，已脱重萦绕。",
            "家人自约饬，始慕陈妇孝。",
            "可怜原巨先，放荡今谁吊。",
            "平生嗜羊炙，识味肯轻饱。",
            "烹蛇啖蛙蛤，颇讶能稍稍。",
            "忧来自不寐，起视天汉渺。",
            "阑干玉绳低，耿耿太白晓。"
        ],
        "title": "正月九日有美堂饮醉归径睡五鼓方醒不复能眠起阅文书得鲜于子骏所寄杂兴作古意一首答之",
        "id": "cefccdcf-28d7-40dc-83a1-ce7366e3ef38"
    },
    {
        "author": "苏轼",
        "paragraphs": [
            "并生天地宇，同阅古今宙。",
            "视下则有高，无前孰为後。",
            "达人千钧弩，一弛难再彀。",
            "下士沐猴冠，已系犹跳骤。",
            "欲将驹过隙，坐待石穿溜。",
            "君看汉唐主，宫殿悲麦秀。",
            "而况彼区区，何异壹醉富。",
            "鶢鶋非所养，俯仰眩金奏。",
            "髑髅有余乐，不博南面后。",
            "嗟我昔少年，守道贫非疚。",
            "自从出求仕，役物恐见囿。",
            "马融既依梁，班固亦事窦。",
            "效矉岂不欲，顽质谢镌镂。",
            "仄闻长者言，婞直非养寿。",
            "唾面慎勿拭，出胯当俯就。",
            "居然成懒废，敢复齿豪右。",
            "子如照海珠，网目疏见漏。",
            "宏材乏近用，巧舞困短袖。",
            "坐令倾国容，临老见邂逅。",
            "吾衰信久矣，书绝十年旧。",
            "门前可罗雀，感子烦屡叩。",
            "愿言歌缁衣，子粲还予授。"
        ],
        "title": "次韵答章传道见赠",
        "id": "ce6e2a49-de6c-48c8-954a-80898f5dae0e"
    },
    {
        "author": "苏轼",
        "paragraphs": [
            "朝见吴山横，暮见吴山纵。",
            "吴山故多态，转折为君容。",
            "幽人起朱阁，空洞更无物。",
            "惟有千步冈，东西作帘额。",
            "春来故国归无期，人言秋悲春更悲。",
            "已泛平湖思濯锦，更看横翠忆峨眉。",
            "雕栏能得几时好，不独凭栏人易老。",
            "百年兴废更堪哀，悬知草莽化池台。",
            "游人寻我旧游处，但觅吴山横处来。"
        ],
        "title": "法惠寺横翠阁",
        "id": "69f57bd5-43c4-4094-9179-047e580d2fad"
    },
    {
        "author": "苏轼",
        "paragraphs": [
            "纱笼擎烛迎门入，银叶烧香见客邀。",
            "金鼎转丹光吐夜，宝珠穿蚁闹连朝。",
            "波翻焰里元相激，鱼舞汤中不畏焦。",
            "明日酒醒空想像，清吟半逐梦魂销。"
        ],
        "title": "祥符寺九曲观灯",
        "id": "f844429f-b741-4a4d-9cfd-4030bead63df"
    },
    {
        "author": "苏轼",
        "paragraphs": [
            "门前歌舞斗分朋，一室清风冷欲冰。",
            "不把琉璃闲照佛，始知无尽本无灯。"
        ],
        "title": "上元过祥符僧可久房萧然无灯火",
        "id": "f2604611-c2a9-49ff-af25-0aed844b4f0e"
    },
    {
        "author": "苏轼",
        "paragraphs": [
            "屋上山禽苦唤人，槛前冰沼忽生鳞。",
            "老来厌伴红裙醉，病起空惊白发新。",
            "卧听使君鸣鼓角，试呼稚子整冠巾。",
            "曲栏幽榭终寒窘，一看郊原浩荡春。"
        ],
        "title": "正月二十一日病後述古邀往城外寻春",
        "id": "be69b9db-3297-4605-a50f-7f6e907d0fa8"
    },
    {
        "author": "苏轼",
        "paragraphs": [
            "喜逢门外白衣人，欲脍湖中赤玉鳞。",
            "游舫已妆吴榜稳，舞衫初试越罗新。",
            "欲将渔钓追黄帽，未要靴刀抹绛巾。",
            "芳意十分强半在，为君先踏水边春。"
        ],
        "title": "有以官法酒见饷者因用前韵求述古为移厨饮湖上",
        "id": "f94ebe50-227d-4f9e-a88c-7f1b4504eefa"
    },
    {
        "author": "苏轼",
        "paragraphs": [
            "朝曦迎客艳重冈，晚雨留人入醉乡。",
            "此意自佳君不会，一杯当属水仙王。"
        ],
        "title": "饮湖上初晴後雨二首  其一",
        "id": "610e5dea-c92e-4045-93d4-e617c90aab27"
    },
    {
        "author": "苏轼",
        "paragraphs": [
            "水光潋滟晴方好，山色空蒙雨亦奇。",
            "若把西湖比西子，淡妆浓抹总相宜。"
        ],
        "tags": [
            "西湖",
            "写雨",
            "山水",
            "写景",
            "古诗三百首",
            "宋诗",
            "三年级上册",
            "雨",
            "小学古诗"
        ],
        "title": "饮湖上初晴後雨二首  其二",
        "id": "84ac0afb-51fb-499a-91d6-f71e5c6ea1cf"
    },
    {
        "author": "苏轼",
        "paragraphs": [
            "春山磔磔鸣春禽，此间不可无我吟。",
            "路长漫漫傍江浦，此间不可无君语。",
            "金鲫池边不见君，追君直过定山村。",
            "路人皆言君未远，骑马少年清且婉。",
            "风巌水穴旧闻名，只隔山溪夜不行。",
            "溪桥晓溜浮梅萼，知君系马巌花落。",
            "出城三日尚逶迟，妻孥怪骂归何时。",
            "世上小儿夸疾走，如君相待今安有。"
        ],
        "title": "往富阳新城李节推先行三日留风水洞见待",
        "id": "951e8b9d-c761-4902-a641-c560d0391fc0"
    },
    {
        "author": "苏轼",
        "paragraphs": [
            "风转鸣空穴，泉幽泻石门。",
            "虚心闻地籁，妄意觅桃源。",
            "过客诗难好，居僧语不繁。",
            "归瓶得冰雪，清冷慰文园。"
        ],
        "title": "风水洞二首和李节推  其一",
        "id": "e689ce4e-9241-4814-a8a1-877f16f27bc6"
    },
    {
        "author": "苏轼",
        "paragraphs": [
            "山前乳水隔尘凡，山上仙风舞桧杉。",
            "细细龙鳞生乱石，团团羊角转空巌。",
            "冯夷窟宅非梁栋，御寇车舆谢辔衔。",
            "世事渐艰吾欲去，永随二子脱讥谗。"
        ],
        "title": "风水洞二首和李节推  其二",
        "id": "b63abe8f-703b-461f-93fe-a4c18f856e48"
    },
    {
        "author": "苏轼",
        "paragraphs": [
            "富春真古邑，此寺亦唐余。",
            "鹤老依乔木，龙归护赐书。",
            "连筒春水远，出谷晚钟疏。",
            "欲继江潮韵，何人为起予。"
        ],
        "title": "独游富阳普照寺",
        "id": "118158de-f7a5-491a-9991-acd90220fbbe"
    },
    {
        "author": "苏轼",
        "paragraphs": [
            "长松吟风晚雨细，东庵半掩西庵闭。",
            "山行尽日不逢人，裛裛野梅香入袂。",
            "居僧笑我恋清景，自厌山深出无计。",
            "我虽爱山亦自笑，独往神伤後难继。",
            "不如西湖饮美酒，红杏碧桃香覆髻。",
            "作诗寄谢采薇翁，本不避人那避世。"
        ],
        "tags": [
            "西湖"
        ],
        "title": "自普照游二庵",
        "id": "b07d63ba-3ca0-4a77-aa0f-6a85fae2d7fa"
    },
    {
        "author": "苏轼",
        "paragraphs": [
            "人去山空鹤不归，丹亡鼎在世徒悲。",
            "可怜九转功成後，却把飞升乞内芝。"
        ],
        "title": "富阳妙庭观董双成故宅发地得丹鼎覆以铜盘承以琉璃盆盆既破碎丹亦为人争夺持去今独盘鼎在耳二首  其一",
        "id": "2fb62d22-8d9e-452b-a0a6-8e514b49e345"
    },
    {
        "author": "苏轼",
        "paragraphs": [
            "琉璃击碎走金丹，无复神光发旧坛。",
            "时有世人来舐鼎，欲随鸡犬事刘安。"
        ],
        "title": "富阳妙庭观董双成故宅发地得丹鼎覆以铜盘承以琉璃盆盆既破碎丹亦为人争夺持去今独盘鼎在耳二首  其二",
        "id": "dbc21f50-a79d-4b24-ad17-dca9f8b0dfda"
    },
    {
        "author": "苏轼",
        "paragraphs": [
            "东风知我欲山行，吹断檐间积雨声。",
            "岭上晴云披絮帽，树头初日挂铜钲。",
            "野桃含笑竹篱短，溪柳自摇沙水清。",
            "西崦人家应最乐，煮芹烧笋饷春耕。"
        ],
        "title": "新城道中二首  其一",
        "id": "f709b795-0cc0-4f5a-a033-fcd93b5d5d3c"
    },
    {
        "author": "苏轼",
        "paragraphs": [
            "身世悠悠我此行，溪边委辔听溪声。",
            "散材畏见搜林斧，疲马思闻卷旆钲。",
            "细雨足时茶户喜，乱山深处长官清。",
            "人间岐路知多少，试向桑田问耦耕。"
        ],
        "title": "新城道中二首  其二",
        "id": "37e48246-f139-4288-8a11-83066e8585c1"
    },
    {
        "author": "苏轼",
        "paragraphs": [
            "竹篱茅屋趁溪斜，春入山村处处花。",
            "无象太平还有象，孤烟起处是人家。"
        ],
        "title": "山村五绝  其一",
        "id": "61b3324a-d593-4be0-9ca9-54cbbcde7a2d"
    },
    {
        "author": "苏轼",
        "paragraphs": [
            "烟雨蒙蒙鸡犬声，有生何处不安生。",
            "但令黄犊无人佩，布谷何劳也劝耕。"
        ],
        "title": "山村五绝  其二",
        "id": "7ed0399d-21b1-459f-b244-456a0f0c3466"
    },
    {
        "author": "苏轼",
        "paragraphs": [
            "老翁七十自腰鎌，惭愧春山笋蕨甜。",
            "岂是闻韶解忘味，迩来三月食无盐。"
        ],
        "title": "山村五绝  其三",
        "id": "5640498d-f2d9-43e2-ba5b-0c36db7826bc"
    },
    {
        "author": "苏轼",
        "paragraphs": [
            "杖藜裹饭去匆匆，过眼青钱转手空。",
            "赢得儿童语音好，一年强半在城中。"
        ],
        "title": "山村五绝  其四",
        "id": "1db82968-6331-4543-802a-b650d8646439"
    },
    {
        "author": "苏轼",
        "paragraphs": [
            "窃禄忘归我自羞，丰年底事汝忧愁。",
            "不须更待飞鸢堕，方念平生马少游。"
        ],
        "title": "山村五绝  其五",
        "id": "f67ffc82-346a-4615-beb5-d526404dac68"
    },
    {
        "author": "苏轼",
        "paragraphs": [
            "雪入春分省见稀，半开桃李不胜威。",
            "应惭落地梅花识，却作漫天柳絮飞。",
            "不分东君专节物，故将新巧发阴机。",
            "从今造物尤难料，更暖须留御腊衣。"
        ],
        "title": "癸丑春分後雪",
        "id": "d04ed969-3820-4751-a724-d4256f6e7aca"
    },
    {
        "author": "苏轼",
        "paragraphs": [
            "我饮不尽器，半酣味尤长。",
            "篮舆湖上归，春风洒面凉。",
            "行到孤山西，夜色已苍苍。",
            "清吟杂梦寐，得句旋已忘。",
            "尚记梨花村，依依闻暗香。",
            "入城定何时，宾客半在亡。",
            "睡眼忽惊矍，繁灯闹河塘。",
            "市人拍手笑，状如失林麞。",
            "始悟山野姿，异趣难自强。",
            "人生安为乐，吾策殊未良。"
        ],
        "title": "湖上夜归",
        "id": "0da3c3a9-0b4a-4ad7-9d40-665872ec090f"
    },
    {
        "author": "苏轼",
        "paragraphs": [
            "青春不觉老朱颜，强半销磨簿领间。",
            "愁客倦吟花似酒，佳人休唱日衔山。",
            "共知寒食明朝过，且赴僧窗半日闲。",
            "命驾吕安邀不至，浴沂曾点暮方还。"
        ],
        "title": "同曾元恕游龙山吕穆仲不至",
        "id": "e379bba2-d774-42e9-9e64-67c80cf0a735"
    },
    {
        "author": "苏轼",
        "paragraphs": [
            "城头月落尚啼乌，乌榜红舷早满湖。",
            "鼓吹未容迎五马，水云先已扬双鳬。",
            "映山黄帽螭头舫，夹道青烟鹊尾炉。",
            "老病逢春只思睡，独求僧榻寄须臾。"
        ],
        "tags": [
            "厌倦",
            "抒情",
            "记游",
            "写景"
        ],
        "title": "寒食未明至湖上太守未来两县令先在",
        "id": "1bd053f1-b0d2-44d5-a321-1e2b15e51e22"
    },
    {
        "author": "苏轼",
        "paragraphs": [
            "炉锤一手赋形殊，造化无心敢望渠。",
            "我本疏顽固当尔，子犹沦落况其余。",
            "龚黄侧畔难言政，罗赵前头且眩书。",
            "惟有阳关一杯酒，殷勤重唱赠离居。"
        ],
        "title": "次韵孙莘老见赠时莘老移庐州因以别之",
        "id": "60470bc2-f3a5-408b-96ee-455147b849dd"
    },
    {
        "author": "苏轼",
        "paragraphs": [
            "青鸟衔巾久欲飞，黄鶑别主更悲啼。",
            "殷勤莫忘分携处，湖水东边凤岭西。"
        ],
        "title": "赠别",
        "id": "3016a969-3c1c-43f9-98d1-19af782af7c2"
    },
    {
        "author": "苏轼",
        "paragraphs": [
            "绛蜡烧残玉斝飞，离歌唱彻万行啼。",
            "他年一舸鸱夷去，应记侬家旧住西。"
        ],
        "title": "次韵代留别",
        "id": "6276561d-75ea-46c0-9915-40f5bda6c813"
    },
    {
        "author": "苏轼",
        "paragraphs": [
            "环非环，玦非玦，中有迷离玉兔儿。",
            "一似佳人裙上月，月圆还缺缺还圆，此月一缺圆何年。",
            "君不见斗茶公子不忍斗小团，上有双衔绶带双飞鸾。"
        ],
        "title": "月兔茶",
        "id": "b1a206ac-42e8-42a4-80bd-1c4586e398e6"
    },
    {
        "author": "苏轼",
        "paragraphs": [
            "双颊凝酥发抹漆，眼光入帘珠的皪。",
            "故将白练作仙衣，不许红膏污天质。",
            "吴音娇软带儿痴，无限闲愁总未知。",
            "自古佳人多命薄，闭门春尽杨花落。"
        ],
        "title": "薄命佳人",
        "id": "90cbbd04-d695-4f75-a023-9cb4d0f3b6dd"
    },
    {
        "author": "苏轼",
        "paragraphs": [
            "今岁东风巧剪裁，含情只待使君来。",
            "对花无信花应恨，直恐明年便不开。"
        ],
        "title": "吉祥寺花将落而述古不至",
        "id": "0ef31bee-e1cd-49da-8acd-0f6ce7839d2d"
    },
    {
        "author": "苏轼",
        "paragraphs": [
            "仙衣不用剪刀裁，国色初酣卯酒来。",
            "太守问花花有语，为君零落为君开。"
        ],
        "title": "述古闻之明日即至坐上复用前韵同赋",
        "id": "cde7b9aa-dbab-458b-bbc9-26c345f03fc0"
    },
    {
        "author": "苏轼",
        "paragraphs": [
            "二八佳人细马驮，十千美酒渭城歌。",
            "帘前柳絮惊春晚，头上花枝奈老何。",
            "露湿醉巾香掩冉，月明归路影婆娑。",
            "绿珠吹笛何时见，欲把斜红插皂罗。"
        ],
        "title": "李钤辖坐上分题戴花",
        "id": "be6aef95-c08a-44cc-8d69-7b5dfdd7cf7c"
    },
    {
        "author": "苏轼",
        "paragraphs": [
            "山翁不出山，溪翁长在溪。",
            "不如野翁来往溪山间，上友麋鹿下凫鹥。",
            "问翁何所乐，三年不去烦推挤。",
            "翁言此间亦有乐，非丝非竹非蛾眉。",
            "山人醉後铁冠落，溪女笑时银栉低。",
            "我来观政问风谣，皆云吠犬足生牦。",
            "但恐此翁一旦舍此去，长使山人索寞溪女啼。"
        ],
        "title": "于潜令刁同年野翁亭",
        "id": "c2291fa9-e92a-427c-9d3f-e95dcd081f4e"
    },
    {
        "author": "苏轼",
        "paragraphs": [
            "可使食无肉，不可使居无竹。",
            "无肉令人瘦，无竹令人俗。",
            "人瘦尚可肥，俗士不可医。",
            "旁人笑此言，似高还似痴。",
            "若对此君仍大嚼，世间那有扬州鹤。"
        ],
        "title": "于潜僧绿筠轩",
        "id": "f66e3bd2-62e3-4c68-b2bb-c5086c415d09"
    },
    {
        "author": "苏轼",
        "paragraphs": [
            "青裙缟袂于潜女，两足如霜不穿屦。",
            "{舟奢}沙鬓发丝穿柠，蓬沓障前走风雨。",
            "老濞宫妆传父祖，至今遗民悲故主。",
            "苕溪杨柳初飞絮，照溪画眉渡溪去。",
            "逢郎樵归相媚妩，不信姬姜有齐鲁。"
        ],
        "title": "于潜女",
        "id": "944e2c2f-b706-41ad-aff5-04a29a33a166"
    },
    {
        "author": "苏轼",
        "paragraphs": [
            "乱山滴翠衣裘重，双涧响空窗户摇。",
            "饱食不嫌溪笋瘦，穿林闲觅野芎苗。",
            "却愁县令知游寺，尚喜渔人争渡桥。",
            "正似醴泉山下路，桑枝刺眼麦齐腰。"
        ],
        "title": "自昌化双溪馆下步寻溪源至治平寺二首  其一",
        "id": "6324ffd9-a8eb-4186-ae6e-86f0e5793c38"
    },
    {
        "author": "苏轼",
        "paragraphs": [
            "每见田园辄自招，倦飞不拟控扶摇。",
            "共疑杨恽非锄豆，谁信刘章解立苗。",
            "老去尚贪彭泽米，梦归时到锦江桥。",
            "宦游莫作无家客，举族长悬似细腰。"
        ],
        "title": "自昌化双溪馆下步寻溪源至治平寺二首  其二",
        "id": "638f8221-8679-4794-ade4-30e2555dcf56"
    },
    {
        "author": "苏轼",
        "paragraphs": [
            "我虽不解饮，把盏欢意足。",
            "试呼白发感秋人，令唱黄鸡催晓曲。",
            "与君登科如隔晨，敝袍霜叶空残绿。",
            "如今莫问老与少，儿子森森如立竹。",
            "黄鸡催晓不须愁，老尽世人非我独。"
        ],
        "title": "与临安令宗人同年剧饮",
        "id": "b580fd7e-0e8d-4cd6-8033-170a38168947"
    },
    {
        "author": "苏轼",
        "paragraphs": [
            "七尺顽躯走世尘，十围便腹贮天真。",
            "此中空洞浑无物，何止容君数百人。"
        ],
        "title": "宝山昼睡",
        "id": "e778fd03-7146-4e75-87a9-9a603c41bd4e"
    },
    {
        "author": "苏轼",
        "paragraphs": [
            "江山虽有余，亭榭苦难稳。",
            "登临不得要，万象各偃蹇。",
            "惜哉垂云轩，此地得何晚。",
            "天公争向背，诗眼巧增损。",
            "路穷朱栏出，山破石壁很。",
            "海门浸坤轴，湖尾抱云巘。",
            "葱葱城郭丽，淡淡烟村远。",
            "纷纷鸟鹊去，一一渔樵返。",
            "雄观快新获，微景收昔遁。",
            "道人真古人，啸咏慕嵇阮。",
            "空斋卧蒲褐，芒屦每自捆。",
            "天怜诗人穷，乞与供诗本。",
            "我诗久不作，荒涩旋锄垦。",
            "从君觅佳句，咀嚼废朝饭。"
        ],
        "title": "僧清顺新作垂云亭",
        "id": "8e826c18-01f0-4bc3-9662-f0e32f2b99c2"
    },
    {
        "author": "苏轼",
        "paragraphs": [
            "三吴雨连月，湖水日夜添。",
            "寻僧去无路，潋潋水拍檐。",
            "驾言徂北山，得与幽人兼。",
            "清风洗昏翳，晚景分秾纤。",
            "缥缈朱楼人，斜阳半疏帘。",
            "临风一挥手，怅焉起遐瞻。",
            "世人骛朝市，独向溪山廉。",
            "此乐得有命，轻传神所歼。"
        ],
        "title": "五月十日与吕仲甫周邠僧惠勤惠思清顺可久惟肃义诠同泛湖游北山",
        "id": "1cf59392-c3f2-4afb-8347-47a2a20aef74"
    },
    {
        "author": "苏轼",
        "paragraphs": [
            "霭霭君诗似岭云，从来不许醉红裙。",
            "不知野屐穿山翠，惟见轻桡破浪纹。",
            "颇忆呼卢袁彦道，难邀骂座灌将军。",
            "晚风落日元无主，不惜清凉与子分。"
        ],
        "title": "会客有美堂周邠长官与数僧同泛湖往北山湖中闻堂上歌笑声以诗见寄因和二首时周有服  其一",
        "id": "2f5bfe26-3243-4c3a-88ab-b5e3b2a66159"
    },
    {
        "author": "苏轼",
        "paragraphs": [
            "载酒无人过子云，掩关昼卧客书裙。",
            "歌喉不共听珠贯，醉面何因作缬纹。",
            "僧侣且陪香火社，诗坛欲敛鹳鹅军。",
            "凭君遍遶湖边寺，涨绿晴来已十分。"
        ],
        "title": "会客有美堂周邠长官与数僧同泛湖往北山湖中闻堂上歌笑声以诗见寄因和二首时周有服  其二",
        "id": "c510e5c9-668f-402c-9691-32101f839ceb"
    },
    {
        "author": "苏轼",
        "paragraphs": [
            "凄音怨乱不成歌，纵使重来奈老何。",
            "泪眼无穷似梅雨，一番匀了一番多。"
        ],
        "title": "席上代人赠别三首  其一",
        "id": "feae085e-e3b2-44c6-8c2d-9cb1192344c4"
    },
    {
        "author": "苏轼",
        "paragraphs": [
            "天上麒麟岂混尘，笼中翡翠不由身。",
            "那知昨夜香闺里，更有偷啼暗别人。"
        ],
        "title": "席上代人赠别三首  其二",
        "id": "4a21de24-5600-4d1e-956e-021d2b62136c"
    },
    {
        "author": "苏轼",
        "paragraphs": [
            "莲子劈开须见臆，楸枰着尽更无期。",
            "破衫却有重逢处，一饭何曾忘却时。"
        ],
        "title": "席上代人赠别三首  其三",
        "id": "42463fbb-19a9-4d3b-b688-2c5e6a10a254"
    },
    {
        "author": "苏轼",
        "paragraphs": [
            "已外浮名更外身，区区雷电若为神。",
            "山头只作婴儿看，无限人间失箸人。"
        ],
        "title": "唐道人言天目山上俯视雷雨每大雷电但闻云中如婴儿声殊不闻雷震也",
        "id": "c67eb6b1-4e3e-4393-95fd-01bf79c2049d"
    },
    {
        "author": "苏轼",
        "paragraphs": [
            "秋後风光雨後山，满城流水碧潺潺。",
            "烟云好处无多子，及取昏鸦未到间。"
        ],
        "title": "追和子由去岁试举人洛下所寄九首 暴雨初晴楼上晚景 其一",
        "id": "03ddd545-b00d-4511-a041-87b441be26f9"
    },
    {
        "author": "苏轼",
        "paragraphs": [
            "洛邑从来天地中，嵩高苍翠北邙红。",
            "风流耆旧消磨尽，只有青山对病翁。"
        ],
        "title": "追和子由去岁试举人洛下所寄九首 暴雨初晴楼上晚景 其二",
        "id": "83001f8c-b389-4767-8538-94cea7c3bfb0"
    },
    {
        "author": "苏轼",
        "paragraphs": [
            "白汗翻浆午景前，雨余风物便萧然。",
            "应倾半熟鹅黄酒，照见新晴水碧天。"
        ],
        "title": "追和子由去岁试举人洛下所寄九首 暴雨初晴楼上晚景 其三",
        "id": "9058f848-9822-4644-accb-aefce4bece3a"
    },
    {
        "author": "苏轼",
        "paragraphs": [
            "疾雷破屋雨翻河，一扫清风未觉多。",
            "应似画师吴道子，高堂巨壁写降魔。"
        ],
        "title": "追和子由去岁试举人洛下所寄九首 暴雨初晴楼上晚景 其四",
        "id": "b5200feb-1cc9-4c7a-9638-f1d4d03a1b41"
    },
    {
        "author": "苏轼",
        "paragraphs": [
            "客路三年不见山，上楼相对梦魂间。",
            "明朝却踏红尘去，羞向清伊照病颜。"
        ],
        "title": "追和子由去岁试举人洛下所寄九首 暴雨初晴楼上晚景 其五",
        "id": "f5c73049-dbe3-4528-8c10-9b5b53c4842e"
    },
    {
        "author": "苏轼",
        "paragraphs": [
            "寓世身如梦，安闲日似年。",
            "败蒲翻覆卧，破裓再三连。",
            "劝客眠风竹，长斋饮石泉。",
            "回头万事错，自笑觉师贤。"
        ],
        "title": "追和子由去岁试举人洛下所寄九首 过广爱寺见三学演师观杨惠之塑宝山朱瑶画文殊普贤 其一",
        "id": "23d3ff09-fc5d-4ad6-905c-1622a7b640f8"
    },
    {
        "author": "苏轼",
        "paragraphs": [
            "妙迹苦难寻，兹山见几层。",
            "乱峰螺髻出，绝涧阵云崩。",
            "措意元同画，观空欲问僧。",
            "莫教林下意，终老叹何曾。"
        ],
        "title": "追和子由去岁试举人洛下所寄九首 过广爱寺见三学演师观杨惠之塑宝山朱瑶画文殊普贤 其二",
        "id": "b2e3819e-6455-450a-bd76-2c161155a0e9"
    },
    {
        "author": "苏轼",
        "paragraphs": [
            "朱瑶唐晚辈，得法尚雄深。",
            "满寺空遗迹，何人识苦心。",
            "长廊敧雨脚，破壁撼钟音。",
            "成坏无穷事，他年复吊今。"
        ],
        "title": "追和子由去岁试举人洛下所寄九首 过广爱寺见三学演师观杨惠之塑宝山朱瑶画文殊普贤 其三",
        "id": "126658d6-57c6-4812-90d9-234d4a63dc32"
    },
    {
        "author": "苏轼",
        "paragraphs": [
            "绛侯百万兵，尚畏书牍背。",
            "功名意不已，数与危机会。",
            "我公抱绝识，凛凛镇横溃。",
            "欲收伊吕迹，远与巢由对。",
            "誓言虽未从，久已断诸内。",
            "区区为怀祖，颇觉羲之隘。",
            "此身随造物，一叶舞澎湃。",
            "田园不早定，归宿终安在。",
            "彼美石淙庄，每到百事废。",
            "泉流知人意，屈折作涛濑。",
            "寒光洗肝膈，清响跨竽籁。",
            "我旧门前客，放言不自外。",
            "园中亦何有，荟蔚可胜计。",
            "请公试回首，岁晚余苍桧。"
        ],
        "title": "追和子由去岁试举人洛下所寄九首 韩子华石淙庄",
        "id": "86c9cfb5-569b-4434-a3c8-6402be671204"
    },
    {
        "author": "苏轼",
        "paragraphs": [
            "南北一山门，上下两天竺。",
            "中有老法师，瘦长如鹳鹄。",
            "不知修何行，碧眼照山谷。",
            "见之自清凉，洗尽烦恼毒。",
            "坐令一都会，男女礼白足。",
            "我有长头儿，角颊峙犀玉。",
            "四岁不知行，抱负烦背腹。",
            "师来为摩顶，起走趁奔鹿。",
            "乃知戒律中，妙用谢羁束。",
            "何必言法华，佯狂啖鱼肉。"
        ],
        "title": "赠上天竺辩才师",
        "id": "9a8d20ae-8c78-4935-8f4b-88818edc0825"
    },
    {
        "author": "苏轼",
        "paragraphs": [
            "百重堆案掣身闲，一叶秋声对榻眠。",
            "床下雪霜侵户月，枕中琴筑落阶泉。",
            "崎岖世味尝应遍，寂寞山栖老渐便。",
            "惟有悯农心尚在，起占云汉更茫然。"
        ],
        "title": "立秋日祷雨宿灵隠寺同周徐二令",
        "id": "4b73879f-fa09-4885-918a-8f14e31a7032"
    },
    {
        "author": "苏轼",
        "paragraphs": [
            "卧闻禅老入南山，浄扫清风五百间。",
            "我与世疏宜独往，君缘诗好不容攀。",
            "自知乐事年年减，难得高人日日闲。",
            "欲问云公觅心地，要知何处是无还。"
        ],
        "title": "病中独游浄慈谒本长老周长官以诗见寄仍邀游灵隠因次韵答之",
        "id": "0cb46bc7-1d1b-4350-9379-b29b6b3a60dd"
    },
    {
        "author": "苏轼",
        "paragraphs": [
            "紫李黄瓜村路香，乌纱白葛道衣凉。",
            "闭门野寺松阴转，敧枕风轩客梦长。",
            "因病得闲殊不恶，安心是药更无方。",
            "道人不惜阶前水，借与匏樽自在尝。"
        ],
        "title": "病中游祖塔院",
        "id": "19f4928a-af88-41dc-abda-6b47a4a6b34e"
    },
    {
        "author": "苏轼",
        "paragraphs": [
            "亭亭石塔东峰上，此老初来百神仰。",
            "虎移泉眼趁行脚，龙作浪花供抚掌。",
            "至今游人盥濯罢，卧听空阶环玦响。",
            "故知此老如此泉，莫作人间去来想。"
        ],
        "title": "虎跑泉",
        "id": "4ff35d30-fd27-4cb7-8f96-f6c0aa80a4d3"
    },
    {
        "author": "苏轼",
        "paragraphs": [
            "陶令思归久未成，远公不出但闻名。",
            "山中只有苍髯叟，数里萧萧管送迎。"
        ],
        "title": "佛日山荣长老方丈五绝  其一",
        "id": "0108c90d-cc60-4c97-8a9d-b6387b34bd38"
    },
    {
        "author": "苏轼",
        "paragraphs": [
            "千株玉槊搀云立，一穗珠旒落镜寒。",
            "何处霜眉碧眼客，结为三友冷相看。"
        ],
        "title": "佛日山荣长老方丈五绝  其二",
        "id": "d1e9ede4-72ea-48a6-9ad3-259ba777312f"
    },
    {
        "author": "苏轼",
        "paragraphs": [
            "东麓云根露角牙，细泉幽咽走金沙。",
            "不堪土肉埋山骨，未放苍龙浴渥洼。"
        ],
        "title": "佛日山荣长老方丈五绝  其三",
        "id": "5ea6a75f-6944-4797-bd78-d981cbc4e3ef"
    },
    {
        "author": "苏轼",
        "paragraphs": [
            "食罢茶瓯未要深，清风一榻抵千金。",
            "腹摇鼻息庭花落，还尽平生未足心。"
        ],
        "title": "佛日山荣长老方丈五绝  其四",
        "id": "bfe2b58f-38a3-476d-86b3-d263947d4413"
    },
    {
        "author": "苏轼",
        "paragraphs": [
            "日射回廊午枕明，水沉销尽碧烟横。",
            "山人睡觉无人见，只有飞蚊绕鬓鸣。"
        ],
        "title": "佛日山荣长老方丈五绝  其五",
        "id": "f20df2c2-eba6-4a43-9ff7-b1885dc80bd7"
    },
    {
        "author": "苏轼",
        "paragraphs": [
            "欲寻遗迹强沾裳，本自无生可得亡。",
            "今夜生公讲堂月，满庭依旧冷如霜。"
        ],
        "title": "吊天竺海月辩师三首  其一",
        "id": "dd5235fe-cde3-422d-9e8e-102a1895539e"
    },
    {
        "author": "苏轼",
        "paragraphs": [
            "生死犹如臂屈伸，情钟我辈一酸辛。",
            "乐天不是蓬莱客，凭仗西方作主人。"
        ],
        "title": "吊天竺海月辩师三首  其二",
        "id": "8607ae82-eeea-404f-be23-0569508b6574"
    },
    {
        "author": "苏轼",
        "paragraphs": [
            "欲访浮云起灭因，无缘却见梦中身。",
            "安心好住王文度，此理何须更问人。"
        ],
        "title": "吊天竺海月辩师三首  其三",
        "id": "551a2fec-1453-4cb3-bfb4-4743dcb6d494"
    },
    {
        "author": "苏轼",
        "paragraphs": [
            "道人手种几生前，鹤骨龙筋尚宛然。",
            "双干一先神物化，九朝三见太平年。",
            "忽惊华构依巌出，乞与佳名到处传。",
            "此柏未枯君记取，灰心聊伴小乘禅。"
        ],
        "title": "孤山二咏 柏堂",
        "id": "83840da8-fcd0-4e31-b32d-101ae3586aa7"
    },
    {
        "author": "苏轼",
        "paragraphs": [
            "海山兜率两茫然，古寺无人竹满轩。",
            "白鹤不留归後语，苍龙犹是种时孙。",
            "两丛恰似萧郎笔，十亩空怀渭上村。",
            "欲把新诗问遗像，病维摩诘更无言。"
        ],
        "title": "孤山二咏 竹阁",
        "id": "0969132f-6214-4731-bfd1-3c6fe32c84dc"
    },
    {
        "author": "苏轼",
        "paragraphs": [
            "娟娟云月稍侵轩，潋潋星河半隠山。",
            "鱼钥未收清夜永，凤箫犹在翠微间。",
            "凄风瑟缩经弦柱，香雾凄迷着髻鬟。",
            "共喜使君能鼓乐，万人争看火城还。"
        ],
        "title": "与述古自有美堂乘月夜归",
        "id": "dff43259-3011-420f-aa55-96f8a3edb002"
    },
    {
        "author": "苏轼",
        "paragraphs": [
            "游人脚底一声雷，满座顽云拨不开。",
            "天外黑风吹海立，浙东飞雨过江来。",
            "十分潋滟金樽凸，千杖敲铿羯鼓催。",
            "唤起谪仙泉洒面，倒倾鲛室泻琼瑰。"
        ],
        "tags": [
            "写雨",
            "赞美",
            "雨"
        ],
        "title": "有美堂暴雨",
        "id": "0a51cad5-338c-485c-91ad-bd8611418faa"
    },
    {
        "author": "苏轼",
        "paragraphs": [
            "定知玉兔十分圆，已作霜风九月寒。",
            "寄语重门休上钥，夜潮留向月中看。"
        ],
        "title": "八月十五日看潮五绝  其一",
        "id": "2d61dd4b-ec97-434b-bf52-36f0958f8889"
    },
    {
        "author": "苏轼",
        "paragraphs": [
            "万人鼓噪慑吴侬，犹是浮江老阿童。",
            "欲识潮头高几许，越山浑在浪花中。"
        ],
        "title": "八月十五日看潮五绝  其二",
        "id": "7e04f5aa-c40f-425f-82c5-070173c721d3"
    },
    {
        "author": "苏轼",
        "paragraphs": [
            "江边身世两悠悠，久与沧波共白头。",
            "造物亦知人易老，故教江水向西流。"
        ],
        "title": "八月十五日看潮五绝  其三",
        "id": "178cbe5e-ac45-4053-825d-9b36bdb95fcd"
    },
    {
        "author": "苏轼",
        "paragraphs": [
            "吴儿生长狎涛渊，冒利轻生不自怜。",
            "东海若知明主意，应教斥卤变桑田。"
        ],
        "title": "八月十五日看潮五绝  其四",
        "id": "4edd9eb1-d798-4b8e-aeaa-6bf3e4cc9352"
    },
    {
        "author": "苏轼",
        "paragraphs": [
            "江神河伯两酰鸡，海若东来气吐霓。",
            "安得夫差水犀手，三千强弩射潮低。"
        ],
        "title": "八月十五日看潮五绝  其五",
        "id": "b5a45ab5-1ae1-40e2-afa7-bb4be854d41b"
    },
    {
        "author": "苏轼",
        "paragraphs": [
            "君不学白公引泾东注渭，五斗黄泥一钟水。",
            "又不学哥舒横行西海头，归来羯鼓打凉州。",
            "但向空山石壁下，爱此有声无用之清流。",
            "流泉无弦石无窍，强名水乐人人笑。",
            "惯见山僧已厌听，多情海月空留照。",
            "洞庭不复来轩辕，至今鱼龙舞钧天。",
            "闻道磬襄东入海，遗声恐在海山间。",
            "锵然涧谷含宫征，节奏未成君独喜。",
            "不须写入熏风弦，纵有此声无此耳。"
        ],
        "tags": [
            "洞庭湖"
        ],
        "title": "东阳水乐亭",
        "id": "2e63e363-74fb-4ae3-a6e3-da22ba452ced"
    },
    {
        "author": "苏轼",
        "paragraphs": [
            "少年饮红裙，酒尽推不去。",
            "呼来径山下，试与洗尘雾。",
            "痴马惜障泥，临流不肯渡。",
            "独有汝南君，从我无朝暮。",
            "肯将红尘脚，暂着白云屦。",
            "嗟我与世人，何异笑百步。",
            "功名一破甑，弃置何用顾。",
            "更凭陶靖节，往问征夫路。"
        ],
        "title": "与周长官李秀才游径山二君先以诗见寄次其韵二首  其一",
        "id": "2bb5aa83-f9f0-45ca-8694-763260df8899"
    },
    {
        "author": "苏轼",
        "paragraphs": [
            "龙亦恋故居，百年尚来去。",
            "至今雨雹夜，殿闇风缠雾。",
            "而我弃乡国，大江忘北渡。",
            "便欲此山前，筑室安迟暮。",
            "又恐太幽独，岁晚霜入屦。",
            "同游得李生，仄足随蹇步。",
            "孔明不自爱，临老起三顾。",
            "吾归便却扫，谁踏门前路。"
        ],
        "title": "与周长官李秀才游径山二君先以诗见寄次其韵二首  其二",
        "id": "b2c32f0d-b127-4a41-b6b2-9a364562bfc5"
    },
    {
        "author": "苏轼",
        "paragraphs": [
            "阿坚泽畔菰蒲节，玄德墙头羽葆桑。",
            "不会世间闲草木，与人何事管兴亡。"
        ],
        "title": "临安三绝 将军树",
        "id": "878a1672-228d-4d44-ba5d-23da8ccb6a16"
    },
    {
        "author": "苏轼",
        "paragraphs": [
            "楚人休笑沐猴冠，越俗徒夸翁子贤。",
            "五百年间异人出，尽将锦绣裹山川。"
        ],
        "title": "临安三绝 锦溪",
        "id": "8df1b73b-63fa-45f4-81eb-3f29ddb9e60b"
    },
    {
        "author": "苏轼",
        "paragraphs": [
            "山鸡舞破半巌云，菱叶开残野水春。",
            "应笑武都山下土，枉教明月殉佳人。"
        ],
        "title": "临安三绝 石镜",
        "id": "e552714b-54c5-47ec-8d48-e42c13d7ee68"
    },
    {
        "author": "苏轼",
        "paragraphs": [
            "何年僵立两苍龙，瘦脊盘盘尚倚空。",
            "翠浪舞翻红罢亚，白云穿破碧玲珑。",
            "三休亭上工延月，九折巌前巧贮风。",
            "脚力尽时山更好，莫将有限趁无穷。"
        ],
        "title": "登玲珑山",
        "id": "921028a0-a3e7-4752-9537-77e8762426d9"
    },
    {
        "author": "苏轼",
        "paragraphs": [
            "风流王谢古仙真，一去空山五百春。",
            "玉室金堂余汉士，桃花流水失秦人。",
            "困眠一榻香凝帐，梦遶千巌冷逼身。",
            "夜半老僧呼客起，云峰缺处涌冰轮。"
        ],
        "title": "宿九仙山",
        "id": "f8cdc692-0b0c-4896-bc08-758e0929ebd3"
    },
    {
        "author": "苏轼",
        "paragraphs": [
            "陌上花开蝴蝶飞，江山犹是昔人非。",
            "遗民几度垂垂老，游女长歌缓缓归。"
        ],
        "title": "陌上花三首  其一",
        "id": "dc72058d-a702-4082-b77d-37b53d6b3771"
    },
    {
        "author": "苏轼",
        "paragraphs": [
            "陌上山花无数开，路人争看翠軿来。",
            "若为留得堂堂去，且更从教缓缓回。"
        ],
        "title": "陌上花三首  其二",
        "id": "9d3441aa-f4bf-4ffe-8541-190d96f4ef11"
    },
    {
        "author": "苏轼",
        "paragraphs": [
            "生前富贵草头露，身後风流陌上花。",
            "已作迟迟君去鲁，犹教缓缓妾还家。"
        ],
        "title": "陌上花三首  其三",
        "id": "415b5905-a9e4-4e0e-9d03-94260e7e37e2"
    },
    {
        "author": "苏轼",
        "paragraphs": [
            "谢公含雅量，世运属艰难。",
            "况复情所钟，感概萃中年。",
            "正頼丝与竹，陶写有余欢。",
            "尝恐儿辈觉，坐令高趣阑。",
            "独携缥缈人，来上东西山。",
            "放怀事物外，徙倚弄云泉。",
            "一旦功业成，管蔡复流言。",
            "慷慨桓野王，哀歌和清弹。",
            "挽须起流涕，始知使君贤。",
            "意长日月促，卧病已辛酸。",
            "恸哭西州门，往驾那复还。",
            "空余行乐处，古木昏苍烟。"
        ],
        "title": "游东西巌",
        "id": "ce67b430-5aaf-498f-89be-ec0f7a287fa2"
    },
    {
        "author": "苏轼",
        "paragraphs": [
            "篮舆三日山中行，山中信美少旷平。",
            "下投黄泉上青冥，线路每与猿狖争。",
            "重楼束缚遭涧坑，两股酸哀饥肠鸣。",
            "北渡飞桥踏彭铿，缭垣百步如古城。",
            "大钟横撞千指迎，高堂延客夜不扃。",
            "杉槽漆斛江河倾，本来无垢洗更轻。",
            "倒床鼻息四邻惊，紞如五鼓天未明。",
            "木鱼呼粥亮且清，不闻人声闻履声。"
        ],
        "title": "宿海会寺",
        "id": "f9f95556-0bbf-4196-a962-fd73516afea7"
    },
    {
        "author": "苏轼",
        "paragraphs": [
            "年来战纷华，渐觉夫子胜。",
            "欲求五亩宅，洒扫乐清浄。",
            "学道恨日浅，问禅惭听莹。",
            "聊为山水行，遂此麋鹿性。",
            "独游吾未果，觅伴谁复听。",
            "吾宗古遗直，穷达付前定。",
            "餔糟醉方熟，洒面呼不醒。",
            "奈何效燕蝠，屡欲争晨暝。",
            "不如从我游，高论发犀柄。",
            "溪南渡横木，山寺称小径。",
            "幽寻自兹始，归路微月映。",
            "南望功臣山，云外盘飞磴。",
            "三更渡锦水，再宿留石镜。",
            "缅怀周与李，能作洛生咏。",
            "明朝三子至，诗律严号令。",
            "篮舆置纸笔，得句轻千乘。",
            "玲珑苦奇秀，名实巧相称。",
            "九仙更幽绝，笑语千山应。",
            "空巌侧破瓮，飞溜洒浮磬。",
            "山前见虎迹，候吏铙鼓竞。",
            "我生本艰奇，尘土满釜甑。",
            "山禽与野兽，知我久蹭蹬。",
            "笑谓候吏还，遇虎我有命。",
            "径山虽云远，行李稍可并。",
            "颇讶王子猷，忽起山阴兴。",
            "但报菊花开，吾当理归榜。"
        ],
        "title": "径山道中次韵答周长官兼赠苏寺丞",
        "id": "8b849390-2982-494b-9b13-bdbbcbcad207"
    },
    {
        "author": "苏轼",
        "paragraphs": [
            "季子应嗔不下机，弃家来伴碧云师。",
            "中秋冷坐无因醉，半月长斋未肯辞。",
            "掷简摇毫无忤色，投名入社有新诗。",
            "飞腾桂籍他年事，莫忘山中采药时。"
        ],
        "title": "汪覃秀才久留山中以诗见寄次其韵",
        "id": "7ff46773-8303-4a87-88b5-eb7b17d4b5e1"
    },
    {
        "author": "苏轼",
        "paragraphs": [
            "老人登山汗如濯，倒床困卧呼不觉。",
            "觉来五鼓日三竿，始信孤云天一握。",
            "平生未省出艰险，两足惯曾行荦确。",
            "含晖亭上望东溟，凌霄峰头挹南岳。",
            "共爱丝杉翠丝乱，谁见玉芝红玉琢。",
            "白云何事自来往，明月长圆无晦朔。",
            "冢上鸡鸣犹忆钦，山前凤舞远征璞。",
            "雪窗驯兔元不死，烟岭孤猿苦难捉。",
            "从来白足傲生死，不怕黄巾把刀槊。",
            "榻上双痕凛然在，剑头一鸡何须角。",
            "嗟我昏顽晚闻道，与世龃龉空多学。",
            "灵水先除眼界花，清诗为洗心源浊。",
            "骚人未要逃竞病，禅老但喜闻剥啄。",
            "此生更得几回来，从今有暇无辞数。"
        ],
        "title": "再游径山",
        "id": "53bdd191-47cf-46be-8dca-81333edd6179"
    },
    {
        "author": "苏轼",
        "paragraphs": [
            "上帝高居愍世顽，故留琼馆在凡间。",
            "青山九锁不易到，作者七人相对闲。",
            "庭下流泉翠蛟舞，洞中飞鼠白鸦翻。",
            "长松怪石宜霜鬓，不用金丹苦驻颜。"
        ],
        "title": "洞霄宫",
        "id": "e0d991b8-3b11-4f8c-8a1e-3a2c9029fcc3"
    },
    {
        "author": "苏轼",
        "paragraphs": [
            "西风初作十分凉，喜见新橙透甲香。",
            "迟暮赏心惊节物，登临病眼怯秋光。",
            "惯眠处士云庵里，倦醉佳人锦瑟傍。",
            "犹有梦回清兴在，卧闻归路乐声长。"
        ],
        "title": "初自径山归述古召饮介亭以病先起",
        "id": "54c1a98b-a160-462e-8a31-ed58ba00ff4c"
    },
    {
        "author": "苏轼",
        "paragraphs": [
            "月入秋帏病枕凉，霜飞夜簟故衾香。",
            "可怜吹帽狂司马，空对亲舂老孟光。",
            "不作雍容倾坐上，翻成骯脏倚门傍。",
            "人间此会论今古，细看茱萸感叹长。"
        ],
        "title": "明日重九亦以病不赴述古会再用前韵",
        "id": "39a5c3a8-73b5-4126-a1d1-1ea1a451e966"
    },
    {
        "author": "苏轼",
        "paragraphs": [
            "白发长嫌岁月侵，病眸兼怕酒杯深。",
            "南屏老宿闲相过，东阁郎君懒重寻。",
            "试碾露芽烹白雪，休拈霜蕊嚼黄金。",
            "扁舟又截平湖去，欲访孤山支道林。"
        ],
        "title": "九日寻臻阇黎遂泛小舟至勤师院二首  其一",
        "id": "01111af6-fd6b-43a7-934b-b299b49c4688"
    },
    {
        "author": "苏轼",
        "paragraphs": [
            "湖上青山翠作堆，葱葱鬰鬰气佳哉。",
            "笙歌丛里抽身出，云水光中洗眼来。",
            "白足赤髭迎我笑，拒霜黄菊为谁开。",
            "明年桑苎煎茶处，忆着衰翁首重回。"
        ],
        "title": "九日寻臻阇黎遂泛小舟至勤师院二首  其二",
        "id": "e488e87a-8cdb-41e8-a291-b0177440ab6a"
    },
    {
        "author": "苏轼",
        "paragraphs": [
            "指点云间数点红，笙歌正拥紫髯翁。",
            "谁知爱酒龙山客，却在渔舟一叶中。"
        ],
        "title": "九日舟中望见有美堂上鲁少卿饮以诗戏之二首  其一",
        "id": "4489a9b1-73d9-4ecc-89b7-707d14917ba4"
    },
    {
        "author": "苏轼",
        "paragraphs": [
            "西阁珠帘卷落晖，水沉烟断佩声微。",
            "遥知通德凄凉甚，拥髻无言怨未归。"
        ],
        "title": "九日舟中望见有美堂上鲁少卿饮以诗戏之二首  其二",
        "id": "ecca23b3-219d-4477-bbca-343b1e807dcc"
    },
    {
        "author": "苏轼",
        "paragraphs": [
            "示病维摩元不病，在家灵运已忘家。",
            "何须魏帝一丸药，且尽卢仝七碗茶。"
        ],
        "title": "游诸佛舍一日饮酽茶七盏戏书勤师壁",
        "id": "4eb04d66-6a5f-4b5f-995a-a01ca550e02f"
    },
    {
        "author": "苏轼",
        "paragraphs": [
            "湖上野芙蓉，含思愁脉脉。",
            "娟然如静女，不肯傍阡陌。",
            "诗人杳未来，霜艳冷难宅。",
            "君行逐鸥鹭，出处浩莫测。",
            "苇问闻拏音，云表已飞屐。",
            "使我终日寻，逢花不忍摘。",
            "人生如朝露，要作百年客。",
            "喟彼终岁劳，幸兹一日泽。",
            "愿言竟不遂，人事多乖隔。",
            "悟此知有命，沉忧伤魂魄。"
        ],
        "title": "九日湖上寻周李二君不见君亦见寻于湖上以诗见寄明日乃次其韵",
        "id": "e0fc4d33-9642-4161-927a-aca74ceaa9f7"
    },
    {
        "author": "苏轼",
        "paragraphs": [
            "秋风摵摵鸣枯蓼，船阁荒村夜悄悄。",
            "正当逐客断肠时，君独歌呼醉连晓。",
            "老夫平生齐得丧，尚恋微官失轻矫。",
            "君今憔悴归无食，五斗未可秋毫小。",
            "君言失意能几时，月啖虾蟆行复皎。",
            "杀人无验中不快，此恨终身恐难了。",
            "徇时所得无几何，随手已遭忧患绕。",
            "期君正似种宿麦，忍饥待食明年麨。"
        ],
        "title": "送杭州杜戚陈三掾罢官归乡",
        "id": "f317416d-021a-4f0d-af8e-f7dc1059ee25"
    },
    {
        "author": "苏轼",
        "paragraphs": [
            "巌垂匹练千丝落，雷起双龙万物春。",
            "此水此茶俱第一，共成三绝鉴中人。"
        ],
        "title": "元翰少卿宠惠谷帘水一器龙团二枚仍以新诗为贶叹味不已次韵奉和",
        "id": "c838d8ef-3eff-491d-bce1-0ac041226660"
    },
    {
        "author": "苏轼",
        "paragraphs": [
            "琉璃百顷水仙家，风静湖平响钓车。",
            "寂历疏松敧晚照，伶俜寒蝶抱秋花。",
            "困眠不觉依蒲褐，归路相将踏桂华。",
            "更着纶巾披鹤氅，他年应作画图夸。"
        ],
        "title": "次韵周长官寿星院同饯鲁少卿",
        "id": "d66e0701-274a-47fa-b18d-160cd4cae6df"
    },
    {
        "author": "苏轼",
        "paragraphs": [
            "二更铙鼓动诸邻，百首新诗间八珍。",
            "已遣乱蛙成两部，更邀明月作三人。",
            "云烟湖寺家家境，灯火沙河夜夜春。",
            "曷不劝公勤秉烛，老来光景似奔轮。"
        ],
        "title": "次韵述古过周长官夜饮",
        "id": "a557ea5e-f0f4-413a-afa7-32f264154151"
    },
    {
        "author": "苏轼",
        "paragraphs": [
            "我生孤僻本无邻，老病年来益自珍。",
            "肯对红裙辞白酒，但愁新进笑陈人。",
            "北山怨鹤休惊夜，南亩巾车欲及春。",
            "多谢清时屡推毂，狶膏那解转方轮。"
        ],
        "title": "述古以诗见责屡不赴会复次前韵",
        "id": "1fe42e52-a504-4e23-9427-b38e6a064665"
    },
    {
        "author": "苏轼",
        "paragraphs": [
            "只耳兽啮环，长唇鹅擘喙。",
            "三趾下锐春蒲短，两柱高张秋菌细。",
            "君看翻覆俯仰间，覆成三角翻两髻。",
            "古书虽满腹，苟有用我亦随世。",
            "嗟君一见呼作鼎，纔注升合已漂逝。",
            "不如学鸱夷，尽日盛酒真良计。"
        ],
        "title": "胡穆秀才遗古铜器似鼎而小上有两柱可以覆而不蹶以为鼎则不足疑其饮器也胡有诗答之",
        "id": "3f0708de-4622-4c22-b00a-bf5cad07e530"
    },
    {
        "author": "苏轼",
        "paragraphs": [
            "鬰葱佳气夜充闾，始见徐卿第二雏。",
            "甚欲去为汤餠客，惟愁错写弄麞书。",
            "参军新妇贤相敌，阿大中郎喜有余。",
            "我亦从来识英物，试教啼看定何如。"
        ],
        "title": "贺陈述古弟章生子",
        "id": "8fbc1b8b-bd5f-4a0b-b3ce-f31fbf4b8327"
    },
    {
        "author": "苏轼",
        "paragraphs": [
            "寒窗孤坐冻生瓶，尚把遗编照露萤。",
            "阁束九师新得妙，梦吞三画旧通灵。",
            "断弦挂壁知音丧，挥麈空山乱石听。",
            "斋罢何须更临水，胸中自有洗心经。"
        ],
        "title": "赠治易僧智周",
        "id": "61085e05-138b-466d-bea0-028a96de3bb4"
    },
    {
        "author": "苏轼",
        "paragraphs": [
            "锦里先生自笑狂，莫欺九尺鬓眉苍。",
            "诗人老去鶑鶑在，公子归来燕燕忙。",
            "柱下相君犹有齿，江南刺史已无肠。",
            "平生谬作安昌客，略遣彭宣到後堂。"
        ],
        "title": "张子野年八十五尚闻买妾述古令作诗",
        "id": "9436c3b1-b935-44b3-b659-1824528ac929"
    },
    {
        "author": "苏轼",
        "paragraphs": [
            "我本西湖一钓舟，意嫌高屋冷飕飕。",
            "羡师此室纔方丈，一炷清香尽日留。"
        ],
        "tags": [
            "西湖"
        ],
        "title": "书双竹湛师房二首  其一",
        "id": "74c28ec2-deda-439d-b3ac-d2f043c54f65"
    },
    {
        "author": "苏轼",
        "paragraphs": [
            "暮鼓朝钟自击撞，闭门孤枕对残缸。",
            "白灰旋拨通红火，卧听萧萧雨打窗。"
        ],
        "title": "书双竹湛师房二首  其二",
        "id": "9aa36a27-a1ef-4bf2-a790-eb0949b8bfd5"
    },
    {
        "author": "苏轼",
        "paragraphs": [
            "藤梢橘刺元无路，竹杖椶鞋不用扶。",
            "风自远来闻笑语，水分流处见江湖。",
            "回观佛国青螺髻，踏遍仙人碧玉壶。",
            "野客归时山月上，棠梨叶战暝禽呼。"
        ],
        "title": "宝山新开径",
        "id": "885ae34e-13b5-4f81-8511-51f22b1cba7a"
    },
    {
        "author": "苏轼",
        "paragraphs": [
            "一朵妖红翠欲流，春光回照雪霜羞。",
            "化工只欲呈新巧，不放闲花得少休。"
        ],
        "title": "和述古冬日牡丹四首  其一",
        "id": "9b42368c-5533-488a-942b-9636589801cb"
    },
    {
        "author": "苏轼",
        "paragraphs": [
            "花开时节雨连风，却向霜余染烂红。",
            "漏泄春光私一物，此心未信出天工。"
        ],
        "title": "和述古冬日牡丹四首  其二",
        "id": "ca2b0fa2-c4b5-4793-92ce-f1745ef85d25"
    },
    {
        "author": "苏轼",
        "paragraphs": [
            "当时只道鹤林仙，解遣秋光发杜鹃。",
            "谁信诗能回造化，直教霜枿放春妍。"
        ],
        "title": "和述古冬日牡丹四首  其三",
        "id": "9b4aa5d9-d53d-4180-9544-2fb58e5b0818"
    },
    {
        "author": "苏轼",
        "paragraphs": [
            "不分清霜入小园，故将诗律变寒暄。",
            "使君欲见蓝关咏，更倩韩郎为染根。"
        ],
        "title": "和述古冬日牡丹四首  其四",
        "id": "e8005659-f1b9-4af9-b519-7c0b75f68303"
    },
    {
        "author": "苏轼",
        "paragraphs": [
            "诗翁爱酒常如渴，瓶尽欲沽囊已竭。",
            "灯青火冷不成眠，一夜捻须吟喜雪。",
            "诗成就我觅欢处，我穷正与君彷佛。",
            "曷不走投陈孟公，有酒醉君仍饱德。",
            "琼瑶欲尽天应惜，更遣清光续残月。",
            "安得佳人擢素手，笑捧玉碗两奇绝。",
            "艳歌一曲回阳春，坐使高堂生暖热。"
        ],
        "title": "和柳子玉喜雪次韵仍呈述古",
        "id": "c55be576-62b8-4ebb-b391-2c35d9c7b159"
    },
    {
        "author": "苏轼",
        "paragraphs": [
            "柳侯运笔如电闪，子云寒悴羊欣俭。",
            "百斛明珠便可扛，此书非我谁能双。"
        ],
        "title": "观子玉郎中草圣",
        "id": "ac2a0b81-200f-426e-bba8-657dfeee2349"
    },
    {
        "author": "苏轼",
        "paragraphs": [
            "平生自是个中人，欲向渔舟便写真。",
            "诗句对君难出手，云泉劝我早抽身。",
            "年来白发惊秋速，长恐青山与世新。",
            "从此北归休怅望，囊中收得武陵春。"
        ],
        "title": "李颀秀才善画山以两轴见寄仍有诗次韵答之",
        "id": "21eb578a-aafa-4d33-9888-d826c5f372c7"
    },
    {
        "author": "苏轼",
        "paragraphs": [
            "落帆古戍下，积雪高如丘。",
            "强邀诗老出，疏髯散飕飗。",
            "僧房有宿火，手足渐和柔。",
            "静士素寡言，相对自忘忧。",
            "铜炉擢烟穗，石鼎浮霜沤。",
            "征夫念前路，急鼓催行舟。",
            "我行虽有程，坐稳且复留。",
            "大哉天地间，此生得浮游。"
        ],
        "title": "雪後至临平与柳子玉同至僧舍见陈尉烈",
        "id": "88e280b9-959d-4b85-a25b-251bcf935c74"
    },
    {
        "author": "苏轼",
        "paragraphs": [
            "夜闻巴叟卧荒村，来打三更月下门。",
            "往事过年如昨日，此身未死得重论。",
            "老非怀土情相得，病不开堂道益尊。",
            "惟有孤栖旧时鹤，举头见客似长言。"
        ],
        "title": "夜至永乐文长老院文时卧病退院",
        "id": "7e2b9c35-a8a6-4160-862e-f07bbee0cbee"
    },
    {
        "author": "苏轼",
        "paragraphs": [
            "我官于南今几时，尝尽溪茶与山茗。",
            "胸中似记故人面，口不能言心自省。",
            "为君细说我未暇，试评其略差可听。",
            "建溪所产虽不同，一一天与君子性。",
            "森然可爱不可慢，骨清肉腻和且正。",
            "雪花雨脚何足道，啜过始知真味永。",
            "纵复苦硬终可录，汲黯少戆宽饶猛。",
            "草茶无頼空有名，高者妖邪次顽懭。",
            "体轻虽复强浮沉，性滞偏工呕酸冷。",
            "其间绝品岂不佳，张禹纵贤非骨鲠。",
            "葵花玉𩊓不易致，道路幽险隔云岭。",
            "谁知使者来自西，开缄磊落收百餠。",
            "嗅香嚼味本非别，透纸自觉光炯炯。",
            "粃糠团凤友小龙，奴隶日注臣双井。",
            "收藏爱惜待佳客，不敢包裹钻权幸。",
            "此诗有味君勿传，空使时人怒生瘿。"
        ],
        "title": "和钱安道寄惠建茶",
        "id": "ca80195e-f914-4bc8-905d-38c8a9a4d32a"
    },
    {
        "author": "苏轼",
        "paragraphs": [
            "乌府先生铁作肝，霜风卷地不知寒。",
            "犹嫌白发年前少，故点红灯雪里看。",
            "他日卜邻先有约，待君投劾我休官。",
            "如今且作华阳服，醉唱侬家七返丹。"
        ],
        "title": "钱安道席上令歌者道服",
        "id": "bd9d7cc8-3aba-457a-bcac-784911499ab9"
    },
    {
        "author": "苏轼",
        "paragraphs": [
            "踏遍江南南岸山，逢山未免更流连。",
            "独携天上小团月，来试人间第二泉。",
            "石路萦回九龙脊，水光翻动五湖天。",
            "孙登无语空归去，半岭松声万壑传。"
        ],
        "tags": [
            "太湖"
        ],
        "title": "惠山谒钱道人烹小龙团登绝顶望太湖",
        "id": "eef2a0c5-25c3-407a-9528-01bfa922d9b1"
    },
    {
        "author": "苏轼",
        "paragraphs": [
            "行歌野哭两堪悲，远火低星渐向微。",
            "病眼不眠非守岁，乡音无伴苦思归。",
            "重衾脚冷知霜重，新沐头轻感发稀。",
            "多谢残灯不嫌客，孤舟一夜许相依。"
        ],
        "title": "除夜野宿常州城外二首  其一",
        "id": "14e3ccfb-1e86-4609-883a-ddaa81c88ab7"
    },
    {
        "author": "苏轼",
        "paragraphs": [
            "南来三见岁云徂，直恐终身走道途。",
            "老去怕看新历日，退归拟学旧桃符。",
            "烟花已作青春意，霜雪偏寻病客须。",
            "但把穷愁博长健，不辞最後饮屠苏。"
        ],
        "title": "除夜野宿常州城外二首  其二",
        "id": "7c46a74e-8f6c-4e85-9142-dc6ac161d1dd"
    },
    {
        "author": "苏轼",
        "paragraphs": [
            "堆盘红缕细茵陈，巧与椒花两鬬新。",
            "竹马异时宁信老，土牛明日莫辞春。",
            "西湖弄水犹应早，北寺观灯欲及辰。",
            "白发苍颜谁肯记，晓来频嚏为何人。"
        ],
        "tags": [
            "西湖"
        ],
        "title": "元日过丹阳明日立春寄鲁元翰",
        "id": "6f6931f8-fcf5-4428-936e-f9876b1f5654"
    },
    {
        "author": "苏轼",
        "paragraphs": [
            "鹍弦铁拨世无有，乐府旧工惟尚叟。",
            "一生喙硬眼无人，坐此困穷今白首。",
            "翠鬟女子年十七，指法已似呼韩妇。",
            "轻帆渡海风掣回，满面尘沙和泪垢。",
            "青衫不逢湓浦客，红袖漫插曹纲手。",
            "尔来一见哀骀佗，便着臂鞴躬井臼。",
            "我惭贫病百不足，强对黄花饮白酒。",
            "转关濩索动有神，雷辊空堂战窗牖。",
            "四弦一抹拥袂立，再拜十分为我寿。",
            "世人只解锦缠头，与汝作诗传不朽。"
        ],
        "title": "古缠头曲",
        "id": "d2f02f70-ba62-4eaf-ba6b-ff1836ab00fe"
    },
    {
        "author": "苏轼",
        "paragraphs": [
            "不用长竿矫绣衣，南园北第两参差。",
            "青山有约长当户，流水无情自入池。",
            "岁久酴醾浑欲合，春来杨柳不胜垂。",
            "主人不用匆匆去，正是红梅着子时。"
        ],
        "title": "刁同年草堂",
        "id": "87da270b-7274-4ace-98f3-8c3590241284"
    },
    {
        "author": "苏轼",
        "paragraphs": [
            "上苑夭桃自作行，刘郎去後几回芳。",
            "厌从年少追新赏，闲对宫花识旧香。",
            "欲赠佳人非泛洧，好纫幽佩吊沉湘。",
            "鹤林神女无消息，为问何年返帝乡。"
        ],
        "title": "刁景纯赏瑞香花忆先朝侍宴次韵",
        "id": "da41136b-959f-4340-ba9e-f6401721af5c"
    },
    {
        "author": "苏轼",
        "paragraphs": [
            "花时腊酒照人光，归路春风洒面凉。",
            "刘氏宅边霜竹老，戴公山下野桃香。",
            "巌头匹练兼天浄，泉底真珠溅客忙。",
            "安得道人携笛去，一声吹裂翠崖冈。"
        ],
        "title": "同柳子玉游鹤林招隠醉归呈景纯",
        "id": "356c91fd-6bd0-4189-8c53-d39d1f480da0"
    },
    {
        "author": "苏轼",
        "paragraphs": [
            "解组归来道益光，坐看百物自炎凉。",
            "卷帘堂上檀槽闹，送客林间桦烛香。",
            "浅量已愁当酒怯，非才犹觉和诗忙。",
            "何人贪佩黄金印，千柱耽耽琐北冈。"
        ],
        "title": "景纯见和复次韵赠之二首  其一",
        "id": "e9d42cef-2124-4115-9931-7fb41bb2bff5"
    },
    {
        "author": "苏轼",
        "paragraphs": [
            "人间膏火正争光，每到藏春得暂凉。",
            "多事始知田舍好，凶年偏觉野蔬香。",
            "溪山胜画徒能说，来往如梭为底忙。",
            "老去此身无处着，为翁栽插万松冈。"
        ],
        "title": "景纯见和复次韵赠之二首  其二",
        "id": "e9fef570-12e1-4376-82fb-7f32bc525179"
    },
    {
        "author": "苏轼",
        "paragraphs": [
            "不羡腰金照地光，暂时假面弄西凉。",
            "晴窗咽日肝肠暖，古殿朝真屦袖香。",
            "说静故知犹有动，无闲底处更求忙。",
            "先生官罢乘风去，何用区区赋陟冈。"
        ],
        "title": "柳子玉亦见和因以送之兼寄其兄子璋道人",
        "id": "990e39fc-4777-4fc5-95ae-19f948d6beb5"
    },
    {
        "author": "苏轼",
        "paragraphs": [
            "自酌金樽劝孟光，更教长笛奏伊凉。",
            "牵衣男女遶太白，扇枕郎君烦阿香。",
            "诗病逢春转深痼，愁魔得酒暂奔忙。",
            "醒时情味吾能说，日在西南白草冈。"
        ],
        "title": "子玉家宴用前韵见寄复答之",
        "id": "5c8c95fc-d335-4f10-8628-08c9bc47f283"
    },
    {
        "author": "苏轼",
        "paragraphs": [
            "灵寿扶来似孔光，感时怀旧一悲凉。",
            "蟾枝不独同攀桂，鸡舌还应共赐香。",
            "等是浮休无得丧，粗分忧乐有闲忙。",
            "年来世事如波浪，鬰鬰谁知柏在冈。"
        ],
        "title": "景纯复以二篇一言其亡兄与伯父同年之契一言今者唱酬之意仍次其韵  其一",
        "id": "3131d645-e7b0-42c0-8b4a-01d253046efb"
    },
    {
        "author": "苏轼",
        "paragraphs": [
            "屡把铅刀齿步光，更遭华衮照厖凉。",
            "苏门山上莫长啸，薝卜林中无别香。",
            "烛烬已残终夜刻，槐花还似昔年忙。",
            "背城借一吾何敢，慎莫樽前替戾冈。"
        ],
        "title": "景纯复以二篇一言其亡兄与伯父同年之契一言今者唱酬之意仍次其韵  其二",
        "id": "b28d7bac-3f92-40ed-89ff-4361df31733f"
    },
    {
        "author": "苏轼",
        "paragraphs": [
            "退笔如山未足珍，读书万卷始通神。",
            "君家自有元和脚，莫厌家鸡更问人。"
        ],
        "title": "柳氏二外甥求笔迹二首  其一",
        "id": "3ee865d7-de7b-4af1-86c9-cb4064c5df57"
    },
    {
        "author": "苏轼",
        "paragraphs": [
            "一纸行书两绝诗，遂良须鬓已成丝。",
            "何当火急传家法，欲见诚悬笔谏时。"
        ],
        "title": "柳氏二外甥求笔迹二首  其二",
        "id": "2e1c498f-fcf6-4c4c-ba3e-551ec6a50068"
    },
    {
        "author": "苏轼",
        "paragraphs": [
            "欲识当年杜伯升，飘然云水一孤僧。",
            "若教俯首随缰锁，料得如今似我能。"
        ],
        "title": "成都进士杜暹伯升出家名法通往来吴中",
        "id": "93a17c44-7ff4-43a0-854b-1bbd9d0e0623"
    },
    {
        "author": "苏轼",
        "paragraphs": [
            "君年甲子未相逢，难向人前说老翁。",
            "更有方瞳八十一，奋衣矍铄走山中。"
        ],
        "title": "子玉以诗见邀同刁丈游金山",
        "id": "4901ed30-1e37-4723-9d66-17c998aca2a0"
    },
    {
        "author": "苏轼",
        "paragraphs": [
            "恶酒如恶人，相攻剧刀箭。",
            "颓然一榻上，胜之以不战。",
            "诗翁气雄拔，禅老语清软。",
            "我醉都不知，但觉红绿眩。",
            "醒时江月堕，摵摵风响变。",
            "惟有一龛灯，二豪俱不见。"
        ],
        "title": "金山寺与柳子玉饮大醉卧宝觉禅榻夜分方醒书其壁",
        "id": "905b37a7-2b64-42ed-a719-f3051a08acba"
    },
    {
        "author": "苏轼",
        "paragraphs": [
            "世事方艰便猛回，此心未老已先灰。",
            "何时梦入真君殿，也学传呼观主来。"
        ],
        "title": "送柳子玉赴灵仙",
        "id": "706e235c-a234-4116-b946-f12830d6524f"
    },
    {
        "author": "苏轼",
        "paragraphs": [
            "百丈休牵上濑船，一钩归钓缩头鳊。",
            "园中草木春无数，只有黄杨厄闰年。"
        ],
        "title": "监洞霄宫俞康直郎中所居四咏 退圃",
        "id": "daf49c42-6bab-4bc9-b2c5-257fee775478"
    },
    {
        "author": "苏轼",
        "paragraphs": [
            "新第谁来作并邻，旧官宁复忆星辰。",
            "请君置酒吾当贺，知向江湖拜散人。"
        ],
        "title": "监洞霄宫俞康直郎中所居四咏 逸堂",
        "id": "2b9d4c24-9676-4902-a02d-c3895bb4f1be"
    },
    {
        "author": "苏轼",
        "paragraphs": [
            "冠盖相望起隠沦，先生那得老江村。",
            "古来真遯何曾遯，笑杀喻垣与闭门。"
        ],
        "title": "监洞霄宫俞康直郎中所居四咏 遯轩",
        "id": "da1fe2d1-ee2d-483a-895b-0eb03016f177"
    },
    {
        "author": "苏轼",
        "paragraphs": [
            "西山烟雨卷疏帘，北户星河落短檐。",
            "不独江天解空阔，地偏心远似陶潜。"
        ],
        "title": "监洞霄宫俞康直郎中所居四咏 远楼",
        "id": "b1fc66cb-c0a2-40cb-afdf-a6e9071e1b91"
    },
    {
        "author": "苏轼",
        "paragraphs": [
            "郊原雨初霁，春物有余妍。",
            "古寺满修竹，深林闻杜鹃。",
            "睡余柳花堕，目眩山樱然。",
            "西窗有病客，危坐看香烟。"
        ],
        "title": "游鹤林招隠二首  其一",
        "id": "9301a001-72ad-48c2-8428-a3c71439e257"
    },
    {
        "author": "苏轼",
        "paragraphs": [
            "行歌白云岭，坐咏修竹林。",
            "风轻花自落，日薄山半阴。",
            "涧草谁复识，闻香杳难寻。",
            "时见城市人，幽居惜未深。"
        ],
        "title": "游鹤林招隠二首  其二",
        "id": "5428694a-9ab4-4873-bda2-db6eee8f1f17"
    },
    {
        "author": "苏轼",
        "paragraphs": [
            "普慈寺後千竿竹，醉里曾看碧玉椽。",
            "倦客再游行老矣，高僧一笑故依然。",
            "久参白足知禅味，苦厌黄公聒昼眠。",
            "惟有两株红百叶，晚来犹得向人妍。"
        ],
        "title": "书普慈长老壁",
        "id": "ab0f28dc-3582-4426-aac3-d9a62656d5a4"
    },
    {
        "author": "苏轼",
        "paragraphs": [
            "悞入仙人碧玉壶，一欢那复问亲疏。",
            "杯盘狼藉吾何敢，车骑雍容子甚都。",
            "此夜新声闻北里，他年故事记南徐。",
            "欲穷风月三千界，愿化天人百亿躯。"
        ],
        "title": "刁景纯席上和谢生二首  其一",
        "id": "9a5a1181-2b46-4ba1-9a61-e20d7731e1f7"
    },
    {
        "author": "苏轼",
        "paragraphs": [
            "纵饮谁能问挈壶，不知门外晓星疏。",
            "绮罗胜事齐三阁，宾主谈锋敌两都。",
            "榻畔烟花尝叹杜，海中童丱尚追徐。",
            "无多酌我君须听，醉後粗狂胆满躯。"
        ],
        "title": "刁景纯席上和谢生二首  其二",
        "id": "3d4af07b-6e2e-401a-9b74-d22f2c0d62c7"
    },
    {
        "author": "苏轼",
        "paragraphs": [
            "不觉朱轓辗後尘，争看绣幰锦缠轮。",
            "洛滨侍从三人贵，京兆平反一笑春。",
            "但逐东山携妓女，那知後阁走穷宾。",
            "滞留不见荣华事，空作赓诗第七人。"
        ],
        "title": "和苏州太守王规父侍太夫人观灯之什余时以刘道原见访滞留京口不及赴此会二首  其一",
        "id": "8aefbdb7-4c0a-4bed-af41-6a9b0137d238"
    },
    {
        "author": "苏轼",
        "paragraphs": [
            "翻翻缇骑走香尘，激激飞涛射火轮。",
            "美酒留连三夜月，丰年倾倒五州春。",
            "安排诗律追强对，蹭蹬归期为恶宾。",
            "堕珥遗簪想无限，华胥犹见梦回人。"
        ],
        "title": "和苏州太守王规父侍太夫人观灯之什余时以刘道原见访滞留京口不及赴此会二首  其二",
        "id": "0c8886cb-0436-4db1-90a2-036200bb0e43"
    },
    {
        "author": "苏轼",
        "paragraphs": [
            "法师住焦山，而实未尝住。",
            "我来辄问法，法师了无语。",
            "法师非无语，不知所答故。",
            "君看头与足，本自安冠屦。",
            "譬如长鬣人，不以长为苦。",
            "一旦或人问，每睡安所措。",
            "归来被上下，一夜无着处。",
            "展转遂达晨，意欲尽镊去。",
            "此言虽鄙浅，故自有深趣。",
            "持此问法师，法师一笑许。"
        ],
        "title": "书焦山纶长老壁",
        "id": "85f1bc27-877f-47a8-963e-c887710a694b"
    },
    {
        "author": "苏轼",
        "paragraphs": [
            "沐罢巾冠快晚凉，睡余齿颊带茶香。",
            "舣舟北岸何时渡，晞发东轩未肯忙。",
            "康济此身殊有道，医治外物本无方。",
            "风流二老长还往，顾我归期尚渺茫。"
        ],
        "title": "留别金山宝觉圆通二长老",
        "id": "af4f4b96-b907-46ea-990b-b32c92c59a09"
    },
    {
        "author": "苏轼",
        "paragraphs": [
            "从来直道不辜身，得向西湖两过春。",
            "沂上已成曾点服，泮宫初采鲁侯芹。",
            "休惊岁岁年年貌，且对朝朝暮暮人。",
            "细雨晴时一百六，画船鼍鼓莫违民。"
        ],
        "tags": [
            "西湖"
        ],
        "title": "常润道中有怀钱塘寄述古五首  其一",
        "id": "3221e64e-965d-4de3-acf5-edcef73f88c6"
    },
    {
        "author": "苏轼",
        "paragraphs": [
            "草长江南鶑乱飞，年来事事与心违。",
            "花开後院还空落，燕入华堂怪未归。",
            "世上功名何日是，樽前点检几人非。",
            "去年柳絮飞时节，记得金笼放雪衣。"
        ],
        "tags": [
            "长江"
        ],
        "title": "常润道中有怀钱塘寄述古五首  其二",
        "id": "7c6b6ca9-4166-4cf1-b314-c81f6dda35cb"
    },
    {
        "author": "苏轼",
        "paragraphs": [
            "浮玉山头日日风，涌金门外已春融。",
            "二年鱼鸟浑相识，三月鶑花付与公。",
            "剩看新翻眉倒晕，未应泣别脸消红。",
            "何人织得相思字，寄与江边北向鸿。"
        ],
        "title": "常润道中有怀钱塘寄述古五首  其三",
        "id": "c92b1ba6-ec76-4283-ab1f-0e19be9bfb94"
    },
    {
        "author": "苏轼",
        "paragraphs": [
            "国艳夭娆酒半酣，去年同赏寄僧檐。",
            "但知扑扑晴香软，谁见森森晓态严。",
            "谷雨共惊无几日，蜜蜂未许辄先甜。",
            "应须火急回征棹，一片辞枝可得黏。"
        ],
        "title": "常润道中有怀钱塘寄述古五首  其四",
        "id": "fc651149-0bc2-40ec-b919-e123eed18441"
    },
    {
        "author": "苏轼",
        "paragraphs": [
            "惠泉山下土如濡，阳羡溪头米胜珠。",
            "卖剑买牛吾欲老，杀鸡为黍子来无。",
            "地偏不信容高盖，俗俭真堪着腐儒。",
            "莫怪江南苦留滞，经营身计一生迂。"
        ],
        "title": "常润道中有怀钱塘寄述古五首  其五",
        "id": "7f4abbd3-971b-4d7b-8569-2c8f999ce5a3"
    },
    {
        "author": "苏轼",
        "paragraphs": [
            "武林千叶照观空，别後湖山几信风。",
            "自笑眼花红绿眩，还将白首对鞓红。"
        ],
        "title": "常州太平寺观牡丹",
        "id": "ea980825-9c30-43bf-9136-fa97b8258205"
    },
    {
        "author": "苏轼",
        "paragraphs": [
            "醉中眼缬自斓斑，天雨曼陀照玉盘。",
            "一朵淡黄微拂掠，鞓红魏紫不须看。"
        ],
        "title": "游太平寺浄土院观牡丹中有淡黄一朵特奇为作小诗",
        "id": "28e16cff-60c4-43fa-b3d7-d1af656ada57"
    },
    {
        "author": "苏轼",
        "paragraphs": [
            "羞归应为负花期，已见成阴结子时。",
            "与物寡情怜我老，遣春无恨頼君诗。",
            "玉台不见朝酣酒，金缕犹歌空折枝。",
            "从此年年定相见，欲师老圃问樊迟。"
        ],
        "title": "杭州牡丹开时仆犹在常润周令作诗见寄次其韵复次一首送赴阙  其一",
        "id": "8681e896-19eb-4a67-b3a2-460eb42375ed"
    },
    {
        "author": "苏轼",
        "paragraphs": [
            "莫负黄花九日期，人生穷达可无时。",
            "十年且就三都赋，万户终轻千首诗。",
            "天静伤鸿犹戢翼，月明惊鹊未安枝。",
            "君看六月河无水，万斛龙骧到自迟。"
        ],
        "title": "杭州牡丹开时仆犹在常润周令作诗见寄次其韵复次一首送赴阙  其二",
        "id": "974d795f-513d-40b5-bc5a-cac19fa9283c"
    },
    {
        "author": "苏轼",
        "paragraphs": [
            "翻翻联联衔尾鸦，荦荦确确蜕骨蛇。",
            "分畴翠浪走云阵，刺水绿针抽稻芽。",
            "洞庭五月欲飞沙，鼍鸣窟中如打衙。",
            "天公不见老翁泣，唤取阿香推雷车。"
        ],
        "tags": [
            "洞庭湖"
        ],
        "title": "无锡道中赋水车",
        "id": "e8ec3129-3496-413e-bdf7-44455c6f4ebb"
    },
    {
        "author": "苏轼",
        "paragraphs": [
            "入门无平田，石路细穿岭。",
            "阴风生涧壑，古木翳潭井。",
            "湛卢谁复见，秋水光耿耿。",
            "铁花绣巌壁，杀气噤蛙黾。",
            "幽幽生公堂，左右立顽矿。",
            "当年或未信，异类服精猛。",
            "胡为百岁後，仙鬼互驰骋。",
            "窈然留清诗，读者为悲哽。",
            "东轩有佳致，云水丽千顷。",
            "熙熙览生物，春意破凄冷。",
            "我来属无事，暖日相与永。",
            "喜鹊翻初旦，愁鸢蹲落景。",
            "坐见渔樵还，新月溪上影。",
            "悟彼良自咍，归田行可请。"
        ],
        "title": "虎丘寺",
        "id": "7e3d3da8-a221-453a-bdf8-30bd3c0f38e3"
    },
    {
        "author": "苏轼",
        "paragraphs": [
            "白简威犹凛，青山兴已浓。",
            "鹤闲云作氅，驼卧草埋峰。",
            "跪屦若可教，卜邻应见容。",
            "因公问回老，何处定相逢。"
        ],
        "title": "刘孝叔会虎丘时王规父斋素祈雨不至二首  其一",
        "id": "321bf24d-5f06-44d4-9133-9ac6de905b9d"
    },
    {
        "author": "苏轼",
        "paragraphs": [
            "太常斋未解，不肯对纤秾。",
            "只遣三千履，来游十二峰。",
            "林空答清唱，潭浄写衰容。",
            "归去瑶台路，还应月下逢。"
        ],
        "title": "刘孝叔会虎丘时王规父斋素祈雨不至二首  其二",
        "id": "71bde201-8e97-4423-8fbb-a3b2314ed171"
    },
    {
        "author": "苏轼",
        "paragraphs": [
            "小圃阴阴遍洒尘，方塘潋潋欲生纹。",
            "已烦仙袂来行雨，莫遣歌声便驻云。",
            "肯对绮罗辞白酒，试将文字恼红裙。",
            "今宵记取醒时节，点滴空阶独自闻。"
        ],
        "title": "苏州闾丘江君二家雨中饮酒二首  其一",
        "id": "ecb28b4b-0e6f-4c88-8234-be12860efb2c"
    },
    {
        "author": "苏轼",
        "paragraphs": [
            "五纪归来鬓未霜，十眉环列坐生光。",
            "唤船渡口迎秋女，驻马桥边问泰娘。",
            "曾把四弦娱白傅，敢将百草斗吴王。",
            "从今却笑风流守，画戟空凝宴寝香。"
        ],
        "title": "苏州闾丘江君二家雨中饮酒二首  其二",
        "id": "b149e32e-edde-42fb-9c12-a1d11eb9ad9f"
    },
    {
        "author": "苏轼",
        "paragraphs": [
            "家山何在两忘归，杯酒相逢慎勿违。",
            "不独饭山嘲我瘦，也应糠核怪君肥。"
        ],
        "title": "次韵沈长官三首  其一",
        "id": "83b8fc79-9fba-45b3-9215-89f722a4ecb1"
    },
    {
        "author": "苏轼",
        "paragraphs": [
            "男婚已毕女将归，累尽身轻志莫违。",
            "闻道山中食无肉，玉池清水自生肥。"
        ],
        "title": "次韵沈长官三首  其二",
        "id": "4de09b7e-b8af-4be0-ad09-ea3d71b71849"
    },
    {
        "author": "苏轼",
        "paragraphs": [
            "造物知吾久念归，似怜衰病不相违。",
            "风来震泽帆初饱，雨入松江水渐肥。"
        ],
        "title": "次韵沈长官三首  其三",
        "id": "aa6d5319-502c-4a2e-9c48-5e5bc0c594e9"
    },
    {
        "author": "苏轼",
        "paragraphs": [
            "谁将射御教吴儿，长笑申公为夏姬。",
            "却遣姑苏有麋鹿，更怜夫子得西施。"
        ],
        "title": "戏书吴江三贤画像三首  其一",
        "id": "73a1f2df-2582-420b-98a4-fe1cb1a57185"
    },
    {
        "author": "苏轼",
        "paragraphs": [
            "浮世功劳食与眠，季鹰真得水中仙。",
            "不须更说知机早，直为鲈鱼也自贤。"
        ],
        "title": "戏书吴江三贤画像三首  其二",
        "id": "8e0b405a-75b7-439e-95bc-58f0d3034ce4"
    },
    {
        "author": "苏轼",
        "paragraphs": [
            "千首文章二顷田，囊中未有一钱看。",
            "却因养得能言鸭，惊破王孙金弹丸。"
        ],
        "title": "戏书吴江三贤画像三首  其三",
        "id": "879305bc-cd90-4fdc-806d-49b362c86663"
    },
    {
        "author": "苏轼",
        "paragraphs": [
            "初惊鹤瘦不可识，旋觉云归无处寻。",
            "三过门间老病死，一弹指顷去来今。",
            "存亡惯见浑无泪，乡井难忘尚有心。",
            "欲向钱塘访圆泽，葛洪川畔待秋深。"
        ],
        "title": "过永乐文长老已卒",
        "id": "a79ea7a9-241e-4e03-8716-e707a67b25d9"
    },
    {
        "author": "苏轼",
        "paragraphs": [
            "策杖徐徐步此山，拨云寻径兴飘然。",
            "凿开海眼知何代，种出菱花不计年。",
            "烹茗僧夸瓯泛雪，炼丹人化骨成仙。",
            "当年陆羽空收拾，遗却安平一片泉。"
        ],
        "title": "安平泉",
        "id": "c2317168-add6-4eff-99da-052b4186e19e"
    },
    {
        "author": "苏轼",
        "paragraphs": [
            "两邦山水未凄凉，二老风流总健强。",
            "共成一百七十岁，各饮三万六千觞。",
            "藏春坞里鶑花闹，仁寿桥边日月长。",
            "惟有诗人被磨折，金钗零落不成行。"
        ],
        "title": "赠张刁二老",
        "id": "734681e3-e45b-4072-8222-0573e2f4a6f3"
    },
    {
        "author": "苏轼",
        "paragraphs": [
            "云师来宝山，一住十五秋。",
            "读书常闭户，客至不举头。",
            "去年造其室，清坐忘百忧。",
            "我初无言说，师亦无对酬。",
            "今来复扣门，空房但飕飗。",
            "云已灭无余，薪尽火不留。",
            "却疑此室中，尝有斯人不。",
            "所遇孰非梦，事过吾何求。"
        ],
        "title": "去年秋偶游宝山上方入一小院阒然无人有一僧隠几低头读书与之语漠然不甚对问其邻之僧曰此云阇黎也不出十五年矣今年六月自常润还复至其室则死葬数月矣作诗题其壁",
        "id": "00f18cf7-9ef3-4eb0-8838-9e86cd5f2135"
    },
    {
        "author": "苏轼",
        "paragraphs": [
            "至和无攫醳，至平无按抑。",
            "不知微妙声，究竟从何出。",
            "散我不平气，洗我不和心。",
            "此心知有在，尚复此微吟。"
        ],
        "title": "听僧昭素琴",
        "id": "ee3781ce-1b66-407f-82df-2aaa81adb883"
    },
    {
        "author": "苏轼",
        "paragraphs": [
            "轩轩青田鹤，鬰鬰在樊笼。",
            "既为物所縻，遂与吾辈同。",
            "今来始谢去，万事一笑空。",
            "新诗如洗出，不受外垢蒙。",
            "清风入齿牙，出语如风松。",
            "霜髭茁病骨，饥坐听午钟。",
            "非诗能穷人，穷者诗乃工。",
            "此语信不妄，吾闻诸醉翁。"
        ],
        "title": "僧惠勤初罢僧职",
        "id": "78bd3c7a-7063-496a-ba99-234b45a2aff5"
    },
    {
        "author": "苏轼",
        "paragraphs": [
            "言游高峰塔，蓐食治野装。",
            "火云秋未衰，及此初旦凉。",
            "雾霏巌谷暗，日出草木香。",
            "嘉我同来人，久便云水乡。",
            "相劝小举足，前路高且长。",
            "古松攀龙蛇，怪石坐牛羊。",
            "渐闻钟磬音，飞鸟皆下翔。",
            "入门空有无，云海浩茫茫。",
            "惟见聋道人，老病时绝粮。",
            "问年笑不答，但指穴藜床。",
            "心知不复来，欲归更彷徨。",
            "赠别留匹布，今岁天早霜。"
        ],
        "title": "游灵隠高峰塔",
        "id": "752d8791-9c04-4c5d-a08b-715e2f0928a6"
    },
    {
        "author": "苏轼",
        "paragraphs": [
            "月缺霜浓细蕊干，此花元属玉堂仙。",
            "鹫峰子落惊前夜，蟾窟枝空记昔年。",
            "破裓山僧怜耿介，练裙溪女斗清妍。",
            "愿公采撷纫幽佩，莫遣孤芳老涧边。"
        ],
        "title": "八月十七日天竺山送桂花分赠元素",
        "id": "32480746-c9f8-4a69-8131-b39bd5739739"
    },
    {
        "author": "苏轼",
        "paragraphs": [
            "南郭子綦初丧我，西来达摩尚求心。",
            "此堂不说有清浊，游客自观随浅深。",
            "两岁频为山水役，一溪长照雪霜侵。",
            "纷纷无补竟何事，惭愧高人闭户吟。"
        ],
        "title": "海会寺清心堂",
        "id": "82270860-5d85-4cf1-b567-af123195f70c"
    },
    {
        "author": "苏轼",
        "paragraphs": [
            "西来烟障塞空虚，洒徧秋田雨不如。",
            "新法清平那有此，老身穷苦自招渠。",
            "无人可诉乌衔肉，忆弟难凭犬附书。",
            "自笑迂疏皆此类，区区犹欲理蝗余。"
        ],
        "title": "捕蝗至浮云岭山行疲苶有怀子由弟二首  其一",
        "id": "8d704d49-93b5-4f8c-be34-155296844013"
    },
    {
        "author": "苏轼",
        "paragraphs": [
            "霜风渐欲作重阳，熠熠溪边野菊黄。",
            "久废山行疲荦确，尚能村醉舞淋浪。",
            "独眠林下梦魂好，回首人间忧患长。",
            "杀马毁车从此逝，子来何处问行藏。"
        ],
        "title": "捕蝗至浮云岭山行疲苶有怀子由弟二首  其二",
        "id": "454cb215-a7b3-4f05-a965-709b5fa35ed3"
    },
    {
        "author": "苏轼",
        "paragraphs": [
            "暮归走马沙河塘，炉烟袅袅十里香。",
            "朝行曳杖青牛岭，寒泉咽咽千山静。",
            "君勿笑老僧，耳聋唤不闻，百年俱是可怜人。",
            "明朝且复城中去，白云却在题诗处。"
        ],
        "title": "青牛岭高绝处有小寺人迹罕到",
        "id": "fc6667e9-bba8-421c-b566-06b0dfe5c9c7"
    },
    {
        "author": "苏轼",
        "paragraphs": [
            "荒凉废圃秋，寂历幽花晚。",
            "山城已穷僻，况与城相远。",
            "我来亦何事，徙倚望云巘。",
            "不见苦吟人，清樽为谁满。"
        ],
        "title": "新城陈氏园次晁补之韵",
        "id": "977866d1-a48c-4612-a7d8-607fe840bb9b"
    },
    {
        "author": "苏轼",
        "paragraphs": [
            "诗翁憔悴老一官，厌见苜蓿堆青盘。",
            "归来羞涩对妻子，自比鲇鱼缘竹竿。",
            "今君滞留生二毛，饱听衙鼓眠黄紬。",
            "更将嘲笑调朋友，人道猕猴骑土牛。",
            "愿君恰似高常侍，暂为小邑仍刺史。",
            "不愿君为孟浩然，却遭明主放还山。",
            "宦游逢此岁年恶，飞蝗来时半天黑。",
            "羡君封境稻如云，蝗自识人人不识。"
        ],
        "title": "梅圣俞诗中有毛长官者今于潜令国华也圣俞没十五年而君犹为令捕蝗至其邑作诗戏之",
        "id": "35ff9f8f-9b5e-4563-b79a-e68c47f464ec"
    },
    {
        "author": "苏轼",
        "paragraphs": [
            "推挤不去已三年，鱼鸟依然笑我顽。",
            "人未放归江北路，天教看尽浙西山。",
            "尚书清节衣冠後，处士风流水石间。",
            "一笑相逢那易得，数诗狂语不须删。"
        ],
        "title": "与毛令方尉游西菩寺二首  其一",
        "id": "9f6184ef-8097-480f-b0de-faefbe3e2a3b"
    },
    {
        "author": "苏轼",
        "paragraphs": [
            "路转山腰足未移，水清石瘦便能奇。",
            "白云自占东西岭，明月谁分上下池。",
            "黑黍黄粱初熟候，朱柑绿橘半甜时。",
            "人生此乐须天付，莫遣儿曹取次知。"
        ],
        "title": "与毛令方尉游西菩寺二首  其二",
        "id": "8e2d7d3f-ffde-4d7d-a163-2fea3c2a8c01"
    },
    {
        "author": "苏轼",
        "paragraphs": [
            "已向闲中作地仙，更于酒里得天全。",
            "从教世路风波恶，贺监偏工水底眠。"
        ],
        "title": "李行中醉眠亭三首  其一",
        "id": "f8bc6a00-aa54-4ed4-80dd-6073e4c0fbdb"
    },
    {
        "author": "苏轼",
        "paragraphs": [
            "君且归休我欲眠，人言此语出天然。",
            "醉中对客眠何害，须信陶潜未若贤。"
        ],
        "title": "李行中醉眠亭三首  其二",
        "id": "b14f35ec-e1e8-48c4-819d-0898b0b763b3"
    },
    {
        "author": "苏轼",
        "paragraphs": [
            "孝先风味也堪怜，肯为周公昼日眠。",
            "枕曲先生犹笑汝，枉将空腹贮遗编。"
        ],
        "title": "李行中醉眠亭三首  其三",
        "id": "69cb136a-eea6-427d-9ced-abe2954f82f3"
    },
    {
        "author": "苏轼",
        "paragraphs": [
            "君不见潞州别驾眼如电，左手挂弓横捻箭。",
            "又不见雪中骑馿孟浩然，皱眉吟诗肩耸山。",
            "饥寒富贵两安在，空有遗像留人间。",
            "此身常拟同外物，浮云变化无踪迹。",
            "问君何苦写我真，君言好之聊自适。",
            "黄冠野服山家容，意欲置我山巌中。",
            "勋名将相今何限，往写褒公与鄂公。"
        ],
        "title": "赠写真何充秀才",
        "id": "7dc2cadc-5810-4182-9bc3-f6f9e5546f84"
    },
    {
        "author": "苏轼",
        "paragraphs": [
            "世俗何知贫是病，神仙可学道之余。",
            "但知白酒留佳客，不问黄公觅素书。"
        ],
        "title": "回先生过湖州东林沈氏饮醉以石榴皮书其家东老庵之壁云西邻已富忧不足东老虽贫乐有余白酒酿来因好客黄金散尽为收书西蜀和仲闻而次其韵三首东老沈氏之老自谓也湖人因以名之其子偕作诗有可观者  其一",
        "id": "dd4b207d-2a56-461b-972f-3ad11b723aeb"
    },
    {
        "author": "苏轼",
        "paragraphs": [
            "符离道士晨兴际，华岳先生尸解余。",
            "忽见黄庭丹篆句，犹传青纸小朱书。"
        ],
        "title": "回先生过湖州东林沈氏饮醉以石榴皮书其家东老庵之壁云西邻已富忧不足东老虽贫乐有余白酒酿来因好客黄金散尽为收书西蜀和仲闻而次其韵三首东老沈氏之老自谓也湖人因以名之其子偕作诗有可观者  其二",
        "id": "43fe1294-ff86-42ab-b6c6-2d7f0f9e0d39"
    },
    {
        "author": "苏轼",
        "paragraphs": [
            "凄凉雨露三年後，仿佛尘埃数字余。",
            "至用榴皮缘底事，中书君岂不中书。"
        ],
        "title": "回先生过湖州东林沈氏饮醉以石榴皮书其家东老庵之壁云西邻已富忧不足东老虽贫乐有余白酒酿来因好客黄金散尽为收书西蜀和仲闻而次其韵三首东老沈氏之老自谓也湖人因以名之其子偕作诗有可观者  其三",
        "id": "e954124b-4dfb-4a56-8108-04314a392b69"
    },
    {
        "author": "苏轼",
        "paragraphs": [
            "云山烟水苦难亲，野草幽花各自春。",
            "頼有高楼能聚远，一时收拾与闲人。"
        ],
        "title": "单同年求德兴俞氏聚远楼诗三首  其一",
        "id": "4091656f-a2d0-4179-8f34-893306a1e4fd"
    },
    {
        "author": "苏轼",
        "paragraphs": [
            "无限青山散不收，云奔浪卷入帘钩。",
            "直将眼力为疆界，何啻人间万户侯。"
        ],
        "title": "单同年求德兴俞氏聚远楼诗三首  其二",
        "id": "d8688fd4-3a1f-4c22-92d3-55897accd2eb"
    },
    {
        "author": "苏轼",
        "paragraphs": [
            "闻说楼居似地仙，不知门外有尘寰。",
            "幽人隠几寂无语，心在飞鸿灭没间。"
        ],
        "title": "单同年求德兴俞氏聚远楼诗三首  其三",
        "id": "1fb35ada-5569-4696-b7c0-853cd008954e"
    },
    {
        "author": "苏轼",
        "paragraphs": [
            "多景楼上弹神曲，欲断哀弦再三促。",
            "江妃出听雾雨愁，白浪翻空动浮玉。",
            "唤取吾家双凤槽，遣作三峡孤猿号。",
            "与君合奏芳春调，啄木飞来霜树杪。"
        ],
        "title": "润州甘露寺弹筝",
        "id": "046af7a6-6082-4eca-832e-12efcff9aa13"
    },
    {
        "author": "苏轼",
        "paragraphs": [
            "高会日陪山简醉，狂言屡发次公醒。",
            "酒如人面天然白，山向吾曹分外青。",
            "江上飞云来北固，槛前修竹忆南屏。",
            "六朝兴废余丘垄，空使奸雄笑宁馨。"
        ],
        "title": "平山堂次王居卿祠部韵",
        "id": "3cc64eef-99bf-4c19-94aa-b9e0aab79e6d"
    },
    {
        "author": "苏轼",
        "paragraphs": [
            "鬰鬰苍梧海上山，蓬莱方丈有无间。",
            "旧闻草木皆仙药，欲弃妻孥守市阛。",
            "雅志未成空自叹，故人相对若为颜。",
            "酒醒却忆儿童事，长恨双鳬去莫攀。"
        ],
        "title": "次韵陈海州书怀",
        "id": "658a5b7f-15cc-4b30-81e9-0c8b79f60598"
    },
    {
        "author": "苏轼",
        "paragraphs": [
            "人事无涯生有涯，逝将归钓汉江槎。",
            "乘桴我欲从安石，遁世谁能识子嗟。",
            "日上红波浮翠巘，潮来白浪卷青沙。",
            "清谈美景双奇绝，不觉归鞍带月华。"
        ],
        "title": "次韵陈海州乘槎亭",
        "id": "1306605b-c73b-42de-a43f-731a526c1499"
    },
    {
        "author": "苏轼",
        "paragraphs": [
            "苍梧奇事岂虚传，荒怪还须问子年。",
            "远托鳌头转沧海，来依鹏背负青天。",
            "或云灵境归贤者，又恐神功亦偶然。",
            "闻道新春恣游览，羡君平地作飞仙。"
        ],
        "title": "次韵孙职方苍梧山",
        "id": "7302fc44-ad8f-4e20-95b5-63b831c7b312"
    },
    {
        "author": "苏轼",
        "paragraphs": [
            "南岳诸刘岂易逢，相望无复马牛风。",
            "山公虽见无多子，社燕何由恋塞鸿。"
        ],
        "title": "次韵孙巨源寄涟水李盛二着作并以见寄五绝  其一",
        "id": "a091aa46-6d3c-40a3-8956-d70d28d5316a"
    },
    {
        "author": "苏轼",
        "paragraphs": [
            "高才晚岁终难进，勇退当年正急流。",
            "不独二疏为可慕，他时当有景孙楼。"
        ],
        "title": "次韵孙巨源寄涟水李盛二着作并以见寄五绝  其二",
        "id": "a0257a04-6c38-44f2-a58c-29b4ba7ef9b4"
    },
    {
        "author": "苏轼",
        "paragraphs": [
            "漱石先生难可意，啮毡校尉久无朋。",
            "应知客路愁无奈，故遣吟诗调李陵。"
        ],
        "title": "次韵孙巨源寄涟水李盛二着作并以见寄五绝  其三",
        "id": "e29a672f-7e59-4f13-ac93-53cfc17c6448"
    },
    {
        "author": "苏轼",
        "paragraphs": [
            "云雨休排神女车，忠州老病畏人夸。",
            "诗豪正值安仁在，空看河阳满县花。"
        ],
        "title": "次韵孙巨源寄涟水李盛二着作并以见寄五绝  其四",
        "id": "67961397-4c71-46a5-842b-9e4a9690921c"
    },
    {
        "author": "苏轼",
        "paragraphs": [
            "胶西未到吾能说，桑柘禾麻不见春。",
            "不羡京尘骑马客，羡他淮月弄舟人。"
        ],
        "title": "次韵孙巨源寄涟水李盛二着作并以见寄五绝  其五",
        "id": "0f81c90a-a978-4f50-a472-14f5d4c7499c"
    },
    {
        "author": "苏轼",
        "paragraphs": [
            "汉家殊未识经纶，入手功名事事新。",
            "百尺穿成连夜井，千金购得解飞人。"
        ],
        "title": "王莽",
        "id": "405ec34f-31a7-405e-a844-4c1717633eea"
    },
    {
        "author": "苏轼",
        "paragraphs": [
            "公业平时劝用儒，诸公何事起相图。",
            "只言天下无健者，岂信车中有布乎。"
        ],
        "title": "董卓",
        "id": "d65a3fca-007c-4940-b5e3-bdf7ae58f6bb"
    },
    {
        "author": "苏轼",
        "paragraphs": [
            "旧闻老蚌生明珠，未省老兔生于菟。",
            "老兔自谓月中物，不骑快马骑蟾蜍。",
            "蟾蜍爬沙不肯行，坐令青衫垂白须。",
            "于菟骏猛不类渠，指挥黄熊驾黑貙。",
            "丹砂紫麝不用涂，眼光百步走妖狐。",
            "妖狐莫夸智有余，不劳摇牙咀尔徒。"
        ],
        "title": "虎儿",
        "id": "33a5b987-f9f6-43c8-9ea7-87208ac886ca"
    },
    {
        "author": "苏轼",
        "paragraphs": [
            "城东坡陇何所似，风吹海涛低复起。",
            "城中病守无所为，走马来寻铁沟水。",
            "铁沟水浅不容辀，恰似当年韩与侯。",
            "有鱼无鱼何足道，驾言聊复写我忧。",
            "孤村野店亦何有，欲发狂言须斗酒。",
            "山头落日侧金盆，倒着接䍦搔白首。",
            "忽忆从军年少时，轻裘细马百不知。",
            "臂弓腰箭南山下，追逐长杨射猎儿。",
            "老去同君两憔悴，犯夜醉归人不避。",
            "明年定起故将军，未肯先诛霸陵尉。"
        ],
        "title": "铁沟行赠乔太博",
        "id": "e924430c-6b58-426d-9696-261228ece12d"
    },
    {
        "author": "苏轼",
        "paragraphs": [
            "黄昏犹作雨纤纤，夜静无风势转严。",
            "但觉衾裯如泼水，不知庭院已堆盐。",
            "五更晓色来书幌，半夜寒声落画檐。",
            "试埽北台看马耳，未随埋没有双尖。"
        ],
        "title": "雪後书北台壁二首  其一",
        "id": "f1b8b7b5-5db0-473a-92a0-2019fb95234d"
    },
    {
        "author": "苏轼",
        "paragraphs": [
            "城头初日始翻鸦，陌上晴泥已没车。",
            "冻合玉楼寒起粟，光摇银海眩生花。",
            "遗蝗入地应千尺，宿麦连云有几家。",
            "老病自嗟诗力退，空吟冰柱忆刘叉。"
        ],
        "title": "雪後书北台壁二首  其二",
        "id": "339c6d68-5534-4c50-a55a-deb28aab0cb4"
    },
    {
        "author": "苏轼",
        "paragraphs": [
            "已分酒杯欺浅懦，敢将诗律斗深严。",
            "渔蓑句好应须画，柳絮才高不道盐。",
            "败履尚存东郭足，飞花又舞谪仙檐。",
            "书生事业真堪笑，忍冻孤吟笔退尖。"
        ],
        "title": "谢人见和前篇二首  其一",
        "id": "fbbe641e-4f34-476a-b7a1-94e03fae69b6"
    },
    {
        "author": "苏轼",
        "paragraphs": [
            "九陌凄风战齿牙，银杯逐马带随车。",
            "也知不作坚牢玉，无奈能开顷刻花。",
            "得酒强欢愁底事，闭门高卧定谁家。",
            "台前日暖君须爱，冰下寒鱼渐可叉。"
        ],
        "title": "谢人见和前篇二首  其二",
        "id": "98014cfd-62a1-400e-834c-5f5eb74b6b0b"
    },
    {
        "author": "苏轼",
        "paragraphs": [
            "龙钟三十九，劳生已强半。",
            "岁暮日斜时，还为昔人叹。",
            "今年一线在，那复堪把玩。",
            "欲起强持酒，故交云雨散。",
            "惟有病相寻，空斋为老伴。",
            "萧条灯火冷，寒夜何时旦。",
            "倦仆触屏风，饥鼯嗅空案。",
            "数朝闭阁卧，霜发秋蓬乱。",
            "传闻使者来，策杖就梳盥。",
            "书来苦安慰，不怪造请缓。",
            "大夫忠烈後，高义金石贯。",
            "要当击权豪，未肯觑衰懦。",
            "此生何所似，暗尽灰中炭。",
            "归田计已决，此邦聊假馆。",
            "三径粗成资，一枝有余暖。",
            "愿君更信宿，庶奉一笑粲。"
        ],
        "title": "除夜病中赠段屯田",
        "id": "6f37535f-cc10-4bbb-ab07-2074880042ed"
    },
    {
        "author": "苏轼",
        "paragraphs": [
            "百年三万日，老病常居半。",
            "其间互忧乐，歌笑杂悲叹。",
            "颠倒不自知，直为神所玩。",
            "须臾便堪笑，万事风雨散。",
            "自从识此理，久谢少年伴。",
            "逝将游无何，岂暇读城旦。",
            "非才更多病，二事可并案。",
            "愧烦贤使者，弭节整纷乱。",
            "乔侯瑚琏质，清庙尝荐盥。",
            "奋髯百吏走，坐变齐俗缓。",
            "未遭甘鹢退，并进耻鱼贯。",
            "每闻议论余，凛凛激贪懦。",
            "莫邪当自跃，岂复烦炉炭。",
            "便庆朝秣越，未暮刷燕馆。",
            "胡为守故丘，眷恋桑榆暖。",
            "为君叩牛角，一咏南山粲。"
        ],
        "title": "乔太博见和复次韵答之",
        "id": "fe4b62df-77b8-49d6-bce4-6a6933b4f035"
    },
    {
        "author": "苏轼",
        "paragraphs": [
            "寒鸡知将晨，饥鹤知夜半。",
            "亦如老病客，遇节尝感叹。",
            "光阴等敲石，过眼不容玩。",
            "亲友如抟沙，放手还复散。",
            "羁孤每自笑，寂寞谁肯伴。",
            "元达号神君，高论森月旦。",
            "纪明本贤将，汩没事堆案。",
            "欣然肯相顾，夜阁灯火乱。",
            "盘空愧不饱，酒薄仅堪盥。",
            "雍容许着帽，不怪安石缓。",
            "虽无窈窕人，清唱弄珠贯。",
            "幸有纵横舌，说剑起慵懦。",
            "二豪沉下位，暗火埋湿炭。",
            "岂似草玄人，默默老儒馆。",
            "行看富贵逼，炙手借余暖。",
            "应念苦思归，登楼赋王粲。"
        ],
        "title": "二公再和亦再答之",
        "id": "10f38556-e317-4e9b-b1e0-1b13879fc9e6"
    },
    {
        "author": "苏轼",
        "paragraphs": [
            "君不见董召南，隠居行义孝且慈。",
            "天公亦恐无人知，故令鸡狗相哺儿，又令韩老为作诗。",
            "尔来三百年，名与淮水东南驰。",
            "此人世不乏，此事亦时有。",
            "枫桥三瑞皆目见，天意宛在虞鳏後。",
            "惟有此诗非昔人，君更往求无价手。"
        ],
        "title": "苏州姚氏三瑞堂",
        "id": "980a6d49-43dd-4ec1-a5d2-bd32328b450c"
    },
    {
        "author": "苏轼",
        "paragraphs": [
            "陶潜一县令，独饮仍独醒。",
            "犹将公田二顷五十亩，种秫作酒不种秔。",
            "我今号为二千石，岁酿百石何以醉宾客。",
            "请君莫笑银杯小，尔来岁旱东海窄。",
            "会当拂衣归故丘，作书贷粟监河侯。",
            "万斛船中着美酒，与君一生长拍浮。"
        ],
        "title": "莫笑银杯小答乔太博",
        "id": "cc91e110-cb38-49d4-a9f4-c72186a65b18"
    },
    {
        "author": "苏轼",
        "paragraphs": [
            "劝农使者古大夫，不惜春衫践泥涂。",
            "王事靡盬君甚劬，奉常客卿虬两须。",
            "东武县令天马驹，泮宫先生非俗儒。",
            "相与野饮四子俱，乐哉此乐城中无。",
            "溪边策杖自携壶，腰笏不烦何易于。",
            "胶西病守老且迂，空斋愁坐纷墨朱。",
            "四十岂不知头颅，畏人不出何其愚。"
        ],
        "title": "送段屯田分得于字",
        "id": "cd997b00-75ab-49af-a00a-ec92ca69112f"
    },
    {
        "author": "苏轼",
        "paragraphs": [
            "南山有佳色，无人空自奇。",
            "清诗为题品，草木变芬菲。",
            "谢女得秀句，留待中郎归。",
            "便当勤鞭策，仆倦马亦饥。"
        ],
        "title": "和段屯田荆林馆",
        "id": "cfef127f-3cf9-4a65-b8ed-f9144d27d323"
    },
    {
        "author": "苏轼",
        "paragraphs": [
            "送客客已去，寻花花未开。",
            "未能城里去，且复水边来。",
            "父老借问我，使君安在哉。",
            "今年好风雪，会见麦千堆。"
        ],
        "title": "出城送客不及步至溪上二首  其一",
        "id": "7f0c486e-314d-4e3c-9bcf-f353598150cd"
    },
    {
        "author": "苏轼",
        "paragraphs": [
            "春来六十日，笑口几回开。",
            "会作堂堂去，何妨得得来。",
            "倦游行老矣，旧隠赋归哉。",
            "东望峨眉小，卢山翠作堆。"
        ],
        "title": "出城送客不及步至溪上二首  其二",
        "id": "03f129e3-e308-4858-90dd-8cc7c2b99b52"
    },
    {
        "author": "苏轼",
        "paragraphs": [
            "尘容已似服辕驹，野性犹同纵壑鱼。",
            "出入巌峦千仞表，较量筋力十年初。",
            "虽无窈窕驱前马，还有鸱夷挂後车。",
            "莫笑吟诗淡生活，当令阿买为君书。"
        ],
        "title": "游卢山次韵章传道",
        "id": "696d0acd-7261-4733-8ea3-c2ce13094c5d"
    },
    {
        "author": "苏轼",
        "paragraphs": [
            "上界足官府，飞升亦何益。",
            "还在此山中，相逢不相识。"
        ],
        "title": "卢山五咏 卢敖洞",
        "id": "50444a80-0ace-4fdd-a07d-0b82df394083"
    },
    {
        "author": "苏轼",
        "paragraphs": [
            "博士雅好饮，空山谁与娱。",
            "莫向骊山去，君王不喜儒。"
        ],
        "title": "卢山五咏 饮酒台",
        "id": "0925eb37-b7ba-4199-bc4e-a3e9c9a598cc"
    },
    {
        "author": "苏轼",
        "paragraphs": [
            "石室有金丹，山神不知秘。",
            "何必吐光芒，夜半惊童稚。"
        ],
        "title": "卢山五咏 圣灯巌",
        "id": "5c2573db-ecdd-4ce1-bba2-6e280c54935b"
    },
    {
        "author": "苏轼",
        "paragraphs": [
            "皎皎巌下泉，无人还自洁。",
            "不用比三星，清光同一月。"
        ],
        "title": "卢山五咏 三泉",
        "id": "62d1d994-bc0e-44a1-af51-42cc50b39eff"
    },
    {
        "author": "苏轼",
        "paragraphs": [
            "长安自不远，蜀客苦思归。",
            "莫教名障日，唤作小峨眉。"
        ],
        "title": "卢山五咏 障日峰",
        "id": "510f8b76-8b05-4e78-ae15-c9413c6c9e61"
    },
    {
        "author": "苏轼",
        "paragraphs": [
            "去年夏旱秋不雨，海畔居民饮咸苦。",
            "今年春暖欲生蝝，地上戢戢多于土。",
            "预忧一旦开两翅，口吻如风那肯吐。",
            "前时渡江入吴越，布阵横空如项羽。",
            "农夫拱手但垂泣，人力区区固难御。",
            "扑缘鬉毛困牛马，啖啮衣服穿房户。",
            "坐观不救亦何心，秉畀炎火传自古。",
            "荷锄散掘谁敢後，得米济饥还小补。",
            "常山山神信英烈，撝驾雷公诃电母。",
            "应怜郡守老且愚，欲把疮痍手摩抚。",
            "山中归时风色变，中路已觉商羊舞。",
            "夜窗骚骚闹松竹，朝畦泫泫流膏乳。",
            "从来蝗旱必相资，此事吾闻老农语。",
            "庶将积润扫遗孽，收拾丰岁还明主。",
            "县前已窖八千斛，率以一升完一亩。",
            "更看蚕妇过初眠，未用贺客来旁午。",
            "先生笔力吾所畏，蹴踏鲍谢跨徐庾。",
            "偶然谈笑得佳篇，便恐流传成乐府。",
            "陋邦一雨何足道，吾君盛德九州普。",
            "中和乐职几时作，试向诸生选何武。"
        ],
        "title": "次韵章传道喜雨",
        "id": "9ad123a1-910f-4a21-a1d1-792c928b7f05"
    },
    {
        "author": "苏轼",
        "paragraphs": [
            "城里田员外，城西贺秀才。",
            "不愁家四壁，自有锦千堆。",
            "珍重尤奇品，艰难最後开。",
            "芳心困落日，薄艳战轻雷。",
            "老守尤多病，壮怀先已灰。",
            "殷勤此粲者，攀折为谁哉。",
            "玉腕揎红袖，金樽泻白醅。",
            "何当镊霜鬓，强插满头回。"
        ],
        "title": "谢郡人田贺二生献花",
        "id": "e30cb597-46d7-4549-bad7-6d682573dd00"
    },
    {
        "author": "苏轼",
        "paragraphs": [
            "吉祥寺中锦千堆，前年赏花真盛哉，道人劝我清明来。",
            "腰鼓百面如春雷，打彻凉州花自开。",
            "沙河塘上插花回，醉倒不觉吴儿咍。",
            "岂知如今双鬓摧，城西古寺没蒿莱。",
            "有僧闭门手自栽，千枝万叶巧剪裁。",
            "就中一丛何所似，马瑙盘盛金缕杯。",
            "而我食菜方清斋，对花不饮花应猜。",
            "夜来雨雹如李梅，红残绿暗吁可哀。"
        ],
        "title": "惜花",
        "id": "44fbfe1b-dce8-4e29-8c67-7f7a3d03c959"
    },
    {
        "author": "苏轼",
        "paragraphs": [
            "我笑陶渊明，种秫二顷半。",
            "妇言既不用，还有责子叹。",
            "无弦则无琴，何必劳抚玩。",
            "我笑刘伯伦，醉发蓬茅散。",
            "二豪苦不纳，独以锸自伴。",
            "既死何用埋，此身同夜旦。",
            "孰云二子贤，自结两重案。",
            "笑人还自笑，出口谈治乱。",
            "一生溷尘垢，晚以道自盥。",
            "无成空得懒，坐此百事缓。",
            "仄闻顿夫子，讲道出新贯。",
            "岂无一尺书，恐不记庸懦。",
            "陋邦贫且病，数米铢称炭。",
            "惭愧章先生，十日坐空馆。",
            "袖中出子诗，贪读酒屡暖。",
            "狂言各须慎，勿使输薪粲。"
        ],
        "title": "和顿教授见寄用除夜韵",
        "id": "4ab4b883-e803-4239-b370-6b7f02bf3904"
    },
    {
        "author": "苏轼",
        "paragraphs": [
            "偶作郊原十日游，未应回首厌笼囚。",
            "但教尘土驱驰足，终把云山烂漫酬。",
            "闻道逢春思濯锦，更须到处觅菟裘。",
            "恨君不上东封顶，夜看金轮出九幽。"
        ],
        "title": "和子由四首 韩太祝送游太山",
        "id": "a3a25ae2-d665-4d41-b087-2a6c24c4bdcb"
    },
    {
        "author": "苏轼",
        "paragraphs": [
            "梦里青春可得追，欲将诗句绊余晖。",
            "酒阑病客惟思睡，蜜熟黄蜂亦懒飞。",
            "芍药樱桃俱扫地，鬓丝禅榻两忘机。",
            "凭君借取法界观，一洗人间万事非。"
        ],
        "title": "和子由四首 送春",
        "id": "1a09ba8d-4ed6-4129-b3ea-1678df229e0c"
    },
    {
        "author": "苏轼",
        "paragraphs": [
            "安石榴花开最迟，绛裙深树出幽菲。",
            "吾庐想见无限好，客子倦游胡不归。",
            "坐上一樽虽得满，古来四事巧相违。",
            "令人却忆湖边寺，垂柳阴阴昼掩扉。"
        ],
        "title": "和子由四首 首夏官舍即事",
        "id": "584c7c4f-2a3b-4783-ac84-04dd33e7f3f0"
    },
    {
        "author": "苏轼",
        "paragraphs": [
            "家声赫奕盖并凉，也解微吟锦瑟傍。",
            "擘水取鱼湖起浪，引杯看剑坐生光。",
            "风流别後人人忆，才器归来种种长。",
            "不用更贪穷事业，风骚分付与沉湘。"
        ],
        "title": "和子由四首 送李供备席上和李诗",
        "id": "f98b336f-c0fa-4b5e-99d7-cee2e458a917"
    },
    {
        "author": "苏轼",
        "paragraphs": [
            "西斋深且明，中有六尺床。",
            "病夫朝睡足，危坐觉日长。",
            "昏昏既非醉，踽踽亦非狂。",
            "褰衣竹风下，穆然中微凉。",
            "起行西园中，草木含幽香。",
            "榴花开一枝，桑枣沃以光。",
            "鸣鸠得美荫，困立忘飞翔。",
            "黄鸟亦自喜，新音变圆吭。",
            "杖藜观物化，亦以观我生。",
            "万物各得时，我生日皇皇。"
        ],
        "title": "西斋",
        "id": "df7d5f1d-9f2b-47f4-ad99-3cd215f8edea"
    },
    {
        "author": "苏轼",
        "paragraphs": [
            "小儿不识愁，起坐牵我衣。",
            "我欲嗔小儿，老妻劝儿痴。",
            "儿痴君更甚，不乐愁何为。",
            "还坐愧此言，洗盏当我前。",
            "大胜刘伶妇，区区为酒钱。"
        ],
        "title": "小儿",
        "id": "0856511c-d1f2-436c-9074-f1d548df479a"
    },
    {
        "author": "苏轼",
        "paragraphs": [
            "君王有意诛骄虏，椎破铜山铸铜虎。",
            "联翩三十七将军，走马西来各开府。",
            "南山伐木作车轴，东海取鼍漫战鼓。",
            "汗流奔走谁敢後，恐乏军兴污资斧。",
            "保甲连村团未遍，方田讼牒纷如雨。",
            "尔来手实降新书，抉剔根株穷脉缕。",
            "诏书恻怛信深厚，吏能浅薄空劳苦。",
            "平生学问只流俗，众里笙竽谁比数。",
            "忽令独奏凤将雏，仓卒欲吹那得谱。",
            "况复连年苦饥馑，剥啮草木啖泥土。",
            "今年雨雪颇应时，又报蝗虫生翅股。",
            "忧来洗盏欲强醉，寂寞虚斋卧空甒。",
            "公厨十日不生烟，更望红裙踏筵舞。",
            "故人屡寄山中信，只有当归无别语。",
            "方将雀鼠偷太仓，未肯衣冠挂神武。",
            "吴兴丈人真得道，平日立朝非小补。",
            "自从四方冠盖闹，归作二浙湖山主。",
            "高踪已自杂渔钓，大隠何曾弃簪组。",
            "去年相从殊未足，问道已许谈其粗。",
            "逝将弃官往卒业，俗缘未尽那得睹。",
            "公家只在霅溪上，上有白云如白羽。",
            "应怜进退苦皇皇，更把安心教初祖。"
        ],
        "title": "寄刘孝叔",
        "id": "407f5982-b24f-4559-b2ca-4161c7bcd82d"
    },
    {
        "author": "苏轼",
        "paragraphs": [
            "少年才气冠当时，晚节孤风益自奇。",
            "君胜宜为夫子後，林宗不愧蔡邕碑。",
            "南荒尚记诛元恶，东越谁能事细儿。",
            "耆旧如今几人在，为君无憾为时悲。"
        ],
        "title": "孔长源挽词二首  其一",
        "id": "fcb923c9-6607-4dec-87e3-234c9eeea7db"
    },
    {
        "author": "苏轼",
        "paragraphs": [
            "小堰门头柳系船，吴山堂上月侵筵。",
            "潮声半夜千巌响，诗句明朝万口传。",
            "岂意日斜庚子後，忽惊岁在巳辰年。",
            "佳城一闭无穷事，南望题诗泪洒笺。"
        ],
        "title": "孔长源挽词二首  其二",
        "id": "bd1af2a1-7955-448d-bf2c-c4dafc0b91e4"
    },
    {
        "author": "苏轼",
        "paragraphs": [
            "孤山寺下水侵门，每到先看醉墨痕。",
            "楚相未亡谈笑是，中郎不见典刑存。",
            "君先去踏尘埃陌，我亦来寻桑枣村。",
            "回首西湖真一梦，灰心霜鬓更休论。"
        ],
        "tags": [
            "西湖"
        ],
        "title": "寄吕穆仲寺丞",
        "id": "c826c45f-2f82-404c-8a47-3eaa10db7f4e"
    },
    {
        "author": "苏轼",
        "paragraphs": [
            "闺庭兰玉照乡闾，自昔虽贫乐有余。",
            "岂独家人在中馈，却因麟趾识关雎。",
            "云軿忽已归仙府，乔木依然拥旧卢。",
            "忍把还乡千斛泪，一时洒向老莱裾。"
        ],
        "title": "余主簿母挽词",
        "id": "5f035dcb-5ed2-4c3b-a5a9-5ed8927cdc82"
    },
    {
        "author": "苏轼",
        "paragraphs": [
            "漫说山东第二州，枣林桑泊负春游。",
            "城西亦有红千叶，人老簪花却自羞。"
        ],
        "title": "答陈述古二首  其一",
        "id": "13424c07-a148-4757-b22e-57f54d949216"
    },
    {
        "author": "苏轼",
        "paragraphs": [
            "小桃破萼未胜春，罗绮丛中第一人。",
            "闻道使君归去後，舞衫歌扇总成尘。"
        ],
        "title": "答陈述古二首  其二",
        "id": "482ec294-287f-4dfd-8be1-d67ea8436e2a"
    },
    {
        "author": "苏轼",
        "paragraphs": [
            "列子御风殊不恶，犹被庄生讥数数。",
            "步兵饮酒中散琴，于此得全非至乐。",
            "乐全居士全于天，维摩丈室空翛然。",
            "平生痛饮今不饮，无琴不独琴无弦。",
            "我公天与英雄表，龙章凤姿照鱼鸟。",
            "但令端委坐庙堂，北狄西戎谈笑了。",
            "如今老去苦思归，小字亲书寄我诗。",
            "试问乐全全底事，无全何处更相亏。"
        ],
        "title": "张安道乐全堂",
        "id": "c5430791-9896-4f55-bb80-f0c87689f476"
    },
    {
        "author": "苏轼",
        "paragraphs": [
            "高才本出朝廷右，能事方推德业余。",
            "每见便闻曹植句，至今传宝魏华书。",
            "济南名士新雕丧，剑外生祠已洁除。",
            "欲寄西风两行泪，依然乔木郑公庐。"
        ],
        "title": "张文裕挽词",
        "id": "61854af9-2f02-4a1b-90c9-13335642fbc2"
    },
    {
        "author": "苏轼",
        "paragraphs": [
            "西湖天下景，游者无愚贤。",
            "浅深随所得，谁能识其全。",
            "嗟我本狂直，早为世所捐。",
            "独专山水乐，付与宁非天。",
            "三百六十寺，幽寻遂穷年。",
            "所至得其妙，心知口难传。",
            "至今清夜梦，耳目余芳鲜。",
            "君持使者节，风采烁云烟。",
            "清流与碧巘，安肯为君妍。",
            "胡不屏骑从，暂借僧榻眠。",
            "读我壁间诗，清凉洗烦煎。",
            "策杖无道路，直造意所便。",
            "应逢古渔父，苇间自延缘。",
            "问道若有得，买鱼勿论钱。"
        ],
        "tags": [
            "西湖"
        ],
        "title": "怀西湖寄晁美叔同年",
        "id": "744f5649-7079-431c-917d-77f675b39c7a"
    },
    {
        "author": "苏轼",
        "paragraphs": [
            "白发相望两故人，眼看时事几番新。",
            "曲无和者应思郢，论少卑之且借秦。",
            "岁恶诗人无好语，夜长鳏守向谁亲。",
            "少思多睡无如我，鼻息雷鸣撼四邻。"
        ],
        "title": "次韵刘贡父李公择见寄二首  其一",
        "id": "59a120d8-99ff-4e1e-be2b-0f70017ff92f"
    },
    {
        "author": "苏轼",
        "paragraphs": [
            "何人劝我此间来，弦管生衣甑有埃。",
            "绿蚁沾唇无百斛，蝗虫扑面已三回。",
            "磨刀入谷追穷寇，洒涕循城拾弃孩。",
            "为郡鲜欢君莫叹，犹胜尘土走章台。"
        ],
        "title": "次韵刘贡父李公择见寄二首  其二",
        "id": "0040dab0-c3aa-451f-b7f5-bd31d9144b70"
    },
    {
        "author": "苏轼",
        "paragraphs": [
            "青盖前头点皂旗，黄茅冈下出长围。",
            "弄风骄马跑空立，趁兔苍鹰掠地飞。",
            "回望白云生翠巘，归来红叶满征衣。",
            "圣明若用西凉簿，白羽犹能效一挥。"
        ],
        "title": "祭常山回小猎",
        "id": "b6244449-fe7c-46b9-9f03-e43effac31cd"
    },
    {
        "author": "苏轼",
        "paragraphs": [
            "山西从古说三明，谁信儒冠也捍城。",
            "竿上鲸鲵犹未掩，草中狐兔不须惊。",
            "东州赵傁饮无敌，南国梅仙诗有声。",
            "向不如皋闲射雉，归来何以得卿卿。"
        ],
        "title": "和梅户曹会猎铁沟",
        "id": "efc5a899-c69b-4724-bbcd-e9ea2e4f07d2"
    },
    {
        "author": "苏轼",
        "paragraphs": [
            "十载飘然未可期，那堪重作看花诗。",
            "门前恶语谁传去，醉後狂歌自不知。",
            "刺舌君今犹未戒，灸眉吾亦更何辞。",
            "相从痛饮无余事，正是春容最好时。"
        ],
        "title": "刘贡父见余歌词数首以诗见戏聊次其韵",
        "id": "3bfdd635-5846-4196-96e3-604ddb7092e6"
    },
    {
        "author": "苏轼",
        "paragraphs": [
            "方丈仙人出淼茫，高情犹爱水云乡。",
            "功名谁使连三捷，身世何缘得两忘。",
            "早岁归休心共在，他年相见话偏长。",
            "只因未报君恩重，清梦时时到玉堂。"
        ],
        "title": "和章七出守湖州二首  其一",
        "id": "b84b7516-61b1-4659-9085-98679a8c6d73"
    },
    {
        "author": "苏轼",
        "paragraphs": [
            "绛阙云台总有名，应须极贵又长生。",
            "鼎中龙虎黄金贱，松下龟蛇绿骨轻。",
            "霅水未浑缨可濯，弁峰初见眼应明。",
            "两卮春酒真堪羡，独占人间分外荣。"
        ],
        "title": "和章七出守湖州二首  其二",
        "id": "baa55973-4536-4012-9230-530e5f4166b4"
    },
    {
        "author": "苏轼",
        "paragraphs": [
            "前生我已到杭州，到处长如到旧游。",
            "更欲洞霄为隠吏，一庵闲地且相留。"
        ],
        "title": "和张子野见寄三绝句 过旧游",
        "id": "2476c886-6956-48e6-9858-2c5140dd25b1"
    },
    {
        "author": "苏轼",
        "paragraphs": [
            "狂吟跌宕无风雅，醉墨淋漓不整齐。",
            "应为诗人一回顾，山僧未忍扫黄泥。"
        ],
        "title": "和张子野见寄三绝句 见题壁",
        "id": "a9a2850b-f80c-4312-963e-dbb992a9ac71"
    },
    {
        "author": "苏轼",
        "paragraphs": [
            "柏堂南畔竹如云，此阁何人是主人。",
            "但遣先生披鹤氅，不须更画乐天真。"
        ],
        "title": "和张子野见寄三绝句 竹阁见忆",
        "id": "2b785758-0f5a-444c-8510-9fadf90f0905"
    },
    {
        "author": "苏轼",
        "paragraphs": [
            "景疏楼上唤蛾眉，君到应先诵此诗。",
            "若见孟公投辖饮，莫忘冲雪送君时。"
        ],
        "title": "送赵寺丞寄陈海州",
        "id": "70003b47-2ca1-4dd8-b211-b9a38c74d27d"
    },
    {
        "author": "苏轼",
        "paragraphs": [
            "我生百事常随缘，四方水陆无不便。",
            "扁舟渡江适吴越，三年饮食穷芳鲜。",
            "金虀玉脍饭炊雪，海螯江柱初脱泉。",
            "临风饱食甘寝罢，一瓯花乳浮轻圆。",
            "自从舍舟入东武，沃野便到桑麻川。",
            "剪毛胡羊大如马，谁记鹿角腥盘筵。",
            "厨中蒸粟堆饭瓮，大杓更取酸生涎。",
            "柘罗铜碾弃不用，脂麻白土须盆研。",
            "故人犹作旧眼看，谓我好尚如当年。",
            "沙溪北苑强分别，水脚一线争谁先。",
            "清诗两幅寄千里，紫金百餠费万钱。",
            "吟哦烹噍两奇绝，只恐偷乞烦封缠。",
            "老妻稚子不知爱，一半已入姜盐煎。",
            "人生所遇无不可，南北嗜好知谁贤。",
            "死生祸福久不择，更论甘苦争蚩妍。",
            "知君穷旅不自释，因诗寄谢聊相镌。"
        ],
        "title": "和蒋夔寄茶",
        "id": "e4f32375-7c00-415f-8b36-5832c8856568"
    },
    {
        "author": "苏轼",
        "paragraphs": [
            "文章恨不见文园，礼乐方将访石泉。",
            "何事庵中着光禄，枉教闲处笔如椽。"
        ],
        "title": "光禄庵二首  其一",
        "id": "683bf39b-7bb6-41dd-b315-eb892ca9c38b"
    },
    {
        "author": "苏轼",
        "paragraphs": [
            "城中太守的何人，林下先生非我身。",
            "若向庵中觅光禄，雪中履迹镜中真。"
        ],
        "title": "光禄庵二首  其二",
        "id": "ec10f67f-c629-47f3-bf50-e8c86bcd4d70"
    },
    {
        "author": "苏轼",
        "paragraphs": [
            "孤灯照影夜漫漫，拈得花枝不忍看。",
            "白发敧簪羞彩胜，黄耆煮粥荐春盘。",
            "东方烹狗阳初动，南陌争牛卧作团。",
            "老子从来兴不浅，向隅谁有满堂欢。"
        ],
        "title": "立春日病中邀安国仍请率禹功同来仆虽不能饮当请成伯主会某当杖策倚几于其间观诸公醉笑以拨滞闷也二首  其一",
        "id": "638a6b87-ac2f-4108-9b4e-f7c54d7108a3"
    },
    {
        "author": "苏轼",
        "paragraphs": [
            "斋居卧病禁烟前，辜负名花已一年。",
            "此日使君不强喜，早春风物为谁妍。",
            "青衫公子家千里，白发先生杖百钱。",
            "曷不相将来问病，已教呼取散花天。"
        ],
        "title": "立春日病中邀安国仍请率禹功同来仆虽不能饮当请成伯主会某当杖策倚几于其间观诸公醉笑以拨滞闷也二首  其二",
        "id": "285f5027-d5e6-4af4-aa37-3103597e9ca4"
    },
    {
        "author": "苏轼",
        "paragraphs": [
            "美人如春风，着物物未知。",
            "羁愁似冰雪，见子先流凘。",
            "子从徐方来，吏民举熙熙。",
            "扶病出见之，惊我一何衰。",
            "知我久慵倦，起我以新诗。",
            "诗词如醇酒，盎然熏四支。",
            "径饮不觉醉，欲和先昏疲。",
            "西斋有蛮帐，风雨夜纷披。",
            "放怀语不择，抚掌笑脱颐。",
            "别来今几何，春物已含姿。",
            "柳色日夜暗，子来竟何时。",
            "徐方虽云乐，东山禁游嬉。",
            "又无狂太守，何以解忧思。",
            "闻子有贤妇，华堂咏螽斯。",
            "曷不倒囊橐，卖剑买蛾眉。",
            "不用教丝竹，唱我新歌词。"
        ],
        "title": "答李邦直",
        "id": "a876ce9f-617e-4f6c-8175-9508a5ebd86c"
    },
    {
        "author": "苏轼",
        "paragraphs": [
            "朱栏画柱照湖明，白葛乌纱曳履行。",
            "桥下龟鱼晚无数，识君拄杖过桥声。"
        ],
        "title": "和文与可洋川园池三十首 湖桥",
        "id": "272e688b-9888-4238-8953-94e7b7a9ff72"
    },
    {
        "author": "苏轼",
        "paragraphs": [
            "贪看翠盖拥红妆，不觉湖边一夜霜。",
            "卷却天机云锦段，从教匹练写秋光。"
        ],
        "title": "和文与可洋川园池三十首 横湖",
        "id": "a3c558e6-b7f2-40b6-bd98-26b2351a9c42"
    },
    {
        "author": "苏轼",
        "paragraphs": [
            "雨昏石砚寒云色，风动牙签乱叶声。",
            "庭下已生书带草，使君疑是郑康成。"
        ],
        "title": "和文与可洋川园池三十首 书轩",
        "id": "4fc5b2ee-2efa-4e70-8dbb-b6e75746f056"
    },
    {
        "author": "苏轼",
        "paragraphs": [
            "不嫌冰雪绕池看，谁似诗人巧耐寒。",
            "记取羲之洗砚处，碧琉璃下黑蛟蟠。"
        ],
        "title": "和文与可洋川园池三十首 冰池",
        "id": "f9cae631-5d64-41c7-b049-0854c13ae7cc"
    },
    {
        "author": "苏轼",
        "paragraphs": [
            "晚节先生道转孤，岁寒惟有竹相娱。",
            "粗才杜牧真堪笑，唤作军中十万夫。"
        ],
        "title": "和文与可洋川园池三十首 竹坞",
        "id": "0de5ab38-3690-4d54-8bc2-8ccffe6af6a4"
    },
    {
        "author": "苏轼",
        "paragraphs": [
            "雨折霜干不耐秋，白花黄叶使人愁。",
            "月明小艇湖边宿，便是江南鹦鹉洲。"
        ],
        "title": "和文与可洋川园池三十首 荻蒲",
        "id": "65214576-a2b9-4f76-894d-d1bb8d03ffb0"
    },
    {
        "author": "苏轼",
        "paragraphs": [
            "秋归南浦蟪蛄鸣，霜落横湖沙水清。",
            "卧雨幽花无限思，抱丛寒蝶不胜情。"
        ],
        "title": "和文与可洋川园池三十首 蓼屿",
        "id": "c3c3e5e0-91e7-4822-8f88-b67f6d2f9b4c"
    },
    {
        "author": "苏轼",
        "paragraphs": [
            "阴晴朝暮几回新，已向虚空付此身。",
            "出本无心归亦好，白云还似望云人。"
        ],
        "title": "和文与可洋川园池三十首 望云楼",
        "id": "5fa0b78a-c112-40c3-a010-d18df047a628"
    },
    {
        "author": "苏轼",
        "paragraphs": [
            "漾水东流旧见经，银潢左界上通灵。",
            "此台试向天文觅，阁道中间第几星。"
        ],
        "title": "和文与可洋川园池三十首 天汉台",
        "id": "9ed8cbef-b687-402c-8b73-4600b3c3166c"
    },
    {
        "author": "苏轼",
        "paragraphs": [
            "月与高人本有期，挂檐低户映蛾眉。",
            "只从昨夜十分满，渐觉冰轮出海迟。"
        ],
        "title": "和文与可洋川园池三十首 待月台",
        "id": "65d2263a-f39f-4366-9595-6c84f5d55e2f"
    },
    {
        "author": "苏轼",
        "paragraphs": [
            "此间真趣岂容谈，二乐并君已是三。",
            "仁智更烦诃妄见，坐令鲁叟作瞿昙。"
        ],
        "title": "和文与可洋川园池三十首 二乐榭",
        "id": "8142c203-d8d7-4b14-aeaa-1c2cf0808907"
    },
    {
        "author": "苏轼",
        "paragraphs": [
            "闻道池亭胜两川，应须烂醉答云烟。",
            "劝君多拣长腰米，消破亭中万斛泉。"
        ],
        "title": "和文与可洋川园池三十首 灙泉亭",
        "id": "0a4d5ec3-4354-4e9a-ac43-c60558c266e6"
    },
    {
        "author": "苏轼",
        "paragraphs": [
            "纵横忧患满人间，颇怪先生日日闲。",
            "昨夜清风眠北牖，朝来爽气在西山。"
        ],
        "title": "和文与可洋川园池三十首 吏隠亭",
        "id": "e6b0411a-db3a-402d-9fa4-f2b1fe0051b0"
    },
    {
        "author": "苏轼",
        "paragraphs": [
            "解箨新篁不自持，婵娟已有岁寒姿。",
            "要看凛凛霜前意，须待秋风粉落时。"
        ],
        "title": "和文与可洋川园池三十首 霜筠亭",
        "id": "977fd656-042f-4179-8918-2d95fe4b5d5a"
    },
    {
        "author": "苏轼",
        "paragraphs": [
            "殷勤稽首维摩诘，敢问如何是法门。",
            "弹指未终千偈了，向人还道本无言。"
        ],
        "title": "和文与可洋川园池三十首 无言亭",
        "id": "38942c8a-5be0-4fef-95cb-5a5322e551fe"
    },
    {
        "author": "苏轼",
        "paragraphs": [
            "亭下佳人锦绣衣，满身璎珞缀明玑。",
            "晚香消歇无寻处，花已飘零露已晞。"
        ],
        "title": "和文与可洋川园池三十首 露香亭",
        "id": "411f55e4-be8d-4d50-821c-c6d25da8fdea"
    },
    {
        "author": "苏轼",
        "paragraphs": [
            "水轩花榭两争妍，秋月春风各自偏。",
            "惟有此亭无一物，坐观万景得天全。"
        ],
        "title": "和文与可洋川园池三十首 涵虚亭",
        "id": "bec13b29-8cd0-4869-ac9c-cb91e728fe74"
    },
    {
        "author": "苏轼",
        "paragraphs": [
            "决去湖波尚有情，却随初日动檐楹。",
            "溪光自古无人画，凭仗新诗与写成。"
        ],
        "title": "和文与可洋川园池三十首 溪光亭",
        "id": "25c92c98-af31-44c7-9c6f-2498f3f86588"
    },
    {
        "author": "苏轼",
        "paragraphs": [
            "身轻步稳去忘归，四柱亭前野彴微。",
            "忽悟过溪还一笑，水禽惊落翠毛衣。"
        ],
        "title": "和文与可洋川园池三十首 过溪亭",
        "id": "38440c79-6d5d-44ca-ba72-f350a3ce0265"
    },
    {
        "author": "苏轼",
        "paragraphs": [
            "烟红露绿晓风香，燕舞鶑啼春日长。",
            "谁道使君贫且老，绣屏锦帐咽笙簧。"
        ],
        "title": "和文与可洋川园池三十首 披锦亭",
        "id": "ace41f00-9eb1-4737-9aef-c341d4afbed5"
    },
    {
        "author": "苏轼",
        "paragraphs": [
            "曲池流水细鳞鳞，高会传觞似洛滨。",
            "红粉翠蛾应不要，画船来往胜于人。"
        ],
        "title": "和文与可洋川园池三十首 禊亭",
        "id": "683077de-fedc-48db-a563-f128be157455"
    },
    {
        "author": "苏轼",
        "paragraphs": [
            "日日移床趁下风，清香不断思何穷。",
            "若为化作龟千岁，巢向田田乱叶中。"
        ],
        "title": "和文与可洋川园池三十首 菡萏亭",
        "id": "4718804c-5c1d-4e3f-8fc3-c2af06dd8f93"
    },
    {
        "author": "苏轼",
        "paragraphs": [
            "长忆故山寒食夜，野荼蘼发暗香来。",
            "分无素手簪罗髻，且折霜蕤浸玉醅。"
        ],
        "title": "和文与可洋川园池三十首 荼蘼洞",
        "id": "0d3b1da2-bfdf-4002-a335-eafab393872c"
    },
    {
        "author": "苏轼",
        "paragraphs": [
            "汉川修竹贱如蓬，斤斧何曾赦箨龙。",
            "料得清贫馋太守，渭川千亩在胸中。"
        ],
        "title": "和文与可洋川园池三十首 篔筜谷",
        "id": "387961a1-c808-44e6-9d1f-05d1d73a5d0c"
    },
    {
        "author": "苏轼",
        "paragraphs": [
            "溶溶晴港漾春晖，芦笋生时柳絮飞。",
            "还有江南风物否，桃花流水鮆鱼肥。"
        ],
        "title": "和文与可洋川园池三十首 寒芦港",
        "id": "58101a44-62aa-4c2f-87db-15ee8f86473e"
    },
    {
        "author": "苏轼",
        "paragraphs": [
            "少年辛苦事犁锄，刚厌青山遶故居。",
            "老觉华堂无意味，却须时到野人庐。"
        ],
        "title": "和文与可洋川园池三十首 野人庐",
        "id": "141281d7-50fe-4584-b073-fc9ebeae2319"
    },
    {
        "author": "苏轼",
        "paragraphs": [
            "寄语庵前抱节君，与君到处合相亲。",
            "写真虽是文夫子，我亦真堂作记人。"
        ],
        "title": "和文与可洋川园池三十首 此君庵",
        "id": "733f008d-ef26-45c1-908e-5f330665c9df"
    },
    {
        "author": "苏轼",
        "paragraphs": [
            "金橙纵复里人知，不见鲈鱼价自低。",
            "须是松江烟雨里，小船烧薤捣香虀。"
        ],
        "title": "和文与可洋川园池三十首 金橙径",
        "id": "bd1d4490-0ba2-40fe-8833-e776a92eda1a"
    },
    {
        "author": "苏轼",
        "paragraphs": [
            "不种夭桃与绿杨，使君应欲候农桑。",
            "春畦雨过罗纨腻，夏垄风来餠饵香。"
        ],
        "title": "和文与可洋川园池三十首 南园",
        "id": "bd0b8c2e-ccf8-4c20-8a80-afbe0de9d8d6"
    },
    {
        "author": "苏轼",
        "paragraphs": [
            "汉水巴山乐有余，一麾从此首归途。",
            "北园草木凭君问，许我他年作主无。"
        ],
        "title": "和文与可洋川园池三十首 北园",
        "id": "bc8d3ece-c389-4a28-b56d-f4adeb0d9888"
    },
    {
        "author": "苏轼",
        "paragraphs": [
            "白首归来种万松，待看千尺舞霜风。",
            "年抛造物陶甄外，春在先生杖屦中。",
            "杨柳长齐低户暗，樱桃烂熟滴阶红。",
            "何时却与徐元直，共访襄阳庞德公。"
        ],
        "title": "寄题刁景纯藏春坞",
        "id": "608df132-c9fb-41cb-8b8e-0e7d799bceef"
    },
    {
        "author": "苏轼",
        "paragraphs": [
            "杂花狼藉占春余，芍药开时扫地无。",
            "两寺妆成宝璎珞，一枝争看玉盘盂。",
            "佳名会作新翻曲，绝品难逢旧画图。",
            "从此定知年谷熟，姑山亲见雪肌肤。"
        ],
        "title": "玉盘盂  其一",
        "id": "dc651b1e-e226-46f4-b3a7-61d90f4b4489"
    },
    {
        "author": "苏轼",
        "paragraphs": [
            "花不能言意可知，令君痛饮更无疑。",
            "但持白酒劝嘉客，直待琼舟覆玉彝。",
            "负郭相君初择地，看羊属国首吟诗。",
            "吾家岂与花相厚，更问残芳有几枝。"
        ],
        "title": "玉盘盂  其二",
        "id": "2521729f-096d-4795-9dbe-1679c94e55da"
    },
    {
        "author": "苏轼",
        "paragraphs": [
            "我公厌富贵，常苦勋业寻。",
            "相期赤松子，永望白云岑。",
            "清风出谈笑，万窍为号吟。",
            "吟成超然诗，洗我蓬之心。",
            "嗟我本何人，麋鹿强冠襟。",
            "身微空志大，交浅屡言深。",
            "嘱公如得谢，呼我幸寄音。",
            "但恐酒钱尽，烦公挥橐金。"
        ],
        "title": "和潞公超然台次韵",
        "id": "79c19972-d046-499a-82fe-abc9661f191b"
    },
    {
        "author": "苏轼",
        "paragraphs": [
            "今年果起故将军，幽梦清诗信有神。",
            "马革裹尸真细事，虎头食肉更何人。",
            "阵云冷压黄茅瘴，羽扇斜挥白葛巾。",
            "痛饮从今有几日，西轩月色夜来新。"
        ],
        "title": "闻乔太博换左藏知钦州以诗招饮",
        "id": "81bc3a88-0b82-4487-9821-d56a9edddf1f"
    },
    {
        "author": "苏轼",
        "paragraphs": [
            "破匣哀鸣出素虬，倦看鶂鶂听呦呦。",
            "明朝只恐兼烹鹤，此去还须却佩牛。",
            "便可先呼报恩子，不妨仍带醉乡侯。",
            "他年万骑归应好，奈有移文在故丘。"
        ],
        "title": "乔将行烹鹅鹿出刀剑以饮客以诗戏之",
        "id": "a08ba486-c621-4dda-9a5b-ab618a2cc669"
    },
    {
        "author": "苏轼",
        "paragraphs": [
            "金钱石竹道傍秋，翠黛红裙马上讴。",
            "无限小儿齐拍手，山公又作习池游。"
        ],
        "title": "奉和成伯兼戏禹功",
        "id": "ca8bd40e-a803-4efd-8fba-b550931e9aaa"
    },
    {
        "author": "苏轼",
        "paragraphs": [
            "胶西高处望西川，应在孤云落照边。",
            "瓦屋寒堆春後雪，峨眉翠扫雨余天。",
            "治经方笑春秋学，好士今无六一贤。",
            "且待渊明赋归去，共将诗酒趁流年。"
        ],
        "title": "寄黎眉州",
        "id": "908b7866-b590-4157-a181-52bf7aac1d05"
    },
    {
        "author": "苏轼",
        "paragraphs": [
            "麦穗人许长，谷苗牛可没。",
            "天公独何意，忍使蝗虫发。",
            "驱攘着令典，农事安可忽。",
            "我仆既胼胝，我马亦款矻。",
            "飞腾渐云少，筋力亦已竭。",
            "苟无百篇诗，何以醒睡兀。",
            "初如疏畎浍，渐若决澥渤。",
            "往来供十吏，腕脱不容歇。",
            "平生轻妄庸，熟视笑魏勃。",
            "爱君有逸气，诗坛专斩伐。",
            "民病何时休，吏职不可越。",
            "慎毋及世事，向空书咄咄。"
        ],
        "title": "和赵郎中捕蝗见寄次韵",
        "id": "d7e3665c-1625-4c76-a159-f88a8fc3dac8"
    },
    {
        "author": "苏轼",
        "paragraphs": [
            "西望穆陵关，东望琅邪台。",
            "南望九仙山，北望空飞埃。",
            "相将叫虞舜，遂欲归蓬莱。",
            "嗟我二三子，狂饮亦荒哉。",
            "红裙欲仙去，长笛有余哀。",
            "清歌入云霄，妙舞纤腰回。",
            "自从有此山，白石封苍苔。",
            "何尝有此乐，将去复徘徊。",
            "人生如朝露，白发日夜催。",
            "弃置当何言，万劫终飞灰。"
        ],
        "title": "登常山绝顶广丽亭",
        "id": "8b536cc0-bf5c-45a2-a840-9adb5d12d7d4"
    },
    {
        "author": "苏轼",
        "paragraphs": [
            "薄薄酒，胜茶汤，粗粗布，胜无裳，丑妻恶妾胜空房。",
            "五更待漏靴满霜，不如三伏日高睡足北窗凉。",
            "珠襦玉柙万人相送归北邙，不如悬鹑百结独坐负朝阳。",
            "生前富贵，死後文章，百年瞬息万世忙。",
            "夷齐盗跖俱亡羊，不如眼前一醉是非忧乐两都忘。"
        ],
        "title": "薄薄酒二首  其一",
        "id": "4dfd271c-3a7c-418c-8449-b7878b2d5519"
    },
    {
        "author": "苏轼",
        "paragraphs": [
            "薄薄酒，饮两钟，粗粗布，着两重。",
            "美恶虽异醉暖同，丑妻恶妾寿乃公。",
            "隠居求志义之从，本不计较东华尘土北窗风。",
            "百年虽长要有终，富死未必输生穷。",
            "但恐珠玉留君容，千载不朽遭樊崇。",
            "文章自足欺盲聋，谁使一朝富贵面发红。",
            "达人自达酒何功，世间是非忧乐本来空。"
        ],
        "title": "薄薄酒二首  其二",
        "id": "370d1dfa-9ce2-4c67-83df-e1f9a8b12095"
    },
    {
        "author": "苏轼",
        "paragraphs": [
            "先帝亲收十五人，四方争看击鹏鹍。",
            "如君事业真堪用，顾我衰迟不足论。",
            "出处升沉十年後，死生契阔几人存。",
            "他时京口寻遗迹，宿草犹应有泪痕。"
        ],
        "title": "同年王中甫挽词",
        "id": "36b6c96e-647d-4c9a-bedf-da9f5cca92ea"
    },
    {
        "author": "苏轼",
        "paragraphs": [
            "避谤诗寻医，畏病酒入务。",
            "萧条北窗下，长日谁与度。",
            "今年苦炎热，草木困熏煮。",
            "况我早衰人，幽居气如缕。",
            "秋来有佳兴，秫稻已含露。",
            "还复此微吟，往和糟床注。"
        ],
        "title": "七月五日二首  其一",
        "id": "8604cc4e-6970-485f-b9d2-210afbbc077a"
    },
    {
        "author": "苏轼",
        "paragraphs": [
            "何处觅新秋，萧然北台上。",
            "秋来未云几，风日已清亮。",
            "云间耸孤翠，林表浮远涨。",
            "新枣渐堪剥，晚瓜犹可饷。",
            "西风送落日，万窍含凄怆。",
            "念当急行乐，白发不汝放。"
        ],
        "title": "七月五日二首  其二",
        "id": "ea5d42b1-c0b9-4dcf-ae9a-460e3d4903d6"
    },
    {
        "author": "苏轼",
        "paragraphs": [
            "赵子吟诗如泼水，一挥三百六十字。",
            "奈何效我欲寻医，恰似西施藏白地。",
            "赵子饮酒如淋灰，一年十万八千杯。",
            "若不令君早入务，饮竭东海生黄埃。",
            "我衰临政多缪错，羡君精采如秋鹗。",
            "颇哀老子令日饮，为君坐啸主画诺。"
        ],
        "title": "赵郎中见和戏复答之",
        "id": "0d2ee5ec-6351-49bd-ad76-a7c8b8c2642c"
    },
    {
        "author": "苏轼",
        "paragraphs": [
            "坏壁题诗已五年，故人风物两依然。",
            "定知来岁中秋月，又照先生枕曲眠。"
        ],
        "title": "和鲁人孔周翰题诗二首  其一",
        "id": "a1655999-bf66-4bb4-9af0-67154dd7021a"
    },
    {
        "author": "苏轼",
        "paragraphs": [
            "更邀明月说明年，记取孤吟孟浩然。",
            "此去宦游如传舍，拣枝惊鹊几时眠。"
        ],
        "title": "和鲁人孔周翰题诗二首  其二",
        "id": "a0257c89-8805-44e2-b39e-e455c1721b7d"
    },
    {
        "author": "苏轼",
        "paragraphs": [
            "闻君有妇贤且廉，劝君慎勿为楚相。",
            "不羡紫驼分御食，自遣赤脚沽村酿。",
            "嗟君老狂不知愧，更吟丑妇恶嘲谤。",
            "诸生闻语定失笑，冬暖号寒卧无帐。",
            "碧香近出帝子家，鹅儿破殻酥流盎。",
            "不学刘伶独自饮，一壶往助齐眉饷。"
        ],
        "title": "送碧香酒与赵明叔教授",
        "id": "cdf8a0a5-075b-4aa5-8a24-d4af18c6b1cb"
    },
    {
        "author": "苏轼",
        "paragraphs": [
            "长安小吏天所放，日夜歌呼和丞相。",
            "岂知後世有阿瞒，北海樽前捉私酿。",
            "先生未出禁酒国，诗语孤高常近谤。",
            "几回无酒欲沽君，却畏有司书簿帐。",
            "酸寒可笑分一斗，日饮无何足袁盎。",
            "更将险语压衰翁，只恐自是台无饷。"
        ],
        "title": "赵既见和复次韵答之",
        "id": "c0bba73e-4dc3-4d99-b12b-7eb9487b1610"
    },
    {
        "author": "苏轼",
        "paragraphs": [
            "东邻主人游不归，悲歌夜夜闻舂相。",
            "门前人闹马嘶急，一家喜气如春酿。",
            "王事何曾怨独贤，室人岂忍交谪谤。",
            "大儿踉蹡越门限，小儿咿哑语绣帐。",
            "定教舞袖掣伊凉，更想夜庖鸣瓮盎。",
            "题诗送酒君勿诮，免使退之嘲一饷。"
        ],
        "title": "赵郎中往莒县逾月而归复以一壶遗之仍用前韵",
        "id": "19b32ea5-43b5-4379-a078-c444fae6e263"
    },
    {
        "author": "苏轼",
        "paragraphs": [
            "妙龄驰誉百夫雄，晚节忘怀大隠中。",
            "悃愊无华真汉吏，文章尔雅称吾宗。",
            "趋时肯负平生志，有子还应不死同。",
            "惟我闲思十年事，数行老泪寄西风。"
        ],
        "title": "苏潜圣挽词",
        "id": "55be6fa3-a8c4-4469-8d62-c5382992be70"
    },
    {
        "author": "苏轼",
        "paragraphs": [
            "仰看鸾鹄刺天飞，富贵功名老不思。",
            "病马已无千里志，骚人长负一秋悲。",
            "古来重九皆如此，别後西湖付与谁。",
            "遣子穷愁天有意，吴中山水要清诗。"
        ],
        "tags": [
            "西湖"
        ],
        "title": "和晁同年九日见寄",
        "id": "915466ca-3dd4-4f6c-b73a-714268a455ea"
    },
    {
        "author": "苏轼",
        "paragraphs": [
            "恨无负郭田二顷，空有载行书五车。",
            "江上青山横绝壁，云间细路蹑飞蛇。",
            "鸡号黑暗通蛮货，蜂闹黄连采蜜花。",
            "共怪河南门下客，不应万里向长沙。"
        ],
        "title": "送乔施州",
        "id": "540cd7fa-d99b-4364-a0df-3ba7689cc1f9"
    },
    {
        "author": "苏轼",
        "paragraphs": [
            "指点先凭采药翁，丹青化出大槐宫。",
            "眼明小阁浮烟翠，齿冷新诗嚼雪风。",
            "二华行看雄陕右，九仙今已压京东。",
            "此生的有寻山分，已觉温台落手中。"
        ],
        "title": "次韵周邠寄雁荡山图二首  其一",
        "id": "6dab844d-addd-4e17-90bc-6eff68858248"
    },
    {
        "author": "苏轼",
        "paragraphs": [
            "西湖三载与君同，马入尘埃鹤入笼。",
            "东海独来看出日，石桥先去踏长虹。",
            "遥知别後添华发，时向樽前说病翁。",
            "所恨蜀山君未见，他年携手醉郫筒。"
        ],
        "tags": [
            "西湖"
        ],
        "title": "次韵周邠寄雁荡山图二首  其二",
        "id": "790d6d52-f123-4793-9dfc-7031536b4b32"
    },
    {
        "author": "苏轼",
        "paragraphs": [
            "晚雨纤纤变玉霙，小庵高卧有余清。",
            "梦惊忽有穿窗片，夜静惟闻泻竹声。",
            "稍压冬温聊得健，未濡秋旱若为耕。",
            "天公用意真难会，又作春风烂漫晴。"
        ],
        "title": "雪夜独宿柏仙庵",
        "id": "ba77985b-5dc1-4263-ba4d-38934455dd9b"
    },
    {
        "author": "苏轼",
        "paragraphs": [
            "秋禾不满眼，宿麦种亦稀。",
            "永愧此邦人，芒刺在肤肌。",
            "平生五千卷，一字不救饥。",
            "方将怨无襦，忽复歌缁衣。",
            "堂堂孔北海，直气凛羣儿。",
            "朱轮未及郊，清风已先驰。",
            "何以累君子，十万贫与羸。",
            "滔滔满四方，我行竟安之。",
            "何时剑关路，春山闻子规。"
        ],
        "title": "和孔郎中荆林马上见寄",
        "id": "ee5e7c61-a0a1-4eaa-84a5-df92a3d7aaad"
    },
    {
        "author": "苏轼",
        "paragraphs": [
            "莫笑官居如传舍，故应人世等浮云。",
            "百年父老知谁在，惟有双松识使君。"
        ],
        "title": "别东武流杯",
        "id": "437cbbe5-f567-400a-9039-961ea5f9734a"
    },
    {
        "author": "苏轼",
        "paragraphs": [
            "举酒属雩泉，白发日夜新。",
            "何时泉中天，复照泉上人。",
            "二年饮泉水，鱼鸟亦相亲。",
            "还将弄泉手，遮日向西秦。"
        ],
        "title": "留别雩泉",
        "id": "49f5d419-7f6d-4925-a1fe-48426156ac5c"
    },
    {
        "author": "苏轼",
        "paragraphs": [
            "春风小院初来时，壁间惟见使君诗。",
            "应问使君何处去，凭花说与春风知。",
            "年年岁岁何穷已，花似今年人老矣。",
            "去年崔护若重来，前度刘郎在千里。"
        ],
        "title": "留别释迦院牡丹呈赵倅",
        "id": "b581ff91-7157-4094-91e5-9a36601ba2d3"
    },
    {
        "author": "苏轼",
        "paragraphs": [
            "白发郎潜旧使君，至今人道最能文。",
            "只鸡敢忘桥公语，下马来寻董相坟。",
            "冬月负薪虽得免，邻人吹笛不堪闻。",
            "死生契阔君休问，洒泪西南向白云。"
        ],
        "title": "董储郎中尝知眉州与先人游过安丘访其故居见其子希甫留诗屋壁",
        "id": "e5b2440e-2339-463d-bb63-247de138e8ec"
    },
    {
        "author": "苏轼",
        "paragraphs": [
            "除夜雪相留，元日晴相送。",
            "东风吹宿酒，瘦马兀残梦。",
            "葱昽晓光开，旋转余花弄。",
            "下马成野酌，佳哉谁与共。",
            "须臾晚云合，乱洒无缺空。",
            "鹅毛垂马鬃，自怪骑白凤。",
            "三年东方旱，逃户连敧栋。",
            "老农释耒叹，泪入饥肠痛。",
            "春雪虽云晚，春麦犹可种。",
            "敢怨行役劳，助尔歌饭瓮。"
        ],
        "title": "除夜大雪留潍州元日早晴遂行中途雪复作",
        "id": "07bef840-1c13-4bb1-a994-3431c79ac7d4"
    },
    {
        "author": "苏轼",
        "paragraphs": [
            "超然台上雪，城郭山川两奇绝。",
            "海风吹碎碧琉璃，时见三山白银阙。",
            "盖公堂前雪，绿窗朱户相明灭。",
            "堂中美人雪争妍，粲然一笑玉齿颊。",
            "就中山堂雪更奇，青松怪石乱琼丝。",
            "惟有使君游不归，五更马上愁敛眉。",
            "君不是淮西李侍中，夜入蔡州缚取吴元济。",
            "又不是襄阳孟浩然，长安道上骑馿吟雪诗。",
            "何当闭门饮美酒，无人毁誉河东守。"
        ],
        "title": "大雪青州道上有怀东武园亭寄交代孔周翰",
        "id": "1adc9353-3128-4008-80a7-ed311cdd205d"
    },
    {
        "author": "苏轼",
        "paragraphs": [
            "敝裘羸马古河滨，野阔天低糁玉尘。",
            "自笑餐毡典属国，来看换酒谪仙人。",
            "宦游到处身如寄，农事何时手自亲。",
            "剩作新诗与君和，莫因风雨废鸣晨。"
        ],
        "title": "至济南李公择以诗相迎次其韵二首  其一",
        "id": "70d9d8f4-9f84-4a25-b987-cd030416c3fe"
    },
    {
        "author": "苏轼",
        "paragraphs": [
            "夜拥笙歌霅水滨，回头乐事总成尘。",
            "今年送汝作太守，到处逢君是主人。",
            "聚散细思都是梦，身名渐觉两非亲。",
            "相从继烛何须问，蝙蝠飞时日正晨。"
        ],
        "title": "至济南李公择以诗相迎次其韵二首  其二",
        "id": "fbb9b5f6-f7ba-4b26-9f77-0a96c3e078a0"
    },
    {
        "author": "苏轼",
        "paragraphs": [
            "偶对先生尽一樽，醉看万物汹崩奔。",
            "优游共我聊卒岁，骯脏如君合倚门。",
            "只恐掉头难久住，应须倾盖便深论。",
            "固知严胜风流在，又见长身十世孙。"
        ],
        "title": "和孔君亮郎中见赠",
        "id": "e9ff2599-3594-4410-9f00-e8d7bd1e574b"
    },
    {
        "author": "苏轼",
        "paragraphs": [
            "小人真闇事，闲退岂公难。",
            "道大吾何病，言深听者寒。",
            "忧时虽早白，驻世有还丹。",
            "得酒相逢乐，无心所遇安。",
            "去年行万里，蜀路走千盘。",
            "投老身弥健，登山意未阑。",
            "西游为樱笋，东道尽鹓鸾。",
            "杖屦携儿去，园亭借客看。",
            "折花斑竹寺，弄水石楼滩。",
            "鬻马衰怜白，惊雷怯笑韩。",
            "藓书标洞府，松盖偃天坛。",
            "试与刘夫子，重寻靖长官。"
        ],
        "title": "送范景仁游洛中",
        "id": "22c25726-5dbf-4d50-b880-d11f1bae25fa"
    },
    {
        "author": "苏轼",
        "paragraphs": [
            "公老我亦衰，相见恨不数。",
            "临行一杯酒，此意重山岳。",
            "歌词白纻清，琴弄黄钟浊。",
            "诗新眇难和，饮少仅可学。",
            "欲参兵部选，有力谁如荦。",
            "且作东诸侯，山城雄鼓角。",
            "南游许过我，不惮千里邈。",
            "会当闻公来，倒屣发一握。"
        ],
        "title": "次韵景仁留别",
        "id": "2ef1bfce-b6fa-41e4-9ac1-a503b877525a"
    },
    {
        "author": "苏轼",
        "paragraphs": [
            "南山之下，汧渭之间，想见开元天宝年。",
            "八坊分屯隘秦川，四十万匹如云烟。",
            "骓駓骃骆骊骝騵，白鱼赤兔骍皇䮧。",
            "龙颅凤颈狞且妍，奇姿逸德隠驽顽。",
            "碧眼胡儿手足鲜，岁时剪刷供帝闲。",
            "柘袍临池侍三千，红妆照日光流渊。",
            "楼下玉螭吐清寒，往来蹙踏生飞湍。",
            "众工舐笔和朱铅，先生曹霸弟子韩。",
            "廐马多肉尻脽圆，肉中画骨夸尤难，金羁玉勒绣罗鞍。",
            "鞭棰刻烙伤天全，不如此图近自然。",
            "平沙细草荒芊绵，惊鸿脱兔争後先。",
            "王良挟策飞上天，何必俯首服短辕。"
        ],
        "title": "书韩干牧马图",
        "id": "bea7ce8f-ae59-41b6-861c-f85a518bbde6"
    },
    {
        "author": "苏轼",
        "paragraphs": [
            "十年不还乡，儿女日夜长。",
            "岂惟催老大，渐复成雕丧。",
            "每闻耆旧亡，涕泣声辄放。",
            "老任况奇逸，先子推辈行。",
            "文章少得誉，诗语尤清壮。",
            "吏能复所长，谈笑万夫上。",
            "自喜作剧县，偏工破豪党。",
            "奋髯走猾吏，嚼齿对奸将。",
            "哀哉命不偶，每以才得谤。",
            "竟使落穷山，青衫就黄壤。",
            "宦游久不乐，江海永相望。",
            "退耕本就君，时节相劳饷。",
            "此怀今不遂，归见累累葬。",
            "望哭国西门，落日衔千嶂。",
            "平生惟一子，抱负珠在掌。",
            "见之龆龀中，已有食牛量。",
            "他年如入洛，生死一相访。",
            "惟有王浚冲，心知中散状。"
        ],
        "title": "京师哭任遵圣",
        "id": "ae3bc5c8-aee8-4ab6-9e7a-1906d67b1ddd"
    },
    {
        "author": "苏轼",
        "paragraphs": [
            "冗士无处着，寄身范公园。",
            "桃李忽成阴，荠麦秀已繁。",
            "闭门春昼永，惟有黄蜂喧。",
            "谁人肯携酒，共醉榆柳村。",
            "髯卿独何者，一月三到门。",
            "我不往拜之，髯来意弥敦。",
            "堂堂元老後，亹亹仁人言。",
            "忆在钱塘岁，情好均弟昆。",
            "时于冰雪中，笑语作春温。",
            "欲饮径相觅，夜开丛竹轩。",
            "搜寻到箧笥，鲊醢无复存。",
            "每愧烟火中，玉腕亲炮燔。",
            "别来今几何，相对如梦魂。",
            "告我当北渡，新诗侑清樽。",
            "坡陀太行麓，汹涌黄河翻。",
            "仕宦非不遇，王畿西北垣。",
            "斯民如鱼耳，见网则惊奔。",
            "皎皎千丈清，不如尺水浑。",
            "刑政虽首务，念当养其源。",
            "一闻襦袴音，盗贼安足论。"
        ],
        "title": "送鲁元翰少卿知卫州",
        "id": "681b3748-074c-484e-bef1-cb339557c5ec"
    },
    {
        "author": "苏轼",
        "paragraphs": [
            "功利争先变法初，典型独守老成余。",
            "穷人未信诗能尔，倚市悬知绣不如。",
            "代北诸生渐狂简，床头杂说为爬梳。",
            "归来问雁吾何敢，疾世王符解着书。"
        ],
        "title": "次韵子由送蒋夔赴代州学官",
        "id": "94c212f4-6be9-4b5f-9ff2-6b35c09c69d9"
    },
    {
        "author": "苏轼",
        "paragraphs": [
            "我欲归休瑟渐希，舞雩何日着春衣。",
            "多情白发三千丈，无用苍皮四十围。",
            "晚觉文章真小技，早知富贵有危机。",
            "为君垂涕君知否，千古华亭鹤自飞。"
        ],
        "title": "宿州次韵刘泾",
        "id": "da94475a-47bb-4a0b-afe4-266f7eec8310"
    },
    {
        "author": "苏轼",
        "paragraphs": [
            "此身无用且东来，頼有江山慰不才。",
            "旧尹未嫌衰废久，清樽犹许再三开。",
            "满城遗爱知谁继，极目扁舟挽不回。",
            "归去青云还记否，交游胜绝古城隈。"
        ],
        "title": "徐州送交代仲达少卿",
        "id": "4f3d666c-1cd7-4cb8-9abc-7771a13cab28"
    },
    {
        "author": "苏轼",
        "paragraphs": [
            "大旆传闻载酒过，小诗未忍着砖磨。",
            "阳关三叠君须秘，除却胶西不解歌。"
        ],
        "title": "和孔密州五绝 见邸家园留题",
        "id": "a62421d7-54ba-4e7e-afde-caa0daa2645c"
    },
    {
        "author": "苏轼",
        "paragraphs": [
            "岁岁开园成故事，年年行乐不辜春。",
            "今年太守尤难继，慈爱聪明惠利人。"
        ],
        "title": "和孔密州五绝 春步西园见寄",
        "id": "1cb0dbff-e12e-46f6-86a2-9d6b808f8fea"
    },
    {
        "author": "苏轼",
        "paragraphs": [
            "梨花淡白柳深青，柳絮飞时花满城。",
            "惆怅东栏二株雪，人生看得几清明。"
        ],
        "title": "和孔密州五绝 东栏梨花",
        "id": "89b825d7-5843-465c-9b40-51a182f35d9f"
    },
    {
        "author": "苏轼",
        "paragraphs": [
            "蜂腰鹤膝嘲希逸，春蚓秋蛇病子云。",
            "醉里自书醒自笑，如今二绝更逢君。"
        ],
        "title": "和孔密州五绝 和流杯石上草书小诗",
        "id": "4f9af534-da47-4810-ac3f-6c839c05a9ba"
    },
    {
        "author": "苏轼",
        "paragraphs": [
            "城西千叶岂不好，笑舞春风醉脸丹。",
            "何似後堂冰玉洁，游蜂非意不相干。"
        ],
        "title": "和孔密州五绝 堂後白牡丹",
        "id": "11328e24-0509-4725-888b-882696dc0004"
    },
    {
        "author": "苏轼",
        "paragraphs": [
            "燕子人亡三百秋，卷帘那复似扬州。",
            "西行未必能胜此，空唱崔徽上白楼。"
        ],
        "title": "和赵郎中见戏二首  其一",
        "id": "92c2d2cc-dc2c-463a-b858-e087cfcd639e"
    },
    {
        "author": "苏轼",
        "paragraphs": [
            "我击藤床君唱歌，明年六十奈君何。",
            "醉颠只要装风景，莫向人前自洗磨。"
        ],
        "title": "和赵郎中见戏二首  其二",
        "id": "776ff83a-ab39-43e1-8143-15194a3f4bf8"
    },
    {
        "author": "苏轼",
        "paragraphs": [
            "青山在屋上，流水在屋下。",
            "中有五亩园，花竹秀而野。",
            "花香袭杖屦，竹色侵杯斝。",
            "樽酒乐余春，棋局消长夏。",
            "洛阳古多士，风俗犹尔雅。",
            "先生卧不出，冠盖倾洛社。",
            "虽云与众乐，中有独乐者。",
            "才全德不形，所贵知我寡。",
            "先生独何事，四海望陶冶。",
            "儿童诵君实，走卒知司马。",
            "持此欲安归，造物不我舍。",
            "名声逐吾辈，此病天所赭。",
            "抚掌笑先生，年来效瘖哑。"
        ],
        "title": "司马君实独乐园",
        "id": "951928ce-7d15-4650-95d3-b124067a4d9c"
    },
    {
        "author": "苏轼",
        "paragraphs": [
            "高田生黄埃，下田生苍耳。",
            "苍耳亦已无，更问麦有几。",
            "蛟龙睡足亦解惭，二麦枯时雨如洗。",
            "不知雨从何处来，但闻吕梁百步声如雷。",
            "试上城南望城北，际天菽粟青成堆。",
            "饥火烧肠作牛吼，不知待得秋成否。",
            "半年不雨坐龙慵，共怨天公不怨龙。",
            "今朝一雨聊自赎，龙神社鬼各言功。",
            "无功日盗太仓谷，嗟我与龙同此责。",
            "劝农使者不汝容，因君作诗先自劾。"
        ],
        "title": "和李邦直沂山祈雨有应",
        "id": "cef32474-067b-4c54-901e-e6470b803bab"
    },
    {
        "author": "苏轼",
        "paragraphs": [
            "平明坐衙不暖席，归来闭阁闲终日。",
            "卧闻客至倒屣迎，两眼蒙笼余睡色。",
            "城东泗水步可到，路转河洪翻雪白。",
            "安得青丝络骏马，蹙踏飞波柳阴下。",
            "奋身三丈两蹄间，振鬣长鸣声自干。",
            "少年狂兴久已谢，但忆嘉陵绕剑关。",
            "剑关大道车方轨，君自不去归何难。",
            "山中故人应大笑，筑室种柳何时还。"
        ],
        "title": "次韵子由与颜长道同游百步洪相地筑亭种柳",
        "id": "9d6677a1-8a24-4331-b085-6cb162f045e0"
    },
    {
        "author": "苏轼",
        "paragraphs": [
            "彭城古战国，孤客倦登临。",
            "汴泗交流处，清潭百丈深。",
            "故人轻千里，茧足来相寻。",
            "何以娱嘉客，潭水洗君心。"
        ],
        "title": "与梁先舒焕泛舟得临酿字二首  其一",
        "id": "9d7fdb38-c8f5-44e8-92a4-9de6efdd8074"
    },
    {
        "author": "苏轼",
        "paragraphs": [
            "老守厌簿书，先生罢函丈。",
            "风流魏晋间，谈笑羲皇上。",
            "河洪忽已过，水色绿可酿。",
            "君无轻此乐，此乐清且放。"
        ],
        "title": "与梁先舒焕泛舟得临酿字二首  其二",
        "id": "747e7368-f4fd-4369-8c85-a8174ccc2d96"
    },
    {
        "author": "苏轼",
        "paragraphs": [
            "驺骑传呼出跨坊，簿书填委入充堂。",
            "谁教按部如何武，只许清尊对孟光。",
            "婉娩有时来入梦，温柔何日听还乡。",
            "酸寒病守尤堪笑，千步空余仆射场。"
        ],
        "title": "次韵李邦直感旧",
        "id": "ca928f27-a015-47d0-892d-6c9f7e98e7e3"
    },
    {
        "author": "苏轼",
        "paragraphs": [
            "簿书颠倒梦魂间，知我疏慵肯见原。",
            "闲作闭门僧舍冷，卧闻吹枕海涛喧。",
            "忘怀杯酒逢人共，引睡文书信手翻。",
            "欲吐狂言喙三尺，怕君嗔我却须吞。"
        ],
        "title": "次韵答邦直子由五首  其一",
        "id": "3821c343-d134-4874-965d-b3c73921e1e2"
    },
    {
        "author": "苏轼",
        "paragraphs": [
            "城南短李好交游，箕踞狂歌不自由。",
            "尊主庇民君有道，乐天知命我无忧。",
            "醉呼妙舞留连夜，闲作清诗断送秋。",
            "潇洒使君殊不俗，樽前容我揽须不。"
        ],
        "title": "次韵答邦直子由五首  其二",
        "id": "b0bb67a5-f26e-4d50-b423-134e7ab309b0"
    },
    {
        "author": "苏轼",
        "paragraphs": [
            "老弟东来殊寂寞，故人留饮慰酸寒。",
            "草荒城角开新径，雨入河洪失旧滩。",
            "车马追陪迹未扫，唱酬往复字应漫。",
            "此诗更欲凭君改，待与江南子布看。"
        ],
        "title": "次韵答邦直子由五首  其三",
        "id": "97cd1a06-589a-487f-bb90-2ef5900bc299"
    },
    {
        "author": "苏轼",
        "paragraphs": [
            "君虽为我此迟留，别後凄凉我已忧。",
            "不见便同千里远，退归终作十年游。",
            "恨无扬子一区宅，懒卧元龙百尺楼。",
            "闻道鹓鸾满台阁，网罗应不到沙鸥。"
        ],
        "title": "次韵答邦直子由五首  其四",
        "id": "df73cace-8a78-4cf9-9030-1a5b6d50da41"
    },
    {
        "author": "苏轼",
        "paragraphs": [
            "五斗尘劳尚足留，闭关却欲治幽忧。",
            "羞为毛遂囊中颖，未许朱云地下游。",
            "无事会须成好饮，思归时欲赋登楼。",
            "羡君幕府如僧舍，日向城南看浴鸥。"
        ],
        "title": "次韵答邦直子由五首  其五",
        "id": "c391b912-4172-4f29-b619-8a9a80b8fe1b"
    },
    {
        "author": "苏轼",
        "paragraphs": [
            "彭城官居冷如水，谁从我游颜氏子。",
            "我衰且病君亦穷，衰穷相守正其理。",
            "胡为一朝舍我去，轻衫触热行千里。",
            "问君无乃求之与，答我不然聊尔耳。",
            "京师万事日日新，故人如故今有几。",
            "君知牛行相君宅，扣门但觅王居士。",
            "清诗草圣俱入妙，别後寄我书连纸。",
            "苦恨相思不相见，约我重阳嗅霜蕊。",
            "君归可唤与俱来，未应指目妨进拟。",
            "太一老仙闲不出，踵门问道今时矣。",
            "因行过我路几何，愿君推挽加鞭棰。",
            "吾侪一醉岂易得，买羊酿酒从今始。"
        ],
        "title": "送颜复兼寄王巩",
        "id": "b9dad7c5-3d79-4287-86e7-c32b13ddc662"
    },
    {
        "author": "苏轼",
        "paragraphs": [
            "黄鸡啄蝎如啄黍，窗间守宫称蝎虎。",
            "闇中缴尾伺飞虫，巧捷功夫在腰膂。",
            "跂跂脉脉善缘壁，陋质从来谁比数。",
            "今年岁旱号蜥蜴，狂走儿童闹歌舞。",
            "能衔渠水作冰雹，便向蛟龙觅云雨。",
            "守宫努力搏苍蝇，明年岁旱当求汝。"
        ],
        "title": "蝎虎",
        "id": "0c321d77-a973-4659-9db1-e539960bd3ac"
    },
    {
        "author": "苏轼",
        "paragraphs": [
            "别期渐近不堪闻，风雨萧萧已断魂。",
            "犹胜相逢不相识，形容变尽语音存。"
        ],
        "title": "子由将赴南都与余会宿于逍遥堂作两绝句读之殆不可为怀因和其诗以自解余观子由自少旷达天资近道又得至人养生长年之诀而余亦窃闻其一二以为今者宦游相别之日浅而异时退休相从之日长既以自解且以慰子由云  其一",
        "id": "15de4028-2033-4dee-af69-d7e01b77085a"
    },
    {
        "author": "苏轼",
        "paragraphs": [
            "但令朱雀长金花，此别还同一转车。",
            "五百年间谁复在，会看铜狄两咨嗟。"
        ],
        "title": "子由将赴南都与余会宿于逍遥堂作两绝句读之殆不可为怀因和其诗以自解余观子由自少旷达天资近道又得至人养生长年之诀而余亦窃闻其一二以为今者宦游相别之日浅而异时退休相从之日长既以自解且以慰子由云  其二",
        "id": "b5774023-e2d8-4abd-837d-f32534cbe7c5"
    },
    {
        "author": "苏轼",
        "paragraphs": [
            "葱蒨门前路，行穿翠密中。",
            "却来堂上看，巌谷意无穷。"
        ],
        "title": "留题石经院三首  其一",
        "id": "744a8935-6211-4614-b325-c8f3a4af4bed"
    },
    {
        "author": "苏轼",
        "paragraphs": [
            "夭矫庭中桧，枯枝鹊踏消。",
            "瘦皮缠鹤骨，高顶转龙腰。"
        ],
        "title": "留题石经院三首  其二",
        "id": "540fe053-3535-4306-b16b-a2535989e3c3"
    },
    {
        "author": "苏轼",
        "paragraphs": [
            "窈窕山头井，潜通伏涧清。",
            "欲知深几许，听放辘轳声。"
        ],
        "title": "留题石经院三首  其三",
        "id": "a0407f4c-5521-4241-8cf2-2f3ba0f2da98"
    },
    {
        "author": "苏轼",
        "paragraphs": [
            "郊原雨初足，风日清且好。",
            "病守亦欣然，肩舆白门道。",
            "荒田咽蛩蚓，村巷悬梨枣。",
            "下有幽人居，闭门空雀噪。",
            "西风高正厉，落叶纷可扫。",
            "孤童卧斜日，病马放秋草。",
            "墟里通有无，垣墙任摧倒。",
            "君家本冠盖，丝竹闹邻保。",
            "脱身声利中，道德自濯澡。",
            "躬耕抱羸疾，奉养百岁老。",
            "诗书膏吻颊，菽水媚翁媪。",
            "饥寒天随子，杞菊自撷芼。",
            "慈孝董邵南，鸡狗相乳抱。",
            "吾生如寄耳，归计失不早。",
            "故山岂敢忘，但恐迫华皓。",
            "从君好种秫，斗酒时自劳。"
        ],
        "title": "过云龙山人张天骥",
        "id": "3f39fb69-81d9-46ab-b16b-68a85bbae807"
    },
    {
        "author": "苏轼",
        "paragraphs": [
            "养气如养儿，弃官如弃泥。",
            "人皆笑子拙，事定竟谁迷。",
            "归耕独患贫，问子何所赍。",
            "尺宅足自庇，寸田有余畦。",
            "明珠照短褐，陋室生虹霓。",
            "虽无孔方兄，顾有法喜妻。",
            "弹琴一长啸，不答阮与嵇。",
            "曹南刘夫子，名与子政齐。",
            "家有鸿宝书，不铸金褭蹄。",
            "促膝问道要，遂蒙分刀圭。",
            "不忍独不死，尺书肯见梯。",
            "我生本强鄙，少以气自挤。",
            "孤舟倒江河，赤手揽象犀。",
            "年来稍自笑，留气下暖脐。",
            "苦恨闻道晚，意象飒已凄。",
            "空见孙思邈，区区赋病梨。"
        ],
        "title": "赠王仲素寺丞",
        "id": "8ffbbc42-d591-483b-8505-2d9ce26aa12c"
    },
    {
        "author": "苏轼",
        "paragraphs": [
            "受降城下紫髯郎，戏马台前古战场。",
            "恨君不取契丹首，金甲牙旗归故乡。"
        ],
        "title": "阳关词三首 赠张继愿",
        "id": "91ce8779-dc19-49f6-96bc-b80a5e3608cd"
    },
    {
        "author": "苏轼",
        "paragraphs": [
            "济南春好雪初晴，行到龙山马足轻。",
            "使君莫忘霅溪女，时作阳关肠断声。"
        ],
        "title": "阳关词三首 答李公择",
        "id": "e0e24fd4-ddd4-473f-a55d-8bebdbf7325e"
    },
    {
        "author": "苏轼",
        "paragraphs": [
            "暮云收尽溢清寒，银汉无声转玉盘。",
            "此生此夜不长好，明月明年何处看。"
        ],
        "tags": [
            "宋词精选",
            "中秋节",
            "离别",
            "月亮",
            "中秋"
        ],
        "title": "阳关词三首 中秋月",
        "id": "16986fb6-d025-4ce1-83ff-10e036967042"
    },
    {
        "author": "苏轼",
        "paragraphs": [
            "小园香雾晓蒙笼，醉守狂词未必工。",
            "鲁叟录诗应有取，曲收彤管邶墉风。"
        ],
        "title": "和孔周翰二绝 再观邸园留题",
        "id": "dd8b329e-5058-4961-b442-90eccf33f389"
    },
    {
        "author": "苏轼",
        "paragraphs": [
            "弱羽巢林在一枝，幽人蜗舍两相宜。",
            "乐天长短三千首，却爱韦郎五字诗。"
        ],
        "title": "和孔周翰二绝 观静观堂效韦苏州诗",
        "id": "b811d989-8dbe-47cd-9540-c9e73090544b"
    },
    {
        "author": "苏轼",
        "paragraphs": [
            "先君昔未仕，杜门皇佑初。",
            "道德无贫贱，风采照乡闾。",
            "何尝疏小人，小人自阔疏。",
            "出门无所诣，老史在郊墟。",
            "门前万竿竹，堂上四库书。",
            "高树红消梨，小池白芙蕖。",
            "常呼赤脚婢，雨中撷园蔬。",
            "矫矫任夫子，罢官还旧庐。",
            "是时里中儿，始识长者车。",
            "烹鸡酌白酒，相对欢有余。",
            "有如庞德公，往还葛与徐。",
            "妻子走堂下，主人竟谁欤。",
            "我时年尚幼，作赋慕相如。",
            "侍立看君谈，精悍实起予。",
            "岁月曾几何，耆老逝不居。",
            "史侯最先没，孤坟拱桑樗。",
            "我亦涉万里，清血满襟袪。",
            "漂流二十年，始悟万缘虚。",
            "独喜任夫子，老佩刺史鱼。",
            "威行乌白蛮，解辫请冠裾。",
            "方当入奏事，清庙陈璠玙。",
            "胡为厌轩冕，归意不少纾。",
            "上蔡有良田，黄沙走清渠。",
            "罢亚百顷稻，雍容十年储。",
            "闲随李丞相，搏射鹿与猪。",
            "苍鹰十斤重，猛犬如黄馿。",
            "岂比陶渊明，穷苦自把锄。",
            "我今四十二，衰发不满梳。",
            "彭城古名郡，乏人偶见除。",
            "头颅已可知，几何不樵渔。",
            "会当相从去，芒鞋老菑畬。",
            "念子瘴江边，怀抱向谁摅。",
            "頼我同年友，相欢出同舆。",
            "冰盘荐文鲔，玉斝倾浮蛆。",
            "醉中忽思我，清诗缀琼琚。",
            "知我少所谐，教我时卷舒。",
            "世事日反覆，翩如风中旟。",
            "雀罗吊廷尉，秋扇悲婕妤。",
            "升沈一何速，喜怒纷众狙。",
            "作诗谢二子，我师宁与蘧。"
        ],
        "title": "答任师中家汉公",
        "id": "ee6fc3da-fe10-49a8-9cea-c1d535e390f4"
    },
    {
        "author": "苏轼",
        "paragraphs": [
            "我少知子由，天资和而清。",
            "好学老益坚，表里渐融明。",
            "岂独为吾弟，要是贤友生。",
            "不见六七年，微言谁与赓。",
            "常恐坦率性，放纵不自程。",
            "会合亦何事，无言对空枰。",
            "使人之意消，不善无由萌。",
            "森然有六女，包裹布与荆。",
            "无忧頼贤妇，藜藿等大烹。",
            "使子得行意，青衫陋公卿。",
            "明日无晨炊，倒床作雷鸣。",
            "秋眠我东阁，夜听风雨声。",
            "悬知不久别，妙理难细评。",
            "昨日忽出门，孤舟转西城。",
            "归来北堂上，古屋空峥嵘。",
            "退食悞相从，入门中自惊。",
            "南都信繁会，人事水火争。",
            "念当闭阁坐，颓然寄聋盲。",
            "妻子亦细事，文章固虚名。",
            "会须扫白发，不复用黄精。"
        ],
        "title": "初别子由",
        "id": "ee970fd2-1f50-4a06-b25d-5af29cbe4b85"
    },
    {
        "author": "苏轼",
        "paragraphs": [
            "雨叶风花日夜稀，一杯相属竟何时。",
            "空虚岂敢酬琼玉，枯朽犹能出菌芝。",
            "门外吕梁从迅急，胸中云梦自逶迟。",
            "待君笔力追灵运，莫负南台九日期。"
        ],
        "title": "次韵吕梁仲屯田",
        "id": "9e62e9bb-b371-4f92-b4a7-963e16d4e1c6"
    },
    {
        "author": "苏轼",
        "paragraphs": [
            "知君月下见倾城，破恨悬知酒有兵。",
            "老守亡何惟日饮，将军竞病自诗鸣。",
            "花枝不共秋敧帽，笔阵空来夜斫营。",
            "爱惜微官将底用，他年只好写铭旌。"
        ],
        "title": "王巩屡约重九见访既而不至以诗送将官梁交且见寄次韵答之交颇文雅不类武人家有侍者甚惠丽",
        "id": "e12a3c1e-c31a-495f-ad22-1394208093d1"
    },
    {
        "author": "苏轼",
        "paragraphs": [
            "无复龙山对孟嘉，西来河伯意雄夸。",
            "霜风可使吹黄帽，樽酒那能泛浪花。",
            "漫遣鲤鱼传尺素，却将燕石报琼华。",
            "何时得见悲秋老，醉里题诗字半斜。"
        ],
        "title": "九日邀仲屯田为大水所隔以诗见寄次其韵",
        "id": "85008bea-0152-42f8-bfd5-34a9daab5264"
    },
    {
        "author": "苏轼",
        "paragraphs": [
            "霜林日夜西风急，老送君归百忧集。",
            "清歌窈眇入行云，云为不行天为泣。",
            "红叶黄花秋正乱，白鱼紫蟹君须忆。",
            "凭君说向髯将军，衰病相逢应不识。"
        ],
        "title": "台头寺雨中送李邦直赴史馆分韵得忆字人字兼寄孙巨源二首  其一",
        "id": "431e9fb2-8e17-4a91-8c59-f31a4d1906a6"
    },
    {
        "author": "苏轼",
        "paragraphs": [
            "珥笔西归近紫宸，太平典册不缘麟。",
            "付君此事宁论晋，载我当时旧过秦。",
            "门外想无千斛米，墓中知有百年人。",
            "看君两眼明如镜，休把春秋坐素臣。"
        ],
        "title": "台头寺雨中送李邦直赴史馆分韵得忆字人字兼寄孙巨源二首  其二",
        "id": "3a4ee778-3182-4072-bbdf-2d2a8dbe2228"
    },
    {
        "author": "苏轼",
        "paragraphs": [
            "此身与世真悠悠，苍颜华发谁汝留。",
            "强名太守古徐州，忘归不如楚沐猴。",
            "鲁人岂独不知丘，蹸藉夫子无罪尤。",
            "异哉梁子清而修，不远千里从我游。",
            "瞭然正色悬双眸，世之所驰子独不。",
            "一经通明传节侯，小楷精绝规摹欧。",
            "我衰废学懒且偷，畏见问事贾长头。",
            "别来红叶黄花秋，夜梦见之起坐愁。",
            "遗我驳石盆与瓯，黑质白章声琳球。",
            "谓言山石生涧沟，追琢尚可王公羞。",
            "感子佳意能无酬，反将木瓜报珍投。",
            "学如富贾在博收，仰取俯拾无遗筹。",
            "道大如天不可求，修其可见致其幽。",
            "愿子笃实慎勿浮，发愤忘食乐忘忧。"
        ],
        "title": "代书答梁先",
        "id": "5f0be7b7-3a1d-4d93-aa3c-f557ab4de61e"
    },
    {
        "author": "苏轼",
        "paragraphs": [
            "谱牒推关右，风流出靖恭。",
            "时情任险陂，家法故雍容。",
            "南去河千顷，余惟酒一钟。",
            "更谁哀老子，令得放疏慵。"
        ],
        "title": "送杨奉礼",
        "id": "7169d8d7-3929-4cbd-9102-c26164c76565"
    },
    {
        "author": "苏轼",
        "paragraphs": [
            "君不见西汉元光元封间，河决瓠子二十年。",
            "鉅野东倾淮泗满，楚人恣食黄河鳣。",
            "万里沙回封禅罢，初遣越巫沉白马。",
            "河公未许人力穷，薪刍万计随流下。",
            "吾君盛德如唐尧，百神受职河神骄。",
            "帝遣风师下约束，北流夜起澶州桥。",
            "东风吹冻收微渌，神功不用淇园竹。",
            "楚人种麦满河淤，仰看浮槎栖古木。"
        ],
        "title": "河复",
        "id": "f2f171db-00f9-4516-9b77-804f19b33443"
    },
    {
        "author": "苏轼",
        "paragraphs": [
            "河涨西来失旧谼，孤城浑在水光中。",
            "忽然归壑无寻处，千里禾麻一半空。"
        ],
        "title": "登望谼亭",
        "id": "3acdad7f-2e1f-4647-bed4-2a6366597988"
    },
    {
        "author": "苏轼",
        "paragraphs": [
            "二马并驱攒八蹄，二马宛颈鬃尾齐。",
            "一马任前双举後，一马却避长鸣嘶。",
            "老髯奚官骑且顾，前身作马通马语。",
            "後有八匹饮且行，微流赴吻若有声。",
            "前者既济出林鹤，後者欲涉鹤俯啄。",
            "最後一匹马中龙，不嘶不动尾摇风。",
            "韩生画马真是马，苏子作诗如见画。",
            "世无伯乐亦无韩，此诗此画谁当看。"
        ],
        "title": "韩干马十四匹",
        "id": "d4ed62d0-9f4a-4c2a-b9b4-4dcd5b19a0b5"
    },
    {
        "author": "苏轼",
        "paragraphs": [
            "侧手区区岂易遮，奔流一瞬卷千家。",
            "共疑智伯初围赵，犹有张汤欲漕斜。",
            "已坐迂疏来此地，分将劳苦送生涯。",
            "使君下策真堪笑，隠隠惊雷响踏车。"
        ],
        "title": "有言郡东北荆山下可以沟畎积水因与吴正字王户曹同往相视以地多乱石不果还游圣女山山有石室如墓而无棺椁或云宋司马桓魋墓二子有诗次其韵二首  其一",
        "id": "41352edf-db67-4dae-9fa7-a8d8e9177203"
    },
    {
        "author": "苏轼",
        "paragraphs": [
            "茫茫清泗遶孤岑，归路相将得暂临。",
            "试着芒鞋穿荦确，更然松炬照幽深。",
            "纵令司马能镵石，奈有中郎解摸金。",
            "强写苍崖留岁月，他年谁识此时心。"
        ],
        "title": "有言郡东北荆山下可以沟畎积水因与吴正字王户曹同往相视以地多乱石不果还游圣女山山有石室如墓而无棺椁或云宋司马桓魋墓二子有诗次其韵二首  其二",
        "id": "b18110cb-304c-45a0-9901-2140761a6e9f"
    },
    {
        "author": "苏轼",
        "paragraphs": [
            "忆昔射策干先皇，珠帘翠幄分两厢。",
            "紫衣中使下传诏，跪奉冉冉闻天香。",
            "仰观眩晃目生晕，但见晓色开扶桑。",
            "迎阳晚出步就坐，绛纱玉斧光照廊。",
            "野人不识日月角，彷佛尚记重瞳光。",
            "三年归来真一梦，桥山松桧凄风霜。",
            "天容玉色谁敢画，老师古寺昼闭房。",
            "梦中神授心有得，觉来信手笔已忘。",
            "幅巾常服俨不动，孤臣入门涕自滂。",
            "元老侑坐须眉古，虎臣立侍冠剑长。",
            "平生惯写龙凤质，肯顾草间猿与麞。",
            "都人踏破铁门限，黄金白璧空堆床。",
            "尔来摹写亦到我，谓是先帝白发郎。",
            "不须览镜坐自了，明年乞身归故乡。"
        ],
        "title": "赠写御容妙善师",
        "id": "ef2cd63f-11ad-4f3a-904f-211715407a17"
    },
    {
        "author": "苏轼",
        "paragraphs": [
            "读书想前辈，每恨生不早。",
            "纷纷少年场，犹得见此老。",
            "此老如松柏，不受霜雪槁。",
            "直从毫末中，自养到合抱。",
            "宏才乏近用，千岁自枯倒。",
            "文章余正始，风节贯华皓。",
            "平生为人尔，自为薄如缟。",
            "是非虽难齐，反覆看愈好。",
            "前年旅吴越，把酒庆寿考。",
            "扣门无晨夜，百过迹未扫。",
            "但知从德公，未省厌丘嫂。",
            "别时公八十，後会知难保。",
            "昨日故人书，连年丧翁媪。",
            "伤心范桥水，漾漾舞寒藻。",
            "华堂不见人，瘦马空恋皁。",
            "我欲江东去，匏樽酌行潦。",
            "镜湖无贺监，恸哭稽山道。",
            "忍见万松冈，荒池没秋草。"
        ],
        "title": "哭刁景纯",
        "id": "becb3cca-6a41-4da2-abc1-6825c699057f"
    },
    {
        "author": "苏轼",
        "paragraphs": [
            "乱山合沓围彭门，官居独在悬水村。",
            "居民萧条杂麋鹿，小市冷落无鸡豚。",
            "黄河西来初不觉，但讶清泗奔流浑。",
            "夜闻沙岸鸣瓮盎，晓看雪浪浮鹏鲲。",
            "吕梁自古喉吻地，万顷一抹何由吞。",
            "坐观入市卷闾井，吏民走尽余王尊。",
            "计穷路断欲安适，吟诗破屋愁鸢蹲。",
            "岁寒霜重水归壑，但见屋瓦留沙痕。",
            "入城相对如梦寐，我亦仅免为鱼鼋。",
            "旋呼歌舞杂诙笑，不惜饮釂空瓶盆。",
            "念君官舍冰雪冷，新诗美酒聊相温。",
            "人生如寄何不乐，任使绛蜡烧黄昏。",
            "宜房未筑淮泗满，故道堙灭疮痍存。",
            "明年劳苦应更甚，我当畚锸先黥髠。",
            "付君万指伐顽石，千锤雷动苍山根。",
            "高城如铁洪口快，谈笑却扫看崩奔。",
            "农夫掉臂免狼顾，秋谷布野如云屯。",
            "还须更置软脚酒，为君击鼓行金樽。"
        ],
        "title": "答吕梁仲屯田",
        "id": "95ad93fc-64e1-4f96-9dd0-1b3ba290f37f"
    },
    {
        "author": "苏轼",
        "paragraphs": [
            "身闲曷不长闭口，天寒正好深藏手。",
            "吟诗写字有底忙，未脱多生宿尘垢。",
            "不蒙讥诃子厚疾，反更刻画无盐丑。",
            "征西自有家鸡肥，太白应惊饭山瘦。",
            "与君相从知几日，东风待得花开否。",
            "拨弃万事勿复谈，百觚之後那辞酒。"
        ],
        "title": "答孔周翰求书与诗",
        "id": "9127ced8-5500-46de-afc0-9d4c719bade8"
    },
    {
        "author": "苏轼",
        "paragraphs": [
            "天生烝民，为之鼻口。",
            "美者可嚼，芬者可嗅。",
            "美必有恶，芬必有臭。",
            "我无天游，六凿交斗。",
            "骛而不返，跬步商受。",
            "伟哉先师，安此微陋。",
            "孟贲股栗，虎豹却走。",
            "眇然其身，中亦何有。",
            "我求至乐，千载无偶。",
            "执瓢从之，忽焉在後。"
        ],
        "title": "颜乐亭诗",
        "id": "c074b629-dcba-4e06-bd65-aab25ed0e1e7"
    },
    {
        "author": "苏轼",
        "paragraphs": [
            "君才有如切玉刀，见之凛凛寒生毛。",
            "愿随壮士斩蛟蜃，不愿腰间缠锦绛。",
            "用违其才志不展，坐与胥史同疲劳。",
            "忽然眉上有黄气，吾君渐欲收英髦。",
            "立谈左右皆动色，一语径破千言牢。",
            "我顷分符在东武，脱略万事惟嬉遨。",
            "尽坏屏障通内外，仍呼骑曹为马曹。",
            "君为使者见不问，反更对饮持双螯。",
            "酒酣箕坐语惊众，杂以嘲讽穷诗骚。",
            "世上小儿多忌讳，独能容我真贤豪。",
            "为我买田临汶水，逝将归去诛蓬蒿。",
            "安能终老尘土下，俯仰随人如桔槹。"
        ],
        "title": "送李公恕赴阙",
        "id": "0ed9a46f-9599-4a66-a016-34dfca5bf490"
    },
    {
        "author": "苏轼",
        "paragraphs": [
            "张子作斋舍，而以益为名。",
            "吾闻诸夫子，求益非速成。",
            "譬如远游客，日夜事征行。",
            "今年适燕蓟，明年走蛮荆。",
            "东观尽沧海，西涉渭与泾。",
            "归来闭户坐，八方在轩庭。",
            "又如学医人，识病由饱更。",
            "风雨晦明淫，跛躄瘖聋盲。",
            "虚实在其脉，静躁在其情。",
            "荣枯在其色，寿夭在其形。",
            "苟能阅千人，望见知死生。",
            "为学务日益，此言当自程。",
            "为道贵日损，此理在既盈。",
            "愿言书此诗，以为益斋铭。"
        ],
        "title": "张寺丞益斋",
        "id": "807aa142-89a7-417f-9219-4872eff73405"
    },
    {
        "author": "苏轼",
        "paragraphs": [
            "蔓菁宿根已生叶，韭芽戴土拳如蕨。",
            "烂蒸香荠白鱼肥，碎点青蒿凉餠滑。",
            "宿酒初消春睡起，细履幽畦掇芳辣。",
            "茵陈甘菊不负渠，鲙缕堆盘纤手抹。",
            "北方苦寒今未已，雪底波棱如铁甲。",
            "岂如吾蜀富冬蔬，霜叶露芽寒更茁。",
            "久抛松菊犹细事，苦笋江豚那忍说。",
            "明年投劾径须归，莫待齿摇并发脱。"
        ],
        "title": "春菜",
        "id": "63ba7749-b57a-44c4-9556-0a9ee50ba5a6"
    },
    {
        "author": "苏轼",
        "paragraphs": [
            "游遍钱塘湖上山，归来文字带芳鲜。",
            "羸童瘦马从吾饮，陋巷何人似子贤。",
            "公业有田常乏食，广文好客竟无毡。",
            "东归不趁花时节，开尽春风谁与妍。"
        ],
        "tags": [
            "西湖"
        ],
        "title": "送郑户曹",
        "id": "1d173550-7228-49c7-8126-f4910dc1887a"
    },
    {
        "author": "苏轼",
        "paragraphs": [
            "坐看奔湍遶石楼，使君高会百无忧。",
            "三犀窃鄙秦太守，八咏聊同沈隠侯。"
        ],
        "title": "虔州八境图八首  其一",
        "id": "b3798633-e569-4566-b2bf-cb429267e1d7"
    },
    {
        "author": "苏轼",
        "paragraphs": [
            "涛头寂寞打城还，章贡台前暮霭寒。",
            "倦客登临无限思，孤云落日是长安。"
        ],
        "title": "虔州八境图八首  其二",
        "id": "fd100d5d-838f-4485-8ca2-f187f5d09009"
    },
    {
        "author": "苏轼",
        "paragraphs": [
            "白鹊楼前翠作堆，萦云岭路若为开。",
            "故人应在千山外，不寄梅花远信来。"
        ],
        "title": "虔州八境图八首  其三",
        "id": "1f4f9aa6-635a-4d23-83d3-5386394d003f"
    },
    {
        "author": "苏轼",
        "paragraphs": [
            "朱楼深处日微明，皂盖归时酒半醒。",
            "薄暮渔樵人去尽，碧溪青嶂遶螺亭。"
        ],
        "title": "虔州八境图八首  其四",
        "id": "6670dbcd-2f50-4c38-8f05-ca98b883cee7"
    },
    {
        "author": "苏轼",
        "paragraphs": [
            "使君那暇日参禅，一望丛林一怅然。",
            "成佛莫教灵运後，着鞭从使祖生先。"
        ],
        "title": "虔州八境图八首  其五",
        "id": "c55f564c-8ada-4a38-92ec-d517014142c1"
    },
    {
        "author": "苏轼",
        "paragraphs": [
            "却从尘外望尘中，无限楼台烟雨蒙。",
            "山水照人迷向背，只寻孤塔认西东。"
        ],
        "title": "虔州八境图八首  其六",
        "id": "2505dded-cf04-4a89-b835-d45fb638f3e3"
    },
    {
        "author": "苏轼",
        "paragraphs": [
            "云烟缥缈鬰孤台，积翠浮空雨半开。",
            "想见之罘观海市，绛宫明灭是蓬莱。"
        ],
        "title": "虔州八境图八首  其七",
        "id": "d0a08881-6414-4c86-8d7d-52293d3de92f"
    },
    {
        "author": "苏轼",
        "paragraphs": [
            "回峰乱嶂鬰参差，云外高人世得知。",
            "谁向空山弄明月，山中木客解吟诗。"
        ],
        "title": "虔州八境图八首  其八",
        "id": "96dfa707-bde1-4f20-bf58-10242be5bced"
    },
    {
        "author": "苏轼",
        "paragraphs": [
            "夜读孟郊诗，细字如牛毛。",
            "寒灯照昏花，佳处时一遭。",
            "孤芳擢荒秽，苦语余诗骚。",
            "水清石凿凿，湍激不受篙。",
            "初如食小鱼，所得不偿劳。",
            "又似煮彭𧑅，竟日持空螯。",
            "要当鬬僧清，未足当韩豪。",
            "人生如朝露，日夜火消膏。",
            "何苦将两耳，听此寒虫号。",
            "不如且置之，饮我玉色醪。"
        ],
        "title": "读孟郊诗二首  其一",
        "id": "b4faf30e-9949-4c18-9a7c-340a7ea129e1"
    },
    {
        "author": "苏轼",
        "paragraphs": [
            "我憎孟郊诗，复作孟郊语。",
            "饥肠自鸣唤，空壁转饥鼠。",
            "诗从肺腑出，出辄愁肺腑。",
            "有如黄河鱼，出膏以自煮。",
            "尚爱铜斗歌，鄙俚颇近古。",
            "桃弓射鸭罢，独速短蓑舞。",
            "不忧踏船翻，踏浪不踏土。",
            "吴姬霜雪白，赤脚浣白纻。",
            "嫁与踏浪儿，不识离别苦。",
            "歌君江湖曲，感我长羁旅。"
        ],
        "title": "读孟郊诗二首  其二",
        "id": "51198d9d-47b4-4910-a004-3b5babc509a9"
    },
    {
        "author": "苏轼",
        "paragraphs": [
            "玉钗半脱云垂耳，亭亭芙蓉在秋水。",
            "当时薄命一酸辛，千古华堂奉君子。",
            "水边何处无丽人，近前试看丞相嗔。",
            "不如丹青不解语，世间言语原非真。",
            "知君被恼更愁绝，卷赠老夫惊老拙。",
            "为君援笔赋梅花，未害广平心似铁。"
        ],
        "title": "章质夫寄惠崔徽真",
        "id": "f6eef3d1-e820-4079-af79-c95e566532c6"
    },
    {
        "author": "苏轼",
        "paragraphs": [
            "鱼龙随水落，猿鹤喜君还。",
            "旧隠丘墟外，新堂紫翠间。",
            "野麋驯杖履，幽桂出榛菅。",
            "洒扫门前路，山公亦爱山。"
        ],
        "title": "访张山人得山中字二首  其一",
        "id": "15683b64-5d39-4293-934b-97c27743fe94"
    },
    {
        "author": "苏轼",
        "paragraphs": [
            "万木锁云龙，天留与戴公。",
            "路迷山向背，人在瀼西东。",
            "荠麦余春雪，樱桃落晚风。",
            "入城都不记，归路醉眠中。"
        ],
        "title": "访张山人得山中字二首  其二",
        "id": "39b38451-910c-4dd8-9790-0bb353b72e21"
    },
    {
        "author": "苏轼",
        "paragraphs": [
            "惊风击面黄沙走，西出崤函脱尘垢。",
            "使君来自古徐州，声震河潼殷关右。",
            "十里长亭闻鼓角，一川秀色明花柳。",
            "北临飞槛卷黄流，南望青山如岘首。",
            "东风吹开锦绣谷，渌水翻动蒲萄酒。",
            "讼庭生草数开樽，过客如云牢闭口。"
        ],
        "title": "送孔郎中赴陕郊",
        "id": "3fc60b12-bd00-44a5-9f56-679b9bfd2011"
    },
    {
        "author": "苏轼",
        "paragraphs": [
            "将军破贼自草檄，论诗说剑俱第一。",
            "彭城老守本虚名，识字劣能欺项籍。",
            "风流别驾贵公子，欲把笙歌暖锋镝。",
            "红旆朝开猛士噪，翠帷暮卷佳人出。",
            "东堂醉卧呼不起，啼鸟落花春寂寂。",
            "试教长笛傍耳根，一声吹裂阶前石。"
        ],
        "title": "与梁左藏会饮傅国博家",
        "id": "41c75429-2367-4e81-a603-35a36ca0821f"
    },
    {
        "author": "苏轼",
        "paragraphs": [
            "从来苏李得名双，只恐全齐笑陋邦。",
            "诗似悬河供不办，故欺张籍陇头泷。"
        ],
        "title": "寒食日答李公择三绝次韵  其一",
        "id": "7aea76a2-adae-48f6-b7d3-eca302451066"
    },
    {
        "author": "苏轼",
        "paragraphs": [
            "簿书鼛鼓不知春，佳句相呼頼故人。",
            "寒食德公方上冢，归来谁主复谁宾。"
        ],
        "title": "寒食日答李公择三绝次韵  其二",
        "id": "90c38626-e978-4470-9314-1d5eade2ae9f"
    },
    {
        "author": "苏轼",
        "paragraphs": [
            "巡城已困尘埃瞇，执扑仍遭虮虱缘。",
            "欲脱布衫携素手，试开病眼点黄连。"
        ],
        "title": "寒食日答李公择三绝次韵  其三",
        "id": "d3dd0ade-44c5-4dc2-bf1a-f21c9d52d4a8"
    },
    {
        "author": "苏轼",
        "paragraphs": [
            "先生生长匡庐山，山中读书三十年。",
            "旧闻饮水师颜渊，不知治剧乃所便。",
            "偷儿夜探黑白丸，奋髯忽逢朱子元。",
            "半年羣盗诛七百，谁信家书藏九千。",
            "春风无事秋月闲，红妆执乐豪且妍。",
            "紫衫玉带两部全，琵琶一抹四十弦。",
            "客来留饮不计钱，齐人爱公如子产。",
            "儿啼卧路呼不还，我惭山郡空留连。",
            "牙兵部吏笑我寒，邀公饮酒公无难。",
            "约束官奴买花钿，熏衣理发夜不眠。",
            "晓来颠风尘暗天，我思其由岂坐悭。",
            "作诗愧谢公笑欢，归来瑟缩愈不安。",
            "要当啖公八百里，豪气一洗儒生酸。"
        ],
        "tags": [
            "庐山"
        ],
        "title": "约公择饮是日大风",
        "id": "0aa9d559-a916-4018-8f39-130a6d52aa07"
    },
    {
        "author": "苏轼",
        "paragraphs": [
            "清明初过酒阑珊，折得奇葩晚更妍。",
            "春色岂关吾辈事，老狂聊作坐中先。",
            "醉吟不耐敧纱帽，起舞从教落酒船。",
            "结习渐消留不住，却须还与散花天。"
        ],
        "title": "坐上赋戴花得天字",
        "id": "91fca2ea-dd81-4080-9e89-beb842f677d4"
    },
    {
        "author": "苏轼",
        "paragraphs": [
            "簿书丛里过春风，酒圣时时且复中。",
            "红烛照庭嘶騕褭，黄鸡催晓唱玲珑。",
            "老来渐减金钗兴，醉後空惊玉筯工。",
            "月未上时应早散，免教壑谷问吾公。"
        ],
        "title": "夜饮次韵毕推官",
        "id": "3daafd43-4b73-4778-9316-8f3fd4caea0a"
    },
    {
        "author": "苏轼",
        "paragraphs": [
            "芙蓉城中花冥冥，谁其主者石与丁。",
            "珠帘玉案翡翠屏，霞舒云卷千娉婷。",
            "中有一人长眉青，炯如微云淡疏星。",
            "往来三世空炼形，竟坐误读黄庭经。",
            "天门夜开飞爽灵，无复白日乘云軿。",
            "俗缘千劫磨不尽，翠被冷落凄余馨。",
            "因过缑山朝帝廷，夜闻笙箫弭节听。",
            "飘然而来谁使令，皎如明月入窗棂。",
            "忽然而去不可执，寒衾虚幌风泠泠。",
            "仙宫洞房本不扃，梦中同蹑凤凰翎。",
            "径度万里如奔霆，玉楼浮空耸亭亭。",
            "天书云篆谁所铭，遶楼飞步高竛竮。",
            "仙风锵然韵流铃，蘧蘧形开如酒醒。",
            "芳卿寄谢空丁宁，一朝覆水不返瓶。",
            "罗巾别泪空荧荧，春风花开秋叶零。",
            "世间罗绮纷膻腥，此身流浪随沧溟。",
            "偶然相值两浮萍，愿君收视观三庭。",
            "勿与嘉谷生蝗螟，从渠一念三千龄。",
            "下作人间尹与邢。"
        ],
        "title": "芙蓉城",
        "id": "293d3d12-cf2f-4189-a649-f483bbf5f34b"
    },
    {
        "author": "苏轼",
        "paragraphs": [
            "深宫无人春日长，沉香亭北百花香。",
            "美人睡起薄梳洗，燕舞鶑啼空断肠。",
            "画工欲画无穷意，背立东风初破睡。",
            "若教回首却嫣然，阳城下蔡俱风靡。",
            "杜陵饥客眼长寒，蹇馿破帽随金鞍。",
            "隔花临水时一见，只许腰肢背後看。",
            "心醉归来茅屋底，方信人间有西子。",
            "君不见孟光举案与眉齐，何曾背面伤春啼。"
        ],
        "title": "续丽人行",
        "id": "af5ba04e-6011-47b9-bb94-95bf94e981c6"
    },
    {
        "author": "苏轼",
        "paragraphs": [
            "儿童拍手闹黄昏，应笑山公醉习园。",
            "纵使先生能一石，主人未肯独留髠。"
        ],
        "title": "闻李公择饮傅国博家大醉二首  其一",
        "id": "0cbb7e1f-642b-4ccd-92a5-b77c88d54f59"
    },
    {
        "author": "苏轼",
        "paragraphs": [
            "不肯惺惺骑马回，玉山知为玉人颓。",
            "紫云有语君知否，莫唤分司御史来。"
        ],
        "title": "闻李公择饮傅国博家大醉二首  其二",
        "id": "e54e577b-074b-475a-9eb7-721f2e5d7cca"
    },
    {
        "author": "苏轼",
        "paragraphs": [
            "樊素阿蛮皆已出，使君应作玉筝歌。",
            "可怜病士西窗下，一夜丹田手自摩。"
        ],
        "title": "傅子美召公择饮偶以病不及往公择有诗次韵",
        "id": "9c8f519f-c106-4ad5-a216-c68b1c704ca2"
    },
    {
        "author": "苏轼",
        "paragraphs": [
            "百尺长松涧下摧，知君此意为谁来。",
            "霜枝半折孤根出，尚有狂风急雨催。"
        ],
        "title": "观子美病中作嗟叹不足因次韵",
        "id": "e0f8122a-d865-4996-a747-3af492eac019"
    },
    {
        "author": "苏轼",
        "paragraphs": [
            "何年白竹千钧弩，射杀南山雪毛虎。",
            "至今颅骨带霜牙，尚作四海毛虫祖。",
            "东方久旱千里赤，三月行人口生土。",
            "碧潭近在古城东，神物所蟠谁敢侮。",
            "上敧苍石拥巌窦，下应清河通水府。",
            "眼光作电走金蛇，鼻息为云擢烟缕。",
            "当年负图传帝命，左右羲轩诏神禹。",
            "尔来怀宝但贪眠，满腹雷霆瘖不吐。",
            "赤龙白虎战明日，倒卷黄河作飞雨。",
            "嗟我岂乐鬬两雄，有事径须烦一怒。"
        ],
        "title": "起伏龙行",
        "id": "2f0647e2-8afc-45aa-b281-cec659ee2e1d"
    },
    {
        "author": "苏轼",
        "paragraphs": [
            "我生固多忧，肉食尝苦墨。",
            "轩然就一笑，犹得好饮力。",
            "闻君过云龙，对酒两静默。",
            "急携清歌女，出郭及未昃。",
            "一欢难力致，邂逅有胜特。",
            "喧蜂集晚花，乱雀啅丛棘。",
            "山人乐此耳，寂寞谁侍侧。",
            "何当求好人，聊使治要襋。",
            "使君自孤偾，此理谁相值。",
            "不如学养生，一气服千息。"
        ],
        "title": "闻公择过云龙张山人辄往从之公择有诗戏用其韵",
        "id": "c0c66447-4199-4705-b7e6-aebfd61e251d"
    },
    {
        "author": "苏轼",
        "paragraphs": [
            "嗟予寡兄弟，四海一子由。",
            "故人虽云多，出处不我谋。",
            "弓车无停招，逝去势莫留。",
            "仅存今几人，各在天一陬。",
            "有如长庚月，到晓烂不收。",
            "宜我与夫子，相好手足侔。",
            "比年两见之，宾主更献酬。",
            "乐哉十日饮，衎衎和不流。",
            "论事到深夜，僵仆铃与驺。",
            "颇尝见使君，有客如此不。",
            "欲别不忍言，惨惨集百忧。",
            "念我野夫兄，知名三十秋。",
            "已得其为人，不待风马牛。",
            "他年林下见，倾盖如白头。"
        ],
        "title": "送李公择",
        "id": "fe32f030-b966-4d6a-88a3-1ac0fa221b9a"
    },
    {
        "author": "苏轼",
        "paragraphs": [
            "久客厌虏馔，枵然思南烹。",
            "故人知我意，千里寄竹萌。",
            "骈头玉婴儿，一一脱锦䙀。",
            "庖人应未识，旅人眼先明。",
            "我家拙厨膳，彘肉芼芜菁。",
            "送与江南客，烧煮配香秔。",
            "”。"
        ],
        "title": "送笋芍药与公择二首  其一",
        "id": "16b4f28f-5804-4d58-80f4-2185b29b10f1"
    },
    {
        "author": "苏轼",
        "paragraphs": [
            "今日忽不乐，折尽园中花。",
            "园中亦何有，芍药袅残葩。",
            "久旱复遭雨，纷披乱泥沙。",
            "不折亦安用，折去还可嗟。",
            "弃掷亮未能，送与谪仙家。",
            "还将一枝春，插向两髻丫。"
        ],
        "title": "送笋芍药与公择二首  其二",
        "id": "562abac4-d3ed-4662-9f87-9d805e90a0c2"
    },
    {
        "author": "苏轼",
        "paragraphs": [
            "去国光阴春雪消，还家踪迹野云飘。",
            "功名正自妨行乐，迎送纔堪博早朝。",
            "虽去友朋亲吏卒，却辞谗谤得风谣。",
            "明年我亦江南去，不问雄繁与寂寥。"
        ],
        "title": "和孙莘老次韵",
        "id": "fee58a5f-eb85-486c-b3a0-db6338c18dd9"
    },
    {
        "author": "苏轼",
        "paragraphs": [
            "壁间一轴烟萝子，盆里千枝锦被堆。",
            "惯与先生为酒伴，不嫌刺史亦颜开。",
            "纤纤入麦黄花乱，飒飒催诗白雨来。",
            "闻道君家好井水，归轩乞得满瓶回。"
        ],
        "title": "游张山人园",
        "id": "023783ac-104d-4ef4-8d61-84b86e2710e3"
    },
    {
        "author": "苏轼",
        "paragraphs": [
            "崎岖世路最先回，窈窕华堂手自开。",
            "咄咄何曾书怪事，熙熙长觉似春台。",
            "白砂碧玉味方永，黄纸红旗心已灰。",
            "遥想闭门投辖饮，鹍弦铁拨响如雷。"
        ],
        "title": "杜介熙熙堂",
        "id": "5e71d218-fa03-404d-b796-d1d4e070346f"
    },
    {
        "author": "苏轼",
        "paragraphs": [
            "吟诗莫作秋虫声，天公怪汝钩物情，使汝未老华发生。",
            "芝兰得雨蔚青青，何用自燔以出馨。",
            "细书千纸杂真行，新音百变口如鶑。",
            "异义蜂起弟子争，舌翻涛澜卷齐城。",
            "万卷堆胸兀相撑，以病为乐子未惊。",
            "我有至味非煎烹，是中之乐吁难名。",
            "绿槐如山闇广庭，飞蝱绕耳细而清。",
            "败席展转卧见经，亦自不嫌翠织成。",
            "意行信足无沟坑，不识五郎呼作卿。",
            "吏民哀我老不明，相戒无复烦鞭刑。",
            "时临泗水照星星，微风不起镜面平。",
            "安得一舟如叶轻，卧闻邮签报水程。",
            "莼羹羊酪不须评，一饱且救饥肠鸣。"
        ],
        "title": "次韵答刘泾",
        "id": "12bae1ac-09f1-43fe-8c99-1520809c1a99"
    },
    {
        "author": "苏轼",
        "paragraphs": [
            "大杏金黄小麦熟，坠巢乳鹊拳新竹。",
            "故将俗物恼幽人，细马红妆满山谷。",
            "提壶劝酒意虽重，杜鹃催归声更速。",
            "酒阑人散却关门，寂历斜阳挂疏木。"
        ],
        "title": "携妓乐游张山人园",
        "id": "2e779458-b8e3-47d5-9014-7e26e7c60036"
    },
    {
        "author": "苏轼",
        "paragraphs": [
            "小圃傍城郭，闭门芝朮香。",
            "名随市人隠，德与佳木长。",
            "元化善养性，仓公多禁方。",
            "所活不可数，相逢旋相忘。",
            "但喜宾客来，置酒花满堂。",
            "我欲东南去，再观双桧苍。",
            "山茶想出屋，湖橘应过墙。",
            "木老德亦熟，吾言岂荒唐。"
        ],
        "title": "种德亭",
        "id": "d8ef1385-b2c0-4237-bdb7-ba6d9ec9abe3"
    },
    {
        "author": "苏轼",
        "paragraphs": [
            "为爱鹅溪白茧光，扫残鸡距紫毫芒。",
            "世间那有千寻竹，月落庭空影许长。"
        ],
        "title": "文与可有诗见寄云待将一段鹅溪绢扫取寒梢万尺长次韵答之",
        "id": "20095a6a-37ec-4faa-934a-702efb631586"
    },
    {
        "author": "苏轼",
        "paragraphs": [
            "道人出山去，山色如死灰。",
            "白云不解笑，青松有余哀。",
            "忽闻道人归，鸟语山容开。",
            "神光出宝髻，法雨洗浮埃。",
            "想见南北山，花发前後台。",
            "寄声问道人，借禅以为诙。",
            "何所闻而去，何所见而回。",
            "道人笑不答，此意安在哉。",
            "昔年本不住，今者亦无来。",
            "此语竟非是，且食白杨梅。"
        ],
        "title": "闻辩才法师复归上天竺以诗戏问",
        "id": "81388612-a69b-4e82-8d3b-f2cb95183572"
    },
    {
        "author": "苏轼",
        "paragraphs": [
            "雨足谁言春麦短，城坚不怕秋涛卷。",
            "日长惟有睡相宜，半脱纱巾落纨扇。",
            "芳草不锄当户长，珍禽独下无人见。",
            "觉来身世都是梦，坐久枕痕犹着面。",
            "城西忽报故人来，急扫风轩炊麦饭。",
            "伏波论兵初矍铄，中散谈仙更清远。",
            "南都从事亦学道，不惜肠空夸脑满。",
            "问羊他日到金华，应许相将游阆苑。"
        ],
        "title": "和子由送将官梁左藏仲通",
        "id": "0cc35c28-928f-4800-a5ad-79e8de7cf874"
    },
    {
        "author": "苏轼",
        "paragraphs": [
            "夜光明月非所投，逢年遇合百无忧。",
            "将军百战竟不侯，伯郎一斗得凉州。",
            "翘关负重君无力，十年不入纷华域。",
            "故人坐上见君文，谓是古人吁莫测。",
            "新诗说尽万物情，硬黄小字临黄庭。",
            "故人已去君未到，空吟河畔草青青。",
            "谁谓他乡各异县，天遣君来破吾愿。",
            "一闻君语识君心，短李髯孙眼中见。",
            "江湖放浪久全真，忽然一鸣惊倒人。",
            "纵横所值无不可，知君不怕新书新。",
            "千金敝帚那堪换，我亦淹留岂长算。",
            "山中既未决同归，我聊尔耳君其漫。"
        ],
        "title": "次韵秦观秀才见赠秦与孙莘老李公择甚熟将入京应举",
        "id": "e43b2e19-eee1-4c65-8429-4c20bd08300c"
    },
    {
        "author": "苏轼",
        "paragraphs": [
            "贵人金多身复闲，争买书画不计钱。",
            "已将铁石充逸少，更补朱繇为道玄。",
            "烟熏屋漏装玉轴，鹿皮苍璧知谁贤。",
            "吴生画佛本神授，梦中化作飞空仙。",
            "觉来落笔不经意，神妙独到秋毫颠。",
            "昔我长安见此画，叹息至宝空潸然。",
            "素丝断续不忍看，已作蝴蝶飞联翩。",
            "君能收拾为补缀，体质散落嗟神全。",
            "志公彷佛见刀尺，修罗天女犹雄妍。",
            "如观老杜飞鸟句，脱字欲补知无缘。",
            "问君乞得良有意，欲将俗眼为洗湔。",
            "贵人一见定羞怍，锦囊千纸何足捐。",
            "不须更用博麻缕，付与一炬随飞烟。"
        ],
        "title": "仆曩于长安陈汉卿家见吴道子画佛碎烂可惜其後十余年复见之于鲜于子骏家则已装背完好子骏以见遗作诗谢之",
        "id": "e0465105-b2ae-49b2-9772-1de7c8cb889f"
    },
    {
        "author": "苏轼",
        "paragraphs": [
            "疏疏帘外竹，浏浏竹间雨。",
            "窗扉静无尘，几砚寒生雾。",
            "美人乐幽独，有得缘无慕。",
            "坐依蒲褐禅，起听风瓯语。",
            "客来淡无有，洒扫凉冠履。",
            "浓茗洗积昏，妙香浄浮虑。",
            "归来北堂闇，一一微萤度。",
            "此生忧患中，一饷安闲处。",
            "飞鸢悔前笑，黄犬悲晚悟。",
            "自非陶靖节，谁识此闲趣。"
        ],
        "title": "雨中过舒教授",
        "id": "ad1a2ab4-b8d8-4ac8-ae49-385fff806e25"
    },
    {
        "author": "苏轼",
        "paragraphs": [
            "草书妙绝吾所兄，真书小低犹抗行。",
            "论文作诗俱不敌，看君谈笑收降旌。",
            "去年逾月方出昼，为君剧饮几濡首。",
            "今年过我虽少留，寂寞陶潜方止酒。",
            "别时流涕揽君须，悬知此欢堕空虚。",
            "松下纵横余屐齿，门前轣辘想君车。",
            "怪君一身都是德，近之清润沦肌骨。",
            "细思还有可恨时，不许蓝桥见倾国。"
        ],
        "title": "次韵舒教授寄李公择",
        "id": "29708dfb-9c25-4592-916a-d8d69fc2551c"
    },
    {
        "author": "苏轼",
        "paragraphs": [
            "水绕彭城楼，山围戏马台。",
            "古来豪杰地，千载有余哀。",
            "隆准飞上天，重瞳亦成灰。",
            "白门下吕布，大星陨临淮。",
            "尚想刘德舆，置酒此徘徊。",
            "尔来苦寂寞，废圃多苍苔。",
            "河从百步响，山到九里回。",
            "山水自相激，夜声转风雷。",
            "荡荡清河堧，黄楼我所开。",
            "秋月堕城角，春风摇酒杯。",
            "迟君为座客，新诗出琼瑰。",
            "楼成君已去，人事固多乖。",
            "他年君倦游，白首赋归来。",
            "登楼一长啸，使君安在哉。"
        ],
        "title": "送郑户曹",
        "id": "42b3b58a-6df5-4c55-aee1-bf06dc05d445"
    },
    {
        "author": "苏轼",
        "paragraphs": [
            "嘉谷卧风雨，稂莠登我场。",
            "陈前漫方丈，玉食惨无光。",
            "大哉天宇间，美恶更臭香。",
            "君看五六月，飞蚊殷回廊。",
            "兹时不少假，俯仰霜叶黄。",
            "期君蟠桃枝，千岁终一尝。",
            "顾我如苦李，全生依路傍。",
            "纷纷不足道，悄悄徒自伤。"
        ],
        "title": "次韵黄鲁直见赠古风二首  其一",
        "id": "8dab14e8-259d-4376-8c28-ebe9415cbfaa"
    },
    {
        "author": "苏轼",
        "paragraphs": [
            "空山学仙子，妄意笙箫声。",
            "千金得奇药，开视皆豨苓。",
            "不知市人中，自有安期生。",
            "今君已度世，坐阅霜中蔕。",
            "摩挲古铜人，岁月不可计。",
            "阆风安在哉，要君相指似。"
        ],
        "title": "次韵黄鲁直见赠古风二首  其二",
        "id": "2ba6d20f-9937-43ea-a12c-4b8094532e27"
    },
    {
        "author": "苏轼",
        "paragraphs": [
            "异时长笑王会稽，野鹜膻腥污刀几。",
            "暮年却得庾安西，自厌家鸡题六纸。",
            "二子风流冠当代，顾与儿童争愠喜。",
            "秦王十八已龙飞，嗜好晚将蛇蚓比。",
            "我生百事不挂眼，时人谬说云工此。",
            "世间有癖念谁无，倾身障簏尤堪鄙。",
            "人生当着几緉屐，定心肯为微物起。",
            "此墨足支三十年，但恐风霜侵发齿。",
            "非人磨墨墨磨人，瓶应未罄罍先耻。",
            "逝将振衣归故国，数亩荒园自锄理。",
            "作书寄君君莫笑，但觅来禽与青李。",
            "一螺点漆便有余，万灶烧松何处使。",
            "君不见永宁第中捣龙麝，列屋闲居清且美。",
            "倒晕连眉秀岭浮，双鸦画鬓香云委。",
            "时闻五斛赐蛾绿，不惜千金求獭髓。",
            "闻君此诗当大笑，寒窗冷砚冰生水。"
        ],
        "title": "次韵答舒教授观余所藏墨",
        "id": "8f72a7bc-b8c0-46b7-918f-77c5732c6747"
    }
]