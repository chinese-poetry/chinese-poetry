[
    {
        "author": "杨万里",
        "paragraphs": [
            "暂出嫌喧可得除，漫游久废未全无。",
            "路逢盐裹知城近，店有鸡声觉日晡。"
        ],
        "title": "薄晚绝句二首  其二",
        "id": "84f21d4f-1570-4bbf-9e89-1625cd261fe6"
    },
    {
        "author": "杨万里",
        "paragraphs": [
            "蕨含春味紫如椽，酒入春风浪似山。",
            "未信干坤非细物，小吞螺浦半杯间。"
        ],
        "title": "与主簿叔蔬饮联句",
        "id": "b72ebd37-0107-4c8a-a1be-0e19801d0021"
    },
    {
        "author": "杨万里",
        "paragraphs": [
            "未嫌春晚不多花，只爱青原绿似瓜。",
            "剩欲开怀纳岩壑，可堪病眼着风沙。",
            "待船小立看鸥没，倚杖微吟尽帽斜。",
            "客里更无诗遣闷，不愁两鬓不成华。"
        ],
        "title": "永和遇风",
        "id": "f5628651-839a-4e50-869b-2e963869fd0b"
    },
    {
        "author": "杨万里",
        "paragraphs": [
            "两日风狂雨更颠，取将暖去正衣单。",
            "金罂花发关谁事，何用夜来如许寒。"
        ],
        "title": "金罂花联句",
        "id": "98622bd2-073b-4597-a23c-b05122bc4864"
    },
    {
        "author": "杨万里",
        "paragraphs": [
            "出门天色阴晴半，着雨途间进退难。",
            "知得招提在何许，只凭田父指林间。"
        ],
        "title": "彦通叔祖约游云水寺二首  其一",
        "id": "dfa0c8e9-2137-48e1-9703-432c55cdccd4"
    },
    {
        "author": "杨万里",
        "paragraphs": [
            "竹深草长绿冥冥，有路如无又断行。",
            "风亦恐吾愁寺远，殷勤隔雨送钟声。"
        ],
        "title": "彦通叔祖约游云水寺二首  其二",
        "id": "a83e5dfe-0c9a-411f-935c-35104168efc2"
    },
    {
        "author": "杨万里",
        "paragraphs": [
            "积雨今晨也解休，殷勤日脚傍花流。",
            "半明衣桁烘梅润，全为农家放麦秋。",
            "更着好风堕清句，不知何地顿闲愁。",
            "新晴佳处无人会，隔柳一声黄栗留。"
        ],
        "title": "和昌英主簿叔久雨",
        "id": "049554d3-c941-4be7-b209-c652ae021fb3"
    },
    {
        "author": "杨万里",
        "paragraphs": [
            "鸣鸠唤雨知唤晴，水车夜啼声彻明。",
            "乖龙懒睡未渠醒，阿香推热呼不应。",
            "下田半湿高全坼，幼秧欲焦老差碧。",
            "书生所向便四壁，卖浆逢寒步逢棘。",
            "还家浪作饱饭谋，买田三岁两无秋。",
            "一门手指百二十，万斛量不尽穷愁。",
            "小儿察我惨不乐，旋沽村酒聊相酌。",
            "更哦子美醉时歌，焉知饿死填沟壑。",
            "水车哑哑止复作。"
        ],
        "title": "悯旱",
        "id": "2ec1ba2c-8a4b-42f1-ab30-c95e2655a2e1"
    },
    {
        "author": "杨万里",
        "paragraphs": [
            "云气微升又霍然，虚疑数点长三川。",
            "渚东秔稻今无雨，社曲桑麻莫问天。",
            "饿死何愁更平籴，野夫半去只荒田。",
            "未辞托命长镵柄，黄独那能支一年。"
        ],
        "title": "和萧伯振祷雨",
        "id": "63f2664d-5c20-4478-9b1c-32412da89860"
    },
    {
        "author": "杨万里",
        "paragraphs": [
            "自怜秋蝶生不早，只与夜蛩声共悲。",
            "眼边未觉天地宽，身後更用文章为。",
            "去秋今夏旱相继，淮江未浄郴江沸。",
            "饿夫相语死不愁，今年官免和籴不。"
        ],
        "title": "旱後郴寇又作",
        "id": "48c8c325-0719-43ac-afbe-cedd562e0883"
    },
    {
        "author": "杨万里",
        "paragraphs": [
            "云头造次便能开，雨脚商量半欲来。",
            "旧日催诗元要雨，如今雨却索诗催。"
        ],
        "title": "旱後喜雨四首  其一",
        "id": "7658c076-82d6-442d-9ed8-44ebaf8b6bc7"
    },
    {
        "author": "杨万里",
        "paragraphs": [
            "检校西畴首忍回，雨佳小恨较迟来。",
            "抄云淅玉何曾梦，只拟禾孙作粥材。"
        ],
        "title": "旱後喜雨四首  其二",
        "id": "4683d64e-9ff0-451a-a289-be95a9ccdf80"
    },
    {
        "author": "杨万里",
        "paragraphs": [
            "竟夏兴云只苦风，入秋今雨稍宜农。",
            "怪来霹雳轰枯树，知向前山起卧龙。"
        ],
        "title": "旱後喜雨四首  其三",
        "id": "79b7e24c-13f7-453b-a130-26ea3b2ee8ae"
    },
    {
        "author": "杨万里",
        "paragraphs": [
            "密洒疎飘尽自由，通宵到晓未须休。",
            "平生愁听芭蕉雨，何事今来听不愁。"
        ],
        "title": "旱後喜雨四首  其四",
        "id": "6ce26878-2428-43a1-9ced-5ff03613a23b"
    },
    {
        "author": "杨万里",
        "paragraphs": [
            "花浄何须艳，林深不隔香。",
            "初闻无处觅，小摘莫令长。",
            "春落秋仍发，梅兼雪未强。",
            "缥瓷汲寒甃，浅浸一枝凉。"
        ],
        "title": "秋日见橘花二首  其一",
        "id": "61c1f617-7de6-41b3-b90a-dc908bc06efd"
    },
    {
        "author": "杨万里",
        "paragraphs": [
            "不夜非关月，舞风也自香。",
            "着花能许细，落子不多长。",
            "玉糁开犹半，金须捻更强。",
            "得秋何恨晚，映暑却生凉。"
        ],
        "title": "秋日见橘花二首  其二",
        "id": "0d6d6084-db5a-4c67-9a35-c90c153e2668"
    },
    {
        "author": "杨万里",
        "paragraphs": [
            "尘外尘中尽静喧，阁前阁後且山川。",
            "秋生疎雨微云处，月仄青原白鹭边。",
            "眼冷庾楼聊复此，人如叶令更差贤。",
            "从公欲往其如懒，着句无佳莫浪传。"
        ],
        "title": "题吉水余端蒙明府县门飞凫阁",
        "id": "8bf152f4-7e51-48f0-be34-c3c8449d9892"
    },
    {
        "author": "杨万里",
        "paragraphs": [
            "浩翁曲肱一浩斋，焉知廊庙与蒿莱。",
            "此翁定复死不死，旧斋又新有贤子。",
            "斋前种树初如椽，如今过云欲造天。",
            "作人谁无半点气，草动风惊便心醉。",
            "回山倒海不关身，古人与我各何人。",
            "杉溪老人是翁友，拈出问渠渠领否。"
        ],
        "title": "题周鲠臣浩斋",
        "id": "17b8e6d8-0381-41c2-aa8f-8350b2bac058"
    },
    {
        "author": "杨万里",
        "paragraphs": [
            "兔目着花官样黄，冰轮飘子秋风香。",
            "谁骑瘦马踏词场，澹翁庭阶玉雪郎。",
            "天于贤佞真不省，不应阿翁有阿永。",
            "景升儿子漫谷量，未识一丁惟啖餠。",
            "阿永胸中几许书，石渠奄有仍更余。",
            "毛锥半点不籧篨，羽镞一脱无犀渠。",
            "当家衣钵更谁付，锁厅小借梯云路。",
            "澹翁严冷纵不嬉，归来膝上安文度。"
        ],
        "title": "送胡季永赴漕试",
        "id": "36ec2281-18b0-4aab-81d9-338b9168192c"
    },
    {
        "author": "杨万里",
        "paragraphs": [
            "谁遣谈天太逼真，取憎造物得辞贫。",
            "不妨小隠君平肆，戏与人间阅贵人。"
        ],
        "title": "送瀛洲先生元举叔谈命郡城",
        "id": "a05639e3-c2a0-42ea-93de-6904a132c7fb"
    },
    {
        "author": "杨万里",
        "paragraphs": [
            "夫人自七十，有母尚期颐。",
            "不遣千山讣，犹应一病迟。",
            "孝留天下口，身立女中师。",
            "到得君羹美，翻令颍谷悲。"
        ],
        "title": "四十二叔祖母刘氏太孺人挽词",
        "id": "7dace4be-384b-4c61-a8f2-f0f43f73fbe1"
    },
    {
        "author": "杨万里",
        "paragraphs": [
            "忆哭清湘掾，诸孤未裹头。",
            "盛年能素节，凛气却清秋。",
            "眼底生刍奠，身前泛柏舟。",
            "无龄还有德，此母不应愁。"
        ],
        "title": "四十九叔祖母朱氏孺人挽词",
        "id": "019616c7-f5e1-449b-9e56-71ce3600f7e5"
    },
    {
        "author": "杨万里",
        "paragraphs": [
            "五马新通贵，千牛旧不全。",
            "岂渠才作祟，从古命悬天。",
            "半世风波里，清名玉雪边。",
            "诸郎俱伟器，枢属更人先。"
        ],
        "title": "黄太守元授挽词二首  其一",
        "id": "9e587a2b-4491-4d20-b1f7-03b83384e479"
    },
    {
        "author": "杨万里",
        "paragraphs": [
            "我忝通家子，公如父行亲。",
            "一书虽不欠，半面遂无因。",
            "旅榇千江远，铭旌两竹新。",
            "庆门宁有此，造物岂其仁。"
        ],
        "title": "黄太守元授挽词二首  其二",
        "id": "91c471da-fdb3-403a-9af6-adba778976ae"
    },
    {
        "author": "杨万里",
        "paragraphs": [
            "子在人每憎，子亡憎者恻。",
            "自吾失此友，但觉生意息。",
            "犹解梦里来，岂子余此忆。",
            "死生知有无，贤圣或未测。",
            "浑作白日看，不记夜许黑。",
            "尚怜紫鸾姿，未举先折翼。",
            "只惊玉雪容，冷面带古色。",
            "梦泪觉犹湿，悲罢喜有得。"
        ],
        "title": "梦亡友黄世永梦中犹喜谈佛既觉感念不已因和梦李白韵以记焉二首  其一",
        "id": "7703fb33-ac72-44f1-b2bb-1432a98cb28d"
    },
    {
        "author": "杨万里",
        "paragraphs": [
            "去年客京都，子去我未至。",
            "得书不得面，安用殷勤意。",
            "犹矜各未老，相见当亦易。",
            "不知此蹉跎，交道遽云坠。",
            "一抔胡不仁，埋此经世志。",
            "弦绝谅何益，蕙叹庸不顇。",
            "吾闻佛者流，正以生作累。",
            "梦中尚微言，子岂悲世事。"
        ],
        "title": "梦亡友黄世永梦中犹喜谈佛既觉感念不已因和梦李白韵以记焉二首  其二",
        "id": "f12d7105-2c25-4885-a027-23080fac09e2"
    },
    {
        "author": "杨万里",
        "paragraphs": [
            "滴尽思亲泪，犹残影吊形。",
            "眼花浑作黑，颔底更能青。",
            "少也投三赋，今焉忽一星。",
            "此生成底事，有脚不曾停。"
        ],
        "title": "次主簿昌英叔镊白韵",
        "id": "0c8b6673-8c8c-48ca-89ea-961e5f091778"
    },
    {
        "author": "杨万里",
        "paragraphs": [
            "秋水冬全落，寒梅暖向荣。",
            "烟林明又灭，风雁仄还平。",
            "老岂愁能避，贫非懒不营。",
            "犹须铲千嶂，剩与放双明。"
        ],
        "title": "次昌英主簿叔晴望韵",
        "id": "e3d1d82f-5d81-4a92-a546-6af00d6d40ff"
    },
    {
        "author": "杨万里",
        "paragraphs": [
            "有酒何须富，无车却好行。",
            "眼中长得句，身外岂关情。",
            "远岭寒逾瘦，干枫落更声。",
            "好怀非自閟，且道向谁倾。"
        ],
        "title": "次出门韵",
        "id": "ce0a00cb-a218-4168-8606-aee8189a9a47"
    },
    {
        "author": "杨万里",
        "paragraphs": [
            "银浦寒无浪，金星澹不芒。",
            "初看霜是月，并爱月和霜。",
            "万里除纤翳，双清作一光。",
            "诗穷只欠许，穷我未渠央。"
        ],
        "title": "次霜月韵",
        "id": "8aa9d0e8-25d2-4416-99ec-335c0bbc3a93"
    },
    {
        "author": "杨万里",
        "paragraphs": [
            "旋旋前山没，骎骎半臂寒。",
            "鸥归势何懒，林近意先安。",
            "待月迟云么，烦公小立看。",
            "未知立玉笋，何似立江干。"
        ],
        "title": "同主簿叔暮立",
        "id": "ac4b2335-881f-4c7e-8b26-679fbcc8d8a3"
    },
    {
        "author": "杨万里",
        "paragraphs": [
            "月是小春春未生，节名大雪雪何曾。",
            "夕阳不管西山暗，只照东山八九棱。"
        ],
        "title": "晚望二首  其一",
        "id": "7ec63c97-9733-46a8-9679-0fa362acbb7b"
    },
    {
        "author": "杨万里",
        "paragraphs": [
            "万松不掩一枫丹，烟怕山狂约住山。",
            "却被沙鸥恼人损，作行飞去略无还。"
        ],
        "title": "晚望二首  其二",
        "id": "4772d8b5-9f62-4692-ab5f-40704a79a842"
    },
    {
        "author": "杨万里",
        "paragraphs": [
            "病眼何愁未苦佳，晓看霜了晚看霞。",
            "只惊天上三冬月，那得西湖十里花。",
            "景与诗争酣未退，兴如水涌去难遮。",
            "却嫌醉墨欹倾甚，整整斜斜半似鸦。"
        ],
        "tags": [
            "西湖"
        ],
        "title": "次主簿叔晚霞",
        "id": "f996750c-1331-416d-878d-9e6ea7a74aaa"
    },
    {
        "author": "杨万里",
        "paragraphs": [
            "鲁公尚有粥为食，卢老今无僧作邻。",
            "文字借令真可煮，吾曹从古不应贫。",
            "诗肠幸自无烟火，句眼何愁着点尘。",
            "俗子岂知贫亦好，未须容易向渠陈。"
        ],
        "title": "次乞米韵",
        "id": "6b262526-dd32-4870-9dd7-cb60d515c842"
    },
    {
        "author": "杨万里",
        "paragraphs": [
            "雨急点不疎，瓦干声可数。",
            "滴破江湖梦，合眼无复补。",
            "更长酒力短，睡甜诗思苦。",
            "已自不成眠，如何更遭许。"
        ],
        "title": "夜雨不寐",
        "id": "fae0c971-e4fe-4e51-958a-f30c9a52448d"
    },
    {
        "author": "杨万里",
        "paragraphs": [
            "寒力欺谁得，知侬典却衣。",
            "暮禽差慰眼，不作一行归。"
        ],
        "title": "新寒",
        "id": "edddad01-edf0-47b9-987d-4234e606a70a"
    },
    {
        "author": "杨万里",
        "paragraphs": [
            "天悭聊尔落，地暖未教深。",
            "犹放遥岑碧，偏鸣密竹林。",
            "似供愁里眼，小恼客边心。",
            "诗卷开还阖，清寒溢素襟。"
        ],
        "title": "和罗巨济教授雪二首  其一",
        "id": "2f9e2734-6060-49b2-9e22-d7ae53534329"
    },
    {
        "author": "杨万里",
        "paragraphs": [
            "飞来须面旋，欲堕更横斜。",
            "不遣诗人懒，惟禁酒力加。",
            "镂冰初试手，翦水便成花。",
            "谁会欧苏律，吟边别一家。"
        ],
        "title": "和罗巨济教授雪二首  其二",
        "id": "4306be23-e3c4-4685-94ba-7ee078e85db5"
    },
    {
        "author": "杨万里",
        "paragraphs": [
            "向来一雪亦草草，天知诗人眼未饱。",
            "相传南风为雪骨，此言未试吾不晓。",
            "昨日忽惊冬作春，暖气吹人软欲倒。",
            "惟余桃李未着花，便恐蛰虫偷出窖。",
            "南风未了却北风，一夜吹翻青玉昊。",
            "今晨冷傍笔管生，似妬吟边事幽讨。",
            "司寒作意欲再雪，冻雀求哀不容祷。",
            "令人还忆柳柳州，解道千山绝飞鸟。",
            "谁教爱雪却嫌寒，欢喜十分九烦恼。",
            "诗人冻死不足怜，冻死犹应谈雪好。",
            "寄声滕六何似休，浄尽将云为侬扫。"
        ],
        "title": "次主簿叔雪韵",
        "id": "a907402a-6a3f-45da-b5b1-f5c5fa15a0af"
    },
    {
        "author": "杨万里",
        "paragraphs": [
            "南枝外槁中不槁，未叶先花笑人倒。",
            "已从寒里着诗愁，可复溪边被花恼。",
            "非渠搀出百卉前，尔许清寒谁敢早。",
            "有花无雪花只俗，有雪无梅雪何好。",
            "冷蕊不风元自香，瘦柯写月真如扫。",
            "但令一壑莳横斜，便挂竹皮为渠老。",
            "秦七苏二冰玉词，绝唱寒盟几秋草。",
            "梅边尚有句可搜，更捻衰髯仰清昊。"
        ],
        "title": "次秦少游梅韵",
        "id": "42b8f4af-0b9a-4821-adf9-43e1afbfb407"
    },
    {
        "author": "杨万里",
        "paragraphs": [
            "梅花已自不是花，冰魂谪堕玉皇家。",
            "不餐烟火更餐蜡，化作黄姑瞒造物。",
            "后山未觉坡先知，东坡勾引后山诗。",
            "金花劝饮金荷叶，两公醉吟许孤绝。",
            "人间姚魏漫如山，令人眼暗只欲眠。",
            "此花寒香来又去，恼损诗人难觅句。",
            "月兼花影恰三人，欠个文同作墨君。",
            "吾诗无复古清越，万水千山一瓶钵。"
        ],
        "title": "次东坡先生蜡梅韵",
        "id": "9cadc00b-3a40-479d-b752-6d7402cbeb8b"
    },
    {
        "author": "杨万里",
        "paragraphs": [
            "病身柴立手亦龟，不要人怜天得知。",
            "一寒度夕抵度岁，恶风更将干雨吹。",
            "作祥只解诳饥腹，催老偏工欺短髭。",
            "透屋旋生衾里铁，隔窗也送砚中澌。",
            "揽衣起看端不恶，两耳已作冻菌危。",
            "似明还暗静复响，索我黄绢挥乌丝。",
            "误喜家贫屋骤富，不道天巧人能为。",
            "忽思向来旅京国，瘦马断鞭包袖持。",
            "红金何曾梦得见，茧生脚底粟生肌。",
            "残杯冷炙自无分，不是不肯叩富儿。",
            "独立西湖望东海，海神驾雪初来时。",
            "眼花只怪失天地，风横并作翻帘帏。",
            "飞来峰在水仙国，九里松无尘土姿。",
            "只欠杖头聘欢伯，安得醉倒衣淋漓。",
            "犹遭天子呼野客，催班声里趋丹墀。",
            "如今四壁一破褐，雪花密密巾披披。",
            "诗肩浑作远岭瘦，诗思浪与春江驰。",
            "茅柴乞暖却得冷，聊复尔耳三两巵。",
            "东坡逸足电雹去，天马肯放牦牛随。",
            "君不见溧阳县里一老尉，一句曾饶韩退之。"
        ],
        "tags": [
            "西湖"
        ],
        "title": "次东坡先生用六一先生雪诗律令龟字二十韵旧禁玉月梨梅练絮白舞鹅鹤等字新添访戴映雪高卧啮毡之类一切禁之",
        "id": "0568fe16-85e4-4187-8451-72d8263c895e"
    },
    {
        "author": "杨万里",
        "paragraphs": [
            "春暖何缘雪压山，香来初认李花繁。",
            "露酣月蕊苍茫外，梅与山矾伯仲间。",
            "剩雨残风底无頼，明朝後日不堪看。",
            "泥深小忍春游脚，犹遣青童去一攀。"
        ],
        "title": "丙戌上元後和昌英叔李花",
        "id": "817abfad-1e0c-4fba-ab42-b382987e5f5f"
    },
    {
        "author": "杨万里",
        "paragraphs": [
            "向来一旱鬓成丝，敢道新年雨脚垂。",
            "未必催诗真强管，端令学稼失愁思。",
            "只今且莫倾三峡，此後时须示一犁。",
            "未爱少陵红湿句，可人却是道知时。"
        ],
        "title": "又和春雨",
        "id": "578b6f4f-3abb-4565-89d9-11cdaf43d97c"
    },
    {
        "author": "杨万里",
        "paragraphs": [
            "春半花全退，诗人尚道迟。",
            "惟应读书苦，声调作吾伊。"
        ],
        "title": "和周仲容春日二绝句  其一",
        "id": "20d9da24-8a1e-41f7-b4af-772688c00c81"
    },
    {
        "author": "杨万里",
        "paragraphs": [
            "端忧更贫病，不分又花时。",
            "只说春何好，犹堪入小诗。"
        ],
        "title": "和周仲容春日二绝句  其二",
        "id": "73d8235a-9212-4bed-aab7-11dc0517255b"
    },
    {
        "author": "杨万里",
        "paragraphs": [
            "饥民日夜去，也有不荒田。",
            "旧雨仍新雨，今年胜去年。",
            "未嫌诗得瘦，只苦茗妨眠。",
            "花气熏人醉，来从若个边。"
        ],
        "title": "和周仲容春日二律句  其一",
        "id": "a93747e0-2269-41e8-be54-ec9c7ae6aaf7"
    },
    {
        "author": "杨万里",
        "paragraphs": [
            "今晨晴颇懒，昨夜雨犹声。",
            "欲社燕先觉，半春鶑未鸣。",
            "诗非一字苦，句岂十分清。",
            "参透江西社，无灯眼亦明。"
        ],
        "title": "和周仲容春日二律句  其二",
        "id": "1fd67130-891c-42a2-8deb-9a0afb40af89"
    },
    {
        "author": "杨万里",
        "paragraphs": [
            "新诗不但不饶侬，便恐阴何立下风。",
            "每与胜谈千古事，不知拨尽一炉红。",
            "生儿底巧翁何恨，得子销愁我未穷。",
            "剩欲苛留老三迳，念渠何罪亦山中。"
        ],
        "title": "和王才臣",
        "id": "4b98b131-7c8a-40a9-8765-b8ec06c30229"
    },
    {
        "author": "杨万里",
        "paragraphs": [
            "淡墨高垂两客名，夜归到晓睡难成。",
            "却缘二喜添三喜，听得黄鹂第一声。"
        ],
        "title": "得省榜见罗仲谋曾无逸策名夜归喜甚通夕不寐得二绝句  其一",
        "id": "40b858c5-f983-46a8-acde-f5c1e3597d98"
    },
    {
        "author": "杨万里",
        "paragraphs": [
            "两日阴晴较不常，嫩寒轻暖杂花香。",
            "今晨天色休休问，卧看红光点屋梁。"
        ],
        "title": "得省榜见罗仲谋曾无逸策名夜归喜甚通夕不寐得二绝句  其二",
        "id": "86c5e0e4-80ac-4a8d-ae96-fbb5759aa0d2"
    },
    {
        "author": "杨万里",
        "paragraphs": [
            "桃李何忙开又零，老怀易感扫还生。",
            "略无花片经人眼，谁道春风不世情。",
            "睡去恐遭诗作祟，愁来当遣酒行成。",
            "子能觅句庸非乐，未必胸中有不平。"
        ],
        "title": "和萧伯和韵",
        "id": "6919390c-f942-4e09-a8e1-cd551dca9f62"
    },
    {
        "author": "杨万里",
        "paragraphs": [
            "东风未得颠如许，定被春光引得颠。",
            "晚雨何妨略弹压，不应犹自借渠权。"
        ],
        "title": "又和风雨二首  其一",
        "id": "620097a4-1831-4eef-b91b-fdb7315fde79"
    },
    {
        "author": "杨万里",
        "paragraphs": [
            "风风雨雨又春穷，白白朱朱已眼空。",
            "拚却老红一万点，换将新绿百千重。"
        ],
        "title": "又和风雨二首  其二",
        "id": "dab5ee5c-9eaa-4ad1-864d-dd4405df506b"
    },
    {
        "author": "杨万里",
        "paragraphs": [
            "行脚宜晴翠，看云恐夕黄。",
            "何村不花柳，此社要柴桑。",
            "一笑当谁领，同来得许忙。",
            "老怀翻作恶，不剩半分狂。"
        ],
        "title": "和文远叔行春",
        "id": "337d5b30-2a28-4ff6-86ec-826f635d2883"
    },
    {
        "author": "杨万里",
        "paragraphs": [
            "雹子何孤竹屋声，只于花事较无情。",
            "青春已在残红里，更着渠侬何似生。"
        ],
        "title": "和子上弟春雹",
        "id": "08cf8bb4-666d-4a2d-bd0a-089681294c19"
    },
    {
        "author": "杨万里",
        "paragraphs": [
            "只道韶华不到侬，不妨软日媚柔风。",
            "愁心自对春无味，老面可能花似红。",
            "逢着诗狂兼酒圣，又忘人厄或天穷。",
            "圣人枉索方兄价，我与贤人也一中。"
        ],
        "title": "和萧伯和春兴",
        "id": "3cc9dd21-f3b9-4bd5-8858-fb860d79e6c1"
    },
    {
        "author": "杨万里",
        "paragraphs": [
            "春来真底好，此辈政纵横。",
            "身作泥中计，声从雨後增。",
            "北人餐未惯，南食眼犹生。",
            "灰洒知虚实，于渠似可行。"
        ],
        "title": "又和闻蛙",
        "id": "318f8a7d-e5c5-481a-aee9-df3094f09206"
    },
    {
        "author": "杨万里",
        "paragraphs": [
            "一冬寒不到深山，岂有春来更会寒。",
            "幸自趁晴行脚好，却嫌沙入破鞋间。"
        ],
        "title": "又和二绝句  其一",
        "id": "b7b9e724-ea7a-461d-aacc-a22d942226e9"
    },
    {
        "author": "杨万里",
        "paragraphs": [
            "翦翦轻风未是轻，犹吹花片作红声。",
            "一生情重嫌春浅，老去与春无点情。"
        ],
        "title": "又和二绝句  其二",
        "id": "734a5f3f-c9eb-42a5-86bd-d98cf7a42504"
    },
    {
        "author": "杨万里",
        "paragraphs": [
            "行春莫放一日一，修禊仍逢三月三。",
            "忍遣晴光作阴雨，更将急溅涴春衫。"
        ],
        "title": "三月三日雨作遣闷十绝句  其一",
        "id": "6c731157-78a0-45fe-a688-11ebffbd1e08"
    },
    {
        "author": "杨万里",
        "paragraphs": [
            "出门着雨不能归，借得青蓑着片时。",
            "春染万花知了未，云偷千嶂忽何之。"
        ],
        "title": "三月三日雨作遣闷十绝句  其二",
        "id": "249f0671-63d6-4427-ae34-b1e15719dbbd"
    },
    {
        "author": "杨万里",
        "paragraphs": [
            "归得茅斋松竹边，看风看雨亦欣然。",
            "空檐知与阶何故，须把青苔滴似穿。"
        ],
        "title": "三月三日雨作遣闷十绝句  其三",
        "id": "4042f879-87dc-484d-90f2-0843455a6416"
    },
    {
        "author": "杨万里",
        "paragraphs": [
            "旧与酴醾颇不疎，今春半朶未逢渠。",
            "千花一雨俱红雨，问讯孤芳小住无。"
        ],
        "title": "三月三日雨作遣闷十绝句  其四",
        "id": "c146e14f-65a3-44ca-813d-f71506e5a9fb"
    },
    {
        "author": "杨万里",
        "paragraphs": [
            "今年春事底匆匆，雨急风颠恼得侬。",
            "不见一林如许笋，犹嫌三日向来风。"
        ],
        "title": "三月三日雨作遣闷十绝句  其五",
        "id": "9fe9eb35-e3c1-4b5e-9963-fcb3e1799fa1"
    },
    {
        "author": "杨万里",
        "paragraphs": [
            "荒余只怪不愁声，好语烦君细细听。",
            "秧早不由田父懒，蚕迟端待柘阴成。"
        ],
        "title": "三月三日雨作遣闷十绝句  其六",
        "id": "20e7b431-c6bf-40af-a163-debc438faad1"
    },
    {
        "author": "杨万里",
        "paragraphs": [
            "迟日何缘似个长，睡乡未苦怯茶枪。",
            "春风解恼诗人鼻，非叶非花只是香。"
        ],
        "title": "三月三日雨作遣闷十绝句  其七",
        "id": "9c1c9c86-9a38-4b94-beb1-c11a02c2a3b7"
    },
    {
        "author": "杨万里",
        "paragraphs": [
            "村落寻花特地无，有花亦自只愁予。",
            "不如卧听春山雨，一阵繁声一阵疎。"
        ],
        "title": "三月三日雨作遣闷十绝句  其八",
        "id": "605ffa4a-00b1-4e0c-8fcf-fe94cee1cd68"
    },
    {
        "author": "杨万里",
        "paragraphs": [
            "报答春光酒一巵，贫中无酒着春欺。",
            "作诗细与东风道，未必东风肯要诗。"
        ],
        "title": "三月三日雨作遣闷十绝句  其九",
        "id": "63f4ffa3-8426-4531-8d9c-4fda983a2056"
    },
    {
        "author": "杨万里",
        "paragraphs": [
            "却是春残景更佳，诗人须记许生涯。",
            "平田涨绿村村麦，嫩水浮红岸岸花。"
        ],
        "title": "三月三日雨作遣闷十绝句  其一○",
        "id": "ccd73d35-cef9-402c-a6a3-255e7a0bde69"
    },
    {
        "author": "杨万里",
        "paragraphs": [
            "花飞十不啻五六，青子团枝失红簇。",
            "江南桃李总成阴，不论少城与韦曲。",
            "酴醾珍重不浪开，晚堆绿云点冰玉。",
            "体熏山麝非一脐，水洗银河费千斛。",
            "滴成小蓓密于糁，乱走长条柔可束。",
            "醉眸须及月下来，破鼻细从风处触。",
            "先生未必被花恼，偶与门人暮春浴。",
            "为怜压架十万枝，小立傍边领新馥。",
            "剩拚妙语宠琼蕤，更掇清英酿酃渌。",
            "先生何得便杜门，霜鬓犹烦玉堂宿。"
        ],
        "title": "和罗武冈钦若酴醾长句",
        "id": "3d25fe19-c749-429f-b111-f92a3ac2fae2"
    },
    {
        "author": "杨万里",
        "paragraphs": [
            "春风一夜吹滕六，旋落旋销不成簇。",
            "只余架上万天花，照影清池三两曲。",
            "江东诗仙花下饮，小摘繁枝篸醉玉。",
            "惊飞雪片万许点，乱落酒船百余斛。",
            "旧枝掠削自萦回，新枝奔迸无拘束。",
            "诗仙诗满云梦胸，那更相逢此花触。",
            "只愁毛颖倦驱使，一日屡向陶泓浴。",
            "两章洗尽眼底尘，个字亦带花边馥。",
            "凭谁说与柳柳州，休道一声山水渌。",
            "愿参佳句法如何，夜雨何时对床宿。"
        ],
        "title": "再和",
        "id": "9455d5c1-8417-4de3-a587-9ea1b5b0498d"
    },
    {
        "author": "杨万里",
        "paragraphs": [
            "清庙欹斜一笑扶，归来四壁亦元无。",
            "可怜拙计输余子，住破僧房始结庐。",
            "三迳非遥人自远，万间不恶我何须。",
            "冥搜善颂终难好，贺厦真成燕不如。"
        ],
        "title": "贺澹庵先生胡侍郎新居落成二首  其一",
        "id": "2029f6c3-da97-43ca-82a4-84e014111d1b"
    },
    {
        "author": "杨万里",
        "paragraphs": [
            "眼高不肯住清都，梦绕江南水竹居。",
            "却入青原更青处，饱看黄本硬黄书。",
            "翦裁风月聊堪醉，拆洗干坤正要渠。",
            "赐宅不应公得免，未知北第似林庐。"
        ],
        "title": "贺澹庵先生胡侍郎新居落成二首  其二",
        "id": "a2429831-6ebc-4053-a801-813c4f471d54"
    },
    {
        "author": "杨万里",
        "paragraphs": [
            "三年再谒一番逢，两舍相望几讯通。",
            "便有好怀安得尽，不知造物底相穷。",
            "公今贫贱庸非福，我更清愁恶似公。",
            "误辱相期千载事，云泥政自未应同。"
        ],
        "title": "见周子充舍人叙怀",
        "id": "27637459-1e66-4b8a-9abe-5ac2cceaa2f7"
    },
    {
        "author": "杨万里",
        "paragraphs": [
            "日者论文各少年，中间岁月似风旋。",
            "老来书册惟生睡，里许生涯未苦贤。",
            "好句撩人那得懒，胜流觅纸便争传。",
            "诗坛正欠风骚将，君合为真不用权。"
        ],
        "title": "和易公立投赠之句",
        "id": "d10e25bd-a4bd-4b15-b58d-821347c26761"
    },
    {
        "author": "杨万里",
        "paragraphs": [
            "颇怯冥搜恼藏神，却思瘗砚学元宾。",
            "墨家何以得公重，诗债又来欺我贫。",
            "镜面松身纷楚楚，金华笏样本陈陈。",
            "懒边此宝端无用，送似草玄扬子云。"
        ],
        "title": "和昌英主簿叔求潘墨",
        "id": "fbf77f7d-fcfe-4f11-8e3a-c3fc643a3503"
    },
    {
        "author": "杨万里",
        "paragraphs": [
            "石子密铺迳，竹茎疎作行。",
            "不缘憩驺仆，几失此山房。",
            "佛像看都好，林花静自香。",
            "未须清兴尽，归更借僧床。"
        ],
        "title": "之永和小憩资寿寺",
        "id": "551cc08d-aa36-47e9-9a6f-00cd6df49c2d"
    },
    {
        "author": "杨万里",
        "paragraphs": [
            "下轿浑将野店看，只惊脚底水声寒。",
            "不知竹外长江近，忽有高桅出寸竿。"
        ],
        "tags": [
            "长江"
        ],
        "title": "过神助桥亭",
        "id": "eb353536-4009-4ed4-81c8-aef275ddf8e3"
    },
    {
        "author": "杨万里",
        "paragraphs": [
            "隔岸横州十里青，黄牛无数放春晴。",
            "船行非与牛相背，何事黄牛却倒行。"
        ],
        "title": "过大皋渡",
        "id": "a4dda9ac-16c6-4b2c-9f83-7290042b2b00"
    },
    {
        "author": "杨万里",
        "paragraphs": [
            "出城即便见青原，正在长江出处天。",
            "却到青原望城里，楼台些子水云边。"
        ],
        "tags": [
            "长江"
        ],
        "title": "至永和",
        "id": "cac2bb56-3a9d-45e1-aad3-a5b4791f21fd"
    },
    {
        "author": "杨万里",
        "paragraphs": [
            "放溜山溪一叶轻，山溪尽处大江横。",
            "舟中寂寂无人语，只有波声及雨声。"
        ],
        "title": "自值夏小溪泛舟出大江",
        "id": "3524c9a2-c180-444c-9bb6-d5699bfab2d3"
    },
    {
        "author": "杨万里",
        "paragraphs": [
            "古声弹九寡，妙学足三多。",
            "十载纔重见，百年当几何。",
            "入州非不肯，出伏即相过。",
            "安得看云语，金盆仄白河。"
        ],
        "title": "和文明主簿叔见寄之韵二首  其一",
        "id": "95c70ac9-80c8-445b-8059-c1c2592c9bc6"
    },
    {
        "author": "杨万里",
        "paragraphs": [
            "黄九陈三外，诸人总解诗。",
            "甘心休作许，苦语竟何为。",
            "所向公同我，何缘样入时。",
            "从来大小阮，一笑更谁知。"
        ],
        "title": "和文明主簿叔见寄之韵二首  其二",
        "id": "48edbcfe-6f7c-458d-b125-81fe2cfccb27"
    },
    {
        "author": "杨万里",
        "paragraphs": [
            "只有高为累，元无俗可离。",
            "正缘隔少面，添得许多诗。",
            "杜老吟边树，山公醉处池。",
            "犹须谋一笑，天许又何时。"
        ],
        "title": "和济翁见寄之韵二首  其一",
        "id": "91a0502b-6b2c-495c-82d6-2603624cc8ad"
    },
    {
        "author": "杨万里",
        "paragraphs": [
            "四海皆兄弟，何如真弟兄。",
            "吾今有弟在，眼只为渠横。",
            "剩欲驱涛壮，犹应倒峡清。",
            "青春不可又，未欲傍长檠。"
        ],
        "title": "和济翁见寄之韵二首  其二",
        "id": "374941b9-ee05-4560-b657-9cc1b2b153f0"
    },
    {
        "author": "杨万里",
        "paragraphs": [
            "燕外将心远，鶑边与耳谋。",
            "如何再卧病，对此两添愁。",
            "赤壁还坡老，黄楼只子由。",
            "二苏三赋在，一览病应休。"
        ],
        "title": "和王才臣再病二首  其一",
        "id": "ff120892-0649-4cff-8b98-9db8b12e9e7d"
    },
    {
        "author": "杨万里",
        "paragraphs": [
            "诗瘦知春瘦，时乖抑命乖。",
            "病过三日雨，门掩半扉柴。",
            "不面何曾久，于心便有怀。",
            "端能暮出否，溪水减南涯。"
        ],
        "title": "和王才臣再病二首  其二",
        "id": "0def6599-95f5-41cf-9e19-4611561a8323"
    },
    {
        "author": "杨万里",
        "paragraphs": [
            "梅子留酸软齿牙，芭蕉分绿与窗纱。",
            "日长睡起无情思，闲看儿童捉柳花。"
        ],
        "tags": [
            "儿童",
            "夏天"
        ],
        "title": "闲居初夏午睡起二绝句  其一",
        "id": "6b00cd95-bdc2-42f6-80b7-7525c9a51c21"
    },
    {
        "author": "杨万里",
        "paragraphs": [
            "松阴一架半弓苔，偶欲看书又懒开。",
            "戏掬清泉洒蕉叶，儿童误认雨声来。"
        ],
        "tags": [
            "生活",
            "夏天",
            "喜爱"
        ],
        "title": "闲居初夏午睡起二绝句  其二",
        "id": "603d0bd7-6fec-494a-bb04-876bb74fb7cb"
    },
    {
        "author": "杨万里",
        "paragraphs": [
            "夜深未要掩柴门，且放清风入绿尊。",
            "淡月轻云相映着，浅黄帊子裹金盆。"
        ],
        "title": "携酒夜饯罗季周",
        "id": "265e5588-5d0a-4dab-85c2-1203af6c10f8"
    },
    {
        "author": "杨万里",
        "paragraphs": [
            "山下生愁热不除，山头小立气全苏。",
            "自缘着脚高低别，万壑清风岂是无。"
        ],
        "title": "雨後独登舍北山顶",
        "id": "93724eef-f965-4d0b-97d4-bb9b00867cff"
    },
    {
        "author": "杨万里",
        "paragraphs": [
            "蓬莱藏室盛东都，只着古书并老儒。",
            "後来许事晓星疎，登车不落问何如。",
            "广文先生自有饭，诸公衮衮端无羡。",
            "着脚金坡不作难，问津木天何足办。",
            "作堂聊尔题蓬山，此岂有意亦偶然。",
            "登瀛仙人多姓许，未必先生肯为伍。",
            "书生饶舌定可憎，此话姑置莫葛藤。",
            "先生诸孙皆玉冰，诵书已作鸾鹤声，请来欹枕细细听。"
        ],
        "title": "题罗巨济教授蓬山堂",
        "id": "1ac4bc7c-ad9d-4871-a768-69430cf76364"
    },
    {
        "author": "杨万里",
        "paragraphs": [
            "清酣暑雨不缘求，犹似梅黄麦欲秋。",
            "去岁如今禾半死，吾曹遍祷汗交流。",
            "此生未用愠三已，一饱便应哦四休。",
            "花外绿畦深没鹤，来看莫惜下邳侯。"
        ],
        "title": "和昌英叔夏至喜雨",
        "id": "fcd86c6a-0e93-40f9-ae63-9a7ee2e22866"
    },
    {
        "author": "杨万里",
        "paragraphs": [
            "先人手种一川松，为栋为杗似未中。",
            "只合茅斋听驱使，为公六月唤秋风。"
        ],
        "title": "和昌英叔觅松枝作日棚  其一",
        "id": "3e864ff1-2678-4a3f-9126-daf24de3e210"
    },
    {
        "author": "杨万里",
        "paragraphs": [
            "欲和新诗且捻髯，岸巾百匝绕前檐。",
            "茅斋或恐清阴薄，更遣苍官去一添。"
        ],
        "title": "和昌英叔觅松枝作日棚  其二",
        "id": "7fca6d01-803c-4dbc-b8de-0d1c52f9d4d7"
    },
    {
        "author": "杨万里",
        "paragraphs": [
            "秋气侵人冷欲冰，不由老境不愁生。",
            "雨声已遣侬无睡，更着寒蛩泣到明。"
        ],
        "title": "秋夜不寐",
        "id": "e8693818-aef5-4504-8d97-389f2eb19770"
    },
    {
        "author": "杨万里",
        "paragraphs": [
            "不着芙蓉近路栽，菰蒲深处却花开。",
            "晚香特地清人骨，多谢西风得得来。"
        ],
        "title": "元举叔莲花",
        "id": "e3a194c9-f178-4162-b9ba-ba742ffba061"
    },
    {
        "author": "杨万里",
        "paragraphs": [
            "触鼻无从觅，看林小缀黄。",
            "旋开三两粟，已作十分香。",
            "入夜偏相恼，搀先有底忙。",
            "移床月枝下，坐对略传觞。"
        ],
        "title": "昌英叔门外小树木犀早开",
        "id": "1fd807ce-b37e-4fb9-90cd-546890879664"
    },
    {
        "author": "杨万里",
        "paragraphs": [
            "行尽葵堂西复东，葵花元自不曾逢。",
            "客来问讯名堂意，雪里芭蕉笑杀侬。"
        ],
        "title": "寄题张商弼葵堂堂下元不种葵花但取面势向阳二首  其一",
        "id": "5f70d4a4-8080-48ad-a05f-522256a94489"
    },
    {
        "author": "杨万里",
        "paragraphs": [
            "主人未肯便山林，赏月吟风酒更琴。",
            "每一登堂一揩眼，谁知半点向阳心。"
        ],
        "title": "寄题张商弼葵堂堂下元不种葵花但取面势向阳二首  其二",
        "id": "561a0f26-be9e-45e7-8f0d-1a89943b86dd"
    },
    {
        "author": "杨万里",
        "paragraphs": [
            "溪影明霞新月底，水声乱石嫩沙间。",
            "欲归小为鱼儿住，更看跳波玉一环。"
        ],
        "title": "南溪暮立",
        "id": "e64dd060-60c7-4dff-bb27-aac750d84a6f"
    },
    {
        "author": "杨万里",
        "paragraphs": [
            "病身似怯暮来风，老眼还惊霁後虹。",
            "落日偏明松表里，好山分占水西东。"
        ],
        "title": "晚望",
        "id": "b4ae57f0-5a64-4a60-a3f7-e617d90973c5"
    },
    {
        "author": "杨万里",
        "paragraphs": [
            "挑落寒灯一点青，方知斜月半窗明。",
            "无端一阵秋声起，唤作铜瓶蟹眼鸣。"
        ],
        "title": "秋夜",
        "id": "acc429df-6a0c-4946-a6e5-2db7b96fbc5b"
    },
    {
        "author": "杨万里",
        "paragraphs": [
            "少日耽书病得臞，何曾灯火稍相疎。",
            "如今老懒那能许，卧听邻斋夜读书。"
        ],
        "title": "夜闻萧伯和与子上弟读书",
        "id": "6c00a01f-45cf-48ab-aba7-0969dc092a85"
    },
    {
        "author": "杨万里",
        "paragraphs": [
            "欲遣清风扫乱云，先将一雨浄游尘。",
            "今年大作中秋事，月色何孤我辈人。",
            "照却八方还剩在，看来千古许清新。",
            "不眠不惜明朝补，报答孤光醉是真。"
        ],
        "title": "中秋雨过月出",
        "id": "893df53e-ad0f-4cad-a516-c8361c1bd505"
    },
    {
        "author": "杨万里",
        "paragraphs": [
            "学诗须透脱，信手自孤高。",
            "衣钵无千古，丘山只一毛。",
            "句中池有草，子外目俱蒿。",
            "可口端何似，霜螯略带糟。"
        ],
        "title": "和李天麟二首  其一",
        "id": "ead208c9-bc62-40fa-b7d8-c05a2ca6014f"
    },
    {
        "author": "杨万里",
        "paragraphs": [
            "句法天难秘，工夫子但加。",
            "参时且柏树，悟罢岂桃花。",
            "要共东西王，其如南北涯。",
            "肯来谈个事，分坐白鸥沙。"
        ],
        "title": "和李天麟二首  其二",
        "id": "84d7a4d4-07bf-471e-9484-15711a1294b9"
    },
    {
        "author": "杨万里",
        "paragraphs": [
            "阁在青围翠绕中，何时我辈略搘筇。",
            "亦闻佳处无多子，只有千峰与万峰。"
        ],
        "title": "寄题刘元明环翠阁二首  其一",
        "id": "5c73f3f9-18d5-4f6d-b857-905919d95811"
    },
    {
        "author": "杨万里",
        "paragraphs": [
            "一夜秋声恼井桐，梦回得句寄西风。",
            "诗成却问题诗处，正在东山东复东。"
        ],
        "title": "寄题刘元明环翠阁二首  其二",
        "id": "29bbc73d-4824-4c0c-b07f-da2ccfe29edc"
    },
    {
        "author": "杨万里",
        "paragraphs": [
            "长亭短亭三复五，总是儿时行底路。",
            "尚忆天寒日小黄，先君前行我後顾。",
            "如今悲不为涂穷，病雁孤飞失老鸿。",
            "三年闭户松风里，行路又还从此始。"
        ],
        "title": "濠原路中",
        "id": "01182520-86ca-49a4-be54-81a57c57b7fa"
    },
    {
        "author": "杨万里",
        "paragraphs": [
            "雨来细细复疎疎，纵不能多不肯无。",
            "似妬诗人山入眼，千峰故隔一帘珠。"
        ],
        "tags": [
            "写雨",
            "雨",
            "抒情"
        ],
        "title": "小雨",
        "id": "72f4aef5-04f1-437b-9bd0-1cbb108143e9"
    },
    {
        "author": "杨万里",
        "paragraphs": [
            "肩舆正好看山色，雨里两窗开不得。",
            "此外只有书可观，斜点又来湿书册。",
            "一月秋晴一月泥，南翁此谚似可疑。",
            "山寒却要日暴背，吾衰不用雨催诗。"
        ],
        "title": "连岭遇雨",
        "id": "25598d33-4793-407a-b5cd-abf01aa1185b"
    },
    {
        "author": "杨万里",
        "paragraphs": [
            "数菊能令客眼明，三峰端为此堂横。",
            "仆夫不敢催侬去，只道长沙尚八程。"
        ],
        "title": "题赤孤同亭馆",
        "id": "c7e44384-9de5-446c-84ed-0754d435a8df"
    },
    {
        "author": "杨万里",
        "paragraphs": [
            "在家儿女亦心轻，行路逢人总弟兄。",
            "未问後来相忆否，其如临别不胜情。"
        ],
        "title": "分宜逆旅逢同郡客子",
        "id": "53eafab8-0cfc-41dc-819a-0d69b5d4371e"
    },
    {
        "author": "杨万里",
        "paragraphs": [
            "晴意久不果，天容今一新。",
            "如何半轮日，销却许多云。",
            "积雨还休雨，小春真似春。",
            "客心君莫问，山鸟亦欣欣。"
        ],
        "title": "袁州路遇晴",
        "id": "b071e566-51db-47d5-a29b-9bcee2c90817"
    },
    {
        "author": "杨万里",
        "paragraphs": [
            "哦诗浑忘路高低，忽怪松梢与路齐。",
            "准拟醉眠萍实驿，驿西西去更山西。"
        ],
        "title": "将至萍乡欲宿为重客据馆乃出西郊",
        "id": "4c170fd4-c895-40fb-b10a-883fb51381e9"
    },
    {
        "author": "杨万里",
        "paragraphs": [
            "行尽崎岖峡，初逢熨帖坡。",
            "寒从平野有，雨傍远山多。",
            "也自长沙近，其如此路何。",
            "披文浑不恶，冻手奈频呵。"
        ],
        "title": "将至醴陵",
        "id": "9e083e04-7f38-4f19-a483-ce178cdbe62f"
    },
    {
        "author": "杨万里",
        "paragraphs": [
            "克己今颜子，承家小吕申。",
            "只愁无好手，不道欠斯人。",
            "一别时飞几，重来事总新。",
            "祥琴声尚苦，可更话酸辛。"
        ],
        "title": "见张钦夫二首  其一",
        "id": "2aec0456-f4d1-43ca-bb18-30eeb8bcce33"
    },
    {
        "author": "杨万里",
        "paragraphs": [
            "不见所知久，有怀何许开。",
            "百书终作恶，千里为渠来。",
            "邹鲁期程远，风霜鬓发催。",
            "不应师友地，只么遣空回。"
        ],
        "title": "见张钦夫二首  其二",
        "id": "e9afe36b-cf1e-4893-b2b1-bc8208152b01"
    },
    {
        "author": "杨万里",
        "paragraphs": [
            "蜀士冠朝士，最谈苏与张。",
            "少公今是似，相国未应亡。",
            "黄阁如寒素，青春已老苍。",
            "新功知更进，余事出文章。"
        ],
        "title": "见张定叟",
        "id": "8e374a79-26f7-4c86-9ce8-f1f26afbc779"
    },
    {
        "author": "杨万里",
        "paragraphs": [
            "大熟虚成喜，微生亦可嗟。",
            "禾头已生耳，雨脚尚如麻。",
            "顷者官收米，精于玉绝瑕。",
            "四山云又合，奈尔老农家。"
        ],
        "title": "宿龙回",
        "id": "7e3b7a67-51c2-422a-b17f-06cdcd59d0a5"
    },
    {
        "author": "杨万里",
        "paragraphs": [
            "云雾开衡岳，波涛息洞庭。",
            "是邦谁岳牧，西掖一文星。",
            "有眼难人物，斯人尚典刑。",
            "如何闲处着，不遣肃朝廷。"
        ],
        "tags": [
            "洞庭湖"
        ],
        "title": "见潭帅刘恭父舍人二首  其一",
        "id": "388a672b-0fff-4f9b-a2f1-ccba927cfab3"
    },
    {
        "author": "杨万里",
        "paragraphs": [
            "道合宁嫌晚，心期不用多。",
            "于公犹未见，此恨独如何。",
            "颇辱谈间问，端须雪里过。",
            "门阑当欠士，许寄病身么。"
        ],
        "title": "见潭帅刘恭父舍人二首  其二",
        "id": "2e662b05-f1d9-4b1f-b0c3-37c7f492139f"
    },
    {
        "author": "杨万里",
        "paragraphs": [
            "说着岷江士，未逢眉已申。",
            "殷勤来相府，解逅得诗人。",
            "不是胸中别，何缘句子新。",
            "谈今还悼昔，喜罢反悲辛。"
        ],
        "title": "蜀士甘彦和寓张魏公门馆用予见张钦夫诗韵作二诗见赠和以谢之  其一",
        "id": "168ab416-3fd6-413a-bdff-49ec9815360c"
    },
    {
        "author": "杨万里",
        "paragraphs": [
            "夜把新诗读，灯前阖且开。",
            "一行私独喜，两脚不虚来。",
            "天似嫌梅晚，冬初遣雪催。",
            "与君问花信，能绕百千回。"
        ],
        "title": "蜀士甘彦和寓张魏公门馆用予见张钦夫诗韵作二诗见赠和以谢之  其二",
        "id": "8953cc58-4430-4da0-ae41-5f12bf08c786"
    },
    {
        "author": "杨万里",
        "paragraphs": [
            "乘兴山阴更灞桥，人间此事久寥寥。",
            "客心也欲将归去，小为故人留一宵。"
        ],
        "title": "和侯彦周知县招饮",
        "id": "795a95f2-2f2b-45a5-83c5-98b6e01377bf"
    },
    {
        "author": "杨万里",
        "paragraphs": [
            "旧雨新更寒，昼歇夜复陨。",
            "我行十日泥，屦迹故未泯。",
            "吟声正酸苦，已似琴促轸。",
            "更遭雪作祟，不由弦不紧。",
            "与公无诗债，何得便见窘。",
            "半生领盛名，一面辱倾囷。",
            "眼底过浮云，谁见柳下悯。",
            "觅句许奇险，有底恼肝肾。",
            "开怀爱我多，落笔为渠尽。",
            "独怜禾头湿，可欢不可哂。"
        ],
        "title": "和吴伯承提宫孟冬风雨",
        "id": "2e421a29-346a-467a-b66b-4f2f4a6574b9"
    },
    {
        "author": "杨万里",
        "paragraphs": [
            "俗物茫茫奈我何，儿女昵昵不用呵。",
            "先生笑问有酒么，醉来得句自长哦。",
            "家风孝友春风软，床无黄金且青简。",
            "君不见多愁多恼张公艺，枉却御前百余字。"
        ],
        "title": "题清江胡民瞻忍堂",
        "id": "efd1ba1e-1af7-46e2-8195-b840986a1b73"
    },
    {
        "author": "杨万里",
        "paragraphs": [
            "一腊天频雪，千山梅未花。",
            "终年不为客，除夕恰辞家。",
            "雨又垂垂落，风仍故故斜。",
            "难开愁里眼，只益鬓边华。"
        ],
        "title": "除夕宿临川战平",
        "id": "53fced3d-02a7-48bb-be5f-28fe838d463c"
    },
    {
        "author": "杨万里",
        "paragraphs": [
            "人道真虚席，心知必数公。",
            "宾王欺钓筑，君实误儿童。",
            "天在升平外，春归小雪中。",
            "何曾忘诸老，渠自爱松风。"
        ],
        "title": "纪闻",
        "id": "1614660d-97e6-4365-8b3d-c61428b81598"
    },
    {
        "author": "杨万里",
        "paragraphs": [
            "紫陌相逢谁不客，青灯作伴未为孤。",
            "何须家里作时节，只问旗亭有酒无。"
        ],
        "title": "又除夕绝句",
        "id": "ed07248b-d66b-4079-bbbb-e94907ccb57e"
    },
    {
        "author": "杨万里",
        "paragraphs": [
            "嫩水春来别样光，草芽绿甚却成黄。",
            "东风似与行人便，吹尽寒云放夕阳。"
        ],
        "title": "丁亥正月新晴晚步二首  其一",
        "id": "610edb48-e3c7-4897-a7d9-9a0b00f7ce07"
    },
    {
        "author": "杨万里",
        "paragraphs": [
            "急下柴车踏晚晴，青鞋步步有沙声。",
            "忽逢野沼无人处，两鸭浮沉最眼明。"
        ],
        "title": "丁亥正月新晴晚步二首  其二",
        "id": "7388a5d0-de02-4675-9c64-c8e247ef7623"
    },
    {
        "author": "杨万里",
        "paragraphs": [
            "野水工穿石，疎林不掩巢。",
            "雨蒲拳病叶，风筱秃危梢。",
            "短胫知难续，长腰强自抄。",
            "兹游良不恶，物色困诙嘲。"
        ],
        "title": "过安仁岸",
        "id": "5d205463-79f4-4d7f-a79e-87df99b5036b"
    },
    {
        "author": "杨万里",
        "paragraphs": [
            "淡淡清霜薄薄冰，晓寒端为作新晴。",
            "殷勤唤醒梅花睡，枝上春禽一两声。"
        ],
        "title": "早行鸣山二首  其一",
        "id": "4a1d183a-d4af-4b90-a6c3-f2ef45675d75"
    },
    {
        "author": "杨万里",
        "paragraphs": [
            "灵山未见见龟山，且卷诗书子细看。",
            "春日幸从年後暖，春风须带腊前寒。"
        ],
        "title": "早行鸣山二首  其二",
        "id": "fdbe7ff0-f6b4-4c6f-9dfb-1ee9c415902e"
    },
    {
        "author": "杨万里",
        "paragraphs": [
            "灯市通宵沸，朝来解一空。",
            "梅边霜似雪，雾外日如虹。",
            "句妙元非作，人穷未必工。",
            "忽惊家已远，身在大江东。"
        ],
        "title": "明发弋阳县",
        "id": "e45c325e-135e-44ed-bdc6-e2f860ed8ead"
    },
    {
        "author": "杨万里",
        "paragraphs": [
            "东来两眼不曾寒，四顾千峰掠晓鬟。",
            "天欲恼人消几许，只教和雾看灵山。"
        ],
        "title": "雾中见灵山依约不真",
        "id": "0db88a30-43ee-4664-a407-bfdb0072bb75"
    },
    {
        "author": "杨万里",
        "paragraphs": [
            "隔水千山又万山，大江仍合小溪湾。",
            "岸巾独立东风里，眼趁鳬雏下急滩。"
        ],
        "title": "题小沙溪郑氏店江亭",
        "id": "5c335479-fdf1-4299-ba2e-0b847da1e20b"
    },
    {
        "author": "杨万里",
        "paragraphs": [
            "石壁仍丛竹，江亭更小楼。",
            "滩声清客梦，灯影动诗愁。",
            "春日已虚过，元宵看又休。",
            "谁令不行乐，蹙破两眉头。"
        ],
        "title": "又题郑店立春後一日",
        "id": "7ebd505b-071b-4531-8be0-c6891a64c25d"
    },
    {
        "author": "杨万里",
        "paragraphs": [
            "恰恰元宵雨脚垂，天风为我扫除之。",
            "怪来平地寒如许，雪满远峰人未知。"
        ],
        "title": "上元日晚过顺溪",
        "id": "9a7b58e0-d6eb-40e3-9d12-6d61ff9bd733"
    },
    {
        "author": "杨万里",
        "paragraphs": [
            "重雾疑朝雨，斜阳竟晚晴。",
            "万山江外尽，一塔岭尖明。",
            "舟小宁嫌窄，途长已倦行。",
            "子陵台下水，未酌意先清。"
        ],
        "title": "白沙买船晚至严州",
        "id": "357efd81-ce9a-4a94-8072-da0d7d5b4709"
    },
    {
        "author": "杨万里",
        "paragraphs": [
            "断崖初未有人踪，只合先生着此中。",
            "汉室也无一抔土，钓台今是几春风。"
        ],
        "title": "题钓台二绝句  其一",
        "id": "2534bf57-a93b-4a95-96a9-ebd8f5fa64bb"
    },
    {
        "author": "杨万里",
        "paragraphs": [
            "同学书生已冕旒，未将换与一羊裘。",
            "子云到老不晓事，不信人间有许由。"
        ],
        "title": "题钓台二绝句  其二",
        "id": "4409214e-f3ee-417a-bc3c-e010c43a4f6d"
    },
    {
        "author": "杨万里",
        "paragraphs": [
            "清愁政尔喜逢兄，一笑那知客帝城。",
            "海气不曾晴色好，梨花半落嫩寒生。",
            "刑书夜诵端何苦，诗句春来想不平。",
            "我亦有怀无处说，对床只欲为渠倾。"
        ],
        "title": "和周子中韵",
        "id": "f91e1f66-5b60-4d1f-adfa-f3206a4ec8d5"
    },
    {
        "author": "杨万里",
        "paragraphs": [
            "病眼逢书不敢开，春泥谢客亦无来。",
            "更无短计销长日，且遶栏干一百回。"
        ],
        "title": "都下无忧馆小楼春尽旅怀二首  其一",
        "id": "16b2440e-4066-4066-b4ef-3eda542bb45b"
    },
    {
        "author": "杨万里",
        "paragraphs": [
            "不关老去愿春迟，只恨春归我未归。",
            "最是杨花欺客子，向人一一作西飞。"
        ],
        "title": "都下无忧馆小楼春尽旅怀二首  其二",
        "id": "cebca2cf-6d8a-491a-90cf-53cd65802ff3"
    },
    {
        "author": "杨万里",
        "paragraphs": [
            "日日思亲未拜亲，何时乞我自由身。",
            "同来客子送归尽，更送後来无数人。"
        ],
        "title": "新热送同邸归客有感二首  其一",
        "id": "8247494f-1047-4e30-a790-efa8d2d4e147"
    },
    {
        "author": "杨万里",
        "paragraphs": [
            "瘦不缘诗不为春，只教悬罄未教行。",
            "清和天里不归去，六月长途作么生。"
        ],
        "title": "新热送同邸归客有感二首  其二",
        "id": "10ed5d67-6112-4451-9ac2-f2b29cadd68d"
    },
    {
        "author": "杨万里",
        "paragraphs": [
            "雨里短檠头似雪，客间长铗食无鱼。",
            "上书恸哭君何苦，政是时人重子虚。"
        ],
        "title": "跋蜀人魏致尧抚干万言书",
        "id": "ac99f128-486a-41f5-b2bb-9f1848c86b4f"
    },
    {
        "author": "杨万里",
        "paragraphs": [
            "肩舆坐睡茶力短，野堠无文山路长。",
            "鸦鹊声欢人不会，枇杷一树十分黄。"
        ],
        "title": "桐庐道中",
        "id": "6d3b6f4f-43f4-4ba2-be7e-6f56d2980eb0"
    },
    {
        "author": "杨万里",
        "paragraphs": [
            "野花垂路止人行，田水偏寻缺处鸣。",
            "近浦人家随曲折，插秧天气半阴晴。"
        ],
        "title": "金溪道中",
        "id": "092ba813-3ef4-4a36-a2f9-f6ecf1946363"
    },
    {
        "author": "杨万里",
        "paragraphs": [
            "梅雨芹泥路不佳，闷来小歇野人家。",
            "绿萍池沼垂杨里，初见芙蕖第一花。"
        ],
        "title": "将至建昌",
        "id": "7cde6ed2-9335-4f3b-b5f6-27721feccc4d"
    },
    {
        "author": "杨万里",
        "paragraphs": [
            "不作伾文客，投闲可得辞。",
            "高名真自累，了事竟成痴。",
            "到底须良匠，非渠更阿谁。",
            "莫嫌风雪恶，要试岁寒枝。"
        ],
        "title": "见王宣子侍郎二首  其一",
        "id": "7870c0bf-7b47-4797-b9ed-f4f513bc193d"
    },
    {
        "author": "杨万里",
        "paragraphs": [
            "老去浑多难，愁来敢怨天。",
            "生遭文字误，更结簿书缘。",
            "苦忆悬间榻，难回雪後船。",
            "三年纔一见，百岁几三年。"
        ],
        "title": "见王宣子侍郎二首  其二",
        "id": "72a05f08-b83f-4c82-8415-23911573b758"
    },
    {
        "author": "杨万里",
        "paragraphs": [
            "论交何必星霜久，白头得似倾盖友。",
            "长安市上李将军，挽弓旧不论石斗。",
            "只今有子似渠长，清夜读书雪边牖。",
            "云端烽烟半点无，怪来将军不好武。",
            "遗我骊珠三百颗，字字镌镵未曾苟。",
            "得得且看钱塘潮，莫莫言攀渭城柳。",
            "朝家金印斗样大，情知不上书生肘。",
            "儒冠多误侬饱谙，毛锥焉用君知否。",
            "便应早请终军缨，径须系取单于首。",
            "居延蒲类水如天，吹作春风一杯酒。",
            "归来冠剑上凌烟，剩作功名落人口。",
            "如何收敛许光芒，也趁槐花黄里走。",
            "献璞虽真不救胫，绝弦何如只停手。",
            "人生匹似风中花，荣瘁升沈岂非偶。",
            "与君早赋归去来，名垂万古知何有。",
            "不如耳热歌呜呜，醉帽欹倾衣不纽。",
            "诗流唱和秋虫鸣，僧房问答狮子吼。",
            "尽令俗客不妨来，白眼相看勿分剖。"
        ],
        "title": "都下和同舍客李元老承信赠诗之韵",
        "id": "c1f15c28-15e5-4286-aa67-45d0a3d0b952"
    },
    {
        "author": "杨万里",
        "paragraphs": [
            "烟雨横江水着天，不曾夏涝似今年。",
            "缘堤何用千株柳，只与行人碍过船。"
        ],
        "title": "新淦抛江",
        "id": "2b15a7cf-496d-458b-8e87-f2f71c789487"
    },
    {
        "author": "杨万里",
        "paragraphs": [
            "好风有意入金台，白酒无声落玉杯。",
            "秋雨亦嫌秋热在，打荷飘竹为人来。"
        ],
        "title": "还家秋夕饮中喜雨",
        "id": "19d83980-2119-4bff-a923-48df7b407d34"
    },
    {
        "author": "杨万里",
        "paragraphs": [
            "漫浪归来岁又秋，依然风月替人愁。",
            "奉酬只么随缘句，懒更雕肝与探钩。"
        ],
        "title": "和李天麟秋怀五绝句  其一",
        "id": "7138fbb4-ae00-437b-882d-0470b9a28826"
    },
    {
        "author": "杨万里",
        "paragraphs": [
            "双井无人後山死，只今谁子定传灯。",
            "老夫言语浑无味，不但秋来面可憎。"
        ],
        "title": "和李天麟秋怀五绝句  其二",
        "id": "55503374-563b-4071-af94-684bb11e8deb"
    },
    {
        "author": "杨万里",
        "paragraphs": [
            "小立南溪暮未还，略容老子照衰颜。",
            "颇惊暝色来天外，未必秋声在树间。"
        ],
        "title": "和李天麟秋怀五绝句  其三",
        "id": "f7122658-ad06-4993-acc4-ca221a8a7b89"
    },
    {
        "author": "杨万里",
        "paragraphs": [
            "缀玉联珠辱见投，要知词客解悲秋。",
            "侬家幸自无烦恼，却被新诗嫁许愁。"
        ],
        "title": "和李天麟秋怀五绝句  其四",
        "id": "3df439e1-61af-4e52-9adf-816bec9c35e2"
    },
    {
        "author": "杨万里",
        "paragraphs": [
            "夜把新诗百遍开，句如红药与苍苔。",
            "如何作许无端甚，押尽车斜始送来。"
        ],
        "title": "和李天麟秋怀五绝句  其五",
        "id": "2af6ca94-4ec8-447d-8f97-d17a863d2573"
    },
    {
        "author": "杨万里",
        "paragraphs": [
            "选官选佛两悠悠，元不关人浪自愁。",
            "洙泗生涯久春草，老夫作么晚回头。"
        ],
        "title": "送相士高元善二首  其一",
        "id": "d6b7e7c1-913d-4528-bb61-cc60e4c2d4a5"
    },
    {
        "author": "杨万里",
        "paragraphs": [
            "穉子烦君一一看，丁宁莫道好求官。",
            "老来正要团栾坐，伴我秋风把钓竿。"
        ],
        "title": "送相士高元善二首  其二",
        "id": "675631d7-89f3-4050-9dbe-2b20293a507b"
    },
    {
        "author": "杨万里",
        "paragraphs": [
            "未到江城已日斜，山烟白处是人家。",
            "秋风毕竟无多巧，只把燕支滴蓼花。"
        ],
        "title": "出城途中小憩",
        "id": "c15e9533-1345-49da-8285-df4d1a5bfed8"
    },
    {
        "author": "杨万里",
        "paragraphs": [
            "不烦营筑便成台，自有青松不用栽。",
            "只道先生忙更懒，也须一日一回来。"
        ],
        "title": "题周子中司户乘成台三首  其一",
        "id": "56b7b26e-364e-49fa-ab8a-31797be66fbc"
    },
    {
        "author": "杨万里",
        "paragraphs": [
            "只须独立领秋光，何用安排石鼓双。",
            "平揖青原未为差，更于竹外见长江。"
        ],
        "tags": [
            "长江"
        ],
        "title": "题周子中司户乘成台三首  其二",
        "id": "42e5423d-57f5-473c-988c-1c0957d1d904"
    },
    {
        "author": "杨万里",
        "paragraphs": [
            "先生无劓何须补，上到乘成尽放怀。",
            "松树尚堪驱使在，为公一一捧诗牌。"
        ],
        "title": "题周子中司户乘成台三首  其三",
        "id": "5521c17b-f715-4f4d-a883-f0d65a54cd24"
    },
    {
        "author": "杨万里",
        "paragraphs": [
            "天小紫，日淡红，月光正与日相通。",
            "一星雪白大于黍，走近月旁无半武。",
            "吾闻三辰不并明，如何日中见月星。",
            "霜後梨花定非瑞，春秋获麟不应贵。",
            "君不见八月十五夜向晨，东方亭亭升火轮，西有玉李伴金盆。",
            "是时三辰正如许，君不着眼君莫论。",
            "吾家大阮嗜文字，看书到晓那能睡。",
            "三辰并光射窗几，影落砚屏不容洗。",
            "就中月轮景特奇，桂树可数叶与枝。",
            "炯如秋水涵荇藻，天巧此岂人能为。",
            "怀璧未为罪，借书未为痴。",
            "公当十袭古锦帊，如何传翫十手把，不防夜半有力者。"
        ],
        "title": "三辰砚屏歌",
        "id": "e77b13aa-a96b-46cb-929f-0771518a76eb"
    },
    {
        "author": "杨万里",
        "paragraphs": [
            "湖水吞天去，湖风送浪还。",
            "银山何处是，青底是君山。"
        ],
        "tags": [
            "洞庭湖"
        ],
        "title": "题文发叔所藏潘子真水墨江湖八境小轴 洞庭波涨",
        "id": "b0fc0758-7105-42b3-991b-7f2b54faa488"
    },
    {
        "author": "杨万里",
        "paragraphs": [
            "花外庾楼月，鶑边吴宫柳。",
            "我欲问废兴，春风独无口。"
        ],
        "title": "题文发叔所藏潘子真水墨江湖八境小轴 武昌春色",
        "id": "5f67a681-ec70-4a35-ab71-2e22823e6841"
    },
    {
        "author": "杨万里",
        "paragraphs": [
            "彭泽收积雨，庐山放嫩晴。",
            "多情是瀑布，只作雨中声。"
        ],
        "tags": [
            "庐山"
        ],
        "title": "题文发叔所藏潘子真水墨江湖八境小轴 庐山霁色",
        "id": "46e0eb44-510b-49f3-b5c9-c9551a5c4530"
    },
    {
        "author": "杨万里",
        "paragraphs": [
            "万里长江白，半规斜日黄。",
            "焦山浑欲到，宛在水中央。"
        ],
        "tags": [
            "长江"
        ],
        "title": "题文发叔所藏潘子真水墨江湖八境小轴 海门残照",
        "id": "9d9ce1a2-bbe2-4376-acf9-f08f6d5acace"
    },
    {
        "author": "杨万里",
        "paragraphs": [
            "水气清空外，人家秋色中。",
            "细看千万落，户户水精宫。"
        ],
        "tags": [
            "太湖"
        ],
        "title": "题文发叔所藏潘子真水墨江湖八境小轴 太湖秋晚",
        "id": "6ea761b4-b164-49bb-aed1-319d2aeaf27a"
    },
    {
        "author": "杨万里",
        "paragraphs": [
            "海涌银为郭，江横玉系腰。",
            "吴侬只言黠，到老也看潮。"
        ],
        "tags": [
            "钱塘江"
        ],
        "title": "题文发叔所藏潘子真水墨江湖八境小轴 浙江观潮",
        "id": "53d6a407-1a89-44c1-a3b2-b030f60ad0a5"
    },
    {
        "author": "杨万里",
        "paragraphs": [
            "四月曾湖上，荷钱劣可穿。",
            "归来开短纸，十里已红莲。"
        ],
        "tags": [
            "西湖"
        ],
        "title": "题文发叔所藏潘子真水墨江湖八境小轴 西湖夏日",
        "id": "b4dc5634-7c92-4725-9e85-93e164c2a0ec"
    },
    {
        "author": "杨万里",
        "paragraphs": [
            "小潘诗家子，解作无声诗。",
            "八境俱妙绝，冷泉天下奇。"
        ],
        "title": "题文发叔所藏潘子真水墨江湖八境小轴 灵隠冷泉",
        "id": "a7ae57ab-e846-4208-a366-8f687be28dd0"
    },
    {
        "author": "杨万里",
        "paragraphs": [
            "薄宦江湖苦异途，十年骨肉隔音书。",
            "此行政尔见公面，又迫归欤巾我车。",
            "安得从容林下去，相从漫浪物之初。",
            "念公不是渔竿客，合结丝絇立玉除。"
        ],
        "title": "和文黼主簿叔惠诗之韵",
        "id": "b6f5d441-a80e-4cd0-a421-631d02833d74"
    },
    {
        "author": "杨万里",
        "paragraphs": [
            "初日新寒政晓霞，残山剩水稍人家。",
            "霜红半脸金罂子，雪白一川荞麦花。"
        ],
        "title": "秋晓出郊二绝句  其一",
        "id": "7823b226-8d84-47dd-913c-84fe684804b0"
    },
    {
        "author": "杨万里",
        "paragraphs": [
            "野菊相依露下丛，冷香自送水边风。",
            "丰年气象无多子，只在鸡鸣犬吠中。"
        ],
        "title": "秋晓出郊二绝句  其二",
        "id": "39ef3651-542c-4e1b-b91e-d3a6424d7953"
    },
    {
        "author": "杨万里",
        "paragraphs": [
            "相人何似相山难，惭媿渠侬眼不寒。",
            "木末凉风无半点，如何又欲跨归鞍。"
        ],
        "title": "送杨山人善谈相及地理",
        "id": "67762377-a3ce-4157-a585-a4129baa2c24"
    },
    {
        "author": "杨万里",
        "paragraphs": [
            "圣处眇安在，谈者一何易。",
            "注瓦矜细巧，岑鼎丧良贵。",
            "群儿有新舌，六学无故意。",
            "向来孟韩息，不有欧苏继。",
            "庸知後死者，未渠乡愿弃。",
            "同时鸱鸦噪，并起爪觜利。",
            "两公察膏肓，与世作姜桂。",
            "挟山初作难，破竹忽乘势。",
            "双明日配月，再立仁与义。",
            "我有香一瓣，恨不生并世。",
            "厥今圣域里，澹叟真守器。",
            "怪来兰玉秀，渠以清白遗。",
            "当家有学林，满腹惟典记。",
            "人间市井言，眼底寇雠视。",
            "独于两公帖，费此半生喜。",
            "麝煤叩山骨，卧听丁丁美。",
            "令我竹林老，亦复拜嘉惠。",
            "敢云赓绝唱，颇欲与兹事。",
            "朝来窗几爽，尽室问何瑞。",
            "宝帖更新诗，小子汝其志。"
        ],
        "title": "胡英彦得欧阳公二帖盖训其子仲纯叔弼之语其一公自书之其一东坡书之英彦刻石以遗朋友吾叔父春卿得一本有诗谢英彦和焉万里用其韵以简英彦",
        "id": "2a686ed7-e899-45d7-82b0-6d77fb2af237"
    },
    {
        "author": "杨万里",
        "paragraphs": [
            "乐斋先生子张子，独立春风望洙泗。",
            "四海无人万古空，咏歌一声满天地。",
            "不应东阁胜东山，浮云于渠了不关。",
            "只余平生医国手，未忍旁观缩袖间。",
            "楼中古书积至斗，楼外春江绿如酒。",
            "权门得似圣门寒，万波横流独回首。",
            "向来沂上瑟声希，由求相顾只心知。",
            "至今留取一转语，不知何咏亦何归。"
        ],
        "title": "寄题张钦夫春风楼",
        "id": "255f8166-6545-4af3-b850-be14bee9953f"
    },
    {
        "author": "杨万里",
        "paragraphs": [
            "广文眼力自超然，作室题诗字字研。",
            "愤世嫉邪聊尔耳，未必崔君真鹤言。",
            "涪州别驾亦浪语，渠家四印何曾铸。",
            "漫向世人言养生，涪州却回宜州去。",
            "广文平生不解愁，只将诗句敌清秋。",
            "白浪如山风打头，江南江北一虚舟。",
            "坐上无毡惟有客，青灯枉草强边策。",
            "万言万当不如默，误人又指庭前柏。"
        ],
        "title": "四印室长句效刘信夫作呈信夫",
        "id": "94ed81ae-f383-4d64-9338-55e99bc3b429"
    },
    {
        "author": "杨万里",
        "paragraphs": [
            "湖上轩窗岸岸开，谁家不傍读书台。",
            "新亭自有人知处，只拣风烟好处来。"
        ],
        "title": "题刘德夫真意亭二首  其一",
        "id": "67c29626-6793-4d62-96f3-1cab9ebae0f9"
    },
    {
        "author": "杨万里",
        "paragraphs": [
            "渊明有意自忘言，真处如今底处传。",
            "客子若来问真意，镜中人影水中天。"
        ],
        "title": "题刘德夫真意亭二首  其二",
        "id": "c2ee6e41-528e-49ff-8569-9535403b35c8"
    },
    {
        "author": "杨万里",
        "paragraphs": [
            "常州草虫天下奇，女郎新样不缘师。",
            "未应好手传轮扁，便恐前身是郭熙。"
        ],
        "title": "题萧岳英常州草虫轴盖画师之女朱氏之笔二首  其一",
        "id": "1600775c-f47c-4b8b-82f1-ecd5a2bf1d94"
    },
    {
        "author": "杨万里",
        "paragraphs": [
            "笔端春草已如生，点缀虫沙更未停。",
            "浅着鹅黄作蝴蝶，深将猩血染蜻蜓。"
        ],
        "title": "题萧岳英常州草虫轴盖画师之女朱氏之笔二首  其二",
        "id": "b289f929-3cdf-4d60-949d-a01244fd4084"
    },
    {
        "author": "杨万里",
        "paragraphs": [
            "霜後寒溪清更清，冰如溪水水如冰。",
            "闲行也有穷忙事，问讯梅花开未曾。"
        ],
        "title": "过双陂",
        "id": "2ed155cd-de96-48d0-861b-092a66708d4e"
    },
    {
        "author": "杨万里",
        "paragraphs": [
            "雨外风非细，风中雪更飞。",
            "夜声吹不尽，寒客卧相依。",
            "一醉醒醒了，平生事事非。",
            "终年纔小款，明日又言归。"
        ],
        "title": "夜宿王才臣斋中睡觉闻风雪大作",
        "id": "83a6ff9f-870c-4869-b881-92cbbe8ea818"
    },
    {
        "author": "杨万里",
        "paragraphs": [
            "世方争速化，渠独请真祠。",
            "意在升沉外，官无冷热宜。",
            "山如辋川画，地似习家池。",
            "若道闲居懒，如何有十诗。"
        ],
        "title": "和罗巨济山居十咏  其一",
        "id": "81a4669c-e4b8-4839-8bbc-e9bfb39886ba"
    },
    {
        "author": "杨万里",
        "paragraphs": [
            "老子朝慵起，春风苦唤行。",
            "晴边犹着雪，寒後未闻鶑。",
            "偶见千峰翠，偏令两眼明。",
            "倦来浑欲睡，无处避溪声。"
        ],
        "title": "和罗巨济山居十咏  其二",
        "id": "5b0b731a-3612-4a6b-9ec6-0605d8602d05"
    },
    {
        "author": "杨万里",
        "paragraphs": [
            "只拥书千卷，何须屋万间。",
            "新堂傍溪水，大字署蓬山。",
            "恰有乘风客，来分半日闲。",
            "自煎虾蟹眼，同瀹鹧鸪斑。"
        ],
        "title": "和罗巨济山居十咏  其三",
        "id": "27799089-74d2-47b2-9761-158ea644bc4e"
    },
    {
        "author": "杨万里",
        "paragraphs": [
            "漫浪真堪老，丁宁勿语人。",
            "屐痕浑似齿，巾角小于纶。",
            "从事固不恶，贤人也似醇。",
            "空瓶未应卧，只恐恼比邻。"
        ],
        "title": "和罗巨济山居十咏  其四",
        "id": "709d42ed-1cef-4de2-ab8e-177c32808c47"
    },
    {
        "author": "杨万里",
        "paragraphs": [
            "园花皆手植，梅蕊独禁寒。",
            "色与香无价，飞和雪作团。",
            "数枝横翠竹，一夜遶朱栏。",
            "不惜吟边苦，收将句里看。"
        ],
        "title": "和罗巨济山居十咏  其五",
        "id": "047c605c-6f1e-448c-afae-5a2cff65570b"
    },
    {
        "author": "杨万里",
        "paragraphs": [
            "花柳春全盛，池塘燕学飞。",
            "晚晴还小立，暮色不能归。",
            "草远天无壁，苔深水有衣。",
            "山居自清绝，不必扣禅扉。"
        ],
        "title": "和罗巨济山居十咏  其六",
        "id": "90b069e8-66d7-411a-a8fa-eb58e42559f3"
    },
    {
        "author": "杨万里",
        "paragraphs": [
            "酒客来中散，诗僧约惠勤。",
            "共听茅屋雨，添炷博山云。",
            "万事休多问，三杯且一醺。",
            "君看醉中语，不琢自成文。"
        ],
        "title": "和罗巨济山居十咏  其七",
        "id": "58b2425b-8d33-4e11-8d4c-f87da61c7afa"
    },
    {
        "author": "杨万里",
        "paragraphs": [
            "秀溪何处好，腊尾与春初。",
            "山色梅边浄，人家竹里居。",
            "先生来得得，一笑意舒舒。",
            "归路无灯火，冰轮挂岭隅。"
        ],
        "title": "和罗巨济山居十咏  其八",
        "id": "12e8e117-68d2-4181-a3f4-9d64d1c4ede4"
    },
    {
        "author": "杨万里",
        "paragraphs": [
            "且爱灯檠短，宁论剑铗长。",
            "芝兰照春紫，编简着人香。",
            "贺监聊吴语，昌黎岂楚狂。",
            "豹文元炳蔚，未信雾能藏。"
        ],
        "title": "和罗巨济山居十咏  其九",
        "id": "1a07a58b-0339-4cc0-8244-da3d5b2419dc"
    },
    {
        "author": "杨万里",
        "paragraphs": [
            "眼底无羣子，毫端有百川。",
            "修名如揭月，余事亦凌烟。",
            "剩欲携藤去，相从听雨眠。",
            "恐渠即霄汉，泉石罢潺湲。"
        ],
        "title": "和罗巨济山居十咏  其一○",
        "id": "a2c00021-c82b-4a57-8d29-dfb25fd54b79"
    },
    {
        "author": "杨万里",
        "paragraphs": [
            "早与梁鸿隠，中随士会归。",
            "一门忠义气，千古日星晖。",
            "紫告金花诏，青灯锦字机。",
            "西峰今夜月，坟是昔人非。"
        ],
        "title": "赵通判恭人周氏挽辞",
        "id": "2031ba88-1887-4cb2-ad2c-a8987492ca68"
    },
    {
        "author": "杨万里",
        "paragraphs": [
            "老矣书无分，居然眼有花。",
            "墨兵非死友，陆谞且生涯。",
            "雪後霜逾劲，吟边帽只斜。",
            "小儿知我懒，夜诵故喧哗。"
        ],
        "title": "老眼废书有叹",
        "id": "a362d55e-2c37-4dd4-b718-332d831bec1b"
    },
    {
        "author": "杨万里",
        "paragraphs": [
            "枫叶干余尚小红，苕花飞尽不留茸。",
            "经旬欲雪还无雪，只作清寒恼杀侬。"
        ],
        "title": "过蕉坑",
        "id": "84e0e94f-02c5-4bb2-95cc-0adac39ce126"
    },
    {
        "author": "杨万里",
        "paragraphs": [
            "诗穷不但两鬓霜，白发缘愁千丈长。",
            "一年强半走道路，归来又见橘柚黄。",
            "不如南邻更此里，醉折梅花照溪水。",
            "扶藜时蹑大阮踪，觅句深参少陵髓。",
            "昨游过眼不可留，今朝欲再亦何由。",
            "新诗已落万人口，不应更着锦囊收。"
        ],
        "title": "和九叔知县昨游长句",
        "id": "7d7f456c-d930-4921-8ab9-60e7608f44ab"
    },
    {
        "author": "杨万里",
        "paragraphs": [
            "安乐窝中书一编，君从何许得真传。",
            "我无杜曲桑麻在，也道此生休问天。"
        ],
        "title": "送王无咎善邵康节皇极数二首  其一",
        "id": "4f916db3-5719-4687-a093-7d78989716d6"
    },
    {
        "author": "杨万里",
        "paragraphs": [
            "识尽江淮诸贵人，归来卢水一番新。",
            "问渠福将今谁子，容我升平作幸民。"
        ],
        "title": "送王无咎善邵康节皇极数二首  其二",
        "id": "daaa6e58-79ba-4bb2-88cd-c50e30be0af6"
    },
    {
        "author": "杨万里",
        "paragraphs": [
            "揉云剪水作风球，夜落连明肯便休。",
            "旧说六花元未试，偶看一片上驼裘。"
        ],
        "title": "看雪",
        "id": "85835024-7e7d-4677-8565-4b2c7d170564"
    },
    {
        "author": "杨万里",
        "paragraphs": [
            "白白茅柴强作春，青青灯火夜相亲。",
            "超然似子真翘楚，旧矣逢人诵过秦。",
            "觅举不应专嗜古，能文安得却嫌贫。",
            "射科速化谁无术，误向南溪更问津。"
        ],
        "title": "送曾秀才归永丰",
        "id": "d9c514fe-9b85-474a-90f7-5a587911644b"
    },
    {
        "author": "杨万里",
        "paragraphs": [
            "吾侪一事办不曾，邹公一桥了此生。",
            "省斋先生三大字，此桥便有千载意。",
            "今年天亦与护持，桃花春水不多肥。",
            "济川题柱吾无梦，梦借新桥作钓矶。"
        ],
        "title": "寄题邹公桥",
        "id": "1affc96d-6cf6-453b-8d3d-542124b9c44f"
    },
    {
        "author": "杨万里",
        "paragraphs": [
            "富贵真成一聚尘，饥寒选得万年名。",
            "心知那有扬州鹤，更问侬当作么生。"
        ],
        "title": "赠曾相士二首  其一",
        "id": "dec8e98c-dc53-40d9-9278-6afd45c867f4"
    },
    {
        "author": "杨万里",
        "paragraphs": [
            "抛了儒书读相书，却将冷眼看诸儒。",
            "曾生肯伴诚斋否，共个渔舟入五湖。"
        ],
        "title": "赠曾相士二首  其二",
        "id": "6932ddb7-c9ca-4cea-a5b4-4896819e86c0"
    },
    {
        "author": "杨万里",
        "paragraphs": [
            "玉笥风回峡山雨，两公对床方软语。",
            "少公一生吟样臞，长公半醉少公扶。",
            "白头兄弟不多有，面如橘红不关酒。",
            "紫荆花开连理枝，孝友未要时人知。"
        ],
        "title": "题萧端虚和乐堂",
        "id": "7ebdbe7a-645b-461f-bca5-7f8b88cf6a72"
    },
    {
        "author": "杨万里",
        "paragraphs": [
            "销冰作水旋成家，犹似江头竹外斜。",
            "试问坐中还几客，九人而已更梅花。"
        ],
        "title": "昌英知县叔作岁坐上赋瓶里梅花时坐上九人七首  其一",
        "id": "8051bea1-89dd-4cc8-86e0-7d14e5ab2ebb"
    },
    {
        "author": "杨万里",
        "paragraphs": [
            "胆样银瓶玉样梅，北枝折得未全开。",
            "为怜落莫空山里，唤入诗人几案来。"
        ],
        "title": "昌英知县叔作岁坐上赋瓶里梅花时坐上九人七首  其二",
        "id": "7d0ca588-40ea-4d81-9aaa-4d92ee2c78a0"
    },
    {
        "author": "杨万里",
        "paragraphs": [
            "酒兵半已卧长瓶，更看梅兄巧尽情。",
            "醉插寒花望松雪，人间曾有个般清。"
        ],
        "title": "昌英知县叔作岁坐上赋瓶里梅花时坐上九人七首  其三",
        "id": "caa8c2fc-c62a-4f62-ae96-f559249cd46e"
    },
    {
        "author": "杨万里",
        "paragraphs": [
            "寒尽春生夜未央，酒狂狂似醒时狂。",
            "吾人何用餐烟火，揉碎梅花和蜜霜。"
        ],
        "title": "昌英知县叔作岁坐上赋瓶里梅花时坐上九人七首  其四",
        "id": "c72ee15b-3ffb-47bf-bf70-e4162b203c09"
    },
    {
        "author": "杨万里",
        "paragraphs": [
            "衣染龙涎与麝脐，裁云剪月作冰肌。",
            "小瓶雪水无多子，只篸横斜一两枝。"
        ],
        "title": "昌英知县叔作岁坐上赋瓶里梅花时坐上九人七首  其五",
        "id": "c73e1bc1-3a37-4538-8cbd-260523fd851a"
    },
    {
        "author": "杨万里",
        "paragraphs": [
            "雪冻霜封稍欲残，殷勤折向坐中看。",
            "绮疎深闭珠帘密，不遣花愁半点寒。"
        ],
        "title": "昌英知县叔作岁坐上赋瓶里梅花时坐上九人七首  其六",
        "id": "7cae26a9-32f4-42b8-b45b-886b5b16e8a4"
    },
    {
        "author": "杨万里",
        "paragraphs": [
            "梅香不是不寒清，参遍横枝酒未醒。",
            "梦入西湖疎影里，觉来失却冷泉亭。"
        ],
        "tags": [
            "西湖"
        ],
        "title": "昌英知县叔作岁坐上赋瓶里梅花时坐上九人七首  其七",
        "id": "1044cb25-bc17-4f6f-914c-4acf3216daff"
    },
    {
        "author": "杨万里",
        "paragraphs": [
            "今晨忽雷雨，天地又发春。",
            "草木閟红绿，生意察已欣。",
            "蛰虫且徐动，余寒未全仁。",
            "先生起裹头，三叹一再颦。",
            "春风吹万物，不吹先生贫。",
            "靖怨一束书，只博两袴尘。",
            "自倚文字工，竟取造物嗔。",
            "小儿在傍笑，笑我浪苦辛。",
            "去年作客子，椒柏羡主人。",
            "在家不差胜，更用愁此身。",
            "先生亦一莞，我不如儿真。",
            "为我满眼酤，不问醨与醇。",
            "杖头日百钱，无钱借诸邻。",
            "不然衣可典，及此花柳新。"
        ],
        "title": "戊子正月六日雷雨感叹示寿仁子",
        "id": "81059eb9-ca0e-4e5d-a989-ce42709a7cc9"
    },
    {
        "author": "杨万里",
        "paragraphs": [
            "四序各自佳，要不如春时。",
            "何必花与柳，始爱春物熙。",
            "今晨驾言出，从公南山西。",
            "泥软屦自惬，风嫩面不知。",
            "寒草动暖芽，晴山余雨姿。",
            "水日亦相媚，蹙纹生碎晖。",
            "鸟声岂为我，我听偶自怡。",
            "出门初惮烦，载涂乃忘归。",
            "但令我意适，岂校出处为。",
            "路人见我揖，属我有所思。",
            "我不见其面，信口聊应之。",
            "徐悟恐忤物，欲谢已莫追。",
            "我率或似傲，彼愠独得辞。"
        ],
        "title": "人日诘朝从昌英叔出谒",
        "id": "d5566d05-c4a8-4b5d-bbc3-496a7514c674"
    },
    {
        "author": "杨万里",
        "paragraphs": [
            "朝日在我东，夕日在我西。",
            "我行日亦行，日归我未归。",
            "势须就人宿，远近或难期。",
            "平生太疎放，似黠亦似痴。",
            "如何今日行，不以衾枕随。",
            "幸逢春小暄，倒睡莫解衣。",
            "借令今夕寒，我醉亦不知。"
        ],
        "title": "暮宿半涂",
        "id": "0b3d3310-ce8f-49c2-910c-c4fcaa4f6e02"
    },
    {
        "author": "杨万里",
        "paragraphs": [
            "日晚颇欲归，主人苦见留。",
            "我非不能饮，老病怯觥筹。",
            "人意不可违，欲去且复休。",
            "我醉彼自止，醉亦何足愁。",
            "归路意昏昏，落日在岭陬。",
            "竹里有人家，欲憩聊一投。",
            "有叟喜我至，呼我为君侯。",
            "告以我非是，俛笑仍掉头。",
            "机心久已尽，犹有不下鸥。",
            "田父亦外我，我老谁与游。"
        ],
        "title": "次日醉归",
        "id": "cc59eb21-0be2-4527-8576-f14d3b1dd37a"
    },
    {
        "author": "杨万里",
        "paragraphs": [
            "去年上元客三衢，冲雨看灯强作娱。",
            "今年上元家里住，村落无灯惟有雨。",
            "隔溪丛祠稍箫鼓，不知还有游人否。",
            "儿女炊玉作茧丝，中藏吉语默有祈。",
            "小儿祝身取官早，小女只求蚕事好。",
            "先生平生笑儿痴，逢场亦复作儿嬉。",
            "不愿着脚金华殿，不愿增巢上林苑。",
            "只哦少陵七字诗，但得长年饱吃饭。",
            "心知茧卜未必然，醉中得卜喜欲癫。"
        ],
        "title": "上元夜里俗粉米为茧丝书吉语置其中以占一岁之福祸谓之茧卜因戏作长句",
        "id": "70dd9852-d75b-4872-b45d-999ed7371ff6"
    },
    {
        "author": "杨万里",
        "paragraphs": [
            "萧家伯氏难为兄，萧家仲氏难为弟。",
            "御史子孙今有谁，眼中乃见此二士。",
            "阿兄采兰寿梅堂，阿弟束书参蜀张。",
            "圣门九钥天为守，玉匙密付蜀张手。",
            "子到长沙渠问侬，为言真成一老翁。",
            "功名妄念雪销了，只爱吟诗恼鱼鸟。",
            "子归好在中秋前，看子新年胜故年。"
        ],
        "title": "送萧仲和往长沙见张钦夫",
        "id": "2c0a9e43-a864-476c-8d5c-4fe6e2b19672"
    },
    {
        "author": "杨万里",
        "paragraphs": [
            "我昔见子卢溪南，炯如玉雪照晴岚。",
            "子今访我南溪北，凛如騄骥成骨骼。",
            "袖中文字细作行，读来病眼生寒光。",
            "尖新句子入时样，故应破阵翰墨场。",
            "春风春雨春山路，喜子能来愁子去。",
            "故人一别二十年，且对青灯夜深语。"
        ],
        "title": "送邹元升归安福",
        "id": "98ec39cb-33d7-46fa-bcc8-879c4e896738"
    },
    {
        "author": "杨万里",
        "paragraphs": [
            "南溪春寒强似冬，南溪春水走玉虹。",
            "雷公戏手行春雪，诗人嘲词便飞屑。",
            "只嫌春雪趁春雷，春容正要渠栽培。",
            "冻作玉花销作雨，多般点缀春庭户。",
            "酒杯如海醉即休，醉中看雪忘却愁。",
            "如何呼酒不痛饮，可令诗肩受凄凛。",
            "少时狂杀老更狂，长恐此意堕渺茫。",
            "醉乡有地分一席，且与先生十分梨花注大白。"
        ],
        "title": "和昌英叔雪中春酌",
        "id": "58e7bbfc-043b-4a91-aa13-6fb9427ed71c"
    },
    {
        "author": "杨万里",
        "paragraphs": [
            "学兵先学策，谈命先谈格。",
            "君看前辈富贵人，岂与寒士校日辰。",
            "星家者流有刘子，进人退人若翻水。",
            "谈何容易验他年，却是直言差可喜。"
        ],
        "title": "送刘生谈命",
        "id": "a9d8083d-67ff-4d02-b0df-72c1bff175fb"
    },
    {
        "author": "杨万里",
        "paragraphs": [
            "眼底春光正入年，社前燕子已言旋。",
            "雨多厌听鸠夫妇，病起全疎酒圣贤。",
            "旧喜作诗今已懒，君能得句我先传。",
            "略无好语偿嘉惠，只么从权只么权。"
        ],
        "title": "和曾克俊惠诗",
        "id": "8b51df15-4a49-4c1c-baa4-56f53b432c0f"
    },
    {
        "author": "杨万里",
        "paragraphs": [
            "花边雪里捻霜髭，怪底诗来妙一时。",
            "聊复小吟开後悟，便应大用到前疑。",
            "先生此曲难先和，着句如棋且着持。",
            "每望南云尺有咫，其人甚远只嗟咨。"
        ],
        "title": "和胡侍郎见简",
        "id": "cc7f3930-50e0-4de6-a655-c00663cb4018"
    },
    {
        "author": "杨万里",
        "paragraphs": [
            "读书台边士如云，卢溪门下士如麟。",
            "定知此地难为士，後来之秀说彭子。",
            "雪里能来访我为，当阶下马雪满衣。",
            "赠我文章无不有，出入欧苏与韩柳。",
            "如今场屋号作家，相州红缬洛中花，岂如彭子有律令。",
            "会当一书取张景，今年谁子司文柄。"
        ],
        "title": "赠彭云翔长句",
        "id": "10de8e0d-c706-44f9-92b6-8f5cc73c2650"
    },
    {
        "author": "杨万里",
        "paragraphs": [
            "贺子胸中自有山，结庵山底更云间。",
            "遗才只道今无许，此士如何尚着闲。",
            "未应万言直杯水，向来九虎守天关。",
            "莫嫌久不还诗债，诗债从来隔岁还。"
        ],
        "title": "和贺升卿云庵升卿尝上书北阙既归去岁寄此诗今乃和以报之",
        "id": "54c20b0a-c64b-4f59-b6a2-2603be6974fa"
    },
    {
        "author": "杨万里",
        "paragraphs": [
            "政坐诗无半点尘，天令着句锦江春。",
            "远民蒙惠即真学，漫仕缘亲非为身。",
            "许日相从今恨少，先生此别我谁邻。",
            "不应更作徒劳叹，廊庙方寻密县人。"
        ],
        "title": "送昌英叔知县之官麻阳",
        "id": "598b5743-6cc7-4d45-aea1-dbd8631b1f47"
    },
    {
        "author": "杨万里",
        "paragraphs": [
            "吟外今何病，愁边我索居。",
            "昔无今样懒，新欠故人书。",
            "只说游山去，谁令作计疎。",
            "衡庐负我辈，我辈负衡庐。"
        ],
        "title": "和周子中病中代书之韵兼督胡季文季永游山之约",
        "id": "4229c1d1-ca39-4c89-bfa9-3117524c9b3d"
    },
    {
        "author": "杨万里",
        "paragraphs": [
            "雪留远岭半尖白，云漏斜阳一线黄。",
            "天肯放晴差易耳，殷勤剩觅几朝霜。"
        ],
        "title": "除夕前一日绝句",
        "id": "3d084b13-1afb-43b5-b811-d6244bc43ec4"
    },
    {
        "author": "杨万里",
        "paragraphs": [
            "雪里晴偏好，寒余暖尚轻。",
            "山烟春自起，野烧暮方明。",
            "又是元宵过，端令病骨惊。",
            "遣愁聊觅句，得句却愁生。"
        ],
        "title": "己丑上元後晚望",
        "id": "fd6feefb-0bdc-4d8c-a033-cdc94c46a293"
    },
    {
        "author": "杨万里",
        "paragraphs": [
            "乃翁只解日争晖，不解尘中脱叔兮。",
            "杨簿故应过习簿，建溪好处说松溪。",
            "此行诗句何须觅，满路春光总是题。",
            "飞上金銮稳安脚，竹林分付一鶑啼。"
        ],
        "title": "送文黼叔主簿之官松溪",
        "id": "5dbd4040-49a8-490e-943b-5bec1b07f905"
    },
    {
        "author": "杨万里",
        "paragraphs": [
            "酒边诗里久尘埃，见子令人病眼开。",
            "无夕不谈谈不睡，看薪成火火成灰。",
            "小留差胜匆匆别，欲去何如莫莫来。",
            "渠政功名我岩壑，老身谁子共归哉。"
        ],
        "title": "送周仲觉访来又别",
        "id": "31226f03-d039-4764-a4e8-876493fc45b3"
    },
    {
        "author": "杨万里",
        "paragraphs": [
            "未须急访社中狂，且到西园探海棠。",
            "今岁行春虽较晚，也胜雨里度春光。"
        ],
        "title": "休日晚步二绝句  其一",
        "id": "123bacf8-89d3-4e9a-a3c7-d67b00883724"
    },
    {
        "author": "杨万里",
        "paragraphs": [
            "晚云欲雨又欲晴，天借吾人作此行。",
            "莫道行春无去处，山矾香里听溪声。"
        ],
        "title": "休日晚步二绝句  其二",
        "id": "b300f086-b527-4f30-9314-c2fb80a543a4"
    },
    {
        "author": "杨万里",
        "paragraphs": [
            "信脚那知远，虽劳亦快哉。",
            "如何寒食近，无数野花开。",
            "碧草望中去，黑云头上来。",
            "吾行吾自返，雨子不须催。"
        ],
        "title": "寒食前三日行脚遇雨",
        "id": "41014091-1b00-4d2b-91f7-69a1cded5d99"
    },
    {
        "author": "杨万里",
        "paragraphs": [
            "旧闻我里子张子，七字端能出六奇。",
            "穷巷有门无剥啄，怪来佳客肯差池。"
        ],
        "title": "和张器先十绝  其一",
        "id": "335a0b02-07be-4add-ad8c-2d8d081f2bf1"
    },
    {
        "author": "杨万里",
        "paragraphs": [
            "向来一别十番秋，消息中间风马牛。",
            "只道故人霄汉去，不应林壑小淹留。"
        ],
        "title": "和张器先十绝  其二",
        "id": "6f5e1613-01d4-4bf8-a277-9f47afebe37f"
    },
    {
        "author": "杨万里",
        "paragraphs": [
            "谁云涸辙困波臣，合脱青鞋立缙绅。",
            "寄与有司高着眼，後来文格待渠新。"
        ],
        "title": "和张器先十绝  其三",
        "id": "8542e390-8f59-4beb-a220-6d75decc1402"
    },
    {
        "author": "杨万里",
        "paragraphs": [
            "我自穷愁坐缀文，何堪见子可怜生。",
            "两穷政好同诗社，一战犹须倩酒兵。"
        ],
        "title": "和张器先十绝  其四",
        "id": "d4334d15-666f-4b42-a3b3-ba111c18c484"
    },
    {
        "author": "杨万里",
        "paragraphs": [
            "散尽千金买尽书，短檠雨夜趁三余。",
            "相如自倚多文富，不问家无担石储。"
        ],
        "title": "和张器先十绝  其五",
        "id": "49245e77-1a0f-4fa9-a96f-833d940ee23b"
    },
    {
        "author": "杨万里",
        "paragraphs": [
            "不随俗子作蝇营，深入书林寄此生。",
            "已与杜郎争笔阵，更传侯喜有诗声。"
        ],
        "title": "和张器先十绝  其六",
        "id": "4a84780e-5b61-4455-a14b-0323ed35dd2d"
    },
    {
        "author": "杨万里",
        "paragraphs": [
            "漏黄官柳已垂墙，针水公畦未种秧。",
            "多谢诗人来得得，踏开三径雨中荒。"
        ],
        "title": "和张器先十绝  其七",
        "id": "3b06e29a-8e88-4b7c-b72c-f354e1678b0e"
    },
    {
        "author": "杨万里",
        "paragraphs": [
            "老夫端欲买江天，抹月批风咽圣贤。",
            "他日君来相问当，南溪溪北北山前。"
        ],
        "title": "和张器先十绝  其八",
        "id": "76cb7a1d-5e0e-44ec-a822-329c7f5ba0a4"
    },
    {
        "author": "杨万里",
        "paragraphs": [
            "学成不必要心斋，眼到前修脚自偕。",
            "挽住春风还独笑，更无一物可装怀。"
        ],
        "title": "和张器先十绝  其九",
        "id": "ca53a1c8-8487-4c89-a8d6-3e315a9c5548"
    },
    {
        "author": "杨万里",
        "paragraphs": [
            "台家搜遍北山莱，倾国如君不用媒。",
            "次第幽人出空谷，鹤书即傍日边来。"
        ],
        "title": "和张器先十绝  其一○",
        "id": "39e5d7cf-842d-4cf3-adaf-b385c6678332"
    },
    {
        "author": "杨万里",
        "paragraphs": [
            "天不遗耆老，人谁尚典刑。",
            "向来卿月白，无复史天青。",
            "诗派回风雪，心源贝叶经。",
            "故应书带草，和露泣康成。"
        ],
        "title": "挽郑恭老少卿",
        "id": "2e97d994-21c8-4e87-9c52-2e3e1e529563"
    },
    {
        "author": "杨万里",
        "paragraphs": [
            "语妙浑忘夜，杯行未厌频。",
            "平生憎俗子，胜处要吾人。",
            "已结诗中社，仍居族里亲。",
            "酒边不着句，何许见天真。"
        ],
        "title": "和济翁惠诗",
        "id": "427219b8-569d-4336-b580-13386faa590c"
    },
    {
        "author": "杨万里",
        "paragraphs": [
            "气爽尘埃外，川行翰墨间。",
            "匆匆未白首，去去忽青山。",
            "琴在弦安用，人亡鹤不还。",
            "竹林有前约，欲语泪先潸。"
        ],
        "title": "文远叔挽词",
        "id": "d737ef8f-2fa8-4104-ad2a-9c3df3d52c52"
    },
    {
        "author": "杨万里",
        "paragraphs": [
            "不知春向雨中回，只道春光未苦来。",
            "老子今晨偶然出，李花全落郑花开。"
        ],
        "title": "雨中送客有感",
        "id": "1e490437-1ed8-49d4-b200-c688f20cfbac"
    },
    {
        "author": "杨万里",
        "paragraphs": [
            "金牛烟雨最相关，老子方将老是间。",
            "不分艮斋来貌取，更于句里占江山。"
        ],
        "title": "题谢昌国金牛烟雨图",
        "id": "6c6d235d-0221-41da-8378-79196a1f4134"
    },
    {
        "author": "杨万里",
        "paragraphs": [
            "远目随天去，斜阳着树明。",
            "犬知何处吠，人在半山行。"
        ],
        "title": "春日六绝句  其一",
        "id": "07675354-a85f-416b-800f-bf8ed8781abb"
    },
    {
        "author": "杨万里",
        "paragraphs": [
            "春醉非关酒，郊行不问涂。",
            "青天何处了，白鸟入空无。"
        ],
        "title": "春日六绝句  其二",
        "id": "f175e03e-6319-4ec4-9007-1b7e91d3b7c1"
    },
    {
        "author": "杨万里",
        "paragraphs": [
            "雾气因山见，波痕到岸消。",
            "诗人元自懒，物色故相撩。"
        ],
        "title": "春日六绝句  其三",
        "id": "4178f04b-1bbb-43cc-be64-448cf09e13e0"
    },
    {
        "author": "杨万里",
        "paragraphs": [
            "江水夜韶乐，海棠春贵妃。",
            "殷勤向春道，莫遣一花飞。"
        ],
        "title": "春日六绝句  其四",
        "id": "4fbf1c90-b499-4745-88ef-2f0611e1e92e"
    },
    {
        "author": "杨万里",
        "paragraphs": [
            "日落碧簪外，人行红雨中。",
            "幽人诗酒里，又是一春风。"
        ],
        "title": "春日六绝句  其五",
        "id": "01d849ce-7c33-4baa-8abc-ad9cd48cf0ef"
    },
    {
        "author": "杨万里",
        "paragraphs": [
            "春色有情意，桃花生暮寒。",
            "只应催客子，不遣立江干。"
        ],
        "title": "春日六绝句  其六",
        "id": "38584686-abab-4d0f-9905-f905c059db17"
    },
    {
        "author": "杨万里",
        "paragraphs": [
            "竟岁不得面，移书焉用频。",
            "我方得吾弟，今岂有斯人。",
            "海内友非少，谈间子独亲。",
            "醉余无浪语，尤见醉中真。"
        ],
        "title": "和济翁弟惠诗二首  其一",
        "id": "af5ff9ba-76d0-415b-826e-7695737da24c"
    },
    {
        "author": "杨万里",
        "paragraphs": [
            "相思何所似，饥者食仁频。",
            "此客非常客，诗人太逼人。",
            "黄初那足过，子建巧能亲。",
            "台阁俱知己，谁能荐子真。"
        ],
        "title": "和济翁弟惠诗二首  其二",
        "id": "1c817c75-9a9a-4d29-940c-b03dd20bfe32"
    },
    {
        "author": "杨万里",
        "paragraphs": [
            "夜热依然午热同，开门小立月明中。",
            "竹深树密虫鸣处，时有微凉不是风。"
        ],
        "tags": [
            "夏天"
        ],
        "title": "夏夜追凉",
        "id": "f4771df9-4672-442a-8001-bf9bb130a592"
    },
    {
        "author": "杨万里",
        "paragraphs": [
            "溪南稻紫似溪北，雨後山青非雨前。",
            "芒屦泥深凉不浅，今年六月个般天。"
        ],
        "title": "暑雨後散策",
        "id": "ce6d97bb-96f9-4965-a68f-a5dfd8ee712e"
    },
    {
        "author": "杨万里",
        "paragraphs": [
            "一番暑雨一番凉，真个令人爱日长。",
            "隔水风来知有意，为吹十里稻花香。"
        ],
        "title": "夏月频雨",
        "id": "d73a8d81-db8f-498c-93c0-e48981171028"
    },
    {
        "author": "杨万里",
        "paragraphs": [
            "度夏今年未觉难，那知秋热政无端。",
            "晚林不动蝉声苦，蝉亦无风可得餐。"
        ],
        "title": "新秋盛热",
        "id": "7dab29a4-7597-4c5d-9d5c-8f2996dd7a56"
    },
    {
        "author": "杨万里",
        "paragraphs": [
            "南溪不住住犹溪，别驾贤孙法掾儿。",
            "莫以甘棠南国荫，便忘萱草北堂诗。"
        ],
        "title": "送庆基叔往上犹二绝  其一",
        "id": "81148dde-908a-4f18-a100-cec4d0f4d7b4"
    },
    {
        "author": "杨万里",
        "paragraphs": [
            "六十慈亲路一千，郎君归省又何年。",
            "赠行句子真聊尔，且折垂杨当赠鞭。"
        ],
        "title": "送庆基叔往上犹二绝  其二",
        "id": "246c05b7-73de-49c8-9b8f-6272cf33dec6"
    },
    {
        "author": "杨万里",
        "paragraphs": [
            "禾穟轻黄尚浅青，村舂已报隔林声。",
            "忽惊暮色翻成晓，仰见双虹雨外明。"
        ],
        "title": "初秋暮雨",
        "id": "62e93ec4-83dd-4fcc-9bbd-efcd1094240a"
    },
    {
        "author": "杨万里",
        "paragraphs": [
            "月波初上涌寒金，桂树风来细有音。",
            "特地此君偏作恼，为侬隔却半轮阴。"
        ],
        "title": "济翁弟赠白团扇子一面作百竹图有诗和以谢之",
        "id": "1fd8c696-c00f-4d97-a385-09cf9af98f0f"
    },
    {
        "author": "杨万里",
        "paragraphs": [
            "村落丰登里，人家笑语声。",
            "溪霞晚红湿，松日暮黄轻。",
            "只么秋殊浅，如何气许清。",
            "不应久闲散，便去羡功名。"
        ],
        "title": "秋日晚望",
        "id": "b2ca99aa-4859-4e35-a226-5a5dbf9987a1"
    },
    {
        "author": "杨万里",
        "paragraphs": [
            "穉子慵都睡，先生唤不应。",
            "虫声窗外月，书册夜深灯。",
            "半醉聊今古，千年几废兴。",
            "有怀人未会，不乐我何曾。"
        ],
        "title": "秋夜读书",
        "id": "f424c1a9-d92b-41ee-9f07-24dc77d52cba"
    },
    {
        "author": "杨万里",
        "paragraphs": [
            "老态随年觉，新凉与睡谋。",
            "鹊惊茅屋晓，臂冷葛衣秋。",
            "远岭元无约，开门便见投。",
            "闲中多事在，一日一梳头。"
        ],
        "title": "睡起理发",
        "id": "3a8a2599-7525-4720-bed4-c50e24ca795e"
    },
    {
        "author": "杨万里",
        "paragraphs": [
            "山色偏宜暮，桐声小作秋。",
            "人行溪侧畔，天在树梢头。",
            "学懒真成懒，知休却得休。",
            "遣愁愁不去，愁尽自无愁。"
        ],
        "title": "暮归",
        "id": "bcfda27d-924e-41a2-a8cc-c08ddb17a156"
    },
    {
        "author": "杨万里",
        "paragraphs": [
            "暑退谁当忆，秋生喜此逢。",
            "荒林失轻雾，寒日上危峰。",
            "忽有吟边兴，忘看镜里容。",
            "不须无鲍谢，始得擅诗宗。"
        ],
        "title": "晓望",
        "id": "e918c41a-0936-4c42-8c9c-6d8c43edc122"
    },
    {
        "author": "杨万里",
        "paragraphs": [
            "过雨余秋暑，移床拣午凉。",
            "小风吹醉面，凛气忽如霜。",
            "日脚何曾动，桐阴有底忙。",
            "倦来聊作睡，睡起更苍茫。"
        ],
        "title": "午睡起",
        "id": "59f6c2d6-b958-47f7-b9e6-40003594a780"
    },
    {
        "author": "杨万里",
        "paragraphs": [
            "有酒招元亮，无浆馈子居。",
            "何曾三不速，焉用一行书。",
            "乞饮殊无分，干时不已疎。",
            "犹应慰大嚼，玉轴到吾庐。"
        ],
        "title": "和胡季永赴季文游园良集之韵聊以致私怨于独往云",
        "id": "c234c381-98cb-427f-8394-a892f8673970"
    },
    {
        "author": "杨万里",
        "paragraphs": [
            "义山禾水在处在，明月清风无地无。",
            "光禄子孙宁底巧，不应造物独私渠。",
            "君不见谢家名子取四字，段家作堂兼四美。",
            "主人自有笔如椽，何用殷勤问杨子。"
        ],
        "title": "四美堂",
        "id": "278105f9-cfb4-4413-9002-8c1c186c71cf"
    },
    {
        "author": "杨万里",
        "paragraphs": [
            "日色全无热，秋凉不似初。",
            "行人惊翡翠，掠水度芙蕖。",
            "平野一回顾，远山千有余。",
            "谁令贪眺望，却道废看书。"
        ],
        "title": "秋晚过泉口",
        "id": "eb599b68-93eb-4432-9f6a-eba2322144c8"
    },
    {
        "author": "杨万里",
        "paragraphs": [
            "归路元无远，行人倦自迟。",
            "野香寒蝶聚，秋色老枫知。",
            "得得逢清荫，休休憩片时。",
            "江山岂无意，邀我觅新诗。"
        ],
        "title": "丰山小憩",
        "id": "6b10127e-cd9f-4ad8-b05e-6d41bbffd410"
    },
    {
        "author": "杨万里",
        "paragraphs": [
            "波走痕痕日，江呈岸岸秋。",
            "清流堪数石，浅涉不须舟。",
            "野菊知何喜，迎风舞未休。",
            "归涂愁欲暮，未暮我何愁。"
        ],
        "title": "过刘村江",
        "id": "2d1187f8-0ba6-4c49-8234-e4a3320e4223"
    },
    {
        "author": "杨万里",
        "paragraphs": [
            "贫里端何好，欣然肯不居。",
            "诗臞将到骨，室陋得关渠。",
            "我懒今仍老，谁能强着书。",
            "谈间可无子，独判一秋虚。"
        ],
        "title": "寄萧仲和",
        "id": "5179d2f6-66d6-47e6-a262-34b11bd79207"
    },
    {
        "author": "杨万里",
        "paragraphs": [
            "灯火三更雨，诗书一古琴。",
            "惟愁脚力软，未必圣门深。",
            "莫笑云端树，初如涧底针。",
            "不应将一第，用破半生心。"
        ],
        "title": "题刘朝英进斋",
        "id": "2b238da1-59b0-4199-a2e4-e15b2d15f22b"
    },
    {
        "author": "杨万里",
        "paragraphs": [
            "造物那能恼我曹，软红尘里漫徒劳。",
            "是中却有商量处，且道青原几许高。"
        ],
        "title": "题王季安主簿佚老堂二首  其一",
        "id": "832d4880-d43d-4328-98bd-6408c5e97c29"
    },
    {
        "author": "杨万里",
        "paragraphs": [
            "布袜青鞋已懒行，不如宴坐听啼鶑。",
            "只言此老浑无事，种竹移花作么生。"
        ],
        "title": "题王季安主簿佚老堂二首  其二",
        "id": "de8c7716-f976-4bfe-8953-2bee057409a8"
    },
    {
        "author": "杨万里",
        "paragraphs": [
            "向来淮海说三秦，脚踏苏门最绝尘。",
            "莫道江山歇英气，如今文物有斯人。",
            "黄埃九陌谁知子，青竹千年独问津。",
            "未得相看已相识，只惭空叹蜀庄珍。"
        ],
        "title": "和王元驹",
        "id": "5fcab575-f146-442c-b0b9-6029787fb775"
    },
    {
        "author": "杨万里",
        "paragraphs": [
            "决曹据按尘似海，高阁退食心如冰。",
            "夜将官本校家本，万山围里短檠灯。",
            "能文未得傲能吏，好官不应博丁字。",
            "何时着脚最高层，目送归鸿挥绿绮。"
        ],
        "title": "题丘成之司理明远阁",
        "id": "1e02facb-e134-4b89-834d-028f594f7fed"
    },
    {
        "author": "杨万里",
        "paragraphs": [
            "芒屩为车不必巾，天穷未害子能文。",
            "谢家有句元无继，枉却催诗头上云。"
        ],
        "title": "和谢昌国送韦俊臣相访",
        "id": "f826ea94-67e6-45fe-952c-37465cf7fa4d"
    },
    {
        "author": "杨万里",
        "paragraphs": [
            "温饱能消底，奔忙自作痴。",
            "平生脚已茧，今日鬓将丝。",
            "山刻霜余骨，梅临水底枝。",
            "只嫌长落莫，不道许幽奇。"
        ],
        "title": "岁晚出城",
        "id": "caef82f0-30ee-4096-9eb6-0f4d90ef68af"
    },
    {
        "author": "杨万里",
        "paragraphs": [
            "岸冻树逾瘦，日高林始明。",
            "瑶草密如积，玉泉中暗鸣。",
            "初至心为动，欲归脚还停。",
            "江湖千万峰，穿侬两鞋青。",
            "如何鹧鸪岭，咫尺来未曾。"
        ],
        "title": "至鹧鸪洞",
        "id": "ac2515a6-aada-4fb9-9c24-aa5b27a170be"
    },
    {
        "author": "杨万里",
        "paragraphs": [
            "恩视韩兼赵，名均献与忠。",
            "礼中非不极，勋外若为同。",
            "三圣无多学，千年仅一翁。",
            "犹怜公议在，拚泪乞秋风。"
        ],
        "title": "读张忠献公谥册感叹",
        "id": "391c1a61-e5c1-4c46-acc2-238a7a1e78c9"
    },
    {
        "author": "杨万里",
        "paragraphs": [
            "作郡纔佳政，留中即好音。",
            "还将着书手，拈出正君心。",
            "岳麓风霜饱，修门雨露深。",
            "登庸何恨晚，廊庙要山林。"
        ],
        "title": "寄张钦夫二首  其一",
        "id": "ebf22929-35a2-468f-8436-72412c6485da"
    },
    {
        "author": "杨万里",
        "paragraphs": [
            "工瑟曾缘利，鸣琴岂负予。",
            "发于贫里白，诗亦病来疎。",
            "知己俱霄汉，孤踪且簿书。",
            "三年知免矣，一饱会归欤。"
        ],
        "title": "寄张钦夫二首  其二",
        "id": "5116d5ee-8db1-4a88-abca-f51c945782e1"
    },
    {
        "author": "杨万里",
        "paragraphs": [
            "旧雪纔追送，新梅又作繁。",
            "欣逢上林雁，聊免管城冠。",
            "酒债多多在，诗盟久久寒。",
            "忽思十年事，有枕不能安。"
        ],
        "title": "和庆长怀麻阳叔二诗  其一",
        "id": "945287e4-c691-49ad-8e51-903c6590ce94"
    },
    {
        "author": "杨万里",
        "paragraphs": [
            "自幼仍投老，相欢不解愁。",
            "政缘湖外别，负却竹林秋。",
            "佳政真余事，闻人说甚休。",
            "不应野水渡，横此济川舟。"
        ],
        "title": "和庆长怀麻阳叔二诗  其二",
        "id": "b7fd4164-701f-4489-b3ef-0af724e4f0c3"
    },
    {
        "author": "杨万里",
        "paragraphs": [
            "谁道三年聚，能胜一别多。",
            "岁寒知子可，心折奈吾何。",
            "所喜如椽笔，能挥却日戈。",
            "老夫留病眼，看子中文科。"
        ],
        "title": "送罗永年归永丰",
        "id": "08d88d0c-2eb1-40e6-bf9a-3fa22c56f0fa"
    },
    {
        "author": "杨万里",
        "paragraphs": [
            "霜余雪後夜无风，人在灯前梅影中。",
            "玉作寒蔬冰作酒，诗人犹自怨天穷。"
        ],
        "title": "夜坐小集",
        "id": "4b4cb26f-5a06-43bc-a41e-0c979c290c9e"
    },
    {
        "author": "杨万里",
        "paragraphs": [
            "半世缘痴自作劳，万人争处我方逃。",
            "怜渠识尽公卿得，一马归来骨转高。"
        ],
        "title": "和谢昌国送管相士韵",
        "id": "1d418a7b-d9c8-4324-b414-658e66f69a97"
    },
    {
        "author": "杨万里",
        "paragraphs": [
            "妇节今安仰，斯人古有光。",
            "鸡鸣不知雨，荠茂独凌霜。",
            "未拜金花诰，空悲玉树郎。",
            "藤舆帘蹙绣，无复出萱堂。"
        ],
        "title": "郭汉卿母挽诗",
        "id": "5d72e2f4-e8a6-4451-b0cc-63000b56485f"
    },
    {
        "author": "杨万里",
        "paragraphs": [
            "眼边相识蚕样密，如子岁寒万纔一。",
            "我往西山子义山，老里一别堪三年。",
            "外舅阴功不知数，诸孙太半廊庙具。",
            "学文先要学忍饥，明年看子刺天飞。"
        ],
        "title": "庚寅正月送罗季周游学禾川",
        "id": "a59b17d7-9c26-4aae-96fe-ab2f36fbea3b"
    },
    {
        "author": "杨万里",
        "paragraphs": [
            "去年来此上巳日，今年重来未寒食。",
            "临溪照影老自羞，惭愧春光尚相识。",
            "秀溪何许好春容，最是溪深树密中。",
            "海棠开尽却成白，桃花欲落翻深红。"
        ],
        "title": "过秀溪长句",
        "id": "f56f4e60-a635-4011-8c9e-19798c907488"
    },
    {
        "author": "杨万里",
        "paragraphs": [
            "千山底里着楼台，半夜松风万壑哀。",
            "晓起巡檐看题壁，雨声一片隔林来。"
        ],
        "title": "题荐福寺",
        "id": "90b28b28-377b-4ad2-9467-0a0700b2be1b"
    },
    {
        "author": "杨万里",
        "paragraphs": [
            "数峰残日紫将销，一片新秧绿未交。",
            "道是今年春水小，涨痕也到岸花梢。"
        ],
        "title": "晚过黄洲铺二绝  其一",
        "id": "32a79b76-c49a-4f09-8100-8299214c8883"
    },
    {
        "author": "杨万里",
        "paragraphs": [
            "仆夫已倦路犹赊，脚底殊劳眼底佳。",
            "绿锦堆中半团雪，千枫拥出一桐花。"
        ],
        "title": "晚过黄洲铺二绝  其二",
        "id": "e99d2907-991b-44a6-9752-7117fec00d5b"
    },
    {
        "author": "杨万里",
        "paragraphs": [
            "收红拾紫消几许，也费一春强半雨。",
            "不辞长江万波阻，来听先生夜深语。",
            "尚忆向来侍樽俎，微雪斜飞小梅吐。",
            "先生半酣染霜兔，金章玉句空万古。",
            "今年寒食还相聚，明年寒食知何处。",
            "只道先生押班去，不道门生折腰苦。"
        ],
        "tags": [
            "长江"
        ],
        "title": "过白沙渡得长句呈澹庵先生",
        "id": "66c4a5f5-031f-4795-8ba1-e6d4a5d03de1"
    },
    {
        "author": "杨万里",
        "paragraphs": [
            "省斋先生太高寒，肯将好官博好山。",
            "又告君王觅闲散，要读短檠三万卷。",
            "州家新画瑞雾图，渠莫错认何关渠。",
            "青原两公复双起，山川出云不在此。",
            "自怜无地寄病身，四海知己非无人。",
            "老穷只是诗自悞，春色撩人又成句。"
        ],
        "title": "长句寄周舍人子充",
        "id": "f811c6e8-fe25-4e09-bfbc-83581617d011"
    },
    {
        "author": "杨万里",
        "paragraphs": [
            "渔郎载我下峡水，夜寻故人有谭子。",
            "柴门竹屋断崖底，艮斋手题咏斋字。",
            "巴丘花草一番新，玉笥峰头月半轮。",
            "如今政是暮春者，三叹春风舞雩下。"
        ],
        "title": "题峡江谭温父咏斋",
        "id": "bd3a246a-6c16-40a1-9a59-be0fb8e34a70"
    },
    {
        "author": "杨万里",
        "paragraphs": [
            "我来官下未多时，梅已黄深李绿肥。",
            "只怪南风吹紫雪，不知屋角楝花飞。"
        ],
        "title": "浅夏独行奉新县圃",
        "id": "f8f72033-4023-40f5-a667-1b951eedce38"
    },
    {
        "author": "杨万里",
        "paragraphs": [
            "悯雨喜见云，喜云愁不雨。",
            "长风将怒点，慰此楼中暮。",
            "喜雨不但人，松竹亦鼓舞。",
            "未知今年熟，得似去年否。"
        ],
        "title": "晚登清心阁望雨",
        "id": "80848c14-54ea-4431-8044-136a07300174"
    },
    {
        "author": "杨万里",
        "paragraphs": [
            "苦遭好月唤登楼，脚力虽慵不自由。",
            "上得金梯一回首，冰轮已过树梢头。"
        ],
        "title": "登清心阁",
        "id": "b753a632-4c37-48b1-a5b2-de27b34acc11"
    },
    {
        "author": "杨万里",
        "paragraphs": [
            "雨後林中别样凉，意行幽径不知长。",
            "风蝉幸自无星事，强为闲人报夕阳。"
        ],
        "title": "立秋後一日雨天欲暮小立问月亭",
        "id": "55921922-df63-4ae2-812d-7854d6f73b1d"
    },
    {
        "author": "杨万里",
        "paragraphs": [
            "小楼秋夜月明底，仰不见天惟见水。",
            "岸巾独立四无人，白月青天伴杨子。",
            "谁知横玉作秋声，一声吹尽九陌尘。",
            "月轮半仄吾未睡，楼角风生凉杀人。"
        ],
        "title": "七月十二日夜登清心阁醉吟",
        "id": "c5351b09-6895-4f16-ae08-883676dc4f29"
    },
    {
        "author": "杨万里",
        "paragraphs": [
            "月明未许人早睡，笛声解与秋争清。",
            "夜深不应有飞蝶，渠侬似欲伴人行。"
        ],
        "title": "月夜散策县圃有飞蝶仍闻笛声",
        "id": "1fb44bcf-eac5-4945-9438-dde61bcace9d"
    },
    {
        "author": "杨万里",
        "paragraphs": [
            "昨夜云为祟，今宵月始妍。",
            "如何一日隔，便减半分圆。",
            "影里偏宜竹，光中不剩天。",
            "客来休遣去，我醉正无眠。"
        ],
        "title": "中秋後一夕登清心阁二首  其一",
        "id": "8b79ceb1-84eb-412d-8c54-0535d12436c8"
    },
    {
        "author": "杨万里",
        "paragraphs": [
            "秋夜真成昼，西山却在东。",
            "吹高半轮月，正頼一襟风。",
            "清景今年过，何人此兴同。",
            "青天忽成纸，似欲借诗翁。"
        ],
        "title": "中秋後一夕登清心阁二首  其二",
        "id": "4f314717-f688-45e2-9a05-adb832b1ea69"
    },
    {
        "author": "杨万里",
        "paragraphs": [
            "天将秋气蒸寒馥，月借金波滴小黄。",
            "不会溪堂老居士，更谈桂子是天香。"
        ],
        "title": "木犀",
        "id": "51686aba-2999-4134-971e-a2c24c49b506"
    },
    {
        "author": "杨万里",
        "paragraphs": [
            "谁不知侬懒，其如送客何。",
            "叶声和雨细，山色上楼多。",
            "出处俱为累，升沉尽听他。",
            "疎钟暮相答，也解说愁么。"
        ],
        "title": "送客既归晚登清心阁",
        "id": "e8692097-d7a5-4d7a-9944-7a0e0ef6739a"
    },
    {
        "author": "杨万里",
        "paragraphs": [
            "花须为饭露为浆，黑雾玄霜剪薄裳。",
            "飞绕金灯来又去，不知能有几多香。"
        ],
        "title": "戏嘲金灯花上皂蝶",
        "id": "82647611-5496-4375-8c0e-6ac5a9e5486a"
    },
    {
        "author": "杨万里",
        "paragraphs": [
            "策第仍为邑，于公未足论。",
            "眼中无佛国，户外即韩门。",
            "道大功非细，人亡德则存。",
            "西风寄双泪，吹到秀峰原。"
        ],
        "title": "刘世臣先生挽诗",
        "id": "fa6f27cb-ce75-4e1b-907e-9db9a96afe01"
    },
    {
        "author": "杨万里",
        "paragraphs": [
            "奏赋曾三北，兴能竟二南。",
            "如何双桂子，枉着拜亲衫。",
            "旧事余诗酒，何人续笑谈。",
            "生前孝友在，伐石为公镵。"
        ],
        "title": "罗元通挽诗",
        "id": "1ecca5cc-d44e-4029-873a-85b4aae4aad3"
    },
    {
        "author": "杨万里",
        "paragraphs": [
            "孝岂天无报，慈如古所称。",
            "百年得偕老，二子看同升。",
            "未拜鸾回纸，先虚绣蹙藤。",
            "他时颍考叔，清泪落君羹。"
        ],
        "title": "罗价卿母李氏挽诗",
        "id": "046a3210-5681-4c34-a4be-9a10bd26f7f7"
    },
    {
        "author": "杨万里",
        "paragraphs": [
            "一年两踏西山路，西山笑人应解语。",
            "胸中百斛朱墨尘，雨卷珠帘无半句。",
            "殷勤买酒谢西山，惭愧山光开我颜。",
            "鬓丝浑为催科白，尘埃满胸独遑惜。"
        ],
        "title": "过西山",
        "id": "fafbb819-f474-4936-beed-46d8014c95f2"
    },
    {
        "author": "杨万里",
        "paragraphs": [
            "幸自轻阴好片秋，如何余热未全休。",
            "大江欲近风先冷，平野无边草亦愁。"
        ],
        "title": "豫章江皋二绝句  其一",
        "id": "c59683ae-cef6-4264-b764-5969815db983"
    },
    {
        "author": "杨万里",
        "paragraphs": [
            "只今秋稼满江郊，犹记春船掠屋茅。",
            "可是北风寒入骨，荻花争作向南梢。"
        ],
        "title": "豫章江皋二绝句  其二",
        "id": "963ea002-e35b-4686-9e84-fd93d6de0ac9"
    },
    {
        "author": "杨万里",
        "paragraphs": [
            "大范今无寺，秋屏故有基。",
            "看山非不好，吊古却成悲。",
            "行役真何苦，同来也未迟。",
            "题诗只恶语，差胜不题诗。"
        ],
        "title": "同李簿养直登秋屏",
        "id": "e5001ffd-9f0e-452d-aba2-4e8d54292446"
    },
    {
        "author": "杨万里",
        "paragraphs": [
            "我公四海不数人，小烦江西作好春。",
            "落霞秋水只似旧，如何入笔事事新。",
            "即今诸公方衮衮，一老不应闲里顿。",
            "政缘山水太殷勤，日夜叫阍乞此身。",
            "二天去人忽觉远，两地起公端不免。",
            "苍生未要怨东山，未必东山当此怨。"
        ],
        "title": "送别吴帅",
        "id": "24bde10a-ad88-450b-99db-9d08d9f1128b"
    },
    {
        "author": "杨万里",
        "paragraphs": [
            "一眼苕花十里明，忽疑九月雪中行。",
            "我行莫笑无驺从，自有西山管送迎。"
        ],
        "title": "归自豫章复过西山",
        "id": "8c6704f3-956b-457a-8fc4-77824fbd5202"
    },
    {
        "author": "杨万里",
        "paragraphs": [
            "众里非无士，难中却几人。",
            "如何新帅泽，偏作此邦春。",
            "未要栖鸾恨，方看报主身。",
            "青灯一樽酒，聊复话酸辛。"
        ],
        "title": "送何主簿归丰城",
        "id": "f2daf598-3127-4ef4-b8a9-b28f9ec7aca4"
    },
    {
        "author": "杨万里",
        "paragraphs": [
            "数店疎仍密，千峰整复斜。",
            "冰痕犹带浪，霜草自成花。",
            "录录堪朝列，星星已鬓华。",
            "帝城万事好，得似早还家。"
        ],
        "title": "诏追供职学省晓发鸣山驿",
        "id": "d7a4f0b4-72a2-4e84-9a13-61d24b6af7c7"
    },
    {
        "author": "杨万里",
        "paragraphs": [
            "旱後催科恼杀侬，且随尺一解而东。",
            "灵山忽近西山远，回首新吴一梦中。"
        ],
        "title": "望见灵山",
        "id": "4779781c-655d-4167-aee3-eb612134c0bb"
    },
    {
        "author": "杨万里",
        "paragraphs": [
            "回头身忽在树杪，一览千山万山小。",
            "怪崖不落欹欲摧，令人仰看怯眼开。",
            "小亭解事知侬倦，翼然飞出青山半。",
            "上头最上却镜平，百亩金碧千衲僧。",
            "高峰高寺更高阁，进步竿头若为脚。",
            "兹游胜绝庸非天，山下虚行二十年。"
        ],
        "title": "登乌石寺",
        "id": "495c04a4-b214-4e11-8d65-8fd57b3554de"
    },
    {
        "author": "杨万里",
        "paragraphs": [
            "茅檐无声风不起，误喜夜来雨应止。",
            "开门送眼忽心惊，失却前山万堆翠。",
            "江南只说浙西山，更令着雪与人看。",
            "诸峰尽处一峰出，凛然玉立最高寒。",
            "溪声细伴吟声苦，客心冷趁波心去。",
            "掉头得句恐天嗔，且唤征夫问前路。"
        ],
        "title": "夜宿杨溪晓起见雪",
        "id": "e02ff303-90b2-4fda-8aee-c64bfc7c3c32"
    },
    {
        "author": "杨万里",
        "paragraphs": [
            "冯翊端谁可，丘迟肯去么。",
            "茧丝臣敢後，饥馑帝云何。",
            "身达当难免，能称未要多。",
            "但无田里叹，不必袴襦歌。"
        ],
        "title": "辛卯五月送丘宗卿太博出守秀州二首  其一",
        "id": "04a513e6-9e8c-45ec-8bbe-1c8f26fde88e"
    },
    {
        "author": "杨万里",
        "paragraphs": [
            "老矣渠怜我，超然我爱渠。",
            "论诗春雨夜，解手藕花初。",
            "梦只江湖去，情知伎俩疎。",
            "未应五马贵，不寄一行书。"
        ],
        "title": "辛卯五月送丘宗卿太博出守秀州二首  其二",
        "id": "1cea9b1c-9ce8-49eb-b04d-acb6ac7bdaec"
    },
    {
        "author": "杨万里",
        "paragraphs": [
            "寒外干坤浄，霜前殿阁新。",
            "如何震一索，顿有月重轮。",
            "甲观堂初画，青宫牓更银。",
            "三天同日晓，一气八荒春。",
            "东序翻周学，南阳摘汉亲。",
            "承祧英类祖，问寝孝通神。",
            "帝子临京邑，藩寮着野人。",
            "天将重九节，瑞应诞弥辰。",
            "萸菊双为寿，山河总效珍。",
            "前星环紫极，长照漆园椿。"
        ],
        "title": "代钱塘宰莫子章贺皇太子生辰",
        "id": "5565e4f3-1e10-43a0-ae84-62cd1aa60b1d"
    },
    {
        "author": "杨万里",
        "paragraphs": [
            "笔砚工为祟，湖山苦约盟。",
            "坐忘非圣处，行乐且吾生。",
            "一笑谁当会，孤斟句恰成。",
            "何时却乘兴，雪外叩柴荆。"
        ],
        "title": "题吕子明国谕退庵",
        "id": "641a11ca-4214-48c4-9a59-2ca5a39876ec"
    },
    {
        "author": "杨万里",
        "paragraphs": [
            "岷山玉样清，岷水眼样明。",
            "风流文彩故应尔，又见张家双骥子。",
            "小儿八岁骨未成，诵书新作鸾鹤声。",
            "大儿十二气已老，觅句谈经人绝倒。",
            "豫章七年人得知，駃騠三日世便奇。",
            "天生异材能几许，更饱风霜也未迟。"
        ],
        "title": "送蜀士张之源二子维焘中童子科西归",
        "id": "93dbfaf9-1253-4b8f-b1a5-8278b5dd068d"
    },
    {
        "author": "杨万里",
        "paragraphs": [
            "一花怪结双青子，独蔕还藏两玉花。",
            "薄相春工宁底巧，眼明初见雪枝斜。"
        ],
        "title": "壬辰别头胡元伯丞公折双梅见赠作一绝以谢之",
        "id": "3e484084-c649-4205-930f-68f54402c049"
    },
    {
        "author": "杨万里",
        "paragraphs": [
            "清晓朝帝所，就列复少须。",
            "不逢林夫子，于何得故吾。",
            "宫云霁犹未，宸风爽亦初。",
            "说诗怜新体，信美古则无。",
            "将无古人拙，未必今制疎。",
            "夜归辱良讯，送似谈笑余。",
            "病怀翻不乐，此意从谁舒。",
            "短歌纪幽事，老矣复焉如。"
        ],
        "title": "四月二日进士唱名万里以省试官待罪殿庐遇林谦之说诗夜归又得林柬因纪其事",
        "id": "b97372ab-18a6-43f6-bbb2-e7023937fb16"
    },
    {
        "author": "杨万里",
        "paragraphs": [
            "滟滪方如象，余皇底似飞。",
            "相将刺天去，收拾大名归。",
            "西掖桐阴静，泸南荔子肥。",
            "未应经世具，便欲闭山扉。"
        ],
        "title": "送黄仲秉少卿知泸州二首  其一",
        "id": "8aabe817-df4a-4a0c-a3fe-658e0dfcf61e"
    },
    {
        "author": "杨万里",
        "paragraphs": [
            "补外公何幸，求归我尚留。",
            "还为万里别，又费半生愁。",
            "安得欹黄帽，相从却白头。",
            "醉中有话在，欲说忘来休。"
        ],
        "title": "送黄仲秉少卿知泸州二首  其二",
        "id": "6c87c256-3fdc-4b16-9f1c-486136de5635"
    },
    {
        "author": "杨万里",
        "paragraphs": [
            "船于镜面入烟丛，寺在湖心更柳中。",
            "暮色欲来吾欲去，其如南北两高峰。"
        ],
        "tags": [
            "西湖"
        ],
        "title": "晚立西湖惠照寺石桥上",
        "id": "f34a8fc8-6a43-453c-be7b-75143055c8f7"
    },
    {
        "author": "杨万里",
        "paragraphs": [
            "我昔骑凤超九疑，今复御风登会稽。",
            "禹穴下窥正深黑，地老天荒知是非。",
            "好峰高处偏薄雾，秋热苦时恰轻雨。",
            "回头却望昭陵松，云气成龙或成虎。"
        ],
        "title": "谒永佑陵归途游龙瑞宫观禹穴",
        "id": "f88fa1d1-26fc-44e2-aa71-7d8ca9aaf0dd"
    },
    {
        "author": "杨万里",
        "paragraphs": [
            "影转郎官宿，春随刺史天。",
            "相从忽相别，同舍况同年。",
            "我爱吴儿说，兄如邵父然。",
            "赐金真浪费，唤取从甘泉。"
        ],
        "title": "寄马会叔",
        "id": "2edb2238-1425-4d29-9c41-b0eba610b996"
    },
    {
        "author": "杨万里",
        "paragraphs": [
            "一代风骚将，百年忠义家。",
            "出关称使者，踏雪度梅花。",
            "梦破南宫被，春生北斗槎。",
            "悬知入奏日，不待贡新茶。"
        ],
        "title": "送傅安道郎中将漕七闽二首  其一",
        "id": "b75d7b74-1e5d-4d7a-82b2-b847f739e6e6"
    },
    {
        "author": "杨万里",
        "paragraphs": [
            "把酒春如许，论诗夜未央。",
            "相逢便金石，何必试冰霜。",
            "离合知难免，愁思自不忘。",
            "它年一茅屋，公肯访荒凉。"
        ],
        "title": "送傅安道郎中将漕七闽二首  其二",
        "id": "92acfef9-9007-4747-8621-6db421cb09f2"
    },
    {
        "author": "杨万里",
        "paragraphs": [
            "雨露低苹沼，芝兰上桂林。",
            "鱼轩帘蹙绣，鸾纸诰涂金。",
            "死者夫何恨，归欤乃宿心。",
            "不偕君子老，愁绝白头吟。"
        ],
        "title": "故恭人刘氏挽词",
        "id": "0b0f3b78-63fc-40fd-b17c-01fd8bcf185b"
    },
    {
        "author": "杨万里",
        "paragraphs": [
            "佛以偏师胜，天能一手回。",
            "横空立万仞，不为作三魁。",
            "道大身无着，人亡世却哀。",
            "溪梅那解事，寂寞为谁开。"
        ],
        "title": "王龟龄挽词",
        "id": "3f42e9a4-1e29-489a-bd43-d6c923f9e18a"
    },
    {
        "author": "杨万里",
        "paragraphs": [
            "发以留宾短，家从教子贫。",
            "斑衣奉常署，象服镜湖春。",
            "许穆诗还废，班姑史尚新。",
            "不堪萱草露，也解泣慈亲。"
        ],
        "title": "吴母叶氏太孺人挽词",
        "id": "a130d32a-8db6-4b62-8be3-db0ea93cfd5d"
    },
    {
        "author": "杨万里",
        "paragraphs": [
            "诗人今代谢宣城，举手新年章子平。",
            "雨剩风残忽春暮，花催草唤又诗成。",
            "五湖烟水三冬卧，万里云霄一日程。",
            "老里睡多吟里少，旧来句熟近来生。"
        ],
        "title": "答章汉直",
        "id": "63472fb3-66aa-420f-9f96-f69dd89b2f0e"
    },
    {
        "author": "杨万里",
        "paragraphs": [
            "际晚游人也合归，画船犹自弄斜晖。",
            "西湖两岸千株柳，絮不因风暖自飞。"
        ],
        "tags": [
            "西湖"
        ],
        "title": "西湖晚归",
        "id": "074e7871-ff01-4571-91a6-b466b35a40ea"
    },
    {
        "author": "杨万里",
        "paragraphs": [
            "孤坐南宫悄，桃花故故红。",
            "晴曛半脸日，寒惨数须风。",
            "昔岁山村里，春光痛饮中。",
            "不烦渠伴宿，今我已衰翁。"
        ],
        "title": "癸巳省宿咏南宫小桃",
        "id": "ee28b6f6-f3db-4775-a45c-ef5c4fed710f"
    },
    {
        "author": "杨万里",
        "paragraphs": [
            "江西李家童子郎，腹载五车干玉皇。",
            "选德殿後春昼长，天子呼来傍御床。",
            "口角诵书如布谷，眼光骨法俱冰玉。",
            "紫绡轻衫发锦束，万人回头看不足。",
            "莫言幼慧长不奇，杨文公与晏临淄。",
            "老翁笞儿也太痴，欲鞭辕下追霜蹄。",
            "六岁取官曲肱似，春风昼绣归吾里。",
            "生子当如李童子，至如吾儿豚犬耳。"
        ],
        "title": "送李童子西归",
        "id": "a457cfe9-32c6-4d1b-aa38-cf08054d87a4"
    },
    {
        "author": "杨万里",
        "paragraphs": [
            "雨眠起宵坐，搔首偶不欣。",
            "孤念元无感，怀我同社人。",
            "昨日林先生，抱经出成均。",
            "初闻为渠喜，忽悟谁我亲。",
            "缅然记宿昔，夜款水际门。",
            "微月耿秋寂，幽蛩慨凉新。",
            "论诗煮豆粥，粥熟天已晨。",
            "先生补天手，万象焉能春。",
            "若非千载仰，却要今世珍。",
            "圣门旧传业，不在先生身。",
            "雪前何有松，毁中谅非珉。",
            "论思尺有咫，决去曾逡巡。",
            "谁言我无耳，老矣未有闻。",
            "先生又舍我，离别尚足云。",
            "桂山玉笋立，桂水罗带纹。",
            "得句能寄似，不须持岭云。"
        ],
        "title": "送林谦之司业出为桂路提刑",
        "id": "69a8f8f5-b68a-4dbd-a148-f001a5ff1e7f"
    },
    {
        "author": "杨万里",
        "paragraphs": [
            "东泉千年流不休，西泉千年秘不流。",
            "临海令君一念作，猿鸟未知泉已觉。",
            "殿脚西头苍石根，向来元无泉眼痕。",
            "一朝擘崖迸膏乳，却与东泉作宾主。",
            "令君已升金掌中，白鹤古祠烟雨蒙。",
            "父老思君难再得，登亭饮泉三叹息，祝君公台寿千百。"
        ],
        "title": "寄题天台临海县白鹤庙西泉",
        "id": "17044038-6e7b-40d6-9036-3024fda29bac"
    },
    {
        "author": "杨万里",
        "paragraphs": [
            "幸自同裘好，谁令异巷居。",
            "恭承五个字，不但百车渠。",
            "句法端何样，先生肯乞余。",
            "只容弹剑铗，敢道出无车。"
        ],
        "title": "和韩子云惠诗",
        "id": "c087c305-2e48-4a3c-b617-a6ef26fd3ed4"
    },
    {
        "author": "杨万里",
        "paragraphs": [
            "岳麓猿声里，湘流雁影边。",
            "自天持一节，到日是新年。",
            "身退名逾重，今稀古则然。",
            "黄花非不好，只是插离筵。"
        ],
        "title": "送丁子章将漕湖南三首  其一",
        "id": "3fda8e58-d7a3-4af8-8609-1161d79b5219"
    },
    {
        "author": "杨万里",
        "paragraphs": [
            "湖外游曾漫，荒余好在么。",
            "山应依样瘦，民岂似田多。",
            "不是无风物，其如费拊摩。",
            "人言补外乐，且道定如何。"
        ],
        "title": "送丁子章将漕湖南三首  其二",
        "id": "37aaf079-46b4-40d9-a9f3-a9c3415c2564"
    },
    {
        "author": "杨万里",
        "paragraphs": [
            "半世行天下，同心寡友生。",
            "故人今又去，此意向谁倾。",
            "白发三更语，青灯一点明。",
            "看渠还玉署，老我正归耕。"
        ],
        "title": "送丁子章将漕湖南三首  其三",
        "id": "00d48b5f-68df-4b24-9c7e-c5a262436c88"
    },
    {
        "author": "杨万里",
        "paragraphs": [
            "呼酒东西玉，探梅南北枝。",
            "相逢长不款，此别有余思。",
            "古道寒如水，吾侪鬓已丝。",
            "一生商略此，更待赠临岐。"
        ],
        "title": "送叶叔羽寺丞持节淮东二首  其一",
        "id": "242c2121-f287-4ffc-92ed-d5ad8390394d"
    },
    {
        "author": "杨万里",
        "paragraphs": [
            "煮海谁为祟，沿淮困不胜。",
            "民思贤使者，帝遣大农丞。",
            "玉节寒侵斗，牙樯冻作冰。",
            "来归闻早着，紫禁要渠登。"
        ],
        "title": "送叶叔羽寺丞持节淮东二首  其二",
        "id": "2be74082-7f09-461b-8386-07cf4c6cea4e"
    },
    {
        "author": "杨万里",
        "paragraphs": [
            "范家尚有釜生鱼，张家无鱼釜也无。",
            "屠沽儿亦莫笑渠，渠有至富汝不如。",
            "一翁冻吟拥竹炉，诸郎映雪夜读书。",
            "山鬼来听鹤惊起，万壑无人霁月孤。",
            "不论取官大门闾，始是经训为菑畬。",
            "父子每腹百斛珠，出门掩鼻马牛裾。"
        ],
        "title": "题张兴伯主簿经训堂",
        "id": "94cca421-985c-4bf7-955c-60251ad9605d"
    },
    {
        "author": "杨万里",
        "paragraphs": [
            "文物余三迳，芝兰秀五常。",
            "鱼轩来粉省，象服去黄堂。",
            "此母今谁似，清名死不亡。",
            "一生令吏部，废却蓼莪章。"
        ],
        "title": "马郎中母蒋夫人挽章",
        "id": "36f05328-7bdb-4aef-bcca-6ee2a4c9ad42"
    },
    {
        "author": "杨万里",
        "paragraphs": [
            "宰士仍名士，诗人更德人。",
            "还家桐树古，揽辔绣衣新。",
            "不以髯边雪，而忘句里春。",
            "登庸衣钵在，得恋大江滨。"
        ],
        "title": "送韩子云检正将漕江东二首  其一",
        "id": "73157c82-2e07-4aa2-92b1-274ae5a7fbcf"
    },
    {
        "author": "杨万里",
        "paragraphs": [
            "名下得佳句，梦中哦半生。",
            "未逢心已契，相见眼偏明。",
            "复此匆匆别，苍然惘惘情。",
            "非关风外树，侬自作离声。"
        ],
        "title": "送韩子云检正将漕江东二首  其二",
        "id": "0b21c09c-0c89-466f-8af9-edf9f17e83f3"
    },
    {
        "author": "杨万里",
        "paragraphs": [
            "甫尔丞农扈，翩然牧剑津。",
            "诸公谁不相，有子几何人。",
            "气节霜余凛，辞章玉样新。",
            "飞腾可轻料，渠亦正青春。"
        ],
        "title": "送陈行之寺丞出守南剑二首  其一",
        "id": "fcc4901c-bb7c-45e0-b8b5-9d6a541ff9f9"
    },
    {
        "author": "杨万里",
        "paragraphs": [
            "我召公先到，公归我亦行。",
            "三年如梦尔，一笑可怜生。",
            "野店缘山去，春风并辔轻。",
            "先愁饶水上，话别若为情。"
        ],
        "title": "送陈行之寺丞出守南剑二首  其二",
        "id": "26d05395-0b1b-4fc0-91dd-263f62bca261"
    },
    {
        "author": "杨万里",
        "paragraphs": [
            "衲子向来元士子，诗僧遮莫更禅僧。",
            "不妨参透诸方得，别有宫墙第一层。"
        ],
        "title": "送乡僧德璘二首  其一",
        "id": "052835e4-5f9a-42a1-a71a-63c3d3945f13"
    },
    {
        "author": "杨万里",
        "paragraphs": [
            "湖上诸峰紫翠间，三年欲到几曾闲。",
            "侬今去处渠知么，不是南山即北山。"
        ],
        "title": "送乡僧德璘二首  其二",
        "id": "b5720f1b-d085-4f5a-aec1-a5d972371fcc"
    },
    {
        "author": "杨万里",
        "paragraphs": [
            "郎署春同宿，州麾晚卜邻。",
            "出山成底事，藉手得斯人。",
            "名实今无对，云霄早致身。",
            "再逢应互笑，谁发不如银。"
        ],
        "title": "别萧挺之泉州二首  其一",
        "id": "f83c678f-a750-45ac-a783-8c6d38093e68"
    },
    {
        "author": "杨万里",
        "paragraphs": [
            "八叶今成九，一枝谁敢双。",
            "野人应补外，贤者亦为邦。",
            "夹岸梅临水，孤帆雪涌江。",
            "别愁纔半掬，不遣我心降。"
        ],
        "title": "别萧挺之泉州二首  其二",
        "id": "c78de75a-eea4-4dfe-a79f-22615f3d04e7"
    },
    {
        "author": "杨万里",
        "paragraphs": [
            "一席清风万壑云，送将华发得归身。",
            "海潮也怯桐江浄，不遣涛头过富春。"
        ],
        "title": "甲午出知漳州晚发船龙山暮宿桐庐二首  其一",
        "id": "c9b82a6f-4336-435e-a0bf-8c1230293b33"
    },
    {
        "author": "杨万里",
        "paragraphs": [
            "道涂奔走不曾安，却羡山家住得闲。",
            "记取还山安住日，更忘奔走道涂间。"
        ],
        "title": "甲午出知漳州晚发船龙山暮宿桐庐二首  其二",
        "id": "3b229494-5f30-4a5f-b69f-4ca6994e306e"
    },
    {
        "author": "杨万里",
        "paragraphs": [
            "人语相闻数尺间，其如滩恶费人牵。",
            "已从滩下过滩上，却立前船待後船。"
        ],
        "title": "上严州乌石滩",
        "id": "f0e5bba4-4db5-420d-962d-425e2140b2b6"
    },
    {
        "author": "杨万里",
        "paragraphs": [
            "白白红红一树春，晴光炫眼看难真。",
            "无端昨夜萧萧雨，细锦全机卸作茵。"
        ],
        "title": "雨里问讯张定叟通判西园杏花二首  其一",
        "id": "27918f90-b879-4cdc-82f7-e4d4046b30d6"
    },
    {
        "author": "杨万里",
        "paragraphs": [
            "梅不嫌疎杏要繁，主人何忍折令残。",
            "也知雨意将无恶，为勒芳菲故故寒。"
        ],
        "title": "雨里问讯张定叟通判西园杏花二首  其二",
        "id": "c153da52-ebad-4b9b-9590-8f63c43fabb8"
    },
    {
        "author": "杨万里",
        "paragraphs": [
            "不堪久客只思归，晓起巡檐强捻髭。",
            "偶听梅梢啼一鸟，举头立看独多时。"
        ],
        "title": "携家小歇严州建德县簿厅晓起",
        "id": "9eef9225-3ae1-4bf9-8ecf-9d633a38884e"
    },
    {
        "author": "杨万里",
        "paragraphs": [
            "新堂略有次第否，忙里从公一来觑。",
            "是时新晴收旧雨，小风吹花掠巾屦。",
            "江山只道不解语，云何惠然堂上聚。",
            "北山故挽南山住，东溪不遣西溪去。",
            "向来天藏在何处，遭公拈出天不拒。",
            "旧亭不为山作主，背山起楼何以故。",
            "更烦好手铲东阜，放出钓台寸来许。"
        ],
        "title": "题严州新堂",
        "id": "246f089b-0bd1-4f32-bd72-1d34fb9393bd"
    },
    {
        "author": "杨万里",
        "paragraphs": [
            "先生弹铗冻吟时，此岂求他一世知。",
            "只怨送穷穷不去，元来却不怨工诗。"
        ],
        "title": "和冯倅投赠韵二首  其一",
        "id": "013080a4-213a-4bc5-a58d-c3428bc3e1ad"
    },
    {
        "author": "杨万里",
        "paragraphs": [
            "茧纸松煤细作行，两诗字字可珍藏。",
            "书生伎俩成何事，只博虚名万古香。"
        ],
        "title": "和冯倅投赠韵二首  其二",
        "id": "519d6241-23e5-4e4e-bfce-6aea86166a32"
    },
    {
        "author": "杨万里",
        "paragraphs": [
            "报晴底用暮寒为，薄薄春衫横见欺。",
            "似有如无风细甚，柳丝无頼恰先知。"
        ],
        "title": "积雨小霁暮立卷书亭前二首  其一",
        "id": "f5421444-175c-40c8-9006-7aba45881a3a"
    },
    {
        "author": "杨万里",
        "paragraphs": [
            "淡紫斜阳嫩碧天，一春今夕始开颜。",
            "看山偶忘归来却，月到西廊第二间。"
        ],
        "title": "积雨小霁暮立卷书亭前二首  其二",
        "id": "e6f00dd7-48e8-471d-abe1-5c924cb9b93e"
    },
    {
        "author": "杨万里",
        "paragraphs": [
            "负荷偏宜重，经纶别有源。",
            "雪山真将相，赤壁再干坤。",
            "奄忽人千古，凄凉月一痕。",
            "世无生仲达，好手未须论。"
        ],
        "title": "虞丞相挽词三首  其一",
        "id": "3b7ad88a-5f9c-4146-ae68-8751deba41ec"
    },
    {
        "author": "杨万里",
        "paragraphs": [
            "保奭方为左，希文自请西。",
            "不劳三尺剑，已办一丸泥。",
            "已矣归黄壤，伤哉梦白鸡。",
            "清风谁作诵，何石不天齐。"
        ],
        "title": "虞丞相挽词三首  其二",
        "id": "9542a1de-a0a5-4c21-b993-13c62250edf5"
    },
    {
        "author": "杨万里",
        "paragraphs": [
            "一老堂堂日，诸贤得得来。",
            "但令元气壮，患不塞尘开。",
            "名大天难着，人亡首忍回。",
            "东风好西去，吹泪到泉台。"
        ],
        "title": "虞丞相挽词三首  其三",
        "id": "a36355f6-3a40-4564-912a-a4f20fe33dd3"
    },
    {
        "author": "杨万里",
        "paragraphs": [
            "客至从嗔不着冠，起来信手揽书看。",
            "小蜂得计欺侬睡，偷饮晴窗砚滴干。"
        ],
        "title": "南溪山居秋日睡起",
        "id": "e7d1a3e6-9b35-4c9f-ac73-69a47c1a40f8"
    },
    {
        "author": "杨万里",
        "paragraphs": [
            "老去还多感，归来政倦游。",
            "数峰愁外月，一叶静边秋。",
            "偶忆平生事，真供独笑休。",
            "灯花吾会得，村酒恰当篘。"
        ],
        "title": "秋夕书怀",
        "id": "f581d841-97b9-46b5-b70c-1425aacee8a2"
    },
    {
        "author": "杨万里",
        "paragraphs": [
            "一年强半走尘埃，触热还山亦快哉。",
            "幸自西风归较早，却教秋暑伴将来。"
        ],
        "title": "秋暑二首  其一",
        "id": "a72e7d79-a114-485d-a0ba-1ba751bc7926"
    },
    {
        "author": "杨万里",
        "paragraphs": [
            "追凉能到竹溪无，隔水斜阳未肯晡。",
            "剩暑不蒙蕉扇扇，细云聊倩月梳梳。"
        ],
        "title": "秋暑二首  其二",
        "id": "e0e69c6a-09c3-434c-b865-38719ed6b2b2"
    },
    {
        "author": "杨万里",
        "paragraphs": [
            "三年再旱独堪闻，一熟诸村稍作欣。",
            "老子朝朝弄田水，眼看翠浪作黄云。"
        ],
        "title": "观稼",
        "id": "5faa5f09-25b9-4102-8b2d-e0a8334eb22c"
    },
    {
        "author": "杨万里",
        "paragraphs": [
            "旧不悲秋只爱秋，风中吹笛月中楼。",
            "如今秋色浑如旧，欲不悲秋不自由。"
        ],
        "title": "感秋",
        "id": "2b02723e-f730-43d1-8633-bac59ddc6c14"
    },
    {
        "author": "杨万里",
        "paragraphs": [
            "平生翁子妙谈天，谁爱青山不爱官。",
            "一笑同看岩下井，秋来能更起微澜。"
        ],
        "title": "送翁志道",
        "id": "9370713e-80b7-4d9d-b7f6-6836fc97e572"
    },
    {
        "author": "杨万里",
        "paragraphs": [
            "笔端人物更江山，外弟周郎两不难。",
            "可把吴松半江水，博他头上进贤冠。"
        ],
        "title": "表弟周明道工于传神而山水亦佳久别来访赠以绝句二首  其一",
        "id": "e2668684-0651-4842-a53c-0fe58571a9e3"
    },
    {
        "author": "杨万里",
        "paragraphs": [
            "侬家有轴郭熙山，堕在冰溪雪岭间。",
            "有弟新来眼如月，为侬洗手拾将还。"
        ],
        "title": "表弟周明道工于传神而山水亦佳久别来访赠以绝句二首  其二",
        "id": "318689d0-187d-4dfe-97cc-b6b5c148679b"
    },
    {
        "author": "杨万里",
        "paragraphs": [
            "触热能相访，言归有底忙。",
            "百闻纔半面，一别又三湘。",
            "诗入江西社，心传肘後方。",
            "木天须此士，丹笔校官黄。"
        ],
        "title": "送彭元忠司户二首  其一",
        "id": "378667ae-baa2-4c8f-af8d-f9b9f99f8609"
    },
    {
        "author": "杨万里",
        "paragraphs": [
            "浯石高仍瘦，愚溪绀且寒。",
            "凭君聊杖屦，道我问平安。",
            "句好今逾进，书来剩寄看。",
            "只言官舍小，檐下过湘滩。"
        ],
        "title": "送彭元忠司户二首  其二",
        "id": "5fd30bff-1d82-4245-b26e-f0743dc3b892"
    },
    {
        "author": "杨万里",
        "paragraphs": [
            "归欤还复换年芳，不分官梅恼石肠。",
            "黄帽政堪供短棹，白头可更献长杨。",
            "忽逢社里催搜句，安得花边对举觞。",
            "天上含香有知己，弹冠端复为王阳。"
        ],
        "title": "乙未和杨谨仲教授春兴",
        "id": "2b720f7d-d2f9-40a2-8557-0acc6f1530ee"
    },
    {
        "author": "杨万里",
        "paragraphs": [
            "玉节星槎下九天，祝融海若让云烟。",
            "故人一别还三岁，新句如今更几篇。",
            "忆昨待班南内否，论诗看雪未央前。",
            "梦中若个韶州路，庾岭梅花正可怜。"
        ],
        "title": "寄广东提刑林谦之司业",
        "id": "ea362c15-7561-48d5-bbf0-d655333dd556"
    },
    {
        "author": "杨万里",
        "paragraphs": [
            "我生苦终鲜，四海皆弟兄。",
            "四海尚如许，而况吾宗盟。",
            "君年甫弱冠，已有儁异声。",
            "作赋拟三都，着论追过秦。",
            "平生一瓣香，何曾举似人。",
            "子上与济翁，真若吾同生。",
            "我穷无人共，二子慰眼明。",
            "济翁往荆州，君作石井行。",
            "一老便落莫，有话从谁评。",
            "怀哉勿重陈，呼酒且细倾。"
        ],
        "title": "送子上弟之石井",
        "id": "6b15a99d-9c87-45e1-a893-7fd960ef69c2"
    },
    {
        "author": "杨万里",
        "paragraphs": [
            "闲人也解有忙时，送客谁令作许痴。",
            "一夜黑风吹白雪，昨朝紫陌总黄泥。"
        ],
        "title": "雨中送客",
        "id": "a50f1e10-b99e-40b1-8d78-61b37704ec26"
    },
    {
        "author": "杨万里",
        "paragraphs": [
            "并舍频过亦几曾，却因送客得同行。",
            "风船逆水四十里，雪屋吹灯三二更。",
            "老去病身禁底苦，向来危宦若为情。",
            "天台香火侬当觅，且伴先生学养生。"
        ],
        "title": "送客夜归呈萧岳英县丞",
        "id": "9063e5ab-f96d-4482-8c09-b9ce2c583fbe"
    },
    {
        "author": "杨万里",
        "paragraphs": [
            "海棠着意唤诗愁，桃李纔开又落休。",
            "小雨轻风春一半，去年今日在严州。"
        ],
        "title": "二月望日",
        "id": "d9f184e1-8844-4c12-b43b-42b455af76f7"
    },
    {
        "author": "杨万里",
        "paragraphs": [
            "晚风一雨生新涨，只送仙槎到天上。",
            "十年相别一相逢，和气春风谈笑中。",
            "如今耆旧晨星似，犹及先生说遗事。",
            "舌端往往疏九河，只有剩浪无欠波。",
            "汉渠周柱几青竹，却在先生一泓腹。",
            "诸公道是今乏才，如何此士尚尘埃。",
            "此行青规更黄阁，拭目孤鸿径寥廓。",
            "能念南溪病客无，风来肯寄半行书。"
        ],
        "title": "醉笔呈尚长道",
        "id": "844dfb34-4a06-4110-a7b0-ede2317b839d"
    },
    {
        "author": "杨万里",
        "paragraphs": [
            "麦黄秧碧百家衣，已热犹寒四月时。",
            "雨後觅春无一寸，野蔷薇发酽燕脂。"
        ],
        "title": "初夏三绝句  其一",
        "id": "c0e8591e-7eb6-4331-94de-6b25992f2ca3"
    },
    {
        "author": "杨万里",
        "paragraphs": [
            "手种琅玕劣十年，今年新笋不胜繁。",
            "不知明早添多少，日暮闲来数一番。"
        ],
        "title": "初夏三绝句  其二",
        "id": "c300993d-7a7e-4acd-9fbe-4bae7107e9de"
    },
    {
        "author": "杨万里",
        "paragraphs": [
            "竹间露重午方干，松里云深夏亦寒。",
            "只道一溪无十里，为谁百屈更千盘。"
        ],
        "title": "初夏三绝句  其三",
        "id": "82bd56cb-c4e8-4665-91f7-56ca369049bf"
    },
    {
        "author": "杨万里",
        "paragraphs": [
            "薤本新痕割复齐，豆苗初叶合仍离。",
            "鶑声政好还飞去，不为诗人更许时。"
        ],
        "title": "行圃",
        "id": "a252a80d-72e7-4dcf-b32a-b74ec4e707ef"
    },
    {
        "author": "杨万里",
        "paragraphs": [
            "笋如滕薛争长，竹似夷齐独清。",
            "只爱锦绷满地，暗林忽两三茎。"
        ],
        "title": "看笋六言",
        "id": "ce24bf1f-2fb9-449d-a1db-409dab9ffb8e"
    },
    {
        "author": "杨万里",
        "paragraphs": [
            "插秧已盖田面，疎苗犹逗水光。",
            "白鸥飞处极浦，黄犊归时夕阳。"
        ],
        "title": "农家六言",
        "id": "c583a894-b505-4638-8922-fbe797b020c5"
    },
    {
        "author": "杨万里",
        "paragraphs": [
            "鬓秃犹云少，书多却道穷。",
            "柴门疎竹处，茅屋万山中。",
            "幽梦时能忆，闲题底要工。",
            "不知蝉报夏，为复自吟风。"
        ],
        "title": "山居",
        "id": "cec6896b-31ea-48e7-90d4-ab07cf5f67e8"
    },
    {
        "author": "杨万里",
        "paragraphs": [
            "老来无面见毛锥，犹把闲愁付小诗。",
            "若道愁多头易白，鹭鸶从小鬓成丝。"
        ],
        "title": "有叹",
        "id": "75f5a580-6b1a-4ea0-86ee-36db6974ad6f"
    },
    {
        "author": "杨万里",
        "paragraphs": [
            "风从独树忽然来，雨去前山远却回。",
            "留许枝间慰愁眼，儿童抵死打黄梅。"
        ],
        "title": "梅熟小雨",
        "id": "4b471c48-f43f-4c8c-839b-9bcf5bba3a5f"
    },
    {
        "author": "杨万里",
        "paragraphs": [
            "晚因子厚识渊明，早学苏州得右丞。",
            "忽梦少陵谈句法，劝参庾信谒阴铿。"
        ],
        "title": "书王右丞诗後",
        "id": "8f4e6001-bea1-4180-b70e-e7963d0e5f5f"
    },
    {
        "author": "杨万里",
        "paragraphs": [
            "树远通鶑响，花晴带雨痕。",
            "登山偶回首，隔水见前村。",
            "澹往孤无伴，清归笑不言。",
            "还家更迟着，松菊未应存。"
        ],
        "title": "饭罢登山",
        "id": "e1939edf-40fb-45e1-802c-29dbea002b0f"
    },
    {
        "author": "杨万里",
        "paragraphs": [
            "亦岂真辞禄，谁令自不才。",
            "更须三釜恋，未放两眉开。",
            "道我今贫却，何朝不饭来。",
            "商量若为可，杜宇一声催。"
        ],
        "title": "待次临漳诸公荐之易地毗陵自媿无济剧才上章丐祠",
        "id": "7b1efa7f-ca43-48c7-bf7b-c36422708e8b"
    },
    {
        "author": "杨万里",
        "paragraphs": [
            "树恰人来短，花将雪样看。",
            "孤姿妍外浄，幽馥暑中寒。",
            "有朶篸瓶子，无风忽鼻端。",
            "如何山谷老，只为赋山矾。"
        ],
        "title": "栀子花",
        "id": "f8a71f6b-ac3c-44f7-85a1-42efbf45fcb9"
    },
    {
        "author": "杨万里",
        "paragraphs": [
            "忽惊骑吏叩柴荆，厚禄移书访死生。",
            "今日犹迟傅岩雨，前身端是谢宣城。",
            "解包兔颖霜盈把，试墨山泉月一泓。",
            "老里苦吟翻作拙，捻须枉断两三茎。"
        ],
        "title": "谢傅宣州安道郎中送宣城笔",
        "id": "48b2ef8f-f44a-430c-8ab6-7d43167a9b6b"
    },
    {
        "author": "杨万里",
        "paragraphs": [
            "病身兀兀意昏昏，急挂东窗避夕曛。",
            "坐看云生还有雨，忽然雨止并无云。"
        ],
        "title": "病疟无聊",
        "id": "c60871c6-458f-4b9a-8597-51910dc5f78c"
    },
    {
        "author": "杨万里",
        "paragraphs": [
            "宿有青霞愿，惟应白鹭知。",
            "风烟聊晚望，山水入秋宜。",
            "老里还多病，贫中却剩诗。",
            "浪愁余热在，会自有凉时。"
        ],
        "title": "秋典",
        "id": "6ca8eb4a-f6e1-4c1c-a5a5-d915ac5d47c5"
    },
    {
        "author": "杨万里",
        "paragraphs": [
            "几年今夕一番逢，千古何人此兴同。",
            "酒入银河波底月，笛吹玉桂树梢风。",
            "莫言秋色无多巧，浄洗清光也费工。",
            "老子病来浑不饮，如何频报绿尊空。"
        ],
        "title": "中秋与诸子果饮",
        "id": "34a8cc1e-629f-4aa5-83c3-7f85b80a951b"
    },
    {
        "author": "杨万里",
        "paragraphs": [
            "野渡无冰涉，荒民不木饥。",
            "桥横侍郎记，墓立舍人碑。",
            "自古谁无死，何人没後思。",
            "淙淙富川水，便是挽歌词。"
        ],
        "title": "挽邹彦明",
        "id": "43585bae-cf1a-462e-88d6-6ea0342492e4"
    },
    {
        "author": "杨万里",
        "paragraphs": [
            "小摘梅花篸玉壶，旋糟熊掌削琼肤。",
            "灯前雪里新醅熟，放却先生不醉无。"
        ],
        "title": "探梅偶李判官馈熊掌",
        "id": "6b0bb28d-2fc2-4cb9-88c5-1d6f520632c2"
    },
    {
        "author": "杨万里",
        "paragraphs": [
            "老子年来画入神，凿空幻出墨梅春。",
            "壁为玉板灯为笔，整整斜斜样样新。"
        ],
        "title": "醉後捻梅花近壁以灯照之宛然如墨梅",
        "id": "25541f30-9042-4d6f-ae9c-403313c86b23"
    },
    {
        "author": "杨万里",
        "paragraphs": [
            "小阁明窗半掩门，看书作睡政昏昏。",
            "无端却被梅花恼，特地吹香破梦魂。"
        ],
        "title": "钓雪舟倦睡",
        "id": "6e5686f9-515b-4a28-b3f4-baeaa91a5995"
    },
    {
        "author": "杨万里",
        "paragraphs": [
            "吾庐在南溪，溪北北山半。",
            "山空谁肯邻，影静鹤为伴。",
            "万松当篱落，千岩上几案。",
            "花草岂厌多，不多亦堪翫。",
            "一丘万事足，半点无外羡。",
            "如何濯双缨，独欠泉一眼。",
            "晚晴漫野步，偶到溪侧畔。",
            "颇怪清浅流，雪後劣如线。",
            "相将二三子，一笑出奇观。",
            "琼砂杂瑶砾，掇拾作微堰。",
            "锵然便淙琤，清若奏琴阮。",
            "当流立孤石，滟滪忽童丱。",
            "不塞势何怒，惟激声故远。",
            "从今日日来，愁肺要湔浣。",
            "儿童俾勿坏，鸥鹭好看管。"
        ],
        "title": "晚步南溪弄水",
        "id": "2ee0b4b3-9769-4fa9-8c1e-bfe835499d39"
    },
    {
        "author": "杨万里",
        "paragraphs": [
            "玉酒醺人底易醒，月低梅影恰三更。",
            "只嫌老眼清无睡，不道松声听到明。"
        ],
        "title": "醉眠夜闻霜风甚紧起坐达旦二首  其一",
        "id": "d352c69c-8ef5-4ac0-aeaf-9e5ebb284a33"
    },
    {
        "author": "杨万里",
        "paragraphs": [
            "雪花旋落旋成融，横作清霜阵阵风。",
            "一夜急吹君会否，妬它残叶恋丹枫。"
        ],
        "title": "醉眠夜闻霜风甚紧起坐达旦二首  其二",
        "id": "cef67376-0592-4a98-bad4-4bf262828917"
    },
    {
        "author": "杨万里",
        "paragraphs": [
            "人静蛩喧天欲霜，不眠独自步风廊。",
            "闲看月走仍云走，知是云忙复月忙。"
        ],
        "title": "霜夜望月",
        "id": "b9392a15-7571-473f-9fbe-70ac99f6e389"
    },
    {
        "author": "杨万里",
        "paragraphs": [
            "幽人蚤作月满阶，月随幽人登舫斋。",
            "推门欲开犹未开，猛香排门扑我怀。",
            "径从鼻孔上灌顶，拂拂吹尽发底埃。",
            "恍然堕我众香国，欲问何祥无处觅。",
            "冥搜一室一物无，瓶里一枝梅的皪。",
            "平生为梅判断肠，何曾知渠有许香。",
            "夜来偶忘挂南窗，贮此幽馥万斛强。",
            "却忆去年西湖上，锦屏下瞰千青嶂。",
            "谷深梅盛一万株，十顷雪花浮欲涨。",
            "是时雨後初晴前，日光烘花香作烟。",
            "政如新火炷博山，烝出沉水和龙涎。",
            "醉登绝顶撼疎影，掇蕊餐花照冰井。",
            "蜀人老张同舍郎，唤作谪仙侬笑领。",
            "如今茅屋卧山村，更无载酒来叩门。",
            "一尊孤斟懒论文，犹有梅花是故人。"
        ],
        "tags": [
            "西湖"
        ],
        "title": "瓶中梅花长句",
        "id": "5869e554-c02a-41ab-919d-d196494ad277"
    },
    {
        "author": "杨万里",
        "paragraphs": [
            "剪雪作梅只堪嗅，点蜜如霜新可口。",
            "一花自可咽一杯，嚼尽寒花几杯酒。",
            "先生清贫似饥蚊，馋涎流到瘦胫根。",
            "赣江压糖白于玉，好伴梅花聊当肉。"
        ],
        "title": "夜饮以白糖嚼梅花",
        "id": "a159612c-0c94-4001-bfcb-e3f41ead4931"
    },
    {
        "author": "杨万里",
        "paragraphs": [
            "溪边小立苦待月，月知人意偏迟出。",
            "归来闭户闷不看，忽然飞上千峰端。",
            "却登钓雪聊一望，冰轮正挂松梢上。",
            "诗人爱月爱中秋，有人问侬侬掉头。",
            "一年月色只腊里，雪汁揩磨霜水洗。",
            "八荒万里一青天，碧潭浮出白玉盘。",
            "更约梅花作渠伴，中秋不是欠此段。"
        ],
        "title": "钓雪舟中霜夜望月",
        "id": "caebea83-9a5d-49ac-9b84-62aa777c1ad2"
    },
    {
        "author": "杨万里",
        "paragraphs": [
            "今年春在腊前回，怪底空山早见梅。",
            "数点有情吹面过，一花无頼背人开。",
            "为携竹叶浇琼树，旋折冰葩浸玉杯。",
            "近节雨晴谁料得，明朝无兴也重来。"
        ],
        "title": "梅花下小饮",
        "id": "717bb178-7877-4bb5-8502-3fa550d144cd"
    },
    {
        "author": "杨万里",
        "paragraphs": [
            "青鞋黄帽绿蓑衣，钓雪舟中雪政飞。",
            "归自严州无一物，扁舟载得钓台归。"
        ],
        "title": "幽居三咏 钓雪舟",
        "id": "141d9211-4ba8-46a1-b077-47a00b1df530"
    },
    {
        "author": "杨万里",
        "paragraphs": [
            "十年两袖软红尘，归濯沧浪且幅巾。",
            "不是白云留我住，我留云住卧闲身。"
        ],
        "title": "幽居三咏 云卧庵",
        "id": "33d3239e-36b0-4bf0-86be-498849ac92ef"
    },
    {
        "author": "杨万里",
        "paragraphs": [
            "浯溪见了紫岩回，独笑春风尽放怀。",
            "谩向世人谈昨梦，便来唤我作诚斋。"
        ],
        "title": "幽居三咏 诚斋",
        "id": "b10ba1a5-f86a-4ad6-a133-36c82c9b8c26"
    },
    {
        "author": "杨万里",
        "paragraphs": [
            "经丘寻壑恰忙时，更有工夫到得诗。",
            "政用此时索诗债，素兄青士若为痴。"
        ],
        "title": "寄题更好轩二首  其一",
        "id": "330d5433-c869-4b4c-bd59-7f7f57b0229a"
    },
    {
        "author": "杨万里",
        "paragraphs": [
            "无梅有竹竹无朋，有竹无梅梅独醒。",
            "雪里霜中两清绝，梅花白白竹青青。"
        ],
        "title": "寄题更好轩二首  其二",
        "id": "27851682-88c4-4106-aa2a-053c8ededff6"
    },
    {
        "author": "杨万里",
        "paragraphs": [
            "餠如茧纸不可风，菜如缥茸劣可缝。",
            "韭芽卷黄苣舒紫，芦菔削冰寒脱齿。",
            "卧沙压玉割红香，部署五珍访诗肠。",
            "野人未见新历日，忽得春盘还太息。",
            "新年五十奈老何，霜须看镜几许多。",
            "曲生嗔人不解事，且为春盘作春醉。"
        ],
        "title": "郡中送春盘",
        "id": "09c9db7a-c7ec-4a48-8e7e-afe2ced7552a"
    },
    {
        "author": "杨万里",
        "paragraphs": [
            "嫩日催青出冻荄，小风吹白落疎梅。",
            "残冬未放春交割，早有黄蜂紫蝶来。"
        ],
        "title": "腊里立春蜂蝶辈出",
        "id": "c7deedf5-626e-4ee8-bf44-f503d4d2eb1c"
    },
    {
        "author": "杨万里",
        "paragraphs": [
            "五树梅花一树迟，花迟花早总离披。",
            "春风只解吹梅落，不为愁人染鬓丝。"
        ],
        "title": "梅花落尽有感",
        "id": "69ead440-3df7-472c-ae7e-fb9064abf54f"
    },
    {
        "author": "杨万里",
        "paragraphs": [
            "椒盘又颂一年初，多拜犹欣未要扶。",
            "山色长供青箬笠，春光不为白髭须。",
            "仙家风土闲中是，岁後鶑花较早无。",
            "人事驰驱不须叹，倦来添得睡工夫。"
        ],
        "title": "丙申岁朝",
        "id": "a73b3e55-de62-49d0-a4b6-804e27c3d268"
    },
    {
        "author": "杨万里",
        "paragraphs": [
            "行尽南溪溪北涯，李花看了看桃花。",
            "归来倦卧呼童子，旋煮山泉瀹建茶。"
        ],
        "title": "与刘景明晚步",
        "id": "fc1bab39-e82a-4846-873a-f664212611be"
    },
    {
        "author": "杨万里",
        "paragraphs": [
            "研席相从昔少年，白头谁信两苍然。",
            "来从八桂三湘外，忆折双松十载前。",
            "告我明朝还又别，对床终夕不成眠。",
            "交游存没休休说，且为梅花釂玉船。"
        ],
        "title": "赠刘景明来访",
        "id": "fd7c5a2b-9c70-4dd8-a818-0f89a8a078d4"
    },
    {
        "author": "杨万里",
        "paragraphs": [
            "牡丹新植旧来无，早起看花花更苏。",
            "晴翠满空天政晓，暖红蒸雾汗成珠。",
            "绝怜嫩日偏催老，犹喜轻寒为给扶。",
            "来岁一株应百朶，只今紫笋绕根须。"
        ],
        "title": "晓看牡丹呈彭仲庄",
        "id": "55168e67-d340-45b1-91fb-b6d6f1e6251c"
    },
    {
        "author": "杨万里",
        "paragraphs": [
            "病身无伴卧空山，石友相从慰眼寒。",
            "呼酒捻花谈旧事，牡丹匹似梦中看。"
        ],
        "title": "和彭仲庄对牡丹止酒二首  其一",
        "id": "a0f58ffe-8375-4b3e-b3e4-5317281a574e"
    },
    {
        "author": "杨万里",
        "paragraphs": [
            "老里心情客里怀，逢花不饮若为开。",
            "虚名身後真何用，更判生前酒一杯。"
        ],
        "title": "和彭仲庄对牡丹止酒二首  其二",
        "id": "4ba7cac3-5e52-4357-8df3-cac7bbcdc85a"
    },
    {
        "author": "杨万里",
        "paragraphs": [
            "宿酒微醒尚小醺，似痴如病不多欣。",
            "深深池沼轻轻雨，独倚栏干看水纹。"
        ],
        "title": "暮春小雨",
        "id": "d76a11ac-c64b-4b2c-bba7-0fe75b058884"
    },
    {
        "author": "杨万里",
        "paragraphs": [
            "不但春妍夏亦佳，随缘花草是生涯。",
            "鹿葱解插纤长柄，金凤仍开最小花。"
        ],
        "title": "夏日绝句",
        "id": "73082ea2-0040-4892-944e-fa2180864670"
    },
    {
        "author": "杨万里",
        "paragraphs": [
            "泉眼无声惜细流，树阴照水爱晴柔。",
            "小荷纔露尖尖角，早有蜻蜓立上头。"
        ],
        "tags": [
            "描写水",
            "夏天",
            "一年级下册",
            "古诗三百首",
            "宋诗",
            "水",
            "池塘",
            "小学古诗",
            "写水"
        ],
        "title": "小池",
        "id": "ba526c0f-354b-44c2-99b0-fc6f1821c728"
    },
    {
        "author": "杨万里",
        "paragraphs": [
            "万事丝窠黏露珠，奉亲最乐天下无。",
            "丘明远孙千里驹，有母七十发漆如。",
            "雪底笋生冰底鱼，人间无觅天赐渠。",
            "三更月落堂西隅，母自挑灯儿读书。",
            "去年生日不用扶，今年生日健过初。",
            "冰桃碧藕脆如酥，一觞千岁母子俱。"
        ],
        "title": "题左正卿寿慈堂",
        "id": "1826645e-aed7-4524-84d3-a6715136e98d"
    },
    {
        "author": "杨万里",
        "paragraphs": [
            "玉树仍双桂，金花不一书。",
            "雪封青竹笋，雾失白藤舆。",
            "天下谁无母，江西未有渠。",
            "西峰半轮月，松槚政疎疎。"
        ],
        "title": "挽谢母安人胡氏",
        "id": "87fdf471-33b6-4a19-bb1f-3eba34a3effe"
    },
    {
        "author": "杨万里",
        "paragraphs": [
            "大官有重荷，丰廪无薄忧。",
            "草茹我岂腴，饱亦与彼侔。",
            "积雨久自霁，曙光清以幽。",
            "欣然出荆扉，不出旬已周。",
            "初意欲看竹，信步偶临流。",
            "北惊失故岸，东见生新洲。",
            "怀哉古与今，与此岂不犹。",
            "归来翻不乐，隠几到昔游。",
            "平生忘年友，草草相应酬。",
            "暂梦不多款，唤人苦鸣鸠。",
            "山林本无事，亦复扰扰休。"
        ],
        "title": "雨霁幽兴寄张钦夫",
        "id": "69c9a4b5-a7cc-43c7-8709-6df597a114d2"
    },
    {
        "author": "杨万里",
        "paragraphs": [
            "老子平生只荷锄，误携破砚到清都。",
            "归来荒尽西畴却，媿见刘家蕃殖图。"
        ],
        "title": "题刘伯山蕃殖图二首画禾黍稌菽麦  其一",
        "id": "35d78356-e51a-4e21-8782-e8094707bbed"
    },
    {
        "author": "杨万里",
        "paragraphs": [
            "黄云翠荚杂玄珠，上熟今年不负渠。",
            "说似田家早收拾，一番风雨一番疎。"
        ],
        "title": "题刘伯山蕃殖图二首画禾黍稌菽麦  其二",
        "id": "16eca604-8d3b-443d-88a4-16e9ecd73bf8"
    },
    {
        "author": "杨万里",
        "paragraphs": [
            "暑中北阁望南窗，将谓南窗分外凉。",
            "到得南窗还更热，芙蕖和蕊落幽香。"
        ],
        "title": "极暑题钓雪",
        "id": "2686ac3c-353c-4b20-b1b0-26561844c35f"
    },
    {
        "author": "杨万里",
        "paragraphs": [
            "读书不厌勤，勤甚倦且昏。",
            "不如卷书坐，人书两忘言。",
            "兴来忽开卷，径到百圣源。",
            "说悟本无悟，谈玄初未玄。",
            "当其会心处，只有一欣然。",
            "此乐谁为者，非我亦非天。",
            "自笑终未是，拨书枕头眠。"
        ],
        "title": "读书",
        "id": "c46ec5c2-bed5-401c-a0c0-07abb75fcde9"
    },
    {
        "author": "杨万里",
        "paragraphs": [
            "暑中剩喜立秋初，特地西风半点无。",
            "旋汲井花浇睡眼，洒将荷叶看跳珠。"
        ],
        "title": "六月二十三日立秋",
        "id": "c2937f52-1f42-4ad8-89d8-8167c3efdd1a"
    },
    {
        "author": "杨万里",
        "paragraphs": [
            "归舟昔岁宿严陵，雨打疎篷听到明。",
            "昨夜茅檐疎雨作，梦中唤作打篷声。"
        ],
        "title": "听雨",
        "id": "36410a92-a93e-4adf-9b79-4afe4adff348"
    },
    {
        "author": "杨万里",
        "paragraphs": [
            "月到南窗小半扉，无灯始觉室生辉。",
            "人间何处冰壶是，身在冰壶却道非。"
        ],
        "title": "中秋前二夕钓雪舟中静坐二首  其一",
        "id": "792ef368-1298-425c-84fa-7bf55f16342f"
    },
    {
        "author": "杨万里",
        "paragraphs": [
            "去岁中秋政病余，爱它月色强支吾。",
            "今年老矣差无病，後夜中秋有月无。"
        ],
        "title": "中秋前二夕钓雪舟中静坐二首  其二",
        "id": "4d2abeec-3c52-4ca7-aa15-99f154f35cbf"
    },
    {
        "author": "杨万里",
        "paragraphs": [
            "中秋无月莫尤天，月入秋来夜夜妍。",
            "且道今宵明月色，何曾减却半分圜。"
        ],
        "title": "中秋无月既望月甚佳二首  其一",
        "id": "e83a0699-cbd3-4fda-887c-93e54112eb04"
    },
    {
        "author": "杨万里",
        "paragraphs": [
            "月到中秋故故无，今宵月好莫渠孤。",
            "旧传月径圜千里，影落金杯只粒珠。"
        ],
        "title": "中秋无月既望月甚佳二首  其二",
        "id": "1ab3b02b-8bbf-4c0e-8fbc-55ffb07ae032"
    },
    {
        "author": "杨万里",
        "paragraphs": [
            "双井茶芽醒骨甜，蓬莱香烬倦人添。",
            "蜘蛛政苦空庭阔，风为将丝度别檐。"
        ],
        "title": "晚兴",
        "id": "26644747-6b32-4145-ba49-c78d2212996d"
    },
    {
        "author": "杨万里",
        "paragraphs": [
            "邂逅何时可，平章後月凉。",
            "前期来一夕，古寺作重阳。",
            "白酒多多载，黄花急急香。",
            "遣诗愁已遣，何况更连床。"
        ],
        "title": "约刘彦纯会建安寺",
        "id": "b1f70e75-801f-4419-986a-2459023cbba1"
    },
    {
        "author": "杨万里",
        "paragraphs": [
            "岭云为作小凉天，山店重来忆去年。",
            "独树丹枫谁不见，何须更立万松前。"
        ],
        "title": "送客山行",
        "id": "a86c6b1b-119e-419a-b8d7-f21bec3bdbc4"
    },
    {
        "author": "杨万里",
        "paragraphs": [
            "夜气凉于水，高斋可当楼。",
            "古来除却月，此外更无秋。",
            "寒入兰心劲，光随菊脚流。",
            "惟愁清不极，清极却成愁。"
        ],
        "title": "秋月",
        "id": "1b425433-7fbd-4371-a906-d480702aa93a"
    },
    {
        "author": "杨万里",
        "paragraphs": [
            "岁晚能无感，诗成只独哦。",
            "萤光寒欲淡，秋雨暮偏多。",
            "伴老贫无恙，留愁酒肯么。",
            "吟虫将落叶，为我拍还歌。"
        ],
        "title": "雨夜",
        "id": "0b2588e3-74b3-4e93-adac-31cc5251dc45"
    },
    {
        "author": "杨万里",
        "paragraphs": [
            "雨入秋宵滴到明，不知有意复无情。",
            "若言不搅愁人梦，为许千千万万声。"
        ],
        "title": "秋雨叹十解  其一",
        "id": "10545315-c489-4326-bc52-e512f2023d5f"
    },
    {
        "author": "杨万里",
        "paragraphs": [
            "霖霖滴滴未休休，不解教侬不白头。",
            "却把穷愁比秋雨，犹应秋雨少于愁。"
        ],
        "title": "秋雨叹十解  其二",
        "id": "ce7eaa41-dbae-4f36-95c8-30748f26faf6"
    },
    {
        "author": "杨万里",
        "paragraphs": [
            "湿侵团扇不能轻，冷逼孤灯分外明。",
            "蕉叶半黄荷叶碧，两家秋雨一家声。"
        ],
        "title": "秋雨叹十解  其三",
        "id": "a92fe31d-2a66-49aa-b46e-2e4a1e3940c9"
    },
    {
        "author": "杨万里",
        "paragraphs": [
            "厌听点滴井边桐，起看空蒙一望中。",
            "横着东山三十里，真珠帘外翠屏风。"
        ],
        "title": "秋雨叹十解  其四",
        "id": "e0cd30f8-2d45-4759-9481-7c8718aead9a"
    },
    {
        "author": "杨万里",
        "paragraphs": [
            "篱下黄花最恨它，金钿香少泪痕多。",
            "仙人解补银河漏，天上无泥奈许何。"
        ],
        "title": "秋雨叹十解  其五",
        "id": "c982b1aa-8df2-4e3e-bd24-98db2e58e01c"
    },
    {
        "author": "杨万里",
        "paragraphs": [
            "老子愁来只苦吟，一吟一叹为秋霖。",
            "居人只道秋霖苦，不道行人泥更深。"
        ],
        "title": "秋雨叹十解  其六",
        "id": "94e484ce-4186-4ae0-a23e-c212bebb317c"
    },
    {
        "author": "杨万里",
        "paragraphs": [
            "昼落无声夜有声，只堪醉听不堪醒。",
            "檐牙半点能多少，滴入苔阶一寸青。"
        ],
        "title": "秋雨叹十解  其七",
        "id": "08c3ff7a-af5c-47aa-a9bb-e819fabe4c47"
    },
    {
        "author": "杨万里",
        "paragraphs": [
            "晓起穷忙作么生，雨中安否问秋英。",
            "枯荷倒尽饶渠着，滴损兰花太薄情。"
        ],
        "title": "秋雨叹十解  其八",
        "id": "33686269-bf45-4505-a963-ba205d0bdf9f"
    },
    {
        "author": "杨万里",
        "paragraphs": [
            "似雾如尘有却无，须臾密密复疎疎。",
            "忽忘九月清霜晓，唤作蒙蒙二月初。"
        ],
        "title": "秋雨叹十解  其九",
        "id": "7f3d2d58-711d-49cd-8041-57c4cb8afa03"
    },
    {
        "author": "杨万里",
        "paragraphs": [
            "不是檐声不放眠，只将愁思压衰年。",
            "道他滴沥浑无頼，不到侯门舞袖边。"
        ],
        "title": "秋雨叹十解  其一○",
        "id": "d357232c-8248-4118-87a2-492f161f2c3a"
    },
    {
        "author": "杨万里",
        "paragraphs": [
            "外看积翠玉千峰，中有清池月半弓。",
            "更拓长堤三十里，剩栽杨柳与芙蓉。"
        ],
        "title": "寄题刘直卿冰壶二首  其一",
        "id": "180e0b21-e525-4757-b622-252c54260b2b"
    },
    {
        "author": "杨万里",
        "paragraphs": [
            "壶里清冰冰里人，个边无地可留尘。",
            "何时去弄池中月，照我星星白发新。"
        ],
        "title": "寄题刘直卿冰壶二首  其二",
        "id": "d42cad32-8d75-4819-8bdc-8cb8edd66476"
    },
    {
        "author": "杨万里",
        "paragraphs": [
            "近山远岫不知重，暖翠晴岚只满空。",
            "珍重主人将好手，尽驱秀色入楼中。"
        ],
        "title": "寄题王国华环秀楼二首  其一",
        "id": "a95ff1ec-3d1a-4188-b78c-b22eb4a89b3f"
    },
    {
        "author": "杨万里",
        "paragraphs": [
            "平地看山山绝低，上楼山色逐层奇。",
            "不知山与楼争长，为复楼随山却移。"
        ],
        "title": "寄题王国华环秀楼二首  其二",
        "id": "6d0193f4-ca82-4abf-81f1-24d4b52abcc1"
    },
    {
        "author": "杨万里",
        "paragraphs": [
            "今代高人尚子平，风流文采旧家声。",
            "合于玉笋班中立，却向红莲幕里行。",
            "天色恼人浑欲雪，烛花照别若为情。",
            "日边已办除书着，莫恋南楼秋月明。"
        ],
        "title": "赠尚长道签判",
        "id": "7656191b-5aff-448b-9785-39a3bf1f3fb9"
    },
    {
        "author": "杨万里",
        "paragraphs": [
            "老凤苍然姿，雏凤锵然鸣。",
            "一见渠父子，令人英气生。",
            "大尚傲一世，不肯揖公卿。",
            "小尚刷羽毛，势欲追风鹏。",
            "吾州八千士，下笔电雹声。",
            "小尚洒墨汁，一笑万人惊。",
            "姓名登天府，纸价高帝城。",
            "勖哉更摩厉，制胜在此行。",
            "相遭又相别，勿作儿女情。",
            "舟行得秀句，寄我增双明。"
        ],
        "title": "赠尚献之",
        "id": "7ce0e707-06fc-4dc2-b377-6238acdf58b0"
    },
    {
        "author": "杨万里",
        "paragraphs": [
            "指下生寒影，针端即化工。",
            "冰痕将雪点，不受烛光融。"
        ],
        "title": "题陈叔虎绣梅花扇",
        "id": "c30acf34-e853-4acb-b66f-2148f42e08ef"
    },
    {
        "author": "杨万里",
        "paragraphs": [
            "向来年少今老翁，随身不去只有穷。",
            "请君与我共看镜，岂复平生冰雪容。",
            "秋霖暗天瘦日色，满掇黄花当朝食。",
            "何人裹饭问子桑，穷里逢君自为客。",
            "空山冻吟只自奇，故人之外谁相知。",
            "今年相从岂不好，安得到老长追随。",
            "喜君诗思未渠薄，秋後花鹰兔边落。",
            "惭我短才涩欲无，霜余冰涧流还涸。",
            "君游宣溪何日来，愁城封闭待君开。",
            "定知此行脱寒谷，领取阳春一并回。"
        ],
        "title": "和彭仲庄七言",
        "id": "cb032311-0a99-4f61-b50d-01c9de9f1a84"
    },
    {
        "author": "杨万里",
        "paragraphs": [
            "澹庵潜圣学，未许外人传。",
            "门里存衣钵，吟边可管弦。",
            "浣花宗武辔，儋耳小坡船。",
            "绿鬓成黄壤，从今更问天。"
        ],
        "title": "胡季永挽词二首  其一",
        "id": "1db3cc17-e9d3-457d-a680-6482c639c7c1"
    },
    {
        "author": "杨万里",
        "paragraphs": [
            "一昨官都下，同时寄客间。",
            "相从湖上寺，览遍浙西山。",
            "骏足应千里，彪文未一斑。",
            "霜风吹病眼，老泪为渠潸。"
        ],
        "title": "胡季永挽词二首  其二",
        "id": "f0ed9a3c-e9ea-4c66-9079-d0529c54bcf2"
    },
    {
        "author": "杨万里",
        "paragraphs": [
            "我住南溪溪北涯，闭门草长不曾开。",
            "风窗只怪灯花喜，雪径传呼县尹来。",
            "道是朝廷举廉吏，如何江海尚遗才。",
            "西枢东观俱知己，拜了除书却探梅。"
        ],
        "title": "送徐吉水解组造朝",
        "id": "4c6067da-0145-4c0f-87e7-4202cae50fda"
    },
    {
        "author": "杨万里",
        "paragraphs": [
            "不栽繁杏试晴红，不种垂杨拂暖茸。",
            "堂下生涯无一物，月中修竹雪中松。"
        ],
        "title": "寄题萧民望扶疎堂二首  其一",
        "id": "dc60bb6a-6350-495d-adb7-e93c0dfae288"
    },
    {
        "author": "杨万里",
        "paragraphs": [
            "株松个竹已奇奇，那更扶疎荫碧漪。",
            "唤醒渊明千载梦，政缘泸水一篇诗。"
        ],
        "title": "寄题萧民望扶疎堂二首  其二",
        "id": "ed4fba2d-a32e-4b13-8320-3ae0a239f461"
    },
    {
        "author": "杨万里",
        "paragraphs": [
            "雪恰来时子恰行，白云飞边双眼明。",
            "阿母几年不相见，阿兄唤渠来作伴。",
            "探囊半粒黄金丹，湘南小儿开病颜。",
            "江西两奔留不住，并被湘南夺将去。"
        ],
        "title": "送奔医时亨往攸县省觐",
        "id": "b1c9952e-bcf3-4fbd-ae14-971b2e8f94ef"
    },
    {
        "author": "杨万里",
        "paragraphs": [
            "半疋轻烟束翠山，一梳寒月印青天。",
            "生憎野烧无端甚，直上高林杳霭边。"
        ],
        "title": "晚步",
        "id": "c91697f7-a7c4-4a4d-bb22-5f1e40797e92"
    },
    {
        "author": "杨万里",
        "paragraphs": [
            "天下无双双井黄，遗编犹作旧时香。",
            "百年人物今安在，千载功名纸半张。",
            "使我诗篇如许好，关人身事亦何尝。",
            "地炉火暖灯花喜，且只移家住醉乡。"
        ],
        "title": "灯下读山谷诗",
        "id": "f8d559df-ce40-47d9-8242-80eb19174622"
    },
    {
        "author": "杨万里",
        "paragraphs": [
            "风亦何须过，林仍不厌深。",
            "莫将春色眼，来看岁寒心。",
            "政坐香通国，端令佩满襟。",
            "楚人更饶舌，得免世间寻。"
        ],
        "title": "题刘直卿崇兰轩",
        "id": "39bc7699-a148-4ee9-8660-db3ffc69e8e8"
    },
    {
        "author": "杨万里",
        "paragraphs": [
            "见说幽居似渭川，一川修竹雪霜寒。",
            "如何翦得苍苍玉，乞与诚斋作钓竿。"
        ],
        "title": "寄题朱景元直节轩二首  其一",
        "id": "27720126-e450-4f6d-a31f-ee0e728572ae"
    },
    {
        "author": "杨万里",
        "paragraphs": [
            "月到梢头十倍明，风来叶底百分清。",
            "尽言直节无人会，岁晚君看太瘦生。"
        ],
        "title": "寄题朱景元直节轩二首  其二",
        "id": "bfc137c1-fe26-426a-ac20-efde49cb7d27"
    },
    {
        "author": "杨万里",
        "paragraphs": [
            "故人一别恰三年，谁与论诗更说禅。",
            "忽报一麾官岭外，寄来七字雪梅前。",
            "人惟南内班行旧，语带西湖山水鲜。",
            "安得对床吟至晓，旋烹山茗试溪泉。"
        ],
        "tags": [
            "西湖"
        ],
        "title": "和同年梁韶州寺丞次张寄诗",
        "id": "8ef818c5-62bb-4298-b660-cf13b92db7bd"
    },
    {
        "author": "杨万里",
        "paragraphs": [
            "去年摘山初弄兵，永新县前戈剑腥。",
            "杜侯不持一寸铁，闭阁坚卧民不惊。",
            "军前米作山谷聚，木牛流马安用许。",
            "但令绿林无点尘，何须烂额画麒麟。",
            "紫皇急才宵不寐，斯人合着班行里。",
            "速骑匹马谒明光，夜来溪风吹玉霜。"
        ],
        "title": "送永新杜宰解印还朝",
        "id": "bf9df83d-c953-474c-a084-b75cbc33bab6"
    },
    {
        "author": "杨万里",
        "paragraphs": [
            "山间幽步不胜奇，政是深寒浅暮时。",
            "一树梅花开一朶，恼人偏在最高枝。"
        ],
        "title": "探梅",
        "id": "5f152d93-eb6f-48aa-bfa1-eab970633c31"
    },
    {
        "author": "杨万里",
        "paragraphs": [
            "月影全无只有星，如何夜色照人清。",
            "素娥未必饶青女，不道霜明胜月明。"
        ],
        "title": "霜夜",
        "id": "db3cc898-0176-40cd-9113-ef9db2cad6b0"
    },
    {
        "author": "杨万里",
        "paragraphs": [
            "天恐梅花不耐寒，遣将孤月问平安。",
            "未须一夜都开尽，留取前前後後看。"
        ],
        "title": "月下梅花",
        "id": "956c78af-51b3-406b-8bec-d6c838390ff6"
    },
    {
        "author": "杨万里",
        "paragraphs": [
            "夜晴那得晓来泥，纔见金钲浴绀池。",
            "一阵五更松上雨，元来睡着不曾知。"
        ],
        "title": "访周仲觉夜宿南岭月色粲然晓起路湿闻有夜雨",
        "id": "0ca72dc4-ca74-4525-a661-ff45a46855e7"
    },
    {
        "author": "杨万里",
        "paragraphs": [
            "干风无那湿云何，吹不能开只助他。",
            "野水落溪生蟹眼，一番过了一番多。"
        ],
        "title": "过西坑",
        "id": "c03ec2e6-1b0a-42e9-9d1b-dfa7125d6f38"
    },
    {
        "author": "杨万里",
        "paragraphs": [
            "波缓沤迟似让行，忽然赴壑怒还生。",
            "东归到底谁先後，何用争流作许声。"
        ],
        "title": "观陂水",
        "id": "7b4f77dc-e585-4e06-97dc-6e0b62a2850f"
    },
    {
        "author": "杨万里",
        "paragraphs": [
            "隔岸轻舟不可呼，小桥独木有如无。",
            "落松满地金钗瘦，远树黏天菌子孤。"
        ],
        "title": "刘村渡二首  其一",
        "id": "be96d6f6-02f0-41ec-97d8-dc99caf73715"
    },
    {
        "author": "杨万里",
        "paragraphs": [
            "旷野风从脚底生，远峰顶与额般平。",
            "何人知道诚斋叟，独着驼裘破雨行。"
        ],
        "title": "刘村渡二首  其二",
        "id": "daab6c5b-c16a-4cc5-bcab-ae9c4e26d767"
    },
    {
        "author": "杨万里",
        "paragraphs": [
            "略略烟痕草许低，初初雨影伞先知。",
            "溪回谷转愁无路，忽有梅花一两枝。"
        ],
        "title": "晚归遇雨",
        "id": "4e61fb86-9e94-449d-8ac8-374274bbd4f7"
    },
    {
        "author": "杨万里",
        "paragraphs": [
            "宣城讯後忽年余，闽水风来又岁除。",
            "人品只今推正始，诗声何止过黄初。",
            "岂无天上同朝友，不寄山中半纸书。",
            "珍重故人多问我，鬓毛半脱齿全疎。"
        ],
        "title": "和闽漕傅安道郎中送毛平仲诗韵寄谢惠书及诗",
        "id": "18b1a99e-38b3-4fe0-8b93-1435ab560632"
    },
    {
        "author": "杨万里",
        "paragraphs": [
            "榕影下照水，翠蛟舒复樛。",
            "溪光逆升檐，朱夏冻以幽。",
            "高阁昔雨荒，奇观久风休。",
            "南轩天遣来，山谷神与谋。",
            "宇新址惟旧，景逝人为留。",
            "不意猿饮潭，复见驷驾辀。",
            "先生何孤往，野客欠从游。",
            "愿携龙文璧，去瀹兔褐瓯。",
            "垂手掬寒泚，移床听凉飕。",
            "阁迥诗更超，古往今亦犹。",
            "揽渠五字妙，觉我百疾瘳。",
            "出山未遽误，在山未遽优。",
            "如何近来梦，夜夜在钓舟。"
        ],
        "title": "丁酉初春和张钦夫榕溪阁五言",
        "id": "624b096b-5e86-44d5-aefa-f2637f5e06eb"
    },
    {
        "author": "杨万里",
        "paragraphs": [
            "珠冻兰溪水，冰封玉笥山。",
            "是翁元不死，蜕骨此中间。",
            "书画今存否，仪刑杳莫攀。",
            "端令郡博士，陟岵泪斑斑。"
        ],
        "title": "曾达臣挽词二首  其一",
        "id": "39f837b4-c8b1-41b0-a8a2-00b3726ae371"
    },
    {
        "author": "杨万里",
        "paragraphs": [
            "议论千千古，胸怀一一奇。",
            "非关时弃我，不肯我干时。",
            "老鹤云间意，长松雪外姿。",
            "平生独知命，冷眼看人痴。"
        ],
        "title": "曾达臣挽词二首  其二",
        "id": "98e98f87-ac05-491e-b73e-ecb5f634c5dd"
    },
    {
        "author": "杨万里",
        "paragraphs": [
            "吉语闻田父，新年胜故年。",
            "借侬百觳觫，雨里破荒田。"
        ],
        "title": "题刘景明百牛图扇面",
        "id": "885f95f7-ba80-4f08-b62c-a3e6596aa68e"
    },
    {
        "author": "杨万里",
        "paragraphs": [
            "雾鬣如无笔，霜蹄不带埃。",
            "直言明眼着，若个是龙媒。"
        ],
        "title": "题刘景明百马图扇面",
        "id": "08a2a83c-2ce6-40a5-9fb5-7e34bdc895e9"
    },
    {
        "author": "杨万里",
        "paragraphs": [
            "人间那得个山川，船上渔郎便是仙。",
            "远岭外头江尽处，问渠何许洞中天。"
        ],
        "title": "题邓国材水墨寒林",
        "id": "18a60adc-346f-4323-9cf7-767886efdfd7"
    },
    {
        "author": "杨万里",
        "paragraphs": [
            "几丝微雨噀前山，半点轻寒健牡丹。",
            "只道一春晴较少，到它晴了是春残。"
        ],
        "title": "春寒绝句",
        "id": "c3babaa6-66a1-4af7-9736-a2c70d9d1484"
    },
    {
        "author": "杨万里",
        "paragraphs": [
            "翡翠堆头乱不梳，梅花脑子糁肌肤。",
            "夜来急雨元无事，晓起看花一片无。"
        ],
        "title": "雨中酴醾",
        "id": "5ad0d9d3-767b-4961-af73-99a413676cf6"
    },
    {
        "author": "杨万里",
        "paragraphs": [
            "尺许新条长杏栽，丈余斑笋出墙隈。",
            "浪愁草草酴醾过，不道婷婷芍药来。"
        ],
        "title": "晚春即事二绝  其一",
        "id": "5fab09c8-7864-4863-9bea-b5695f2e8fb3"
    },
    {
        "author": "杨万里",
        "paragraphs": [
            "树头吹得叶冥冥，三日颠风不小停。",
            "只是向来枯树子，知他那得许多青。"
        ],
        "title": "晚春即事二绝  其二",
        "id": "ca0a57cd-1b57-4922-817e-fbd39685078d"
    },
    {
        "author": "杨万里",
        "paragraphs": [
            "仙山去天纔一握，与山相高邹氏阁。",
            "月波吹面寒欲冰，斗柄挂檐危不落。",
            "叶县双鳬那复飞，缑山一鹤何时归。",
            "王仙肯来阁上否，共丝麟脯倾天酒。"
        ],
        "title": "寄题邹虞卿觌仙阁",
        "id": "6983cb66-01b7-41f8-ba3f-be0b5fca5c84"
    },
    {
        "author": "杨万里",
        "paragraphs": [
            "杜鹃有底怨春啼，燕子无端贴水飞。",
            "不种自红仍自白，野酴醾压野蔷薇。"
        ],
        "title": "入城",
        "id": "cccbec7a-6fbd-475f-a8a0-30730be92eec"
    },
    {
        "author": "杨万里",
        "paragraphs": [
            "永和不到又经秋，淡日微风好放舟。",
            "最是可怜江上路，人来人去几时休。"
        ],
        "title": "永和放船二首  其一",
        "id": "095606a1-940f-4808-9fb6-8c632ef9016e"
    },
    {
        "author": "杨万里",
        "paragraphs": [
            "濒江楼阁祇遥看，却恐登临不足观。",
            "已是老来无眼力，更供两岸万峰寒。"
        ],
        "title": "永和放船二首  其二",
        "id": "fe52eb0e-97f4-4646-99f4-5854410b35af"
    },
    {
        "author": "杨万里",
        "paragraphs": [
            "虫声两岸不堪闻，把烛销愁且一尊。",
            "谁宿此船愁似我，船篷犹带烛烟痕。"
        ],
        "title": "丁酉四月十日之官毗陵舟行阻风宿椆陂江口二首  其一",
        "id": "b058aac9-824e-460b-8296-9e1a930bb0e9"
    },
    {
        "author": "杨万里",
        "paragraphs": [
            "十里江行一日程，出山似被北风嗔。",
            "东窗水影西窗月，并照船中不睡人。"
        ],
        "title": "丁酉四月十日之官毗陵舟行阻风宿椆陂江口二首  其二",
        "id": "db6af640-58ae-4c3e-9edd-82004c2546b2"
    },
    {
        "author": "杨万里",
        "paragraphs": [
            "夜来徐汊伴鸥眠，西径晨炊小泊船。",
            "芦荻渐多人渐少，鄱阳湖尾水如天。"
        ],
        "title": "舟次西径",
        "id": "678363da-82ba-40f8-b02d-878999e8918e"
    },
    {
        "author": "杨万里",
        "paragraphs": [
            "半篙新涨满帆风，两岸千山一抹中。",
            "惭媿棹郎能袖手，若非袖手更无功。"
        ],
        "title": "余干泝流至安仁",
        "id": "eae34ba5-1d16-4ab8-b43b-a0c810733fcc"
    },
    {
        "author": "杨万里",
        "paragraphs": [
            "树捧山烟补缺云，风揉花雨作香尘。",
            "绿杨尽道无情着，何苦垂条拂路人。"
        ],
        "title": "宿小沙溪  其一",
        "id": "2518194a-e2d3-416e-a415-15ba70e8af88"
    },
    {
        "author": "杨万里",
        "paragraphs": [
            "诸峰知我厌泥行，卷尽痴云放嫩晴。",
            "不分竹梢含宿雨，时将残点滴寒声。"
        ],
        "title": "宿小沙溪  其二",
        "id": "d1874b58-1f52-4c89-a219-5b470c4d1c2b"
    },
    {
        "author": "杨万里",
        "paragraphs": [
            "村北村南水响齐，巷头巷尾树阴低。",
            "青山自负无尘色，尽日殷勤照碧溪。"
        ],
        "title": "玉山道中",
        "id": "b84fa514-6b7e-4b3d-942b-735c2b8fe6dc"
    },
    {
        "author": "杨万里",
        "paragraphs": [
            "老随千骑赴毗陵，骑吏朝来有喜声。",
            "未到常山三十里，此身已在浙中行。"
        ],
        "title": "入常山界二首  其一",
        "id": "db15a125-15fd-4c85-b7d1-365560b4e6a8"
    },
    {
        "author": "杨万里",
        "paragraphs": [
            "昨日愁霖今喜晴，好山夹路玉亭亭。",
            "一峰忽被云偷去，留得峥嵘半截青。"
        ],
        "title": "入常山界二首  其二",
        "id": "cce85374-37bf-40d8-805b-5e80d7610246"
    },
    {
        "author": "杨万里",
        "paragraphs": [
            "笋舆放下倦腾腾，睡倚胡床撼不应。",
            "榉柳细花吹面落，误挥团扇扑飞蝇。"
        ],
        "title": "小憩栟楮",
        "id": "1ead7f37-7d73-4c7f-bf8e-054eab6a1bf1"
    },
    {
        "author": "杨万里",
        "paragraphs": [
            "归舟曾被此滩留，说着招贤梦亦愁。",
            "五月雪飞人不信，一来滩下看涛头。"
        ],
        "title": "过招贤渡四首  其一",
        "id": "5a3d43c2-1f8a-4885-84b4-971111d1db8e"
    },
    {
        "author": "杨万里",
        "paragraphs": [
            "一江故作两江分，立杀呼船隔岸人。",
            "柳上青虫宁许劣，垂丝到地却回身。"
        ],
        "title": "过招贤渡四首  其二",
        "id": "21ff3f43-fbdf-4b52-8569-5e1feda2155d"
    },
    {
        "author": "杨万里",
        "paragraphs": [
            "倦游客子自无聊，不是江山景不饶。",
            "危岸崩沙新改路，断渠横石自成桥。"
        ],
        "title": "过招贤渡四首  其三",
        "id": "601d6633-b5e7-4934-a926-57638b1fa501"
    },
    {
        "author": "杨万里",
        "paragraphs": [
            "岸上行人莫叹劳，长年三老政呼号。",
            "也知滩恶船难上，仰踏桅竿卧着篙。"
        ],
        "title": "过招贤渡四首  其四",
        "id": "8fbd1ddb-8423-4395-898e-d2786b40d65e"
    },
    {
        "author": "杨万里",
        "paragraphs": [
            "深于池沼浅于河，动地风来也不波。",
            "只道东来行役苦，胡床面面是菱荷。"
        ],
        "title": "苕溪登舟",
        "id": "b29e9bf0-235c-42aa-9762-2a3fafe7393f"
    },
    {
        "author": "杨万里",
        "paragraphs": [
            "人家两岸柳阴边，出得门来便入船。",
            "不是全无最佳处，何窗何户不清妍。"
        ],
        "title": "舟过德清",
        "id": "31886b34-08d1-4db6-a5c5-5cec9afb770a"
    },
    {
        "author": "杨万里",
        "paragraphs": [
            "独立吴江第四桥，桥南桥北渺银涛。",
            "此身真在吴江里，不用并州快剪刀。"
        ],
        "title": "舟泊吴江三首  其一",
        "id": "d0bb2297-42a8-4ac7-9c31-997e35c9adee"
    },
    {
        "author": "杨万里",
        "paragraphs": [
            "江湖便是老生涯，佳处何妨且泊家。",
            "自汲松江桥下水，垂虹亭上试新茶。"
        ],
        "title": "舟泊吴江三首  其二",
        "id": "74bbf54d-2792-4344-9fff-3f7b3c6f132a"
    },
    {
        "author": "杨万里",
        "paragraphs": [
            "东是吴江西太湖，长桥横截万寻余。",
            "江妃舞倦凌波袜，玉带围腰揽镜初。"
        ],
        "tags": [
            "太湖"
        ],
        "title": "舟泊吴江三首  其三",
        "id": "f3c09968-d7d9-4ad1-9fe6-3c621a92aa71"
    },
    {
        "author": "杨万里",
        "paragraphs": [
            "荷叶迎风听，荷花过雨看。",
            "移床桥上坐，堕我镜中寒。"
        ],
        "title": "七月十四日雨後毗陵郡圃荷桥上纳凉",
        "id": "2970d7eb-1d49-43fe-a057-75770ef87051"
    },
    {
        "author": "杨万里",
        "paragraphs": [
            "欲问红蕖几莟开，忽惊浴罢夕阳催。",
            "也知今夕来差晚，犹胜穷忙不到来。"
        ],
        "title": "暮立荷桥",
        "id": "fcdd2305-179d-4729-aea2-4309ffb944a9"
    },
    {
        "author": "杨万里",
        "paragraphs": [
            "圃迥人全寂，池清虑自消。",
            "萍根微着水，荷叶欲穿桥。",
            "今岁知何故，秋阳尔许骄。",
            "追凉犹有处，此老未无聊。"
        ],
        "title": "秋热追凉池上",
        "id": "b0a107d9-c090-4310-bd94-b08147d5a191"
    },
    {
        "author": "杨万里",
        "paragraphs": [
            "秋气堪悲未必然，轻寒政是可人天。",
            "绿池落尽红蕖却，荷叶犹开最小钱。"
        ],
        "tags": [
            "秋天",
            "抒怀",
            "写景"
        ],
        "title": "秋凉晚步",
        "id": "3f540054-5f1a-431e-a879-767b3f8ab95f"
    },
    {
        "author": "杨万里",
        "paragraphs": [
            "竹屋消残半瓦霜，冰河冻裂一渔航。",
            "不须宫线量曦影，化日今年特地长。"
        ],
        "title": "毗陵郡斋冬至晴寒",
        "id": "c3aec4d4-b195-4d67-8942-bb483e38cba8"
    },
    {
        "author": "杨万里",
        "paragraphs": [
            "天向梅梢别出奇，国香未许世人知。",
            "殷勤滴蜡缄封却，偷被霜风拆一枝。"
        ],
        "title": "蜡梅",
        "id": "17a003dd-4c7d-44a8-b1b2-036501c5d6fe"
    },
    {
        "author": "杨万里",
        "paragraphs": [
            "池冰受日未全开，旋旋波痕百皱来。",
            "野鸭被人惊得惯，作羣飞去却飞回。"
        ],
        "title": "登浄远亭",
        "id": "4e47dcda-fc3e-45ae-903a-d4fcb9bd878f"
    },
    {
        "author": "杨万里",
        "paragraphs": [
            "雪与新春作伴回，捣霜为片雹为埃。",
            "只愁雪虐梅无奈，不道梅花领雪来。"
        ],
        "title": "戊戌正月二日雪作二首  其一",
        "id": "86d1ffb3-c398-4f8d-8911-82fe6878dea1"
    },
    {
        "author": "杨万里",
        "paragraphs": [
            "梦回纸帐怪生寒，童子传呼雪作团。",
            "已被晓风融作水，头巾不裹起来看。"
        ],
        "title": "戊戌正月二日雪作二首  其二",
        "id": "3cedcf76-8bb8-44b1-835a-f8ddd06bcfbc"
    },
    {
        "author": "杨万里",
        "paragraphs": [
            "两客呼船一急行，树林半落半犹青。",
            "诸峰最是中峰好，我欲峰头筑小亭。"
        ],
        "title": "戏题郡斋水墨坐屏二面二首  其一",
        "id": "89a2369f-8d64-4ca3-a080-e4638025d514"
    },
    {
        "author": "杨万里",
        "paragraphs": [
            "荆溪四面四无山，不是荒林即野田。",
            "忽有石崖天半出，飞泉落处稍人烟。"
        ],
        "title": "戏题郡斋水墨坐屏二面二首  其二",
        "id": "35acfa61-29ad-4555-a9d9-ad90f0729900"
    },
    {
        "author": "杨万里",
        "paragraphs": [
            "小窠梅树太尖新，先为东风觅得春。",
            "後日千株空玉雪，如今一朶许精神。"
        ],
        "title": "郡圃小梅一枝先开",
        "id": "cbd06755-cb6b-437b-96f4-1b02b423c909"
    },
    {
        "author": "杨万里",
        "paragraphs": [
            "小阮新来觅句忙，自携破砚汲寒江。",
            "天公念子抄诗苦，借与朝阳小半窗。"
        ],
        "title": "戏赠子仁侄",
        "id": "44fb8b3e-a8e4-4aa5-ae39-9b36daabe437"
    },
    {
        "author": "杨万里",
        "paragraphs": [
            "鸂鶒娇红野鸭青，为人浮没为人鸣。",
            "忽闻风起仍波起，乃是飞声与落声。"
        ],
        "title": "浄远亭晚望",
        "id": "db31d5af-52ca-4cf0-8765-7e7bf01fae49"
    },
    {
        "author": "杨万里",
        "paragraphs": [
            "月朶千痕雪半梢，便无雪月更飘萧。",
            "不应腊尾春头里，两岁风光一并饶。"
        ],
        "title": "郡斋梅花",
        "id": "c18c1c95-5025-494d-86bc-b4714e33c2ac"
    },
    {
        "author": "杨万里",
        "paragraphs": [
            "去年看梅南溪北，月作主人梅作客。",
            "今年看梅荆溪西，玉为风骨雪为衣。",
            "腊前欲雪竟未雪，梅花不惯人间热。",
            "横枝憔悴涴晴埃，端令羞面不肯开。",
            "缟裙夜诉玉皇殿，乞得天花来作伴。",
            "三更滕六驾海神，先遣东风吹玉尘。",
            "梅仙晓沐银浦水，冰肤别放瑶林春。",
            "诗人莫作雪前看，雪後精神添一半。"
        ],
        "title": "雪後寻梅",
        "id": "d8d35f4d-4cca-4513-8ec0-7fee463e01e7"
    },
    {
        "author": "杨万里",
        "paragraphs": [
            "梅于雪後较多花，草亦晴初忽几芽。",
            "河冻落痕余一寸，残冰阁在柳根沙。"
        ],
        "title": "雪霁出城",
        "id": "04f15994-fb26-4799-8ae3-e17327c4ef89"
    },
    {
        "author": "杨万里",
        "paragraphs": [
            "元宵风物又阑残，闭阁何曾出一看。",
            "尚觉烛光欺病眼，旋添衣着试春寒。",
            "中都尺雪逾旬许，此地飞花逐片干。",
            "不待珠宫香火了，海风吹上紫金盘。"
        ],
        "title": "正月十九日五更诣天庆观谢雪闻都下尺雪旬日而毗陵三四微雪而已",
        "id": "e479184c-0b4d-4c0b-8843-103f55e4dca0"
    },
    {
        "author": "杨万里",
        "paragraphs": [
            "犯雪寻梅雪满衣，池边梅映竹边池。",
            "要寻疎影横斜底，拣尽南枝与北枝。"
        ],
        "title": "雪中看梅",
        "id": "9ac51670-b025-4c9e-a631-e4e39b747ceb"
    },
    {
        "author": "杨万里",
        "paragraphs": [
            "花早春何力，香寒晓尽吹。",
            "月摇横水影，雪带入瓶枝。"
        ],
        "title": "梅花",
        "id": "2f127fb1-d2b5-4205-b774-ab564d49382a"
    },
    {
        "author": "杨万里",
        "paragraphs": [
            "烛花半作紫芝开，诗兴频遭白雨催。",
            "只有睡时愁可遣，春愁又向梦中来。"
        ],
        "title": "春梦纷纭",
        "id": "4c750478-c40b-467c-b3ad-249730349354"
    },
    {
        "author": "杨万里",
        "paragraphs": [
            "中和节里半春天，一拂清寒半点暄。",
            "憔悴不胜梅欲落，娇饶无对杏初繁。"
        ],
        "title": "二月一日郡圃寻春二首  其一",
        "id": "4d350b61-1928-4c8a-9395-a930f8f9b108"
    },
    {
        "author": "杨万里",
        "paragraphs": [
            "花遶朱檐柳遶栏，小亭面面锦团栾。",
            "春风横欲欺诗瘦，且下东窗护嫩寒。"
        ],
        "title": "二月一日郡圃寻春二首  其二",
        "id": "bfe25c0f-a9aa-4570-82d5-b47e448460ef"
    },
    {
        "author": "杨万里",
        "paragraphs": [
            "雪已都消去，梅能小住无。",
            "雀争飞落片，蜂猎未蔫须。"
        ],
        "title": "梅残",
        "id": "e2b2cac9-73af-49b1-9870-9a7fae945c6b"
    },
    {
        "author": "杨万里",
        "paragraphs": [
            "雪入迎春鬓，茶醒学古胸。",
            "梦回霜满屋，吟到月斜钟。"
        ],
        "title": "寒夜不寐",
        "id": "19bf2b99-7e55-4c7b-b28f-ab2c0d316f19"
    },
    {
        "author": "杨万里",
        "paragraphs": [
            "辇路金丝半欲垂，外间玉爪未渠开。",
            "上林柳色休多忆，更趁春风看一回。"
        ],
        "title": "新柳",
        "id": "08bd3484-1394-4f7c-95d8-bfd5611117e5"
    },
    {
        "author": "杨万里",
        "paragraphs": [
            "满盘山海眩芳珍，未借前筹已咽津。",
            "鲎醤子鱼总佳客，玉狸黄雀是乡人。"
        ],
        "title": "小饮俎豆颇备江西淮浙之品戏题二首  其一",
        "id": "de23ea9d-7910-4244-9d1b-b7674cacf5bc"
    },
    {
        "author": "杨万里",
        "paragraphs": [
            "味含霜气洞庭柑，鲊带桃花楚水𧍧。",
            "春暖着人君会否，不教淮白过江南。"
        ],
        "tags": [
            "洞庭湖"
        ],
        "title": "小饮俎豆颇备江西淮浙之品戏题二首  其二",
        "id": "dfde2dfe-aa25-4e6e-8695-885a07abd479"
    },
    {
        "author": "杨万里",
        "paragraphs": [
            "雨为梅花遣尽尘，柳勾日影自传神。",
            "不须苦问春多少，暖幕晴帘总是春。"
        ],
        "title": "雨霁",
        "id": "cab5272d-7960-4698-8f98-4a70a9512984"
    },
    {
        "author": "杨万里",
        "paragraphs": [
            "瓮澄雪水酿春寒，蜜点梅花带露餐。",
            "句里略无烟火气，更教谁上少陵坛。"
        ],
        "title": "蜜渍梅花",
        "id": "e9217753-4065-45dc-ab20-bf654af6388e"
    },
    {
        "author": "杨万里",
        "paragraphs": [
            "看书已怯短檠灯，觅句犹锵涧水声。",
            "诗瘦近来惟有骨，可怜辛苦为虚名。"
        ],
        "title": "感兴",
        "id": "d8e7e3d4-1438-4962-b969-a98be4b32156"
    },
    {
        "author": "杨万里",
        "paragraphs": [
            "已觉朝来退夹衣，日光风力软如痴。",
            "倩谁留许春寒着，更放梅花住少时。"
        ],
        "title": "春暖郡圃散策三首  其一",
        "id": "02279f95-fa87-4931-8e10-597b61135df7"
    },
    {
        "author": "杨万里",
        "paragraphs": [
            "萱草行间过履絇，杏花影里散文书。",
            "秋风遣我疎团扇，又被春风遣唤渠。"
        ],
        "title": "春暖郡圃散策三首  其二",
        "id": "7303d1a2-73c0-4d43-9a97-c37c92b073d9"
    },
    {
        "author": "杨万里",
        "paragraphs": [
            "春禽处处讲新声，细草欣欣贺嫩晴。",
            "曲折遍穿花底路，莫令一步作虚行。"
        ],
        "title": "春暖郡圃散策三首  其三",
        "id": "28fb06f9-7fc1-4eb1-92b9-98851308ca59"
    },
    {
        "author": "杨万里",
        "paragraphs": [
            "爱他休日更新晴，忍却春寒上古城。",
            "废垒荒芦无一好，春来微径总堪行。"
        ],
        "title": "休日登城",
        "id": "eb6c46b7-2855-4a4d-b1fe-9ae0cfee1160"
    },
    {
        "author": "杨万里",
        "paragraphs": [
            "城外春光染远山，池中嫩水涨微澜。",
            "回身小却深檐里，野鸭双浮欲近栏。"
        ],
        "title": "浄远亭午望二首  其一",
        "id": "52c8739e-81b8-4d99-8daf-1394d6f25c08"
    },
    {
        "author": "杨万里",
        "paragraphs": [
            "竹迳殊疎欠补栽，兰芽欲吐未全开。",
            "初暄乍冷飞犹倦，一蝶新从底处来。"
        ],
        "title": "浄远亭午望二首  其二",
        "id": "938f4455-878e-4576-9873-9e1a997c778f"
    },
    {
        "author": "杨万里",
        "paragraphs": [
            "开尽梅花半欲残，两株晴雪作双寒。",
            "团栾遶树元无见，只合池亭隔水看。"
        ],
        "title": "池亭双树梅花",
        "id": "7c99e037-8242-48e9-ae41-2107133b8797"
    },
    {
        "author": "杨万里",
        "paragraphs": [
            "樱桃抛过隔墙莟，芍药丛抽刺土芽。",
            "最是蜜蜂无意思，忍将尘脚踏梅花。"
        ],
        "title": "多稼亭前小步",
        "id": "52973aeb-4ce3-468a-a91d-b2a2b74fd188"
    },
    {
        "author": "杨万里",
        "paragraphs": [
            "归来不省醉还醒，只怪谯门打一更。",
            "秉烛径穿梅下过，此身真在雪中行。"
        ],
        "title": "多稼亭宴客",
        "id": "5b3b3d67-8704-437d-90d4-8a91d0b156e0"
    },
    {
        "author": "杨万里",
        "paragraphs": [
            "琢瓷作鼎碧于水，削银为叶轻如纸。",
            "不文不武火力匀，闭阁下帘风不起。",
            "诗人自炷古龙涎，但令有香不见烟。",
            "素馨忽开抹利拆，低处龙麝和沉檀。",
            "平生饱识山林味，不奈此香殊妩媚。",
            "呼儿急取烝木犀，却作书生真富贵。"
        ],
        "title": "烧香七言",
        "id": "9be4ff19-5cfa-4981-b099-762b8a4f3c3d"
    },
    {
        "author": "杨万里",
        "paragraphs": [
            "客星何补汉中兴，空有清风冷似冰。",
            "早遣阿瞒移汉鼎，人间何处有严陵。"
        ],
        "title": "读严子陵传",
        "id": "a3dc5d0d-70cf-4619-a6cf-21a73c67b779"
    },
    {
        "author": "杨万里",
        "paragraphs": [
            "莫笑山庄小集休，篇篇字字爽于秋。",
            "向来枫落吴江冷，一句能销万古愁。"
        ],
        "title": "题山庄小集",
        "id": "42337750-54c8-4617-81ca-0c4824daa4a0"
    },
    {
        "author": "杨万里",
        "paragraphs": [
            "春寒尽解粟人肤，敢傍吾侪酒盏无。",
            "雨里杏花如半醉，抬头不起索人扶。"
        ],
        "title": "春寒",
        "id": "8f63ddc0-88be-42db-8351-0bade9330532"
    },
    {
        "author": "杨万里",
        "paragraphs": [
            "梅花耿耿冰玉姿，杏花淡淡注燕脂。",
            "两花相娇不相下，各向春风同索价。",
            "折来双插一铜瓶，旋汲井花浇使醒。",
            "红红白白看不足，更遣山童烧蜡烛。"
        ],
        "title": "瓶中梅杏二花",
        "id": "dbdef512-45b2-480c-b28e-57cdaf14c210"
    },
    {
        "author": "杨万里",
        "paragraphs": [
            "棐几吹灯丈室虚，隔窗雨点响阶除。",
            "胡床枕手昏昏着，卧听儿童读汉书。"
        ],
        "title": "书斋夜坐二首  其一",
        "id": "988540c9-c52c-45f7-af25-b954a1214db7"
    },
    {
        "author": "杨万里",
        "paragraphs": [
            "酒力欺人正作眠，梦中得句忽醒然。",
            "寒生更点当当里，雨在梅花蔌蔌边。"
        ],
        "title": "书斋夜坐二首  其二",
        "id": "bac6e95b-140e-4c09-b665-f4eefee87882"
    },
    {
        "author": "杨万里",
        "paragraphs": [
            "织锦天孙矮作机，紫茸翻出白花枝。",
            "更将沈水浓熏却，日淡风微欲午时。"
        ],
        "title": "瑞香花二首  其一",
        "id": "89caf2f3-590b-4fae-8851-189f727ba7ab"
    },
    {
        "author": "杨万里",
        "paragraphs": [
            "树如岩桂不胜低，花比素馨幽更奇。",
            "要作团栾小窠锦，春风不长出丛枝。"
        ],
        "title": "瑞香花二首  其二",
        "id": "411f4d86-285d-44e7-bc9e-9d5894fcdd17"
    },
    {
        "author": "杨万里",
        "paragraphs": [
            "雨打知无那，春暄绝不禁。",
            "小风千点雪，落日一须金。"
        ],
        "title": "二月十四日梅花二首  其一",
        "id": "150a632c-dc58-462a-a51c-5fbd795a79f5"
    },
    {
        "author": "杨万里",
        "paragraphs": [
            "树劲春犹瘦，花寒暮更明。",
            "平生岂无句，此外不须清。"
        ],
        "title": "二月十四日梅花二首  其二",
        "id": "6a15170a-79a7-47c5-9171-5d72ea51594e"
    },
    {
        "author": "杨万里",
        "paragraphs": [
            "旋旋哦诗旋旋抄，一尊野蔌更山肴。",
            "春风略不扶人醉，月到梅花最末梢。"
        ],
        "title": "晚饮",
        "id": "f7932cf8-8933-42dd-bb30-942376214102"
    },
    {
        "author": "杨万里",
        "paragraphs": [
            "荆溪老守劝农归，吏散还从郡圃嬉。",
            "拾得落英纔一掬，春风苦向掌中吹。"
        ],
        "title": "二月望日劝农既归散策郡圃二首  其一",
        "id": "619cff5c-0197-4161-8e20-df81081616b7"
    },
    {
        "author": "杨万里",
        "paragraphs": [
            "今年花事许迟迟，九十春光已半归。",
            "风急杏花吹不脱，落梅无数掠人飞。"
        ],
        "title": "二月望日劝农既归散策郡圃二首  其二",
        "id": "9cd6a186-53db-4e79-aa7c-abb43ca32e4b"
    },
    {
        "author": "杨万里",
        "paragraphs": [
            "江妃虚却蕊珠宫，银汉仙人谪此中。",
            "偶趁月明波上戏，一身冰雪舞春风。"
        ],
        "title": "水仙花四首  其一",
        "id": "81be556c-4678-4be9-b156-5d7fc2b53ab3"
    },
    {
        "author": "杨万里",
        "paragraphs": [
            "额间拂杀御袍黄，衣上偷将月姊香。",
            "待倩春风作媒却，西湖嫁与水仙王。"
        ],
        "tags": [
            "西湖"
        ],
        "title": "水仙花四首  其二",
        "id": "470e9448-42fa-45c2-8779-a92d66b2deec"
    },
    {
        "author": "杨万里",
        "paragraphs": [
            "韵绝香仍绝，花清月未清。",
            "天仙不行地，且借水为名。"
        ],
        "title": "水仙花四首  其三",
        "id": "defccafb-f926-44cc-81ad-2f2244861064"
    },
    {
        "author": "杨万里",
        "paragraphs": [
            "开处谁为伴，萧然不可亲。",
            "雪宫孤弄影，水殿四无人。"
        ],
        "title": "水仙花四首  其四",
        "id": "81971035-4852-4ade-8405-9ed7854b6374"
    },
    {
        "author": "杨万里",
        "paragraphs": [
            "背壁青灯劝读书，窥窗素月唤看渠。",
            "向来诸老端何似，未必千年便不如。",
            "春後春前双雪鬓，江南江北一茅庐。",
            "只愁夜饮无供给，小雨新肥半圃蔬。"
        ],
        "title": "夜坐",
        "id": "0b3e0d73-51c0-4b8b-b83a-b03588880f6e"
    },
    {
        "author": "杨万里",
        "paragraphs": [
            "柳条百尺拂银塘，且莫深青只浅黄。",
            "未必柳条能蘸水，水中柳影引它长。"
        ],
        "tags": [
            "柳树"
        ],
        "title": "新柳",
        "id": "b59f1845-66dd-44a3-b95d-03f262a6ad8d"
    },
    {
        "author": "杨万里",
        "paragraphs": [
            "雾气初迎日脚开，春光偏傍柳边回。",
            "寒暄消息何人会，十指今朝出袖来。"
        ],
        "title": "祷雨报恩因到翟园四首  其一",
        "id": "34087973-8d97-45b5-b59d-3dcdeff7f52d"
    },
    {
        "author": "杨万里",
        "paragraphs": [
            "草路无泥未有尘，城南城北总游人。",
            "不缘香火来山墅，孤负今年半段春。"
        ],
        "title": "祷雨报恩因到翟园四首  其二",
        "id": "a10b3a9f-188d-4aab-bdc2-4ab50faf43a8"
    },
    {
        "author": "杨万里",
        "paragraphs": [
            "遶亭怪石小山幽，夹径低枝压客头。",
            "幸自一来惟不早，梅花满地诉春愁。"
        ],
        "title": "祷雨报恩因到翟园四首  其三",
        "id": "4f0b1d9b-48d8-4dd8-8e29-ba01cfc8c026"
    },
    {
        "author": "杨万里",
        "paragraphs": [
            "未必钱园似翟园，翟园窠木最宜看。",
            "茂松亭下偏明眼，矮桧平铺翡翠盘。"
        ],
        "title": "祷雨报恩因到翟园四首  其四",
        "id": "a848d21d-6c11-4d59-afbb-2b6f57094cf8"
    },
    {
        "author": "杨万里",
        "paragraphs": [
            "无波可照底须窥，与柳争娇也学垂。",
            "破晓骤晴天有意，生红新晒一絇丝。"
        ],
        "title": "垂丝海棠二首  其一",
        "id": "cca1ed0b-75c5-4d16-a8c1-0a7fa9a8afac"
    },
    {
        "author": "杨万里",
        "paragraphs": [
            "不关残醉未醒松，不为春愁懒散中。",
            "自是新晴生睡思，起来无力对东风。"
        ],
        "title": "垂丝海棠二首  其二",
        "id": "0d1ed67b-aa0d-4b51-83d9-39f1af437d22"
    },
    {
        "author": "杨万里",
        "paragraphs": [
            "梅莟香边踏雪来，杏花雨里带春回。",
            "明朝解缆还千里，今日看花更一杯。",
            "谁遣文章太惊俗，何缘场屋不遗才。",
            "南溪鸥鹭如相问，为报春吟费麝煤。"
        ],
        "title": "送罗永年西归",
        "id": "5f3a1a8c-5936-401b-8567-26436b38938c"
    },
    {
        "author": "杨万里",
        "paragraphs": [
            "时节从来好雨知，今朝社日顿霏微。",
            "落花只得春风舞，湿却残香不得飞。"
        ],
        "title": "社雨",
        "id": "c2821f69-8815-43c8-927e-235a3fbcf542"
    },
    {
        "author": "杨万里",
        "paragraphs": [
            "不分唐人与半山，无端横欲割诗坛。",
            "半山便遣能参透，犹有唐人是一关。"
        ],
        "title": "读唐人及半山诗",
        "id": "12ace59a-d006-43db-bd76-87235cb7b8f4"
    },
    {
        "author": "杨万里",
        "paragraphs": [
            "数日春风不奈暄，梅花落尽浄无痕。",
            "却将晚莟重收拾，更放南枝第二番。"
        ],
        "title": "落梅再着晚花",
        "id": "65d3a11d-362b-422f-86f9-1066d8b7f0a3"
    },
    {
        "author": "杨万里",
        "paragraphs": [
            "五十如何是後生，呼儿拔白未忘情。",
            "新年只道无功业，也有霜髭六十茎。"
        ],
        "title": "镊白",
        "id": "6cced826-0353-480c-abbe-63cb495919b7"
    },
    {
        "author": "杨万里",
        "paragraphs": [
            "着尽工夫是化工，不关春雨更春风。",
            "已拚腻粉涂双蝶，更费雌黄滴一蜂。"
        ],
        "title": "春兴",
        "id": "269f7e78-fd76-4127-b4bd-58844231729a"
    },
    {
        "author": "杨万里",
        "paragraphs": [
            "口角哦诗细有声，不妨半醉不妨行。",
            "青灯一点纔如黍，解作书窗彻夜明。"
        ],
        "title": "夜窗二首  其一",
        "id": "172f8e1d-b841-404f-9cab-c14e50563b8a"
    },
    {
        "author": "杨万里",
        "paragraphs": [
            "诗人心绪几时休，逢着三春似九秋。",
            "数到五更仍五点，明朝还更有新愁。"
        ],
        "title": "夜窗二首  其二",
        "id": "5e288b6e-c30a-47d5-af7c-6025061cd2c7"
    },
    {
        "author": "杨万里",
        "paragraphs": [
            "拂花红露溅春衣，柳外春禽睡未知。",
            "天借晴光与桃李，更将剩彩弄游丝。"
        ],
        "title": "春晓三首  其一",
        "id": "71b31d0d-20e3-4e96-88a7-91a592f697e1"
    },
    {
        "author": "杨万里",
        "paragraphs": [
            "风光明淑奈渠何，非暖非寒直是和。",
            "春到千花俱有分，海棠独自得春多。"
        ],
        "title": "春晓三首  其二",
        "id": "b5199089-f560-4f00-9c36-9940ce05e992"
    },
    {
        "author": "杨万里",
        "paragraphs": [
            "一年生活是三春，二月春光尽十分。",
            "不必开窗索花笑，隔窗花影也欣欣。"
        ],
        "title": "春晓三首  其三",
        "id": "b138e77d-1d43-43cf-8e67-b1a07792169e"
    },
    {
        "author": "杨万里",
        "paragraphs": [
            "铅膏细细点花梢，道是春深雪未销。",
            "一斛千囊苍玉粟，东风吹作米长腰。"
        ],
        "title": "米囊花二首  其一",
        "id": "5e911d09-add1-4721-9934-fa353aa8f0e4"
    },
    {
        "author": "杨万里",
        "paragraphs": [
            "鸟语蜂喧蝶亦忙，争传天诏诏花王。",
            "东皇羽卫无供给，探借春风十日粮。"
        ],
        "title": "米囊花二首  其二",
        "id": "42a874d0-924a-414c-8ef1-26d045211c8a"
    },
    {
        "author": "杨万里",
        "paragraphs": [
            "黯黯轻寒淡淡阴，游人便觉减行春。",
            "春风也解嫌萧索，自送秋千不要人。"
        ],
        "title": "晓寒二首  其一",
        "id": "2f348b31-e9f5-4883-be3f-844f11a49f13"
    },
    {
        "author": "杨万里",
        "paragraphs": [
            "春光唤入百花丛，寒力平欺两鬓蓬。",
            "吹乱众红还复整，海棠却不怕东风。"
        ],
        "title": "晓寒二首  其二",
        "id": "c0304036-3be0-4ab8-9455-7e1d3697a15b"
    },
    {
        "author": "杨万里",
        "paragraphs": [
            "上巳春阴政未开，寒窗愁坐冷于灰。",
            "冻蝇触纸飞还落，仰面翻身起不来。"
        ],
        "title": "上巳三首  其一",
        "id": "9bc5d201-2d72-47d7-b9b0-f89a15801810"
    },
    {
        "author": "杨万里",
        "paragraphs": [
            "雨冷风酸数日强，老怀不可更禁当。",
            "春寒幸自归将去，唤取重来是海棠。"
        ],
        "title": "上巳三首  其二",
        "id": "187cae78-d766-4757-8fa8-e61ad91babfa"
    },
    {
        "author": "杨万里",
        "paragraphs": [
            "正是春光最盛时，桃花枝映李花枝。",
            "秋千日暮人归尽，只有春风弄彩旗。"
        ],
        "title": "上巳三首  其三",
        "id": "a0d0b6e3-f605-489d-a66f-4522e43f6e27"
    },
    {
        "author": "杨万里",
        "paragraphs": [
            "双燕冲帘报禁烟，唤惊昼梦耸诗肩。",
            "晚寒政与花为地，晓雨能令水作天。",
            "桃李海棠聊病眼，清明寒食又来年。",
            "老来不办琱新句，报答风光且一篇。"
        ],
        "title": "寒食雨作",
        "id": "f75cdccd-3442-43e3-a916-1f1386f8d3b8"
    },
    {
        "author": "杨万里",
        "paragraphs": [
            "雨後精神退九分，病香愁态不胜春。",
            "落阶一寸轻红雪，卷地风来政恼人。"
        ],
        "title": "垂丝海棠半落",
        "id": "ef22f971-90d9-47b8-b6f0-b433e8de922c"
    },
    {
        "author": "杨万里",
        "paragraphs": [
            "雨罢饶晴色，松阴转午时。",
            "堆成李花雪，开遍海棠枝。",
            "旋酌新篘酒，留题细字诗。",
            "不来真是枉，欲去更云迟。"
        ],
        "title": "寒食相将诸子游翟园得十诗  其一",
        "id": "f1419c40-a5b3-49a6-bb58-b68598fb1851"
    },
    {
        "author": "杨万里",
        "paragraphs": [
            "鹿葱旧种菊新栽，幽径深行忘却回。",
            "忽有野香寻不得，兰于石背一花开。"
        ],
        "title": "寒食相将诸子游翟园得十诗  其二",
        "id": "4884c405-650d-4e8d-9f4f-cc7cb2df6af8"
    },
    {
        "author": "杨万里",
        "paragraphs": [
            "柳条老去尚青鲜，下有清渠遶野田。",
            "波面落花相趁走，避风争泊岸傍边。"
        ],
        "title": "寒食相将诸子游翟园得十诗  其三",
        "id": "3f633912-fc2c-4490-a802-3e21777ff520"
    },
    {
        "author": "杨万里",
        "paragraphs": [
            "尽忙也到翟园休，只见春光不见愁。",
            "屈折海棠团更密，日光下照绣灯球。"
        ],
        "title": "寒食相将诸子游翟园得十诗  其四",
        "id": "349742f8-b669-41d4-b51b-c0e3391d7bbe"
    },
    {
        "author": "杨万里",
        "paragraphs": [
            "小小茅亭短短窗，海棠围里柳中央。",
            "乍晴萱草浑无力，落尽梅花尚有香。"
        ],
        "title": "寒食相将诸子游翟园得十诗  其五",
        "id": "99d93055-14d7-4608-a448-e7c38147fc04"
    },
    {
        "author": "杨万里",
        "paragraphs": [
            "儿曹健走尽从渠，老脚微酸半要扶。",
            "未委前头花好否，且令蜂蝶作前驱。"
        ],
        "title": "寒食相将诸子游翟园得十诗  其六",
        "id": "285ade03-cf7a-4650-afa9-21fc825e26ae"
    },
    {
        "author": "杨万里",
        "paragraphs": [
            "三月风光一岁无，杏花欲过李花初。",
            "柳丝自为春风舞，竹尾如何也学渠。"
        ],
        "title": "寒食相将诸子游翟园得十诗  其七",
        "id": "8089fb60-61a0-4203-b101-aff41a9b2f6a"
    },
    {
        "author": "杨万里",
        "paragraphs": [
            "驱使花枝苦未休，平章诗句政冥搜。",
            "无端一窦西窗日，不遣吾人略小留。"
        ],
        "title": "寒食相将诸子游翟园得十诗  其八",
        "id": "42aa23c5-0fb1-4169-87c8-91c1d3ad557b"
    },
    {
        "author": "杨万里",
        "paragraphs": [
            "花木从渠取次栽，青山那肯入城隈。",
            "翟公不有驱山手，城里松林底处来。"
        ],
        "title": "寒食相将诸子游翟园得十诗  其九",
        "id": "c36bb027-54c5-4cfa-a371-2f5c50cbd5cb"
    },
    {
        "author": "杨万里",
        "paragraphs": [
            "荆溪老守底风流，哦就千诗一笑休。",
            "天欲做春无去处，只堆浓绿柳梢头。"
        ],
        "title": "寒食相将诸子游翟园得十诗  其一○",
        "id": "eb414b08-3c70-4a7e-beb3-82bd5a39511b"
    },
    {
        "author": "杨万里",
        "paragraphs": [
            "纔看桃李锦成围，忽便园林绿作堆。",
            "远草将人双眼去，飞花引蝶过墙来。",
            "簿书节里无多着，怀抱朝来得好开。",
            "已是七分春去了，何须鸟语苦相催。"
        ],
        "title": "三月十日",
        "id": "81300fc5-6c8c-4cdd-9981-bbd83adb321a"
    },
    {
        "author": "杨万里",
        "paragraphs": [
            "整冠忽见镜中霜，挽树浑无蔕上香。",
            "已贮春愁过万斛，更令细细着升量。"
        ],
        "title": "清明雨寒八首  其一",
        "id": "09ab8be0-1529-48e4-99a4-06f547b6e637"
    },
    {
        "author": "杨万里",
        "paragraphs": [
            "脱却单衣着夹衣，禁烟无有不寒时。",
            "一年好处君知么，寒食千门插柳枝。"
        ],
        "title": "清明雨寒八首  其二",
        "id": "fe60cf9a-ae37-4fcb-9440-38f1d20023a1"
    },
    {
        "author": "杨万里",
        "paragraphs": [
            "今年寒食与清明，各自阴晴作么生。",
            "细雨千丝不成点，如何也解滴檐声。"
        ],
        "title": "清明雨寒八首  其三",
        "id": "8feff763-8aab-44e4-8242-82b98732d864"
    },
    {
        "author": "杨万里",
        "paragraphs": [
            "桃李一空春已归，不须更待絮飞时。",
            "闭门独琢春寒句，只有轻风细雨知。"
        ],
        "title": "清明雨寒八首  其四",
        "id": "4da42a64-7031-4e9f-9eba-4709bc22ad7c"
    },
    {
        "author": "杨万里",
        "paragraphs": [
            "苔阶滴雨翠方浓，须把寒珠溅鹿葱。",
            "梅子犹粘雪前蕊，海棠生恨夜来风。"
        ],
        "title": "清明雨寒八首  其五",
        "id": "c5aaea50-7607-45b1-b9d4-88b04951c6d5"
    },
    {
        "author": "杨万里",
        "paragraphs": [
            "莫嫌细雨苦飘萧，政要寒声伴寂寥。",
            "杏叶犹疎不成响，且将纸瓦当芭蕉。"
        ],
        "title": "清明雨寒八首  其六",
        "id": "f354adc6-26f8-416a-bef8-959f9c27f8a5"
    },
    {
        "author": "杨万里",
        "paragraphs": [
            "闭户何缘得句来，开窗更倩雨相催。",
            "只言春色都归去，小树桃花政晚开。"
        ],
        "title": "清明雨寒八首  其七",
        "id": "97ad5a89-c546-4be0-b50e-99d014f0f1d0"
    },
    {
        "author": "杨万里",
        "paragraphs": [
            "风欹众柳自成妍，雨泣残花不忍看。",
            "急唤曲生尝杏子，及渠小苦未生酸。"
        ],
        "title": "清明雨寒八首  其八",
        "id": "2e78a62c-4659-4ac4-98f7-f6de3af11033"
    },
    {
        "author": "杨万里",
        "paragraphs": [
            "风生蚱蜢怒须头，纨扇团圆璧月流。",
            "三蝶商量探花去，不知若个是庄周。"
        ],
        "title": "题山庄草虫扇",
        "id": "58cc5534-3feb-4926-9587-6964ba90808c"
    },
    {
        "author": "杨万里",
        "paragraphs": [
            "南溪春酒碧于江，北地鹅梨白似霜。",
            "颓却老人山作玉，更加食邑醉为乡。",
            "春光如许天何负，雨点殊疎燕不妨。",
            "绝爱杞萌如紫蕨，为烹茗椀洗诗肠。"
        ],
        "title": "清明果饮二首  其一",
        "id": "c3173c12-5da3-4a94-a4a3-1ee28b79073b"
    },
    {
        "author": "杨万里",
        "paragraphs": [
            "深着炉香浅着杯，杯行尽缓莫教催。",
            "可怜花树浑无頼，下却帘钩也入来。",
            "雪藕新将削冰水，蔗霜只好点青梅。",
            "明年寒食还家去，却忆荆溪花政开。"
        ],
        "title": "清明果饮二首  其二",
        "id": "92577be5-8b6e-4b9e-92d0-2f3079c5f2eb"
    },
    {
        "author": "杨万里",
        "paragraphs": [
            "朱墨勾添眼底尘，今年春尽不知春。",
            "鞓红魏紫能相访，西子崇宁更可人。"
        ],
        "title": "和张倅子仪送鞓红魏紫崇宁红醉西施四种牡丹二首  其一",
        "id": "fbc935a5-30a5-49ae-b930-c9fbf6bafd4e"
    },
    {
        "author": "杨万里",
        "paragraphs": [
            "洛花移种到松江，国色天香内样妆。",
            "老里懒边无好思，为渠觅句却穷忙。"
        ],
        "title": "和张倅子仪送鞓红魏紫崇宁红醉西施四种牡丹二首  其二",
        "id": "b63a8e44-404e-46b1-ba86-2e986142303e"
    },
    {
        "author": "杨万里",
        "paragraphs": [
            "苍璧新煎第二泉，博山深炷古龙涎。",
            "草玄顾我非杨子，能赋如公是仲宣。",
            "诗社自甘编下户，醉乡何苦不开边。",
            "穷州地主惭司业，不解时时与酒钱。"
        ],
        "title": "次李倅子寿郡集诗韵",
        "id": "a3489468-7ea8-4a3b-9e20-7495eb19d4bc"
    },
    {
        "author": "杨万里",
        "paragraphs": [
            "熊胆平生苦，鱼轩晚岁荣。",
            "芝兰今柱史，苗裔古玄英。",
            "寒食花争泣，元宵烛半明。",
            "从今好时节，萱砌罢君羹。"
        ],
        "title": "薛舍人母方氏太恭人挽章二首  其一",
        "id": "394f890b-bdfb-4622-a458-0cd94ddca1d5"
    },
    {
        "author": "杨万里",
        "paragraphs": [
            "赋感东征句，诗愁陟屺篇。",
            "生前九龄梦，眼底五朝天。",
            "锦告浑无恙，云车忽杳然。",
            "不堪青竹笋，归路不迎船。"
        ],
        "title": "薛舍人母方氏太恭人挽章二首  其二",
        "id": "2f087480-353b-4339-a96f-fb9cbd797f61"
    },
    {
        "author": "杨万里",
        "paragraphs": [
            "樱桃一雨半雕零，更与黄鹂翠羽争。",
            "计会小风留紫脆，殷勤落日弄红明。",
            "摘来珠颗光如湿，走下金盘不待倾。",
            "天上荐新旧分赐，儿童犹解忆寅清。"
        ],
        "title": "樱桃",
        "id": "5884cd97-8660-4568-80e4-930744505d1f"
    },
    {
        "author": "杨万里",
        "paragraphs": [
            "雨余行脚古城隈，为爱危亭首屡回。",
            "无数菊苗齐老去，多时花径不曾来。"
        ],
        "title": "雨後行郡圃",
        "id": "ab7b3c49-bfe0-4a07-ac63-f660a9308a7d"
    },
    {
        "author": "杨万里",
        "paragraphs": [
            "红红白白定谁先，袅袅娉娉各自妍。",
            "最是倚栏娇分外，却缘经雨意醒然。",
            "晚春早夏浑无伴，暖艳晴香政可怜。",
            "好为花王作花相，不应只遣侍甘泉。"
        ],
        "title": "多稼亭前两槛芍药红白对开二百朵",
        "id": "bac16f49-f19f-433d-a2c4-fe98b939c3eb"
    },
    {
        "author": "杨万里",
        "paragraphs": [
            "雨纔放脚又还无，叶上萧萧半霎余。",
            "贮得千珠无点漏，丝窠元自不胜疎。"
        ],
        "title": "小雨",
        "id": "42bf6a45-3e16-4e80-b391-c4559a252e6f"
    },
    {
        "author": "杨万里",
        "paragraphs": [
            "守臣两月祷山川，诏旨纔颁便沛然。",
            "不是格天缘诏旨，忧民天子本如天。"
        ],
        "title": "六月喜雨三首  其一",
        "id": "628a9220-1ab0-4908-aef6-7839843cba7d"
    },
    {
        "author": "杨万里",
        "paragraphs": [
            "玄云直下素光开，雨到前山只恐回。",
            "霹雳一声风一阵，为侬催上半天来。"
        ],
        "title": "六月喜雨三首  其二",
        "id": "8fded573-0386-4c3f-9638-c8092190eac7"
    },
    {
        "author": "杨万里",
        "paragraphs": [
            "今年不是雨来悭，不後秧时亦不前。",
            "自古浙西长苦涝，近来无涝恰三年。"
        ],
        "title": "六月喜雨三首  其三",
        "id": "f24cd706-5b69-4c24-bc3d-f5fc565f0e1a"
    },
    {
        "author": "杨万里",
        "paragraphs": [
            "雷起嘉山半点苍，乖龙无地着身藏。",
            "莫嫌白雨来差晚，但遣黄云作大穰。"
        ],
        "title": "和李子寿通判曾庆祖判院投赠喜雨口号八首  其一",
        "id": "4f014d60-6e93-4632-a5e8-6c1d7cc2acf9"
    },
    {
        "author": "杨万里",
        "paragraphs": [
            "尘涨街头不识泥，朝来也解滑霜蹄。",
            "两公玉句惊风雨，把翫都忘日脚西。"
        ],
        "title": "和李子寿通判曾庆祖判院投赠喜雨口号八首  其二",
        "id": "96d959a8-04ad-46a0-b5de-29a53fbc3b08"
    },
    {
        "author": "杨万里",
        "paragraphs": [
            "雨早些时打麦残，雨迟许日即秧干。",
            "阿谁会得天公意，只道今年乞雨难。"
        ],
        "title": "和李子寿通判曾庆祖判院投赠喜雨口号八首  其三",
        "id": "f671532c-64ce-430e-aec1-f5a616d68cd6"
    },
    {
        "author": "杨万里",
        "paragraphs": [
            "梦中檐溜作滩声，幼竹新荷总解鸣。",
            "晓色满城浑是喜，更无一寸旱时情。"
        ],
        "title": "和李子寿通判曾庆祖判院投赠喜雨口号八首  其四",
        "id": "2c5d2498-602a-46cc-a495-826403c988d1"
    },
    {
        "author": "杨万里",
        "paragraphs": [
            "苏湖元以水为乡，春早偏欺润与常。",
            "一雨忽来三昼夜，两公卷入八诗章。"
        ],
        "title": "和李子寿通判曾庆祖判院投赠喜雨口号八首  其五",
        "id": "7aa22aa4-430a-465b-8f17-98fba4b0d2e9"
    },
    {
        "author": "杨万里",
        "paragraphs": [
            "守臣闵雨几曾欣，两月天高叫不闻。",
            "黄纸带将今雨至，分明端为圣明君。"
        ],
        "title": "和李子寿通判曾庆祖判院投赠喜雨口号八首  其六",
        "id": "1d0a5f4d-4755-4a3e-970b-b88578ff5716"
    },
    {
        "author": "杨万里",
        "paragraphs": [
            "谪仙下笔不曾休，句似金盘柘弹流。",
            "我欲将渠卜邻着，对披蓑笠刺渔舟。"
        ],
        "title": "和李子寿通判曾庆祖判院投赠喜雨口号八首  其七",
        "id": "4ad8814b-5634-439e-9944-da8d9b42c720"
    },
    {
        "author": "杨万里",
        "paragraphs": [
            "南丰每见每津津，茧纸松煤幻好春。",
            "幸与李侯成二妙，更添杨子作三人。"
        ],
        "title": "和李子寿通判曾庆祖判院投赠喜雨口号八首  其八",
        "id": "0c873cb4-9ab3-4c8f-b17f-ee21a39ecaa2"
    },
    {
        "author": "杨万里",
        "paragraphs": [
            "过雨梅无半个黄，冬青枝上雪花香。",
            "不须更要风吹面，看着青林意自凉。"
        ],
        "title": "晓登多稼亭三首  其一",
        "id": "3b02f7f6-7d1d-4f2d-add1-fac913d2ac3c"
    },
    {
        "author": "杨万里",
        "paragraphs": [
            "雨前田亩不胜荒，雨後农家特地忙。",
            "一眼平畴三十里，际天白水立青秧。"
        ],
        "title": "晓登多稼亭三首  其二",
        "id": "bea78a97-87c8-4ece-9831-9dd38772f647"
    },
    {
        "author": "杨万里",
        "paragraphs": [
            "尚无池水泛荷香，幸有园英照竹窗。",
            "雪白葵花持玉节，柿红萱草立金幢。"
        ],
        "title": "晓登多稼亭三首  其三",
        "id": "92427464-df03-4234-8921-1b6aff1a2ade"
    },
    {
        "author": "杨万里",
        "paragraphs": [
            "青李来禽已眼明，新瓜入夏见何曾。",
            "酒边忘却人间暑，消尽金盆一丈冰。"
        ],
        "title": "六月六日小集二首  其一",
        "id": "026e7734-3770-495a-b52c-feaab7eb2c85"
    },
    {
        "author": "杨万里",
        "paragraphs": [
            "新蝉声涩亦无多，强与娇鶑和好歌。",
            "尽日舞风浑不倦，无人奈得柳条何。"
        ],
        "title": "六月六日小集二首  其二",
        "id": "18aa329e-7ae9-43d3-9ceb-028c3310251c"
    },
    {
        "author": "杨万里",
        "paragraphs": [
            "郡池六月水方生，便有新荷贴水轻。",
            "雨後独来无个事，闲听啼鸟话升平。"
        ],
        "title": "雨足晓立郡圃荷桥",
        "id": "39c6aa32-6f84-427f-8191-34e16d3df27d"
    },
    {
        "author": "杨万里",
        "paragraphs": [
            "风不能销晓雾痕，天犹未放宿云根。",
            "城腰折处纔三径，山觜前头别一村。"
        ],
        "title": "登多稼亭晓望",
        "id": "15c5022b-b116-4b87-b8d0-9b90b9c14e8a"
    },
    {
        "author": "杨万里",
        "paragraphs": [
            "矮屋炎天不可居，高亭爽气亦元无。",
            "小风不被蝉餐却，合有些凉到老夫。"
        ],
        "title": "午热登多稼亭五首  其一",
        "id": "8e5779bb-3169-4615-bfb1-845160bd0fc6"
    },
    {
        "author": "杨万里",
        "paragraphs": [
            "芒鞋葵扇颇萧然，倦倚胡床不是眠。",
            "避暑无藏身去处，追凉行尽竹旁边。"
        ],
        "title": "午热登多稼亭五首  其二",
        "id": "22864ace-09ce-4e00-bc50-d913b5688041"
    },
    {
        "author": "杨万里",
        "paragraphs": [
            "不是城中是甑中，雨余日色更明红。",
            "若为飞上金山顶，独立长江万里风。"
        ],
        "tags": [
            "长江"
        ],
        "title": "午热登多稼亭五首  其三",
        "id": "9b79c68b-a4f8-4a6a-83cc-4213bfa0b70b"
    },
    {
        "author": "杨万里",
        "paragraphs": [
            "柳外花边忽飒然，好风一点破愁颜。",
            "岸巾独倚千寻树，闲看南云度北山。"
        ],
        "title": "午热登多稼亭五首  其四",
        "id": "fca3ac79-d1ea-4b9b-8b0d-c0820cdd03a5"
    },
    {
        "author": "杨万里",
        "paragraphs": [
            "御风不必问雌雄，只有炎风最不中。",
            "却是竹君殊解事，炎风筛过作清风。"
        ],
        "title": "午热登多稼亭五首  其五",
        "id": "3ef8dca0-9bef-4889-9444-be2ecc93b580"
    },
    {
        "author": "杨万里",
        "paragraphs": [
            "下笔生波便百川，字间句里总超然。",
            "读来清气凉人骨，六月真成九月天。"
        ],
        "title": "张尉惠诗和韵谢之三首  其一",
        "id": "ecbb747e-e74a-4551-877e-1d978fd914c2"
    },
    {
        "author": "杨万里",
        "paragraphs": [
            "软红尘里眼曾开，苦被新诗猛唤回。",
            "借问锦心能底巧，更从月胁摘将来。"
        ],
        "title": "张尉惠诗和韵谢之三首  其二",
        "id": "e3cc8361-21e6-441d-b4b8-fecbfc0639d1"
    },
    {
        "author": "杨万里",
        "paragraphs": [
            "老去才情半掬悭，不愁不退岂愁前。",
            "清风明月无拘管，与子分张更一年。"
        ],
        "title": "张尉惠诗和韵谢之三首  其三",
        "id": "f80909e9-b292-4e7f-981e-0ac429b6498b"
    },
    {
        "author": "杨万里",
        "paragraphs": [
            "闭户坐不得，开窗竚微凉。",
            "树林荫白日，几研生碧光。",
            "信手取诗卷，细哦三数章。",
            "初披颇欣惬，再揽忽感伤。",
            "废卷不能读，起行绕胡床。",
            "古人恨如山，吾心澹于江。",
            "本不与彼谋，云何断我肠。",
            "感罢翻自笑，一蝉催夕阳。"
        ],
        "title": "卧治斋晚坐",
        "id": "c5a2c112-667b-48d6-93f7-d928c6202681"
    },
    {
        "author": "杨万里",
        "paragraphs": [
            "新葺怀古堂，旧临郭璞池。",
            "去岁夏徂秋，无日不此嬉。",
            "茨菰无暑性，芙蕖有凉姿。",
            "今年池水干，老子来遂稀。",
            "岂惟来不留，亦复去靡思。",
            "朝来偶一到，又觉景特奇。",
            "水含霁後光，荷于风处欹。",
            "便有白鸥下，惊起翠羽飞。",
            "方池滟窗东，长池横檐西。",
            "红绿向背看，觞咏朝夕宜。",
            "此堂初无情，此池谅何知。",
            "如何涉斯世，乖逢亦有时。"
        ],
        "title": "憩怀古堂",
        "id": "902f7244-ebe0-4927-86a5-0b2130774a7e"
    },
    {
        "author": "杨万里",
        "paragraphs": [
            "云兴惠山顶，雨放太湖脚。",
            "初愁望中远，忽在头上落。",
            "白羽障乌巾，衣袖已沾渥。",
            "归来看檐溜，如泻万仞壑。",
            "霆裂大瑶瓮，电萦湿银索。",
            "须臾水平阶，花坞失半角。",
            "定知秧畴满，想见田父乐。",
            "向来春夏交，旱气亦太虐。",
            "山川已徧走，云物竟索寞。",
            "双鬓愁得白，两膝拜将剥。",
            "早知有今雨，老怀枉作恶。"
        ],
        "tags": [
            "太湖"
        ],
        "title": "望雨",
        "id": "2442d6f6-a181-4cda-8b14-dae48d402999"
    },
    {
        "author": "杨万里",
        "paragraphs": [
            "故人昔同朝，与游每甚欢。",
            "岂缘势利合，相得文字间。",
            "有顷各补外，不见今六年。",
            "我来荆溪上，敲榜索租钱。",
            "故人复双入，飞上青云端。",
            "我虽世味澹，羡心能恝然。",
            "忽传故人去，得书墨未干。",
            "又传故人亡，惊悼摧肺肝。",
            "鼎贵良独佳，安贫未遽贤。",
            "向以我易彼，安知不作难。",
            "今以彼易我，试问谁当悭。",
            "如何捐此躯，必要博好官。",
            "顾谓妻与子，官满当归田。",
            "我贱汝勿羞，我贫汝勿叹。",
            "从汝丐我身，百年庶团栾。",
            "妻子笑答我，修短未易言。",
            "富贵必速殒，郭令当夭残。",
            "贫贱果永算，颜子寿必延。",
            "我复答渠道，薄命我自怜。",
            "我福肯如郭，我德敢望颜。",
            "造物本啬与，我乃多取旃。",
            "借令彼不怒，退省我独安。",
            "汝言自有理，我意不可还。"
        ],
        "title": "闻一二故人相继而逝感叹书怀",
        "id": "eec679f8-5bd0-4592-9aab-4017fc610760"
    },
    {
        "author": "杨万里",
        "paragraphs": [
            "老眼偏明远岫孤，夕阳故遣树阴疎。",
            "蝉鸣叶底无寻处，随意闲行偶见渠。"
        ],
        "title": "晚步追凉二首  其一",
        "id": "9d8a25f4-b960-4350-9d7f-b2e6bb6e9729"
    },
    {
        "author": "杨万里",
        "paragraphs": [
            "风不须多只是凉，穿花度柳到人傍。",
            "细吹病耳飕飕响，徐弄轻衫拂拂长。"
        ],
        "title": "晚步追凉二首  其二",
        "id": "c1cdcea9-bb14-4e8f-8b2a-6d56451f4f56"
    },
    {
        "author": "杨万里",
        "paragraphs": [
            "桥剪荷花两段开，荷花留我不容回。",
            "不胜好处荷桥坐，政是凉时蚊子来。"
        ],
        "title": "荷桥暮坐三首  其一",
        "id": "c444763f-61b0-49a9-af9e-4b1eb20b261c"
    },
    {
        "author": "杨万里",
        "paragraphs": [
            "池似平铺绿锦横，荷花为纬藻为经。",
            "无端织出诗人像，独立飞桥摘斗星。"
        ],
        "title": "荷桥暮坐三首  其二",
        "id": "4607c34e-6991-43f5-b6d1-16a560eefd11"
    },
    {
        "author": "杨万里",
        "paragraphs": [
            "水到荷花蔕，风生菰叶梢。",
            "鸥鳬晚声散，天水夕光交。"
        ],
        "title": "荷桥暮坐三首  其三",
        "id": "21165b88-5327-41e2-97b7-009b1260c06c"
    },
    {
        "author": "杨万里",
        "paragraphs": [
            "携家守荆溪，忽忽已一朞。",
            "官舍非不佳，怀抱长鲜怡。",
            "若非僮仆病，定复儿女啼。",
            "昔贫叹不饱，今愁岂缘饥。",
            "晨起袖书册，急登亭上嬉。",
            "露痕尚星月，风气无窗扉。",
            "顿觉老病身，不禁絺绤衣。",
            "昨暑何可度，朝凉乃尔奇。",
            "白鸟远如蝶，玄蝉哦似诗。",
            "松色雪我神，荷香冰我脾。",
            "忧乐忽安在，形骸亦俱遗。",
            "穉子不解事，朝餐呼我归。"
        ],
        "title": "休日清晓读书多稼亭",
        "id": "ea0cc95d-9099-429e-a012-d7b5ac566cae"
    },
    {
        "author": "杨万里",
        "paragraphs": [
            "三山道是远连天，亭上看来只近檐。",
            "可惜当初低少许，三山幸有一峰尖。"
        ],
        "title": "多稼亭上望三山中峰独秀而低",
        "id": "e7fb93a8-1257-4d47-be94-e0caee513540"
    },
    {
        "author": "杨万里",
        "paragraphs": [
            "画舫鸣钲野寺钟，暮声惊破翠烟重。",
            "好风不解藏天巧，雕碎孤云作数峰。"
        ],
        "title": "雨後晚步郡圃二首  其一",
        "id": "57799eea-aa3c-493d-a276-29578aae8f38"
    },
    {
        "author": "杨万里",
        "paragraphs": [
            "风勒归云带雨回，不容老子小徘徊。",
            "拨忙也到池亭上，昨日卷荷今尽开。"
        ],
        "title": "雨後晚步郡圃二首  其二",
        "id": "f15faf60-8836-4ef8-b510-787deec6c2db"
    },
    {
        "author": "杨万里",
        "paragraphs": [
            "雨後晨前绝爽时，胡床四面是荷池。",
            "荷珠细走惟愁落，为报熏风莫急吹。"
        ],
        "title": "晓坐荷桥四首  其一",
        "id": "d6197b54-1827-4cc0-a248-41f7912e6e51"
    },
    {
        "author": "杨万里",
        "paragraphs": [
            "四叶青苹点绿池，千重翠盖护红衣。",
            "蜻蜓空里元无见，只见波间仰面飞。"
        ],
        "title": "晓坐荷桥四首  其二",
        "id": "7d1b7c69-a503-45b7-b479-21c8d161ecc7"
    },
    {
        "author": "杨万里",
        "paragraphs": [
            "碧玉山边白鸟鸣，绿杨风里翠荷声。",
            "草花踏碎教人惜，为勒芒鞋款款行。"
        ],
        "title": "晓坐荷桥四首  其三",
        "id": "088fdc07-0400-4708-b5cf-e45393d63b95"
    },
    {
        "author": "杨万里",
        "paragraphs": [
            "帘影窥池到藕根，水光为我弄朝暾。",
            "鱼儿解作晴天雨，波面吹成落点痕。"
        ],
        "title": "晓坐荷桥四首  其四",
        "id": "efdc820d-9f37-4f5e-aaf3-95c0f842a136"
    },
    {
        "author": "杨万里",
        "paragraphs": [
            "小沼纔阶下，孤亭恰水边。",
            "揩磨一玉镜，上下两青天。",
            "可惜无多水，难堪着钓船。",
            "今年非不暑，每到每醒然。"
        ],
        "title": "池亭",
        "id": "143b4ed1-a8f7-45a7-b218-cda7854eb74f"
    },
    {
        "author": "杨万里",
        "paragraphs": [
            "旧来菰叶已全衰，旋买新荷带藕栽。",
            "看得荷花作莲子，可怜时节被花催。"
        ],
        "title": "卧治斋盆池",
        "id": "79ff6b53-15ba-41d0-a498-1675d396692d"
    },
    {
        "author": "杨万里",
        "paragraphs": [
            "晴霞艳艳覆檐牙，绛雪霏霏点砌沙。",
            "莫管身非香案吏，也移床对紫薇花。"
        ],
        "title": "凝露堂前紫薇花两株每自五月盛开九月乃衰二首  其一",
        "id": "51ec22fa-5079-427e-a50a-c7e978863dd8"
    },
    {
        "author": "杨万里",
        "paragraphs": [
            "似痴如醉弱还佳，露压风欺分外斜。",
            "谁道花无红十日，紫薇长放半年花。"
        ],
        "title": "凝露堂前紫薇花两株每自五月盛开九月乃衰二首  其二",
        "id": "3b0a4e3e-960f-4e46-9bcd-ded69d2c1f4f"
    },
    {
        "author": "杨万里",
        "paragraphs": [
            "蚊子因凉减，蝉声入暮多。",
            "有愁无处着，不饮欲如何。"
        ],
        "title": "暮坐中庭",
        "id": "40840a84-dc56-4aa4-95ec-08c3e18349d9"
    },
    {
        "author": "杨万里",
        "paragraphs": [
            "蜂不禁人采蜜忙，荷花蕊里作蜂房。",
            "不知玉蛹甜于蜜，又被诗人嚼作霜。"
        ],
        "title": "食莲子",
        "id": "0baebf9d-1ffc-424a-823f-8897d3bfcbf4"
    },
    {
        "author": "杨万里",
        "paragraphs": [
            "龙宫失晓恼江妃，也养鸣鸡报早晖。",
            "要啄稻粱无半粒，只教满颔饱珠玑。"
        ],
        "title": "食鸡头",
        "id": "20a29620-6312-474c-b381-dd5eb6428560"
    },
    {
        "author": "杨万里",
        "paragraphs": [
            "一霎滂沱一霎晴，檐间点滴尚残声。",
            "水将树影乱揉碎，月与日光相对明。",
            "试数六宵还五雨，坐令夏热作秋清。",
            "儿曹小住休归去，更听风蝉子细鸣。"
        ],
        "title": "暮雨既霁将儿辈登多稼亭",
        "id": "91e91bb1-48d4-465e-94a3-8d76d79a745c"
    },
    {
        "author": "杨万里",
        "paragraphs": [
            "日脚斜红欲暮天，倚栏垂手弄云烟。",
            "两行相对树如许，一叶不摇风寂然。",
            "剩欲啜茶还罢去，却愁通夕不成眠。",
            "黑丝半把垂天外，白雨初生远岭边。"
        ],
        "title": "苦热登多稼亭二首  其一",
        "id": "02614a1d-5f41-4b7a-a0db-8e593234a4c5"
    },
    {
        "author": "杨万里",
        "paragraphs": [
            "吏散庭空便悄然，不须休日始偷闲。",
            "鸥边野水水边屋，城外平林林外山。",
            "偶见行人回首却，亦看老子立亭间。",
            "暮蝉何苦催归急，只待凉生月半环。"
        ],
        "title": "苦热登多稼亭二首  其二",
        "id": "df3a2041-938f-48e4-b8fb-4054e5649ee9"
    },
    {
        "author": "杨万里",
        "paragraphs": [
            "玉砾金沙一迳长，暑中无处可追凉。",
            "独行行到荷池上，荷不生风水不香。"
        ],
        "title": "暮热游荷池上五首  其一",
        "id": "ef3bb046-1b9b-40a6-b3aa-8561f0971c76"
    },
    {
        "author": "杨万里",
        "paragraphs": [
            "寒甃千寻汲井花，病身一浴不胜佳。",
            "追凉不得浑闲事，烧眼生憎半幅霞。"
        ],
        "title": "暮热游荷池上五首  其二",
        "id": "a577b2e1-38ee-4363-bdf5-5e0e27e5605b"
    },
    {
        "author": "杨万里",
        "paragraphs": [
            "细草摇头忽报侬，披襟拦得一西风。",
            "荷花入暮犹愁热，低面深藏碧伞中。"
        ],
        "title": "暮热游荷池上五首  其三",
        "id": "f4fa762f-2954-49fb-8429-ebea0c533627"
    },
    {
        "author": "杨万里",
        "paragraphs": [
            "也不多时便立秋，寄声残暑速拘收。",
            "瘦蝉有得许多气，吟落斜阳未肯休。"
        ],
        "title": "暮热游荷池上五首  其四",
        "id": "e24bf24f-211d-470f-8e8c-53951ae8f865"
    },
    {
        "author": "杨万里",
        "paragraphs": [
            "空中斗起朵云头，旋旋开来旋旋收。",
            "初作䰒松松树子，忽成髣髴柳花球。"
        ],
        "title": "暮热游荷池上五首  其五",
        "id": "30551456-976c-45b7-9a8c-aabc11b3be3d"
    },
    {
        "author": "杨万里",
        "paragraphs": [
            "恰则天方暮，如何月正中。",
            "一年无此热，今夕绝无风。",
            "早藕凝松雪，新菱剥酽红。",
            "醉乡堪避暑，只合着衰翁。"
        ],
        "title": "月下果饮七首  其一",
        "id": "71db8662-899f-4a5e-a329-f3ca545f49b8"
    },
    {
        "author": "杨万里",
        "paragraphs": [
            "酒边无物伴长瓶，一颗新莲一段冰。",
            "月下不风终是爽，烛光何罪也堪憎。"
        ],
        "title": "月下果饮七首  其二",
        "id": "54cda6ce-b8b0-4f24-aa73-39100493f829"
    },
    {
        "author": "杨万里",
        "paragraphs": [
            "一年遇暑一番愁，六月梢时七月头。",
            "今夕追凉还得热，何时遇夏却逢秋。"
        ],
        "title": "月下果饮七首  其三",
        "id": "58282f4e-c5b3-4417-bc8f-c25e77bbe3b3"
    },
    {
        "author": "杨万里",
        "paragraphs": [
            "月初生处薄云生，到得云销月政明。",
            "两处打更如一处，二更还作四更声。"
        ],
        "title": "月下果饮七首  其四",
        "id": "5cb23f5f-2712-485b-9119-f336d018b69f"
    },
    {
        "author": "杨万里",
        "paragraphs": [
            "坐久轻云次第开，月光飞入酒杯来。",
            "今宵只有半边月，一半桂枝何处栽。"
        ],
        "title": "月下果饮七首  其五",
        "id": "2ad9821c-36fe-46b3-836b-eb436491f28d"
    },
    {
        "author": "杨万里",
        "paragraphs": [
            "斜斜花影欲愁予，唧唧虫声亦爱渠。",
            "月与诗人元不薄，侬于欢伯未应疎。"
        ],
        "title": "月下果饮七首  其六",
        "id": "447fbf75-1317-4a1b-877b-7d94f1b4c107"
    },
    {
        "author": "杨万里",
        "paragraphs": [
            "人静更深丈室虚，欲眠聊复小踟蹰。",
            "竹床最冷也成热，羽扇不凉差胜无。"
        ],
        "title": "月下果饮七首  其七",
        "id": "a2e87ff9-0d08-4cc6-8cdc-07642ffe8b09"
    },
    {
        "author": "杨万里",
        "paragraphs": [
            "日光烘碎一天云，散作蒙蒙雾满村。",
            "我亦知渠别无事，不教远岫翠当门。"
        ],
        "title": "晓坐多稼亭",
        "id": "ef147e3d-f86a-4576-a64f-29dd98f14e16"
    },
    {
        "author": "杨万里",
        "paragraphs": [
            "身在荷香水影中，晓凉不与夜来同。",
            "且抛书册梳蓬鬓，移转胡床受小风。"
        ],
        "title": "梳头有感二首  其一",
        "id": "3ddd3694-4104-4b88-88a3-7a1340c22b33"
    },
    {
        "author": "杨万里",
        "paragraphs": [
            "同郡同年总八人，七人零落一人存。",
            "如何独立熏风里，犹怨霜花点鬓根。"
        ],
        "title": "梳头有感二首  其二",
        "id": "059db4fc-d4e5-481b-8b3d-23e705b40801"
    },
    {
        "author": "杨万里",
        "paragraphs": [
            "饭余浴罢趁凉行，偶憩池头最小亭。",
            "醉倚胡床便成睡，梦闻荷气忽然醒。"
        ],
        "title": "晚凉散策二首  其一",
        "id": "03570a82-d834-4668-9f64-acc014db562b"
    },
    {
        "author": "杨万里",
        "paragraphs": [
            "半点轻风泛柳丝，忽吹荷叶一时欹。",
            "芙蕖好处无人会，最是将开半落时。"
        ],
        "title": "晚凉散策二首  其二",
        "id": "9655ccc3-3d7f-49c5-9a50-6a0e776f494e"
    },
    {
        "author": "杨万里",
        "paragraphs": [
            "上得城来眼顿明，暮山争献数尖青。",
            "垂杨舞罢西风叶，一叶多时独未停。"
        ],
        "title": "闰六月立秋後暮热追凉郡圃二首  其一",
        "id": "547c3e9f-d6a3-432e-b9f2-8a20a67484f2"
    },
    {
        "author": "杨万里",
        "paragraphs": [
            "夏欲尽头秋欲初，小凉未苦爽肌肤。",
            "夕阳幸自西山外，一抹斜红不肯无。"
        ],
        "title": "闰六月立秋後暮热追凉郡圃二首  其二",
        "id": "46339180-1222-4889-941b-2363d467f601"
    },
    {
        "author": "杨万里",
        "paragraphs": [
            "胡床倦坐起凭栏，人正忙时我正闲。",
            "却是闲中有忙处，看书纔了又看山。"
        ],
        "title": "静坐池亭二首  其一",
        "id": "7f0013db-772f-4a81-981e-1c310f23d808"
    },
    {
        "author": "杨万里",
        "paragraphs": [
            "荷边弄水一身香，竹里招风满扇凉。",
            "道是秋来还日短，秋来闲里日偏长。"
        ],
        "title": "静坐池亭二首  其二",
        "id": "d7f473cd-fd45-4b0a-a9ad-6ed34343fcf1"
    },
    {
        "author": "杨万里",
        "paragraphs": [
            "不教老子略眉开，夏热未除秋热来。",
            "一夜凉风吹欲尽，半轮晓日唤将回。"
        ],
        "title": "秋暑三首  其一",
        "id": "a6c06644-a733-45fd-ab73-70e50407caba"
    },
    {
        "author": "杨万里",
        "paragraphs": [
            "汗如雨点涌人肤，一一须根一一珠。",
            "不道去年秋不热，今年秋热去年无。"
        ],
        "title": "秋暑三首  其二",
        "id": "813fd616-e1d0-4d71-a1ca-c3a17a710047"
    },
    {
        "author": "杨万里",
        "paragraphs": [
            "半柳斜阳半柳阴，一蝉飞去一蝉吟。",
            "岸巾亭子钩栏角，送眼江村松树林。"
        ],
        "title": "秋暑三首  其三",
        "id": "1db896a7-b37e-443d-a881-85a7fdfafbee"
    },
    {
        "author": "杨万里",
        "paragraphs": [
            "蜂居笔管没人知，谁遣啾啾不住时。",
            "最是蜗牛太多事，长将宅子自相随。"
        ],
        "title": "戏题",
        "id": "52ee252e-75a5-4de9-bbdf-47aa7ff1e2c1"
    },
    {
        "author": "杨万里",
        "paragraphs": [
            "露气仍荷气，秋风更晓风。",
            "身兼水亭子，双堕玉壶中。"
        ],
        "title": "晓登水亭",
        "id": "268a6e0e-18f2-4435-a72d-56ffafe6ceb8"
    },
    {
        "author": "杨万里",
        "paragraphs": [
            "读遍元诗与白诗，一生少傅重微之。",
            "再三不晓渠何意，半是交情半是私。"
        ],
        "title": "读元白长庆二集诗",
        "id": "4eff9e09-c1a1-4436-a458-442079433921"
    },
    {
        "author": "杨万里",
        "paragraphs": [
            "花头素片剪成冰，叶背青琼刻作棱。",
            "珍重儿童轻手折，绿针刺手却渠憎。"
        ],
        "title": "白莲",
        "id": "f9ad1cf2-3b56-49e3-abf3-054967598eec"
    },
    {
        "author": "杨万里",
        "paragraphs": [
            "红白莲花共玉瓶，红莲韵绝白莲清。",
            "空斋不是无秋暑，暑被花销断不生。"
        ],
        "title": "瓶中红白二莲五首  其一",
        "id": "364a0ef9-6a73-4d31-a939-f84e3550a0b3"
    },
    {
        "author": "杨万里",
        "paragraphs": [
            "拣得新开便折将，忽然到晚敛花房。",
            "只愁花敛香还减，来早重开别是香。"
        ],
        "title": "瓶中红白二莲五首  其二",
        "id": "a1560d21-157b-4823-90d7-4c5f3b228821"
    },
    {
        "author": "杨万里",
        "paragraphs": [
            "晚花特地敛新妆，莫道无情总不妨。",
            "中有黄金莲子盏，被人瞥见即深藏。"
        ],
        "title": "瓶中红白二莲五首  其三",
        "id": "dfb1e7df-aa3e-49e8-92fb-e49dbd60010f"
    },
    {
        "author": "杨万里",
        "paragraphs": [
            "白莲半莟未开时，看作红莲更不疑。",
            "到得欲开浑别了，玉肤洗退淡臙脂。"
        ],
        "title": "瓶中红白二莲五首  其四",
        "id": "44fe7e70-694b-4921-b377-38f2753f9570"
    },
    {
        "author": "杨万里",
        "paragraphs": [
            "折得荷花伴我幽，更搴荷叶伴花愁。",
            "孤芳欲落偏多思，一片先垂半不收。"
        ],
        "title": "瓶中红白二莲五首  其五",
        "id": "f74524cd-b563-45a3-927b-83bec094cdef"
    },
    {
        "author": "杨万里",
        "paragraphs": [
            "不分老铃下，苦来惊我眠。",
            "要知甘寝处，最是欲明天。",
            "未了公家事，难销月俸钱。",
            "坐曹临讼罢，残烛正荧然。"
        ],
        "title": "早起",
        "id": "0d195ff0-600f-4d8a-9d80-78a4336637a5"
    },
    {
        "author": "杨万里",
        "paragraphs": [
            "度暑过于岁，初凉别是天。",
            "独穿秋露草，来看晓风莲。",
            "病骨殊轻甚，幽襟一洒然。",
            "不妨聊吏隠，何必更林泉。"
        ],
        "title": "晓登怀古堂",
        "id": "492dd18d-7cb6-4b4f-a899-31a2a13eabaf"
    },
    {
        "author": "杨万里",
        "paragraphs": [
            "桥压荷梢过，花围桥外饶。",
            "荆溪无胜处，胜处是荷桥。"
        ],
        "title": "荷桥",
        "id": "9e5ab130-ee28-46e0-b1bd-6bd1a9f81ed6"
    },
    {
        "author": "杨万里",
        "paragraphs": [
            "今岁五十二，岂为年少人。",
            "荷凉欣暑退，蝉苦怨秋新。",
            "澹虑翻成感，雕诗不着尘。",
            "小儿知得句，频掉小乌巾。"
        ],
        "title": "感秋二首  其一",
        "id": "b8369c00-84ba-4005-97d4-085cbc2838f2"
    },
    {
        "author": "杨万里",
        "paragraphs": [
            "南国初凉日，东吴欲尽头。",
            "露荷幽馥晓，云日澹光秋。",
            "也爱西风爽，其如半老休。",
            "蝉声与蛩响，计会两催愁。"
        ],
        "title": "感秋二首  其二",
        "id": "4c619acf-df0d-42f3-854e-013dd1839840"
    },
    {
        "author": "杨万里",
        "paragraphs": [
            "宿雨犹凉在，晨阴欲霁初。",
            "移床近秋水，正面对芙蕖。",
            "团扇凄无彩，生衣凛觉疎。",
            "欲归仍小住，更读数行书。"
        ],
        "title": "雨後清晓梳头读书怀古堂二首  其一",
        "id": "bd203546-dc82-4c04-b64b-ab1a1b250a39"
    },
    {
        "author": "杨万里",
        "paragraphs": [
            "虫响余宵寂，荷妆赴晓鲜。",
            "梳头花雾里，照水柳风前。",
            "旧雨仍今雨，新年胜故年。",
            "登城有佳眺，秋稼正连天。"
        ],
        "title": "雨後清晓梳头读书怀古堂二首  其二",
        "id": "bbfe5c7d-0d54-4e42-ab77-018aa3ba6585"
    },
    {
        "author": "杨万里",
        "paragraphs": [
            "雨後朝阴到午晴，空斋孤坐纳秋清。",
            "一蝉也解怜幽寂，柳外飞来叶底鸣。"
        ],
        "title": "午坐卧治斋",
        "id": "de9c5f96-fa9e-4eab-938b-95b8d218a232"
    },
    {
        "author": "杨万里",
        "paragraphs": [
            "元珍先生茁云孙，雪竹有节豹有文。",
            "染云作句本天巧，镂冰生花无手痕。",
            "鹓鹭行边旧联翼，天禄阁中今独直。",
            "半竿淮水将渠归，一笑荆溪岂人力。",
            "赠我阿泓非姓陶，木家居士漆园曹。",
            "急呼陈玄导黑水，花晕千层吹海涛。",
            "句容铜山捣金屑，幻出羽渊三足鳖。",
            "两耳踰肩一腹皤，解吐黄云香刮骨。",
            "双珍投赠感故人，秃翁有笔今无神。",
            "杯水博诗元不直，醤瓿覆却那作嗔。",
            "阿泓处分蛛丝裹，延置铜君居上坐。",
            "煮茶剥芡对炉熏，遮莫白驹隙中过。"
        ],
        "title": "谢丁端叔直阁惠永嘉髹研句容香鬲",
        "id": "bde6a2dc-d488-429e-a0d9-04e97f3646e3"
    },
    {
        "author": "杨万里",
        "paragraphs": [
            "老桧阴阴夹古城，露丛迎贯日华明。",
            "晓凉无个人分却，一迳深长独自行。"
        ],
        "title": "桧迳晓步二首  其一",
        "id": "31057086-b7cf-4203-881d-aef95093ddaf"
    },
    {
        "author": "杨万里",
        "paragraphs": [
            "雨歇林间凉自生，风穿迳里晓逾清。",
            "意行偶到无人处，惊起山禽我亦惊。"
        ],
        "title": "桧迳晓步二首  其二",
        "id": "e92e18b6-8572-447e-953a-bf6cd99cace3"
    },
    {
        "author": "杨万里",
        "paragraphs": [
            "淮南使者郎官星，瑞光夜烛荆溪清。",
            "平生庞公不入城，令我折却屐齿迎。",
            "交游云散别如雨，同舍诸郎半为土。",
            "二老还将两鬓霜，三更重对孤灯语。",
            "向来南宫绫锦堆，南窗北窗桃李开。",
            "先生诵诗舌起雷，一字不似人间来。",
            "剡藤染出梅花赋，句似梅花花似句。",
            "几年金钥秘银钩，玉𥫽不施恐飞去。",
            "秋风呼酒荷边亭，主人自醉客自醒。",
            "侬能痛饮渠不饮，饮与不饮俱忘形。",
            "鬓今如霜心如水，功名一念扶不起。",
            "侬归螺山渠惠山，来岁相思二千里。"
        ],
        "title": "谢尤延之提举郎中自山间惠访长句",
        "id": "ffa60fd9-888e-4622-8aa7-91c217d218d7"
    },
    {
        "author": "杨万里",
        "paragraphs": [
            "比雪犹松在，无丝可得飘。",
            "轻拈愁欲碎，未嚼已先销。"
        ],
        "title": "小集食藕极嫩",
        "id": "ab378e51-8ed0-4a50-a303-c44c84bfe502"
    },
    {
        "author": "杨万里",
        "paragraphs": [
            "随分哦诗足散愁，老怀何用更冥搜。",
            "聿来胥宇蚁移穴，无以为家燕入秋。",
            "盖世功名吹剑首，平生忧患淅矛头。",
            "从今归去便归去，未到无颜见白鸥。"
        ],
        "title": "秋怀",
        "id": "73a88d11-2e20-47a7-98b5-2033a67a4b0f"
    },
    {
        "author": "杨万里",
        "paragraphs": [
            "官壕水落两三痕，正是秋初雨後天。",
            "菱荇中间开一路，晓来谁过采菱船。"
        ],
        "title": "七月既望晚观菱壕",
        "id": "e097ad9e-eef1-423f-bd89-e15e833413f8"
    },
    {
        "author": "杨万里",
        "paragraphs": [
            "初退生衣进熟衣，新凉只与睡相宜。",
            "草争人迹微疎处，荷怯秋风欲动时。",
            "又是一年将过眼，如何两鬓不成丝。",
            "中元节後新来懒，草册纔抄第二诗。"
        ],
        "title": "新凉感兴",
        "id": "f9ae17aa-d729-403d-8524-68c1af673070"
    },
    {
        "author": "杨万里",
        "paragraphs": [
            "风将烟雨入亭寒，城引山林拓眼宽。",
            "六月登临浑觉热，朝来不敢傍危栏。"
        ],
        "title": "七月二十五日晓登多稼亭",
        "id": "db6f5fdf-2c2b-4924-b1f0-33501dd31582"
    },
    {
        "author": "杨万里",
        "paragraphs": [
            "雪花四出剪鹅黄，金屑千麸糁露囊。",
            "看去看来能几大，如何着得许多香。"
        ],
        "title": "凝露堂木犀二首  其一",
        "id": "a0b85b0a-77b2-4faa-b913-352f8cd483c1"
    },
    {
        "author": "杨万里",
        "paragraphs": [
            "梦骑白凤上青空，径度银河入月宫。",
            "身在广寒香世界，觉来帘外木犀风。"
        ],
        "title": "凝露堂木犀二首  其二",
        "id": "8f0e7b27-c05d-4cd3-869e-2f2b0a261440"
    },
    {
        "author": "杨万里",
        "paragraphs": [
            "月忽飞来堕我傍，我还飞入月中央。",
            "如何桂树许多影，不隔冰轮些子光。",
            "自古中秋多苦事，非风即雨断人肠。",
            "醉来不信寒欺酒，露湿杯盘冻作霜。"
        ],
        "title": "中秋前一夕携酒与子仁侄登多稼亭",
        "id": "5457c309-9cd8-4297-bd93-919ae0bc59dd"
    },
    {
        "author": "杨万里",
        "paragraphs": [
            "偶尔相逢细问途，不知何事数迁居。",
            "微躯所馔能多少，一猎归来满後车。"
        ],
        "title": "观蚁二首  其一",
        "id": "9eaf1570-9c33-4ce6-9d11-fed12aa4ad15"
    },
    {
        "author": "杨万里",
        "paragraphs": [
            "一骑初来只又双，全军突出阵成行。",
            "策勋急报千夫长，渡水还争一苇杭。"
        ],
        "title": "观蚁二首  其二",
        "id": "a0eb6a7f-936b-4139-bd91-bef585c0606d"
    },
    {
        "author": "杨万里",
        "paragraphs": [
            "劣到中秋云便兴，中秋过了却成晴。",
            "雾横平野村村白，日上疎林叶叶明。",
            "岁事不应如许早，朝来已觉嫩寒生。",
            "春吟不似秋吟好，觅句新来分外清。"
        ],
        "title": "中秋无月至十七日晓晴",
        "id": "fa561a1f-d4b0-4df8-b02f-51297098f704"
    },
    {
        "author": "杨万里",
        "paragraphs": [
            "翟园不到纔几日，寒梢冷叶秋萧瑟。",
            "只有黄花数点明，上照青松下苍石。",
            "记得春头来此嬉，梅花太瘦杏花肥。",
            "巷南巷北皆春色，恰似吾人年少时。",
            "忽怪翟园如许老，园应笑我衰容早。",
            "来岁春光更一来，我衰依旧园还少。"
        ],
        "title": "重九前五日再游翟园",
        "id": "7d4a2b4f-c147-4b18-b034-8432169ac64e"
    },
    {
        "author": "杨万里",
        "paragraphs": [
            "酒为吾人绿，花知九日黄。",
            "风灯秋焰冷，霜雁夜声忙。",
            "爱子文无对，嗟予老更狂。",
            "相分即相见，不待半年强。"
        ],
        "title": "送子仁侄南归二首  其一",
        "id": "7bac962c-961e-4f8a-a821-cff98e78ea02"
    },
    {
        "author": "杨万里",
        "paragraphs": [
            "再岁来相款，三杯忽语离。",
            "忍将垂老泪，滴作送行诗。",
            "子去侬犹住，身留梦亦随。",
            "南溪旧风月，千万寄相思。"
        ],
        "title": "送子仁侄南归二首  其二",
        "id": "d055795b-25cb-4ba8-b8f8-d0983abef6cb"
    },
    {
        "author": "杨万里",
        "paragraphs": [
            "幸自江湖可避人，怀珠韫玉冷无尘。",
            "何须抵死露头角，荇叶荷花老此身。"
        ],
        "title": "食老菱有感",
        "id": "f8124acd-bd22-43a4-8146-92ad96cdfc78"
    },
    {
        "author": "杨万里",
        "paragraphs": [
            "古人亡，古人在，古人不在天应改。",
            "不留三句五句诗，安得千人万人爱。",
            "今人只笑古人痴，古人笑君君不知。",
            "朝来暮去能几许，叶落花开无尽时。",
            "人生须要印如斗，不道金槌控渠口。",
            "身前只解皱两眉，身後还能更杯酒。",
            "李太白，阮嗣宗，当年谁不笑两翁。",
            "万古贤愚俱白骨，两翁天地一清风。"
        ],
        "title": "醉吟",
        "id": "79f1121c-58aa-4cba-96f2-a11a4cba365e"
    },
    {
        "author": "杨万里",
        "paragraphs": [
            "忽忽还重九，匆匆又岁华。",
            "不妨将白发，剩与插黄花。"
        ],
        "title": "和丁端叔菊花",
        "id": "b4c19170-e451-4475-a32d-25b9698e0b42"
    },
    {
        "author": "杨万里",
        "paragraphs": [
            "危亭独上忽彷徨，欠个山庄堕我傍。",
            "却是向来相聚日，老怀未解忆山庄。"
        ],
        "title": "怀山庄子仁侄二首  其一",
        "id": "0e62e000-d204-493b-a130-cb90f8c246b6"
    },
    {
        "author": "杨万里",
        "paragraphs": [
            "吾家小阮未西归，日日相从郡圃嬉。",
            "黄菊拒霜今笑我，先生也有独来时。"
        ],
        "title": "怀山庄子仁侄二首  其二",
        "id": "fbec8dcc-469d-49b8-b5b9-62fb88684f7a"
    },
    {
        "author": "杨万里",
        "paragraphs": [
            "新样西风较劣些，重阳还放海棠花。",
            "春红更把秋霜洗，且道精神佳不佳。"
        ],
        "title": "张子仪太社折送秋日海棠二首  其一",
        "id": "f2189086-eee4-4bfc-bcd9-c2e3a9587566"
    },
    {
        "author": "杨万里",
        "paragraphs": [
            "木蕖篱菊总无光，秋色今年付海棠。",
            "为底夜深花不睡，翠纱袖上月和霜。"
        ],
        "title": "张子仪太社折送秋日海棠二首  其二",
        "id": "694deae5-5b1b-4d1f-be8d-59866d93ae8b"
    },
    {
        "author": "杨万里",
        "paragraphs": [
            "重阳纔过便新寒，去岁如今暑尚残。",
            "云外雁来元不觉，一声唤我举头看。"
        ],
        "title": "晚登浄远亭二首  其一",
        "id": "b5b0d18f-e1ec-4864-b4a2-7896c1e026d6"
    },
    {
        "author": "杨万里",
        "paragraphs": [
            "簿书纔了晚衙催，且上高亭眼暂开。",
            "野鸭成羣忽惊起，定知城背有船来。"
        ],
        "title": "晚登浄远亭二首  其二",
        "id": "5902cb0e-916c-4ab6-b0b1-de3f4094e9ad"
    },
    {
        "author": "杨万里",
        "paragraphs": [
            "鶑样衣裳钱样裁，冷霜凉露溅秋埃。",
            "比他红紫开差晚，时节来时毕竟开。"
        ],
        "title": "黄菊",
        "id": "1bdabe8e-2c10-4e66-97b8-c4db00c2aeee"
    },
    {
        "author": "杨万里",
        "paragraphs": [
            "鞋响新霜後，襟暄野日初。",
            "寒溪半湾落，远树一行疎。",
            "老矣端何苦，归哉不愿余。",
            "终更犹半岁，作么度居诸。"
        ],
        "title": "晓登子城",
        "id": "87f17da7-90c1-494c-a522-bae7f8f35c4d"
    },
    {
        "author": "杨万里",
        "paragraphs": [
            "危亭俯凉囿，落叶日夜深。",
            "佳菊独何为，开花得我心。",
            "韵孤自无伴，香浄暗满襟。",
            "根器受正色，非缘学黄金。",
            "独违春光早，而俟秋寒侵。",
            "岂不爱凋年，坐令淹寸阴。",
            "奈此清苦操，媿入妍华林。",
            "向来朱碧丛，亦复悴斯今。",
            "清霜惨万象，幽芳耿森森。",
            "持以寿君子，聊尔慰孤斟。"
        ],
        "title": "多稼亭前黄菊",
        "id": "e7d0135e-77aa-4030-96a2-9ddaca13defe"
    },
    {
        "author": "杨万里",
        "paragraphs": [
            "一声能遣一人愁，终夕声声晓未休。",
            "不解缫丝替人织，强来出口促衣裘。"
        ],
        "title": "促织",
        "id": "86eead58-48e4-41e0-bc3b-6ea1ed86d9dc"
    },
    {
        "author": "杨万里",
        "paragraphs": [
            "去时岸树日犹明，归到州桥月已升。",
            "水与天争一轮玉，市声人语两街灯。",
            "迎来送往须成雪，索笔题诗砚欲冰。",
            "浄洗红尘烦碧酒，倦来不觉睡腾腾。"
        ],
        "title": "迓使客夜归四首  其一",
        "id": "5cf29b49-aeae-47a6-b2e7-d655cfd77da2"
    },
    {
        "author": "杨万里",
        "paragraphs": [
            "病後霜威不见饶，吟边月色苦相撩。",
            "重帘垂地寒犹入，画烛无风影自摇。",
            "谁遣尘埃空老去，何曾鸥鹭不吾招。",
            "坐来已是愁无奈，草露虫声政寂寥。"
        ],
        "title": "迓使客夜归四首  其二",
        "id": "d1a04a0b-799a-4cdd-ba40-8219e3be3b0a"
    },
    {
        "author": "杨万里",
        "paragraphs": [
            "起视青天分外青，满天一点更无星。",
            "忽惊平地化成水，乃是月华光满庭。",
            "笔下何知有前辈，醉中未肯赦空瓶。",
            "儿曹夜诵何书册，也遣先生细细听。"
        ],
        "title": "迓使客夜归四首  其三",
        "id": "39572e33-1a86-4448-bf56-16e3f68528dd"
    },
    {
        "author": "杨万里",
        "paragraphs": [
            "病身已怯九秋凉，也复移樽下砌傍。",
            "只爱杯中都是月，不知身上寸深霜。",
            "清愁旧觉天来远，寒夜新添岁样长。",
            "不是傍人俱欲睡，老人无睡亦何妨。"
        ],
        "title": "迓使客夜归四首  其四",
        "id": "9588f025-7096-4431-92a3-f911cdb83f75"
    },
    {
        "author": "杨万里",
        "paragraphs": [
            "秋光好处顿胡床，旋唤茶瓯浅着汤。",
            "隔树漏天青破碎，惊风度竹碧匆忙。"
        ],
        "title": "城头秋望  其一",
        "id": "d0496166-cea9-48b1-b3b0-461780b400ff"
    },
    {
        "author": "杨万里",
        "paragraphs": [
            "未得霜晴未是晴，霜晴无复点云生。",
            "鹭鸶不遣鱼惊散，移却惟愁水作声。"
        ],
        "title": "城头秋望  其二",
        "id": "0d85bed7-7aa2-4aa9-8c77-14eb5b6b3db4"
    },
    {
        "author": "杨万里",
        "paragraphs": [
            "生酒清于雪，煮酒赤如血，煮酒不如生酒烈。",
            "煮酒只带烟火气，生酒不离泉石味。",
            "石根泉眼新汲将，曲米酿出春风香。",
            "坐上猪红间熊白，瓮头鸭绿变鹅黄。",
            "先生一醉万事已，那知身在尘埃里。"
        ],
        "title": "生酒歌",
        "id": "e91827a9-a3f7-4812-91e3-3e1747d53207"
    },
    {
        "author": "杨万里",
        "paragraphs": [
            "幽人睡正熟，不知江雨来。",
            "惊风飒然起，声若山岳摧。",
            "起坐不复寐，万感集老怀。",
            "忆年十四五，读书松下斋。",
            "寒夜耿难晓，孤吟悄无侪。",
            "虫语一灯寂，鬼啼万山哀。",
            "雨声正如此，壮心滴不灰。",
            "即今踰知命，已先十年衰。",
            "不知後此者，壮心肯更回。",
            "旧学日疏芜，书册久尘埃。",
            "圣处与天似，而我老相催。",
            "坐念慨未已，东窗晨光开。"
        ],
        "title": "夜雨",
        "id": "bb5a1945-4720-431a-9189-90332843c83b"
    },
    {
        "author": "杨万里",
        "paragraphs": [
            "芭蕉得雨便欣然，终夜作声清更妍。",
            "细声巧学蝇触纸，大声锵若山落泉。",
            "三点五点俱可听，万籁不生秋夕静。",
            "芭蕉自喜人自愁，不如西风收却雨即休。"
        ],
        "title": "芭蕉雨",
        "id": "59949224-56df-4f20-8b3d-e3f5ff860360"
    },
    {
        "author": "杨万里",
        "paragraphs": [
            "城头欲上苦新泥，暖气熏人软欲痴。",
            "睡又不成行不是，强来看打洛神碑。"
        ],
        "title": "雨中懒困",
        "id": "d5cf3491-1037-4577-a617-1f3fa6175679"
    },
    {
        "author": "杨万里",
        "paragraphs": [
            "东斋归自浣花里，访我弄泉惠山趾。",
            "随身万里只孤舟，一簪不曾着行李。",
            "忽拈远物出袖中，乃是孔明庙前古柏阆州松。",
            "径从平地便起立，上穿屋瓦到青穹。",
            "老蛟脱鳞干见骨，厥孙碧丝作须发。",
            "石间霜皮二千尺，石似孤根根似石。",
            "硬根瘦干未要论，叶间犹带汉唐春。",
            "岁久亦无苔藓痕，只有雪山之雪玉垒云。",
            "却收松柏半天里，几上卷来一张纸。"
        ],
        "title": "胡达孝水墨妙绝一世为余作枯松孙枝石间老柏谢以长句",
        "id": "aa692253-56b8-4676-894b-9563b576d262"
    },
    {
        "author": "杨万里",
        "paragraphs": [
            "蚁无秋衣雁有裘，霜天谋食各自愁。",
            "雁声寒死叫不歇，蚁膝冻僵行复休。",
            "先生苦吟日色晚，老铃来催吃朝饭。",
            "小儿诵书呼不来，案头冷却黄虀面。"
        ],
        "title": "苦吟",
        "id": "a413761b-1d14-4d03-ba78-a82767f01610"
    },
    {
        "author": "杨万里",
        "paragraphs": [
            "上却城来忘却归，迎它来雁送它飞。",
            "可怜乌臼能缁素，却被清霜染作绯。"
        ],
        "title": "晚衙野望",
        "id": "4815d75b-5766-40b3-8698-583703160bc9"
    },
    {
        "author": "杨万里",
        "paragraphs": [
            "坐无黄雀牛尾狸，荆溪日日思江西。",
            "若无鹅梨与海错，江西却恐思荆溪。",
            "旧居江西不自惜，到得荆溪却追忆。",
            "明年官满归江西，却忆荆溪难再得。",
            "江珍海错各自奇，冬裘何曾羡夏絺。",
            "鹅梨黄雀无不可，荆溪江西不关我。"
        ],
        "title": "毗陵郡斋追忆乡味",
        "id": "83a8866d-1c87-4202-89d0-ea039015d761"
    },
    {
        "author": "杨万里",
        "paragraphs": [
            "宛水吹波解舫斋，南徐吊古上高台。",
            "岸巾过我灯前语，赠句清于月底梅。",
            "对着酒船手持蟹，管渠秋井骨生苔。",
            "壁间挂舌那能许，一斗百篇真快哉。"
        ],
        "title": "和章汉直",
        "id": "b1076279-e890-4e62-88dd-7d33709205a6"
    },
    {
        "author": "杨万里",
        "paragraphs": [
            "夜风甚细不胜酸，霜落无声只是寒。",
            "日上东窗无个事，送将梅影索人看。"
        ],
        "title": "晓坐卧治斋",
        "id": "cc709839-a6eb-46c5-9798-6f93157bc2b8"
    },
    {
        "author": "杨万里",
        "paragraphs": [
            "饭罢来窥园，晴路忽流水。",
            "石子浄无尘，一一湿如洗。",
            "夜来元无雨，霜消痕尚尔。",
            "穉子有素约，杖屦从我戏。",
            "老夫偶独先，穉子久不至。",
            "初心一何乐，中路惨不喜。",
            "怅望行复歇，回顾亦三四。",
            "行逢木蕖开，攀翻嗅霜蕊。"
        ],
        "title": "行圃",
        "id": "d5832312-71e0-4418-8fe3-4e022de15654"
    },
    {
        "author": "杨万里",
        "paragraphs": [
            "壕上朝来眼顿明，小风浅水写秋清。",
            "新霜杀尽浮萍草，放出靴纹水面生。"
        ],
        "title": "壕上",
        "id": "87dbee47-d1a8-4aa2-8f20-e42481c42745"
    },
    {
        "author": "杨万里",
        "paragraphs": [
            "素丝久即黑，黑鬓久即丝。",
            "丝黑有浣法，鬓丝无染期。",
            "日月有底忙，昼夜驰向西。",
            "江汉与之反，却向东方驰。",
            "江汉西流日东落，鬓丝漆黑还如昨。",
            "夜长何不秉烛游，自是人生不行乐。"
        ],
        "title": "白发叹",
        "id": "a9bdcb46-c979-40a5-8803-f83ed941b98a"
    },
    {
        "author": "杨万里",
        "paragraphs": [
            "诗人满腹着清愁，吐作千诗未肯休。",
            "写徧壁间无去处，却将红叶强题秋。"
        ],
        "title": "红叶",
        "id": "71064fd1-8cbf-4196-ad69-493d137cfb3f"
    },
    {
        "author": "杨万里",
        "paragraphs": [
            "国朝以来妙人物，近世独数干道年。",
            "后皇乃武再开辟，欲倾东海洗干坤。",
            "九渊探珠岩采璞，天地为纲罝羣贤。",
            "玉堂金铉贮稷契，蓬山璧水俱崔班。",
            "追还庆历元佑初，突过贞观开元前。",
            "麟台正字蔡夫子，乃祖元是四谏官。",
            "风流文采已碧梧，忠义慷慨仍青毡。",
            "折槛旧痕故无恙，后皇是日动龙颜。",
            "严霜烈日照鹓鹭，一身似叶飘淮堧。",
            "柴门僵卧三腊雪，鱼釜仅续一线烟。",
            "后皇九重念五岭，生愁雨露南方干。",
            "诏谓正字当居中，肯为朕行绥百蛮。",
            "梅花迎笑锦囊古，南斗退避文星寒。",
            "动摇山岳细事耳，约束海若收波澜。",
            "坐令百姓万里外，堕在二陕三辅间。",
            "槟榔红时芝泥紫，归来径着侍臣冠。",
            "我家江西更西处，白鹭洲对青原山。",
            "公归肯访老翁否，酤酒满眼未必然，青刍白饭聊随缘。"
        ],
        "title": "送蔡定夫提举正字使广东",
        "id": "bde3247a-5b05-43a0-93dc-a637e8cbd254"
    },
    {
        "author": "杨万里",
        "paragraphs": [
            "长瓶举我充自代，短檠留人为莫逆。",
            "醉乡无日不瓜时，书囿何朝无菜色。",
            "欲从举者便弹冠，回顾石交难割席。",
            "子墨客卿善运筹，更问渠侬决去留。",
            "墨卿转问子虚子，欲说还忘一笑休。"
        ],
        "title": "斋房戏题",
        "id": "755172ce-fe2c-4f5f-9a09-0eebad256a12"
    },
    {
        "author": "杨万里",
        "paragraphs": [
            "太平古寺劫灰余，夕阳惟照一塔孤。",
            "得得来看还不乐，竹茎荒处破殿虚。",
            "偶逢老僧听僧话，道是壁间留古画。",
            "徐生绝笔今百年，祖师相传妙天下。",
            "壁如雪色一丈许，徐生画水纔盈堵。",
            "横看侧看只么是，分明是画不是水。",
            "中有清济一线波，横贯万里浊浪之黄河。",
            "雷奔电卷尽渠猛，独清元自不随它。",
            "波痕尽处忽掀怒，搅动一河秋色暮。",
            "分明是水不是画，老眼向来元自误。",
            "佛庐化作金柁楼，银山雪堆风打头。",
            "是身飘然在中流，夺得太一莲叶舟。",
            "僧言此画难再觅，官归江西却相忆。",
            "并州剪刀剪不得，鹅溪疋绢官莫惜，貌取秋涛悬坐侧。"
        ],
        "title": "太平寺水郡人徐友画清济贯河",
        "id": "a7c3c13e-3315-4266-9212-b2cedb3cc597"
    },
    {
        "author": "杨万里",
        "paragraphs": [
            "池面尖风起，烟痕一拂微。",
            "无形还有影，掠水去如飞。"
        ],
        "title": "水纹二首  其一",
        "id": "8a3e661f-a1c5-444b-80e3-6962e8811335"
    },
    {
        "author": "杨万里",
        "paragraphs": [
            "初作眉头皱，还成簟面斑。",
            "小风来不住，织遍一池间。"
        ],
        "title": "水纹二首  其二",
        "id": "965f942c-63ef-4408-9e10-ca8773c664f9"
    },
    {
        "author": "杨万里",
        "paragraphs": [
            "鹭鸶各自有食邑，长恐诸侯客子来。",
            "一鹭忽追双鹭去，穷追尽处始飞回。"
        ],
        "title": "一鹭先立池中有双鹭自外来先立者逐之双鹭亟去莫敢敌者",
        "id": "b70ce70f-7d0b-4395-96aa-b83c858fa335"
    },
    {
        "author": "杨万里",
        "paragraphs": [
            "已是霜林叶烂红，那禁动地晚来风。",
            "寒鸦可是矜渠黠，踏折枯梢不堕空。"
        ],
        "title": "晚风寒林二首  其一",
        "id": "49f3ea23-5bef-465d-9c10-8f12b38d0796"
    },
    {
        "author": "杨万里",
        "paragraphs": [
            "树无一叶万梢枯，活底秋江水墨图。",
            "幸自寒林俱淡笔，却将浓墨点栖乌。"
        ],
        "title": "晚风寒林二首  其二",
        "id": "d858a3c2-963d-45b5-bead-d2d706182acd"
    },
    {
        "author": "杨万里",
        "paragraphs": [
            "画角声从枕底鸣，愁霜怨月不堪听。",
            "拥紬起坐何人伴，只有残灯半晕青。"
        ],
        "title": "霜夜无睡闻画角孤雁二首  其一",
        "id": "3bd56aa3-79a1-4b84-88a9-a33a52f6a3fd"
    },
    {
        "author": "杨万里",
        "paragraphs": [
            "梅边玉管月边横，吹落银河与晓星。",
            "城里万家都睡着，孤鸿叫我起来听。"
        ],
        "title": "霜夜无睡闻画角孤雁二首  其二",
        "id": "bd0c25e3-c650-4d74-9f25-6db010604f78"
    },
    {
        "author": "杨万里",
        "paragraphs": [
            "今岁寒应少，冬深气转和。",
            "都缘径差曲，添得步行多。",
            "柳色犹青在，霜威奈尔何。",
            "忽然双野鸭，飞下一池波。"
        ],
        "title": "饭罢登浄远亭",
        "id": "982a669f-421d-49b3-bc47-c368c463cfbd"
    },
    {
        "author": "杨万里",
        "paragraphs": [
            "愁于望处一时销，山亦霜前分外高。",
            "枸杞一丛浑落尽，只残红乳似樱桃。"
        ],
        "title": "晴望",
        "id": "ac11afd2-079e-4f32-b452-0295c87bb3ec"
    },
    {
        "author": "杨万里",
        "paragraphs": [
            "孤嗜难众悦，今听非昔弦。",
            "美人西山秀，蕨茹饮涧泉。",
            "雪蓑韫明月，冰棹刺野船。",
            "宝祲耿不掩，球声忽复珊。",
            "闻者已瞠若，鬻之谅悠然。",
            "良瓌彼何憎，击缶俗所便。",
            "老我讵能聪，妙音误至前。",
            "古人子所思，而我岂古贤。",
            "借不满子赏，能不聊子叹。",
            "故家富彦士，梧竹映芝兰。",
            "紫余乃祖橐，朱遍羣从轓。",
            "迅趾岂地行，逸翎当云鶱。",
            "勖哉抟羊角，何必怀西山。"
        ],
        "title": "豫章王集大成惠我思古人实获我心八诗谢以五字",
        "id": "6266d7f0-97ad-4d69-9167-7001b8c39921"
    },
    {
        "author": "杨万里",
        "paragraphs": [
            "雨到中宵寂不鸣，只闻风拂树梢轻。",
            "瓦沟收拾残零水，并作檐间一滴声。"
        ],
        "title": "不寐听雨",
        "id": "a8b2417e-d80e-49fe-bd81-395504295c7e"
    },
    {
        "author": "杨万里",
        "paragraphs": [
            "璧水寒虀客，春闱擢桂郎。",
            "折腰端小耐，整翮未须忙。",
            "德进官无小，诗癯誉更香。",
            "会看两鸂鶒，飞下蓼滩傍。"
        ],
        "title": "送张元直尉盐官二首  其一",
        "id": "4be601de-6ef5-43d2-9385-b75ab830d54d"
    },
    {
        "author": "杨万里",
        "paragraphs": [
            "溧水孟东野，南昌梅子真。",
            "平生一少府，千载两高人。",
            "白马松梢寺，朱旗雪外春。",
            "村行如得句，寄我大江滨。"
        ],
        "title": "送张元直尉盐官二首  其二",
        "id": "7ef9bebe-914d-4766-8128-7c125d442563"
    },
    {
        "author": "杨万里",
        "paragraphs": [
            "诗似离骚与国风，一襟尘土为君空。",
            "来从月胁天心外，堕在冰瓯雪椀中。",
            "判却青灯穷活计，早归紫禁策元功。",
            "曲生未怕愁城峻，聊遣渠侬为九攻。"
        ],
        "title": "和胡运干投赠",
        "id": "4118d0b3-6507-428a-94a8-be161cb68d8b"
    },
    {
        "author": "杨万里",
        "paragraphs": [
            "枕上还乡枕上回，更更点点把人催。",
            "雨将苔砌滴到晓，风拣荻帘疎处来。",
            "每到凋年每多感，不教睡眼不曾开。",
            "来宵我识华胥路，莫近茶瓯近酒杯。"
        ],
        "title": "夜雨独觉",
        "id": "1b73d3be-1812-4b98-a1b8-70e0db08d3ab"
    },
    {
        "author": "杨万里",
        "paragraphs": [
            "作寒作暑无处避，开花落花尽他意。",
            "只有夜声殊可憎，偏搅愁人五更睡。",
            "幸自无形那有声，无端树子替渠鸣。",
            "斫尽老槐与枯柳，更看渠侬作么生。"
        ],
        "title": "夜闻风声",
        "id": "d7091da2-0c16-41db-922e-3519571bb03d"
    },
    {
        "author": "杨万里",
        "paragraphs": [
            "庾郎晚菘翡翠茸，金城土酥玉雪容。",
            "如何俱堕瑶瓮中，却与酰鸡同閟宫。",
            "金井银床水清泚，雪山冰谷盐轻脆。",
            "秋风一月酿得成，字曰受辛非曲生。",
            "太学儒生朝复暮，茹冷啜寒那可度。",
            "十年雪汁冻蔬肠，一夜饥雷听更鼓。",
            "不如瓮头吏部瓮头醒，一逢受辛还一醒，毕卓与尔同死生。"
        ],
        "title": "咏齑",
        "id": "8b857179-b291-49c7-b53b-556f165c6585"
    },
    {
        "author": "杨万里",
        "paragraphs": [
            "忽有瓶罂至，卷将江海来。",
            "玄霜冻龟殻，红雾染珠胎。",
            "鱼鲊兼虾鲊，奴才更婢才。",
            "平章堪一饭，断送更三杯。"
        ],
        "title": "鲎醤",
        "id": "c8f60750-cfa8-4251-a34c-577b4603c644"
    },
    {
        "author": "杨万里",
        "paragraphs": [
            "池底枯荷瘦不胜，池冰新琢玉壶凝。",
            "如何留到炎蒸日，上有荷花下有冰。"
        ],
        "title": "池冰二首  其一",
        "id": "5d4ba986-ab0d-42e8-8ea8-d77a59655a8f"
    },
    {
        "author": "杨万里",
        "paragraphs": [
            "怕寒不敢上高台，上得高台急急回。",
            "日欲消冰风不允，天犹未夕月先来。"
        ],
        "title": "池冰二首  其二",
        "id": "f05c5d04-994e-4841-8a8b-3983542d3c49"
    },
    {
        "author": "杨万里",
        "paragraphs": [
            "初日明雁腹，酸风迎马头。",
            "如何一雨过，添却满城秋。",
            "楼观色俱喜，槐榆影独愁。",
            "节中公事少，吏散得吾休。"
        ],
        "title": "节日新晴归自天庆",
        "id": "39adb4fd-2175-4919-89ab-87b8e2f3ee96"
    },
    {
        "author": "杨万里",
        "paragraphs": [
            "寒劲无遗暖，晴行失老怀。",
            "叶飞枫骨立，萍尽沼奁开。",
            "路好仍回首，泥残敢放鞋。",
            "登临不须尽，留眼要重来。"
        ],
        "title": "城上野步用辘轳体",
        "id": "c28efd92-376f-4f98-ac18-2e705d03d48b"
    },
    {
        "author": "杨万里",
        "paragraphs": [
            "野意随宜有，山光入望无。",
            "寒曦不自暖，落木几曾枯。",
            "不分霜前树，长啼月下乌。",
            "苦吟徐便悔，可惜数茎须。"
        ],
        "title": "晴眺",
        "id": "dcf57860-a9b2-47f7-a897-4627fade36e5"
    },
    {
        "author": "杨万里",
        "paragraphs": [
            "霜重晓未觉，日高融始寒。",
            "空墙半根湿，落叶片声干。"
        ],
        "title": "霜晓",
        "id": "4c4f2adc-a862-4dd0-b1c0-244ac153fd50"
    },
    {
        "author": "杨万里",
        "paragraphs": [
            "老来怀抱向谁开，岁晚无花荐一杯。",
            "处分新霜且留菊，辟差寒日早开梅。",
            "只教诗句清如雪，看得荣名细似埃。",
            "管葛诸人端解事，也曾遭我笑渠来。"
        ],
        "title": "晚兴",
        "id": "efbe0cb6-3354-4475-8342-01af998e3d74"
    },
    {
        "author": "杨万里",
        "paragraphs": [
            "过雁双仍急，寒鸦只已多。",
            "绝怜晴色好，无奈暮寒何。",
            "眼病书休读，心劳句尚哦。",
            "老生穷事业，此外岂无他。"
        ],
        "title": "暮寒",
        "id": "fdc1dcb5-72dd-4d6f-ae3d-436bc01f1403"
    },
    {
        "author": "杨万里",
        "paragraphs": [
            "饮者怜渠有典刑，见渠借箸眼偏青。",
            "平生闭口不论事，晚岁搜肠求独醒。"
        ],
        "title": "酒蛤蜊",
        "id": "3d947bfe-6677-474a-8a68-313e370a9597"
    },
    {
        "author": "杨万里",
        "paragraphs": [
            "凉州博酒不胜痴，银汉乘槎领得归。",
            "玉骨瘦来无一把，向来马乳太轻肥。"
        ],
        "title": "蒲桃干",
        "id": "92c500cb-9a80-410c-8569-91433b1b0453"
    },
    {
        "author": "杨万里",
        "paragraphs": [
            "挂冠大谷肯干时，饤坐风流特地奇。",
            "骨里馨香衣不隔，胸中冰雪齿偏知。",
            "卖浆碎捣琼为汁，解甲方怜玉作肌。",
            "老子醉来浑谢客，见渠倒屣只嫌迟。"
        ],
        "title": "梨",
        "id": "9f0639cc-3795-47aa-aaad-2dce0cf85031"
    },
    {
        "author": "杨万里",
        "paragraphs": [
            "未夜身先卧，不春花已开。",
            "泣残双泪雨，愁得寸心灰。"
        ],
        "title": "蜡烛",
        "id": "9bf979a0-c422-4f3d-ac8e-b6bad6d3a493"
    },
    {
        "author": "杨万里",
        "paragraphs": [
            "清景无终极，频来未属厌。",
            "远山秋後出，茅屋近来添。"
        ],
        "title": "小立浄远亭",
        "id": "e00a4f53-4353-49d7-ae7c-759ea4cb745b"
    },
    {
        "author": "杨万里",
        "paragraphs": [
            "冬来暮暮雨丝丝，竹径梅坡迹顿稀。",
            "作意新晴聊一出，行逢湿路却成归。"
        ],
        "title": "新晴晓步",
        "id": "73a50d1b-ce2b-4ec0-81b5-4d8c3bb79fb5"
    },
    {
        "author": "杨万里",
        "paragraphs": [
            "春傍梅梢瘦处回，小花未忍折将来。",
            "却缘久住成幽事，剩看南枝一度开。"
        ],
        "title": "探梅",
        "id": "f48cf705-07b5-4090-958a-a24d1ce38052"
    },
    {
        "author": "杨万里",
        "paragraphs": [
            "绝怜法曹三尺喙，不办太仓五升米。",
            "胡奴走送今寂然，公路如何令至此。",
            "春花秋月千首诗，一字不曾堪疗饥。",
            "黄独已空镵底用，玉徽冻脱琴为炊。",
            "穷鬼偏随天下士，再结柳车君但试。",
            "不应满腹贮六奇，岂有逐贫无一计。",
            "诗中哀怨海样深，青灯搔首夜沉沉。",
            "一尊往慰风雨晚，莫管带围宽一眼。"
        ],
        "title": "和王司法雨中惠诗二首  其一",
        "id": "19a8d746-0ae5-4b92-88e0-454bda759ae2"
    },
    {
        "author": "杨万里",
        "paragraphs": [
            "无那诗愁着莫人，风颠雨急更昏昏。",
            "登临无地可散策，剥啄阿谁来叩门。",
            "安得与渠呼玉酒，醉余同看落金盆。",
            "斋厨索寞如悬罄，惭媿酸寒遣一尊。"
        ],
        "title": "和王司法雨中惠诗二首  其二",
        "id": "53fa2650-7e9d-426e-8c5c-836847bc2089"
    },
    {
        "author": "杨万里",
        "paragraphs": [
            "敲冰汲山泉，炊玉酿霜醅。",
            "忽然油成泓，失却琼作堆。",
            "抱瓮输竹渠，挈瓶注银杯。",
            "银杯不解饮，倾泻入我怀。",
            "酒圣凡五传，道统到吾侪。",
            "谁云孟氏醇，轲死不传来。",
            "醉乡天张幕，糟丘曲为台。",
            "吾欲往相宅，今夕未拟回。"
        ],
        "title": "惠泉酒熟",
        "id": "e49b558d-6a1e-4d8f-8411-16109e35656e"
    },
    {
        "author": "杨万里",
        "paragraphs": [
            "爱日曛人欲睡昏，自匀嫩火炷炉熏。",
            "蜘蛛已去惟存网，犹罥窗间一只蚊。"
        ],
        "title": "昼倦",
        "id": "5ae2df97-d2be-4ccf-b2c0-103880b3fa90"
    },
    {
        "author": "杨万里",
        "paragraphs": [
            "棹郎大似半边蝇，摘蕙为船折草撑。",
            "今夜不知何处泊，浪头正与岭头平。"
        ],
        "title": "戏题水墨山水屏",
        "id": "871954a1-47bb-4a11-ad6c-221e03c77ec3"
    },
    {
        "author": "杨万里",
        "paragraphs": [
            "斗州只解寄鹅毛，鼎肉何曾馈百牢。",
            "驱使木奴供露颗，催科郭索献霜螯。",
            "乡封万户只名醉，天作一丘都是糟。",
            "却被新诗太清绝，唤将雪虐更风饕。"
        ],
        "tags": [
            "洞庭湖"
        ],
        "title": "以糟蟹洞庭甘送丁端叔端叔有诗因和其韵",
        "id": "2cd0ea86-3eb5-416e-9c38-00de6aa6bf64"
    },
    {
        "author": "杨万里",
        "paragraphs": [
            "拂晓文书已罢休，却披诗卷散闲愁。",
            "只惊两眼生光彩，日到东窗半角头。"
        ],
        "title": "晓坐",
        "id": "92ed007b-482f-437e-92ed-27c0090dfe2c"
    },
    {
        "author": "杨万里",
        "paragraphs": [
            "隔窗偶见负暄蝇，双脚挼挲弄晓晴。",
            "日影欲移先会得，忽然飞落别窗声。"
        ],
        "title": "冻蝇",
        "id": "e96e1cd7-5b41-46c3-b0c6-75a2bb67447f"
    },
    {
        "author": "杨万里",
        "paragraphs": [
            "十里长壕展碧漪，波痕只去不曾归。",
            "鹭鸶已饱浑无干，独立朝阳理雪衣。"
        ],
        "title": "壕上书事",
        "id": "23922093-0af9-48af-81db-e3165716c8e7"
    },
    {
        "author": "杨万里",
        "paragraphs": [
            "天欲吹霜不作难，连宵也费许多寒。",
            "新装琼甲为蔬甲，仍化朱栏作玉栏。"
        ],
        "title": "霜",
        "id": "e18c427c-c346-43dc-9b00-29d93dfe31f0"
    },
    {
        "author": "杨万里",
        "paragraphs": [
            "故山千里几时回，又见初阳动管灰。",
            "酒不逢人还易醉，诗如得句偶然来。"
        ],
        "title": "冬至前三日",
        "id": "7ed71d1d-462a-4f7a-82be-9d0b0a88e3ec"
    },
    {
        "author": "杨万里",
        "paragraphs": [
            "穉子相看只笑渠，老夫亦复小卢胡。",
            "一鸦飞立钩栏角，子细看来还有须。"
        ],
        "title": "鸦",
        "id": "12086a9f-b052-4366-be8e-ecb8a0cc016f"
    },
    {
        "author": "杨万里",
        "paragraphs": [
            "近水孤亭迥，萦城一径斜。",
            "霜林乌鹊国，冰岸鹭鸶家。",
            "殊觉冬曦暖，还拈小扇遮。",
            "传呼惠山水，来瀹建溪茶。"
        ],
        "title": "朝饭罢登浄远亭",
        "id": "43466851-0cd2-40f2-8a91-2e322205e50b"
    },
    {
        "author": "杨万里",
        "paragraphs": [
            "节里非无事，忙中自有闲。",
            "因风烦白鸟，折简唤青山。",
            "诗卷一两册，斋房三四间。",
            "兴来长得句，却道在尘寰。"
        ],
        "title": "近节",
        "id": "d19eb08b-63eb-41ee-9cc7-d19b0345d326"
    },
    {
        "author": "杨万里",
        "paragraphs": [
            "逗晓清寒未苦严，轻霜随分点茅檐。",
            "雾中失却溪边寺，不见浮屠只见尖。"
        ],
        "title": "冬至日归自天庆观二首  其一",
        "id": "d227479d-ae82-4ba9-85f7-6eedbeced4b0"
    },
    {
        "author": "杨万里",
        "paragraphs": [
            "节里人家笑语饶，日高犹自烛光交。",
            "霜林遮眼八九叶，露竹出墙三四梢。"
        ],
        "title": "冬至日归自天庆观二首  其二",
        "id": "3178f2be-73a1-4065-a891-2e906683365e"
    },
    {
        "author": "杨万里",
        "paragraphs": [
            "栗玉圆雕蕾，金钟细着行。",
            "来从真蜡国，自号小黄香。",
            "夕吹撩寒馥，晨曦透暖光。",
            "南枝本同姓，唤我作它杨。"
        ],
        "title": "蜡梅",
        "id": "32178f4b-8fb9-4a38-be77-2d3d9fc72511"
    },
    {
        "author": "杨万里",
        "paragraphs": [
            "蜜蜂底物是生涯，花作糇粮蜡作家。",
            "岁晚略无花可采，却将香蜡吐成花。"
        ],
        "title": "蜡梅四首  其一",
        "id": "be70df1d-b7a4-45f8-bb66-1f05bcf705b5"
    },
    {
        "author": "杨万里",
        "paragraphs": [
            "眉间蜜酒发轻黄，对着诗人不惜香。",
            "金作仙衣元自冷，月中仍带一身霜。"
        ],
        "title": "蜡梅四首  其二",
        "id": "b9e851ce-a3c4-491d-b83e-d55b17ada397"
    },
    {
        "author": "杨万里",
        "paragraphs": [
            "莟头元不是花房，融蜡熬酥戏滴将。",
            "忽见微舒金爪甲，不知中有紫香囊。"
        ],
        "title": "蜡梅四首  其三",
        "id": "f60f6e3a-0fe7-4e63-b673-f4328396fe80"
    },
    {
        "author": "杨万里",
        "paragraphs": [
            "江梅珍重雪衣裳，薄相红梅学杏装。",
            "渠独小参黄面老，额间艳艳发金光。"
        ],
        "title": "蜡梅四首  其四",
        "id": "1db01d34-21c8-4396-a08d-28d55a38a8fb"
    },
    {
        "author": "杨万里",
        "paragraphs": [
            "滴地酒成冻，喧天鸦诉寒。",
            "窗风经怒响，帘日漏温痕。",
            "偶尔寻梅去，其如驻屐难。",
            "沙鸥脚不袜，故故踏冰翻。"
        ],
        "title": "霜塞辘轳体二首  其一",
        "id": "19bbc2e7-a7f4-4e55-875d-197e9c4815d2"
    },
    {
        "author": "杨万里",
        "paragraphs": [
            "今晓难离火，平生不拥炉。",
            "只缘青女降，便与管城疎。",
            "淡日明还暗，微暄有似无。",
            "谁能忍寒得，苦死去看书。"
        ],
        "title": "霜塞辘轳体二首  其二",
        "id": "493c6a46-38f5-4ade-a7d4-b24c59049b4a"
    },
    {
        "author": "杨万里",
        "paragraphs": [
            "畏暑长思雪绕身，苦寒却愿柳回春。",
            "晚来斜日无多暖，映着西窗亦可人。"
        ],
        "title": "苦寒三首  其一",
        "id": "647fdf09-5224-4d59-93c3-4398ff3f3144"
    },
    {
        "author": "杨万里",
        "paragraphs": [
            "添尽红炉着尽衣，一杯方觉暖如痴。",
            "人言霜後寒无奈，春在瓮中渠不知。"
        ],
        "title": "苦寒三首  其二",
        "id": "7865b90b-b436-4cc8-bf1b-3909e8a539ff"
    },
    {
        "author": "杨万里",
        "paragraphs": [
            "冰和菜把菜和冰，心喜冬葅齿却憎。",
            "且忍牙车寒一点，教他胸次雪千层。"
        ],
        "title": "苦寒三首  其三",
        "id": "a6cc7696-67e6-4059-8483-a65f44a0268a"
    },
    {
        "author": "杨万里",
        "paragraphs": [
            "冷落杯盘下箸稀，今年淮白较来迟。",
            "异乡黄雀真无价，稍暖琼酥不得时。"
        ],
        "title": "晚晴独酌二首  其一",
        "id": "c3815b93-4274-426c-a863-270571ed45a9"
    },
    {
        "author": "杨万里",
        "paragraphs": [
            "霜熟寒轻际晚时，帘间过影一鸦归。",
            "夕阳端与谁为地，只照游尘絮样飞。"
        ],
        "title": "晚晴独酌二首  其二",
        "id": "5adf0e0a-ba18-448e-a1e4-4ea24f52c606"
    },
    {
        "author": "杨万里",
        "paragraphs": [
            "古城秋後不胜荒，人迹新行一迳长。",
            "竹影已摇将午日，草根犹有夜来霜。"
        ],
        "title": "城头晓步二首  其一",
        "id": "a41273bb-aeee-44bc-a6d2-2ed1ea7a4a4d"
    },
    {
        "author": "杨万里",
        "paragraphs": [
            "城东行遍却城西，欲问梅花乞一枝。",
            "雪糁久团霜後朶，嗔人频看故开迟。"
        ],
        "title": "城头晓步二首  其二",
        "id": "34ac459d-8909-48a5-9394-737b0bf94d7c"
    },
    {
        "author": "杨万里",
        "paragraphs": [
            "帝念潜龙雪邸臣，宠光玉树照青春。",
            "家藏履舄星辰旧，天借旗常日月新。",
            "从此云霄君稳步，向来鹓鹭我曾邻。",
            "曲台簿正多廊庙，西府璇枢是一人。"
        ],
        "title": "送丁牧仲新除奉常寺簿入朝",
        "id": "319c81af-29bd-4c86-b73e-218b853cc406"
    },
    {
        "author": "杨万里",
        "paragraphs": [
            "奏篇惊倒汉廷臣，一眼元无四海人。",
            "天下无双聊小却，洛阳年少是前身。",
            "云鹏飞上偏嫌早，雾豹深藏更几春。",
            "宽作十年相见着，剩将风雪试松筠。"
        ],
        "title": "赠节推学士",
        "id": "0b2927f1-0fb2-49aa-836a-2a10504bff78"
    },
    {
        "author": "杨万里",
        "paragraphs": [
            "梅边春意未全回，淡日微风暗里催。",
            "近水数株殊小在，一梢双朶忽齐开。",
            "生愁落去轻轻折，不怕清寒得得来。",
            "肠断故园千树雪，大江西处乱云堆。"
        ],
        "title": "怀古堂前小梅渐开四首  其一",
        "id": "df53a8ae-95b0-469d-ad2c-853ef3ddad3a"
    },
    {
        "author": "杨万里",
        "paragraphs": [
            "随意行穿翠筱林，暗香撩我独关心。",
            "遥看小朶不胜好，走近寒梢无处寻。",
            "未吐谁知肤底雪，半开犹护蕊头金。",
            "老来懒去浑无绪，奈此南枝索苦吟。"
        ],
        "title": "怀古堂前小梅渐开四首  其二",
        "id": "3a72f83b-2da8-4cd5-9d84-195e30e8ed7f"
    },
    {
        "author": "杨万里",
        "paragraphs": [
            "绝艳元非着粉团，真香亦不在须端。",
            "何曾天上冰玉质，却怕人间霜雪寒。",
            "枝似去年仍转瘦，花于来岁定谁看。",
            "老夫官满梅应熟，齿软犹禁半点酸。"
        ],
        "title": "怀古堂前小梅渐开四首  其三",
        "id": "41c3a483-2cb5-4927-934f-040055ceb4da"
    },
    {
        "author": "杨万里",
        "paragraphs": [
            "拣得疎花折得回，银瓶冰水养教开。",
            "忽然灯下数枝影，唤作窗间一树梅。",
            "岁律又残还见此，我头自白不须催。",
            "相看姑置人间事，嚼玉餐香咽一杯。"
        ],
        "title": "怀古堂前小梅渐开四首  其四",
        "id": "b1c60bfb-97e9-4c9c-a74e-d893598aafe8"
    },
    {
        "author": "杨万里",
        "paragraphs": [
            "犯雪来登浄远亭，飞花着水旋成冰。",
            "琼田万顷珠千树，真在瑶台十二层。"
        ],
        "title": "雪中登浄远亭四首  其一",
        "id": "602df1cf-df04-4dce-8135-cd007ada7c7a"
    },
    {
        "author": "杨万里",
        "paragraphs": [
            "数片初飞点砌苔，须臾不觉玉千堆。",
            "去年无雪非无雪，留作今年一并来。"
        ],
        "title": "雪中登浄远亭四首  其二",
        "id": "f27c9cc5-3ed6-4cce-8e61-5d0be02265fb"
    },
    {
        "author": "杨万里",
        "paragraphs": [
            "壕水深清一镜如，天倾瑶屑打成酥。",
            "瑠璃缸面熬琼粥，酿出珠宫白玉腴。"
        ],
        "title": "雪中登浄远亭四首  其三",
        "id": "5fad9e16-097f-4f06-9ba1-270340ac4287"
    },
    {
        "author": "杨万里",
        "paragraphs": [
            "忍却清寒得得来，不堪骑吏苦相催。",
            "雁穿银色界中去，人到水晶宫里回。"
        ],
        "title": "雪中登浄远亭四首  其四",
        "id": "639c9d3c-c025-4d24-9d02-a62bad2161c5"
    },
    {
        "author": "杨万里",
        "paragraphs": [
            "登城放目雪光中，万水千山一色同。",
            "逗晓月华犹在地，未春柳絮已随风。",
            "忽传别驾赠佳句，道是频年当屡丰。",
            "捻断冰须愁寡和，玉花飞绕正蒙蒙。"
        ],
        "title": "和赵鼎辅府判投赠贺雪之句",
        "id": "59b7a248-b746-4b44-b975-4cd27e949a79"
    },
    {
        "author": "杨万里",
        "paragraphs": [
            "银屋瑶阶顷刻成，缓飘急洒总无声。",
            "屑云作粉如何湿，琱玉为花乃尔轻。",
            "空里仰看元不见，日光未透不妨晴。",
            "满庭更遣迟销着，剩借书窗几夜明。"
        ],
        "title": "观雪二首  其一",
        "id": "b9809f0c-0ca0-485b-9030-28639a715b13"
    },
    {
        "author": "杨万里",
        "paragraphs": [
            "坐看深来尺许强，偏于薄暮发寒光。",
            "半空舞倦居然懒，一点风来特地忙。",
            "落尽琼花天不惜，封它梅蕊玉无香。",
            "倩谁细捻成汤餠，换却人间烟火肠。"
        ],
        "title": "观雪二首  其二",
        "id": "affbefa4-2a37-4d24-bd7b-8e2e1a582422"
    },
    {
        "author": "杨万里",
        "paragraphs": [
            "珠唾银钩赠一通，炯如密雪堕寒空。",
            "飞来数片不沾袖，剪出六花全是风。",
            "骨冷魂清残醉里，日光玉洁晚晴中。",
            "先生秀句今无敌，谁诵相如奏舜瞳。"
        ],
        "title": "和吴寺丞喜雪",
        "id": "7f087f4e-8f21-46e5-86c4-70a484af5db8"
    },
    {
        "author": "杨万里",
        "paragraphs": [
            "银色三千界，瑶林一万重。",
            "新晴天嫩绿，落照雪轻红。",
            "儿劣敲冰柱，身清堕蕊宫。",
            "何须师鲍谢，诗在玉虚中。"
        ],
        "title": "雪晴",
        "id": "b879fd84-aa6f-4f87-8506-22d94f6a5832"
    },
    {
        "author": "杨万里",
        "paragraphs": [
            "负暄尚觉日无功，炙手仍愁火失红。",
            "本是雪前风作雪，却缘雪後雪生风。",
            "四郊冻合如相约，七日晴来不肯融。",
            "旧说醉乡堪避暑，避寒也合此乡中。"
        ],
        "title": "晴後雪冻",
        "id": "d8fe3e85-c30d-48f8-b130-abdcc1fff08a"
    },
    {
        "author": "杨万里",
        "paragraphs": [
            "天将一雪浄干坤，便恐汤泉亦不温。",
            "瑶草忽生无种子，梅花寒损要温存。",
            "清游未到先回棹，高卧何如且闭门。",
            "珍重故人贻妙语，追还正始最初元。"
        ],
        "title": "和丁端叔喜雪",
        "id": "b688d88d-54a7-4a35-9bb9-f5ec6f2f2327"
    },
    {
        "author": "杨万里",
        "paragraphs": [
            "积雪偏工霁後凝，不妨冷极不妨清。",
            "静闻檐滴元无雨，倒挂冰牙未怕晴。",
            "独往独来银粟地，一行一步玉沙声。",
            "圃中散策饶君强，敢犯霜风上古城。"
        ],
        "title": "雪冻未解散策郡圃",
        "id": "45c0db1e-5de7-4fe5-92e1-27608b589731"
    },
    {
        "author": "杨万里",
        "paragraphs": [
            "地冻雪起立，檐生冰倒垂。",
            "日穿银笋透，风琢玉山欹。",
            "今晓还差暖，清寒退尚迟。",
            "生愁便销去，将底伴吟髭。"
        ],
        "title": "雪後十日日暖雪犹未融",
        "id": "08b831c9-fc6d-4971-b693-79a5a8f27524"
    },
    {
        "author": "杨万里",
        "paragraphs": [
            "残雪堆成山数重，悬崖幽窦玉玲珑。",
            "如何借得仙人掌，擎取琼瑶三四峰。"
        ],
        "title": "残雪",
        "id": "42a004af-6e02-4c43-83e7-03c5f4d5f27d"
    },
    {
        "author": "杨万里",
        "paragraphs": [
            "霁日何曾惹寸云，忽飞些子雪如尘。",
            "不知底处天花落，风里吹来数点春。"
        ],
        "title": "多稼亭日色甚暖忽有雪数片自晴空而下已而复无",
        "id": "df06893a-df78-4ef7-8052-35cb5d1615ce"
    },
    {
        "author": "杨万里",
        "paragraphs": [
            "饱暖君恩岂不知，小儿穷惯只长饥。",
            "朝朝听得儿啼处，正是炊粱欲熟时。"
        ],
        "title": "儿啼索饭",
        "id": "51191bea-83b7-4414-b523-0ef38cf70ad2"
    },
    {
        "author": "杨万里",
        "paragraphs": [
            "百千寒雀下空庭，小集梅梢话晚晴。",
            "特地作团喧杀我，忽然惊散寂无声。"
        ],
        "title": "寒雀",
        "id": "78a84c81-8b28-4c05-91d2-fd0c837cb147"
    },
    {
        "author": "杨万里",
        "paragraphs": [
            "晚暖好登临，吾衰也不禁。",
            "雪残千嶂玉，日落万梢金。"
        ],
        "title": "晚眺",
        "id": "ba3c97e3-f3f5-4ad6-b435-0dbd4dbb4044"
    },
    {
        "author": "杨万里",
        "paragraphs": [
            "六花不放一尘生，晴後犹余十日凝。",
            "新月未光输与雪，夜风尽冷只留冰。",
            "候迎银汉槎头客，挑尽玉虫窗下灯。",
            "纸帐蒲团地炉暖，自怜不及草庵僧。"
        ],
        "title": "雪夜候迎使客",
        "id": "41397d77-15e8-43ce-b70e-dd4417e9938b"
    },
    {
        "author": "杨万里",
        "paragraphs": [
            "烛下一枝梅，欲开犹未开。",
            "浑如玉冠子，戴月上琼台。"
        ],
        "title": "烛下梅花二首  其一",
        "id": "8a034c15-6490-4ab7-8246-cd01d660b598"
    },
    {
        "author": "杨万里",
        "paragraphs": [
            "窗外雪犹冻，瓶中梅不开。",
            "烛花将暖气，催得早春回。"
        ],
        "title": "烛下梅花二首  其二",
        "id": "1653b954-d698-4c50-b717-2f747678d6c6"
    },
    {
        "author": "杨万里",
        "paragraphs": [
            "江梅蜡梅同日折，白昼看来两清绝。",
            "如何对立烛光中，只见江梅白于雪。"
        ],
        "title": "烛下瓶中江蜡二梅",
        "id": "55d80be1-91f7-4144-be36-8557736d5291"
    },
    {
        "author": "杨万里",
        "paragraphs": [
            "使客夜不至，还舍欣小歇。",
            "杯盘只草草，足可相暖热。",
            "庭前雪夜明，道是帘外月。",
            "及见盘中酥，唤作庭前雪。"
        ],
        "title": "使客不至夜归独酌",
        "id": "b1b8f8f6-2305-4380-b9ec-c6959988abd1"
    },
    {
        "author": "杨万里",
        "paragraphs": [
            "红叶曾题字，乌椑昔擅场。",
            "冻干千颗蜜，尚带一林霜。",
            "核有都无底，吾衰喜细尝。",
            "惭无琼玖句，报惠不相当。"
        ],
        "title": "谢赵行之惠霜柿",
        "id": "95c0f06f-a2cb-437b-b38d-45b85bb1a052"
    },
    {
        "author": "杨万里",
        "paragraphs": [
            "宝奁寡贡笑权臣，筠掩分甘荷故人。",
            "天下众鳞谁出右，淮南双玉忽尝新。",
            "未知丙穴果何似，只恐子鱼无此珍。",
            "敢遣腹腴劝年少，一杯端合寿吾亲。"
        ],
        "title": "谢叶叔羽总领惠双淮白二首  其一",
        "id": "637dadb9-b112-4a6d-a006-117b21a6c1ad"
    },
    {
        "author": "杨万里",
        "paragraphs": [
            "情知北味饮中瓌，暖律何缘到死灰。",
            "去岁海红犹间识，今年淮白不曾来。",
            "一寒尚有绨袍赠，双鲤仍随尺素回。",
            "厚禄故人书尽绝，只余计相解相哀。"
        ],
        "title": "谢叶叔羽总领惠双淮白二首  其二",
        "id": "aa70b632-6484-4a45-84d7-7d6164d253b8"
    },
    {
        "author": "杨万里",
        "paragraphs": [
            "似腻还成爽，纔凝又欲飘。",
            "玉来盘底碎，雪到口边销。"
        ],
        "title": "咏酥",
        "id": "405a22b8-ca36-49bc-813e-382039a40371"
    },
    {
        "author": "杨万里",
        "paragraphs": [
            "犯寒送客只劳神，上到危亭眼顿新。",
            "雪汁滴人清入髓，莫将衫袖障头巾。"
        ],
        "title": "送客归登浄远亭二首  其一",
        "id": "98f2a293-b997-4e4b-a7d5-05758e763d7c"
    },
    {
        "author": "杨万里",
        "paragraphs": [
            "池冰动处水生澜，未觉今朝抵死寒。",
            "便恐雪销难再得，不辞鞋湿数来看。"
        ],
        "title": "送客归登浄远亭二首  其二",
        "id": "6d1a8e6a-4a89-4206-b50c-06cb9e97a187"
    },
    {
        "author": "杨万里",
        "paragraphs": [
            "生憎雁鹜只盈前，忽览新诗意豁然。",
            "锦字展来看未足，玉虫挑尽不成眠。"
        ],
        "title": "和范至能参政寄二绝句  其一",
        "id": "1f9cb94d-e71d-4d85-81f6-4b262ba0c939"
    },
    {
        "author": "杨万里",
        "paragraphs": [
            "梦中相见慰相思，玉立长身漆点髭。",
            "不遣紫宸朝补衮，却教雪屋夜哦诗。"
        ],
        "title": "和范至能参政寄二绝句  其二",
        "id": "c8afeb84-9267-4be1-81a1-609b51fbecc0"
    },
    {
        "author": "杨万里",
        "paragraphs": [
            "今年一雪徧江淮，半月晴光冻不开。",
            "孤坐郡斋人寂寂，一枝红烛两瓶梅。"
        ],
        "title": "卧治斋夜坐",
        "id": "d8343c6b-d042-4e7e-9c38-f1b6449c8746"
    },
    {
        "author": "杨万里",
        "paragraphs": [
            "日华今日始微暄，次第梅花暖更妍。",
            "只有树阴偏得意，占它残雪不还天。"
        ],
        "title": "十一月二十八日雪至十二月十一日日色方暖积雪始融",
        "id": "e85c26ca-57cd-438a-bf3b-94d0aac1598f"
    },
    {
        "author": "杨万里",
        "paragraphs": [
            "穉子金盆脱晓冰，彩丝穿取当银钲。",
            "敲成玉磬穿林响，忽作玻瓈碎地声。"
        ],
        "title": "穉子弄冰",
        "id": "b3062474-6772-4563-ad49-ea1187d57f5b"
    },
    {
        "author": "杨万里",
        "paragraphs": [
            "万顷平湖石琢成，尚存越垒对吴城。",
            "如何豪杰干戈地，却入先生杖屦声。",
            "古往今来真一梦，湖光月色自双清。",
            "东风不解谈兴废，只有年年春草生。"
        ],
        "title": "寄题石湖先生范至能参政石湖精舍二首  其一",
        "id": "d7242b56-5bcd-45f3-8fba-12c2197bef0c"
    },
    {
        "author": "杨万里",
        "paragraphs": [
            "不关白眼视青云，四海如今几若人。",
            "渭水傅岩看後代，东坡太白即前身。",
            "整齐宇宙徐挥手，点缀湖山别是春。",
            "解遣双鱼传七字，遥知掉脱小乌巾。"
        ],
        "title": "寄题石湖先生范至能参政石湖精舍二首  其二",
        "id": "dfa40328-67c6-49fb-aa23-aa3a4e1ed6d0"
    },
    {
        "author": "杨万里",
        "paragraphs": [
            "嗟予不能知止如邴曼容，又不能毕昏如尚子平。",
            "软红尘里白双鬓，坐见岁律空峥嵘。",
            "催科抚字两何有，伎俩已穷惭九九。",
            "拔薤一本水一杅，多谢同朝金石友。",
            "雪欺老病忽抵巇，西山冻裂不留薇。",
            "诗坛老将更黩武，我已三北犹穷追。",
            "老怀不中数怊怅，急漉鹅黄翻瓮盎。",
            "苛留残雪更些时，为我装严丽谯上。"
        ],
        "title": "和丁端叔岁晚书怀",
        "id": "fc87f12b-4ada-4c34-b5b1-e59149b5cb0d"
    },
    {
        "author": "杨万里",
        "paragraphs": [
            "半依篱脚半依城，多傍梅边水际亭。",
            "最是晚晴斜照里，黄金日射万银星。"
        ],
        "title": "郡圃残雪三首  其一",
        "id": "66d691a7-4345-4e39-a8b9-ad40806b1ce8"
    },
    {
        "author": "杨万里",
        "paragraphs": [
            "南风融雪北风凝，晚日城头已可登。",
            "莫道雪融便无迹，雪融成水水成冰。"
        ],
        "title": "郡圃残雪三首  其二",
        "id": "1b8e4250-7e3f-4bdc-803a-315e15cd1170"
    },
    {
        "author": "杨万里",
        "paragraphs": [
            "城外城中雪半开，远峰依旧玉崔嵬。",
            "池冰绽处纔如线，便有鸳鸯浮过来。"
        ],
        "title": "郡圃残雪三首  其三",
        "id": "e7505843-401c-44c1-8c28-0166bcc081e2"
    },
    {
        "author": "杨万里",
        "paragraphs": [
            "仙人爱雪不嫌寒，挈月来看夜不眠。",
            "游遍琼楼霜欲晓，却将玉镜挂青天。"
        ],
        "title": "月夜观雪三首  其一",
        "id": "d28bab22-1dff-4916-b016-c03a10bffaa4"
    },
    {
        "author": "杨万里",
        "paragraphs": [
            "月光雪色两清寒，见月初疑是雪团。",
            "看得雪光还似月，元来雪月一般般。"
        ],
        "title": "月夜观雪三首  其二",
        "id": "8bcf81b4-5696-4efa-9024-8046e5b6e526"
    },
    {
        "author": "杨万里",
        "paragraphs": [
            "月色还将雪色同，雪光却与月光通。",
            "都将大地作月窟，仍牓碧天名雪宫。"
        ],
        "title": "月夜观雪三首  其三",
        "id": "dea225a1-e840-4a85-9537-7d7705c461c1"
    },
    {
        "author": "杨万里",
        "paragraphs": [
            "偶开诗卷雪窗晨，中有桃花片尚新。",
            "却忆携诗花底看，回头又是一年春。"
        ],
        "title": "雪晴窗开展唐诗得一片桃花怅然赋之",
        "id": "382c5516-6147-473a-bce7-bcfdbeed1bcd"
    },
    {
        "author": "杨万里",
        "paragraphs": [
            "药玉船中酒似空，水沉烟上雪都融。",
            "梅堂客散人初静，椽烛烧残一尺红。"
        ],
        "title": "梅露堂燕客夜归",
        "id": "0631c79f-04c0-4128-b5af-740790210dc2"
    },
    {
        "author": "杨万里",
        "paragraphs": [
            "雪力平欺半月晴，东风今日始开冰。",
            "长壕彻底都销尽，只有楼阴玉一棱。"
        ],
        "title": "城壕冰泮",
        "id": "20e36691-a3e1-4b00-8901-536148d48c4d"
    },
    {
        "author": "杨万里",
        "paragraphs": [
            "含桃丹更圜，轻质触必碎。",
            "外看千粒珠，中藏半泓水。",
            "何人弄好手，万颗捣虚脆。",
            "印成花钿薄，染作冰澌紫。",
            "北果非不多，此味良独美。"
        ],
        "title": "樱桃煎",
        "id": "bf33bb29-ed86-498e-bfbc-b4e74d1e1ac4"
    },
    {
        "author": "杨万里",
        "paragraphs": [
            "腊傍梅梢尽，春从水底归。",
            "草拳擎雪健，桃糁隔年肥。",
            "夜夜还乡梦，心心逐雁飞。",
            "谁言五斗米，便胜北山薇。"
        ],
        "title": "郡圃雪霁便有春意",
        "id": "f714d191-0494-4d3a-adfa-afa405ca47b7"
    },
    {
        "author": "杨万里",
        "paragraphs": [
            "阳林日暖雪全销，阴迳琼瑶尚寸高。",
            "半疋斜铺白花锦，倩谁裁作水霜袍。"
        ],
        "title": "郡圃雪销已尽惟余城阴一街雪",
        "id": "22d8dd26-b4ed-432f-a45f-a411279780a6"
    },
    {
        "author": "杨万里",
        "paragraphs": [
            "天堕楸枰作稻畦，啼乌振鹭当枯棋。",
            "不论胜负端何似，黑子终多白子稀。"
        ],
        "title": "晚望",
        "id": "66778a8a-ef19-482b-ba8b-8241d31d69b2"
    },
    {
        "author": "杨万里",
        "paragraphs": [
            "三日东风入万家，草间残雪不留些。",
            "儿童道是雪犹在，笑指梅花作雪花。"
        ],
        "title": "送客归至郡圃残雪销尽",
        "id": "c8200060-aa24-4b30-9830-c7ced172e0b4"
    },
    {
        "author": "杨万里",
        "paragraphs": [
            "玉立颂台上，风生宪府中。",
            "雪霜欺两鬓，日月照孤忠。",
            "荷橐相将紫，铭旌作么红。",
            "北堂萱草露，应洒碧梧桐。"
        ],
        "title": "陈能之少卿殿撰挽诗",
        "id": "01da46fa-728e-4022-b412-33f4fe56929d"
    },
    {
        "author": "杨万里",
        "paragraphs": [
            "何人双赠水精瓶，梅花数枝瓶底生。",
            "瘦枝尚带折痕在，隔瓶照见透骨明。",
            "大枝开尽花如雪，小枝未开更清绝。",
            "争从瓶口迸出来，其奈堪看不堪掇。",
            "人言水精初出万壑时，欲凝未凝如冻脂。",
            "上有江梅花正盛，吹折数枝堕寒镜。",
            "玉工割取到人间，琢出瓶子和梅看。",
            "至今犹有未凝处，瓶里水珠走来去。",
            "只愁窗外春日红，瓶子化作亡是公。"
        ],
        "title": "梅花数枝篸两小瓷瓶雪寒一夜二瓶冻裂剥出二水精瓶梅花在焉盖冰结而为此也",
        "id": "df14587d-645b-47f9-b415-f0c2de753b22"
    },
    {
        "author": "杨万里",
        "paragraphs": [
            "传语翟园千树梅，不应藞苴索诗催。",
            "今年雪後悄无信，去岁腊前强半开。",
            "我欲明朝携酒去，花须连夜唤春回。",
            "东风肯报南枝否，待釂东风三百杯。"
        ],
        "title": "遣人探梅翟园云尚未开",
        "id": "c5f4395a-4f78-43c8-a75d-33a71516f656"
    },
    {
        "author": "杨万里",
        "paragraphs": [
            "星淡孤萤月一梳，迎春早起正愁予。",
            "土牛只解催人老，春气自来何事渠。",
            "官柳野梅残雪後，金幡玉胜晓光初。",
            "却思归跨春山犊，茧栗仍将挂汉书。"
        ],
        "title": "十二月二十一日迎春",
        "id": "f80191d4-5d3f-443e-9603-9265e9e28b62"
    },
    {
        "author": "杨万里",
        "paragraphs": [
            "伯和来自西山西，西山爽气在睫眉。",
            "胸中八索贮奇古，笔下九河走风雨。",
            "君不见李家人物它家无，老蚌一产俱明珠。",
            "郎罢致身已碧落，众雏争先见头角。",
            "伯珍魁名北斗傍，仲简插脚鸳鹭行。",
            "如何伯也袖两手，却去外台作宾友。",
            "荆溪病守鬓星星，一见乡人双眼明。",
            "白云飞处忽心动，不堪折柳还相送。",
            "我自为客仍送君，梅边雪里正新春。",
            "还家灯火更青简，给札兰台未渠晚。"
        ],
        "title": "己亥正月二日送李伯和提干归豫章",
        "id": "7de1dd35-e9f1-4933-a6aa-3033bc06efe1"
    },
    {
        "author": "杨万里",
        "paragraphs": [
            "春被梅花抵死催，今年春向去年回。",
            "春回十日梅初觉，一夜商量一并开。"
        ],
        "title": "正月三日骤暖多稼亭前梅花盛开四首  其一",
        "id": "b7f9dc2c-df95-47a2-aa86-d038a305acca"
    },
    {
        "author": "杨万里",
        "paragraphs": [
            "绝爱西湖疎影诗，要知犹是未开时。",
            "如今开尽浑无缝，只见花头不见枝。"
        ],
        "tags": [
            "西湖"
        ],
        "title": "正月三日骤暖多稼亭前梅花盛开四首  其二",
        "id": "e2bdca14-7f0f-48d0-82b3-782c674cc5ba"
    },
    {
        "author": "杨万里",
        "paragraphs": [
            "初开犹见蔕和心，今日来看花满林。",
            "日照一团都是雪，更无红蜡与黄金。"
        ],
        "title": "正月三日骤暖多稼亭前梅花盛开四首  其三",
        "id": "bf0c82ee-8576-464e-a350-d7c898be793c"
    },
    {
        "author": "杨万里",
        "paragraphs": [
            "却缘腊雪勒孤芳，等待晴光晒麝囊。",
            "小立树西人不会，东风供我打头香。"
        ],
        "title": "正月三日骤暖多稼亭前梅花盛开四首  其四",
        "id": "4737587f-f99d-4793-b220-ebf3dedc2deb"
    },
    {
        "author": "杨万里",
        "paragraphs": [
            "窗底梅花瓶底老，瓶边破砚梅边好。",
            "诗人忽然诗兴来，如何见砚不见梅。",
            "急磨玄圭染霜纸，撼落花须浮砚水。",
            "诗成字字梅样香，却把春风寄谁子。"
        ],
        "title": "春兴",
        "id": "c3ebe97b-2e66-49cf-965b-aeb121f2370a"
    },
    {
        "author": "杨万里",
        "paragraphs": [
            "岁前问讯翟园梅，不知作么不肯开。",
            "岁後遣人访消息，春风一夜花都拆。",
            "老夫闻此喜欲癫，小儿终夕不成眠。",
            "南烹北果手自饤，漆櫑银瓶色相映。",
            "千骑朝来填㦸门，双旌已复指梅园。",
            "东风无端动地起，横作清寒止游子。",
            "老夫孤闷搔白头，小儿劝翁翁勿愁。",
            "人言好事莫作意，雨妬风憎鬼神忌。",
            "欲游不必言，阻游不必计。",
            "从今只拣天色佳，走就梅花求一醉。"
        ],
        "title": "岁之二日欲游翟园以寒风而止",
        "id": "f582d61c-465b-456b-9f63-9dfd13aebdb4"
    },
    {
        "author": "杨万里",
        "paragraphs": [
            "东郭阿㕙驼褐裳，清腹不着烟火香。",
            "姮娥唤入广寒殿，诏许捣药不许尝。",
            "金丹炼成紫皇喜，玉臼自携银汉洗。",
            "偷将缺吻吸琼浆，蜕尽骨毛作仙子。",
            "鬓丝吹落桂枝风，人间封作管城公。",
            "先生何许得尸解，貌如枯蟾带玄疥。",
            "麒麟擘脯未必如，耶律晒羓差不大。",
            "先生锦心冰雪肠，银钩珠唾千万章。",
            "管城奔命困书囿，阿㕙漆身嬉醉乡。",
            "老夫去年左车脱，匙抄烂饭犹戛戛。",
            "太息再拜谢阿㕙，尚堪挂壁萦蛛尘，一饭瞻仰齿生津。"
        ],
        "title": "谢陈希颜惠兔羓",
        "id": "f54d4c74-448b-4191-ad79-4b285c295945"
    },
    {
        "author": "杨万里",
        "paragraphs": [
            "羽衣晓谒玄元殿，霜封万屋明飞霰。",
            "扶桑跳出丹砂丸，光射半天萦紫电。",
            "归涂微暖春衫知，小风不动旗脚垂。",
            "老夫掉头心独喜，翟园梅花招我嬉。",
            "呼儿媻姗且勃窣，纔出谯门寒刮骨。",
            "东风十里卷黄尘，眼花头眩吹倒人。",
            "劣到翟园风便止，猿鹤前导花迎门。",
            "玉林亭子绝幽绝，江梅千树吹香雪。",
            "茂松轩里清更清，松风一鼎煎茶声。",
            "春光催柳未肯青，池水借日无留冰。",
            "殷勤犯寒我不枉，分付胜游天岂轻。",
            "主人看客眼不白，鹦鹉传呼饷肴核。",
            "桃花碎片点鲈鲊，紫茸堆盘擘鹑腊。",
            "霜余橘颗金弹香，雪底笋芽玉版色。",
            "老夫欲醉金叵罗，穉子先唱骊驹歌。",
            "不羞冷面对风物，奈尔玉笋金柑何。"
        ],
        "title": "初三日游翟园",
        "id": "f35b5646-19f9-4b86-939b-89b818a456e6"
    },
    {
        "author": "杨万里",
        "paragraphs": [
            "翟园看梅不满眼，载酒何曾倾一盏。",
            "空有千株半未花，欲剪一枝无可拣。",
            "归来却登多稼亭，玉妃骤降千娉婷。",
            "素罗衣裳濯瑶水，珠宫楼阁开银屏。",
            "国香万斛量不尽，雪岭诸峰互相映。",
            "身骑白凤绕琼林，肝胆透寒骨毛冷。",
            "看来只是两株梅，如何遣侬心眼开。",
            "花头密密纷无数，萼萼枝枝砌成树。",
            "夕阳斜照光烛天，微风欲度遮无路。",
            "君不见侯门女儿真个痴，獭髓熬酥滴北枝。",
            "又不见画工兔颖矜好手，冰水和铅描玉肌。",
            "先生不能奄有二子者，报答风光只有诗。",
            "今夕不醉仍无归。"
        ],
        "title": "多稼亭前两株梅盛开",
        "id": "6535c2d0-b223-439c-b895-8388be83adfa"
    },
    {
        "author": "杨万里",
        "paragraphs": [
            "田家不遣儿牧猪，老乌替作牧猪奴。",
            "不羞卑冗颇得志，草根更与猪为戏。",
            "一乌驱猪作觳觫，一乌骑猪作骐骥。",
            "骑之不稳驱不前，坐看顽钝手无鞭。",
            "人与马牛虽各样，一生同住乌衣巷。",
            "叱声哑哑喙欲干，猪竟不晓乌之言。",
            "骑者不从驱者斗，争牛讼马傍无救。",
            "猪亦自食仍自行，一任两乌双斗争。",
            "不缘一童逐乌起，两乌顷刻斗至死。"
        ],
        "title": "戏题所见",
        "id": "3df41fe5-5f6f-4466-ad90-a5676a649472"
    },
    {
        "author": "杨万里",
        "paragraphs": [
            "偶来花下聊散策，落英满地珠为席。",
            "绕花百匝不忍归，生怕幽芳怨孤寂。",
            "仰头欲折一枝斜，自插白鬓明乌纱。",
            "傍人劝我不用许，道我满头都是花。",
            "初来也觉香破鼻，顷之无香亦无味。",
            "虚疑黄昏花欲睡，不知被花熏得醉。",
            "忽然细雨湿我头，雨落未落花先愁。",
            "三点两点也不恶，未要打空花片休。"
        ],
        "title": "梅花下遇小雨",
        "id": "6a1a7979-ab1f-45d4-9c5c-4d0687499086"
    },
    {
        "author": "杨万里",
        "paragraphs": [
            "纔看腊後得春饶，愁见风前作雪飘。",
            "脱蕊收将熬粥吃，落英仍好当香烧。"
        ],
        "title": "落梅有叹",
        "id": "1bd4ac33-2ff8-4bef-a6a1-a94256c5ea48"
    },
    {
        "author": "杨万里",
        "paragraphs": [
            "林中梅花如隠士，只多野气无尘气。",
            "庭中梅花如贵人，也无野气也无尘。",
            "不疎不密随宜了，旋落旋开无不好。",
            "珠帘遣风细为吹，画檐护霜寒更微。",
            "诗翁绕阶未得句，先送诗材与翁语。",
            "有酒如渑谁伴翁，玉雪对饮惟渠侬。",
            "翁欲还家即明发，更为梅兄留一月。"
        ],
        "title": "郡治燕堂庭中梅花",
        "id": "6a6be840-7c1d-45eb-a6ef-c7f1c32a0447"
    },
    {
        "author": "杨万里",
        "paragraphs": [
            "孤闷无言独倚门，梅花细雨欲黄昏。",
            "可怜檐滴不脱洒，点点何曾离旧痕。"
        ],
        "title": "细雨",
        "id": "f734f4f6-c3d1-47d3-aa05-c4f869266c8f"
    },
    {
        "author": "杨万里",
        "paragraphs": [
            "上饶灵山无它灵，空山满腹着水精。",
            "炯然非石亦非玉，乃是阴崖绝壑千秋万岁之坚冰。",
            "只知灵山有爽气，谁知水精有奇味。",
            "诗人新试餐玉方，解遣坚凝作松脆。",
            "银刀细下雪缕飞，金盘饤出琼瑶堆。",
            "齿牙着处霜霰响，殽鲭厌後胸襟开。",
            "尊前欢伯来督战，坐上嘉宾欲惊散。",
            "胸中自有水精宫，不怕醉乡无畔岸。"
        ],
        "title": "水精脍",
        "id": "16ea41ce-c02b-4bdf-a917-baf4daed047c"
    },
    {
        "author": "杨万里",
        "paragraphs": [
            "前日看梅风吹倒，昨日看梅雨沾帽。",
            "近梅一日或再来，远梅隔年纔一到。",
            "夜来为梅愁雨声，挑灯起坐至天明。",
            "不知消息平安否，早来问讯还疾走。",
            "横枝雨後转清妍，玉容洗妆晨更鲜。",
            "绝似孤山半峰雪，不羡玉井十丈莲。",
            "十事八九不如意，人生巧堕天公计。",
            "簿书海底白人头，孤负江南风月秋。",
            "忆昔少年命同社，月里传觞梅影下。",
            "一片花飞落酒中，十分便罚瑠璃钟。",
            "如今老病不饮酒，梅花也合怜衰翁。"
        ],
        "title": "雨後晓起问讯梅花",
        "id": "13f0e68b-c92a-45bf-8b32-0a81c27eb2ea"
    },
    {
        "author": "杨万里",
        "paragraphs": [
            "长壕无事不耐静，若非织绡便磨镜。",
            "竹君不作五斗谋，风前折腰也如磬。",
            "先生节里城上嬉，朝游暮游不肯归。",
            "晴空大声斗作恶，万鸦退飞一鸦落。",
            "乃是黑风江北来，更将黑云头上堆。",
            "翻手为晴覆手雨，自晴自雨何须怒。",
            "先生不妨且觅句，挽之不来推不去。",
            "坐看梅花一万枝，化成粉蝶作团飞。",
            "纷纷掠面收不得，稍稍积砌吹还稀。",
            "落尽梅花天不管，晚来许寒朝许暖。",
            "一年待春春不回，一年探梅梅不开。",
            "春回今纔几许日，梅开如何顿萧瑟。",
            "少壮几时奈老何，落花未抵春愁多。"
        ],
        "title": "壕上感春",
        "id": "79546b32-686e-448b-ac5d-2b40be6ca43b"
    },
    {
        "author": "杨万里",
        "paragraphs": [
            "小儿着鞭鞭土牛，学翁打春先打头。",
            "黄牛黄蹄白双角，牧童绿蓑笠青箬。",
            "今年土脉应雨膏，去年不似今年乐。",
            "儿闻年登喜不饥，牛闻年登愁不肥。",
            "麦穗即看云作帚，稻米亦复珠盈斗。",
            "大田耕尽却耕山，黄牛从此何时闲。"
        ],
        "title": "观小儿戏打春牛",
        "id": "93562173-41ca-48ea-95ce-ff70cd57d05b"
    },
    {
        "author": "杨万里",
        "paragraphs": [
            "万金家书寄中庭，牍背仍题双掩并。",
            "不知千里寄底物，白泥红印三十瓶。",
            "瓷瓶浅染茱萸紫，心知亲宾寄乡味。",
            "印泥未开出馋水，印泥一开香扑鼻。",
            "江西山间黄羽衣，纯绵被体白如脂。",
            "偶然一念随世网，身插两翼那能飞。",
            "误蒙诸公相俎豆，月里花边一杯酒。",
            "先生与渠元不疎，两年眼底不见渠。",
            "端能访我荆溪曲，愿借前筹酌酃渌。"
        ],
        "title": "谢亲戚寄黄雀",
        "id": "7ce414ef-c5e9-46f3-8b9f-0e6938657dba"
    },
    {
        "author": "杨万里",
        "paragraphs": [
            "狐公韵胜冰玉肌，字则未闻名季狸。",
            "误随齐相燧牛尾，策勋封作糟丘子。",
            "子孙世世袭膏粱，黄雀子鱼鸿雁行。",
            "先生试与季狸语，有味其言须听取。"
        ],
        "title": "牛尾狸",
        "id": "ccdea21d-a38b-4734-9edc-1076477c88e8"
    },
    {
        "author": "杨万里",
        "paragraphs": [
            "父子初别双泪垂，别我既久忘却思。",
            "忽得一书喜且悲，恰似向来初别时。",
            "汝翁在官缘索米，吾儿在家勉经史。",
            "举头二千四百里，亘山啼鸟偏入耳。",
            "诗成自哦只自知，便风不敢寄吾儿。",
            "汝望白云穿却眼，若得此诗恐肠断。",
            "径须父子早归田，粗茶淡饭终残年。"
        ],
        "title": "得小儿寿俊家书",
        "id": "7930a67c-0f56-450a-95b8-f8c89d9c04ae"
    },
    {
        "author": "杨万里",
        "paragraphs": [
            "书莫读，诗莫吟。",
            "读书两眼枯见骨，吟诗个字呕出心。",
            "人言读书乐，人言吟诗好。",
            "口吻长作秋虫声，只令君瘦令君老。",
            "君瘦君老且勿论，傍人听之亦烦恼。",
            "何如闭目坐斋房，下帘扫地自焚香。",
            "听风听雨都有味，健来即行倦来睡。"
        ],
        "title": "书莫读",
        "id": "1cda9b3d-a5a2-494b-a0c5-7dc76fde41df"
    },
    {
        "author": "杨万里",
        "paragraphs": [
            "天欲游人不踏尘，一年一换翠茸茵。",
            "东风犹自嫌萧索，更遣飞花绣好春。"
        ],
        "title": "春草二首  其一",
        "id": "f2d15c17-cbfb-46d5-9059-dd457be25876"
    },
    {
        "author": "杨万里",
        "paragraphs": [
            "年年春色属垂杨，金捻千丝翠万行。",
            "今岁草芽先得计，搀它浓翠夺它黄。"
        ],
        "title": "春草二首  其二",
        "id": "061f8039-ad09-4285-9f7c-e39472942c94"
    },
    {
        "author": "杨万里",
        "paragraphs": [
            "春晴幸好却春阴，云意涔涔半欲霖。",
            "日色忽开云又合，急收碎影一帘金。"
        ],
        "title": "春阴",
        "id": "c5a75de2-8aa5-4303-8a31-2f5b3be8692c"
    },
    {
        "author": "杨万里",
        "paragraphs": [
            "梅萼纔开已乱飞，不堪雨打更风吹。",
            "萧萧只隔窗间纸，瓶里梅花总不知。"
        ],
        "title": "小瓶梅花",
        "id": "cfd74bc0-2806-44cb-994a-361913de0780"
    },
    {
        "author": "杨万里",
        "paragraphs": [
            "绣帘无力护东风，烛影何曾正当红。",
            "兽炭貂裘犹道冷，梅花不易玉霜中。"
        ],
        "title": "夜坐二首  其一",
        "id": "7e6d1fe1-9ab6-4b67-b2bd-64d78914668c"
    },
    {
        "author": "杨万里",
        "paragraphs": [
            "寒宵老眼只长醒，蝴蝶频催梦不成。",
            "不是三更三四点，如何一睡到天明。"
        ],
        "title": "夜坐二首  其二",
        "id": "eba11d60-ca7f-42df-b8b4-a880aa557bca"
    },
    {
        "author": "杨万里",
        "paragraphs": [
            "梅兄冲雪来相见，雪片满须仍满面。",
            "一生梅瘦今却肥，是雪是梅浑不辨。",
            "唤来灯下细看渠，不知真个有雪无。",
            "只见玉颜流汗珠，汗珠满面滴到须。"
        ],
        "title": "烛下和雪折梅",
        "id": "e5b66b15-5221-4d41-862f-9031f2b933f0"
    },
    {
        "author": "杨万里",
        "paragraphs": [
            "鸠妇那知自不材，树阴疎处起楼台。",
            "可怜积木如山样，一桷何曾架得来。"
        ],
        "title": "鸠衔枝营巢树间经月不成而去",
        "id": "5e897f85-bfc7-4fe5-badd-354e95eedcbf"
    },
    {
        "author": "杨万里",
        "paragraphs": [
            "干鹊平生浪苦辛，一年卜筑一番新。",
            "如何月下空三匝，宅子还将住别人。"
        ],
        "title": "鹊营巢既成为鸠所据",
        "id": "075d5ae9-9b85-4b8b-826d-e65d943a3182"
    },
    {
        "author": "杨万里",
        "paragraphs": [
            "腊前三白已奇绝，年後六花仍作团。",
            "纔定忽斜偏有思，欲消还冻不胜寒。",
            "且留大地万银屋，要伴青天孤玉盘。",
            "今岁上元君记取，红灯白月雪中看。"
        ],
        "title": "上元前大雪即晴",
        "id": "76479a1a-f4e8-47cf-b5d8-fe3bd230f9a8"
    },
    {
        "author": "杨万里",
        "paragraphs": [
            "红锦芙蓉碧牡丹，今番灯火减前番。",
            "雪泥没膝霜风紧，也有游人看上元。"
        ],
        "title": "郡中上元灯减旧例三之二而又迎送使客七首  其一",
        "id": "41b5942b-b5fb-474e-bd39-621b6459624f"
    },
    {
        "author": "杨万里",
        "paragraphs": [
            "北使纔归南使来，前船未送後船催。",
            "元宵行乐年年事，儿女嗔人夜不回。"
        ],
        "title": "郡中上元灯减旧例三之二而又迎送使客七首  其二",
        "id": "c87ed11f-7580-4939-8328-c332bb3c6c91"
    },
    {
        "author": "杨万里",
        "paragraphs": [
            "忆昔三衢看上元，玉虹横贯水精帘。",
            "穷州今夕酸寒杀，老眼看来自不忺。"
        ],
        "title": "郡中上元灯减旧例三之二而又迎送使客七首  其三",
        "id": "5e1bbfac-1001-4309-af0c-9915da46e7b0"
    },
    {
        "author": "杨万里",
        "paragraphs": [
            "儿时行乐几时愁，老去情怀懒出游。",
            "市上人家重时节，典钗卖钏买灯球。"
        ],
        "title": "郡中上元灯减旧例三之二而又迎送使客七首  其四",
        "id": "4ef975b1-fa4d-47df-a26f-12dd85c61ee5"
    },
    {
        "author": "杨万里",
        "paragraphs": [
            "不是东风巧剪裁，如何春夜碧莲开。",
            "江城寂寞无歌舞，唤得梅花劝一杯。"
        ],
        "title": "郡中上元灯减旧例三之二而又迎送使客七首  其五",
        "id": "bccb22f3-ed7d-4711-89dc-64ec69d1cebd"
    },
    {
        "author": "杨万里",
        "paragraphs": [
            "雪後楼台欲暮时，游人只道上灯迟。",
            "月轮贴在梅花背，错认梅枝作桂枝。"
        ],
        "title": "郡中上元灯减旧例三之二而又迎送使客七首  其六",
        "id": "d6f93a48-704a-4d1c-80a2-afdc4ea97b04"
    },
    {
        "author": "杨万里",
        "paragraphs": [
            "村里风回市里声，月中人看雪中灯。",
            "满城只道欢犹少，不道谯门冷似冰。"
        ],
        "title": "郡中上元灯减旧例三之二而又迎送使客七首  其七",
        "id": "830a83a7-bddf-42c4-bcbe-86323b079643"
    },
    {
        "author": "杨万里",
        "paragraphs": [
            "小树嫣然一两枝，晴醺雨醉总相宜。",
            "绝怜欲白仍红处，政是微开半吐时。",
            "得幸东风无与对，主张春色更还谁。",
            "海棠秾丽梅花淡，匹似渠侬别样奇。"
        ],
        "title": "郡圃杏花二首  其一",
        "id": "acfed6f5-4097-4c24-80eb-0ef7ab36821b"
    },
    {
        "author": "杨万里",
        "paragraphs": [
            "迥出千花合受降，不然受拜亦何妨。",
            "行穿小树寻晴朶，自挽芳条嗅暖香。",
            "却恨来时差已晚，不如清晓看新妆。",
            "朗吟清露温风句，恼杀诗翁只断肠。"
        ],
        "title": "郡圃杏花二首  其二",
        "id": "17410e4b-191f-4fc5-8926-bcc9a2b2a74b"
    },
    {
        "author": "杨万里",
        "paragraphs": [
            "河图三画已剩却，尧典万言犹欠着。",
            "向来潜圣天何言，六经非渠一手作。",
            "杏花坛下拨不开，天公更遣麒麟催。",
            "干坤造化登青竹，洙泗光芒付绿苔。",
            "堂上书生真苦相，蠹简嚼穿浑不放。",
            "屋上架屋更屋上，後千万年作何样。",
            "华元夜登子反床，华镗晨趋孔子堂。",
            "当时浪说析骸骨，今日覃思雕肺肠。",
            "华君将身博冻馁，毛颖可怜彼何罪。",
            "君不见老农驱牛耕垄头，稻云割尽牛亦休。",
            "毛颖为君秃尽发，问君何时放渠歇。",
            "短檠青灯明复灭。"
        ],
        "title": "华镗秀才着六经解以长句书其後",
        "id": "4490758c-5191-472b-90f8-e22f9ebb6600"
    },
    {
        "author": "杨万里",
        "paragraphs": [
            "雪後不妨寒较差，莫教一并放千花。",
            "旧来池上金丝柳，新学江西鹰爪茶。"
        ],
        "title": "上元後犹寒二首  其一",
        "id": "43463820-1e0e-49d3-b542-5a6913e47839"
    },
    {
        "author": "杨万里",
        "paragraphs": [
            "道是春工做物华，春工元自不由它。",
            "杏花只作去年面，萱草别抽今岁芽。"
        ],
        "title": "上元後犹寒二首  其二",
        "id": "670f3793-a9ee-493d-b6e4-a84cdabda284"
    },
    {
        "author": "杨万里",
        "paragraphs": [
            "雾质云为屋，琼肤玉作裳。",
            "花明不是月，夜静偶闻香。"
        ],
        "title": "夜观庭中梅花",
        "id": "7b87f87e-f578-4dea-8700-46d5e79c7295"
    },
    {
        "author": "杨万里",
        "paragraphs": [
            "儿女齁齁鼻息声，虚堂谁伴一先生。",
            "春寒夜静灯花落，数尽残更睡不成。"
        ],
        "title": "春夜孤坐三首  其一",
        "id": "396720d4-d581-475c-bcdc-555a6c97d10f"
    },
    {
        "author": "杨万里",
        "paragraphs": [
            "梅花雪後杏花风，老面逢春只强红。",
            "诗句行来行去里，情怀不醉不醒中。"
        ],
        "title": "春夜孤坐三首  其二",
        "id": "ffd0fe85-929a-4f6e-bea3-8198788d3ee5"
    },
    {
        "author": "杨万里",
        "paragraphs": [
            "老来觅句苦难成，细把风斤镂薄冰。",
            "行到长廊人寂寂，隔窗一点读书灯。"
        ],
        "title": "春夜孤坐三首  其三",
        "id": "f8ebbf95-6686-489a-91b7-5f10ff7b0c64"
    },
    {
        "author": "杨万里",
        "paragraphs": [
            "到得荆溪鬓尽斑，二年心力不曾闲。",
            "如今归去无余恋，只有梅花惨别颜。"
        ],
        "title": "休日城上三首  其一",
        "id": "ea2a5917-25aa-497b-a279-a9a8cfbd9cbf"
    },
    {
        "author": "杨万里",
        "paragraphs": [
            "休日呼儿上古城，胡床何处不随行。",
            "莫嫌一阵东风恶，分外教他数日晴。"
        ],
        "title": "休日城上三首  其二",
        "id": "331e889f-7a80-44d6-83b4-fc75e8b8a1b0"
    },
    {
        "author": "杨万里",
        "paragraphs": [
            "望中远树各依行，春後新晴未断霜。",
            "池面得风呈绉碧，梅须经雨褪危黄。"
        ],
        "title": "休日城上三首  其三",
        "id": "110fdfc4-645d-43b8-beae-f34938cdfdbb"
    },
    {
        "author": "杨万里",
        "paragraphs": [
            "先生次第即还家，更上城头一望赊。",
            "行尽荒寒无意思，不如来此看梅花。"
        ],
        "title": "多稼亭看梅二首  其一",
        "id": "ee40321b-718b-43d8-9b73-76e44118c544"
    },
    {
        "author": "杨万里",
        "paragraphs": [
            "梅花不合太争春，政盛开时却恼人。",
            "试折一枝轻着手，惊飞万点扑衣巾。"
        ],
        "title": "多稼亭看梅二首  其二",
        "id": "2828c22b-c0e0-42c4-bb43-fa3ce1073155"
    },
    {
        "author": "杨万里",
        "paragraphs": [
            "莫把菱花镊白髭，劝君留取伴吟诗。",
            "锦囊若要添新句，绣口如何减素丝。"
        ],
        "title": "镊白",
        "id": "68c5a833-0489-4ead-a796-14ea78713f2e"
    },
    {
        "author": "杨万里",
        "paragraphs": [
            "梅花寒雀不须摹，日影描窗作画图。",
            "寒雀解飞花解舞，君看此画古今无。"
        ],
        "title": "东窗梅影上有寒雀往来",
        "id": "9b9ea6e9-0cc1-4f5e-a769-ee4074548338"
    },
    {
        "author": "杨万里",
        "paragraphs": [
            "买断春光与晓晴，幽香逸艳独婷婷。",
            "齐开忽作栾枝锦，未坼犹疑紫素馨。",
            "绝爱小花和月露，折将一朶篸银瓶。",
            "今年偶忆年时句，倦倚雕栏酒半醒。"
        ],
        "title": "瑞香",
        "id": "2d6876d4-c963-462c-94d7-cf28636cbc17"
    },
    {
        "author": "杨万里",
        "paragraphs": [
            "小阁疎棂春昼长，沉烟半穗弄轻黄。",
            "老铃略不知人意，故故搴帘放出香。"
        ],
        "title": "烧香",
        "id": "02e9a995-2d46-4e7d-9202-d3278dff8a21"
    },
    {
        "author": "杨万里",
        "paragraphs": [
            "画工吮笔画常州，老子来看却自羞。",
            "若遣此图还解语，道侬调戏几君侯。"
        ],
        "title": "看画常州图迎新太守",
        "id": "11244c86-96eb-4cab-896b-6bf72306bee2"
    },
    {
        "author": "杨万里",
        "paragraphs": [
            "梅花已是不胜癯，无頼东风特地粗。",
            "狼籍玉英浑不惜，强留嫣蔕与枯须。"
        ],
        "title": "风急落梅",
        "id": "28e0e443-5af5-4570-b391-0e6e28530b21"
    },
    {
        "author": "杨万里",
        "paragraphs": [
            "五日纔能一日来，眼生方觉有春回。",
            "向来日日频来探，只道园花不肯开。"
        ],
        "title": "探春",
        "id": "3994ba13-12d1-43af-b318-a172b870a786"
    },
    {
        "author": "杨万里",
        "paragraphs": [
            "风收点滴晓檐声，云放朦胧晚日明。",
            "杨柳染丝纔喜雨，梅花泣玉却祈晴。"
        ],
        "title": "晚晴二首  其一",
        "id": "f1987995-a44c-40a3-b741-673058165c4a"
    },
    {
        "author": "杨万里",
        "paragraphs": [
            "先生老态似枯禅，解后东风也欲颠。",
            "纔雨便晴寒便暖，四时佳处是春天。"
        ],
        "title": "晚晴二首  其二",
        "id": "2b7a99fa-e549-49f8-8403-2f18768d3835"
    },
    {
        "author": "杨万里",
        "paragraphs": [
            "发脱心知不再生，新年底急顿星星。",
            "城边老柳也欺我，春里满头依旧青。"
        ],
        "title": "理发",
        "id": "4798f330-1c4a-4eb5-90be-e1f761860f38"
    },
    {
        "author": "杨万里",
        "paragraphs": [
            "闲对斜阳数隙尘，何曾万事一关身。",
            "汤瓶得火自相语，酒盏为人先作春。"
        ],
        "title": "晚照",
        "id": "faf12df9-c7ee-4070-afc8-932ffc6cf531"
    }
]