[
    {
        "author": "韩驹",
        "paragraphs": [
            "忆昔平原客，曾叨十九人。",
            "怀沙正愁苦，负土更悲辛。",
            "册府三年滞，枢庭一见新。",
            "今来挥涕泪，为国惜良臣。"
        ],
        "title": "故枢密郑公挽词  其三",
        "id": "e5612f18-0d1d-4005-b23c-73a62104d82c"
    },
    {
        "author": "韩驹",
        "paragraphs": [
            "夜直沉沉浴殿南，春风想对百花潭。",
            "藤牀转枕寻余梦，粉壁题诗倚半酣。",
            "追记旧游时一笑，劝参真理莫多谈。",
            "白头粗试丝纶手，归去扶犂意亦甘。"
        ],
        "title": "次韵何文缜舍人后省致斋",
        "id": "3ab8f9ca-d661-4b99-9c61-66023480de97"
    },
    {
        "author": "韩驹",
        "paragraphs": [
            "内阁论思密，西班步武清。",
            "谁无子隆贵，独被主恩荣。",
            "带曳黄金重，鞍飞白玉轻。",
            "旧时行乐地，箫鼓入佳城。"
        ],
        "title": "故正议李公挽词  其一",
        "id": "e1dbe67c-adae-4a22-93b1-7fbe037d74ab"
    },
    {
        "author": "韩驹",
        "paragraphs": [
            "昔在昭文馆，从公侍赭袍。",
            "笑谈倾盖旧，风采照人高。",
            "便欲参藜杖，那知奠浊醪。",
            "不堪西北望，松栢暮风号。"
        ],
        "title": "故正议李公挽词  其二",
        "id": "02e45694-8b38-4c0f-9e19-49bf8b2e43d5"
    },
    {
        "author": "韩驹",
        "paragraphs": [
            "寺南寺北竹阴浓，背日茆茨雪未融。",
            "为厌呢喃说禅病，故将齁䶎现神通。",
            "殷勤问话非庞蕴，邂逅论交得赞公。",
            "借我蒲团睡今夜，五湖春梦雨声中。"
        ],
        "title": "次韵石塔睡庵",
        "id": "fe0b2955-7ff1-4891-90b6-cf9fc87730ae"
    },
    {
        "author": "韩驹",
        "paragraphs": [
            "我欲游京口，浮家未有船。",
            "羨君无一物，篷底曲肱眠。"
        ],
        "title": "送僧化宁吴中行脚  其一",
        "id": "b0bcb14b-a0be-4c5e-9f5d-8ab751bc00d9"
    },
    {
        "author": "韩驹",
        "paragraphs": [
            "渡水穿云去，神光触处开。",
            "隔江如有得，飞锡早归来。"
        ],
        "title": "送僧化宁吴中行脚  其二",
        "id": "a0901750-74af-4932-bbfd-e376b3bcc345"
    },
    {
        "author": "韩驹",
        "paragraphs": [
            "二年三饮龟山井，道上菰蒲亦笑人。",
            "犹觉是身多世累，一庵何日与翁邻。"
        ],
        "title": "示龟山平老  其一",
        "id": "5a25f9dc-4591-462b-9edc-b35f078f090e"
    },
    {
        "author": "韩驹",
        "paragraphs": [
            "水横绝浦曾争渡，浪打船头又少留。",
            "安得一舟淮上钓，水生水落任沉浮。"
        ],
        "title": "示龟山平老  其二",
        "id": "b75df17a-5a7b-4267-ac5f-ef2eb451e37d"
    },
    {
        "author": "韩驹",
        "paragraphs": [
            "未用船头报水程，为君持酒打愁城。",
            "青山久负当年约，白髪多从客路生。",
            "点检转工新句法，揩磨难减旧风情。",
            "小留莫道无供给，一味东篱有落英。"
        ],
        "title": "次韵侯思孺将至黄州见简",
        "id": "2b8795da-8099-43d1-869d-0dc2945bdf1b"
    },
    {
        "author": "韩驹",
        "paragraphs": [
            "籍甚中山守，风流世有人。",
            "猎围边月晓，筵蹋塞花春。",
            "金絮盟犹在，灰钉事已新。",
            "使公长卧护，何地起胡尘。"
        ],
        "title": "故资政忠惠韩公挽词  其一",
        "id": "422e3ecb-e0a0-4060-951d-93314a280ea0"
    },
    {
        "author": "韩驹",
        "paragraphs": [
            "忆在昭文馆，垂绅看立朝。",
            "敢论同自出，但喜识高标。",
            "有子仍持橐，如公合珥貂。",
            "伤心邺城路，宰树结寒飇。"
        ],
        "title": "故资政忠惠韩公挽词  其二",
        "id": "6047559e-5cd4-488b-b623-c5e55dbd4a7b"
    },
    {
        "author": "韩驹",
        "paragraphs": [
            "叹息苏公无恙日，坡头自筑小山房。",
            "五年不识官壶味，只以春江当酒觞。"
        ],
        "title": "以正赐库蒲萄醅送何斯举复次其韵  其一",
        "id": "edad1940-946b-4e2a-919d-234b80f6ffa0"
    },
    {
        "author": "韩驹",
        "paragraphs": [
            "老臣政术不堪论，尚得君王赐酒罇。",
            "异日黄州成故事，蒲萄醅熟记初元。"
        ],
        "title": "以正赐库蒲萄醅送何斯举复次其韵  其二",
        "id": "2a95757e-1223-49ff-b447-da7880e75694"
    },
    {
        "author": "韩驹",
        "paragraphs": [
            "蒲萄酒用春江水，压倒云安曲米春。",
            "未解敲门问奇字，一杯聊醉草玄人。"
        ],
        "title": "以正赐库蒲萄醅送何斯举复次其韵  其三",
        "id": "b69f9462-03e4-4613-98ad-5783880b0da7"
    },
    {
        "author": "韩驹",
        "paragraphs": [
            "缓寻翠竹白沙游，更挽藤梢上上头。",
            "岂有危巢与栖鹘，亦无陈迹但飞鸥。",
            "经营二顷将归老，眷恋羣山为少留。",
            "百日使君何足道，空余诗句在江楼。"
        ],
        "title": "登赤壁矶",
        "id": "8997daee-a6cf-4482-b4a1-fac8f90bea24"
    },
    {
        "author": "韩驹",
        "paragraphs": [
            "少年饶舌类丰干，老似鸣蝉不耐寒。",
            "无复酒杯同设席，几思斋钵共开单。",
            "便从此去真差易，未有生涯良独难。",
            "樗散郑公官益冷，雪中何以继朝餐。"
        ],
        "title": "次范元长韵兼简郑有功博士",
        "id": "a0b565f5-7241-489b-b044-085446e2e44d"
    },
    {
        "author": "韩驹",
        "paragraphs": [
            "十月舟藏芦荻林，客衣顿觉夜寒侵。",
            "乱离祗有穷途泪，勋业都无过去心。",
            "敢恨青鞋蹋江浦，近传黄屋渡淮阴。",
            "中兴气象须公等，是日频闻正始音。"
        ],
        "title": "次韵耿龙图棱陵书事",
        "id": "4e8951ac-b658-4666-8fc6-6aeb19dd6ff8"
    },
    {
        "author": "韩驹",
        "paragraphs": [
            "邂逅他乡识，艰难此地逢。",
            "扁舟逆春水，一钵趁晨钟。",
            "便欲依风穴，宁辞上雪峰。",
            "老禅行履处，著眼看机锋。"
        ],
        "title": "送蜀僧希肇往云居",
        "id": "c14a86a2-d002-4d07-bf28-28438289f3f1"
    },
    {
        "author": "韩驹",
        "paragraphs": [
            "小风吹水涨平湖，屋角残冰亦已无。",
            "投老只图春睡足，可须山鸟强招呼。"
        ],
        "title": "次韵金陵赵德夫使君上元三绝  其一",
        "id": "c4c9c373-4894-43ad-b0f7-5620d1f150f6"
    },
    {
        "author": "韩驹",
        "paragraphs": [
            "卧听秦淮呜咽声，起看江月暮潮平。",
            "旧时忆在延真观，玉作芙蕖院院明。"
        ],
        "title": "次韵金陵赵德夫使君上元三绝  其二",
        "id": "0a362b57-757a-4282-9ad7-7c9d1b0abd2e"
    },
    {
        "author": "韩驹",
        "paragraphs": [
            "忆昨宣和从武皇，春风省识御袍香。",
            "自从翠盖巡沙漠，无复征歌出洞房。"
        ],
        "title": "次韵金陵赵德夫使君上元三绝  其三",
        "id": "62cc88cf-7ab2-4e65-934f-0827d4e3846e"
    },
    {
        "author": "韩驹",
        "paragraphs": [
            "西来有客共征途，不恨维舟日日孤。",
            "爱子清明似秋月，当涂见了又芜湖。"
        ],
        "title": "芜湖戏赵德夫",
        "id": "78e05f67-1f6b-4f32-a47a-1ff6bd46e1da"
    },
    {
        "author": "韩驹",
        "paragraphs": [
            "楚雨冥冥催入峡，巴云漠漠伴归乡。",
            "只应袖有欧峰录，万里神珠照地光。"
        ],
        "title": "送显上人归蜀  其一",
        "id": "30b80c7f-3be9-41e3-b8fc-71982f62a421"
    },
    {
        "author": "韩驹",
        "paragraphs": [
            "未可西归白帝城，半天亭下即胡尘。",
            "他年若悟居山好，一束茆茨老此身。"
        ],
        "title": "送显上人归蜀  其二",
        "id": "acaebefc-ef62-42d1-8959-372e9855f5fa"
    },
    {
        "author": "韩驹",
        "paragraphs": [
            "窣堵西头屋数楹，知君卧占一溪云。",
            "老夫亦有缘云兴，应为情亲肯见分。"
        ],
        "title": "为超然道人作云卧庵  其一",
        "id": "1b7cf7c7-f907-42ce-870f-a5cccb3840cd"
    },
    {
        "author": "韩驹",
        "paragraphs": [
            "一溪清驶到天宫，上有千株偃盖松。",
            "未肯分流下山去，为君纯浸紫霄峰。"
        ],
        "title": "为超然道人作云卧庵  其二",
        "id": "ff6ca56e-cb3a-45fc-a936-73f397a867fc"
    },
    {
        "author": "韩驹",
        "paragraphs": [
            "城西鼓檝又城东，不待溪分上下风。",
            "碧树垂柑间黄绿，冰盘行鲙簇青红。",
            "横塘日暮林峦合，断岸秋来浦溆通。",
            "安得此身无世累，便随渔艇入空濛。"
        ],
        "title": "次韵南溪观鱼",
        "id": "ee4f7313-0b0f-402c-b575-6bac6c2daa02"
    },
    {
        "author": "韩驹",
        "paragraphs": [
            "苦菜敷新叶，高槐偃旧枝。",
            "三生草庵主，故与此山期。"
        ],
        "title": "避贼严阳山次蜀僧清雅韵  其一",
        "id": "225811a0-e265-4634-81f8-cf0e1b12e86d"
    },
    {
        "author": "韩驹",
        "paragraphs": [
            "乱离多探报，荒僻少知闻。",
            "白髪如荒草，秋来不可耘。"
        ],
        "title": "避贼严阳山次蜀僧清雅韵  其二",
        "id": "6672a090-71f1-4a9c-be71-4c765e2f024a"
    },
    {
        "author": "韩驹",
        "paragraphs": [
            "路转冈头松柏深，百年唯我独追寻。",
            "不知尊者真归处，岭上浮云自古今。"
        ],
        "title": "用逊子游严阳庵韵  其一",
        "id": "47f04b89-69e4-47b4-aec4-692b466492e0"
    },
    {
        "author": "韩驹",
        "paragraphs": [
            "石根路转白云深，坏壁遗椽可细寻。",
            "只道来时无一物，尚留陈迹到如今。"
        ],
        "title": "用逊子游严阳庵韵  其二",
        "id": "67d12ad1-f7e0-4bf5-8613-0143806666b8"
    },
    {
        "author": "韩驹",
        "paragraphs": [
            "直道居中少，长才举最频。",
            "初闻挽红粟，又往破黄巾。",
            "代北犹屯虏，山东有未臣。",
            "看公为世用，容我任天真。"
        ],
        "title": "次抚州高使君韵",
        "id": "cbc1de6f-90fb-44bb-be18-b72969dae511"
    },
    {
        "author": "韩驹",
        "paragraphs": [
            "麦秋宜晚起，况复雨频频。",
            "桃竹犹能杖，柴车未可巾。",
            "闲分酒贤圣，静记药君臣。",
            "会有骑鲸李，来陪贺季真。"
        ],
        "title": "再次韵兼简李道夫  其一",
        "id": "acdb8f4b-e11c-4d6e-a548-f9f3bfaacaac"
    },
    {
        "author": "韩驹",
        "paragraphs": [
            "李侯梨饤坐，风味胜仁频。",
            "投老须鸣玉，相看尚秃巾。",
            "便应寻木客，何必问波臣。",
            "不复来城市，从人笑我真。"
        ],
        "title": "再次韵兼简李道夫  其二",
        "id": "0831d717-697d-4d6b-bf78-c424ddf7115d"
    },
    {
        "author": "韩驹",
        "paragraphs": [
            "犹记一麾出，敢论三顾频。",
            "余生过飞鸟，幻事揑空巾。",
            "学道无疑怖，忧时有主臣。",
            "买舟苕霅去，我亦号玄真。"
        ],
        "title": "再次韵兼简李道夫  其三",
        "id": "e6ac182f-79e0-43fc-ae2f-e925a983357b"
    },
    {
        "author": "韩驹",
        "paragraphs": [
            "白头逢世难，无地可推愁。",
            "晓日瞻天阙，春风忆御沟。",
            "他年余老蜀，万户子封留。",
            "尚记临川郡，谿山烂漫游。"
        ],
        "title": "次韵钱逊叔侍郎见简",
        "id": "e4f148f2-def4-474d-98ed-1f29c8abd0e4"
    },
    {
        "author": "韩驹",
        "paragraphs": [
            "下蜀追随日，欢言一散愁。",
            "篮舆转陂路，小檝渡潮沟。",
            "万里家何在，三年淹此留。",
            "犹欣迟暮眼，见子并英游。"
        ],
        "title": "往岁自京口与曾公永宏父同行至下蜀因次前韵简之",
        "id": "52c69765-ab94-490b-8190-6d4790a03b98"
    },
    {
        "author": "韩驹",
        "paragraphs": [
            "邂逅邗沟记昔年，知君跋马自湘川。",
            "欲持斗酒洗泥滓，未办青铜三百钱。"
        ],
        "title": "钱逊叔见示小诗次韵  其一",
        "id": "799f7dc9-5f30-4cc8-8259-b5ee2942571d"
    },
    {
        "author": "韩驹",
        "paragraphs": [
            "卜筑相依约暮年，向来深驻汨罗川。",
            "叩门忽送铜山句，知是赋诗人姓钱。"
        ],
        "title": "钱逊叔见示小诗次韵  其二",
        "id": "184e4f64-a7d6-4ceb-8e7a-d0b915cfca56"
    },
    {
        "author": "韩驹",
        "paragraphs": [
            "堕絮飞花又一年，黄梅小雨暗平川。",
            "莫言晚起家何事，日傍南池数绿钱。"
        ],
        "title": "钱逊叔见示小诗次韵  其三",
        "id": "ea1a9c68-bbe5-482a-bcec-39286e52025d"
    },
    {
        "author": "韩驹",
        "paragraphs": [
            "且复江西度岁年，会须投老剑南川。",
            "日长一局枯棋罢，卧看儿童学意钱。"
        ],
        "title": "钱逊叔见示小诗次韵  其四",
        "id": "7f8d4d56-88fc-4346-a6af-29d853ada75b"
    },
    {
        "author": "韩驹",
        "paragraphs": [
            "忆在昭文并直庐，与君三岁侍皇居。",
            "花开辇路春迎驾，日转蓬山晓曝书。",
            "学士南来尚巖穴，神州北望已丘墟。",
            "愁逢汉节沧江上，握手秋风泪满裾。"
        ],
        "title": "抚州邂逅彦正提刑道旧感叹輙书长句奉呈",
        "id": "f29287b6-f1e6-4c33-81a1-4ca1bbed57fb"
    },
    {
        "author": "韩驹",
        "paragraphs": [
            "只道春风闭掖廷，朝来绾结髻鬟新。",
            "蛾眉不是专君宠，试触君衣鹦鹉嗔。"
        ],
        "title": "题伯时所画宫女  其一",
        "id": "49bb11bc-8222-46ab-9f02-451613f3527a"
    },
    {
        "author": "韩驹",
        "paragraphs": [
            "睡起昭阳暗淡粧，不知缘底背斜阳。",
            "若教转盼一回首，三十六宫无粉光。"
        ],
        "title": "题伯时所画宫女  其二",
        "id": "cc8d1d31-29bd-429b-8eae-2fcd35d41aed"
    },
    {
        "author": "韩驹",
        "paragraphs": [
            "水边卢舍寺，朱实绕霜荣。",
            "棘刺防来密，筠笼赠岂轻。",
            "谁为嘉橘诵，自拟渼陂行。",
            "莫讶归时黑，吾兼吏隐名。"
        ],
        "title": "次韵游橘陂  其一",
        "id": "692437f4-5c87-408b-b02c-2d90d8da27e0"
    },
    {
        "author": "韩驹",
        "paragraphs": [
            "缓寻随父老，偷折饫僮奴。",
            "的皪连僧舍，馨香到客厨。",
            "题诗郡丞至，问俗使华俱。",
            "只道千缣易，良田岂易图。"
        ],
        "title": "次韵游橘陂  其二",
        "id": "5ac26911-e5f0-43e2-80c1-eab9f9e44a28"
    },
    {
        "author": "韩驹",
        "paragraphs": [
            "见子京江尚少年，大梁重见已翩翩。",
            "顷来更觉文章进，他日宁容老病先。",
            "梅谷旧题幽谷引，橘陂新和渼陂篇。",
            "常惭散吏空称赏，不敢吹嘘上九天。"
        ],
        "title": "送曾宏父  其一",
        "id": "f32ce940-9fe5-454b-b15d-4702d83f30f3"
    },
    {
        "author": "韩驹",
        "paragraphs": [
            "乃翁名见豫章诗，学术传家有大儿。",
            "四海共推文赋早，三年应讶省郎迟。",
            "生逢侧席求贤日，即是摩霄耸壑时。",
            "若到朝廷问衰朽，为言藏缩畏人知。"
        ],
        "title": "送曾宏父  其二",
        "id": "dde1b55d-e324-43f8-82be-77b030acc9b3"
    },
    {
        "author": "韩驹",
        "paragraphs": [
            "騃牛蹢躅知何事，定自春山细雨来。",
            "漫漫平沙相逐去，可无人掣鼻头回。"
        ],
        "title": "题双牛图  其一",
        "id": "fdb0e451-d3d7-4fb6-813f-0f06642fb582"
    },
    {
        "author": "韩驹",
        "paragraphs": [
            "好事谁如公子贤，千金买尽亦欣然。",
            "老夫若有沉牛二，春雨归耕负郭田。"
        ],
        "title": "题双牛图  其二",
        "id": "14565b25-afa7-48b3-bfb7-405c7c8ee970"
    },
    {
        "author": "韩驹",
        "paragraphs": [
            "扫地焚香元自喜，傍门骑马向来慵。",
            "田园此去须安枕，海岱今年不举烽。",
            "已分痩藤扶病骨，生憎明镜写衰容。",
            "两公故是经纶手，只问腰金早晚重。"
        ],
        "title": "次韵钱逊叔侍郎见简  其一",
        "id": "1133b2c1-44c6-449b-80ef-b15e19d183e9"
    },
    {
        "author": "韩驹",
        "paragraphs": [
            "排闷径须沽酒饮，贮愁端为作诗慵。",
            "连声倦听城头角，落点惊飞塞上烽。",
            "闻道久闲金騕褭，有时高卧绣芙容。",
            "年来自说无尤物，已结维摩按两重。"
        ],
        "title": "次韵钱逊叔侍郎见简  其二",
        "id": "399f415c-35c3-4090-b565-cb4e33b367c7"
    },
    {
        "author": "韩驹",
        "paragraphs": [
            "开心未用饮门冬，老去何妨万事慵。",
            "胡虏近闻归绝漠，洛阳无复化为烽。",
            "休官昔愧陶彭泽，受禄今惭邴曼容。",
            "谁似侍郎春思乱，解言花影日高重。"
        ],
        "title": "次韵钱逊叔侍郎见简  其三",
        "id": "97933e80-7fec-4d76-b248-d44c6fda42fe"
    },
    {
        "author": "韩驹",
        "paragraphs": [
            "上饶籍甚文章守，曾共紫薇花下杯。",
            "铃阁昼闲思老病，故教从事送春来。"
        ],
        "title": "信州连使君惠酒戏书二绝谢之  其一",
        "id": "f9b141ad-c25f-440e-8c18-e7a5436ab535"
    },
    {
        "author": "韩驹",
        "paragraphs": [
            "忆倾南库官供酒，共赏西京勅赐花。",
            "白髪逢春醒复醉，岂知流落在天涯。"
        ],
        "title": "信州连使君惠酒戏书二绝谢之  其二",
        "id": "e4021f3b-d945-4f6d-9240-ecc10b6ea2db"
    },
    {
        "author": "韩驹",
        "paragraphs": [
            "谁怜定武故将军，醉舞狂歌老更真。",
            "好事时分小槽酒，残樽也到白头人。"
        ],
        "title": "次韵钱逊叔谢曾使君送酒",
        "id": "34762282-efa5-4bd6-8651-1588fc763648"
    },
    {
        "author": "韩驹",
        "paragraphs": [
            "忆昨飘然下叶闉，十年江海望严宸。",
            "遥知驻跸艰危地，尚有忧时老大臣。",
            "已起阳城司谏诤，又传陆贽掌丝纶。",
            "为公细数能文士，几个麒麟阁上人。"
        ],
        "title": "次韵曾寺丞观早朝上徐谏议",
        "id": "fcd8d2ef-7328-47be-a8f5-655654f91453"
    },
    {
        "author": "韩驹",
        "paragraphs": [
            "远闻仙伯上神山，始觉升平气象还。",
            "一梦休论玉堂事，两行曾缀紫宸班。",
            "想烧椽烛书天诏，看剪花騣出帝闲。",
            "尚忆平生故人否，夜驱黄犊在田间。"
        ],
        "title": "次韵徐翰林",
        "id": "c0bee437-d0b4-4f57-890a-500b3ce21120"
    },
    {
        "author": "韩驹",
        "paragraphs": [
            "寺门岑寂知何许，想对千巖万壑开。",
            "待得梅山梅子熟，不辞先寄一枝来。"
        ],
        "title": "送僧住梅山  其一",
        "id": "ae56a861-1425-40c3-8da8-b340352bc414"
    },
    {
        "author": "韩驹",
        "paragraphs": [
            "近闻僧说宜黄寺，一道松门夜不关。",
            "投老有禾三百把，亦随君去住梅山。"
        ],
        "title": "送僧住梅山  其二",
        "id": "ee13f3fc-7405-4550-8195-e9e8abbe9f25"
    },
    {
        "author": "韩驹",
        "paragraphs": [
            "自罢黄州守，殊方任转流。",
            "宁论九年谪，已判一生休。",
            "此士真材杰，诸公定挽留。",
            "傥归存老病，车骑拥西畴。"
        ],
        "title": "某顷知黄州墨卿为州司录今八年矣邂逅临川送别二首  其一",
        "id": "6008d332-ab48-4811-a006-12223f7ab733"
    },
    {
        "author": "韩驹",
        "paragraphs": [
            "盗贼犹如此，苍生困未苏。",
            "今年起安石，不用哭包胥。",
            "子去朝行在，人应问老夫。",
            "髭须衰白尽，痩地日携鉏。"
        ],
        "title": "某顷知黄州墨卿为州司录今八年矣邂逅临川送别二首  其二",
        "id": "ca9f665d-c8dc-4e25-8999-76dc5053d2f3"
    },
    {
        "author": "韩驹",
        "paragraphs": [
            "忆宰分宁日，逢师溪水头。",
            "裁书访彭泽，倚杖话荆州。",
            "幻世吾方梦，迷津子作洲。",
            "禅心如密付，更为小淹留。"
        ],
        "title": "送云门妙喜游雪峰  其一",
        "id": "522b07c4-efcc-4d79-b5c1-a232e897885e"
    },
    {
        "author": "韩驹",
        "paragraphs": [
            "不谓英灵汉，犹怜老病翁。",
            "回舟残破岸，驻锡涅槃宫。",
            "复作千山去，真成一段空。",
            "直愁林下乐，从此更谁同。"
        ],
        "title": "送云门妙喜游雪峰  其二",
        "id": "b715a8af-01a4-4eb0-a157-762f160aa3cf"
    },
    {
        "author": "韩驹",
        "paragraphs": [
            "老子幽栖地，劳君久见存。",
            "夜毡从栗爆，午盌看茶翻。",
            "旧事时追忆，深禅得细论。",
            "还应雪峰老，领众待云门。"
        ],
        "title": "送云门妙喜游雪峰  其三",
        "id": "d502dc07-5e59-4cf0-ab59-7bf0e415efdd"
    },
    {
        "author": "韩驹",
        "paragraphs": [
            "平时访我乌江上，乱后逢君汝水滨。",
            "欲问龙门真在否，大千沙界邈全身。"
        ],
        "title": "送东林珪老游闽五绝句  其一",
        "id": "2ae8639f-d392-43fa-a734-cc615e6e96ed"
    },
    {
        "author": "韩驹",
        "paragraphs": [
            "少年高掇老庞科，未必龙门众角多。",
            "幕府三招三不去，唯将一钵渡娑婆。"
        ],
        "title": "送东林珪老游闽五绝句  其二",
        "id": "d6a0221c-41ae-4a8f-9932-aed3c8599621"
    },
    {
        "author": "韩驹",
        "paragraphs": [
            "北风卷地雪漫天，惭愧君来住过年。",
            "日与邻翁同展钵，老夫时复听谈禅。"
        ],
        "title": "送东林珪老游闽五绝句  其三",
        "id": "5f29d9c6-6a68-4ae5-beac-05ee3a866845"
    },
    {
        "author": "韩驹",
        "paragraphs": [
            "直自三湘到七闽，无人不道竹庵名。",
            "诗如雪窦加奇峭，禅似云居更妙明。"
        ],
        "title": "送东林珪老游闽五绝句  其四",
        "id": "6080e663-d28b-454f-a902-09ff60a29f4b"
    },
    {
        "author": "韩驹",
        "paragraphs": [
            "竹庵端为故人留，尚许衰翁预胜流。",
            "寄语丛林好清客，未宜轻辊雪峰毬。"
        ],
        "title": "送东林珪老游闽五绝句  其五",
        "id": "2261cf84-2b6f-4c22-8bbb-b84a7baa2155"
    },
    {
        "author": "韩驹",
        "paragraphs": [
            "自识云门老，经时水石间。",
            "尚嫌闻法少，随度七闽山。"
        ],
        "title": "示珪上人",
        "id": "142554d0-2711-4e74-befe-89b294a53583"
    },
    {
        "author": "韩驹",
        "paragraphs": [
            "一樽相属两华颠，落日临分更泫然。",
            "蹀躞鸣珂君得路，伶俜散策我归田。",
            "近闻南国生涯尽，厌见西江杀气纒。",
            "欲买扁舟吴越去，看山看水乐余年。"
        ],
        "title": "即席送吕居仁",
        "id": "c76a8ab2-20c1-4e14-9d9f-cf59cdb81cef"
    },
    {
        "author": "韩驹",
        "paragraphs": [
            "广陵三岁共祠宫，二月帆开上水风。",
            "北渚荡舟公醉我，南湖张乐我留公。",
            "岂知去国千山外，又得连墙一笑同。",
            "丧乱难堪重离别，可无书札问衰翁。"
        ],
        "title": "余往岁与逊叔侍郎同寓广陵靖康元年逊叔守符离余被召过焉未几余守南都逊叔移真定过留数日绍兴二年复同寓临川感念畴昔奉送一首",
        "id": "6aff8e06-b982-4701-87cd-3f6ebe7cabae"
    },
    {
        "author": "韩驹",
        "paragraphs": [
            "客居蓬藋绕门深，两岁频闻车马音。",
            "子壮飞腾日无那，吾衰瘴疠久相侵。",
            "旧知文力雄青土，想有诗声动绿林。",
            "归傍玉皇香案立，莫忘江阁共登临。"
        ],
        "title": "送李献可奉使湖南",
        "id": "eee1c4ab-b5be-47e5-a87f-1ca55b566213"
    },
    {
        "author": "韩驹",
        "paragraphs": [
            "邂逅都城接下风，官居总在日华东。",
            "门瞻曲角趋朝近，路转高头出局同。",
            "今日绣衣新使者，晚涂霜鬓旧邻翁。",
            "一杯无复当时乐，赤县黄图泪眼中。"
        ],
        "title": "余为著作郎如莹为司令官舍皆在左掖门外高头坊绍兴四年如莹持节江西道抚相访輙成长句",
        "id": "06db648e-cd03-4b8d-afe4-18365acb616a"
    },
    {
        "author": "韩驹",
        "paragraphs": [
            "往岁沧波转地流，是身如沫信沉浮。",
            "初闻盗贼奔他境，渐见衣冠集此州。",
            "病欲深耕归谷口，禅须末句问巗头。",
            "膺门也自知人喜，有客清真似子不。"
        ],
        "title": "次韵曾吉父见简",
        "id": "b18e76b0-636d-4c38-bb54-1f8a502f8c65"
    },
    {
        "author": "韩驹",
        "paragraphs": [
            "汉阁西头千步廊，与君长夏对胡牀。",
            "阴阴桧色连宫草，寂寂棋声度苑墙。",
            "细乳分茶纹簟冷，明珠擘芡小荷香。",
            "身今老病投炎瘴，最忆冰盘贮蔗浆。"
        ],
        "title": "六月二十一日子文待制见访热甚追记馆中纳凉故事漫成一首",
        "id": "0fe50375-0651-4763-b7e4-d6d3ed45873b"
    },
    {
        "author": "韩驹",
        "paragraphs": [
            "家近锦江归未得，见人之蜀便凄然。",
            "闻君细说开州好，劝我来依刺史贤。",
            "当路尚多屯虎兕，远湖曾否息戈鋋。",
            "何时万里云沙静，稳上沙头上水船。"
        ],
        "title": "送子文待制归蜀",
        "id": "faa2af21-0f5f-482d-a3dd-cadf7ed338b2"
    },
    {
        "author": "韩驹",
        "paragraphs": [
            "云阶月地一相过，未抵经年别恨多。",
            "最恨明朝洗车雨，不令回脚渡天河。"
        ],
        "title": "世谓七夕后雨为洗车雨又七夕后鹊顶毛落俗谓架桥致然戏作二绝  其一",
        "id": "4feb0568-047b-46e3-8467-5cf0d7183d48"
    },
    {
        "author": "韩驹",
        "paragraphs": [
            "上界鸾骖鳯驾多，不消野翮强填河。",
            "可怜无数颠毛落，只得云軿一再过。"
        ],
        "title": "世谓七夕后雨为洗车雨又七夕后鹊顶毛落俗谓架桥致然戏作二绝  其二",
        "id": "61b4f973-d54c-463b-b177-2a1b13fa886d"
    },
    {
        "author": "韩驹",
        "paragraphs": [
            "水浊山昏暑未清，风枝不动月微明。",
            "忽惊零露先秋戒，更放蟭蟟一月鸣。"
        ],
        "title": "夏夜广寿寺偶书  其一",
        "id": "5fe93e9d-6aaa-4fcc-a519-5649487ea0d7"
    },
    {
        "author": "韩驹",
        "paragraphs": [
            "城郭初鸣定夜钟，苾刍过尽法堂空。",
            "移牀独向西南角，卧看琅珰动晚风。"
        ],
        "title": "夏夜广寿寺偶书  其二",
        "id": "1220082c-8e6b-4aef-a017-16a90a6f007b"
    },
    {
        "author": "韩驹",
        "paragraphs": [
            "晚涂淹泊向谁论，白髪名卿肯见存。",
            "雒邑风流余此老，故家文献有诸孙。",
            "寺连狭径曾倾盖，船拥清谿尚一罇。",
            "小驻鄱阳未宜远，欲凭书尺问寒温。"
        ],
        "title": "送范叔器次路公弼韵",
        "id": "5a07b187-1ebd-4414-bc93-ec8212d54eea"
    },
    {
        "author": "韩驹",
        "paragraphs": [
            "万里投殊俗，余生老一丘。",
            "尚怜之子秀，能慰此翁愁。",
            "只欲连墙住，胡为下邑留。",
            "黄尘诗思尽，乞与四山秋。"
        ],
        "title": "送范生",
        "id": "fe59b2fa-49da-43a9-834a-19131b46e047"
    },
    {
        "author": "韩驹",
        "paragraphs": [
            "木末炎风晚更无，火云低傍古城隅。",
            "正嫌酒作鸡冠赤，洗琖惊看白玉腴。"
        ],
        "title": "夏日谢人送酒",
        "id": "52b4bf47-4e94-4bfd-b2a5-e934a2fcffb2"
    },
    {
        "author": "韩驹",
        "paragraphs": [
            "白髪前朝旧史官，风炉煮茗暮江寒。",
            "苍龙不复从天下，拭泪看君小鳯团。"
        ],
        "title": "又谢送鳯团及建茶  其一",
        "id": "1efaf90e-f1f2-43bf-ac07-34e749677236"
    },
    {
        "author": "韩驹",
        "paragraphs": [
            "山瓶惯识露芽香，细蒻匀排讶许方。",
            "犹喜晚涂官様在，密罗深碾看飞霜。"
        ],
        "title": "又谢送鳯团及建茶  其二",
        "id": "bf8c8b15-e874-42a8-b13c-77f009bf9742"
    },
    {
        "author": "韩驹",
        "paragraphs": [
            "物微深可悯，畏雨复兼风。",
            "适见传呼宠，俄成扑地空。"
        ],
        "title": "嘲蚊",
        "id": "bc4e1d76-04c6-4b0d-b0b0-9cb37ab27720"
    },
    {
        "author": "韩驹",
        "paragraphs": [
            "资身惟朽壤，得意只繁阴。",
            "浪自声凄急，人谁听汝音。"
        ],
        "title": "嘲蝉",
        "id": "19ca6c75-b13f-46fa-b1e1-6f887a365322"
    },
    {
        "author": "韩驹",
        "paragraphs": [
            "孤光辞腐草，强拟帖天飞。",
            "中路霜风急，还寻腐草归。"
        ],
        "title": "嘲萤",
        "id": "4a55abc0-8319-46a8-a770-2a37127b87d3"
    },
    {
        "author": "韩驹",
        "paragraphs": [
            "忆昔趋阊阖，朝鸡促晓声。",
            "何关蝇辈事，也复强飞鸣。"
        ],
        "title": "嘲蝇",
        "id": "ff95cc0a-c49d-4171-99bf-73c3e476222b"
    },
    {
        "author": "韩驹",
        "paragraphs": [
            "往时束带侍明光，曾看挥毫点御牀。",
            "只道骅骝已腾蹋，不知雕鹗尚摧藏。",
            "官居四合峰峦雨，驿路千林橘柚霜。",
            "莫为艰难归故里，汉庭今重甲科郎。"
        ],
        "title": "顷年侍立集英殿见周表卿唱名第二客居临川表卿为宜黄丞岁满访别以诗送之",
        "id": "5188dc36-8141-491c-bd40-f30d1d93aec9"
    },
    {
        "author": "韩驹",
        "paragraphs": [
            "中郎玉节驻江西，饮惯黄封厌赤泥。",
            "寄与衰翁时一醉，四山摇落雨凄凄。"
        ],
        "title": "问江西漕使乞酒及牛乳  其一",
        "id": "18af1fc6-3d04-4a47-9166-19267702cb3f"
    },
    {
        "author": "韩驹",
        "paragraphs": [
            "近闻酥酪出中厨，想肯分留寄病夫。",
            "不为长斋饭麄粝，暮年消渴亦时须。"
        ],
        "title": "问江西漕使乞酒及牛乳  其二",
        "id": "a618e262-6b39-470e-9467-726f383f52fb"
    },
    {
        "author": "韩驹",
        "paragraphs": [
            "离宫见尔近天墀，雨露常私养种时。",
            "寂寞一株岚雾里，无人识是万年枝。"
        ],
        "title": "冬青",
        "id": "d1c7a488-e177-4aa1-bd61-372c65247a38"
    },
    {
        "author": "韩驹",
        "paragraphs": [
            "故人书札访林泉，郭索相随到酒边。",
            "未擘团脐先一笑，二螯能覆两觥船。"
        ],
        "title": "谢江州陆签判寄糖蟹  其一",
        "id": "17d59c98-2cc6-490c-9d01-12f837c67bc2"
    },
    {
        "author": "韩驹",
        "paragraphs": [
            "只讶平原驿使稀，不嗔彭泽寄来迟。",
            "劝君莫以无肠故，忍见纷纷躁扰时。"
        ],
        "title": "谢江州陆签判寄糖蟹  其二",
        "id": "cb9a4dff-fe81-45ba-95a5-2007f061f20a"
    },
    {
        "author": "韩驹",
        "paragraphs": [
            "路入君家百步香，隔帘初识汉宫粧。",
            "只疑梦到昭阳殿，一簇轻红绕淡黄。"
        ],
        "title": "次韵吉父曾园梅花  其一",
        "id": "8b1926a7-5a63-4dd9-b840-94c85425157c"
    },
    {
        "author": "韩驹",
        "paragraphs": [
            "春风并力著寒梅，浅白轻黄一道开。",
            "竹屋西头如有路，扶藜不问主人来。"
        ],
        "title": "次韵吉父曾园梅花  其二",
        "id": "906350ec-9f13-4b99-a999-6a8c08fd5264"
    },
    {
        "author": "韩驹",
        "paragraphs": [
            "烂红初擘使君盘，走送柴门色未干。",
            "著意裁诗终不近，遥怜醉眼若为看。"
        ],
        "title": "奉酬泉使君寄荔枝子鱼  其一",
        "id": "237c92bd-602f-429f-9d3e-42ae5558f85c"
    },
    {
        "author": "韩驹",
        "paragraphs": [
            "驿骑持书自海旁，开篮剩喜子鱼香。",
            "红螺紫蛤俱羞避，独许渠侬近酒觞。"
        ],
        "title": "奉酬泉使君寄荔枝子鱼  其二",
        "id": "e525fea6-64a7-43ef-a1f4-117220980bda"
    },
    {
        "author": "韩驹",
        "paragraphs": [
            "治声临颍复临川，籍甚临江已预传。",
            "但怪骅骝在泥滓，会看鸿鴈撇云天。",
            "杯翻竹叶深留客，浦涨桃花小系船。",
            "别后更谁从此老，频将书尺问沉绵。"
        ],
        "title": "送李大夫移宰新喻",
        "id": "4d2eccfc-efed-46a1-8b49-b1b96657d027"
    },
    {
        "author": "韩驹",
        "paragraphs": [
            "不谓张罗地，时能问字过。",
            "欲为衰朽托，将奈别离何。",
            "比歳开三馆，君才中十科。",
            "待平澶卫了，加思颂元和。"
        ],
        "title": "送翁县丞赴部  其一",
        "id": "20815226-5d76-47bf-981c-b7cce17df6e3"
    },
    {
        "author": "韩驹",
        "paragraphs": [
            "昔坐甘陵党，频年堕崄巇。",
            "斯文今烜赫，隐吏已衰迟。",
            "俊茂推之子，飞腾值圣时。",
            "诸公宜改观，相国旧深知。"
        ],
        "title": "送翁县丞赴部  其二",
        "id": "863d5ff6-d7eb-48be-8b75-75379f24c040"
    },
    {
        "author": "韩驹",
        "paragraphs": [
            "丧乱乖离数，衰慵问讯疏。",
            "新霜上须鬓，老泪湿襟裾。",
            "忽报迎车骑，遥知奉玺书。",
            "岂惟谋郤縠，文亦似相如。"
        ],
        "title": "似矩尚书帅桂道由临川赋诗三首贻彦章内翰谨次元韵送行  其一",
        "id": "d3dc4af9-b979-4309-af12-96a261fb1a3e"
    },
    {
        "author": "韩驹",
        "paragraphs": [
            "有人谈五岭，崷崒象衡庐。",
            "地长十寻竹，波跳三尺鱼。",
            "看公罗鈇钺，笑我老耕鉏。",
            "敢望频书札，相望万里余。"
        ],
        "title": "似矩尚书帅桂道由临川赋诗三首贻彦章内翰谨次元韵送行  其二",
        "id": "ae265fcc-acfb-45ed-ae0a-652a7e0ee97c"
    },
    {
        "author": "韩驹",
        "paragraphs": [
            "郡戟苍山上，平分二水流。",
            "四时无疠气，五管有贤侯。",
            "静契罗公远，禅参帛道猷。",
            "人生一麾乐，不必向中州。"
        ],
        "title": "似矩尚书帅桂道由临川赋诗三首贻彦章内翰谨次元韵送行  其三",
        "id": "2ef98cac-a305-4411-a294-ccbd26932b83"
    },
    {
        "author": "韩驹",
        "paragraphs": [
            "酪乳抨来自释宫，流膏散液竹萌中。",
            "我方厌苦饥虚病，公已深知识界空。"
        ],
        "title": "次韵吉父食笋乳长句  其一",
        "id": "3f39721b-a052-4fd6-b4de-b116b6e84a82"
    },
    {
        "author": "韩驹",
        "paragraphs": [
            "只漫轑羮送邻舍，岂能搜句搅诗翁。",
            "山城异味宁长有，却傍春畦撷芥菘。"
        ],
        "title": "次韵吉父食笋乳长句  其二",
        "id": "728c993d-c406-4db4-b442-8df20d1c9f60"
    },
    {
        "author": "韩驹",
        "paragraphs": [
            "病鹤羞垂翅，疲驽困络头。",
            "空悬彭泽印，看上汝南州。",
            "好去营茆栋，相依老荻洲。",
            "忘忧得佳句，不敢比扶留。"
        ],
        "title": "次韵程待制见简",
        "id": "7bf204f4-2125-4390-98fc-21c999d26e69"
    },
    {
        "author": "韩驹",
        "paragraphs": [
            "野寺瓶甖至，吾庐水竹幽。",
            "开缄喜风韵，唤客少淹留。",
            "蕨带寒山醤，笋兼头子油。",
            "谁能知许味，一饱并无忧。"
        ],
        "title": "曹山老送笋蕨与诸禅客同食戏成",
        "id": "7e905b78-1e70-496f-b38e-082d1d016cda"
    },
    {
        "author": "韩驹",
        "paragraphs": [
            "故老凋零尽，君犹识了翁。",
            "深知名节似，不但里闾同。",
            "政府方交辟，高贤岂久穷。",
            "他年汝溪上，伴我钓秋风。"
        ],
        "title": "送宜黄宰任满赴调  其一",
        "id": "c5fed7c6-d0c4-4425-aa75-19fc90a1706b"
    },
    {
        "author": "韩驹",
        "paragraphs": [
            "听说宜黄政，他邦总不如。",
            "里门喧诵读，村落罢追胥。",
            "纵未分侯印，犹当拥使车。",
            "此诗无丽句，聊代荐贤书。"
        ],
        "title": "送宜黄宰任满赴调  其二",
        "id": "3b2e17fb-539d-4051-9dcc-d449fe10d693"
    },
    {
        "author": "韩驹",
        "paragraphs": [
            "老夫晏坐临川寺，五见君为万里行。",
            "病马不辞遭掣顿，云鹏那复计期程。",
            "遥知此去常乖隔，莫惜书来访死生。",
            "早与朝廷定巴蜀，故山迟暮欲归耕。"
        ],
        "title": "送张右司赴召",
        "id": "b9976141-aaaa-4c80-951b-c2312f7e4e17"
    },
    {
        "author": "韩驹",
        "paragraphs": [
            "悟得玄机已数年，曾蒙老宿印明禅。",
            "定知凡物难为寿，故仗高人结胜缘。"
        ],
        "title": "令人生日以画十六大阿罗汉为寿仍作三颂以祝长年  其一",
        "id": "6b94c641-d6c8-4063-a289-d3dc48427d13"
    },
    {
        "author": "韩驹",
        "paragraphs": [
            "数枝西国芬陀利，一瓣南天波律香。",
            "持作诞辰罗汉供，愿如罗汉寿无央。"
        ],
        "title": "令人生日以画十六大阿罗汉为寿仍作三颂以祝长年  其二",
        "id": "30cbed93-bf13-4323-80d9-ef5d0741bb13"
    },
    {
        "author": "韩驹",
        "paragraphs": [
            "生朝欲作祈年供，长寿玉圭天上来。",
            "定是从今有家庆，世人传作画图开。"
        ],
        "title": "令人生日以画十六大阿罗汉为寿仍作三颂以祝长年  其三",
        "id": "76bd69f1-22b6-40ea-9de6-f5b66d8dccc9"
    },
    {
        "author": "韩驹",
        "paragraphs": [
            "永安城外山危立，赤壁矶边水倒流。",
            "此地能令阿瞒走，小偷何敢下芦洲。"
        ],
        "title": "某已被旨移蔡贼起旁郡未果进发今日上城部分民兵阅视战舰口号五首  其一",
        "id": "c713e266-6e84-4f91-b644-939a541b11b9"
    },
    {
        "author": "韩驹",
        "paragraphs": [
            "病守虽闲鬓未苍，尚能谈笑坐胡床。",
            "指挥一扫妖氛尽，便自关山向汝阳。"
        ],
        "title": "某已被旨移蔡贼起旁郡未果进发今日上城部分民兵阅视战舰口号五首  其二",
        "id": "ec525e62-bc14-4074-ac69-ff8792d70e3b"
    },
    {
        "author": "韩驹",
        "paragraphs": [
            "昨夜黄州得蜡书，老臣恨已解兵符。",
            "莫将箭污偷儿血，留与官家北射胡。"
        ],
        "title": "某已被旨移蔡贼起旁郡未果进发今日上城部分民兵阅视战舰口号五首  其三",
        "id": "4a247165-297b-4c2a-a75b-48a9b77d4bde"
    },
    {
        "author": "韩驹",
        "paragraphs": [
            "百忧前日总薰心，一笑朝来得好音。",
            "绝域不须遮虏障，今年自有杀胡林。"
        ],
        "title": "某已被旨移蔡贼起旁郡未果进发今日上城部分民兵阅视战舰口号五首  其四",
        "id": "ac085b87-2583-4331-a87a-6ec4e8303a5d"
    },
    {
        "author": "韩驹",
        "paragraphs": [
            "沙场腊送亡胡，泽国春生贺汉年。",
            "说与胡儿莫轻出，黄冈直下有戈船。"
        ],
        "title": "某已被旨移蔡贼起旁郡未果进发今日上城部分民兵阅视战舰口号五首  其五",
        "id": "4dc01aac-76f7-48fb-bfdc-a7c8cc2f6bf5"
    },
    {
        "author": "韩驹",
        "paragraphs": [
            "昔年亲擢校书郎，夜梦苍龙绕屋梁。",
            "异时那知今日应，六龙深驻载赓堂。"
        ],
        "title": "咸平生日  其一",
        "id": "e0379ff6-03f5-49e8-a0ce-ecdb064f981e"
    },
    {
        "author": "韩驹",
        "paragraphs": [
            "已向丛霄侍玉宸，朅来端为付经纶。",
            "不须更说人间事，曾是仙中第一人。"
        ],
        "title": "咸平生日  其二",
        "id": "7b343d71-8288-44c1-8cc7-1f489716334c"
    },
    {
        "author": "韩驹",
        "paragraphs": [
            "问渠褰裳欲何往，仓惶徙倚沧江上。",
            "至人入水固不濡，何以有此恐怖状。",
            "我知摩诘意未真，欲以笔端调世人。",
            "此水此渡俱非实，摩诘亦未尝下笔。"
        ],
        "title": "题孙邵王摩诘渡水罗汉",
        "id": "f0c618a6-eefa-4f51-a0a7-bfa23a285785"
    },
    {
        "author": "韩驹",
        "paragraphs": [
            "天寒候雁作行远，沙晚浴凫相对眠。",
            "松醪朝醉复暮醉，江月上弦仍下弦。"
        ],
        "title": "绝句",
        "id": "ebfaabbf-7e35-4afd-8fd3-47b93fd0f081"
    },
    {
        "author": "韩驹",
        "paragraphs": [
            "万里青霄发轫时，骅骝绝足看奔驰。",
            "太平宰相何人识，惟有巫咸得预知。"
        ],
        "title": "咏太平宰相",
        "id": "65f5642b-4e87-4938-9bb6-8484a541df32"
    },
    {
        "author": "韩驹",
        "paragraphs": [
            "刘郎底事去匆匆，花有深情只暂红。",
            "弱质未应贪结子，细思须恨五更风。"
        ],
        "title": "代妓送葛亚卿",
        "id": "12fa7f77-2486-4963-ad48-c892650d54f9"
    },
    {
        "author": "韩驹",
        "paragraphs": [
            "老子真祠地，君来觅纸题。",
            "文如士衡后，年与正平齐。",
            "闻说钟陵郡，官居章水西。",
            "涪翁诗律在，佳处可提携。"
        ],
        "title": "赠向巨源",
        "id": "a52a8c60-533a-4698-af53-7b36dd941eb2"
    },
    {
        "author": "韩驹",
        "paragraphs": [
            "三十年前一乞儿，荆公曾为替梅诗。",
            "如今输了无人替，莫向金陵更下棋。"
        ],
        "title": "改王智兴诗",
        "id": "e96b488f-d2a8-4395-b727-6c203cbbf0b2"
    },
    {
        "author": "韩驹",
        "paragraphs": [
            "去年看月思君处，醉后狂歌和影舞。",
            "今年与君待月时，金樽未尽雨催诗。",
            "乐事良辰难并有，一生费诗仍费酒。",
            "君不见绿幕朱帘蜡炬香，何须拂地觅孤光。"
        ],
        "title": "八月十五夜小雨同二弟作",
        "id": "557be51a-da82-436c-9c55-eb14f64f34ea"
    },
    {
        "author": "韩驹",
        "paragraphs": [
            "三更欲眠灯挂壁，被冷何曾双脚直。",
            "西风一夜枕边鸣，令我下牀三叹息。",
            "君莫悲秋且自悲，朱颜白发来相随。",
            "天公造作悲欢事，要令百岁如狂痴。",
            "达人大观无不可，岂合坐受天公欺。",
            "我惭无处看明月，一掌荒庭秋草没。",
            "去年忆上黄神山，笑看万里清光发。"
        ],
        "title": "八月十四日夜作",
        "id": "045f7935-55a1-4db1-a6cf-5c10df6e96de"
    },
    {
        "author": "韩驹",
        "paragraphs": [
            "平湖下明月，湛如奁湿银。",
            "遥怜钟陵客，卧看繁台云。",
            "我欲故山去，向来车已巾。",
            "淹留属中秋，顾愁愁单身。",
            "停杯问青天，谁驾此玉轮。",
            "分光到蓬屋，殷勤月夫人。",
            "张郎嗜读书，占毕闻比邻。",
            "胡为叹今夕，长歌击匏尊。",
            "似君岂终穷，努力逢休辰。",
            "他年和此唱，寄我东南垠。"
        ],
        "title": "次韵张子文中秋夜月",
        "id": "9cc405a1-5b0e-4a35-bb40-93bc8c941d78"
    },
    {
        "author": "韩驹",
        "paragraphs": [
            "春风吹绿原头草，草色雨余晴更好。",
            "堂前帘静燕初忙，江上麦齐蚕欲老。",
            "腐儒饱食欣自得，日长但酣春昼眠。",
            "户屦无人足清绝，觉来幽响落山泉。"
        ],
        "title": "春二首  其一",
        "id": "8fa57cbb-a2cc-49f4-9e2e-d6bb34139366"
    },
    {
        "author": "韩驹",
        "paragraphs": [
            "东风著物犹未惊，忽听林间鹎鵊鸣。",
            "濑水生波先泛泛，烧痕破暖渐青青。",
            "农家且喜春耕足，未晓呼儿饭黄犊。",
            "谁家跃马来探春，却笑澜翻啼布谷。"
        ],
        "title": "春二首  其二",
        "id": "4ad954e2-f688-41c6-83dd-f66b6cd1e2d6"
    },
    {
        "author": "韩驹",
        "paragraphs": [
            "秋风淅淅摇密竹，乍觉凉生洗炎溽。",
            "豆田雨过麦毛肥，苹渚风轻浪痕蹙。",
            "田家社日试新篘，相过一饭百在忧。",
            "却笑儒生真自苦，髪如衰草不胜秋。"
        ],
        "title": "秋",
        "id": "7ebe83e7-3cfc-427e-80df-d327faaaf0bc"
    },
    {
        "author": "韩驹",
        "paragraphs": [
            "九日东篱采落英，白衣遥见眼能明。",
            "向令自有杯中物，一段风流可得成。"
        ],
        "title": "题曾公卷采菊图",
        "id": "1eaf9276-d9d9-4f1d-89e3-cddf21f3b972"
    },
    {
        "author": "韩驹",
        "paragraphs": [
            "此时造化何容易，终日飘零似等闲。",
            "截断琼田余白水，放开琪树出青山。"
        ],
        "title": "雪",
        "id": "73950024-b1db-4f5a-a1b6-89d15060a8d4"
    },
    {
        "author": "韩驹",
        "paragraphs": [
            "灼灼开元销恨花，连昌春苑盛恩华。",
            "如今妖艳无人比，笑倚东风日自斜。"
        ],
        "title": "咏千叶桃",
        "id": "f84d410e-ee5d-4e98-b693-163dcf923158"
    },
    {
        "author": "韩驹",
        "paragraphs": [
            "云锦涨春坞，霞绡炫夕阳。",
            "东风多乐意，不特为红芳。"
        ],
        "title": "桃",
        "id": "5209077c-2657-43f4-b526-a5a176def2f1"
    },
    {
        "author": "韩驹",
        "paragraphs": [
            "断堑疏篱一水滨，压枝冰雪眼中春。",
            "悬知东阁一端兴，不减扬州千载人。",
            "晚岁风霜从惨淡，寒梢气象自清真。",
            "此来定做西湖梦，疏影横斜访旧邻。"
        ],
        "tags": [
            "西湖"
        ],
        "title": "梅",
        "id": "2ee8b780-7db0-44ad-8da2-d032935f7ffb"
    },
    {
        "author": "韩驹",
        "paragraphs": [
            "瀹雪凝酥点嫩黄，蔷薇清露染衣裳。",
            "西风扫尽狂蜂蝶，独伴天边桂子香。"
        ],
        "title": "巖桂花",
        "id": "c2366c8e-2dcf-4319-9b69-2eddce66a7f7"
    },
    {
        "author": "韩驹",
        "paragraphs": [
            "昭代羣龙用，名家奕世昌。",
            "储精生辅佐，挺秀诞忠良。",
            "鬰鬰充闾瑞，荧荧照室祥。",
            "莲花雄址峻，竹箭庆源长。",
            "硕德宜廊庙，英材合栋梁。",
            "公清凌颢气，严肃厉秋霜。",
            "莲宝符千载，威名瞻赡八方。",
            "量陂吞玉海，言派泻银潢。",
            "功业彝章显，谋猷棣萼芳。",
            "检身金井洁，落节翠𪤋骧。",
            "列郡依仁牧，千英服智囊。",
            "精忠裨主圣，膏泽致时康。",
            "邓禹重兴汉，汾阳再造唐。",
            "公心平国是，戮力振朝纲。",
            "斧钺安南服，威棱振北疆。",
            "温恭谦节著，仁惠德风扬。",
            "鸑鷟金昆盛，貔貅虎旅强。",
            "望风辞印绶，当路悚豺狼。",
            "电扫除妖孽，雷驱息叛亡。",
            "一心仁以厚，五福寿而臧。",
            "论议留青简，勋庸纪太常。",
            "鸿恩非易报，盛德固难忘。",
            "便合持枢极，那容著海乡。",
            "庄椿祈不老，辽鹤竚来翔。",
            "愿向中书府，年年荐寿觞。"
        ],
        "title": "上辛太尉生辰诗",
        "id": "3a370bc9-1b7c-4a5f-b001-223881367859"
    },
    {
        "author": "韩驹",
        "paragraphs": [
            "淮海钟神秀，逢时出伟人。",
            "熊罴符吉梦，弧矢记佳辰。",
            "瑞世仪丹凤，占祥得石麟。",
            "心田平若砥，学海阔无津。",
            "道任司衡重，儒传孟氏醇。",
            "雄文追灏噩，雅意蕴经纶。",
            "大策登商第，英名动搢绅。",
            "含香登粉署，画诺拥朱轮。",
            "画戟罄竹难书称远，星轺宠数频。",
            "一时推厚德，列郡仰深仁。",
            "櫜紫殊恩近，官黄墨诏新。",
            "风云看际会，廊庙喜同寅。",
            "寿斝霞纹细，香莲露脸匀。",
            "愿赓难老颂，阅岁等庄椿。"
        ],
        "title": "上丘漕司生辰诗",
        "id": "81dded92-a06a-4331-b9f9-f85e50a24cfe"
    },
    {
        "author": "韩驹",
        "paragraphs": [
            "惟昔高唐梦，熊罴召吉占。",
            "气钟西蜀秀，时应仲秋严。",
            "江汉挥麈尾，风云起笔尖。",
            "微词追屈宋，精义到黄炎。",
            "操履禁寒柏，名声耿衣蟾。",
            "击强雕鹗健，治剧鸊鹈铦。",
            "使者旌旄易，将军印绶添。",
            "鸳鸯随步武，虎豹入韬钤。",
            "锦覆郎官被，彤垂太守襜。",
            "两行分蜜炬，十里上珠帘。",
            "礼士尝悬榻，诛奸忽奋髯。",
            "雨堂昏绛帐，风帙乱牙签。",
            "银汉星初焕，金茎露已霑。",
            "欢声连北固，寿邑更东渐。",
            "丽句充文几，奇香溢玉奁。",
            "簪绅五福具，樽俎四夷兼。",
            "贱子真殊幸，清标获屡觇。",
            "谈蒙雕朽木，猥辱画无盐。",
            "嘉运方熙洽，英才岂滞淹。",
            "伫公归法从，斯道慰民瞻。"
        ],
        "title": "上鲜于使君生辰诗",
        "id": "b7ada85d-2780-4314-bf35-4b09d0420155"
    },
    {
        "author": "韩驹",
        "paragraphs": [
            "道在轲雄出，时平稷契生。",
            "荆山方秀整，金气与高明。",
            "磊落难藏器，峥嵘易得名。",
            "宏才须视草，大手本调羹。",
            "欲赋龙骧远，方看凤翥横。",
            "海门迎五马，桂岭换双旌。",
            "渐许含香侍，宁为剖竹行。",
            "悠悠真任物，扰扰不关情。",
            "札有十行赐，政应期月成。",
            "风流前辈似，文采后来倾。",
            "日月开黄道，云烟焕赤城。",
            "还朝充柱石，与世作权衡。",
            "仙果千年实，洪涛几度清。",
            "于公一俯仰，几杖表余荣。"
        ],
        "title": "上钟太守生辰诗",
        "id": "62a688e4-e6a6-4b41-8b76-aab483ae79d8"
    },
    {
        "author": "韩驹",
        "paragraphs": [
            "世运千龄遇，皇图永绍休。",
            "天方祚尧舜，家自产伊周。",
            "戟路炎风转，弧门喜气浮。",
            "九苞惟得凤，三日已窥牛。",
            "祖牒绵瓜瓞，亲庭结冕旒。",
            "朱轓资佐理，黄屋得分忧。",
            "白贺才名远，毛原德业优。",
            "维城流雅咏，戏彩晢民讴。",
            "暂出丞侯度，行归炳帝猷。",
            "职堪调玉铉，名已覆金瓯。",
            "甲第开华旦，琼筵盛荐羞。",
            "宝钗分乐队，珠玉萃宾游。",
            "龟鹤齐称寿，觥船递献酬。",
            "后天长不老，仙袂拍浮丘。"
        ],
        "title": "上赵倅生辰诗",
        "id": "89349f19-12d8-44a4-a23a-f7c80a8f2a50"
    },
    {
        "author": "韩驹",
        "paragraphs": [
            "斗杓西揭柄，南吕已飞灰。",
            "芝室占熊梦，蓬山挺梓材。",
            "世欣金鷟见，人庆玉麟来。",
            "天意非难料，行看位上台。"
        ],
        "title": "上何太宰生辰诗二首  其一",
        "id": "330e8206-efaf-40ad-9acb-a0438a021e1b"
    },
    {
        "author": "韩驹",
        "paragraphs": [
            "皇穹符宝运，嵩岳降真贤。",
            "明月中秋后，黄花九日前。",
            "潭潭新紫府，叠叠旧青毡。",
            "遐想云椿庆，春秋合几年。"
        ],
        "title": "上何太宰生辰诗二首  其二",
        "id": "3950c599-29fc-4879-826c-2568cea556bf"
    },
    {
        "author": "韩驹",
        "paragraphs": [
            "有玉山自辉，无蠹木不疾。",
            "人心渺难测，天理坐可必。",
            "我公仁者静，寿骨已崷嵂。",
            "岂比山泽儒，辛苦饵芝术。"
        ],
        "title": "上卢运使生辰二四首  其一",
        "id": "c5774ba2-a486-44ea-8695-6fc63499e5b4"
    },
    {
        "author": "韩驹",
        "paragraphs": [
            "千载一生贤，嘉会不易得。",
            "自从悬弧矢，称愿倾一国。",
            "紫芝眉宇秀，见者总归德。",
            "正如尧絃风，一鼓解愠色。"
        ],
        "title": "上卢运使生辰二四首  其二",
        "id": "af0a81ac-9e16-4be4-8666-75416ae6f338"
    },
    {
        "author": "韩驹",
        "paragraphs": [
            "袖有调元手，辱使江之湄。",
            "雅怀兼三王，起问夜何其。",
            "行当发余蕴，陶铸皋与夔。",
            "功名格上帝，黄髪齿复儿。"
        ],
        "title": "上卢运使生辰二四首  其三",
        "id": "c7fe02cc-9ad1-48ef-ade0-b4d73fc0a60e"
    },
    {
        "author": "韩驹",
        "paragraphs": [
            "春风桃李花，结实老人候。",
            "桃李初不言，人迹自奔走。",
            "恭惟大雅姿，笃实谢雕镂。",
            "使之立本朝，一世可仁寿。"
        ],
        "title": "上卢运使生辰二四首  其四",
        "id": "6d498261-818c-4eac-baaa-dd280a938bf0"
    },
    {
        "author": "韩驹",
        "paragraphs": [
            "尝闻郑公声迹留契丹，忠义肝胆人所难。",
            "生民莫识兵革面，坐令中国如石磐。",
            "英灵钟禀固有异，端拜而议独胆寒。",
            "在天景星地朱草，无乃嘉瑞之鬰蟠。",
            "郑公遗范后必大，飞木架学罄苑兰。",
            "朝廷搜猎不待次，枢柄足办谈笑间。",
            "幸令天下已妥贴，梦寐聊以寄东山。",
            "小春桃花破红萼，和气帘幕风轻帆。",
            "降嵩孕昴掩周汉，酒杯潋滟香初阑。",
            "复闻五福一日寿，但愿膺此比鹤鸾。",
            "亟随环召归禁密，发挥事业安尘寰。"
        ],
        "title": "上富枢密生辰诗",
        "id": "7b5f77c2-f91f-4c78-a7e5-1949f019b27f"
    },
    {
        "author": "韩驹",
        "paragraphs": [
            "君不见玉皇殿上麒麟儿，掣开金锁驰如飞。",
            "紫府洞中寻不见，人间轻跳何之奇。",
            "又不见越王台上真山岛，簇簇灵光如焰火。",
            "骊龙腾踏上天池，透出月明珠一颗。",
            "似此嘉祥世希有，今朝放入贤侯手。",
            "长庚应向梦中来，还信嵩童重台否。",
            "欲知仁政多阴骘，瑞气融融霭春日。",
            "广寒宫里旧灵根，昨夜新枝抽第一。"
        ],
        "title": "上司空生辰诗",
        "id": "7988edaf-88d1-4009-a63a-1ec9ac70c52b"
    },
    {
        "author": "韩驹",
        "paragraphs": [
            "参差鸳瓦对清霜，玉虬荐瑞初腾骧。",
            "三山一夜应图谶，晓来沙碛堪褰裳。",
            "荧煌戟户挂弧矢，瑞气氤氲结霞绮。",
            "帝令来作金鼎和，趁得寒梅雪香蕊。",
            "精神照坐神仙，滔滔挥翰倾何源。",
            "杜诗韩笔继骚雅，凤髓鸾胶室世传。",
            "皇皇辔骆耀乡国，春逐霜蹄满南陌。",
            "禁城龙阁俨书图，班近天颜还咫尺。",
            "泥书细札九天飞，好看锦衣荣衮知。",
            "亨时得路方平坦，沙堤斝错黄金羁。",
            "年年爱日回南陆，庆寿阶庭照兰玉。",
            "南极仙翁识姓名，星宫曾见刊琼箓。"
        ],
        "title": "上陈龙图生辰诗",
        "id": "e403d33c-0c00-4ace-a387-c8e8e7cda868"
    },
    {
        "author": "韩驹",
        "paragraphs": [
            "瑯玡崒嵂神仙居，云中缥缈飞双凫。",
            "玉皇步虚求真儒，翱翔万里朝皇都。",
            "金门待诏登公车，彤墀耿耿摅良谟。",
            "宠光已览升荣途，握兰华省岁云徂。",
            "下怜民物来剖符，宽即不猛鞭用蒲。",
            "薰陶一味清和敷，报政尝闻帝曰俞。",
            "要令仁风及海隅，光华玉节徯来苏。",
            "黄童白叟争欢呼，不须挽粟更飞刍。",
            "已见年丰乐有余，玉宇风清化日舒。",
            "宝炉烟袅度垂弧，凭谁为我倩麻姑，满泛金波倒玉壶。",
            "愿君不老八千岁，何啻二十四考居中书。"
        ],
        "title": "上丘郎中生辰诗",
        "id": "90390182-1d86-4bf0-8450-60281e19265c"
    },
    {
        "author": "韩驹",
        "paragraphs": [
            "金蜀自昔称遐封，师帅敢是流尝泽通。",
            "严宸轸虑文轨同，绣荣遣宣仁风。",
            "思皇储精动上穹，炎正重开神降嵩。",
            "天姿有道和气融，许国纯诚嘉且忠。",
            "暂借经纶粉省中，輶轩一动竦疲癃。",
            "诏书诞布恩庞洪，穷谷濒川靡不蒙。",
            "取予转输公帑充，敛匪加民用度丰。",
            "乐育菁莪泮水宫，青衿咸仰百川东。",
            "钦哉美意奉渊衷，多取平反囹圄空。",
            "名利全归干制功，良法通商来往憧。",
            "叠组重龟问望隆，诵有舆人谣有童。",
            "但闻载途祝我公，遐龄实惠俱无穷。"
        ],
        "title": "上丘漕使生辰诗",
        "id": "f3d92240-2c82-42e5-a7bb-2c96fe02387b"
    },
    {
        "author": "韩驹",
        "paragraphs": [
            "于皇圣运齐中兴，地应岳渎天垂星。",
            "储灵韫异一发越，中和备体生奇英。",
            "清淮无波万濑肃，纤云四卷澄水玉。",
            "薰风庭院倏经秋，长庚入梦祥光烛。",
            "童年气韵已不羣，四座愕视天麒麟。",
            "兰筋劲翮翔万里，蓬山锦帐皆弥纶。",
            "五袴兴谣谥三郡，筠秦东瓯渐泽润。",
            "褰帏便使八州清，光华并管三司峻。",
            "高怀违俗星斗寒，伟度照人云梦宽。",
            "刑清财阜治尤最，天语璿题永不刊。",
            "夜观三极三台上，玉节光芒迩天杖。",
            "浮丘自是地行仙，天遣夔龙助君相。",
            "仲舒简古帝所思，弱翁治行已深知。",
            "粉泽典章混文轨，燕许大手非公谁。",
            "维南不为承恩祝，直为苍现并蒙福。",
            "致君尧舜亿千龄，颂声徧写南山竹。"
        ],
        "title": "上漕使生辰诗",
        "id": "a694e2b5-e592-4037-b724-7e4010a95435"
    },
    {
        "author": "韩驹",
        "paragraphs": [
            "碧落仙家琼树枝，传芳何处庆云低。",
            "人间凤历将移朔，天上瑶光欲转西。",
            "丹穴巢空骞瑞翼，渥漥波涨奋霜蹄。",
            "堂堂风骨端如岳，凛凛神姿秀入奎。",
            "紫殿文章惊独步，黄金名字最先题。",
            "袖将月窟三春桂，踏尽云头万级梯。",
            "北阙一麾新出守，南州五马总骄嘶。",
            "铃斋玉麈清谈笑，晏馆金花贴鼓鼙。",
            "诗焰迸腾昏日月，酒觞沉困吸虹蜺。",
            "未能度岭寻真去，直欲枯潭觅剑携。",
            "千里暂烦倾皂盖，九重终看步沙堤。",
            "吏情何以为公颂，祇赋嵩高与寿齐。"
        ],
        "title": "上王太守生辰诗",
        "id": "39fa53b0-2ebd-456d-b835-0fcbe8f41438"
    },
    {
        "author": "韩驹",
        "paragraphs": [
            "羣阴剥尽阳方回，石麟应期天上来。",
            "尽钟粹美入骨骨，余妍散向江头梅。",
            "梅花冷艳排风雪，相映姿韵俱琼瑰。",
            "会将风味归鼎鼐，均调正属经纶才。",
            "令辰祝颂喧瑶席，共把梅花寿千百。",
            "愿公长与此花枝，岁岁相逢无纪极。"
        ],
        "title": "上黄倅生辰诗",
        "id": "abfe7a2a-654d-4262-a866-aab1e82ec73c"
    },
    {
        "author": "韩驹",
        "paragraphs": [
            "于公向日多阴德，扶持自是神明力。",
            "积善衮衮生公侯，神仙中人不易得。",
            "此夜长天降瑞星，贤佐乘时为国生。",
            "秋水为神玉为骨，士林皆贺振佳声。",
            "申伯默储嵩岳气，玉山照人光彩异。",
            "北斗以南能几人，风尘外物巖廊器。",
            "公之才业天下奇，照山生玉水生犀。",
            "公禀英灵真间出，气象往往干云霓。",
            "谢安肯为苍生起，文采风流今尚尔。",
            "太学名华入紫宸，妙年历落青云士。",
            "麟台公监旧仙郎，小郡何烦凤翼张。",
            "诏书擢守二千石，缇骑千里照路傍。",
            "朝廷清明天子圣，下车先使奸豪静。",
            "玉麟春踏武阳花，年丰千里无夜惊。",
            "金章紫绶照青春，俭节清明绝世伦。",
            "乡闾礼逊已成俗，樽俎谈笑多嘉宾。",
            "歌咏瑯瑯振金石，风生万里华胥国。",
            "坐令白日生春辉，长与圣明恢寿域。",
            "一杯相属时初冬，正在干坤和气中。",
            "感君生日遥称寿，百岁须齐卫武公。",
            "使君高谊驱今古，岁之旱兮待公雨。",
            "九重明主正思贤，吾君英济超光武。",
            "鳌殿沉沉玉锁关，寿星元在碧霄间。",
            "黄阁此行膺大任，祇对吟咏祝南山。"
        ],
        "title": "上傅守生辰诗",
        "id": "bd598588-d9b2-415d-b831-ea690893124e"
    },
    {
        "author": "韩驹",
        "paragraphs": [
            "地灵人杰产忠良，瑞霭龙蟠虎踞乡。",
            "天欲中兴神降岳，世将嘉靖弼生商。",
            "和羹早报梅花信，寿酒先飞柏叶觞。",
            "笑指山南成带砺，庞眉与国等绵长。"
        ],
        "title": "上太师公相生辰诗十首  其一",
        "id": "d6a219b6-5f38-4b2a-8363-2b90600d9e16"
    },
    {
        "author": "韩驹",
        "paragraphs": [
            "运钟百六扰神州，国祚当时剧赘旒。",
            "独藉奇材支大厦，允资巨力障横流。",
            "啸呼左袒安刘氏，指顾南冠絷楚囚。",
            "整顿干坤康济了，千龄翊宇永同休。"
        ],
        "title": "上太师公相生辰诗十首  其二",
        "id": "ecc75e9d-ed84-433c-9f49-06e0ec78ea3f"
    },
    {
        "author": "韩驹",
        "paragraphs": [
            "扬眉吐气快生风，万里归来虎帐中。",
            "竭节任公营大计，解纷排难激丹衷。",
            "只凭忠信行蛮貊，遂使声名等岱崧。",
            "一德一心天所祐，定知福寿享无穷。"
        ],
        "title": "上太师公相生辰诗十首  其三",
        "id": "70da4afa-f411-4a16-b6cf-f2cc1f1230d6"
    },
    {
        "author": "韩驹",
        "paragraphs": [
            "交欢邻国独推诚，不顾流言断必行。",
            "直欲生灵跻寿域，聊将干舞解平城。",
            "坐扶国祚齐箕翼，立挽天河洗甲兵。",
            "和议一成夷夏福，苍生击壤咏升平。"
        ],
        "title": "上太师公相生辰诗十首  其四",
        "id": "3744b519-4cd1-4292-aff3-61286f5b1bf2"
    },
    {
        "author": "韩驹",
        "paragraphs": [
            "谈笑能令国势强，一时忠义凛秋霜。",
            "挽回騩驭还长乐，直把鸿勋纪太常。",
            "问寝东朝宫殿晓，来庭北使塞垣长。",
            "辅成孝弟光寰宇，竹帛仍传万世芳。"
        ],
        "title": "上太师公相生辰诗十首  其五",
        "id": "3861cda7-600a-42d1-91dd-8289a4596cf6"
    },
    {
        "author": "韩驹",
        "paragraphs": [
            "跋扈骄矜势纠纷，兵威不戢定将焚。",
            "权归宥密消兵衅，力扫欃枪息祲氛。",
            "鸿剑将军休画策，捧觞都护罢论勋。",
            "四方廊庙无余事，咸仰伊周辅圣君。"
        ],
        "title": "上太师公相生辰诗十首  其六",
        "id": "049cd73c-b794-4bd1-bcc6-97eed2cf2238"
    },
    {
        "author": "韩驹",
        "paragraphs": [
            "偃伯灵台涤翳昏，太平有象更何言。",
            "百神禋祀承天贶，万里调元识定尊。",
            "复见汉仪难并举，请观周乐足同论。",
            "秉钧当轴诚知体，坐使先生道满门。"
        ],
        "title": "上太师公相生辰诗十首  其七",
        "id": "32f076d2-80ad-4e0b-9472-4a0d77622d79"
    },
    {
        "author": "韩驹",
        "paragraphs": [
            "骑壒蒙蒙一洗空，恢崇儒馆阐文风。",
            "正当世祖投戈际，远迈元和沸鼎中。",
            "坐使车书同万里，行看冠盖袭诸戎。",
            "我公勋业追王佐，岂比区区颂泮宫。"
        ],
        "title": "上太师公相生辰诗十首  其八",
        "id": "a61f557e-9e10-484a-a9a6-b77e1178e159"
    },
    {
        "author": "韩驹",
        "paragraphs": [
            "勤劳王室见周公，报赐宜膺曲阜封。",
            "兆见维秦符佐命，祥开有魏庆畴庸。",
            "申加井赋思方洽，倍衍圭腴赏正浓。",
            "一德君臣千载遇，九州四海仰云龙。"
        ],
        "title": "上太师公相生辰诗十首  其九",
        "id": "9b0253a3-9da6-4eb8-9ca8-c2c76e73ea63"
    },
    {
        "author": "韩驹",
        "paragraphs": [
            "手扶日月补圜穹，锡第庸旌再造功。",
            "乐奏钧天迎骑拥，诗歌湛露晏堂丰。",
            "属车临幸龙颜喜，拔宅飞升帝眷隆。",
            "燕雀非惟依托计，华夷亿万赖帡幪。"
        ],
        "title": "上太师公相生辰诗十首  其一○",
        "id": "371992e8-fd62-497e-89f6-de904708cf3f"
    },
    {
        "author": "韩驹",
        "paragraphs": [
            "鹫岭云何锡杖飞，汉家社稷要扶持。",
            "衮衣人共尊姬旦，木铎天将以仲尼。",
            "亿万生灵俱再造，百年寿考复奚缺。",
            "欲枯沧海濡秋兔，来写门生献寿诗。"
        ],
        "title": "上太师公相生辰诗",
        "id": "e04763ad-8b97-47e4-b583-154d1a363d86"
    },
    {
        "author": "韩驹",
        "paragraphs": [
            "五百年来间气钟，堂堂皎月众星中。",
            "钧陶四海规模大，心膂三朝礼貌隆。",
            "寿杖特尊黄髪老，衮衣重拜黑头翁。",
            "彭聃岂足为遐算，直与升平到不穷。"
        ],
        "title": "上蔡太师生辰诗四首  其一",
        "id": "ad0f3928-687b-4de1-a281-3fe77edc53ac"
    },
    {
        "author": "韩驹",
        "paragraphs": [
            "燕雀同欣大厦成，公归何处不欢声。",
            "全将和气还羣物，不放纤尘点太清。",
            "人指灵椿期寿考，天将神鼎待功名。",
            "诞辰正得三阳节，已与东君助发生。"
        ],
        "title": "上蔡太师生辰诗四首  其二",
        "id": "9a924088-a5b0-4e96-bf7f-3dc1df8236a2"
    },
    {
        "author": "韩驹",
        "paragraphs": [
            "君王正殿压金鳌，一品师臣待赭袍。",
            "万世规模神鼎重，八年勋业泰山高。",
            "崇宁枢筦联领翼，大观蓬山擢凤毛。",
            "介寿几何词谩费，为公仙谷问蟠桃。"
        ],
        "tags": [
            "泰山"
        ],
        "title": "上蔡太师生辰诗四首  其三",
        "id": "0b2ea303-322e-41fc-a719-a76e66b4796b"
    },
    {
        "author": "韩驹",
        "paragraphs": [
            "天遣飞仙下九州，儗伦慎勿汉唐求。",
            "他年吕望应黄髪，今日周公尚黑头。",
            "夹辅元勋归玉铉，太平余事入银钩。",
            "庆河一派莆阳水，长绕壶山滚滚流。"
        ],
        "title": "上蔡太师生辰诗四首  其四",
        "id": "1615a45b-44a5-4bf4-b3a7-4e9ff36bf1d2"
    },
    {
        "author": "韩驹",
        "paragraphs": [
            "经营一顷将归老，眷恋群山为少留。",
            "百日使君无足忆，空余诗句在江城。"
        ],
        "title": "去黄州日",
        "id": "2e8ca964-3676-4939-b08b-4b63e5cb9287"
    },
    {
        "author": "韩驹",
        "paragraphs": [
            "玉堂学士今刘向，禁直岧嶤九天上。",
            "不须对此融心神，会植青藜夜相访。"
        ],
        "title": "题李白画像",
        "id": "3e9ebfe1-e4b4-45c1-9079-0e594241b3cf"
    },
    {
        "author": "韩驹",
        "paragraphs": [
            "岁在渊献牵牛中，月缺其圆夜无风。",
            "不知魏分此何夕，瑞光千丈如长虹。",
            "乃是绛阙来荣公，仙宫羽卫纷层空。",
            "荣公鼎轴三朝老，活国时推第一功。",
            "已见指挥收北地，曾闻谈笑却西戎。",
            "震风凌雨士奔走，十年分与为帡幪。",
            "阴功隐德乃如此，故应福禄来无穷。",
            "朝来宝阁动喜气，黄云赤雾相溟濛。",
            "紫衣贵人押君赐，琥珀酒艳琉璃钟。",
            "小儒荷恩与称述，诗自老来殊不工。",
            "献公以九皋之仙鹤，祝公以万仞之乔松。",
            "愿公寿与宋无极，剑履日在明光宫。"
        ],
        "title": "寿郑丞相",
        "id": "93c4dfc0-912d-46d6-a5cd-1e220d812643"
    },
    {
        "author": "韩驹",
        "paragraphs": [
            "湘南第一境，山水足娱人。",
            "塔占飞来石，僧留过去身。",
            "云泉苍壁曙，竹树绛园春。",
            "羨尔安禅客，翛然不受尘。"
        ],
        "title": "湘山",
        "id": "3ed1ba66-4b00-40b1-b103-e6cc2623b20c"
    },
    {
        "author": "韩驹",
        "paragraphs": [
            "穷如老鼠穿牛角，拙似鲇鱼上竹竿。"
        ],
        "title": "句  其一",
        "id": "b80a58a1-f94a-42b9-a031-79c3d8a554d5"
    },
    {
        "author": "韩驹",
        "paragraphs": [
            "车骑拥西畴。"
        ],
        "title": "句  其二",
        "id": "84115ece-0d0d-4150-b034-e58f0dcddde2"
    },
    {
        "author": "韩驹",
        "paragraphs": [
            "船拥清溪尚一樽。",
            "以上宋陆游《老学庵笔记》卷九。"
        ],
        "title": "句  其三",
        "id": "cd0cb15f-2f32-4766-9d30-8107eb23a666"
    },
    {
        "author": "韩驹",
        "paragraphs": [
            "劝我卷风金叵罗。"
        ],
        "title": "句  其四",
        "id": "70f4ccc2-18ea-4f1b-aacd-667ea785700b"
    },
    {
        "author": "韩驹",
        "paragraphs": [
            "海棠不入草堂手。"
        ],
        "title": "句  其五",
        "id": "ba5798c4-c494-4ab7-8b6e-493120895a5d"
    },
    {
        "author": "韩驹",
        "paragraphs": [
            "麦天晨气润，况复雨频频。"
        ],
        "title": "句  其六",
        "id": "bde8d322-aedd-49f5-970b-a95408740d60"
    },
    {
        "author": "韩驹",
        "paragraphs": [
            "冥冥沙水雁初下，猎猎菰蒲秋向深。"
        ],
        "title": "句  其七",
        "id": "20971b2f-1bb6-4617-bcbb-02c11d0710aa"
    },
    {
        "author": "韩驹",
        "paragraphs": [
            "晓猿啼破千巖翠，古木阴成一径幽。"
        ],
        "title": "句  其八",
        "id": "81bd89d5-da7f-449b-833e-6d518edf0db2"
    },
    {
        "author": "韩驹",
        "paragraphs": [
            "饥肠不贮酒，冻粟自生春。"
        ],
        "title": "句  其九",
        "id": "bbdedceb-0cde-4131-b7a8-9045c2df1ec4"
    },
    {
        "author": "韩驹",
        "paragraphs": [
            "县古槐根露，官清马骨高。"
        ],
        "title": "句  其一○",
        "id": "b29877fd-5c34-4cfb-b380-f0e4026a0c3a"
    },
    {
        "author": "韩驹",
        "paragraphs": [
            "风流要是贤公子，白晳仍为美少年。"
        ],
        "title": "句  其一一",
        "id": "6949824a-9c9c-4057-af1d-28c6f85498fe"
    },
    {
        "author": "韩驹",
        "paragraphs": [
            "止应独有江山秀，合自都无廊庙心。"
        ],
        "title": "句  其一二",
        "id": "d9b8d6e8-c777-4b7c-8ad9-a346bd9830a9"
    },
    {
        "author": "韩驹",
        "paragraphs": [
            "樵策初无主，鸡豚各认家。"
        ],
        "title": "句  其一三",
        "id": "cc5812e3-3260-4657-93d4-23876344bb83"
    },
    {
        "author": "韩驹",
        "paragraphs": [
            "雨暗阶前路，苔冶林外家。"
        ],
        "title": "句  其一四",
        "id": "1ce8cf6f-454f-4bb1-9977-4ccf1eb911d2"
    },
    {
        "author": "韩驹",
        "paragraphs": [
            "月中有女曾分种，世上无花敢鬬香。"
        ],
        "title": "句  其一五",
        "id": "d35b7bd5-2efa-4911-84ad-d2b8d7b4a80e"
    },
    {
        "author": "韩驹",
        "paragraphs": [
            "人间八月秋光好，芙蓉溪上春酣酣。"
        ],
        "title": "句  其一六",
        "id": "8827745d-5e81-4f7f-bf98-d1fa90e56ae7"
    },
    {
        "author": "韩驹",
        "paragraphs": [
            "宛陵堂下探梅时。"
        ],
        "title": "句  其一七",
        "id": "727c3ff0-a31c-402d-8ba0-b97400346f70"
    },
    {
        "author": "韩驹",
        "paragraphs": [
            "冰壶骨相自清臞。"
        ],
        "title": "句  其一八",
        "id": "0cf2b4f4-c651-49cb-b14e-e6f9b946f7ea"
    },
    {
        "author": "韩驹",
        "paragraphs": [
            "嵩岳降真贤。"
        ],
        "title": "句  其一九",
        "id": "67b3b1ce-67b8-481f-a4ad-59bec7ff5fc6"
    },
    {
        "author": "韩驹",
        "paragraphs": [
            "洪府西山最景奇。"
        ],
        "title": "句  其二○",
        "id": "0b43e173-356f-44c8-8cbf-3bb9df6a3cab"
    },
    {
        "author": "韩驹",
        "paragraphs": [
            "孤舟晚飏湖光里，衰草斜阳无恨意。"
        ],
        "title": "句  其二一",
        "id": "cb7d48b7-1856-4f59-897a-dd6158ed7e13"
    },
    {
        "author": "韩驹",
        "paragraphs": [
            "连山横截展一臂，为我障断西南夷。"
        ],
        "title": "句  其二二",
        "id": "421aa599-aa86-4047-8384-ddd735fee82d"
    },
    {
        "author": "黄友",
        "paragraphs": [
            "粉身碎骨事无难，祇为君恩重泰山。",
            "风淡月明都护府，功名千古在人间。"
        ],
        "tags": [
            "泰山"
        ],
        "title": "哀高永年战没",
        "id": "e216c56b-d043-4360-98be-5303888993ec"
    },
    {
        "author": "黄友",
        "paragraphs": [
            "不假玄冥力，乘空散寂寥。",
            "声雄秦塞鼓，势撼浙江潮。",
            "落日衔山嘴，浮云亚陇腰。",
            "鹏程如借便，九万看扶摇。"
        ],
        "title": "咏风",
        "id": "2b150809-a65a-48fb-bd92-0d0fd7716b23"
    },
    {
        "author": "王履",
        "paragraphs": [
            "矫首向天兮天卒无言，忠臣死难兮死亦何愆。"
        ],
        "title": "句",
        "id": "241ece2f-dada-4781-b1c3-82bbd3f8ab50"
    },
    {
        "author": "郑瑴",
        "paragraphs": [
            "杜鹃飞飞无定栖，寄巢生子百鸟依。",
            "园林花老昼夜啼，安得百鸟挟以归。"
        ],
        "title": "杜鹃",
        "id": "bbe92016-5ef0-4334-bbed-68ef68806803"
    },
    {
        "author": "权邦彦",
        "paragraphs": [
            "一抹冷云遮岭半，千章古木满巖隈。",
            "山深林合失昏昼，路转溪回迷去来。",
            "鹰隼翻空何事击，猿猱缘壁为谁哀。",
            "此行步步山寮界，归雁诗图相对开。"
        ],
        "title": "浙源山",
        "id": "61fd511f-0692-45c4-a1c6-6c7964b01291"
    },
    {
        "author": "权邦彦",
        "paragraphs": [
            "稻米流脂姜紫芽，芋魁肥白蔗糖沙。",
            "村村沽酒唤客吃，并舍有溪鱼可叉。",
            "枹鼓不鸣盗贼少，鸡豚里舍语声哗。",
            "赛神还了今年愿，又整明年龙骨车。"
        ],
        "title": "乐平道中",
        "id": "b0bdbec4-96c8-4bf2-b9fc-d4453bdcdc1b"
    },
    {
        "author": "权邦彦",
        "paragraphs": [
            "西山□人巧相逼，兴欲乘风先两腋。",
            "犯寒策马古共城，未见春林眩红碧。",
            "土膏浮焰远沄沄，野烧旧痕明皪皪。",
            "造幽忽觉累物异，心莹如澄眼如拭。",
            "山根出泉泉涌窦，泓此一样玻璃色。",
            "炯然毛髪立可数，我欲探之还杖植。",
            "郦元水经陆羽品，甲乙未许来轻敌。",
            "径须乘夜□□□，□试飞桡拨云迹。",
            "寒垣奔□□长□，□帽多尘更吹炙。",
            "偶来娱此得闲旷，尘土自无何用涤。",
            "境清意彻两相会，坐对行吟一倾臆。",
            "鸥鹭飞浮亦闲暇，知我忘机羣可人。",
            "拟将笔力出□□，□□才□费雕刻。",
            "荒乘野逸不知倦，是乐个中真自适。",
            "暮归穿邑惊市人，应笑新迁二千石。"
        ],
        "title": "二月九日游百门泉览□由殿院有诗刻石因用其韵书之并律诗奉呈  其一",
        "id": "3ac462fd-3fad-46ae-8d60-8f97cb418a04"
    },
    {
        "author": "权邦彦",
        "paragraphs": [
            "眼看绿净思悠哉，绉縠圆珠串欲裁。",
            "舡稳恍如云外去，鸟飞惊自鉴中来。",
            "浺瀜陂浸秦山碎，觱沸泉萦济水回。",
            "何似此闲弄明月，月中长啸有高台。"
        ],
        "title": "二月九日游百门泉览□由殿院有诗刻石因用其韵书之并律诗奉呈  其二",
        "id": "208ae0cf-e5dd-47d8-af25-4dae78122c50"
    },
    {
        "author": "李弥大",
        "paragraphs": [
            "山浮羣玉碧空沉，万顷光涵几许深。",
            "梵刹楼台嘘海蜃，洞天日月浴丹金。",
            "秋林结缘留连赏，春坞藏红次第吟。",
            "拟泛一舟追范蠡，从来世味不关心。"
        ],
        "tags": [
            "洞庭湖"
        ],
        "title": "游洞庭山",
        "id": "3eec1e71-0275-45ff-a24e-b7ea0311dba3"
    },
    {
        "author": "李弥大",
        "paragraphs": [
            "云峰何岧嶤，去天余几丈。",
            "其下蔚华林，幽禅屹相向。",
            "我游先朝暾，海日射巾杖。",
            "飞盖不须持，步步苍松障。",
            "山僧知我来，罗立凫雁行。",
            "提携两行人，为我谈实相。",
            "一种勿弦琴，三叹无声唱。",
            "开轩面东南，千里入俯仰。",
            "西登妙高台，更欲兹旷望。",
            "土断泽绕山，烟涛渺云浪。",
            "恐是六鳌连，蓬壶堕莽苍。",
            "又疑鲸入海，偃脊起青嶂。",
            "时方老火炽，金石流欲炀。",
            "须臾变云雨，为作雄风壮。",
            "翻手回凉秋，掀舞千林响。",
            "谁云免水宫，自是神龙藏。",
            "三高如可作，吾欲五湖访。",
            "洗足巨浸心，振衣孤峰上。",
            "寄语夸夺流，得饱但相忘。",
            "长哦可当歌，踏月下空旷。"
        ],
        "title": "尧峰院",
        "id": "4cabc3ba-0c0d-4e48-8402-27617cac35a4"
    },
    {
        "author": "李弥大",
        "paragraphs": [
            "瓯研水月先春焙，鼎煮云林无碍泉。",
            "将谓苏州能太守，老僧还解觅诗篇。"
        ],
        "title": "无碍泉",
        "id": "bf6bf24d-ea37-4b36-b50a-6453d5d66cfd"
    },
    {
        "author": "李弥大",
        "paragraphs": [
            "山居时散步，所接多耕夫。",
            "或揖或不揖，颇忘尔与君。",
            "阴晴话愁喜，丰约道有无。",
            "电迅叹人寿，风波惊世途。",
            "超然心不累，朝市何有乎。"
        ],
        "title": "散步山村喜风俗淳朴小诗纪之",
        "id": "e6a6d455-f3ca-47dc-8619-09a0025a6261"
    },
    {
        "author": "李弥大",
        "paragraphs": [
            "试与问秦汉，人家总不知。",
            "餐霞云窦冷，卧月石牀欹。",
            "流水天常洗，桃花春自迟。",
            "年年深洞里，闲着一枰棋。"
        ],
        "title": "亲旧有问山中事者示之以诗",
        "id": "602523a3-4e15-4329-b012-b2b03c7b4594"
    },
    {
        "author": "王子献",
        "paragraphs": [
            "春灯绝胜百花芳，元夕纷华盛福唐。",
            "银烛烧空排丽景，鼇山耸处观祥光。",
            "管絃喧夜千秋岁，罗绮填街百和香。",
            "欲识神君行乐意，姑循前哲事祈禳。"
        ],
        "title": "观灯",
        "id": "13870c06-ad53-40de-9d1b-45dbdec630c9"
    },
    {
        "author": "郑建古",
        "paragraphs": [
            "落落芗城二老翁，白须遥映菊英中。",
            "交成晚节人弥淡，吟到寒花句亦工。",
            "灌溉已欣分绮色，扶持还藉挹芳丛。",
            "吾徒素爱凌霜质，相对应知臭味同。"
        ],
        "title": "对菊怀陆子静",
        "id": "7c74c2a1-0e59-46ad-972f-1c037c082c9a"
    },
    {
        "author": "郑集",
        "paragraphs": [
            "世事心知不可为，拂衣归此养天机。",
            "先生独善端无意，肯续春秋辨是非。"
        ],
        "title": "游休休亭",
        "id": "6f6023e7-9fe9-4088-8ad7-c164207f2a36"
    },
    {
        "author": "余光庭",
        "paragraphs": [
            "去住无心洞里云，云窝寂寞宿氤氲。",
            "遥知此胜非凡匹，涧水巖花香异闻。"
        ],
        "title": "咏栖云洞",
        "id": "6e8c7b33-db82-447d-8a07-7b84930b5be2"
    },
    {
        "author": "董刚",
        "paragraphs": [
            "郡为三蜀蔽，地与两京通。"
        ],
        "title": "句",
        "id": "f73ce5bc-e595-4d10-80ba-020b5f32af98"
    },
    {
        "author": "宋逑",
        "paragraphs": [
            "三四奇峰傍短亭，一巖春色冠图经。",
            "四时吞吐西江水，万古森罗北斗星。",
            "日月余辉通□□，□霞微径上青冥。",
            "岭南惟此兴王地，好与邦人作画屏。"
        ],
        "tags": [
            "长江"
        ],
        "title": "题七星巖",
        "id": "67369477-a296-4e4e-b61a-ba9364397f1b"
    },
    {
        "author": "郭挺",
        "paragraphs": [
            "憔悴词林失俊英，已应精爽在蓬瀛。",
            "楷模昔日依元礼，贫病他年累长卿。",
            "无复波澜窥大手，空将日月送虚名。",
            "当时颍曲为耕地，祇有风滩昼夜声。"
        ],
        "title": "挽李方叔",
        "id": "d975614c-762e-4683-9ab2-c2fec7b6ad18"
    },
    {
        "author": "赵善𡨢",
        "paragraphs": [
            "藤崖罗迈等苍龙，踵洞寒喷江海通。",
            "几万重峰团碧色，百千级雪下青空。",
            "尘埃世界深山北，今古是非流水东。",
            "筇杖平头天地阔，醉他白日立清风。"
        ],
        "title": "挽李方叔",
        "id": "2893ea6d-3f5a-47c9-8ba2-3eec055e9069"
    },
    {
        "author": "赵善䚮",
        "paragraphs": [
            "黄帘有影金灯暗，碧殿无人玉磬清。",
            "我亦三生羽衣客，梦魂久已到瑶京。"
        ],
        "title": "游大涤  其一",
        "id": "0a4fffaf-adef-47d9-8790-5f5c6848d96a"
    },
    {
        "author": "赵善䚮",
        "paragraphs": [
            "云葩裛石侵衣润，岚翠笼山入眼明。",
            "何处如今有仙隐，愿寻药圃斸玄英。"
        ],
        "title": "游大涤  其二",
        "id": "ffcad803-74a7-4a52-8cbd-26ac8acd89f5"
    },
    {
        "author": "赵善赣",
        "paragraphs": [
            "真人邈何之，恍忽不可见。",
            "洞居独嵌空，壁留明珠溅。",
            "藤萝含冥濛，竹柏鬬葱蒨。",
            "至幽合人心，远翠落江面。",
            "野老乘篮舆，使君肆清燕。",
            "日影砌下倒，云容坐间变。",
            "大木巖欲倾，邃壑路微转。",
            "峥嵘施屏风，点缀成彩绚。",
            "虽云急行乐，胜赏殆亦遍。",
            "欲归重盘旋，拂石看古篆。"
        ],
        "title": "题岑公洞",
        "id": "7d459551-b2a2-4848-9d89-c02d8cdbb39c"
    },
    {
        "author": "赵善伦",
        "paragraphs": [
            "壮观东南二百州，景于多处更多愁。",
            "江流千古英雄泪，山掩诸公富贵羞。",
            "北府如今唯有酒，中原在望忍登楼。",
            "西风战舰今何在，且办年年使客舟。"
        ],
        "title": "京口多景楼",
        "id": "bd7e49e2-90c6-42cd-95a7-73ba6cd3d5ab"
    },
    {
        "author": "赵善革",
        "paragraphs": [
            "未到康庐看玉渊，且来大涤掬飞泉。",
            "决流放闸虽人力，溅玉跳珠却自然。"
        ],
        "title": "题翠蛟亭",
        "id": "15b840ef-433b-42bc-8211-dca909d04cc4"
    },
    {
        "author": "赵善革",
        "paragraphs": [
            "敲撑振策上嶙峋，乱石逢迎领略频。",
            "风窦静吟吹地籁，涧泉高泻曳天绅。",
            "云山胜景身无累，觞咏清怀笔有神。",
            "残梦惊回三十岁，瑯玕芝草一时新。"
        ],
        "title": "大涤洞  其一",
        "id": "9b759fc6-fdcb-4aee-a7f0-6e1347fe4b4e"
    },
    {
        "author": "赵善革",
        "paragraphs": [
            "旧游风物转头非，只有青山不改移。",
            "深壑贮风驯虎啸，断崖飞瀑翠蛟驰。",
            "郭翁遗迹云烟锁，坡老清名草木知。",
            "笑问聚仙亭上月，风流应不减当时。"
        ],
        "title": "大涤洞  其二",
        "id": "73481561-424e-4de9-83c5-11e793836e98"
    },
    {
        "author": "赵善革",
        "paragraphs": [
            "冠盖初收见在身，来寻大涤涤尘氛。",
            "心如霜后凌虚月，迹是风前出岫云。",
            "仙姥定能赊瓮酒，华堂小憩看炉熏。",
            "甚思屏置人间事，韬养巖间雾雨文。"
        ],
        "title": "大涤洞  其三",
        "id": "77b92aac-ca80-4a10-9fca-ba9509712444"
    },
    {
        "author": "槻伯圜",
        "paragraphs": [
            "洞霄问路觅青梯，尚恐巖阿有勒移。",
            "暂许寻山留信宿，何由税驾息驱驰。",
            "七仙不死今仍在，五洞交扃昔所知。",
            "信有灵丹藏箬下，刀圭分乞岂无时。"
        ],
        "title": "大涤洞  其一",
        "id": "4be21a2d-a14b-4fb0-9130-8a392fbdbf26"
    },
    {
        "author": "槻伯圜",
        "paragraphs": [
            "飞饷江淮脱此身，聊寻九锁浣兵氛。",
            "笑呼天柱峰前月，共踏栖真洞里云。",
            "阴谷神泉霜后王，阳坡灵草雨余薰。",
            "十年洗髓除凡骨，傥契仙翁迈与文。"
        ],
        "title": "大涤洞  其二",
        "id": "809975df-005b-4023-80f9-465ced0decdd"
    },
    {
        "author": "槻伯圜",
        "paragraphs": [
            "余杭晓旆籋飞梯，大涤松阴午未移。",
            "羣从追随巾屦集，众真参会珮环驰。",
            "白鸦翻舞仙如在，黄鹤迎来圣得知。",
            "老□□□□□□，□□□□□□□。"
        ],
        "title": "大涤洞  其三",
        "id": "ee1d7d99-a304-4798-98aa-03085c9db281"
    },
    {
        "author": "槻伯圜",
        "paragraphs": [
            "□□□□□□□，□□□□□□□。",
            "□□□□□□□，卷壑飞泉日夜驰。",
            "龙蜕洞深神所蛰，凤鸣巖隐世谁知。",
            "坡仙一去无消息，相见清游彼一时。"
        ],
        "title": "大涤洞  其四",
        "id": "0ec788ae-ea5c-4c59-93d4-5ba71e93ae74"
    },
    {
        "author": "槻伯圜",
        "paragraphs": [
            "快上篮舆晓色分，松风满袂涤埃氛。",
            "三竿未放高峰日，一笑先开洞府云。",
            "忆昔曾留天帝坐，至今犹带御炉薰。",
            "莫教俗驾来相尾，只恐诒讥晋郭文。"
        ],
        "title": "大涤洞  其五",
        "id": "eaf62e3d-4ed0-48c2-8fb0-7a625e556535"
    },
    {
        "author": "槻伯圜",
        "paragraphs": [
            "人间安得倚天梯，欲访真源志不移。",
            "大涤乃今追胜迹，清都何待更神驰。",
            "已逃萧斧杉难老，不逐秦鞭石有知。",
            "尚觉林泉佳气王，难忘羽卫幸临时。"
        ],
        "title": "大涤洞  其六",
        "id": "5a46e2a3-e766-453e-a63e-8eea004bc70c"
    },
    {
        "author": "槻伯圜",
        "paragraphs": [
            "松筠玉美育见长身，琼馆沉沉远楚氛。",
            "裂石看倾三峡雪，解衣同试一瓯云。",
            "术畦晓露初收药，兰径秋风静吐薰。",
            "为拂苍崖题岁月，重来应复感斯文。"
        ],
        "title": "大涤洞  其七",
        "id": "1b181947-b370-4bcb-aa4a-dba8a745d83d"
    },
    {
        "author": "王才元",
        "paragraphs": [
            "雪曳山容改。"
        ],
        "title": "句  其一",
        "id": "2b7e2cf4-7f8e-4482-9d23-8f6e4d80ea54"
    },
    {
        "author": "王才元",
        "paragraphs": [
            "远墅炊烟近。"
        ],
        "title": "句  其二",
        "id": "c525f0bd-c244-41aa-86b0-5e86d8b2aa50"
    },
    {
        "author": "释道琼",
        "paragraphs": [
            "口觜不中祥老子，爱向丛林鼓是非。",
            "分付雪峰山首座，为吾痛骂莫饶伊。"
        ],
        "title": "寄弟子慧山偈",
        "id": "5be1268a-9c84-4cb0-9beb-245f2251b3c6"
    },
    {
        "author": "释道琼",
        "paragraphs": [
            "掩耳不及忽雷奔，天低尺五雨倾盆。",
            "叶随流水归何处，牛带寒鸦过别村。"
        ],
        "title": "颂古二首  其一",
        "id": "7ac57b13-0e57-43d0-8663-049006bc71f1"
    },
    {
        "author": "释道琼",
        "paragraphs": [
            "舍筏怀兼济，逢耕更问津。",
            "却将未归意，说与欲行人。"
        ],
        "title": "颂古二首  其二",
        "id": "142affa7-29f4-49b2-85d0-f83f3f7ecf3c"
    },
    {
        "author": "高世则",
        "paragraphs": [
            "悬崖撒手任纵横，大地虚空自坦平。",
            "照壑辉巖上借月，庵头别有一帘明。"
        ],
        "title": "呈芙蓉楷禅师",
        "id": "836f2c0e-fe64-4fa3-96a4-2ead55c0a000"
    },
    {
        "author": "释法如",
        "paragraphs": [
            "干坤之内，宇宙之间。",
            "中有一宝，秘在形山。"
        ],
        "title": "偈",
        "id": "040c29da-a323-4390-8224-92041bc7140c"
    },
    {
        "author": "释介谌",
        "paragraphs": [
            "出西天，入东土。",
            "云从龙，风从虎。",
            "一任诸方点头。"
        ],
        "title": "偈三首  其一",
        "id": "2e8dfd79-cbd8-4340-9e82-4c50e739d899"
    },
    {
        "author": "释介谌",
        "paragraphs": [
            "文殊智，普贤行，多年历日。",
            "德山棒，临济喝，乱世英雄。"
        ],
        "title": "偈三首  其二",
        "id": "ed3778c3-3d50-406f-b344-fc46c2a74186"
    },
    {
        "author": "释介谌",
        "paragraphs": [
            "我若说有，你为有碍。",
            "我若说无，你为无碍。",
            "我若横说，你又跨不过。",
            "我若竖说，你又跳不出。",
            "若欲丛林平贴，大家无事，不如推倒育王。"
        ],
        "title": "偈三首  其三",
        "id": "7bbe5cec-4d8c-460c-be0f-b46bdb6a9aa3"
    },
    {
        "author": "释慧琳",
        "paragraphs": [
            "有漏笊漓，无漏木杓。",
            "庭白牡丹，槛红芍药。",
            "因思九年面壁人，到头不识这一著。"
        ],
        "title": "偈二首  其一",
        "id": "770970be-2f44-4dfb-a40e-fe12033359ab"
    },
    {
        "author": "释慧琳",
        "paragraphs": [
            "一即多，多即一，毗卢顶上明如日。",
            "也无一，也无多，现成公案没殽讹。",
            "拈起旧来毡拍板，明时共唱太平歌。"
        ],
        "title": "偈二首  其二",
        "id": "e4c2db5c-9055-445b-9f28-6307dc64ab1a"
    },
    {
        "author": "释慧琳",
        "paragraphs": [
            "五凤楼脱问洛阳，金鞭遥指御街长。",
            "春风是处华争发，游子年年忆故乡。"
        ],
        "title": "颂古二首  其一",
        "id": "6ba4bb3f-7a58-451c-a023-880d3e9c0cbd"
    },
    {
        "author": "释慧琳",
        "paragraphs": [
            "赤体更无藏隐处，黄龙未语先分付。",
            "若将见解上门来，他家自有通霄路。"
        ],
        "title": "颂古二首  其二",
        "id": "10c5f4f4-f1a0-4efb-9074-c9bb691c14de"
    },
    {
        "author": "本明道人",
        "paragraphs": [
            "不识烦恼是菩提，若随烦恼是愚痴。",
            "起灭之时须要会，鹞过新罗人不知。"
        ],
        "title": "呈泐潭草堂清禅师偈三首  其一",
        "id": "91597556-5ed0-4bd6-b5ee-05f1df86ada6"
    },
    {
        "author": "本明道人",
        "paragraphs": [
            "不识烦恼是菩提，净华生淤泥。",
            "人来问我若何为，吃粥吃饭了洗钵盂。"
        ],
        "title": "呈泐潭草堂清禅师偈三首  其二",
        "id": "e1482700-3f42-4a85-8513-0a52bbd2f451"
    },
    {
        "author": "本明道人",
        "paragraphs": [
            "莫管他，莫管他，终日痴憨筭海沙。",
            "要识本来真面目，便是祖师一木叉。"
        ],
        "title": "呈泐潭草堂清禅师偈三首  其三",
        "id": "b093ee62-d166-420e-8142-7ed31c6d6226"
    },
    {
        "author": "释圆智",
        "paragraphs": [
            "芦华白，蓼华红，溪边脩竹碧烟笼。",
            "闲云抱幽石，玉露滴巖丛。",
            "昨夜乌龟变作鳖，今朝水牯悟圆通。"
        ],
        "title": "偈",
        "id": "27d1a33d-6706-4d95-be0e-ce58e70ca4d9"
    },
    {
        "author": "释良范",
        "paragraphs": [
            "尘劫已前事，堂堂无背面。",
            "动静莫能该，舒卷快如电。",
            "莫道凡不知，佛也觑不见。",
            "决定在何处，合取这两片。",
            "荐不荐，更为诸人通一线。",
            "天下太平，皇风永扇。"
        ],
        "title": "偈",
        "id": "55502153-5c5b-4cc3-8b4c-a6a0edd49652"
    },
    {
        "author": "李邦献",
        "paragraphs": [
            "江上渔舟叶叶轻，峡中云雨晚凉生。",
            "长亭宴罢客归去，桂树夕阳啼鸟声。"
        ],
        "title": "竹枝辞",
        "id": "ec5d29a5-8815-4409-9551-8f7f80f7b097"
    },
    {
        "author": "李邦献",
        "paragraphs": [
            "道出仙都下，溪深草木闲。",
            "阴晴老农事，丰稔此心关。",
            "谁削千寻石，云藏万叠山。",
            "王程元有限，那得更跻攀。"
        ],
        "title": "过仙都徐氏山居  其一",
        "id": "bc646a8d-95cb-44e1-99af-ea083c92c289"
    },
    {
        "author": "李邦献",
        "paragraphs": [
            "四海无尘战马闲，稻梁桑柘绿回环。",
            "不知尽是君王力，华屋重重对好山。"
        ],
        "title": "过仙都徐氏山居  其二",
        "id": "132839fc-7f0b-4f97-b69c-65fda61cd200"
    },
    {
        "author": "李邦献",
        "paragraphs": [
            "手种黄梅已着花，此身依旧在天涯。",
            "三年客罢携家去，赢得东风两鬓华。"
        ],
        "title": "仁寿堂古梅",
        "id": "e60cc744-ea5b-4221-99bc-be5a3a4abc6f"
    },
    {
        "author": "李邦献",
        "paragraphs": [
            "矍铄兹翁老莫量，据鞍犹得亚燕扬。",
            "能将岸帻窥文叔，祇把虚蛙当子阳。",
            "薏苡满车翻作祸，马人上日竟成行。",
            "三泷庙食传千古，回首云台草树荒。"
        ],
        "title": "马王庙",
        "id": "593ae05c-9d01-467f-8b2a-60ea410e0b9d"
    },
    {
        "author": "苏庄",
        "paragraphs": [
            "苦忆长廊清磬音，复怀赞公栴檀林。",
            "阳坡佳木鸟相唤，涧户晓行藤竹阴。",
            "日晴山路笋橛晚，雨足野塘蒲稗深。",
            "短褐兀然聊戏剧，沧江鸥鹭本无心。"
        ],
        "title": "寄鹤林辛上人",
        "id": "9bf728b2-65a1-423c-81dd-567b5cc5478f"
    },
    {
        "author": "刘一止",
        "paragraphs": [
            "怜琴为絃直，爱棋因局方。",
            "未用较得失，那能记宫商。",
            "我老世愈疏，一拙万事妨。",
            "惟此二物随，不系有兴亡。"
        ],
        "title": "小斋即事二首  其一",
        "id": "8f49c437-7896-4354-87f0-df0710ef65a4"
    },
    {
        "author": "刘一止",
        "paragraphs": [
            "旱夏甘雨零，坐见草木长。",
            "天怜官穷隘，乞与风飒爽。",
            "四簷溜通池，激激听微响。",
            "虽非山林间，故作山林想。"
        ],
        "title": "小斋即事二首  其二",
        "id": "1bd98882-9dd2-4f87-941d-e16d02dce6e4"
    },
    {
        "author": "刘一止",
        "paragraphs": [
            "濒春欲生妍，梅蘂先媚好。",
            "宁辞犯霜雪，渐拟苏百草。",
            "耿耿甘独待，余恩及枯槁。"
        ],
        "title": "道中杂兴五首  其一",
        "id": "0c9183d6-7f63-42f3-bac3-6cd124c7563f"
    },
    {
        "author": "刘一止",
        "paragraphs": [
            "姚黄花中君，芍药乃近侍。",
            "我尝品江梅，真是花御史。",
            "不见雪霜中，炯炯但孤峙。"
        ],
        "title": "道中杂兴五首  其二",
        "id": "241e1235-05d0-41db-a508-6ec4601e1466"
    },
    {
        "author": "刘一止",
        "paragraphs": [
            "晴风扫顽云，白日光在地。",
            "云翳无几何，聚散等悬寄。",
            "所以寸草心，各各抱根蒂。"
        ],
        "title": "道中杂兴五首  其三",
        "id": "d9beb810-1bbf-48e1-a6bc-dfbf228effdb"
    },
    {
        "author": "刘一止",
        "paragraphs": [
            "麦头渐青青，麦田何井井。",
            "黄云被原野，众草昏未醒。",
            "方知天壤间，春风有畦畛。"
        ],
        "title": "道中杂兴五首  其四",
        "id": "a02a12b1-204b-4fc3-a251-330abe39216c"
    },
    {
        "author": "刘一止",
        "paragraphs": [
            "长亭连短亭，只堠复双堠。",
            "居然送行客，历历记奔走。",
            "十里同五里，先后无好丑。"
        ],
        "title": "道中杂兴五首  其五",
        "id": "96a5f279-370a-4eaf-a32c-8f3741660bea"
    },
    {
        "author": "刘一止",
        "paragraphs": [
            "渺渺归帆江北渚，脉脉相望那得语。",
            "舟中贾客婵娟女，朝乐潇湘暮荆楚。",
            "我欲招之问计然，浮名唾去如飘烟。",
            "买鱼沽酒啸俦侣，槌鼓弄笛凋残年。"
        ],
        "title": "识舟亭一首",
        "id": "ba814392-c477-4e4c-be2f-8b893d212928"
    },
    {
        "author": "刘一止",
        "paragraphs": [
            "整整斜斜村舍居，十十五五沙中凫。",
            "潜鱼钓影水深浅，高柳着行烟有无。",
            "天阔云低过平楚，已觉淮音近吴语。",
            "淮南米贱好留侬，正恐不归心更苦。"
        ],
        "title": "过新开湖呈无言兄御史",
        "id": "b89f977d-70ab-4d91-9add-1dd2e9cf77bc"
    },
    {
        "author": "刘一止",
        "paragraphs": [
            "腰镰行稻区，引挽亲刈熟。",
            "黄云卧千顷，弥望极平陆。",
            "潦水秋未收，褰裳听满足。",
            "为士复兼农，自身仍当仆。",
            "书年贺丰稔，天事诚委曲。",
            "辛苦岂敢辞，幸此卒岁蓄。",
            "归来妻孥笑，风日缁面目。",
            "未觉城市胜，生理系斗斛。",
            "少年事笔耕，初不辨穜稑。",
            "读书舌本燥，得食仅半菽。",
            "人言清有余，自哂瘦如竹。",
            "虚名真画饼，逸景等转烛。",
            "今我更百态，渐已不讳俗。",
            "杯水重万言，嚢钱踰满腹。",
            "却嗤祖士少，未免怀愧恧。",
            "客来讵相访，底用身障簏。"
        ],
        "title": "腰镰一首",
        "id": "f6841c0c-ed5e-43a9-8ba0-daade91a9689"
    },
    {
        "author": "刘一止",
        "paragraphs": [
            "少年爱酒不废沽，滑稽鸱夷每随车。",
            "春禽似是知我意，日日劝我提葫芦。",
            "侵寻老境筋力异，宿昔百嗜今一无。",
            "羁穷未免走四方，是口时赖薄粥餬。",
            "怜君巧作此瓢壶，善为口计真不疏。",
            "上盖下丰腹胍𦘴，空洞可置升米余。",
            "釜汤外沸如隔膜，气塞不作声卢胡。",
            "须臾已复成淖糜，匀滑不减倾醍醐。",
            "篷窗夜饥急星火，咄嗟而办功可书。",
            "山僧歙钵未足诧，考父古鼎非时须。",
            "我闻壶中有高隐，日月或类蓬莱居。",
            "神仙有无事恍惚，山泽形貌常多臞。",
            "不如一饱睡清熟，个中便是真华胥。"
        ],
        "title": "无言兄以银壶作粥糜颇极其妙舟居夜饥顷刻可办戏作此诗",
        "id": "cc682202-5b5b-4bc8-86de-32da7df9b13c"
    },
    {
        "author": "刘一止",
        "paragraphs": [
            "葱笼秀拥秦山落，尽日春风吹岭脚。",
            "朝来领略到窗几，谁遣虚空出阿阁。",
            "南台御史去天近，身与孤云生两角。",
            "胸中摸索千丈絃，更恐并吞有衡霍。"
        ],
        "title": "卢骏元宪使寄示会稽竞秀阁识舟亭二诗为各赋一首  其一",
        "id": "a414dcd3-82d6-463b-a3c8-125daa44916f"
    },
    {
        "author": "刘一止",
        "paragraphs": [
            "海门山边初落潮，西兴渡口浪痕高。",
            "渺渺目乱翻云涛，心识不语迎归桡。",
            "江亭晚日风萧骚，轧哑鸣橹相向摇。",
            "平头鴈落沙没腰，舟人底处寻青招。"
        ],
        "title": "卢骏元宪使寄示会稽竞秀阁识舟亭二诗为各赋一首  其二",
        "id": "86b43fa7-4412-4177-a8f9-3ba4f65f25a0"
    },
    {
        "author": "刘一止",
        "paragraphs": [
            "饥来驱我去，去去复何之。",
            "西风迎马头，背日霜林披。",
            "十年京洛尘，衣弊因改为。",
            "岂惟衣日化，面目亦已缁。",
            "功名误少小，辛苦道老黧。",
            "追惟中自惊，恍声失旦鸡。",
            "安得如虚空，万境俱一齐。",
            "我心无去来，我马随东西。"
        ],
        "title": "天长道中作饥来驱我去二首寄呈刘卢二御史  其一",
        "id": "b2303a14-9e2e-43a2-8ba1-6c0be2632b24"
    },
    {
        "author": "刘一止",
        "paragraphs": [
            "饥来驱我去，去去复何如。",
            "我饥亦何惭，所叹为此躯。",
            "明发着征衫，薄暮投郊墟。",
            "烟林号怒风，牛背立饥乌。",
            "境恶梦多悸，愁孤鬰难舒。",
            "念初别乡邦，短檝穿菰芦。",
            "眼中两御史，炯炯冰在壶。",
            "清游失追攀，负此山绕湖。",
            "我行日已西，回首风牵裾。",
            "两公饫文章，笔端吐新腴。",
            "愿言继残膏，龟肠正空虚。"
        ],
        "title": "天长道中作饥来驱我去二首寄呈刘卢二御史  其二",
        "id": "1d7a67d8-c46f-47c9-ba5b-e389595dc0e3"
    },
    {
        "author": "刘一止",
        "paragraphs": [
            "城楼百尺兀相望，帝作东辅拱神州。",
            "当日隋家漕渠柳，至今春在末梢头。"
        ],
        "title": "拱州道中二首  其一",
        "id": "beed9f3a-0ea9-4e87-b906-c5f442fdcd13"
    },
    {
        "author": "刘一止",
        "paragraphs": [
            "柳条明媚欲变色，便想春思浩无涯。",
            "行人手挽不忍断，云此生意方萌芽。"
        ],
        "title": "拱州道中二首  其二",
        "id": "e176eef2-f4b7-439f-9b4f-79fc3ce0a6b1"
    },
    {
        "author": "刘一止",
        "paragraphs": [
            "渊明出从任，初亦计林田。",
            "一朝倦束带，唾弃如飘烟。",
            "无酒每从人，兹事若可怜。",
            "醉来便逐客，卿去我欲眠。",
            "了知此贤胸，醒醉皆超然。",
            "胡为遽止酒，而作止酒篇。",
            "此身役万物，不使一物偏。",
            "有偏即是累，在性皆非圆。",
            "我樽可忘酒，我琴故无絃。",
            "携琴玩空樽，惟我乐也天。"
        ],
        "title": "家姪季高作诗止酒戏赋二首  其一",
        "id": "61e13f6d-25b7-4e9e-9aa1-58fe14220dc8"
    },
    {
        "author": "刘一止",
        "paragraphs": [
            "渊明赋止酒，止酒未尝止。",
            "今朝诗固云，从此真止矣。",
            "我观他日诗，说酒特未已。",
            "必饮诚有累，必止亦非理。",
            "无如作病何，聊用忘忧耳。",
            "得失定相半，随遇无彼此。",
            "胡为我阿咸，深拒坚壁垒。",
            "子言故多师，乌有与亡是。",
            "独此止酒诗，字字如信史。",
            "恐子昧圆通，未究真正义。",
            "当观诸世间，一一等幻戏。",
            "死生尚云尔，何乃较醒醉。",
            "操瓢起相从，无为乏我事。"
        ],
        "title": "家姪季高作诗止酒戏赋二首  其二",
        "id": "f4535e18-4e0d-45f6-bea6-8193f3214785"
    },
    {
        "author": "刘一止",
        "paragraphs": [
            "畴昔城南隅，莲叶秋田田。",
            "从公觞玉醪，醉墨看云烟。",
            "我乃世背驰，公独肯顾怜。",
            "追思十年梦，仅熟一觉眠。",
            "念当老扁舟，生理师计然。",
            "不意菰芦中，复见琼瑶篇。",
            "笔力如置阵，弥缝认先偏。",
            "从容步武间，左右方若圆。",
            "又如清庙音，三叹闻疏絃。",
            "安得化为云，追逐飞上天。"
        ],
        "title": "方时敏寄和诗复用韵报之并简季高理前止酒之语季高尝梦萧相国戒勿饮酒  其一",
        "id": "a5c9307e-3bfc-40e7-a503-fc7978aeb201"
    },
    {
        "author": "刘一止",
        "paragraphs": [
            "阮籍刘伯伦，嗜酒不知止。",
            "颠狂欲求名，此计真陋矣。",
            "酒中有何好，正自未能已。",
            "愁来得暂驱，洞若适妙理。",
            "我岂沈酣徒，公亦聊尔耳。",
            "世间等梦间，未悟彼易此。",
            "阿高志得殊，家学自中垒。",
            "嗷嗷求独醒，今昨较非是。",
            "无心穷酒圣，有意造诗史。",
            "自言古鄼侯，告戒存密义。",
            "逡巡若神授，恍惚类儿戏。",
            "不须更论酒，春梦本如醉。",
            "我知昴星精，不管太白事。"
        ],
        "title": "方时敏寄和诗复用韵报之并简季高理前止酒之语季高尝梦萧相国戒勿饮酒  其二",
        "id": "5fecfbbc-c66b-419d-a592-681c824eb406"
    },
    {
        "author": "刘一止",
        "paragraphs": [
            "贺老晚乞一曲湖，绝胜叔平千头奴。",
            "端直自是功名人，未用早计此索居。"
        ],
        "title": "次韵赵端直贻何子楚卜居山间二绝句  其一",
        "id": "eabd0bbf-8a8a-420a-a68e-62a2a1bd9407"
    },
    {
        "author": "刘一止",
        "paragraphs": [
            "后堂弹丝娇不止，知有性灵双婢子。",
            "歌词自制清如水，却怪惊尘暗中起。"
        ],
        "title": "次韵赵端直贻何子楚卜居山间二绝句  其二",
        "id": "d13b3020-ed9a-4047-9215-554700dd3752"
    },
    {
        "author": "刘一止",
        "paragraphs": [
            "何郎卜筑吞江湖，下瞰培塿皆仆奴。",
            "山川胜绝本相假，正复此士堪此居。"
        ],
        "title": "次韵子楚秀才  其一",
        "id": "3e8eec13-c267-4c66-b9ad-27583230d2c0"
    },
    {
        "author": "刘一止",
        "paragraphs": [
            "何郎归欤直止止，所恨扁舟欠西子。",
            "山高日长贪睡美，不有江声谁唤起。"
        ],
        "title": "次韵子楚秀才  其二",
        "id": "7c96c68c-69f3-4ecf-a4b5-1d3f6a499e3e"
    },
    {
        "author": "刘一止",
        "paragraphs": [
            "夜来清商入梧桐，策策不已鸣霜风。",
            "故烟一碧万烟树，惨淡已有伤秋容。",
            "嗟哉造物本何意，安得永赖长养功。",
            "我独冷眼阅荣悴，心与日出清霜融。",
            "子奚不来助我喜，瓮头春风生曲米。",
            "人间有酒谁不醉，知其天者我与子。",
            "我身虽无双羽翰，欲将梦到三神山。",
            "借尔八尺龙须席，蘧然一觉俱飞还。"
        ],
        "title": "赠道人王生一首",
        "id": "f7f45d96-cb5d-450c-91d4-54b5500328ca"
    },
    {
        "author": "刘一止",
        "paragraphs": [
            "荒凉半亩居，风烟夜沈沈。",
            "安得清梦间，尚有车毂音。",
            "自我客京华，半世历嵚嵚。",
            "日月不相贷，鬓有微霜侵。",
            "骑马著青衫，兹事已不任。",
            "如何栖迟中，心迹犹差参。",
            "梦境通前生，染习良已深。",
            "岁月不可磨，愈厉如精金。",
            "富贵岂足道，大是功名心。",
            "勉哉子驰驱，壮志方在今。",
            "力学懒似侬，膏肓恐难鍼。"
        ],
        "title": "家弟元成将参部来取别是夕忽梦与元成跨马并行隐隐闻车毂声如在道途觉而作诗并以赠行",
        "id": "dfb09a77-b392-4c02-9f7b-e7c173a8b49b"
    },
    {
        "author": "刘一止",
        "paragraphs": [
            "凤不出丹穴，姬孔叹且思。",
            "忽来乃为时，不计身安危。",
            "采色炫世眼，鸣声漏天机。",
            "高梧寄孤巢，俯仰反自悲。",
            "矧复鷃雀俦，妒喘如筒吹。",
            "我知盛名下，忧惙甚井眉。",
            "宠辱更事耳，何异秦晋饥。",
            "生身等世间，宁免相贷资。",
            "公乎岂人谋，天特相兹时。",
            "奈何不自量，径欲力撼之。",
            "如我实助喜，良是昔所期。",
            "蜀牋冰不如，忽枉洒兰辞。",
            "三复重太息，无术可肉飞。",
            "要看笔如椽，涂改生民诗。"
        ],
        "title": "次韵寄酬无言兄颁政二章  其一",
        "id": "f117a9f3-c082-4f32-83da-347cc1c175b1"
    },
    {
        "author": "刘一止",
        "paragraphs": [
            "自公之出矣，岂不旦夕思。",
            "人情剧险艰，太行未足危。",
            "十年江湖心，鸥鸟识忘机。",
            "却来鹓鹭行，方寸交喜悲。",
            "晚被天语温，习如和风吹。",
            "凡公宿昔交，谁不胜两眉。",
            "如我故陆沈，笔耕遇比饥。",
            "胸腹抱介介，何以取世资。",
            "时哉今唐虞，不出斯无时。",
            "苕之水洋洋，我饥实乐之。",
            "如何磊落人，颇复误见期。",
            "谁能叩人门，受彼在亡辞。",
            "吸饮风露寒，身轻会孤飞。",
            "明时自嗟拙，敢赋衡门诗。"
        ],
        "title": "次韵寄酬无言兄颁政二章  其二",
        "id": "d889527c-e5d5-4c21-8e3b-993191ef5336"
    },
    {
        "author": "刘一止",
        "paragraphs": [
            "儒生习气非偶然，出入文史东西家。",
            "扫除净尽如宿草，春风一夕已复芽。",
            "子方妙年有奇气，我已种种成苍华。",
            "文章百巧坐一穷，无地可学东陵瓜。",
            "擩哜山色吞湖光，凛凛尚可驱百邪。",
            "子昔自云有仙骨，梦骑青螭籋飞霞。",
            "要与李杜高颉颃，下视余子窘可嗟。",
            "寒灯夜语耿不寐，似觉冰雪生齿牙。",
            "颇言室有法喜妻，幸是元无翁可挝。",
            "何如从吾巢云巅，共访葛洪学丹砂。"
        ],
        "title": "与家姪季高夜语用毛内相韵",
        "id": "7d5d4e77-6689-4086-9189-ccc81fab40c7"
    },
    {
        "author": "刘一止",
        "paragraphs": [
            "自我居里间，连墙绝未去。",
            "非我敢杜门，客实莫我顾。",
            "颓然坐空庐，习懒已成痼。",
            "惟有一束书，遮眼慰迟暮。",
            "周郎来何许，文字得我怖。",
            "渊源笑鲵桓，采色隐豹雾。",
            "追随古河洲，山色入幽步。",
            "诗文互徴逐，酒鸾及时具。",
            "如我众弃余，君意独何慕。",
            "入兰不知芳，逐臭无乃误。",
            "君亦忘机人，足迹乱鸥鹭。",
            "堂前种白莲，心境涵净土。",
            "观空本无说，因物自吐露。",
            "往来忘时节，相对两如寓。",
            "屈指说去官，始忆三年住。",
            "冁然同一笑，岁月真脱免。",
            "我不记前三，更问末后句。"
        ],
        "title": "赠别归安周县丞二首  其一",
        "id": "eb856e9d-4acb-4296-bc18-58e40e5d162d"
    },
    {
        "author": "刘一止",
        "paragraphs": [
            "庭前百个竹，眼见三陨箨。",
            "不知如许久，已复东行槖。",
            "君初无住想，脱去亦不恶。",
            "官身等出家，随牒即行脚。",
            "笑傲云烟间，何适非至乐。",
            "嗟我独奈何，生理自窘䌸。",
            "四十三年非，酝造此大错。",
            "从今便上上，万事付莫莫。",
            "张公留衣钵，绿蓑与青篛。",
            "会当老扁舟，相与同啐啄。",
            "更看后五日，放过前一著。"
        ],
        "title": "赠别归安周县丞二首  其二",
        "id": "e84d568c-3e37-41bd-83fb-e26fcfa99535"
    },
    {
        "author": "刘一止",
        "paragraphs": [
            "溪声来天边，风水共豪纵。",
            "夜气剧奔马，侵晓不能控。",
            "书生有清癖，咏雪宁忽冻。",
            "胡为枕寒流，故遣不成梦。"
        ],
        "title": "宿溪口一首",
        "id": "11ab4296-473e-4734-81b4-2ceab4aa7598"
    },
    {
        "author": "刘一止",
        "paragraphs": [
            "履霜存永慕，风树寄悲惋。",
            "古来孝子心，百岁常辗转。",
            "鸡豚逮亲存，适意宁一脔。",
            "他时毂千乘，泣涕颜有腼。",
            "生世苟如此，岂得但理遣。",
            "所以奉尝事，自竭叵不勉。",
            "尚能七闽秀，器识颇凝远。",
            "求官自束发，捧檄恨晼晚。",
            "归怀追养勤，作堂近山巘。",
            "欲招九原魂，彷彿此息偃。",
            "牛羊家自腯，菘韭傍可剪。",
            "春秋及时祀，情物两俱腆。",
            "遂令里间儿，艰诧知礼典。",
            "孰先如此堂，孰孝如此悃。",
            "从今大而门，至行神所戬。"
        ],
        "title": "赋建安林尚能家追远堂一首",
        "id": "e4c7dbf4-30ec-4681-9096-190b5f53adeb"
    },
    {
        "author": "刘一止",
        "paragraphs": [
            "宝器传家宁浪出，汉爵通侯二千石。",
            "悬知忠孝萃公门，寸印便应轻尺璧。",
            "虎头飞去通神画，未免诳欺涉嘲骂。",
            "余不左顾非偶然，渭水得璜天或者。",
            "公门次第生辉光，一一词锋如剑铓。",
            "龟玉正怜俱在手，莫放柙中苍兕吼。"
        ],
        "title": "宋景文公之孙景云得玉龟印有忠孝侯印四字示诗次其韵",
        "id": "c642933d-1225-4ca0-964d-c0259056310c"
    },
    {
        "author": "刘一止",
        "paragraphs": [
            "在家情已疏，出家终不恶。",
            "不有清净缘，云何脱徽索。",
            "我昔志婚宦，谓足世味乐。",
            "颠倒十年间，如蠺竟自缚。",
            "业已无奈何，劝汝莫莫莫。",
            "一沤非全潮，起灭皆妄作。",
            "当知是身浮，流浪恐非托。",
            "伎俩百不好，摄念乃初学。",
            "如病求真医，安心是良药。"
        ],
        "title": "舍弟出家作诗贻之",
        "id": "66213795-c1ba-44ee-8355-0b0012ba92b2"
    },
    {
        "author": "刘一止",
        "paragraphs": [
            "雾雨昏不醒，东风晓能酸。",
            "我食日不足，宁忧三日寒。"
        ],
        "title": "和峦嶅二子寒食少天色五字  其一",
        "id": "aaab907b-ec38-4e03-abc8-50e7ba8cec44"
    },
    {
        "author": "刘一止",
        "paragraphs": [
            "去年今日时，桃李半狼藉。",
            "能随里门儿，买𩛿作寒食。"
        ],
        "title": "和峦嶅二子寒食少天色五字  其二",
        "id": "0c5bd02a-7df5-498d-8a7c-be1bcafbefb0"
    },
    {
        "author": "刘一止",
        "paragraphs": [
            "人言二月时，霏雨生树杪。",
            "天色何时光，要向寒食少。"
        ],
        "title": "和峦嶅二子寒食少天色五字  其三",
        "id": "8c277767-e94c-4d76-93d8-62d204ac1baf"
    },
    {
        "author": "刘一止",
        "paragraphs": [
            "江南舟轧鸦，江北马连翩。",
            "经春不能赏，谁云不关天。"
        ],
        "title": "和峦嶅二子寒食少天色五字  其四",
        "id": "40acc8a0-1912-475f-91f9-a1eef6bb7abd"
    },
    {
        "author": "刘一止",
        "paragraphs": [
            "春风未渠尖，花草有矜色。",
            "酴醿会倾城，牡丹欲倾国。"
        ],
        "title": "和峦嶅二子寒食少天色五字  其五",
        "id": "9a856def-b7ca-4093-9ab3-ac8abccfcedc"
    },
    {
        "author": "刘一止",
        "paragraphs": [
            "汉城欲回春，梅柳诧先受。",
            "江北迎两轓，江南试春酒。",
            "得州古云乐，渠阁大如斗。",
            "要将岁寒姿，一笑阅好丑。"
        ],
        "title": "太守生辰四首以受天百禄为韵  其一",
        "id": "a2b2f1e7-e689-4aa5-bd2b-2b930b5fe91d"
    },
    {
        "author": "刘一止",
        "paragraphs": [
            "朱轓世功名，地接韦杜天。",
            "勤劳三十载，始着荣途鞭。",
            "淹速会有时，用舍何其贤。",
            "或者相弃除，天公赐长年。"
        ],
        "title": "太守生辰四首以受天百禄为韵  其二",
        "id": "21efe9a9-2a09-436a-b2f0-f45906d082dc"
    },
    {
        "author": "刘一止",
        "paragraphs": [
            "杯觞谁圣贤，翰墨自主客。",
            "一醉迎春风，丽思发幽赜。",
            "河东岂无赋，讽一或劝百。",
            "愿公摅梗概，早晚焕简册。"
        ],
        "title": "太守生辰四首以受天百禄为韵  其三",
        "id": "eb06069c-6690-4976-971e-5487b3a37708"
    },
    {
        "author": "刘一止",
        "paragraphs": [
            "龙门映当代，开阖踵前躅。",
            "自笑牛马走，老矣恋寸禄。",
            "染指睨列鼎，炙手借余燠。",
            "但恐飞诏来，沙头理行轴。"
        ],
        "title": "太守生辰四首以受天百禄为韵  其四",
        "id": "581fbe07-356c-4b33-b9bf-750aca7a2f29"
    },
    {
        "author": "刘一止",
        "paragraphs": [
            "相门若崇山，神物职所领。",
            "天令佑世德，奕奕发秀颖。",
            "图书漫今古，论议余骨鲠。",
            "富贵岂足言，功烈相与永。"
        ],
        "title": "又以永锡难老为韵  其一",
        "id": "7430159b-b923-4092-b63d-66a09eea5ef4"
    },
    {
        "author": "刘一止",
        "paragraphs": [
            "倚公芸香阁，今古压䌷绎。",
            "付公铜虎符，利疚稔更历。",
            "帝曰我此贤，储作国柱石。",
            "俾尔寿而富，一一天所锡。"
        ],
        "title": "又以永锡难老为韵  其二",
        "id": "d4e44e2a-bc65-43ff-b90b-5c2f386f3b8f"
    },
    {
        "author": "刘一止",
        "paragraphs": [
            "采采黄菊英，秀色真可餐。",
            "泛之清霞觞，荐以白玉盘。",
            "我欲持寿公，助发凌风翰。",
            "天地炯在眼，一举非公难。"
        ],
        "title": "又以永锡难老为韵  其三",
        "id": "c39ba5c7-a96d-4baf-8e9b-bbecccc99eb0"
    },
    {
        "author": "刘一止",
        "paragraphs": [
            "长松倚青壁，千岁身不老。",
            "下顾蓬艾姿，生意何草草。",
            "愿言雨露甘，余润及枯槁。",
            "耿耿心自怜，得荫苦不早。"
        ],
        "title": "又以永锡难老为韵  其四",
        "id": "1b25be60-ae57-4d3e-89b2-bc3253674733"
    },
    {
        "author": "刘一止",
        "paragraphs": [
            "寒空夜作山林声，打窗窸窣饥鼠行。",
            "褰帷忽怪窗淡白，开门雪飞纵复横。",
            "天上瑞花开又落，庭下疏梅初破萼。",
            "忍寒耐苦发孤妍，似与老人甘落莫。",
            "遥怜国难何时清，嗣皇求衣天未明。",
            "长蛇封豕欲荐食，执笔固陋惭书生。",
            "皇天悔祸今可卜，乞与江湖比岁熟。",
            "莫言此雪不乐饥，便是天公真雨粟。"
        ],
        "title": "夜起观雪一首",
        "id": "d7b63fe4-c39d-4476-b844-d59896554c16"
    },
    {
        "author": "刘一止",
        "paragraphs": [
            "今日江头雪欲作，涛怒风豪两喷薄。",
            "青鞋黄帽湖海人，独立沙边如病鹤。",
            "闲身不待君赐与，拟占风烟佳处着。",
            "如何寸禄晚见招，踉蹡欲前还欲却。",
            "翩翩西湖两公子，胸次峥嵘饱邱壑。",
            "糟床夜注喜相报，自发清吟侑觞酌。",
            "我来一笑岂易得，十载湖山负佳约。",
            "间关百态成底事，毛髪星星已非昨。",
            "人间俯仰变今古，总似潮生与潮落。",
            "会须乞取此身健，在眼好山俱着脚。",
            "颇闻神方能却老，肯辅衰残殊不恶。",
            "因声更约吴太史，石鼎他年煮仙药。"
        ],
        "tags": [
            "西湖"
        ],
        "title": "待潮浙江口寄左与言大夫叶元亮学士兼简吴似之大著",
        "id": "124ae455-4030-4717-a978-8f503d8d5c3b"
    },
    {
        "author": "刘一止",
        "paragraphs": [
            "中台缥缈神仙居，退朝往往联飇舆。",
            "追随五城十二楼，鞭鸾笞凤相嬉娱。",
            "一一气貌清而腴，下哂山泽皆臞儒。",
            "虚堂夜直冷不寐，博极天上人间书。",
            "去取小雅大雅诗，赓续二典窜禹谟。",
            "尘凡岂得追步趋，梦境欲到犹趦趄。",
            "望郎何事飞轺车，东浮江淮绝句吴。",
            "天令贱子得所图，邂逅实始迎郊墟。",
            "公不鄙我置坐隅，假以色笑安且舒。",
            "乃知仙风自恢廓，不邀我敬怜其愚。",
            "从容自喜吐杰句，屏息侧听仍嗟吁。",
            "朱絃疏越清庙奏，一唱三叹音有余。",
            "何刘沈谢气力短，郊岛辈行不足奴。",
            "惟公妙年擅场屋，一日声价腾八区。",
            "诸公贵人交荐达，帝以见晚惊严徐。",
            "要津已复更步武，簪笔会直承明庐。",
            "颇闻细书问良苦，便觉风信催旋舻。",
            "公归傥辨报明主，物色士类供时须。",
            "班公驺仆我不如，山林钟鼎端异途。",
            "何王之门曳长裾，半生鼓瑟从吹竽。",
            "逝将争席朋樵渔，正恐不免饥见驱。",
            "间关老矣尚耿耿，所觊肝胆从公输。",
            "他时门下有此客，中夜弹剑非无鱼。"
        ],
        "title": "送楼伴张吏部还朝一首",
        "id": "64d6d670-4af5-441e-b013-d42be7c1e5f9"
    },
    {
        "author": "刘一止",
        "paragraphs": [
            "朔风无端卷入幕，短檠滉漾吹花落。",
            "怪来觅句如斲冰，门外雪花如舞鹤。",
            "老妻自起倾残樽，麒麟活火红炖炖。",
            "凭君为唤诗肠温，他日有酒不足论。"
        ],
        "title": "雪夜一首呈傅舍人",
        "id": "916b7798-5934-4d31-82bf-4d3f0871615c"
    },
    {
        "author": "刘一止",
        "paragraphs": [
            "世路欹危如燕幕，未厌山中昔牢落。",
            "春前撷韭秋撷菘，有客有客鷴与鹤。",
            "瓦瓯铁杓文石樽，枯樵发火势易炖。",
            "得酒径就山僧温，听风听雨取次论。"
        ],
        "title": "忆山中一首示峦嶅二子用前韵",
        "id": "959b1404-6a7d-4203-918b-e0978a19d348"
    },
    {
        "author": "刘一止",
        "paragraphs": [
            "九日意萧条，病卧如漳滨。",
            "红萸起自插，黄菊兹及辰。",
            "身落芹藻间，心与鸿鴈亲。",
            "想见龙山游，嘲谑落帽人。",
            "眷焉瀛洲客，共此溪港邻。",
            "白髪俱许长，清愁浩无垠。",
            "四年京华别，前事宁忍询。",
            "国耻久未雪，愤切此逐臣。",
            "革路何时还，今谁叫穹旻。",
            "驾言写心忧，一涴衣上尘。",
            "扁舟羡鸱夷，举酒忆季真。",
            "目极樵径风，便拟从采薪。",
            "但恐嵌巖中，不著功名身。",
            "报国君尚强，我拙甘长贫。"
        ],
        "title": "次韵方允迪袐监九日登高一首",
        "id": "0d24222c-dba8-49fb-9f69-8f9a6eb15c88"
    },
    {
        "author": "刘一止",
        "paragraphs": [
            "村田高仰对低窊，咫尺溪流有等差。",
            "我欲浸灌均田涯，天公不遣雷鞭车。",
            "老龙下饮骨节瘦，引水上泥声呷呀。",
            "初疑蹙踏动地轴，风轮共转相钩加。",
            "嗟我妇子脚不停，日走百里不离家。",
            "绿芒刺水秧初芽，雪浪翻垅何时花。",
            "农家作劳无别想，两耳未厌长呕哑。",
            "残年我亦冀一饱，谓此鼓吹胜闻蛙。"
        ],
        "title": "水车一首",
        "id": "159e5d61-4907-4f76-a62c-9df66de5b0b2"
    },
    {
        "author": "刘一止",
        "paragraphs": [
            "虚堂怖鬼鼠窸窣，牀上门牛由蚁窟。",
            "将军见虎箭羽没，兔起鹘落不待咄。",
            "初心学道如龙头，习疑玩久蛇尾收。",
            "云门倒跨一木马，追风相羊踏九州。",
            "诸贤巧思生棘猴，碧鸡谈辨不肯休。",
            "烦师放出紫湖狗，骑猪南穿声喧啾。"
        ],
        "title": "和云门行持长老十二辰歌呈同游二三士",
        "id": "78f13031-9cbb-4e9b-b642-f2fb1914c479"
    },
    {
        "author": "刘一止",
        "paragraphs": [
            "昔人蚁动疑鬭牛，我家奔鼠如马羣。",
            "穿牀撼席不得寐，囓噬编简连帨帉。",
            "主人瓶粟常挂壁，每饭不肉如广文。",
            "谁令作意肆奸孽，似怨釜鬵无余荤。",
            "君家得猫自拯溺，恩育几岁忘其勤。",
            "屋头但怪鼠迹绝，不知下有飞将军。",
            "他时生囝愿聘取，青海龙种岂足云。",
            "归来堂上看俘馘，买鱼贯柳酬策勋。"
        ],
        "title": "从谢仲谦乞猫一首",
        "id": "7fc43eba-f44d-4317-b92d-91f391248517"
    },
    {
        "author": "刘一止",
        "paragraphs": [
            "东巡属车何大勤，铁马风趋过吴下。",
            "周宣自有中兴日，天厌毡庭尚须暇。",
            "所兴吴越天有年，污邪委地连山前。",
            "与君步屧探禹穴，感时兴物俱惘然。",
            "一官寓食家传久，暮景差池亦何有。",
            "遮藏要见太平时，狐死何曾忘丘首。"
        ],
        "title": "次韵曾宏父见贻一首",
        "id": "27f34cd0-c367-4bf9-995c-b7ec510da157"
    },
    {
        "author": "刘一止",
        "paragraphs": [
            "婆饼焦，游子饥。",
            "游子饥，泣路岐。",
            "耕牛杀尽饱狂虏，桑下老农心更苦。"
        ],
        "title": "二禽言  其一",
        "id": "26a2ce67-ce79-4f11-8677-56c32856e7c3"
    },
    {
        "author": "刘一止",
        "paragraphs": [
            "泥滑滑，风萧萧。",
            "烟雨昏，独木桥。",
            "轧鸦鸣橹逆风摇，行子终岁事远徭，使我心悸不得邀。"
        ],
        "title": "二禽言  其二",
        "id": "50d7e833-19ab-44b3-825d-f26aa9689449"
    },
    {
        "author": "刘一止",
        "paragraphs": [
            "青山为郭云当门，疏烟细雨梅花村。",
            "门前落涧泻寒溜，衮衮似是通河源。",
            "隐居二士清而通，谈道不愧将无同。",
            "何人载酒问奇字，糟床夜注时一中。",
            "天骥权奇嗟欲老，家有龙驹头尺好。",
            "孙郎并舍真可人，散乱书签共探讨。",
            "只今干戈迷所适，我亦间关暂投迹。",
            "君家鸟雀不惊人，应怪苍黄如此客。",
            "谋身已拙知遁肥，邂逅得此良亦稀。",
            "化云所愿四方逐，念绝侧翅随人飞。"
        ],
        "title": "和胡浚明村中好客稀五字并作一首",
        "id": "ebca2092-65cc-46e7-b661-70ba84bbb5ec"
    },
    {
        "author": "刘一止",
        "paragraphs": [
            "东风催行舻，旍旗转修扛。",
            "千骑如登仙，我心岂得降。",
            "嗣学初元年，德意孚万邦。",
            "不战屈丑虏，威声疾奔泷。",
            "眷言帷幄旧，分符隔涛江。",
            "尚书古司戎，名实尚谁双。",
            "折冲要从容，谈笑空酒缸。",
            "帝曰汝遄归，谋国资敦庞。",
            "无庸斗大州，洪钟受微撞。"
        ],
        "title": "送吴兴太守卢给事赴兵部侍郎召四首以邦家之光为韵  其一",
        "id": "e738dd89-42d2-4fe6-9806-f6cd80cab500"
    },
    {
        "author": "刘一止",
        "paragraphs": [
            "汀洲初檝迎，红紫烂朝霞。",
            "及兹理旋舻，绿阴已笼沙。",
            "使君如东君，来去不恋家。",
            "独持五色笔，摛辞灿芳华。",
            "明年凤凰池，春风浩无涯。",
            "须公赋丹青，去路不可遮。"
        ],
        "title": "送吴兴太守卢给事赴兵部侍郎召四首以邦家之光为韵  其二",
        "id": "fdb76942-2b91-498d-85d9-2b5bb446d70c"
    },
    {
        "author": "刘一止",
        "paragraphs": [
            "公来临我邦，天意若见私。",
            "从容坐席间，风化已四驰。",
            "民曰吾二天，士曰得我师。",
            "庶几少淹留，子弟公教之。",
            "如何如不顾，公岂要我思。",
            "不见溪上山，旦暮发妍姿。",
            "及兹有行色，风日含悽悲。",
            "公亦何负渠，欠渠百篇诗。"
        ],
        "title": "送吴兴太守卢给事赴兵部侍郎召四首以邦家之光为韵  其三",
        "id": "806ef924-25df-497c-9396-846a9f0b585d"
    },
    {
        "author": "刘一止",
        "paragraphs": [
            "西雍拜颜色，振鹭俱分行。",
            "绣衣浙江滨，再上君子堂。",
            "首尾二十载，持槖侍明光。",
            "厌看南朝山，易绾吴兴章。",
            "煌煌朱两轓，照我梓与桑。",
            "怪我衫始青，怜我鬓已苍。",
            "颇复见劳苦，感慨激中肠。",
            "向来官如泥，葡萄换西凉。",
            "剪翎但鸣悲，坐阅百鸟翔。",
            "公为世良师，医国有禁方。",
            "颇闻药笼中，臭味久已尝。",
            "小草存远志，未用出声妨。",
            "采掇公弗疑，结根稔风霜。"
        ],
        "title": "送吴兴太守卢给事赴兵部侍郎召四首以邦家之光为韵  其四",
        "id": "46ab72cc-2f37-45ef-967d-c93dbd3844d6"
    },
    {
        "author": "刘一止",
        "paragraphs": [
            "神龟异生禀，怀抱星与月。",
            "蹒跚守丛著，游戏引莲叶。",
            "青云覆其上，文字书左脇。",
            "千年愈坚瘦，腹背类璆铁。",
            "有如盛德士，秉志厉霜雪。",
            "不求赫赫名，羞作翕翕热。",
            "行藏关理乱，阅世自明哲。",
            "时哉此唐虞，负图追往谍。"
        ],
        "title": "张倅生辰作质龟相鹤二诗为寿  其一",
        "id": "556aad76-0013-4488-94f8-da44b794eb9f"
    },
    {
        "author": "刘一止",
        "paragraphs": [
            "黄鹤初出胎，骨格已惊众。",
            "翩翩谢嚣尘，飒爽自神纵。",
            "朝飞出芝田，夕饮下云梦。",
            "宁知风露质，乃系世轻重。",
            "有如贤达人，胸腹抱空洞。",
            "观时自隐显，岂待吹嘘送。",
            "会看九臯鸣，一一律吕中。",
            "阅岁千六百，羣飞接鸾凤。"
        ],
        "title": "张倅生辰作质龟相鹤二诗为寿  其二",
        "id": "4058abc3-e3d6-4c11-9c05-4bd3c4db2a38"
    },
    {
        "author": "刘一止",
        "paragraphs": [
            "苹洲景物最恼客，无赖山色只供愁。",
            "短棹从渠系烟雨，春容并在水南头。"
        ],
        "title": "曾宏父将游吴兴示所和叶内相八首次其韵太守亦和故并及之  其一",
        "id": "f856fb21-d13c-4406-acb0-4da071beb14c"
    },
    {
        "author": "刘一止",
        "paragraphs": [
            "并山微径自曲折，野人种花无数蹊。",
            "太傅风流犹可想，楼船皓齿合招携。"
        ],
        "title": "曾宏父将游吴兴示所和叶内相八首次其韵太守亦和故并及之  其二",
        "id": "82a2f46b-f9cb-4bde-8bc0-19ac0484d433"
    },
    {
        "author": "刘一止",
        "paragraphs": [
            "谢家溪亭花锁碎，尚忆故岁春未阑。",
            "觅得小航冲雨去，湿红飞处忍朝寒。"
        ],
        "title": "曾宏父将游吴兴示所和叶内相八首次其韵太守亦和故并及之  其三",
        "id": "4f5d1a6b-d77b-4756-832d-52db356cde8d"
    },
    {
        "author": "刘一止",
        "paragraphs": [
            "使君觅句自超绝，江边乌桕能绝人。",
            "我疑秘思有天巧，滉漾胸中百顷春。"
        ],
        "title": "曾宏父将游吴兴示所和叶内相八首次其韵太守亦和故并及之  其四",
        "id": "4e4f5dc9-9c39-4dd8-a5bf-c93b55e0a9b8"
    },
    {
        "author": "刘一止",
        "paragraphs": [
            "官闲亦复一笑适，理檝及此春日晴。",
            "追吟乃得伯宏父，便觉侯喜无诗声。"
        ],
        "title": "曾宏父将游吴兴示所和叶内相八首次其韵太守亦和故并及之  其五",
        "id": "77eda13b-37bb-4dd9-ad0d-20b83102c828"
    },
    {
        "author": "刘一止",
        "paragraphs": [
            "老来文字读不入，抽思轧轧如涸泉。",
            "从君敢作入社客，正恐釜豆相泣煎。"
        ],
        "title": "曾宏父将游吴兴示所和叶内相八首次其韵太守亦和故并及之  其六",
        "id": "cc156a6c-82c5-4bf3-b8a1-e36868c574e4"
    },
    {
        "author": "刘一止",
        "paragraphs": [
            "有怀玉堂前学士，典册汗漫真全潮。",
            "子向白云深处觅，面山溪馆带长桥。"
        ],
        "title": "曾宏父将游吴兴示所和叶内相八首次其韵太守亦和故并及之  其七",
        "id": "2baca3e2-3c99-4075-8567-f4c519427c94"
    },
    {
        "author": "刘一止",
        "paragraphs": [
            "翰林久袖经纶手，笔力游戏吞山川。",
            "要试臯夔致君术，不应牢落著幽禅。"
        ],
        "title": "曾宏父将游吴兴示所和叶内相八首次其韵太守亦和故并及之  其八",
        "id": "99c16b51-f43f-4f20-8d86-555203e00663"
    },
    {
        "author": "刘一止",
        "paragraphs": [
            "南山有蹲鸱，春田多凫茈。",
            "何必泌之水，可以乐我饥。",
            "六师拥行在，闾巷屯虎貔。",
            "民食尚可纾，军食星火移。",
            "努力输县官，无乏辕门炊。",
            "所愿将与士，感此艰食时。",
            "忠义发饫腹，向敌争先之。",
            "驱逐狐鼠羣，宇县还清夷。",
            "我辈死即休，粒米不敢私。"
        ],
        "title": "南山有蹲鸱一首示里中诸豪",
        "id": "730ecde3-3ab0-41b7-b1e0-e400ffc88474"
    },
    {
        "author": "刘一止",
        "paragraphs": [
            "饥来命饷寒索衣，官家养兵如养儿。",
            "时平军律久玩弛，辕门笑歌骄莫随。",
            "往时金陵囚刺史，今者杭州漕臣死。",
            "稽天烈焰穷朝昏，千丈红霞炫江水。",
            "邻州之兵如此兵，呜呼此难何时平。"
        ],
        "title": "闻杭州乱二首  其一",
        "id": "1d99d7ef-845a-47e1-b2c4-727b78f0c1ac"
    },
    {
        "author": "刘一止",
        "paragraphs": [
            "缓城将母走者谁，吾宗贵人丞相儿。",
            "高门潭潭深如海，一朝赤脚踏路岐。",
            "吁嗟身世本何有，金帛满家那得守。",
            "衣冠自古皆贼仇，玉石俱焚无好丑。",
            "呜呼安得贫富受用势略齐，无庸悬绝产祸机。"
        ],
        "title": "闻杭州乱二首  其二",
        "id": "8bcfa92b-9df5-4cba-ab17-f155d54d9e1e"
    },
    {
        "author": "刘一止",
        "paragraphs": [
            "万里胡沙惊毳幕，北望旄头天际落。",
            "向来官军如路人，受甲逡巡惟指鹤。",
            "宁知竟屈銮辂尊，问天火令何当炖。",
            "落雪如絮不我温，九关梦想血面论。"
        ],
        "title": "傅子骏右司见和雪句且有两宫北狩之感复用韵二首  其一",
        "id": "2b37e17f-f755-41e2-a850-3d7738358c07"
    },
    {
        "author": "刘一止",
        "paragraphs": [
            "先生著书风撼幕，诗成弄笔云烟落。",
            "舍傍种竹欲招凤，郭内有田才给鹤。",
            "眼看雪片黏空尊，寒斋芋火犹能炖。",
            "怪我官冷何时温，我亦聊尔公弗论。"
        ],
        "title": "傅子骏右司见和雪句且有两宫北狩之感复用韵二首  其二",
        "id": "3bc1a23d-ef73-4639-806d-b67caba8fe03"
    },
    {
        "author": "刘一止",
        "paragraphs": [
            "伊昔苕水滨，诗酒相逆送。",
            "红蕖三百顷，天遣作妙供。",
            "于今几何时，喜惧不同梦。",
            "惊心风月夕，怨笛有残弄。",
            "所嗟老侵寻，不愧官冗从。",
            "当时季孟间，众识长雏凤。",
            "宁知天一角，复此樽酒共。",
            "文章自千古，习气无乃重。",
            "诗如朝阳鸣，一一律吕中。",
            "从游二三骏，蹀躞不受鞚。",
            "阿威有家学，落笔竞豪纵。",
            "伤时复怀旧，一笑得再恸。",
            "公等俱勉旃，如我堪底用。"
        ],
        "title": "次韵方允迪秘监步月感怀一首",
        "id": "c4ff0a58-7908-483a-917a-ff804e5327dd"
    },
    {
        "author": "刘一止",
        "paragraphs": [
            "精金不受钏钗辱，瑞草何曾取膏腹。",
            "乳花粥西名已非，荐以羊肪何太俗。",
            "山林钟鼎异天性，难遣华腴偶穷独。",
            "森森正味苦且严，玉质无瑕谁敢戮。",
            "君家馔林多错本，读罢流涎诳枯吻。",
            "故令茗盌变腥膻，远想黄封雪花酝。",
            "呼酪为奴逢彼怒，自惜争雄巧相污。",
            "我宁不饮信我说，独喜君诗有神助。",
            "君不见穆家兄弟故可人，概以骨鲠恐异趣。"
        ],
        "title": "允迪以羊膏瀹茗饮吕景实景实有诗叹赏仆意未然輙次原韵",
        "id": "f03d71f5-5592-4bad-8186-8d8d6e01a3d8"
    },
    {
        "author": "刘一止",
        "paragraphs": [
            "羣儿鼠窃均有遇，老矣自知牛后误。",
            "成功未解鬬两虎，援翰徒劳秃千免。",
            "佩书丱首何龙钟，灵蛇光怪蟠心胸。",
            "马头三千悲远道，羊角万里无高风。",
            "秦歌呜呜楚猴舞，一笑何如共鸡黍。",
            "谋身狗苟君勿嗤，聊戏墨猪书韵语。"
        ],
        "title": "将如京师和方时敏机宜十二辰歌一首",
        "id": "6f3d1a1d-0bc2-4d0f-85af-cc95692a9af0"
    },
    {
        "author": "刘一止",
        "paragraphs": [
            "五十少公卿，三十老举子。",
            "世间老与少，不必较年齿。",
            "我观宦达人，颜色自丰美。",
            "癯者忽易腴，变化一日耳。",
            "人言老再少，信是有此理。",
            "我为老诸生，流落逾二纪。",
            "四十又过四，淟涊百僚底。",
            "说老已十年，何况真老矣。",
            "壮气推幽忧，发白面目缁。",
            "宁有再少时，一衰乃如此。",
            "何郎穷过我，齿发亦相似。",
            "闲居傲轩裳，臞腹满经史。",
            "时时吐光焰，丽句落窗几。",
            "谁家肯终惠，试此足千里。",
            "空令坐穷独，阁户今扫轨。",
            "宦达世共慕，闲旷我所喜。",
            "丈夫生世间，要自发奇伟。",
            "富贵何足云，功名半张纸。",
            "古来傲世士，良是穷乃止。",
            "未有如子年，忼慨隐廛市。",
            "我不愧公卿，愧此少居士。"
        ],
        "title": "五十少公卿赠何子楚居士",
        "id": "e1161c6c-104a-4903-b9e3-c8b055b0e8bc"
    },
    {
        "author": "刘一止",
        "paragraphs": [
            "浮花荡漾青苹小，绿柄欹垂剪刀草。",
            "朝从港东暮港西，采花撷草无尽期。",
            "秋光有尽意无尽，万马奔腾山作阵。",
            "眼中未饱公莫回，饥肠作恶如鸣雷。"
        ],
        "title": "水村二首示友人  其一",
        "id": "2c04c930-28a9-4448-a98e-3b5f12b81c35"
    },
    {
        "author": "刘一止",
        "paragraphs": [
            "张公一生云水客，往岁孤踪寄苕霅。",
            "故人刺史眼为青，愿为泛宅浮清泠。",
            "当时鸥鸟难问迹，尚有水村名泊宅。",
            "碧蓑青笠宁在无，公今仙去当传余。"
        ],
        "title": "水村二首示友人  其二",
        "id": "6f47f0da-9a16-428c-9203-941ecc660014"
    },
    {
        "author": "刘一止",
        "paragraphs": [
            "长松舞高寒，落涧泻清泚。",
            "笙簧响天上，金石鸣地底。",
            "云容何润泽，下有隐君子。",
            "乐此山水音，清若变流徴。",
            "怪我从何来，尘土两目眯。",
            "寇戎在江浒，荐食心未已。",
            "赤嚢走边报，朝暮异忧喜。",
            "安知隐人乐，胜绝有如此。",
            "古来成败事，不入山中耳。",
            "愿言晚相收，置我巖壑里。",
            "酌泉得醒心，茹术可不死。",
            "况有载酒人，半道同栗里。"
        ],
        "title": "借居鸬鹚山中一首呈方允迪道踪昆仲",
        "id": "b0f10ab4-d488-4458-bb9c-b747a8ac3392"
    },
    {
        "author": "刘一止",
        "paragraphs": [
            "日月明朝昏，山风岚自起。",
            "石皮破仍坚，古木枯不死。",
            "可人何当来，意若重千里。",
            "永言咏黄鹄，志士心未已。"
        ],
        "title": "山居作拆字诗一首寄江子我郎中比尝以拆字语为戏然未有以为诗者请自今始",
        "id": "0703a5ca-f774-42e2-b177-ca17742cf962"
    },
    {
        "author": "刘一止",
        "paragraphs": [
            "朝行转木末，暮返循水涯。",
            "生长山水间，途穷自知归。",
            "万绪更扰扰，众目何睽睽。",
            "有若脱{革卮}牛，邂逅得此时。",
            "坐念卢夫子，与世真背驰。",
            "读书如董生，三载圃不窥。",
            "清诗见真情，观者岂得疵。",
            "春风入闾巷，烂熳百草菲。",
            "摩腹忽起行，菜茹伤蕨薇。",
            "平生经纶学，无术取世资。",
            "贫交可相觅，叩门两无疑。",
            "富贵不汝求，吾至君勿挥。"
        ],
        "title": "次韵郑维心贻卢叔才一首",
        "id": "bb2b3e8c-9982-49bb-8d2e-a9a868f21158"
    },
    {
        "author": "刘一止",
        "paragraphs": [
            "书生磨吻铅刀铦，君家手笔不退尖。",
            "琢成秀句夺天巧，平揖鲍谢奴高钱。",
            "郊寒岛瘦复可哂，汉风楚国真能兼。",
            "胸中疾邪茹不吐，但觉忿气生虬髯。",
            "叵堪陈寿书汉实，毫端有口可得箝。",
            "尚书昔侍金华讲，论议凛凛秋霜严。",
            "曾将一字窃鲁史，未用三语求阮瞻。",
            "分君赐笔助清峭，雕犀镂象光出奁。",
            "如吾朴遫岂足数，半世翰墨徒心潜。",
            "老去文章读不入，编帙散乱如投签。",
            "因君穷讨默自愧，僻鲁成痼何时砭。",
            "须要尽见君家书，槁死不叹周南淹。",
            "更从湘东觅金管，赏激忠孝祛奸憸。"
        ],
        "title": "次韵维心谢沈尚书惠笔一首",
        "id": "bc3c26e9-ca0a-4be8-9ba8-3ac300d1be45"
    },
    {
        "author": "刘一止",
        "paragraphs": [
            "孔愉庙边溪水长，石壁巖下飞泉香。",
            "居士住此几寒暑，只见四山青又黄。",
            "今年春雨摧麦芒，六月稻穗干欲僵。",
            "烦公焦劳坐黄堂，何不趣公归赞襄。",
            "为时开阁阴与阳，不令此忧遗君王。",
            "我君有如坐甑内，口顾怫鬰不得骧。",
            "公欲令我苏肺肠，白衣致酒甚沛滂。",
            "瓶粟未空陶氏仓，得酒且到王生乡。",
            "更招山前老漫郎，渠家曲柄荷可觞。"
        ],
        "title": "谢吴兴守李端明致酒一首时寓德清",
        "id": "6d02aa12-7211-4afa-9d11-e862cf1c12ad"
    },
    {
        "author": "刘一止",
        "paragraphs": [
            "东峰高如屏，月出久未知。",
            "竹影忽上窗，淡台时参差。",
            "幽人坐数息，瞑久息愈迟。",
            "举目月在窗，便觉心境移。",
            "平生浪纷扰，自省黠半痴。",
            "岁晚得此身，终焉以为期。",
            "山中有寒暄，我不记四时。",
            "乐此见有初，非关未忘诗。"
        ],
        "title": "月出一首",
        "id": "22e6e27d-4009-46f5-a82c-370be8d2d85f"
    },
    {
        "author": "刘一止",
        "paragraphs": [
            "一水萦不断，千巖翠相扶。",
            "孤篷载雪归，我昔见画图。",
            "今年两经行，明晦自惨舒。",
            "旱夏山若焦，秋至潦溢途。",
            "是中无故人，王事当驰驱。",
            "景物寄心赏，随遇便有余。",
            "不觉老季真，乞归尚狂疏。",
            "官家赐闲身，用底一曲湖。"
        ],
        "title": "剡溪道上一首",
        "id": "9f941b6d-fc57-4160-a937-6436c5781857"
    },
    {
        "author": "刘一止",
        "paragraphs": [
            "峰头鴈何在，井底龙不出。",
            "吐作玉虹流，倒挂二千尺。",
            "落涧势初缓，渐听转山急。",
            "噀面飞雨过，著衣晨雾湿。",
            "造物等幻戏，此地真绝特。",
            "勿言王事劳，遇胜得小立。",
            "惭愧大尊者，几载面青壁。",
            "山高不碍见，泉声不妨寂。"
        ],
        "title": "观大龙湫一首",
        "id": "1b3c4a50-ee09-419a-81cb-00bf59a8be01"
    },
    {
        "author": "刘一止",
        "paragraphs": [
            "寒溪日潄枯肠洁，自志穷愁渐陋劣。",
            "故人不爱北苑春，更遣清甘嚅吻颊。",
            "只今相望如参商，武夷孤绝云苍茫。",
            "底事坐阅百鸟翔，要借玉川风两腋，高飞令我坠君傍。"
        ],
        "title": "次韵建安刘彦冲学士寄茶一首",
        "id": "7506e3a4-433f-49ce-86f2-6186009efe3a"
    },
    {
        "author": "刘一止",
        "paragraphs": [
            "道州固伤时，晚岁吾山溪。",
            "彼物何曾争，我自分两畦。",
            "宣州绝代贤，雅志苏羣黎。",
            "胸次包峥嵘，不肯去角圭。",
            "何从得漫名，正恐亦偶题。",
            "渺观身世空，万境俱一齐。",
            "浪云出处殊，不悟东自西。",
            "向来功名辙，复入山水蹊。",
            "公今持左符，早晚朝金闺。",
            "生贤出世间，渠能绝攀跻。",
            "要须了此心，泛应忘高低。",
            "昔我盖已漫，今我亦非迷。"
        ],
        "title": "赋程伯禹给事漫吾亭一首",
        "id": "b9ddb1c6-e3ec-4b9f-910d-172518c4e8ff"
    },
    {
        "author": "刘一止",
        "paragraphs": [
            "老人年六十，生理常刺促。",
            "归无一棱田，此事乱心曲。",
            "妻孥渺相望，幼稚炯在目。",
            "师今遇龟溪，山水无尽绿。",
            "石壁严宝坊，泉甘宜杞菊。",
            "但恐斋厨空，眼饱不救腹。",
            "并山行径微，草露湿人足。",
            "师访老人家，门前有修竹。"
        ],
        "title": "独居会稽官舍送僧游龟溪因记寄声弊庐",
        "id": "57db2bdb-87b8-4ac2-a6aa-59bfacb68d42"
    },
    {
        "author": "刘一止",
        "paragraphs": [
            "堂名似贤人似竹，瘦节孤高照崕谷。",
            "百年人与竹俱化，尚有诸孙来借宿。",
            "家风爱竹余底事，至今十饭九不肉。",
            "惟应说食诳枯肠，更写寒梢媚幽独。",
            "王郎散带谈清虚，为竹造门颜不忸。",
            "方英炯炯貌臞甚，门倚江干千个绿。",
            "两家人物摠风流，石壁山前烟雨秋。",
            "岂惟千首轻万户，胸中世袭潇洒侯。",
            "我乃痴绝非画绝，怜此霜根贯金铁。",
            "短绡淡墨持似公，更听哦诗声激烈。"
        ],
        "title": "酬王元渤舍人方智善学士求余作墨竹一首",
        "id": "6a691679-5333-4039-bd41-bb1def4d1365"
    },
    {
        "author": "刘一止",
        "paragraphs": [
            "苍官与青士，昔封潇洒侯。",
            "万个俨相持，更比千户优。",
            "道人心安乐，可念过不留。",
            "延我听风窗，凄清韵天球。",
            "傍瞻卧麟冡，卿云覆杯丘。",
            "前峰鬰岧嶤，落涧缘道周。",
            "居然气象异，况乃世德修。",
            "他日名可占，子孙荷灵休。"
        ],
        "title": "题等侯轩一首",
        "id": "9e27ae90-20bf-43a5-a8e7-ec31bbb66e0a"
    },
    {
        "author": "刘一止",
        "paragraphs": [
            "卿云覆其上，草木争鲜新。",
            "竹露先参差，晴曦破萧晨。",
            "万石纷拱揖，静默自主宾。",
            "似中有老仙，云霞焕精神。",
            "朝暮林壑间，搜抉出怪珍。",
            "风欹青篛笠，雨垫乌角巾。",
            "山灵指相谓，个是夔龙身。",
            "如何轻世累，萧散意许真。",
            "了知衮衣贵，未若巖石亲。",
            "功名乃弃余，道德受咨询。",
            "我来追步趋，且复结胜因。",
            "剧谈到羲轩，愧此真天人。"
        ],
        "title": "访石林叶少蕴观文二首  其一",
        "id": "f74c2c8e-5272-4982-b58e-5013d0dd559b"
    },
    {
        "author": "刘一止",
        "paragraphs": [
            "夔龙在丘壑，神物发幽秘。",
            "森然万琼瑰，参错分位置。",
            "踞地猛兽伏，拏空孤鸟厉。",
            "先后相长雄，突怒疑攫噬。",
            "各以奇自列，宁谓我独嗜。",
            "羊酪非不珍，莼羮有至味。",
            "郑公信骨鲠，我但见妩媚。",
            "种竹被崕峦，恶木不得地。",
            "荃兰偏九畹，薉草惨无类。",
            "造化初何心，被物自殊志。",
            "那知此巖傍，阅世等如寄。",
            "愿言赋丹青，远近同一视。"
        ],
        "title": "访石林叶少蕴观文二首  其二",
        "id": "5df9df16-d8b3-4a1f-8dfb-e7a600670d41"
    },
    {
        "author": "刘一止",
        "paragraphs": [
            "顿有两玉人，风流晋宋间。",
            "况复子倪子，妙思轻小山。",
            "访我相后先，知我倦飞还。",
            "僮仆怪主人，羁絷如在闲。",
            "何曾得此客，能使意绪寛。",
            "从今望仙舟，我门肯常关。",
            "春风孔郎溪，松下荆可班。"
        ],
        "title": "次韵倪文举芮国器扁舟见过溪上之作",
        "id": "254eec3d-4073-403d-a6ee-f52a79b04f9c"
    },
    {
        "author": "刘一止",
        "paragraphs": [
            "古德杖头挑，今师竿下取。",
            "月满体自如，清光无处所。"
        ],
        "title": "几上人名所乘舟曰钓月庵求诗为赋二首  其一",
        "id": "2c672378-c12b-45b0-b6bb-c968a6efa3ba"
    },
    {
        "author": "刘一止",
        "paragraphs": [
            "昔人钓忘饵，今师亦忘钩。",
            "静夜江不湍，孤光送归舟。"
        ],
        "title": "几上人名所乘舟曰钓月庵求诗为赋二首  其二",
        "id": "bed2181d-809c-4608-8299-6fe4b7ae403c"
    },
    {
        "author": "刘一止",
        "paragraphs": [
            "汉宫时世妆，承恩娇姊妹。",
            "解道根蒂同，如何两心背。"
        ],
        "title": "双头黄芍药二首  其一",
        "id": "47b7c054-c7e4-4a26-b216-50cc2a73b168"
    },
    {
        "author": "刘一止",
        "paragraphs": [
            "映立自亭亭，吸饮风露饶。",
            "不作恩与怨，世间儿女妖。"
        ],
        "title": "双头黄芍药二首  其二",
        "id": "9cc3b48c-a9ba-413c-9ccf-669636f615b2"
    },
    {
        "author": "刘一止",
        "paragraphs": [
            "余不溪上山，映我杯中绿。",
            "我醉狂欲歌，潜蛟睡方熟。"
        ],
        "title": "龟溪左顾亭二首  其一",
        "id": "87b046eb-3858-437f-bd60-98a731b7b20f"
    },
    {
        "author": "刘一止",
        "paragraphs": [
            "溪面寒无风，澄莹千丈绿。",
            "我欲放轻舠，霜镜不可触。"
        ],
        "title": "龟溪左顾亭二首  其二",
        "id": "097fa060-1d9a-4107-b7b3-a1e75d81dc88"
    },
    {
        "author": "刘一止",
        "paragraphs": [
            "十年九作穷途客，惯见天花面旋飘。",
            "江上舞鸥如背我，沙边立鹤独齐腰。",
            "衣黏落片行呼酒，船触轻冰半渡桥。",
            "谁识此时诗思乱，缓歌黄竹想西瑶。"
        ],
        "title": "次韵虞仲容咏雪一首",
        "id": "c03d69e8-1d86-4be3-8a47-0e247c620f4f"
    },
    {
        "author": "刘一止",
        "paragraphs": [
            "客桥沙觜渺纵横，二纪风烟老此行。",
            "待得江头明月出，恰当船底暗潮生。",
            "旅人梦冷无留想，别浦帆归有呼声。",
            "断念此生惟付酒，为谁惊走撰瓶罂。"
        ],
        "title": "宿扬子江口一首",
        "id": "9e50a698-06ec-4dc6-9ba0-8608e7d7767a"
    },
    {
        "author": "刘一止",
        "paragraphs": [
            "一水相望十里余，扁舟夜载月明俱。",
            "君今身为故人出，我亦年来此客无。",
            "夜久灯孤疑是梦，樽空仆卧不成呼。",
            "残年会见干戈息，共买嵌巖著老躯。"
        ],
        "title": "次韵朱宾老删定月夜相访一首",
        "id": "4005c141-373b-447b-a770-e1d2e732f8ad"
    },
    {
        "author": "刘一止",
        "paragraphs": [
            "今古宦游长作客，每逢佳处欲忘年。",
            "颇将幻境观尘世，始信臞儒是列仙。",
            "野邑分桥山带色，晚云藏寺水黏天。",
            "公身未属烟波管，莫向津头买钓船。"
        ],
        "title": "次韵宋希仲侍郎见贻一首",
        "id": "3474e57d-160c-4dd1-8e85-2b4df381fe0b"
    },
    {
        "author": "刘一止",
        "paragraphs": [
            "此地谁令著此翁，角巾欹倒鬓如蓬。",
            "兴高绝壁松声外，梦破寒花雀啅中。",
            "睡债几时偿赛足，书淫前日洗除空。",
            "故人若问安心法，一酌村酤荐晚菘。"
        ],
        "title": "睡足斋一首",
        "id": "1aaa9587-5746-46ea-97b8-6f65421371e4"
    },
    {
        "author": "刘一止",
        "paragraphs": [
            "籋磴缘梯兴未穷，青冥有路欲乘风。",
            "朝云暮雨在脚下，井钺参旗落手中。",
            "比世此身长作客，半痴半黠忽成翁。",
            "枕抛偃蹇巅崕上，一洗平生眼界空。"
        ],
        "title": "摘星岭一首",
        "id": "5a470262-b39c-4e1a-a7b9-67621fedba64"
    },
    {
        "author": "刘一止",
        "paragraphs": [
            "山路雪消梅半吐，隔林光已见疏明。",
            "冻醪似蜜从谁赏，斲句如冰得我惊。",
            "卧树照溪春思净，细香留客暮寒清。",
            "胡尘未远边风急，十载花前笑不成。"
        ],
        "title": "次韵郑维心咏梅一首",
        "id": "ecf44199-add5-4e9a-b8dd-6ed59498d3ca"
    },
    {
        "author": "刘一止",
        "paragraphs": [
            "客里杯觞不易逢，越王宫好莫匆匆。",
            "春容雨打风吹后，山色朝来暮去中。",
            "京国昔从秋序别，斋厨犹忆饭时同。",
            "清时更作他年约，七塔三山梦已通。"
        ],
        "title": "次韵林少瞻游禹庙一首",
        "id": "184e1dd3-4749-41cc-ad40-f286716f9302"
    },
    {
        "author": "刘一止",
        "paragraphs": [
            "斗柄御山晓直寅，夜闻笳鼓又迎春。",
            "尚欣穷腊酬三白，更荐嘉蔬继五辛。",
            "鸠杖多情扶我老，琪花有意为谁新。",
            "甲兵不用银河洗，始觉今年一笑真。"
        ],
        "title": "元日得雪三日立春",
        "id": "3ba114cc-918f-4479-b022-ac4ef3f2d7d0"
    },
    {
        "author": "刘一止",
        "paragraphs": [
            "缓缓游春且莫催，而今挥麈短辕回。",
            "一百五日天气近，二十四番花信来。",
            "赌墅未容窥谢傅，即心聊复探黄梅。",
            "归来索共梅花笑，老眼如何得暂开。"
        ],
        "title": "比过石壁访王元渤舍人欲观棋战闻同鱼轩出游独与戎琳二师对语久之明日元渤有诗见贻次韵奉酬",
        "id": "5cbaf6c4-e267-4172-ab45-dfc53d4858a6"
    },
    {
        "author": "刘一止",
        "paragraphs": [
            "珠玉当年咳唾成，元刘何自敢齐名。",
            "梦回云海西昆逮，春到江村北渚明。",
            "谁为少陵偿酒债，更怜侯喜得诗声。",
            "杯中贤圣君休问，局上光阴我独惊。"
        ],
        "title": "次韵奉酬元渤见过奕棋小饮及观馆阁题名之作",
        "id": "19ec0499-af49-429c-8134-1bac23b14751"
    },
    {
        "author": "刘一止",
        "paragraphs": [
            "山色溪烟淡墨成，隔溪幽鸟自呼名。",
            "未妨浊酒陪心赏，更借清诗作眼明。",
            "桃叶不关今夕恨，松枝犹是古时声。",
            "扁舟醉后从漂兀，个处应无宠辱惊。"
        ],
        "title": "方欲相约为孔侯溪上之游忽辱佳篇复次元韵",
        "id": "fe5647ab-964f-453f-8979-763ae8bf0eb9"
    },
    {
        "author": "刘一止",
        "paragraphs": [
            "不踏清门晓鼓朝，山林真乐在朋曹。",
            "乌衣贤胄风流远，赤壁诸郎气义高。",
            "底事裁诗多态度，也应索酒甚粗豪。",
            "残年我独棋中影，从此天刑傥遂逃。"
        ],
        "title": "次韵周秀实监丞嘉仲府判叔姪贻王元渤舍人二首诗中见反且恨不与奕棋之会  其一",
        "id": "4a0ce0c3-d815-4098-8124-1f7c21230c49"
    },
    {
        "author": "刘一止",
        "paragraphs": [
            "人言我老是顽仙，坐隐纹枰不计年。",
            "何用山廛分小大，直将壶峤比方圆。",
            "争雄未羡七擒略，见事常输一着先。",
            "好觅周郎云水外，红渠千顷藕如船。"
        ],
        "title": "次韵周秀实监丞嘉仲府判叔姪贻王元渤舍人二首诗中见反且恨不与奕棋之会  其二",
        "id": "427e04d2-1ae7-4de3-af29-8140a6ffe3ee"
    },
    {
        "author": "刘一止",
        "paragraphs": [
            "身病何因到赤墀，眼昏不复下书帷。",
            "杯觞有限长羞涩，故旧无多足别离。",
            "对白抽黄余习气，看朱成碧记当时。",
            "江村投老俱牢落，犹喜诗情似拾遗。"
        ],
        "title": "次韵郑维心见贻一首",
        "id": "f350fe78-2f00-4521-ab7d-fc9acd9eb5da"
    },
    {
        "author": "刘一止",
        "paragraphs": [
            "家风五字作长城，四至何曾慕九卿。",
            "问舍山林端欲老，分符湖海尚叨荣。",
            "北南二阮俱贫士，大小两冯惭颂声。",
            "独羡书成郑夫子，会令千载意分明。"
        ],
        "title": "维心以仆假守毘陵与嘉禾南徐弟姪分符接壤作诗见贻次韵一首",
        "id": "bec71be0-3998-42d0-890a-8c633aa3af14"
    },
    {
        "author": "刘一止",
        "paragraphs": [
            "梅花村上驻归帆，知有幽人住此庵。",
            "谁遗疏香随舵尾，故怜春色在枝南。",
            "溪前水落沙痕出，门外山横雪意酣。",
            "诗似何郎情不浅，更留佳处后来谈。"
        ],
        "title": "次韵万廷老见贻一首",
        "id": "f6851eab-ebe4-49be-8899-7c892b794ff7"
    },
    {
        "author": "刘一止",
        "paragraphs": [
            "巖下风轻进竹凉，道人身共翠梢长。",
            "饥肠欲和春泉响，鼻观先参煮菜香。",
            "何处人间有痴黠，不将身外较闲忙。",
            "邻家柱史哦诗夜，未厌敲门月到墙。"
        ],
        "title": "次韵王柱史题密印师竂一首",
        "id": "83488f07-eb99-478d-acb8-929d88f7e1b2"
    },
    {
        "author": "刘一止",
        "paragraphs": [
            "虽无万竹等封侯，半亩清阴趣自幽。",
            "菘韮尚能供早晚，菊兰聊欲记春秋。",
            "归来久已同彭泽，休去宁须问石头。",
            "短褐飘零嗟我老，他年未往亦风流。"
        ],
        "title": "留题吕宣义知命小园一首",
        "id": "63bb3a85-3ea1-42c9-a1d6-cff2ad08d8c0"
    },
    {
        "author": "刘一止",
        "paragraphs": [
            "寂寞无毡老郑虔，登临此日意茫然。",
            "云开北渚炊烟外，春到西城战血边。",
            "江草唤愁无畔岸，官梅动兴得清便。",
            "南风藻思传家旧，好寄东风御柳篇。"
        ],
        "title": "登学宫城墙眺望寄曾宏父",
        "id": "4dee5087-f0e3-42b8-ae54-c89c865818a3"
    },
    {
        "author": "刘一止",
        "paragraphs": [
            "十年溪渚梦经行，更借风烟作眼明。",
            "官身拟赴鸥鹭约，小敌忽逢诗酒勍。",
            "今者不乐愧幽子，日后欲醉无曲生。",
            "五马会寻芳草路，肯教绿叶便阴成。"
        ],
        "title": "同诸曹泛舟城南曾守饷酒示诗次其韵",
        "id": "21e7c31f-45aa-4598-bb45-12cd0da6233c"
    },
    {
        "author": "刘一止",
        "paragraphs": [
            "今古时清罚自清，由来谳狱赖儒生。",
            "将军误怪狱吏贵，廷尉今称天下平。",
            "万态讵容逃水镜，此心真欲似权衡。",
            "公家世德高门阀，更看阴功踵令名。"
        ],
        "title": "题章右推砥斋一首",
        "id": "543fd7ce-35a4-48c7-8d13-1a70a5f80ab6"
    },
    {
        "author": "刘一止",
        "paragraphs": [
            "云乱修堂冰不如，妙香随处满空虚。",
            "头陀浩劫衣尘在，回向此生心地初。",
            "涉世情疏终简懒，爱山缘重费消除。",
            "道人劝我深发省，相对五更听粥鱼。"
        ],
        "title": "题道场山一首",
        "id": "2a33660d-45df-4c7c-9815-03e8ac2af305"
    },
    {
        "author": "刘一止",
        "paragraphs": [
            "三刀昔梦剑东州，援笔今看峡倒流。",
            "晚岁拾遗长忆弟，异乡王粲忍登楼。",
            "微官等是身悬寄，平世何曾道阻修。",
            "他日归飞两黄鹄，伴侬苕渚共赓酬。"
        ],
        "title": "莫师文以访弟调官巴川用周子醇韵作诗赠行",
        "id": "5a9a14a8-f137-4cc7-ba51-4fca7102ef05"
    },
    {
        "author": "刘一止",
        "paragraphs": [
            "梦想风神不记春，相逢欲看梦中因。",
            "安知晚岁归吴客，却见当时入洛人。",
            "赋似文园真有气，诗非子建谅谁亲。",
            "会须剪烛西窗语，莫怪长头酒事频。"
        ],
        "title": "次韵邵子非见贻一首",
        "id": "21b23aaa-172a-4ef3-afa1-74a47b3c7126"
    },
    {
        "author": "刘一止",
        "paragraphs": [
            "洗醆初尝曲米春，一樽相属是前因。",
            "忽惊万顷月波上，相对九霄风露人。",
            "十载京尘如梦破，半生鸥鸟已心亲。",
            "他时唤取何郎到，要遣官梅动兴频。"
        ],
        "title": "从子非登月波楼戏用前韵并简何子楚",
        "id": "29a03090-21fd-4811-8072-34a37f0f4948"
    },
    {
        "author": "刘一止",
        "paragraphs": [
            "畴昔江湖自在身，而今骑马犯边尘。",
            "宁无楚尾吴头梦，历遍燕南赵北春。",
            "壮士似渠终有遇，衰年如我尚谁亲。",
            "屈州抑县不伸里，老此嵚嵚可笑人。"
        ],
        "title": "寄燕山帅幕家姪季高一首",
        "id": "1eb1ec29-359e-402d-ac65-b280c64afedf"
    },
    {
        "author": "刘一止",
        "paragraphs": [
            "苗山风驭日翩翩，人道桐棺葬此岭。",
            "今事独闻鸦种麦，故村不见鸟耘田。",
            "远忧边塞清无日，更望仓箱屡有年。",
            "收揽封疆归禹贡，忍看兵气污山川。"
        ],
        "title": "禹庙一首",
        "id": "1dba901d-4c3f-49b4-871e-5c4ff50cb0a7"
    },
    {
        "author": "刘一止",
        "paragraphs": [
            "清晓传呼振戟衣，泮林云日炫旌旗。",
            "风尘贴妥投戈后，色笑雍容劝学时。",
            "先世流芳今有继，圣衷图旧正畴咨。",
            "王褒愿草得贤颂，可但中和宣布诗。"
        ],
        "title": "谢会稽守翟内相临学行乡饮酒之礼",
        "id": "7c89fbc3-d448-47bb-a119-7679ba07f518"
    },
    {
        "author": "刘一止",
        "paragraphs": [
            "故山畴昔奉英游，老去功名失路头。",
            "江海一官如许冷，田园三载不知秋。",
            "谢公塘外千峰紫，何楷庐边一径幽。",
            "心折少陵存殁句，恨无酒力破劳愁。"
        ],
        "title": "次韵方允迪秘监会稽相遇怀吴兴旧游二首  其一",
        "id": "984b277b-e329-49b6-a994-ef00fc0e673f"
    },
    {
        "author": "刘一止",
        "paragraphs": [
            "鉴湖列嶂自天开，云色岚光入酒杯。",
            "忽遣同游有陶谢，故应交契拟陈雷。",
            "他乡日日典衣醉，公事时时牵马来。",
            "要买扁舟穷胜绝，共追樵径晚风回。"
        ],
        "title": "次韵方允迪秘监会稽相遇怀吴兴旧游二首  其二",
        "id": "1ad533da-ce59-4a2d-84f3-03880289062b"
    },
    {
        "author": "刘一止",
        "paragraphs": [
            "飘零暮景今如许，惭愧高人久卧庐。",
            "好客儿童总欢喜，多情草木自扶疏。",
            "百年梦幻真何有，一壑风烟尚借居。",
            "寄谢南台温御史，此身休戚正关渠。"
        ],
        "title": "携家从允迪借居鸬鹚源上沈必先侍御有诗宠其行次韵并呈二公二首  其一",
        "id": "348f159b-dba2-48f3-acf5-f54fb2df367e"
    },
    {
        "author": "刘一止",
        "paragraphs": [
            "向来多病更多忧，命与谁谋出怨仇。",
            "坐念甘泉方避暑，不知楚泽又悲秋。",
            "长蛇肆毒心犹在，战马何时鞚暂休。",
            "横榻故人身卫主，素书能不复讥侬。"
        ],
        "title": "携家从允迪借居鸬鹚源上沈必先侍御有诗宠其行次韵并呈二公二首  其二",
        "id": "915da620-8186-44e9-b96b-4e3a60d2cdeb"
    },
    {
        "author": "刘一止",
        "paragraphs": [
            "二纪风埃长作客，了知身世是蘧庐。",
            "老来诗酒都无味，乱后交亲未肯疏。",
            "曾见雄风追楚赋，尚堪雌霓读郊居。",
            "愿公先卜嵌巖隐，秦利宁忘郑国渠。"
        ],
        "title": "再用韵呈允迪秘监江子我郎中二首  其一",
        "id": "d1ed2b69-f030-4415-8a0b-0bc4d9ff2966"
    },
    {
        "author": "刘一止",
        "paragraphs": [
            "异时畎亩不忘忧，避俗今犹若避仇。",
            "直指威声曾震岳，封章义气欲横秋。",
            "诗成故客知无敌，酒尽凭谁为起谋。",
            "岁晚相逢山在眼，从公脚历颇能不。"
        ],
        "title": "再用韵呈允迪秘监江子我郎中二首  其二",
        "id": "9e4ba7ef-8e35-43a9-8322-81316367cd8e"
    },
    {
        "author": "刘一止",
        "paragraphs": [
            "紫梅溪上春先到，余不沙边草未芳。",
            "五字真曾赋桑落，四弦犹忆调枫香。",
            "雪中孤艳应愁绝，竹外斜枝不掩藏。",
            "永望佳人在空谷，此时幽独未须伤。"
        ],
        "title": "次韵必先侍御和郑维心忆梅并寄维心",
        "id": "62fa9a21-cb10-4d28-b24f-5b8b57fea08d"
    },
    {
        "author": "刘一止",
        "paragraphs": [
            "溪上青云覆短墙，杖藜谁共掇幽芳。",
            "忽惊候馆梅花破，想见山斋竹叶香。",
            "倦客鬓丝今点染，使君心事独韬藏。",
            "何当归赴春盘约，苦苣嘉蔬未足伤。"
        ],
        "title": "再用韵寄沈次律学士",
        "id": "fe51de96-64e0-4506-9250-0b5551910827"
    },
    {
        "author": "刘一止",
        "paragraphs": [
            "向来金埓与铜山，可是无田未得闲。",
            "纸上功名追逸景，镜中心事迫摧颜。",
            "溪云惯作多时别，陇月今迎一个还。",
            "始信柯田梨枣地，不令榛棘有遗删。"
        ],
        "title": "次韵维心赋次律见一亭二首  其一",
        "id": "bd341989-1129-456a-a450-0ff8cc4ecf4c"
    },
    {
        "author": "刘一止",
        "paragraphs": [
            "循除春水渐淙淙，心静魔军久已降。",
            "未省芳菲谁是伴，不妨鹦燕自成双。",
            "眼中浊酒倾如海，门外清溪欲拟江。",
            "会见扶藜添一老，共听疏竹响风窗。"
        ],
        "title": "次韵维心赋次律见一亭二首  其二",
        "id": "9ed16851-fb4b-4870-b1b4-10d284694413"
    },
    {
        "author": "刘一止",
        "paragraphs": [
            "巖前红药媚深幽，更为余春一笑留。",
            "畴昔邹枚俱倦客，而今陶谢得同游。",
            "真香雨裛来无尽，妆艳风熏喜欲浮。",
            "未羡木奴千户比，主人原是醉乡侯。"
        ],
        "title": "次韵维心赴次律赏芍药一首",
        "id": "9684ee54-96cc-48ee-9582-4e0e09ff1551"
    },
    {
        "author": "刘一止",
        "paragraphs": [
            "此日宁无健步移，春前行近着花时。",
            "故园乐地今余几，小县风光客不知。",
            "剩买名裁令乱眼，却嫌芳思只撩诗。",
            "属公归赋丹青手，问圃寻农独我宜。"
        ],
        "title": "次韵维心赠葛鲁卿待制求花栽一首",
        "id": "b2ff8635-7a08-4303-9863-f0576e794699"
    },
    {
        "author": "刘一止",
        "paragraphs": [
            "七年诗酒恨难同，未省相看作么容。",
            "多病襄阳长瑟缩，古心冬夜更龙钟。",
            "已知昔者非今者，莫问渠侬胜我侬。",
            "手剪西窗深夜烛，细听吴语话心胸。"
        ],
        "title": "卢叔才相过夜话戏成一首",
        "id": "9db0b719-554f-46ca-a4d7-8dd114130819"
    },
    {
        "author": "刘一止",
        "paragraphs": [
            "梦境清游记昔曾，而今双鬓已鬅鬙。",
            "此生有分寻云水，到处逢人说葛藤。",
            "紫芋波棱真在眼，青鞋布韈未输僧。",
            "会投枯木堂中老，只恐诗情罢不能。"
        ],
        "title": "寄云门长老持公一首",
        "id": "fec4abf8-47e4-42be-ba47-8fec4d412668"
    },
    {
        "author": "刘一止",
        "paragraphs": [
            "乱前交旧今余几，道故伤时得涕零。",
            "门外溪山无赖碧，眼中须鬓可怜青。",
            "十年持槖气横出，三斗朝天心独醒。",
            "却喜元龙豪放在，不妨下马索银瓶。"
        ],
        "title": "次韵宋希仲贻故人虞仲容一首",
        "id": "7353644e-a913-4c2f-8c3b-78cc572ccd37"
    },
    {
        "author": "刘一止",
        "paragraphs": [
            "临别溪山眼重开，秋风扬旆更悠哉。",
            "平生气概今逾壮，一郡清平欲挽回。",
            "丧乱有谁谈旧事，论思此日要真才。",
            "公行勿亟朝天路，帝有甘泉密诏来。"
        ],
        "title": "送希仲出守三衢一首",
        "id": "04590b9f-d180-4856-b953-824fb5ed8367"
    },
    {
        "author": "刘一止",
        "paragraphs": [
            "倦飞鸾省戢脩翎，乞与云山作卧屏。",
            "醉里书床堆束笋，梦余楸局见稀星。",
            "君心傥似当时赤，吾髪应无耐久青。",
            "老手尚堪驱使在，会持归檝到溪亭。"
        ],
        "title": "次韵寄怀王元渤舍人一首",
        "id": "5a6bcca9-3d09-4ffa-9cb0-1f11d885c0a1"
    },
    {
        "author": "刘一止",
        "paragraphs": [
            "集英唱第偶追攀，老着青衫独汗颜。",
            "富贵逼公那得谢，云泉招我久应闲。",
            "鸾台看展经纶手，鼇禁行趋供奉班。",
            "黄发故人空跂想，应无春梦到林间。"
        ],
        "title": "林懿成检正见贻次韵谢之林乃同年",
        "id": "e6287cdb-136b-4403-b8ec-c44d4c5e32c8"
    },
    {
        "author": "刘一止",
        "paragraphs": [
            "对酒休悲落木秋，霜花犹足当传筹。",
            "每怜别赋空多感，晚信离骚并是忧。",
            "盏底圣贤何足论，眼中泾渭正争流。",
            "时危忍袖经纶手，行见聘书如鹤头。"
        ],
        "title": "将如会稽用允迪韵留别子我诸公一首",
        "id": "c2f5b1e7-6f5a-4be7-91e7-93b80359f8c3"
    },
    {
        "author": "刘一止",
        "paragraphs": [
            "二十年前湖海旧，而今人物粲琅玕。",
            "文章自袭家风美，骨相仍无父客寒。",
            "会有忠诚能贯日，不应漫浪懒为官。",
            "他年鹓鹭行中见，傥似鸬鹚谷里看。"
        ],
        "title": "送方务德提干赴官浙西一首",
        "id": "f1827e0f-b4a3-4e37-9857-bcca125535ab"
    },
    {
        "author": "刘一止",
        "paragraphs": [
            "翩翩旗尾破新晴，颇似龙驹脱在坰。",
            "再上封章辞雨露，故令高节焕丹青。",
            "卿云媚日怀仙隐，白鹭迎舟宿晚汀。",
            "预想山斋春酒熟，可无残梦到南屏。"
        ],
        "title": "次韵沈必先尚书见别一首",
        "id": "3a579f4e-1d34-4e15-8352-1b4bb8312d1f"
    },
    {
        "author": "刘一止",
        "paragraphs": [
            "大旆华镳昼掩扉，松门沙步带山围。",
            "循除涨水春来急，释峤孤云懒后归。",
            "试看青鞋缘磴道，不妨野服坐苔矶。",
            "应嗟客路风尘暗，遶树惊乌未得依。"
        ],
        "title": "次韵傅子骏右司见贻一首",
        "id": "b2e73377-2aa3-4681-b419-43d8be13673b"
    },
    {
        "author": "刘一止",
        "paragraphs": [
            "求田问舍岂徒为，晚悟前言不我欺。",
            "地占玉杯初应卜，门临苕水宛分枝。",
            "乡关怪客归何早，圣主思贤降不迟。",
            "磊落胸中三万字，不应无意拯时危。"
        ],
        "title": "次韵无言兄卜筑二首  其一",
        "id": "745391ad-92a9-42d7-a4de-0fc444a4eb39"
    },
    {
        "author": "刘一止",
        "paragraphs": [
            "石枕方床绿浪籐，清谈散带似怀冰。",
            "蔬盘尚杂水中蟹，羽翣莫挥瓜上蝇。",
            "五斗为贫真世业，一廛归隐岂人能。",
            "冥鸿万里今何慕，应笑饥飞侧翅鹰。"
        ],
        "title": "次韵无言兄卜筑二首  其二",
        "id": "fd08e8a4-7b0f-481c-8bf6-9ac24547ff2e"
    },
    {
        "author": "刘一止",
        "paragraphs": [
            "乱前犹省当时事，乱后浑如隔世人。",
            "得见升平且欢喜，莫将心念到亨屯。",
            "衔杯倘办中山醉，觅句谁如小庾新。",
            "三十年前痴半黠，相逢终不忘天津。"
        ],
        "title": "张仲宗判监别近三十年经由余不访余有诗次其韵",
        "id": "93607fec-3f9f-4a46-9e28-6e6099b56c97"
    },
    {
        "author": "刘一止",
        "paragraphs": [
            "习家池馆酒如淮，为破幽人一日斋。",
            "前庑芳菲骈蒂萼，后堂莺燕啸朋侪。",
            "忽惊暗绿将成幄，却喜双红欲缀钗。",
            "草木会为门户庆，而今兰玉已当阶。"
        ],
        "title": "次韵沈次律家并蒂芍药一首",
        "id": "2edc770f-1715-49a1-9025-5d3dab0c0288"
    },
    {
        "author": "刘一止",
        "paragraphs": [
            "衲底摩尼直万金，半生空探九渊寻。",
            "波离忏罪何名罪，老可安心不见心。",
            "碧涧寒泉流自古，斋厨煮菜味常今。",
            "牧庵已断人牛迹，纯白何妨黑半侵。"
        ],
        "title": "次韵牧庵禅师持公见贻一首",
        "id": "737e44b7-8b6e-4a50-bf01-e5c9a99d59cb"
    },
    {
        "author": "刘一止",
        "paragraphs": [
            "当年负笈京华客，振臂论交法从班。",
            "何武诵诗来蜀郡，士龙持论出云间。",
            "杯觞引满风流甚，岁月惊心昨梦还。",
            "短檝未妨相访觅，要看拄颊面西山。"
        ],
        "title": "次韵郑禹功见贻一首",
        "id": "f2d6e223-2f62-4275-92b8-b395c828ed64"
    },
    {
        "author": "刘一止",
        "paragraphs": [
            "阙里躬祠通古昔，升平礼乐信光明。",
            "威仪复见周多士，迂鄙何求汉两生。",
            "佩委霜侵裳绣冷，庠开风振戟衣鸣。",
            "使君肃穆神心格，更看雍容佐国衡。"
        ],
        "title": "次韵徐季山学正释奠先圣之作",
        "id": "97eb412c-a140-4bae-8c65-3b83aeb42680"
    },
    {
        "author": "刘一止",
        "paragraphs": [
            "步武初辞玉笋中，旌麾疑是到珠宫。",
            "窗间巖岫如争入，笔下云烟洗不空。",
            "千里喜深车后雨，一堂仁浃扇时风。",
            "宾筵浪许陪真赏，底用蹒跚一秃翁。"
        ],
        "title": "次韵吴兴守到官见贻一首",
        "id": "aef88f69-a5e0-44ff-9ad1-51f8046fdfa5"
    },
    {
        "author": "刘一止",
        "paragraphs": [
            "雨槛风簷欲垫巾，护花常恐减青春。",
            "融怡已复生頩颊，料峭真应恕老人。",
            "睡鸭吹香空结恋，远峰攒碧似凝颦。",
            "野棠泪湿愁如许，半面徐妃不受匀。"
        ],
        "title": "次韵吴兴守雨中即事一首",
        "id": "47ca6f2c-a0fc-4125-bc52-fea1b833be97"
    },
    {
        "author": "刘一止",
        "paragraphs": [
            "居士而今有底忙，生涯草草度年芳。",
            "平林渐见蔫红委，野店初开煮酒香。",
            "尚有佳人来得得，不甘春事去堂堂。",
            "胜游早晚追千骑，更看挥戈驻日光。"
        ],
        "title": "次韵春日书怀二首  其一",
        "id": "a99f438a-bf69-490f-af3e-2d0fdc11e478"
    },
    {
        "author": "刘一止",
        "paragraphs": [
            "水面红云次第铺，东君未肯向人疏。",
            "兴高碧嶂千寻外，春在黄堂一笑余。",
            "只怕玉醅浮盏斝，不嫌花片落襟裾。",
            "公归行侍甘泉宴，留得新诗锦不如。"
        ],
        "title": "次韵春日书怀二首  其二",
        "id": "cb1af7d7-380f-4365-9915-94241e000546"
    },
    {
        "author": "刘一止",
        "paragraphs": [
            "怀绂初辞玉帝宫，白苹洲在乱云中。",
            "劝耕汉守宣恩诏，卖剑吴侬袭古风。",
            "花好未应惭洛浦，酒香何羡过新丰。",
            "他年图画宾筵胜，锦瑟傍边有病翁。"
        ],
        "title": "次韵吴兴纪事一首",
        "id": "f988cd29-bb8b-4274-b4ac-564c38396bbc"
    },
    {
        "author": "刘一止",
        "paragraphs": [
            "九日佳名今古重，凤城秋色正明楼。",
            "厨供清酿香浮袂，恩赐黄花忆满头。",
            "千里风烟殊未恶，五亭吟啸不应休。",
            "明年归觐酬前赏，倘念衰翁尚四愁。"
        ],
        "title": "次韵九日四首  其一",
        "id": "a7a8ad1b-903d-4e0d-9e55-3677cb9827fd"
    },
    {
        "author": "刘一止",
        "paragraphs": [
            "怀绂欣临柳恽州，据床宁羡庾公楼。",
            "云横浦溆无重数，花遶巖峦最上头。",
            "诗遣羊何聊共和，语惊陶谢未知休。",
            "自缘风物撩人意，不为闲情作许愁。"
        ],
        "title": "次韵九日四首  其二",
        "id": "9b6e9097-b438-47bc-a7bd-fa48c9fb0590"
    },
    {
        "author": "刘一止",
        "paragraphs": [
            "蒲团趺坐冷知秋，笳鼓声传出郡楼。",
            "阅世梦中知是梦，说禅头上更安头。",
            "邦君化得俱吟咏，居士年应赋莫休。",
            "只恐官梅能动兴，从梁江草唤人愁。"
        ],
        "title": "次韵九日四首  其三",
        "id": "7985f3cd-4e14-489b-8294-81b4440f6184"
    },
    {
        "author": "刘一止",
        "paragraphs": [
            "向来风韵照清秋，气压元龙百尺楼。",
            "倒载时时忆池上，朝回日日醉江头。",
            "甘泉正念论思旧，辅郡仍推誉望休。",
            "勃窣媻姗老归客，赖公与酒得浇愁。"
        ],
        "title": "次韵九日四首  其四",
        "id": "34f20a16-31a8-46e7-88cf-3b6a6efc9d5d"
    },
    {
        "author": "刘一止",
        "paragraphs": [
            "燕堂曾许陪真赏，似识唐昌一树花。",
            "鹤骨松声公耐雪，龟膓蝉腹我羞茶。",
            "星弰万点疏还密，月帔千寻整复斜。",
            "要趁回风看舞态，莫令矫恨入琵琶。"
        ],
        "title": "次韵雪中听琵琶一首",
        "id": "523d2478-d5ec-47a3-af52-9d2ec1366ab4"
    },
    {
        "author": "刘一止",
        "paragraphs": [
            "追思五十年前梦，山压平湖水次门。",
            "白鹭未惭公子贵，青松不屈大夫尊。",
            "文辞朴凸推鼻祖，标置孤高到耳孙。",
            "更喜新亭名意好，吴郎清峻芮郎温。"
        ],
        "title": "题毗山吴约仲旷远亭一首",
        "id": "75647daf-575a-4850-87d2-ae46fce6902c"
    },
    {
        "author": "刘一止",
        "paragraphs": [
            "刺促惊时节，侵寻念物华。",
            "半生多客里，今日又天涯。",
            "晓月看眉妩，飞云乱眼花。",
            "穷途随物感，不必是思家。"
        ],
        "title": "冬至汴下早行有感一首",
        "id": "ac3dbc83-71dc-4256-9217-a3428c147e9a"
    },
    {
        "author": "刘一止",
        "paragraphs": [
            "绿树新回合，斜窗旧邃深。",
            "壶觞如栗里，岁月似山阴。",
            "半世怀清隐，何年得此心。",
            "借床眠不熟，酒力横相侵。"
        ],
        "title": "和族兄无言题能仁寺当云轩一首",
        "id": "2619447e-eb86-4118-87e9-06a494dcde2b"
    },
    {
        "author": "刘一止",
        "paragraphs": [
            "寂寞襄阳老，南山忆弊庐。",
            "病来惟喜酒，叹罢每捐书。",
            "道路风尘暗，关河信息疏。",
            "逢人说沙漠，不忍问何如。"
        ],
        "title": "次韵袁审渊道旧思归四首  其一",
        "id": "4cc4ec62-b375-47c9-ad48-386d721e1ef3"
    },
    {
        "author": "刘一止",
        "paragraphs": [
            "十载溪亭旧，挥毫见古风。",
            "相如今病渴，东野尚鸣穷。",
            "眼界便乡物，风流忆乃翁。",
            "一枰如梦断，归思渺千峰。"
        ],
        "title": "次韵袁审渊道旧思归四首  其二",
        "id": "2f8568f0-e156-45f5-a419-4c3403729caf"
    },
    {
        "author": "刘一止",
        "paragraphs": [
            "城郭如村步，官身等俗闲。",
            "对棋论小墅，拄颊望西山。",
            "异县故交重，闲心幽事关。",
            "犹余少年意，不计晚途艰。"
        ],
        "title": "次韵袁审渊道旧思归四首  其三",
        "id": "53ccde7d-2ad8-47e3-843b-04fe5db6971a"
    },
    {
        "author": "刘一止",
        "paragraphs": [
            "虞氏隋唐后，当时尺五天。",
            "风烟鼻祖宅，翰墨耳孙贤。",
            "筇屐容相蹑，杯觞得共传。",
            "济时吾老矣，看着祖生鞭。"
        ],
        "title": "次韵袁审渊道旧思归四首  其四",
        "id": "4954fddc-bb53-45ab-b731-c3bc91daf1f7"
    },
    {
        "author": "刘一止",
        "paragraphs": [
            "头白高山早，千林一夜花。",
            "云深乌鬼屿，风乱白鸥沙。",
            "刺促伤时事，飘零念岁华。",
            "天今洗兵马，勿复问浮槎。"
        ],
        "title": "次韵江子我雪句一首",
        "id": "9937ff9b-47b2-41aa-ba69-14a0cd4693b8"
    },
    {
        "author": "刘一止",
        "paragraphs": [
            "伊昔市门隐，山今尚姓梅。",
            "危言关社稷，仙迹混蒿莱。",
            "此事谁云者，斯人安在哉。",
            "伤今更怀古，老意独悲哀。"
        ],
        "title": "梅山一首",
        "id": "c3a9397d-d58f-41c5-9926-d0140d3e88b0"
    },
    {
        "author": "刘一止",
        "paragraphs": [
            "辇毂当年别，簪裳末路同。",
            "江湖人已老，家国恨何穷。",
            "山有伤心碧，尘无没马红。",
            "举鞭还送客，落日泪痕中。"
        ],
        "title": "送太学旧同舍及第归乡一首",
        "id": "f865e25f-7a29-42af-8ee3-64c355e2b2b5"
    },
    {
        "author": "刘一止",
        "paragraphs": [
            "祠官资薄俸，肥遯要清贫。",
            "载酒久无客，乞酰惟有邻。",
            "广文宁厌肉，方朔漫长身。",
            "莫遣陈苌到，先生甑尚尘。"
        ],
        "title": "次韵子我得俸一首",
        "id": "a5dae15b-b577-4ad7-a8a1-0552b9ea4a32"
    },
    {
        "author": "刘一止",
        "paragraphs": [
            "冥冥寒食雨，客意向谁亲。",
            "泉乱如争壑，花寒欲傍人。",
            "生涯长刺促，老气尚轮囷。",
            "不负年年债，清诗新送春。"
        ],
        "title": "冥冥寒食雨",
        "id": "fbf831a8-1618-4e43-a562-b2363f8ccbbb"
    },
    {
        "author": "刘一止",
        "paragraphs": [
            "风气东南异，阴晴早晚间。",
            "日光时透隙，云影半遮山。",
            "扫迳残红尽，开窗绿荫还。",
            "寄声桑苎友，幽兴合相关。"
        ],
        "title": "风气东南异",
        "id": "b3f9cd16-94d7-40b2-a50c-f560ffc3a264"
    },
    {
        "author": "刘一止",
        "paragraphs": [
            "绿暗山前路，柔桑宛宛垂。",
            "稻秧分陇后，蠺茧下山时。",
            "白日缫车急，中宵织妇悲。",
            "老年官赋了，不长一絇丝。"
        ],
        "title": "绿暗山前路",
        "id": "f4f94cf3-504a-41a8-9a07-b4dfde179ae6"
    },
    {
        "author": "刘一止",
        "paragraphs": [
            "何物当门户，青松及我长。",
            "佳山忘岁月，同汝过风霜。",
            "北涧花应尽，南荣草欲芳。",
            "病来欢意少，一醉未全忘。"
        ],
        "title": "即事一首",
        "id": "b5f1fe5d-a074-4fb6-9926-ebc2a0d40c9d"
    },
    {
        "author": "刘一止",
        "paragraphs": [
            "契阔三年梦，飘零一寸心。",
            "青青今变雪，种种仅齐簪。",
            "览镜浑相似，弹冠各不任。",
            "论交如许酒，情寄一杯深。"
        ],
        "title": "览镜一首",
        "id": "519bd4fe-2b61-4642-8d28-f957d8423c71"
    },
    {
        "author": "刘一止",
        "paragraphs": [
            "龙钟居士相，落魄宰官身。",
            "长史风吹帽，林宗雨垫巾。",
            "安心惟壁观，乞米赖僧邻。",
            "曾并鸳行立，当时梦不真。"
        ],
        "title": "居士竂一首",
        "id": "ec03bbc9-4940-4d32-b970-38314808d78e"
    },
    {
        "author": "刘一止",
        "paragraphs": [
            "老人论旧事，感慨思悠哉。",
            "暗喜生眉宇，新凉入酒杯。",
            "竹风谁汝和，檐月要人陪。",
            "此客非凡客，斯时得得来。"
        ],
        "title": "次韵朱宾老过我对月小酌一首",
        "id": "c93e4eaf-f840-4e45-b08c-7aa86c3f0b56"
    },
    {
        "author": "刘一止",
        "paragraphs": [
            "杯案惟菘韭，何因老骨强。",
            "昨朝方住雪，今日又加霜。",
            "寂历僧廊暮，支离野步芳。",
            "岁时浑不省，得酒是春阳。"
        ],
        "title": "遣兴一首",
        "id": "93f4442a-92d9-4a65-9d0d-5942ab6e853a"
    },
    {
        "author": "刘一止",
        "paragraphs": [
            "百榼偿春酒，人言有别肠。",
            "披风醒午醉，撷蘂眷余芳。",
            "白日何曾短，游丝得许长。",
            "向来情浩荡，今者梦微茫。"
        ],
        "title": "次韵吴兴守春日书怀一首",
        "id": "3ceab0ec-e0ef-4f35-8810-28c3af738ecc"
    },
    {
        "author": "刘一止",
        "paragraphs": [
            "剧论追前辈，忧思独在民。",
            "雪霜吾岁晚，金玉子心真。",
            "曾见除书旧，行膺荐墨新。",
            "君王问田叔，长者更何人。"
        ],
        "title": "送徐叔镇知县罢官赴调一首",
        "id": "4ff352a3-91a4-4806-9630-d7e4859e5657"
    },
    {
        "author": "刘一止",
        "paragraphs": [
            "晚色溪亭路，风帆去莫遮。",
            "交情寄桑落，离恨渺天涯。",
            "志行今谁及，声名莫谩夸。",
            "淮人问规范，说似道乡家。"
        ],
        "title": "送邹德章教授之官合淝二首  其一",
        "id": "6b7dac6b-0be1-419b-8946-dbc7b4c835ab"
    },
    {
        "author": "刘一止",
        "paragraphs": [
            "古寺疏钟里，因依孰并游。",
            "歌行如短李，邂逅得髯邹。",
            "皎月林塘夜，青霜雉免秋。",
            "从今两相忆，一酌酹侬不。"
        ],
        "title": "送邹德章教授之官合淝二首  其二",
        "id": "d5292649-58c0-4f37-af98-ff6a76c461f6"
    },
    {
        "author": "刘一止",
        "paragraphs": [
            "十载江湖客，重来霜鬓侵。",
            "事如春昼梦，山似故人心。",
            "步屧攀嶃绝，移舟出窈深。",
            "他时林樾底，归去话登临。"
        ],
        "title": "次韵宾老过会稽访余同游禹庙龙瑞宫晚归二首  其一",
        "id": "bed3a20e-9ce2-432a-8f3a-f551b6c12c18"
    },
    {
        "author": "刘一止",
        "paragraphs": [
            "禹穴徴前史，龙门访隐书。",
            "相携如故里，失喜问吾庐。",
            "此日登山屐，他年下泽车。",
            "端能从我老，腾践未应虚。"
        ],
        "title": "次韵宾老过会稽访余同游禹庙龙瑞宫晚归二首  其二",
        "id": "01f3d616-b863-4248-9961-2864ed4b048b"
    },
    {
        "author": "刘一止",
        "paragraphs": [
            "庾信多哀思，年来方解愁。",
            "低徊甘吏役，肮脏岂人谋。",
            "儋石才知饱，私田讵敢求。",
            "尚能吟玉案，未忍困牙筹。",
            "公子年方壮，才名惜甚休。",
            "聊持江氏笔，来赋谢公楼。",
            "慷慨思千里，翺翔近十洲。",
            "逢时宁有愧，阅世自多忧。",
            "客路尘沙暗，春风草木柔。",
            "公行欣入洛，我老谢封留。",
            "日月消书帙，江湖落钓舟。",
            "经纶公等事，此意莫悠悠。"
        ],
        "title": "曾宏父将赴官都城示诗次韵自述并赠其行",
        "id": "0d9758e1-a05d-4121-b8bc-197d3b79c661"
    },
    {
        "author": "刘一止",
        "paragraphs": [
            "社醵遗风在，田家礼数饶。",
            "玉人疑解意，孺子故来邀。",
            "御寇惊先馈，庚桑惧见杓。",
            "习乡俱尚齿，惇族悟疏苗。",
            "未见琱戈静，方欣玉烛调。",
            "山寒时作暝，火老不成歊。",
            "酾酒无留榼，蒸豚发堕樵。",
            "蛮讴声带苦，村舞拍频招。",
            "野性疏钟鼎，官身脱市朝。",
            "形随石骨瘦，心与涧花彫。",
            "朔漠音尘断，羶胡意气骄。",
            "谁为今定远，空作老边韶。",
            "枉矢知天变，双桃验服妖。",
            "献书惭痛哭，避地独无聊。",
            "复古周宣治，中兴太白谣。",
            "明年及春社，愁鬓雪应消。"
        ],
        "title": "次韵江子我郎中社饮一首",
        "id": "c3c3b09c-73e0-44c0-84d5-48fa2206f037"
    },
    {
        "author": "刘一止",
        "paragraphs": [
            "山中秋已半，蓬荜晏方开。",
            "不听夜虫话，焉知节物来。",
            "紫珠犹卧穗，青蘂未浮杯。",
            "欲射系书鴈，非关烹不才。"
        ],
        "title": "次韵子我秋分一首",
        "id": "cff197c4-8608-47a9-a236-2f6458c6db0f"
    },
    {
        "author": "刘一止",
        "paragraphs": [
            "十万貔貅同日出，君王英武古无双。",
            "而今将士争豪甚，为报胡儿莫觑江。"
        ],
        "title": "闻亲征一首",
        "id": "b63b8aff-da32-4a8f-9ed7-a2f6d560e3ed"
    },
    {
        "author": "刘一止",
        "paragraphs": [
            "祖宗先德后刑诛，八叶升平振古无。",
            "驯致小羌如许黠，五兵虽惨亦时须。"
        ],
        "title": "贼臣刘豫挟虏骑犯两淮天子亲总六师出征贼骑摧衂宵遁銮舆既还效杜拾遗作欢喜口号十二首  其一",
        "id": "ddf6e53a-e147-4d64-af3f-5f0916e78c1a"
    },
    {
        "author": "刘一止",
        "paragraphs": [
            "闻难君王敢自安，鞭笞貔虎向江干。",
            "英谋睿决知谁敌，世祖周宣比并看。"
        ],
        "title": "贼臣刘豫挟虏骑犯两淮天子亲总六师出征贼骑摧衂宵遁銮舆既还效杜拾遗作欢喜口号十二首  其二",
        "id": "5fbbdf64-97be-4a4a-9b9f-c11af74e5cc5"
    },
    {
        "author": "刘一止",
        "paragraphs": [
            "杖策初闻桑下谣，氐羌酋长待来朝。",
            "而今有酒须相乐，前日忧思骨合销。"
        ],
        "title": "贼臣刘豫挟虏骑犯两淮天子亲总六师出征贼骑摧衂宵遁銮舆既还效杜拾遗作欢喜口号十二首  其三",
        "id": "646b617d-150c-4eda-9494-63225751c671"
    },
    {
        "author": "刘一止",
        "paragraphs": [
            "将相佥谋互往来，一时肝胆绝嫌猜。",
            "颇闻追骑三方出，不遣淮壖疋马回。"
        ],
        "title": "贼臣刘豫挟虏骑犯两淮天子亲总六师出征贼骑摧衂宵遁銮舆既还效杜拾遗作欢喜口号十二首  其四",
        "id": "64ea9b56-e576-4189-9eb0-a04dcd1ff60a"
    },
    {
        "author": "刘一止",
        "paragraphs": [
            "天戮齐东老逆臣，弄兵鼠子尚窥人。",
            "干坤整顿应须早，赋与中原浩荡春。"
        ],
        "title": "贼臣刘豫挟虏骑犯两淮天子亲总六师出征贼骑摧衂宵遁銮舆既还效杜拾遗作欢喜口号十二首  其五",
        "id": "2d7303d9-b57e-4993-a0de-c993714726de"
    },
    {
        "author": "刘一止",
        "paragraphs": [
            "猛将心期箭有神，争前知贼不知身。",
            "圣恩令贷签军死，汝是中朝个里人。"
        ],
        "title": "贼臣刘豫挟虏骑犯两淮天子亲总六师出征贼骑摧衂宵遁銮舆既还效杜拾遗作欢喜口号十二首  其六",
        "id": "09710d7c-a69c-45f6-bc37-be43fc83cbaa"
    },
    {
        "author": "刘一止",
        "paragraphs": [
            "胡儿驱马意何忙，淮海暄风炫日光。",
            "心折关河归不得，而今底处是家乡。"
        ],
        "title": "贼臣刘豫挟虏骑犯两淮天子亲总六师出征贼骑摧衂宵遁銮舆既还效杜拾遗作欢喜口号十二首  其七",
        "id": "58c893fc-e7ba-4cb6-8994-3e74bfaf99d3"
    },
    {
        "author": "刘一止",
        "paragraphs": [
            "六代金陵是帝州，诸侯玉帛等山丘。",
            "指挥大匠新宫阙，早晚鸣鞭向石头。"
        ],
        "title": "贼臣刘豫挟虏骑犯两淮天子亲总六师出征贼骑摧衂宵遁銮舆既还效杜拾遗作欢喜口号十二首  其八",
        "id": "b456ea3c-e20a-44ef-ac07-7f1c4ad36698"
    },
    {
        "author": "刘一止",
        "paragraphs": [
            "胡儿岂敢易江沱，前日谋臣谬讲和。",
            "为问奸谀羞死未，较量今者孰为多。"
        ],
        "title": "贼臣刘豫挟虏骑犯两淮天子亲总六师出征贼骑摧衂宵遁銮舆既还效杜拾遗作欢喜口号十二首  其九",
        "id": "602dcadb-adb3-4e76-aec2-6d9799de8e22"
    },
    {
        "author": "刘一止",
        "paragraphs": [
            "红旌白马羽林儿，丝鞚当胸短策垂。",
            "归导鸣銮何太喜，腰间金印阿谁知。"
        ],
        "title": "贼臣刘豫挟虏骑犯两淮天子亲总六师出征贼骑摧衂宵遁銮舆既还效杜拾遗作欢喜口号十二首  其一○",
        "id": "8ae94a0b-8f20-43ff-a0b9-1bbed480dad1"
    },
    {
        "author": "刘一止",
        "paragraphs": [
            "晓来鼓角动辕门，便觉升平气象存。",
            "他日两宫归就养，更看天子父兄尊。"
        ],
        "title": "贼臣刘豫挟虏骑犯两淮天子亲总六师出征贼骑摧衂宵遁銮舆既还效杜拾遗作欢喜口号十二首  其一一",
        "id": "74cea9be-5e9c-497a-8123-a970b40e930f"
    },
    {
        "author": "刘一止",
        "paragraphs": [
            "东风九市遍开场，梅柳参差近玉堂。",
            "应许侍臣俱入贺，捧持春酒寿君王。"
        ],
        "title": "贼臣刘豫挟虏骑犯两淮天子亲总六师出征贼骑摧衂宵遁銮舆既还效杜拾遗作欢喜口号十二首  其一二",
        "id": "11f516ff-87dc-4618-95f9-c7f83eb6aa79"
    },
    {
        "author": "刘一止",
        "paragraphs": [
            "功名本是误成蝇，伎俩何劳更镂冰。",
            "竹屋纸窗风撼幕，可怜挑尽读书灯。"
        ],
        "title": "次韵徐立之朝议除夜无酒二首  其一",
        "id": "6c429b35-eeb1-434c-b971-a6e43989ce4d"
    },
    {
        "author": "刘一止",
        "paragraphs": [
            "平生豪气恐难除，尚忆咸阳五白呼。",
            "诗似少陵惟欠酒，可能客舍事全无。"
        ],
        "title": "次韵徐立之朝议除夜无酒二首  其二",
        "id": "26d38f63-4543-4669-80ed-eacd9c00fd6f"
    },
    {
        "author": "刘一止",
        "paragraphs": [
            "苔封老树槎牙甚，何事春风亦与期。",
            "千尺寒巖无暖气，不妨入眼见丰肌。"
        ],
        "title": "次韵山僧善彬寄梅花",
        "id": "22115ac3-08ab-463e-9c61-50666ef23a9f"
    },
    {
        "author": "刘一止",
        "paragraphs": [
            "苍梧云隔漫烟波，露后谁怜泣女娥。",
            "会道洗空千古恨，石心今日奈渠何。"
        ],
        "title": "次韵江西李相君七咏 双莲阁",
        "id": "9795359e-f127-4eb7-b6d5-9be4f5d1afbb"
    },
    {
        "author": "刘一止",
        "paragraphs": [
            "春院花香透白间，梦余风景似萧闲。",
            "只今是梦谁占梦，却笑沩山问仰山。"
        ],
        "title": "次韵江西李相君七咏 梦室",
        "id": "a313a876-8dd3-4168-8008-34d064d47a0e"
    },
    {
        "author": "刘一止",
        "paragraphs": [
            "种橘洲边何似好，离离丹实鬭鲜新。",
            "千头岂为封侯比，留得芳香噀后人。"
        ],
        "title": "次韵江西李相君七咏 橘亭",
        "id": "4d6e8dda-031d-42d7-a3a1-740b10151f96"
    },
    {
        "author": "刘一止",
        "paragraphs": [
            "公家爱竹传闻旧，要看凌冬色不浮。",
            "日报平安何用许，至今好事想风猷。"
        ],
        "title": "次韵江西李相君七咏 竹亭",
        "id": "7c2582ca-20ce-4e86-9f24-feecf611e6ee"
    },
    {
        "author": "刘一止",
        "paragraphs": [
            "薝卜同林一等香，芝兰在室不知旁。",
            "而今阅世如翻手，底处交情有许长。"
        ],
        "title": "次韵江西李相君七咏 兰室",
        "id": "a3c86859-5377-400e-8b22-f3b4ee225556"
    },
    {
        "author": "刘一止",
        "paragraphs": [
            "闽岭风尘旋扫空，挽回春色到花丛。",
            "长红小白参差见，便觉丹青入手中。"
        ],
        "title": "次韵江西李相君七咏 花坞",
        "id": "198cf765-63c0-48b3-80fe-a99b04e06312"
    },
    {
        "author": "刘一止",
        "paragraphs": [
            "曲塘如磬何曾有，坐想萦山更带林。",
            "花圃夜来春雨足，漾舟应试一篙深。"
        ],
        "title": "次韵江西李相君七咏 磬塘",
        "id": "3b18ee62-f104-4ed2-bb64-c0fc61658c90"
    },
    {
        "author": "刘一止",
        "paragraphs": [
            "看山终日自夷犹，清净谁如此比丘。",
            "莫指妙高南向是，德云还在别峰头。"
        ],
        "title": "戏题法真师见南山斋一首",
        "id": "da590273-0b67-46ed-937b-eb8c3cd622c8"
    },
    {
        "author": "刘一止",
        "paragraphs": [
            "水石菖蒲真活计，芒鞋不借更奇哉。",
            "山林本是君家物，为□□□唤去来。"
        ],
        "title": "题敏上人隐斋一首",
        "id": "b348b40b-5551-4db7-a2c7-1baca57ac421"
    },
    {
        "author": "刘一止",
        "paragraphs": [
            "瘦藤扶我到溪南，梅蘂含羞未入看。",
            "不是今年花事懒，北人携过许清寒。"
        ],
        "title": "访梅",
        "id": "822d2ea9-3cde-4313-988d-122cf50502b3"
    },
    {
        "author": "刘一止",
        "paragraphs": [
            "山行不用瘦藤扶，度石穿云意自徐。",
            "夜过西巖投宿处，满身风露竹扶疏。"
        ],
        "title": "访石林二首  其一",
        "id": "6a349fb1-98d8-45c6-95c7-e01f49e679fe"
    },
    {
        "author": "刘一止",
        "paragraphs": [
            "山泽形容忌太臞，石林风范独何如。",
            "时时宾客倾家酿，个个郎君读父书。"
        ],
        "title": "访石林二首  其二",
        "id": "791a2831-2d11-4e4b-905d-8f99c13a9338"
    },
    {
        "author": "刘一止",
        "paragraphs": [
            "落磵悲泉不拟闻，乐平桥北路头分。",
            "扬雄旧宅今安在，心折侯芭三尺坟。"
        ],
        "title": "过梅溪省妻父臧翊善坟感叹  其一",
        "id": "f724f2f8-f953-49b0-aef3-7f5ad214f918"
    },
    {
        "author": "刘一止",
        "paragraphs": [
            "寂寞松冈锁暮烟，平生忠信事茫然。",
            "臧孙有后真虚语，伯道无儿可问天。"
        ],
        "title": "过梅溪省妻父臧翊善坟感叹  其二",
        "id": "53b5b309-b5e5-42b9-ae60-342a22878fb7"
    },
    {
        "author": "刘一止",
        "paragraphs": [
            "平生事业较粗疏，晚岁欣陪谢幼舆。",
            "林下商量好消息，不须嵇子绝交书。"
        ],
        "title": "和故人二首丁卯年九月二十二日梦中得之  其一",
        "id": "ba00ccae-8cb2-4a95-88b7-bd3d4d346822"
    },
    {
        "author": "刘一止",
        "paragraphs": [
            "目前得已便休休，事业何曾有到头。",
            "客问函三孰为一，月明风静好清秋。"
        ],
        "title": "和故人二首丁卯年九月二十二日梦中得之  其二",
        "id": "2cca8073-971b-48a3-b557-c114cbadabde"
    },
    {
        "author": "刘一止",
        "paragraphs": [
            "妙喜何曾断取，竺峰几日飞来。",
            "乞与溪山暮宿，都教浓翠成堆。"
        ],
        "title": "题丁氏堂六言四首  其一",
        "id": "9924a3eb-faa9-43d6-910c-bf46b03d29f1"
    },
    {
        "author": "刘一止",
        "paragraphs": [
            "杯觞竞照羣玉，衣袂常沾翠岚。",
            "不怕峰前路滑，石头是我同参。"
        ],
        "title": "题丁氏堂六言四首  其二",
        "id": "9fe25a57-31de-40b3-88e3-2952b67d417d"
    },
    {
        "author": "刘一止",
        "paragraphs": [
            "总自胸中描出，不妨怪怪奇奇。",
            "鴈荡龙湫彷彿，鸾翔凤舞参差。"
        ],
        "title": "题丁氏堂六言四首  其三",
        "id": "f495b322-a479-4916-bd40-c7cf827934da"
    },
    {
        "author": "刘一止",
        "paragraphs": [
            "翠峰欲并眉妩，艳蘂难争脸红。",
            "昔日寒年枯木，何如此个家风。"
        ],
        "title": "题丁氏堂六言四首  其四",
        "id": "e05cdec7-f8c8-473f-a0a4-40ba237ff293"
    },
    {
        "author": "刘一止",
        "paragraphs": [
            "遮藏得到中兴日，觞咏仍陪小隐仙。",
            "曲径画栏春几许，竹花人月四婵娟。"
        ],
        "title": "题徐次游通判小隐堂二首  其一",
        "id": "6c8edc5b-4ab9-44fb-9d42-07a060f6f042"
    },
    {
        "author": "刘一止",
        "paragraphs": [
            "一时药笼召参术，何事全家傍翠微。",
            "勿谓小山招不出，太平须要隐人归。"
        ],
        "title": "题徐次游通判小隐堂二首  其二",
        "id": "d33985de-3106-4797-862e-5ae32ffcbadc"
    },
    {
        "author": "刘一止",
        "paragraphs": [
            "人物风流自六朝，故山围国尚苕荛。",
            "只应王气奔瑶阙，喷作江声万里潮。"
        ],
        "title": "金陵",
        "id": "e298c0a0-8f41-4601-9c3d-08290ce3f9c0"
    },
    {
        "author": "刘一止",
        "paragraphs": [
            "石泉苔径午阴凉，手撷山花辨色香。",
            "度岭穿松心未厌，好闲反为爱山忙。"
        ],
        "title": "入灵隐寺",
        "id": "f470d0ad-a107-46c8-be1e-add54e84cbcc"
    },
    {
        "author": "刘一止",
        "paragraphs": [
            "昔游曾共朱栏语，十换星霜始再来。",
            "料得当时楼下水，有情应解作潮回。"
        ],
        "title": "登看经楼示同游",
        "id": "65074f9c-b407-457c-9c30-7e2914414dcf"
    },
    {
        "author": "刘一止",
        "paragraphs": [
            "客怀无事只增愁，遮眼残书懒即休。",
            "午醉忽惊如唤觉，乱山无数满船头。"
        ],
        "title": "宜兴道中",
        "id": "1c1621f8-e25d-4f0b-bd49-06969b484e04"
    },
    {
        "author": "刘一止",
        "paragraphs": [
            "堂前草木自争春，堂上妖娆花妬人。",
            "年年岁岁春相似，不信风光有故新。"
        ],
        "title": "寄题叶叔明盛圃熙春堂四首且为他日往游之约  其一",
        "id": "2f119d62-53a5-4f43-bbb4-4564859c4e8a"
    },
    {
        "author": "刘一止",
        "paragraphs": [
            "桥当窗槛月平铺，一色寒光玉不如。",
            "桥下流泉来别壑，经春绿尽可藏鱼。"
        ],
        "title": "寄题叶叔明盛圃熙春堂四首且为他日往游之约  其二",
        "id": "7d92c83b-00e8-4ed7-8f0f-6423de3e9f08"
    },
    {
        "author": "刘一止",
        "paragraphs": [
            "个侬传得嘉荣唱，天上偷来曲度新。",
            "他时莫向樽前误，客似周郎解觑人。"
        ],
        "title": "寄题叶叔明盛圃熙春堂四首且为他日往游之约  其三",
        "id": "32f746ad-1a50-48bb-994a-cb113ff9934e"
    },
    {
        "author": "刘一止",
        "paragraphs": [
            "吹花嚼蕊桥边路，衣袖常沾草木馨。",
            "更听绿珠三弄笛，为君一洗海风腥。"
        ],
        "title": "寄题叶叔明盛圃熙春堂四首且为他日往游之约  其四",
        "id": "adc9731c-123a-486a-b1c1-7ceffc4bbf85"
    },
    {
        "author": "刘一止",
        "paragraphs": [
            "人物中兴第一流，论才应作富民侯。",
            "帝怜玉笋班中秀，合付苹花柳恽洲。"
        ],
        "title": "送吴兴太守行十绝句  其一",
        "id": "82096e51-77d5-46a6-b2ec-68bbd1da3b68"
    },
    {
        "author": "刘一止",
        "paragraphs": [
            "海内文章说大门，故宜生长此儿孙。",
            "玉昆金友总秀出，历块过都不足论。"
        ],
        "title": "送吴兴太守行十绝句  其二",
        "id": "4ccb2106-21c4-4a70-b5b9-e6899926f124"
    },
    {
        "author": "刘一止",
        "paragraphs": [
            "人言此邦公所私，教我子弟等父师。",
            "大书深刻岂足纪，愿奏宣布中和诗。"
        ],
        "title": "送吴兴太守行十绝句  其三",
        "id": "28e22312-4537-4822-ad10-8d2256785aa8"
    },
    {
        "author": "刘一止",
        "paragraphs": [
            "振廪已责功及物，辅藩千里实分忧。",
            "尔身在外心王室，咫尺应须入告猷。"
        ],
        "title": "送吴兴太守行十绝句  其四",
        "id": "7eba2823-daef-4631-8e3f-4e16da706ee4"
    },
    {
        "author": "刘一止",
        "paragraphs": [
            "老奸屏气不敢出，雅俗雍容歌乐康。",
            "五日京兆何足数，三年子产转难忘。"
        ],
        "title": "送吴兴太守行十绝句  其五",
        "id": "d9eb21a0-76e6-42bf-976f-72565badb45e"
    },
    {
        "author": "刘一止",
        "paragraphs": [
            "元丰应制规模在，奕奕风流自一家。",
            "词剧清新过小庾，情多儿女笑张华。"
        ],
        "title": "送吴兴太守行十绝句  其六",
        "id": "107a709c-cc44-474a-b9ff-789467692fe0"
    },
    {
        "author": "刘一止",
        "paragraphs": [
            "燕寝风清昼漏长，愧公延我读书堂。",
            "此日偶同元凯癖，他年倘忆郑公乡。"
        ],
        "title": "送吴兴太守行十绝句  其七",
        "id": "f48246ff-91d6-4b2f-ba73-bea4336c9b46"
    },
    {
        "author": "刘一止",
        "paragraphs": [
            "垂老何堪此别离，感公情义独心知。",
            "故应他日汀洲泪，独立难忘捩棹时。"
        ],
        "title": "送吴兴太守行十绝句  其八",
        "id": "ce0c8125-22bd-4913-a9f0-d164035542c9"
    },
    {
        "author": "刘一止",
        "paragraphs": [
            "鸡皮鹤发病龙钟，误入林宗裁鉴中。",
            "平生气概今如此，自对青铜惜此侬。"
        ],
        "title": "送吴兴太守行十绝句  其九",
        "id": "ffa2c7b6-0abb-4481-8213-1930575a49c2"
    },
    {
        "author": "刘一止",
        "paragraphs": [
            "且尽离筵酒一杯，贵臣宁许我重陪。",
            "他时翊赞升平事，赋与林下歌康哉。"
        ],
        "title": "送吴兴太守行十绝句  其一○",
        "id": "d9bddb54-2866-4594-9afd-e1e80e4e9c9f"
    },
    {
        "author": "刘一止",
        "paragraphs": [
            "太简老人家似客，室中犹恨未空虚。",
            "筋挛步涩常须酒，日入中昏始废书。"
        ],
        "title": "太简斋即事二首  其一",
        "id": "3ec58f88-5797-4fe5-b65b-ec58980c3503"
    },
    {
        "author": "刘一止",
        "paragraphs": [
            "晓来人报雪遮门，委巷萧条郭似村。",
            "自酌瓮醅能软饱，借人布被得奇温。"
        ],
        "title": "太简斋即事二首  其二",
        "id": "c7703eaf-8aad-42d0-96fb-c6848fe65d22"
    },
    {
        "author": "刘一止",
        "paragraphs": [
            "官身宁为倦知还，自忆青山对白间。",
            "有月有风俱是客，爱诗爱酒可能闲。"
        ],
        "title": "寄题李德修通判宣城隐舍二首仍次其韵  其一",
        "id": "31b0fd7d-5bf2-410b-96ff-7dfb4ff233b2"
    },
    {
        "author": "刘一止",
        "paragraphs": [
            "往在东风浩荡边，故将诗酒作春妍。",
            "渊明好客妨何事，卿去教知我欲眠。"
        ],
        "title": "寄题李德修通判宣城隐舍二首仍次其韵  其二",
        "id": "6ce582d7-7d17-4d94-a6cc-044559bd1e3a"
    },
    {
        "author": "刘一止",
        "paragraphs": [
            "扫洒闲庭无个事，林间一击是何声。",
            "自从当日知音后，本地风光见太平。"
        ],
        "title": "和何山总老一击轩二首  其一",
        "id": "c4621f0e-bf56-430b-adfc-5472f0a1db9c"
    },
    {
        "author": "刘一止",
        "paragraphs": [
            "此地丹青画不成，本无圣解及凡情。",
            "道人来往风烟外，不是如来行处行。"
        ],
        "title": "和何山总老一击轩二首  其二",
        "id": "c5c9248a-40e9-4dfa-87b9-39efe0eb69cd"
    },
    {
        "author": "刘一止",
        "paragraphs": [
            "向来风月雄清地，今日升平将相家。",
            "自启窗扉放山入，使君聊欲傲云霞。"
        ],
        "title": "题杨吉老知军玉辉亭二首  其一",
        "id": "f368564e-b379-4f45-b7a0-425f667cc0ab"
    },
    {
        "author": "刘一止",
        "paragraphs": [
            "世间宁有清如许，买断岚烟入樽俎。",
            "我来乘此玉辉寒，要上峰头呵佛祖。"
        ],
        "title": "题杨吉老知军玉辉亭二首  其二",
        "id": "5e41b08f-6452-4acd-ad58-955f183555a7"
    },
    {
        "author": "刘一止",
        "paragraphs": [
            "白云到处有光辉，江北江南一杖携。",
            "妙喜风烟曾断取，羊仙今日合全提。"
        ],
        "title": "送报宁昙老二绝句  其一",
        "id": "7f4afa4c-b689-45ff-84bb-f2fb816646d6"
    },
    {
        "author": "刘一止",
        "paragraphs": [
            "王家宅似江家宅，草木风烟各不知。",
            "王谢争墩公案在，问师一笔判归谁。"
        ],
        "title": "送报宁昙老二绝句  其二",
        "id": "655cb689-795b-4fa0-b1f3-76d75b99c572"
    },
    {
        "author": "刘一止",
        "paragraphs": [
            "髯吴少年日，轻车驾飞黄。",
            "授简千人中，风流蔼东梁。",
            "根植苦不牢，一朝陨清商。",
            "谁者不归尽，我独哀此郎。",
            "人物秀且美，叔夜惭龙章。",
            "眼看一抔土，瘗此白璧光。",
            "空余百篇诗，老语惊摧藏。",
            "孤儿将谁赖，门户如冰霜。",
            "我非山巨源，感念徒悲伤。",
            "恨墨慰九泉，别语尚微茫。"
        ],
        "title": "哭吴亦虚一首",
        "id": "68fd0de7-75a1-45e4-809c-5e2f54951bfe"
    },
    {
        "author": "刘一止",
        "paragraphs": [
            "挂冠归去何曾老，贤达谁如此大夫。",
            "白傅宁惟结香火，季鹰初不为莼鲈。",
            "岸巾扶杖方行乐，寻壑经丘失步趋。",
            "惆怅眼中前辈少，更怜乡国后生孤。"
        ],
        "title": "吴彦和朝散挽诗二首  其一",
        "id": "f4e80afb-03ea-4099-aa8c-44ddad3c0519"
    },
    {
        "author": "刘一止",
        "paragraphs": [
            "谈经析理老逾工，家学诸郎得马融。",
            "心远自无流俗驾，语真端有古人风。",
            "每容晚进壶觞共，尚许残年杖履同。",
            "悽断松杉封马鬛，不堪持酒酹桥公。"
        ],
        "title": "吴彦和朝散挽诗二首  其二",
        "id": "ae26020d-2c3a-4ef7-baac-c06b6e76bb67"
    },
    {
        "author": "刘一止",
        "paragraphs": [
            "脱蜕超然不可寻，了知胸次未宏深。",
            "智谋谁复如樗里，缓急惟思扣季心。",
            "惊见丹炉无宿火，欲凭辽鹤问遗音。",
            "邦人岂识神仙事，竞挽丧车泪满襟。"
        ],
        "title": "吴公立承事挽诗一首",
        "id": "f7a5c416-6c4a-4a4e-ae24-b8b9d3493c38"
    },
    {
        "author": "刘一止",
        "paragraphs": [
            "岂弟临民契昔贤，政成终自弛蒲鞭。",
            "暮年三径师元亮，故国扁舟老计然。",
            "北陌东阡遗杖履，后冈前道锁风烟。",
            "郎君秀美如圭璧，会有恩光贲下泉。"
        ],
        "title": "徐仲常朝奉挽诗一首",
        "id": "e998b5c1-c760-4874-a3d7-d23a39854405"
    },
    {
        "author": "刘一止",
        "paragraphs": [
            "臧否何曾挂，心真语自真。",
            "风波谙末俗，金玉见斯人。",
            "大厦方巢燕，新冈已卧麟。",
            "死生知是梦，洒落更谁伦。"
        ],
        "title": "鲁居士挽诗二首  其一",
        "id": "9d68638f-d9c3-4066-97f9-40785e17a8f5"
    },
    {
        "author": "刘一止",
        "paragraphs": [
            "自忝知心旧，常如识面初。",
            "情亲终近古，识远胜知书。",
            "水宿同烟艇，山行傍笋舆。",
            "眼中无此老，洒涕独沾裾。"
        ],
        "title": "鲁居士挽诗二首  其二",
        "id": "4447bd1e-fe08-40f6-b5c3-8f14fd01a861"
    },
    {
        "author": "刘一止",
        "paragraphs": [
            "时相开边隙，羶胡入帝州。",
            "痛心惟主辱，何意辨身谋。",
            "义气摧山岳，高居照斗牛。",
            "天令光史册，为洗百年羞。"
        ],
        "title": "悼忠显刘公二首  其一",
        "id": "eabf2d34-3526-4e6a-8610-f23c1d85ca17"
    },
    {
        "author": "刘一止",
        "paragraphs": [
            "重义何难死，知恩忍自欺。",
            "豫生真国士，南八是男儿。",
            "天地一朝黑，风霜千岁悲。",
            "至今瞻拱木，人口胜丰碑。"
        ],
        "title": "悼忠显刘公二首  其二",
        "id": "4ab54cd5-ab13-418b-bb0b-82343e2f2cef"
    },
    {
        "author": "刘一止",
        "paragraphs": [
            "遇合时多故，风云气自强。",
            "补天烦大笔，医国见名方。",
            "恻怛忧民意，殷勤荐士章。",
            "可能遗一老，谁复问穹苍。"
        ],
        "title": "参政大资张公挽诗二首  其一",
        "id": "7eb04a9e-e427-4f9a-90f0-36d9797ab2e1"
    },
    {
        "author": "刘一止",
        "paragraphs": [
            "塞垒烽初息，留都倚重臣。",
            "奸骄阴夺气，政化本如春。",
            "待得中兴旦，宁论独病身。",
            "空余门下士，悲恨不胜陈。"
        ],
        "title": "参政大资张公挽诗二首  其二",
        "id": "2c617973-3498-4907-aa41-8ae9752b4011"
    },
    {
        "author": "刘一止",
        "paragraphs": [
            "声名三纪在中州，身到蓬山最上游。",
            "笃行岂惟今代少，摛辞仍向古人求。",
            "独嗟宣室催归晚，不料漳滨卧病留。",
            "慷慨严尤三策在，暮年谁识子心忧。"
        ],
        "title": "方秘监允迪挽诗二首  其一",
        "id": "b25a3562-decb-45d4-a4e9-6bd4345457da"
    },
    {
        "author": "刘一止",
        "paragraphs": [
            "同舍西雍四十春，乱离君我两身存。",
            "宁惟交道全金石，罕见人间此弟昆。",
            "雅志泽民终莫遂，微言忧国岂堪论。",
            "鸬鹚渡口千峰合，悽断西风泪睫昏。"
        ],
        "title": "方秘监允迪挽诗二首  其二",
        "id": "55d7e50c-1ea9-45d6-9011-59708ec17ddc"
    },
    {
        "author": "刘一止",
        "paragraphs": [
            "三纪飞腾近要津，声名磊落动朝绅。",
            "当时荐士韩安国，早岁谈经井大春。",
            "芸省并游今几在，螭坳立处梦曾真。",
            "蹒跚西望门生老，悽断云山泪满巾。"
        ],
        "title": "方司业挽诗一首",
        "id": "b492584a-abfc-4156-b0f0-b247f614b45f"
    },
    {
        "author": "刘一止",
        "paragraphs": [
            "五斗难堪志愿违，斜川宁与宿心期。",
            "自持雪柏霜松操，直到鸡皮鹤髪时。",
            "身世几番惊惧梦，功名一局半残棋。",
            "高风独与齐山并，他日行人口是碑。"
        ],
        "title": "莫奉议挽诗一首",
        "id": "33f9f8a4-e4f8-4d16-a536-7f421a781b51"
    },
    {
        "author": "刘一止",
        "paragraphs": [
            "世事何曾有到头，此心安处便休休。",
            "田园竟老陶元亮，乡里谁如马少游。",
            "乐施轻财知气概，飞觞举白见风流。",
            "吁嗟四十年前梦，追怆经行泪莫收。"
        ],
        "title": "梅子渐朝议挽诗一首",
        "id": "c81233f4-6ede-4c11-b567-0081941a9c2f"
    },
    {
        "author": "刘一止",
        "paragraphs": [
            "厉节冰霜似，摛辞锦绣如。",
            "诚心惟济物，老眼更便书。",
            "备养今谁及，辞荣计未疏。",
            "郎君官已重，门户合关渠。"
        ],
        "title": "叔父朝请挽诗二首  其一",
        "id": "1ecea0de-ad7d-4d0c-9082-b992fdb22b14"
    },
    {
        "author": "刘一止",
        "paragraphs": [
            "四纪儒林誉，谈经我一门。",
            "那知诗礼学，晚失父师尊。",
            "阡陌南阳旧，松杉厚夜温。",
            "心摧寒日落，泪尽晚云昏。"
        ],
        "title": "叔父朝请挽诗二首  其二",
        "id": "a5ec7f13-8d6b-40ac-8cad-37e9bf7ad29b"
    },
    {
        "author": "刘一止",
        "paragraphs": [
            "元祐崇三舍，词场次第开。",
            "两科踰万士，一日见连魁。",
            "圭璧知难售，鹓鸾独晚陪。",
            "乱离身已老，不复梦东台。"
        ],
        "title": "詹阁学持国挽诗二首  其一",
        "id": "e4945f0e-2173-403e-af4d-29824ecf6666"
    },
    {
        "author": "刘一止",
        "paragraphs": [
            "至行无瑕玷，今人见古人。",
            "伤时心独切，接物语能真。",
            "丘壑寻春旧，松杉堕泪新。",
            "飘零一樽酒，无复听谆谆。"
        ],
        "title": "詹阁学持国挽诗二首  其二",
        "id": "abfad15f-8dd5-42ee-be8f-99954a19b6ab"
    },
    {
        "author": "刘一止",
        "paragraphs": [
            "礼乐三千字，论思二十年。",
            "声名江夏愧，志节祖生先。",
            "阅世初何有，安心晚更贤。",
            "对棋无复德，悲涙渺林泉。"
        ],
        "title": "贾居仁侍郎挽诗一首",
        "id": "8273f370-c2ce-4ca3-8a33-3c557b023617"
    },
    {
        "author": "刘一止",
        "paragraphs": [
            "四纪声华旧，三朝道义尊。",
            "微言真自乐，博识更谁论。",
            "翰墨余千载，哀荣付九原。",
            "松杉倚幢节，愁绝暮烟昏。"
        ],
        "title": "少保左丞叶公挽诗二首  其一",
        "id": "48fbd22b-931f-47dc-9ca8-883d6e09e70b"
    },
    {
        "author": "刘一止",
        "paragraphs": [
            "文章千古事，富贵百年身。",
            "并世今余几，如公孰拟伦。",
            "轩裳清梦破，丘壑此心亲。",
            "叹息常编旨，无从举似人。"
        ],
        "title": "少保左丞叶公挽诗二首  其二",
        "id": "558a9c3c-81c5-4cf0-9503-795569ff8527"
    },
    {
        "author": "刘一止",
        "paragraphs": [
            "论议当今耸外庭，英英人物照丹青。",
            "文章共道追千古，训诂曾看媲六经。",
            "畴昔鹓行今几在，异乡薤露不堪听。",
            "老成远矣何嗟及，闻说郎君有典型。"
        ],
        "title": "李方叔侍郎挽诗一首",
        "id": "73985781-bf29-4cf5-877e-46acac724deb"
    },
    {
        "author": "刘一止",
        "paragraphs": [
            "回翔三纪到丹泉，始觉深归雨露边。",
            "黄霸声名初不减，吾丘智略孰居先。",
            "勤劳再见云横岭，志业空惊雪满颠。",
            "愁绝故山三径晚，不堪持酒酹风烟。"
        ],
        "title": "周元举侍郎挽诗一首",
        "id": "f74a63f5-0c56-4e68-9a1e-161b4ebbb226"
    },
    {
        "author": "刘一止",
        "paragraphs": [
            "先皇隆教育，师席重朝绅。",
            "模楷归元礼，纷纶仰大春。",
            "壮图初未究，归意久逾真。",
            "丘壑平生事，何人得此身。"
        ],
        "title": "葛鲁卿待制挽诗二首  其一",
        "id": "02c0a758-3a9d-4b25-8096-971b7c2a4354"
    },
    {
        "author": "刘一止",
        "paragraphs": [
            "论议超今昔，文章适典彝。",
            "老成嗟已远，后学欲谁师。",
            "封域南阳旧，交亲北陌悲。",
            "他年门弟子，下马识丰碑。"
        ],
        "title": "葛鲁卿待制挽诗二首  其二",
        "id": "c798c1b1-ac6b-4854-ad0c-13f18dea7749"
    },
    {
        "author": "刘一止",
        "paragraphs": [
            "我忆谷口孙，气貌清而腴。",
            "山潜三十年，吐此百卷书。"
        ],
        "title": "郑维心挽诗二首  其一",
        "id": "8898abf3-0818-4d48-ab59-7b124fe514dc"
    },
    {
        "author": "刘一止",
        "paragraphs": [
            "嗟哉谷口孙，句法何摧藏。",
            "骨冷归九原，古意堕渺茫。"
        ],
        "title": "郑维心挽诗二首  其二",
        "id": "bdc8c105-263d-47ee-8295-2405f6f666e4"
    },
    {
        "author": "刘一止",
        "paragraphs": [
            "半世安贫家自宜，瀛洲进退本观时。",
            "随身况有居山服，傍涧宁惭采藻诗。",
            "案上镜奁今寂寞，林间风日倍凄悲。",
            "山公取友先嵇阮，永愧论才得误知。"
        ],
        "title": "恭人黄氏挽诗一首",
        "id": "f616838f-a2ca-4cec-aae9-8d59f1ea3ea9"
    },
    {
        "author": "刘一止",
        "paragraphs": [
            "孕秀名卿族，来嫔吉士门。",
            "夫从中岁达，家至暮年温。",
            "意淡如忘物，身安只弄孙。",
            "镜奁今寂寞，遗懿不胜论。"
        ],
        "title": "安人陈氏挽诗一首",
        "id": "bf27e064-e371-4e76-834f-3df97cf131eb"
    },
    {
        "author": "刘一止",
        "paragraphs": [
            "慈惠闺门浃，清真意不私。",
            "台臣有贤操，母德是吾师。",
            "家近青乌卜，名传黄绢碑。",
            "冯勤终贵宠，他日岂胜悲。"
        ],
        "title": "孺人张氏挽诗一首",
        "id": "17ff32b2-911f-42bc-9bc9-ae91905b192f"
    },
    {
        "author": "刘一止",
        "paragraphs": [
            "疏派天潢阔，天孙赋锦裳。",
            "佳祥来吉梦，淑德旧休光。",
            "周室中兴日，唐家异姓王。",
            "长人勋业茂，恩泽未渠央。"
        ],
        "title": "夫人赵氏挽诗三首  其一",
        "id": "3f25d51d-ebe6-4fae-a0af-c5e279cc51ad"
    },
    {
        "author": "刘一止",
        "paragraphs": [
            "曾谓闺房奥，忠诚意有加。",
            "相夫惟以义，体国乃如家。",
            "天上期何近，人间日易斜。",
            "纶言知甚宠，谁为寄云霞。"
        ],
        "title": "夫人赵氏挽诗三首  其二",
        "id": "57c157cf-668b-4c09-ba41-a911281c967c"
    },
    {
        "author": "刘一止",
        "paragraphs": [
            "帝胄恩荣久，夫人独俭勤。",
            "仁心见舆诵，孝行溢前闻。",
            "畴昔牛眠地，而今鹤吊坟。",
            "家声应更好，少长总能文。"
        ],
        "title": "夫人赵氏挽诗三首  其三",
        "id": "e365e49d-840e-44cd-b5b8-45ac0c578123"
    },
    {
        "author": "刘一止",
        "paragraphs": [
            "婉娩闺门秀，安贫六十春。",
            "相夫惟礼义，玩意独清真。",
            "蜀道灵归远，吴山兆卜新。",
            "哀声传北里，悽感路傍人。"
        ],
        "title": "沈夫人挽诗二首  其一",
        "id": "42ef6d42-627a-4595-b9fb-f6da1816ba4e"
    },
    {
        "author": "刘一止",
        "paragraphs": [
            "盛德高门阀，荣光动里间。",
            "如何偕老愿，端向此时悭。",
            "幼妇辞新刻，仙游梦莫攀。",
            "吁嗟袆翟贵，不立内朝班。"
        ],
        "title": "沈夫人挽诗二首  其二",
        "id": "55f74a92-5ce5-4419-9fd7-527f743cb685"
    },
    {
        "author": "刘一止",
        "paragraphs": [
            "事业更中外，论思契冕旒。",
            "年虽濒钓渭，志不在封留。",
            "慈爱平生念，欢愉末路收。",
            "遥知谢公客，挥洒过西州。"
        ],
        "title": "俞居易阁学挽诗二首  其一",
        "id": "de635727-0ae6-45bc-86e8-2bfc3ef169ca"
    },
    {
        "author": "刘一止",
        "paragraphs": [
            "奕世论交地，红花巷陌春。",
            "扬雄一区宅，晏子百年邻。",
            "游倦归相踵，身闲意更亲。",
            "那知从此别，老涙损天真。"
        ],
        "title": "俞居易阁学挽诗二首  其二",
        "id": "5d0a5c93-2c89-4112-9b94-a9f1705992db"
    },
    {
        "author": "刘一止",
        "paragraphs": [
            "堂堂律师，了无上乘。",
            "律彼后生，约束如绳。",
            "我煞叩师，师笑而嘻。",
            "曰我无心，法何所依。",
            "以无心故，说持说犯。",
            "以无法故，横竖钩贯。",
            "我知是师，说本无说。",
            "身心了然，片云孤月。",
            "姜山嵯峨，宛在世外。",
            "访师遗踪，惟铁磬在。",
            "片云出山，孤月丽天。",
            "铁磬不鸣，声满大千。"
        ],
        "title": "姜山静疑院铁磬老师通公真赞",
        "id": "1fd6e192-363e-40f0-96a8-d14d0805c03d"
    },
    {
        "author": "刘一止",
        "paragraphs": [
            "枯木寒巖，形影相依。",
            "禄食而臞，孰与遯肥。",
            "四十九年，我知其非。",
            "已往不谏，来者庶几。"
        ],
        "title": "自作真赞",
        "id": "0ea3a33e-23f4-472b-ac2e-5f8c17fd53dc"
    },
    {
        "author": "刘一止",
        "paragraphs": [
            "居闲无所乐，从仕无所愧。",
            "忽作此两言，自省过去事。",
            "害性多矣晚乃安，苦心至矣晚乃甘。",
            "咄，我无初终得丧兮，又何乘除于其间。"
        ],
        "title": "又自赞",
        "id": "d9b80ce5-83b9-4f69-8785-afbaa39f39d4"
    },
    {
        "author": "刘一止",
        "paragraphs": [
            "何草不黄，谁其纺绩。",
            "持以售人，得不偿力。",
            "居士少贱，组丽是饰。",
            "力贫作奢，终愧于色。",
            "居士老愚，山泽放逸。",
            "下泽有车，登山着屐。",
            "被此草衣，相羊自适。",
            "倦鹄依林，野麋卧石。",
            "维此草黄，不失士职。",
            "不以本然，随彼染习。",
            "戒哉居士，服之无斁。",
            "余年几何，以永厥德。"
        ],
        "title": "黄草道衣赞",
        "id": "fee8b49d-d38f-46d1-8482-0b19ed19fb7f"
    },
    {
        "author": "刘一止",
        "paragraphs": [
            "当年公主嫁毡裘，自撷芳兰制此油。",
            "燕代古来多绝艳，涂妆今有汉风流。"
        ],
        "title": "许师正秀才游燕中得膏面碧云油见示因作二绝句  其一",
        "id": "ad85b13c-a796-4104-b598-2027239bf61d"
    },
    {
        "author": "刘一止",
        "paragraphs": [
            "驿骑奁封入禁门，六宫匀面失妆痕。",
            "应嗤万里通西域，只得连山苜蓿根。"
        ],
        "title": "许师正秀才游燕中得膏面碧云油见示因作二绝句  其二",
        "id": "3a1dd2fd-8f6d-446b-bc84-ed9ad75f7410"
    },
    {
        "author": "刘一止",
        "paragraphs": [
            "谁怜季子黑貂裘，谈舌曾经动碧油。",
            "客路何施画眉手，自涂香泽慰飘流。"
        ],
        "title": "再用韵呈师正  其一",
        "id": "1ea3b461-3205-4ae4-b415-39cf58fe7d59"
    },
    {
        "author": "刘一止",
        "paragraphs": [
            "涂泽风流出雁门，战场谁为洗啼痕。",
            "圣时宫女自妆薄，不遣燕入苍瑯根。"
        ],
        "title": "再用韵呈师正  其二",
        "id": "38254510-3af3-4231-96f1-dee300ab9d8b"
    },
    {
        "author": "刘一止",
        "paragraphs": [
            "西溪一夜枕潺湲，晓上楼头更细看。",
            "欲揽青山入怀袖，却愁烟雨湿衣寒。"
        ],
        "title": "宿长城西溪题僧舍",
        "id": "418b2fbf-717b-4164-b535-524c3bb664a3"
    },
    {
        "author": "刘一止",
        "paragraphs": [
            "涓涓壁间通小池，小雨廉纤未作泥。",
            "深炷炉香高著火，何须骑马听朝鸡。"
        ],
        "title": "题广福寺二绝  其一",
        "id": "395a9cb3-0499-4ab4-90de-47ae9834252b"
    },
    {
        "author": "刘一止",
        "paragraphs": [
            "山中松韭厌寒俎，江甲防风手自锄。",
            "一榻北窗听雨睡，全胜白饭与青刍。"
        ],
        "title": "题广福寺二绝  其二",
        "id": "2a9e7949-111d-49aa-9ec1-7d555e5db516"
    },
    {
        "author": "刘一止",
        "paragraphs": [
            "山瓢枵腹谩如壶，不学鸱夷肯借酤。",
            "清夜玉堂谁伴宿，此时一盏可能无。"
        ],
        "title": "次韵傅舍人咏褚邦直葫芦",
        "id": "6a124898-e07d-4729-8194-dfc8426477ca"
    },
    {
        "author": "王庭珪",
        "paragraphs": [
            "玉锁宫扉三十六，谁识连昌满宫竹。",
            "内苑寒梅欲放春，龙池水暖鸳鸯浴。",
            "宣和殿后新雨晴，两鹊飞来向东鸣。",
            "当时妙手貎不成，君王笔下春风生。",
            "长安老人眼曾见，万岁山头翠华转。",
            "恨臣不及宣政初，痛哭天涯观画图。"
        ],
        "title": "题宣和御画",
        "id": "71a6c55d-f0fd-46fc-8627-d157d1d8510b"
    },
    {
        "author": "王庭珪",
        "paragraphs": [
            "高楼玉珮摇春风，银槽压雨珍珠红。",
            "天留晓月十分魄，飞光下照仙人宫。",
            "瑶姬半醉挝鼍鼓，彩鳯吹笙黄鹤舞。",
            "双成翠袖织藕丝，麻姑行厨擗麟脯。",
            "金盘烧蜡夜未央，从妃进果蟠桃香。",
            "坐上花开人未老，他日重来花更好。",
            "三千年后忽相逢，再约羣仙醉蓬岛。"
        ],
        "title": "仙人春宴曲",
        "id": "da453f08-a964-470e-b9ee-7797500ee9d0"
    },
    {
        "author": "王庭珪",
        "paragraphs": [
            "异时汉网疏天讨，胡儿马囓江南草。",
            "石头重戍岂无兵，将军不识丹阳道。",
            "至今战骨埋秋霜，伤心不忍问耆老。",
            "龙蟠虎踞昔何雄，赤壁濡须在眼中。",
            "浔阳江水射蛟处，旌旗拂天来向东。",
            "艨艟塞川不敢下，昔人曾此破曹公。",
            "横江九道波翻屋，试请轻兵渡淮曲。",
            "夜入长安人不知，应见画图心已熟。",
            "他日将军按此图，鼓行如西如破竹。"
        ],
        "title": "观骆元直经进江南形势图",
        "id": "c0c73ee2-190b-41d5-9a20-f095061f0bf6"
    },
    {
        "author": "王庭珪",
        "paragraphs": [
            "明湖涨天光，春云如粉碎。",
            "吴王宫女罢吹箫，象牀玉椀今安在。",
            "桃李初开映绿池，绿池水暖摇花枝。",
            "闻道只今池上月，照见吴王繁盛时。",
            "当时粉色艶月彩，今日古坟烟草衰。",
            "草衰不见吴宫事，唯有月下孤猿啼。",
            "猿声哀告问不得，又恐清晓催黄鹂。"
        ],
        "title": "长沙北禅览古",
        "id": "f3430c0f-6b93-4fd2-afcc-7d5112cc8d72"
    },
    {
        "author": "王庭珪",
        "paragraphs": [
            "浮云卷尽天无风，青山衔日犹半红。",
            "谁弹乌啼夜鹤怨，平明结客长安中。",
            "大颠初识韩吏部，清檗亦参裴相公。",
            "尚书气欲吞胡虏，手挽天河作霖雨。",
            "响泉韵磬应自携，昵昵莫为儿女语。",
            "为陈古操有平戎，此曲聊堪佐旗鼓。"
        ],
        "title": "方外庵听惠端弹琴明日赴李似矩尚书招",
        "id": "d0efd2cd-214c-4ddc-a75b-70f4fafcc7ed"
    },
    {
        "author": "王庭珪",
        "paragraphs": [
            "异时黄鲁直，尝赋青原诗。",
            "至今青原山，名与星斗垂。",
            "自从有宇宙，孰能磨灭之。",
            "昨日从大旆，上读前人碑。",
            "欲学下一语，自觉落笔迟。",
            "我等如湛辈，后世谁复知。",
            "治君千载人，治中同一时。",
            "两公俱大手，妙语仍崛奇。",
            "得句未肯吐，神物悭护持。",
            "光艶出月脇，当留照巖扉。"
        ],
        "title": "游青原呈王元勃舍人周秀实监丞",
        "id": "e0c07892-a0b3-4f7e-b1ec-fec641762e91"
    },
    {
        "author": "王庭珪",
        "paragraphs": [
            "朝发螺浦湄，暮宿白沙口。",
            "初为夜行计，有物应掣肘。",
            "山云四面起，风涛半江吼。",
            "落帆危石矶，就枕不敢久。",
            "林深鸣鹤鹊，村远闻鸡狗。",
            "梦觉知月明，破篷见牛斗。",
            "起视天色清，解缆欲放溜。",
            "浪头聒天响，掀簸入我牖。",
            "蒲帆未及张，篙师复回首。",
            "渡头有古祠，壁画杂怪丑。",
            "舟人相与言，劝我酬神酒。",
            "出处本细事，阴晴亦常有。",
            "我固不问天，岂问土木偶。"
        ],
        "title": "舟次白沙",
        "id": "72cf2706-0a8e-4ec5-876b-1e188b3b570d"
    },
    {
        "author": "王庭珪",
        "paragraphs": [
            "斯文久寂寞，谁应擅雕龙。",
            "万事问伯始，今复得此公。",
            "涛澜翻笔舌，锦绣蟠心胸。",
            "平时吐佳句，逸气如长虹。",
            "制策收俊异，行当推选锋。",
            "元龙湖海士，江夏无双童。",
            "词彩俱秀出，春葩发青红。",
            "铿锵排律吕，纯音玉琤琮。",
            "草木吾臭味，坐隔神螺峰。",
            "遥闻玉荆产，长松想清风。",
            "安得奋余勇，提戈譟其中。",
            "且愿试音响，径须撞巨钟。"
        ],
        "title": "寄胡邦衡兼简陈佥判黄书记",
        "id": "412b6d12-d626-4c67-8658-231e0988d402"
    },
    {
        "author": "王庭珪",
        "paragraphs": [
            "嵯峨阊阖西风回，赤霄夜半天门开。",
            "昴星麒麟下穹昊，两家同日生公台。",
            "两公为谁张与向，人物堂堂真汉相。",
            "愿公接武未央庭，禁直金銮对方丈。"
        ],
        "title": "向衡州生日",
        "id": "e14e2b8e-df91-495e-b99b-a6a1cb9cc14a"
    },
    {
        "author": "王庭珪",
        "paragraphs": [
            "君不能徒步上书献天子，又不能移书帝城结王公。",
            "欲将笔力扛九鼎，纸上有说能平戎。",
            "宣和治极久忘战，羯奴骑马嘶淮甸。",
            "是时犹屯百万师，无人北向放一箭。",
            "大臣搏手知何为，草间公卿儿女啼。",
            "至今谋国无上策，读君断藁令人悲。",
            "君家人物照青汗，曲江犹识胡雏乱。",
            "他年论事要回天，应向荆州寻好汉。"
        ],
        "title": "张持操携徐献之侍郎书见访兼出示著述中兴论诸杂文为赋诗一篇以文轴还之他日亦录寄献之也",
        "id": "5dfe54d2-f6de-4a34-8768-76f7c924e751"
    },
    {
        "author": "王庭珪",
        "paragraphs": [
            "泷江欲度虹为桥，泷涛舂撃蛟鱼跳。",
            "泷头有庙非一朝，泷民犹传神姓萧。",
            "殿脚插入白鹭腰，青原舞翠挹岧嶤。",
            "朱甍日出烟雾消，碧瓦不动磨青瑶。",
            "忽然飞电掣紫霄，天为借怒生奇飚。",
            "游龙挥雨洗泬寥，桂花堕落香云飘。",
            "百年古木号鼍能，击鼓变化鸾吹箫。",
            "官艘贾舶胆欲焦，庙前泊橹不敢摇。",
            "楚词跪奠设浆椒，泷之灵兮或可招。"
        ],
        "title": "过萧泷庙",
        "id": "26fd96ae-309e-4528-8abc-a5ebbbcfeae6"
    },
    {
        "author": "王庭珪",
        "paragraphs": [
            "道边车马来不休，倾城出送陈大丘。",
            "大丘爱民如父母，故令民作婴儿愁。",
            "各持杯酒塞行路，众人欲挽我独不。",
            "我记殿前初射策，胪传高名落九州。",
            "同年衮衮上台省，公独执板拜督邮。",
            "况兹小县天一陬，不烦细民遮道留。",
            "绣衣飞章动冕旒，行必召对螭坳头。",
            "君王端问活国计，大略要洗儒生羞。"
        ],
        "title": "送陈邦直知县",
        "id": "180eae2b-38b1-41b0-920b-4c06c6a9ec3d"
    },
    {
        "author": "王庭珪",
        "paragraphs": [
            "我生不识黄太史，犹及诸老谈遗事。",
            "蓝田生玉海生珠，谓君眉目无乃似。",
            "谁作江西宗派诗，如今传法不传衣。",
            "句中有眼出月脇，密付嫡孙人未知。",
            "宗风后必喧人口，云梦更须吞八九。",
            "他年拈此一瓣香，狮子窟中狮子吼。"
        ],
        "title": "赠别黄超然",
        "id": "b2ae7f69-0c7d-49b1-b038-18967ad150d7"
    },
    {
        "author": "王庭珪",
        "paragraphs": [
            "户牖邻清閟，深夜客扣关。",
            "开门见脩竹，人与竹俱闲。",
            "雨竹窗外响，风从屋头还。",
            "羡君屏百事，读书苍翠间。",
            "刺口谈治乱，笔挟风霜寒。",
            "更览珠玉文，洗我冰雪颜。",
            "归来兴未尽，危坐听珊珊。"
        ],
        "title": "寓郡斋过清閟轩与高虞卿夜话",
        "id": "93baf2cb-022d-4947-b685-43b05cfa7801"
    },
    {
        "author": "王庭珪",
        "paragraphs": [
            "去年秣马望行宫，飘然气若摩霄鸿。",
            "不学提携百金剑，不倚能弯两石弓。",
            "徒夸读书饱藜苋，笔阵欲敌千人锋。",
            "要登月窟取官职，不使官出兠鍪中。",
            "丈夫功名自有日，春闱已过落花风。",
            "今当献计随羣吏，到时万井欢声沸。",
            "慈宁殿前催趁班，看君入贺鸣靴鼻。"
        ],
        "title": "赵逢源今春当赴省试以事失期乃督钱纲往行在且欲观母后回銮之庆作诗速其行",
        "id": "db9503b4-9e4c-48db-9ee8-81f3f833ee4c"
    },
    {
        "author": "王庭珪",
        "paragraphs": [
            "旄头彗天天狗堕，一日中原作奇祸。",
            "金竿突绕都城光，鐡马横嘶御街过。",
            "迩来十年不解兵，盗贼军书急星火。",
            "将军藩身养脇疽，帝命相公期必破。",
            "指挥貔虎下天来，奋臂一呼皆袒左。",
            "相公元是帝股肱，提师辟士收豪英。",
            "君才累试当剧郡，羣凶落胆知威名。",
            "麾下传闻有飞将，一箭曾射欃枪星。",
            "公谋岂止当十万，要挽天河洗甲兵。",
            "君不见河阳军乌重胤，参谋初拔温处士。",
            "遂令冀北马羣空，石洪亦自河南至。",
            "又不见裴晋公取淮西，幕下正用韩退之。",
            "乃能夜䌸吴元济，至今留得平淮碑。",
            "如今相公开幕府，岂减乌公与裴度。",
            "席卷江湖波浪清，貂鼎勋庸归自取。"
        ],
        "title": "送向宣卿赴朱相公参议",
        "id": "82ebbe0c-9d2e-46fa-87a8-e31ec5a5c501"
    },
    {
        "author": "王庭珪",
        "paragraphs": [
            "田头作谷催入场，一半白著输官仓。",
            "庐江主簿喜怀檄，放船椎鼓开帆樯。",
            "萧滩老农公事毕，夹道欢呼罗酒浆。",
            "笑言归去唤妻子，今年租米两平量。"
        ],
        "title": "送吴叔举主簿往清江受纳秋苗",
        "id": "e55795b6-f06f-45e2-b147-17b32470ddb3"
    },
    {
        "author": "王庭珪",
        "paragraphs": [
            "清夜游西园，竹影乱秋月。",
            "穹色湛虚明，林光益奇绝。",
            "人间睡正著，那知此时节。",
            "坐观衡阳移，领略风烟别。",
            "沆瀣洗天宇，一饮醒毛髪。",
            "气与南山高，青苍助施设。",
            "池塘收绿净，星斗转空阔。",
            "微云点太清，须臾亦自灭。",
            "明朝问此境，胜处不可说。",
            "却恐鸡三号，开门走车辙。"
        ],
        "title": "秋夜西园独步",
        "id": "487f3e55-a9e8-4ebb-b21f-1741e1f4e237"
    },
    {
        "author": "王庭珪",
        "paragraphs": [
            "荷锄初读书，中原已鼎沸。",
            "辍耕仰太息，衣食尚卒歳。",
            "喧呼传点丁，田庐忽湮替。",
            "产尽犹索租，从何出租税。",
            "乃知天宝后，信如石壕吏。",
            "君门九重深，旗戟森兵卫。",
            "朱轓背相望，莫肯察凋弊。",
            "赖子天资高，追琢自成器。",
            "时能从诸生，扣门来问字。",
            "长篇烂溢目，春葩吐奇丽。",
            "饥虽不堪煮，要自饱风味。",
            "乃翁昔好事，宾客常满位。",
            "小儿听客语，炊甑忘著箅。",
            "岂虑饭成糜，迩来糜亦废。",
            "时能馈升斗，与子黔突喙。"
        ],
        "title": "刘晞扬贫甚爨烟不属而读书不辍作诗遗之以激其志因叙其贫之所以然冀当涂有闻之者",
        "id": "f0eb87af-5372-4bc2-9a23-a71aad3de5c5"
    },
    {
        "author": "王庭珪",
        "paragraphs": [
            "王郎远器宜庙堂，胡为奔走天一方。",
            "吴越相望峙雄垒，双旌再开南斗傍。",
            "手携仙人绿玉杖，坐褰刺史赤帷裳。",
            "平生广莫意万里，眼高四海无相当。",
            "舍人旧班紫宸陛，天马岂受青丝缰。",
            "骑驴到部正阅歳，飘然鹄举摩天翔。",
            "婴儿十万啼塞路，各遮马首持杯觞。",
            "忽闻半夜发轻舸，追走不及徒悲伤。",
            "绣衣飞章有巨力，不须州民投皂嚢。",
            "正恐君王知治状，便向剑履趋明光。",
            "鳌头蓬莱在平地，日边除书细作行。"
        ],
        "title": "送王舍人超武",
        "id": "ff88e03b-6a16-489c-a53b-124f1838532d"
    },
    {
        "author": "王庭珪",
        "paragraphs": [
            "何年凿源开混茫，桃花两片吹红香。",
            "烟消远浦生微阳，渔舟误行溪水长。",
            "溪回岸转山隙光，疑有绛阙仙人房。",
            "居民争出罗酒浆，花间笑语音琅琅。",
            "抱琴释子眉髪苍，响泉韵磬鸣长廊。",
            "能谈往事悲孟尝，昔时台沼今耕桑。",
            "又如勇士赴敌场，坐令游子思故乡。",
            "清猿抱木号鸿荒，孤吟划见丹鳯翔。",
            "曲终待月西南厢，重调十指初不忙。",
            "如见古画秦衣裳，春天百鸟争颉颃。",
            "桃源归来今已忘，弹到落花空断肠。"
        ],
        "title": "和刘美中尚书听宝月弹桃源春晓",
        "id": "b7f73389-242c-4dc1-9f3b-1c0ad95e6f4f"
    },
    {
        "author": "王庭珪",
        "paragraphs": [
            "骑鲸仙人本仙胄，不应暴落饥蛟口。",
            "长庚却复下人间，岛瘦郊寒皆缩手。",
            "篇章迈往无故初，不共曹刘辙俱蹂。",
            "此邦虽陋江山雄，异时间出欧阳九。",
            "公今诗句满江山，似觉衰容得春酒。",
            "笔端猎猎生风雷，胸次煌煌焕星斗。",
            "生儿了事正作痴，亦恐痴儿未能了。",
            "顷年胡骑猎夷门，兵拏不解谁当剖。",
            "大臣荐公来洛阳，舌翻波涛惊朝堂。",
            "飞龙借马出建康，丑虏夜走尘沙黄。",
            "是时帝坐八绮窗，拟歌风起云飞扬。"
        ],
        "title": "和李巽伯少卿见怀",
        "id": "34674cdf-25b9-4bd4-8ee6-f700abe3576a"
    },
    {
        "author": "王庭珪",
        "paragraphs": [
            "安成城头乌夜宿，啼乌未起鸡登木。",
            "倾村入城来送君，马首摩肩袂相属。",
            "但有庞首不识名，何物老翁出山谷。",
            "老翁持酒前致词，家住西村大江曲。",
            "大江两岸皆腴田，古有寅陂置官属。",
            "自从陂废田亦荒，官中无人开旧渎。",
            "公沿故道堰横流，陂傍秔稻年年熟。",
            "今年虽旱翁不忧，田头已打新舂谷。",
            "谁云此陂会当复，老父曾闻两黄鹄。",
            "嗟哉如君不负丞，躬行阡陌劝农耕。",
            "监司项背只相望，风谣满路胡不听。",
            "胡不听，寅陂行，为扣天阍叫一声。"
        ],
        "title": "寅陂行",
        "id": "7ad47362-2e95-4e2d-b753-ad270c4ef76d"
    },
    {
        "author": "王庭珪",
        "paragraphs": [
            "庐陵地控虔与洪，孤城斗绝吴楚东。",
            "连年贼兵塞官路，烽火照夜旌旗红。",
            "治中来时正逢此，自请按行山谷中。",
            "禾州吉水方震动，缚取两渠来衅钟。",
            "凶徒披靡拜麾下，愿持田器为良农。",
            "凯歌归陈破贼状，捷书飞入甘泉宫。",
            "甘泉侍臣知姓氏，天子往往闻其风。",
            "谓当到阙问边事，边上如今尘不起。",
            "但把长牋造鳯栖，莫说渡河挑马棰。",
            "此公淹久佐一州，安用州民遮道留。",
            "州中老人错料事，此公行立螭坳头。"
        ],
        "title": "庐陵行",
        "id": "236840dc-c62c-44e5-809f-8ca91a9d2256"
    },
    {
        "author": "王庭珪",
        "paragraphs": [
            "南宫四海英俊场，阅人须多无此郎。",
            "御史传呼主司出，遥瞻紫案金炉香。",
            "帘垂咫尺断还送，闭户设棘围高墙。",
            "卷堆封弥充栋宇，笔浸沧溟开混茫。",
            "麟台学士喜得子，如获宝鼎联芝房。",
            "明日都城始传榜，声名烜赫无三张。",
            "平生知己万不一，世有若人安可失。",
            "方调鼎味荐盐梅，桃李何心并佳实。",
            "论经射策未足论，挽取功名看他日。",
            "同门笑语夜相过，起看北斗插天河。",
            "凌晨鳯阁拜座主，门生来贺争肩摩。",
            "一时人物尽豪杰，太平为宝非嘉禾。"
        ],
        "title": "和程子山舍人赠高虞卿",
        "id": "e1dc2888-1a2f-48ab-b5ac-e4448cc67fba"
    },
    {
        "author": "王庭珪",
        "paragraphs": [
            "明妃辞汉出宫门，丰容靓饰朝至尊。",
            "至尊左右皆动色，明妃欲语咽复吞。",
            "三千蛾眉塞天阍，帝独不识王昭君。",
            "顾影徘徊复良久，尚冀君王一回首。",
            "当时自倚绝世姿，不将赂结毛延寿。",
            "可怜朱网画香车，却来远嫁呼韩邪。",
            "不如归州旧村女，三幅罗裙两髻了。",
            "陌上花开大隄暖，细雨春风归缓缓。",
            "宁从禁籞落胡沙，长路漫漫碧云断。",
            "忽看汉月照毡裘，泪湿弹丝锦臂鞲。",
            "龙眠会作无声句，写得当时一段愁。"
        ],
        "title": "题罗畴老家明妃辞汉图",
        "id": "0afabe96-c182-4251-bed3-5fcfafbedc46"
    },
    {
        "author": "王庭珪",
        "paragraphs": [
            "海内甲马未尽休，豪英为时当出谋。",
            "天生奇才必有用，何乃相率居巖幽。",
            "胡公人品今第一，汗漫久作朱陵游。",
            "朱陵窟宅倚苍翠，此公招隐安可留。",
            "九庙今谁起颓压，四方正尔烦诛求。",
            "我闻昔时元刺史，舂陵地分天子忧。",
            "少陵作诗颂其事，至今人传元道州。",
            "公为道州绩尤伟，谁为再作舂陵讴。",
            "孤城疲卒捍狂贼，高论力诋庸儿羞。",
            "安得如公数十辈，参错天下为邦侯。",
            "京洛腥羶不难扫，潢池寇孽不难收。",
            "愿公早请尚方剑，先斩佞臣张禹头。"
        ],
        "tags": [
            "衡山"
        ],
        "title": "送向宣卿往衡山兼寄胡康侯侍讲",
        "id": "d2b75aa9-2e31-4500-be2f-0441c5df04d9"
    },
    {
        "author": "王庭珪",
        "paragraphs": [
            "秀岭明东城，飞翠横空断。",
            "烟霞互灭没，爽气浮清旦。",
            "旁连仙人居，楼殿出天半。",
            "金龙蟠绣柱，银榜开琳馆。",
            "齐轩面青葱，下瞰绿篠岸。",
            "我尝醉其上，讴吟杂悲叹。",
            "一时贤士夫，车马共游款。",
            "当年二学士，落笔泻银汉。",
            "曾赋齐轩诗，字字星斗烂。",
            "事逐云雨空，鬼录尚可按。",
            "重来兵火余，触目自悽惋。",
            "唯有轩前山，秀色还旧观。",
            "晓猿惊未已，归袂何必挽。",
            "胡为走尘埃，废此奇一段。",
            "山灵亦可畏，移文定嘲玩。"
        ],
        "title": "赠齐轩仲素老",
        "id": "02121c50-e6ce-4ee1-8667-80e58535d3be"
    },
    {
        "author": "王庭珪",
        "paragraphs": [
            "天狼窥太清，戎马断行路。",
            "一别常万里，寄书何由数。",
            "识君英妙时，亹亹见佳处。",
            "当年松栢姿，已有庙廊具。",
            "比常览新作，险绝闻奇句。",
            "探珠沧海底，秀色不受污。",
            "笔端百斛鼎，胸中九经库。",
            "高文动场屋，仍传渭上赋。",
            "岂但凌三都，自使强敌怖。",
            "邹郎挺忠烈，英英起门户。",
            "同游气概中，风云生指頋。",
            "独念蓬室士，无因陪杖屦。",
            "相望隔章水，欲往不敢渡。",
            "拏舟弄明月，正恐蛟龙怒。"
        ],
        "title": "寄黄子庞兼简邹德裕",
        "id": "d54e728c-a8e3-4dfa-b61d-2342ce28f83d"
    },
    {
        "author": "王庭珪",
        "paragraphs": [
            "康郎读书本勃窣，羞作儒生酸到骨。",
            "偶逢四海未解兵，气如秋鹰眼如鹘。",
            "布衣杖策丞相前，官军尽扫长蛇窟。",
            "燋头烂额已论功，况子当年陈调曲。"
        ],
        "title": "赠康元章",
        "id": "a2db0638-6738-447a-a420-79fd9c4673d1"
    },
    {
        "author": "王庭珪",
        "paragraphs": [
            "捧檄困米盐，戴星入州府。",
            "官卑强趋走，出语不媚妩。",
            "坐此触骇机，三人忽成虎。",
            "况闻郡公曹，士论极患苦。",
            "祸福在牙颊，骄气溢眉宇。",
            "念君鸾鳯栖，孰若黄鹄举。",
            "负材淹簿领，摆脱即骞翥。",
            "高兴动长川，插旗催转艣。",
            "帆经一柱观，清风九江渚。",
            "蛟龙蹙横波，楼船照秋浦。",
            "兹游定有得，因之壮心膂。",
            "丞相新开藩，门阑压吴楚。",
            "豪英气概中，人物粲可数。",
            "相逢一笑乐，细与论今古。",
            "若问山间人，披蓑钓烟雨。"
        ],
        "title": "送葛德裕",
        "id": "010e9653-0e3c-46db-81d0-ee0998db1889"
    },
    {
        "author": "王庭珪",
        "paragraphs": [
            "飞雨洒簷角，车骑散巖隈。",
            "临池张翠幕，众贤会高台。",
            "坐中蟾宫客，再占北斗魁。",
            "复有南巷阮，少年负英才。",
            "两公俱博雅，胸臆天所开。",
            "明春试殿陛，笔力翻风雷。",
            "胪传姓名出，声闻落九垓。",
            "今宵且尽醉，须覆掌中杯。",
            "朝来得好语，仍闻小人灾。",
            "请观卢溪老，谈笑消奸回。",
            "见敌未尝动，坐令敌倾摧。",
            "庸儿不量力，自倒非人推。",
            "举此卜二友，否极终泰来。"
        ],
        "title": "题秀光亭壁饯刘世臣刘仲美",
        "id": "2eee82d3-dcb8-4269-ab27-93789a78d226"
    },
    {
        "author": "王庭珪",
        "paragraphs": [
            "少年胆气横秋烟，腰间櫑具森龙泉。",
            "出门万里探虎穴，锦带雕鞍明积雪。",
            "洞庭木叶飞霜风，将军秉旄西击戎。",
            "旌旗戈甲照湖海，欃枪欲灭胡天空。",
            "须君磨盾作露布，插羽来奏明光宫。"
        ],
        "tags": [
            "洞庭湖"
        ],
        "title": "送李亨仲赴荆南辟",
        "id": "3138ae4a-c055-4ff9-92c7-efc21f25eb08"
    },
    {
        "author": "王庭珪",
        "paragraphs": [
            "桃叶山前宫漏迟，宫人傍辇持花枝。",
            "君王喜凭绛仙立，殿脚争画双长眉。",
            "欲把琵琶弹出塞，结绮临春时事改。",
            "井边忽见张丽华，忍听后庭歌一再。"
        ],
        "title": "丽人行",
        "id": "c4c52386-f0c0-4341-bcdd-33895ce865e7"
    },
    {
        "author": "王庭珪",
        "paragraphs": [
            "羣鸡鼓翼天欲光，井上梧桐生微凉。",
            "残星烂烂或出没，初日淡淡开青苍。",
            "楚妃台边晓云碧，伏波庙前秋草黄。",
            "骚人辛苦拾何物，沅有芷兮今已香。"
        ],
        "title": "早行",
        "id": "75e74898-8840-4f52-b7b1-18316eda0cf3"
    },
    {
        "author": "王庭珪",
        "paragraphs": [
            "九疑连绵青未了，郴江擘出蛟龙吼。",
            "雷公霹雳搜巖幽，化为鬰律黄蛇走。",
            "飞电迸火出奇节，黄蛇走立僵如鐡。",
            "携看玉女洗头盆，拄上九疑探禹穴。",
            "莫挑马箠渡黄河，莫扣天门阍者诃。",
            "但挂百钱时一醉，从教风雨湿渔蓑。",
            "青钱学士年方少，年少羞为老人调。",
            "即看飞步上蓬瀛，别有青藜夜相照。"
        ],
        "title": "谢张钦夫机宜惠灵寿杖",
        "id": "d0e517ba-21b9-44b6-8033-df82c33f64e9"
    },
    {
        "author": "王庭珪",
        "paragraphs": [
            "少年班玉墀，美若灵和柳。",
            "一麾出银台，风流亦不朽。",
            "琅琊古名郡，屡移贤太守。",
            "天子忧远民，谓公极其厚。",
            "林甫既当国，不便珉与玖。",
            "何如访醉翁，翁意不在酒。"
        ],
        "title": "魏彦成寄示桐川琅琊送行诗集奉次柳字韵一首系于卷末",
        "id": "898d78fd-5e6a-4546-b335-8a5a04dcc326"
    },
    {
        "author": "王庭珪",
        "paragraphs": [
            "贼锋绕章南，杀气动秋色。",
            "主将初无谋，突出谁与敌。",
            "君门九重深，羽卫生旗戟。",
            "我欲献奇计，何由吐丹臆。",
            "万言一杯水，平生几两屐。",
            "时虽急搜贤，毁誉皆失实。",
            "顷闻向衡州，奸盗俱惕息。",
            "人材有如此，宰相安可失。"
        ],
        "title": "次韵张虔州兼呈向宣卿",
        "id": "e056ad22-3698-4047-9f91-e40e9c1809ef"
    },
    {
        "author": "王庭珪",
        "paragraphs": [
            "年少尝读书，复挟琴与医。",
            "世无识真者，持此将安之。",
            "古调不咏俗，空嚢不贮赀。",
            "结交名公卿，云间接风期。",
            "披烟对珠玉，常恐生微疵。",
            "向来壁上弓，落杯輙自疑。",
            "此事一了了，昔贤当并驰。",
            "李卿句有眼，妙语真而师。"
        ],
        "title": "和李巽伯韵赠甥刘志道",
        "id": "503128ea-a3c8-4c11-a504-b9a4e49fbdb0"
    },
    {
        "author": "王庭珪",
        "paragraphs": [
            "王郎身如椰子大，胸蟠万卷犹能载。",
            "少年著足名利场，归来卜筑红尘外。",
            "太虚为室月为烛，四海诸公常所会。",
            "穷阎陋室天下贵，驽奴丰车多覆败。",
            "坐收浮念得此生，如炼真金岂常坏。",
            "是中本自无亏成，坏与不坏亦何在。",
            "请君直下赋一言，要识所存当默解。"
        ],
        "title": "存存阁",
        "id": "580b40a8-bc1e-4805-88e7-da6e61dec9fc"
    },
    {
        "author": "王庭珪",
        "paragraphs": [
            "霜风猎猎吹旗旌，将军束装来勒兵。",
            "白鹭洲前云鸟合，青原台上山川横。",
            "李侯凛凛万人敌，匹马横行沙塞北。",
            "至尊殿上亲赐名，生坐阎罗官柱国。",
            "提兵括寇来江西，探取贼窟如连鸡。",
            "军中超距多暇日，却学临淮亲校旗。",
            "中兴猛士如吼虎，二十八将随光武。",
            "要看麒麟第一功，金印垂腰光耀组。"
        ],
        "title": "次韵周秀实观李观察勒兵",
        "id": "1e77c3d8-009c-4d60-8b2b-abb725a6a656"
    },
    {
        "author": "王庭珪",
        "paragraphs": [
            "驱车越荆吴，辙迹走欲半。",
            "是时亲戚多，烜赫践华贯。",
            "中有衣绣人，持斧下霄汉。",
            "利权炙可热，冷语冰未泮。",
            "徒乘朱班轮，呵殿吓闾闬。",
            "如傩带面具，应遭鬼笑玩。",
            "而况新失职，谁肯听呼唤。",
            "坐令公困穷，旅突几不爨。",
            "蔚然鸾鳯姿，胡为杂鹅鹳。",
            "我实憎此曹，期君游汗漫。"
        ],
        "title": "送陆景庄提干",
        "id": "3efffc68-f08d-4421-9386-8565c526ac84"
    },
    {
        "author": "王庭珪",
        "paragraphs": [
            "哦君翠樾堂中雪，词如剑戟相磨切。",
            "又如牛铎应黄钟，水中跃出蕤宾铁。",
            "因诵东坡忆雪诗，城郭山川两奇绝。",
            "翠樾堂中雪复然，敢拟片词增窜窃。",
            "长安道上醉骑驴，忍冻不知蹄屡蹶。",
            "争似淮西破贼时，蔡州城外沙如月。",
            "将军一箭射欃枪，夜落城头晓方灭。",
            "捷书飞奏不动尘，露布驰来迷玉阙。",
            "醉翁句律号令严，冻口何由更开说。",
            "银杯任逐马蹄翻，断藁残编且扃鐍。"
        ],
        "title": "次韵曾育才翠樾堂雪诗",
        "id": "97741d21-7006-47c3-8ec8-c919ec68f349"
    },
    {
        "author": "王庭珪",
        "paragraphs": [
            "曩日逢君卢水头，来如天马初伏辀。",
            "忽然去作幕下士，奋袖起如鹰脱鞲。",
            "黄云压空欲成雪，笑捧辟书还御阙。",
            "王孙俱是天麒麟，枕中有方能点鐡。"
        ],
        "title": "送赵逢源赴赵提点辟",
        "id": "8e359c35-85a2-4d5b-9903-a0f57e6bd565"
    },
    {
        "author": "王庭珪",
        "paragraphs": [
            "寻春反向僧房卧，无乃行藏与时左。",
            "起来刮目览新诗，花压栏干梦初破。",
            "黄叶丹枫属兴深，吁然莫测疑楚些。",
            "惠休岛可没已久，二百年来无此作。",
            "世间何处著斯人，秀句天教出寒饿。",
            "我气未衰词颇弱，欲借鼓旗聊一佐。",
            "终朝巖下不逢人，苔色应嗔马蹄涴。"
        ],
        "title": "同陈思忠访洪觉范",
        "id": "57d8ea68-c7b6-4cd2-b937-1c06f467790a"
    },
    {
        "author": "王庭珪",
        "paragraphs": [
            "笔势斓斑如虎卧，何止风流盖江左。",
            "新诗吟出鸾鳯音，晓莺未啼春欲破。",
            "始知李白飘然思，俊语天成安用些。",
            "凤箫声不类人间，玉管定非人所作。",
            "可怜洛下书生冷，雷转空肠发清饿。",
            "终日长哦学不成，掩鼻皱眉相赞佐。",
            "与公并辔且西游，举扇勿忧尘土涴。"
        ],
        "title": "次前韵酬刘美中",
        "id": "9d938411-a3ba-4555-be2c-01817f5d0e0f"
    },
    {
        "author": "王庭珪",
        "paragraphs": [
            "乃翁精忠贯日月，一门挺秀俱琅玕。",
            "丹山飞来两雏鳯，碧梧翠竹皆停鸾。",
            "武陵溪边忽相遇，口角流涎诵诗句。",
            "卢溪摩顶欲作语，他日云霄还记否。"
        ],
        "title": "赠忠襄公二孙",
        "id": "83fbb9e8-fe26-47e7-af2c-d152ccb2fd9a"
    },
    {
        "author": "王庭珪",
        "paragraphs": [
            "安成斗绝吴楚东，妖氛未息仍歳凶。",
            "公当是时宰斯邑，眼底日厌旌旗红。",
            "胡儿初寇中原地，驿骑符移星火至。",
            "众方敲捶立威名，公能使民歌恺悌。",
            "公家人物自魁雄，弟兄蹀躞骑青骢。",
            "端能经世任国事，同时献纳蓬莱宫。",
            "绣衣持斧今无对，虎节麟符照湖海。",
            "行看三鳯接云飞，共济艰危熙帝载。"
        ],
        "title": "送安成知县周子发",
        "id": "04c884a8-0d5c-45b8-9c7d-3e74880d7c15"
    },
    {
        "author": "王庭珪",
        "paragraphs": [
            "聂郎赠我长短句，大盘小盘堆玉筯。",
            "当年持此惊市人，破帽蹇驴谁借誉。",
            "厌闻百鸟呼春风，自作彩鳯鸣孤桐。",
            "俗闻恶语败人意，胡不谒帝明光宫。"
        ],
        "title": "酬聂达夫惠所业",
        "id": "5f397658-fc08-4ad0-a401-2cba69cb1576"
    },
    {
        "author": "王庭珪",
        "paragraphs": [
            "去年花下探春雨，鸣鞭走马看花开。",
            "今朝危坐空山里，不识春从何处来。",
            "谁云山中春亦好，忽见花枝被花恼。",
            "无奈穷愁輙赋诗，对酒簪花能绝倒。"
        ],
        "title": "酬刘英臣载酒送花",
        "id": "ff575459-04d1-48c0-b57a-6fadcee80581"
    },
    {
        "author": "王庭珪",
        "paragraphs": [
            "子云昔献长杨赋，词倾江海涛翻素。",
            "溪边相遇览新诗，阵马迎锋敢驰骛。",
            "忽忆枫宸赐第时，青袍纷纷莫知数。",
            "与客流落最多年，不记紫骝花下路。"
        ],
        "title": "次韵刘谦夫同年二首  其一",
        "id": "67a70e24-7a7f-4523-a73c-015a89a1bb05"
    },
    {
        "author": "王庭珪",
        "paragraphs": [
            "苍龙阙下同充赋，偶著青衫脱寒素。",
            "当年千佛共题名，势若飞黄正腾骛。",
            "此时入彀多英雄，只今岂可一二数。",
            "朱轮丹毂满人间，亦有倾辀犹载路。"
        ],
        "title": "次韵刘谦夫同年二首  其二",
        "id": "f9f9a139-424a-472f-87b1-ff9b1c0d7d41"
    },
    {
        "author": "王庭珪",
        "paragraphs": [
            "花间酌酒邀明月，月照金罇佳兴发。",
            "鲸吞雾卷百川空，醉挽酴醿落香雪。",
            "便将垒曲筑糟邱，酴醿压膏麦为糵。",
            "酿成忽见张公子，公子家居近丹阙。",
            "为余乘兴夸洛阳，笑指沙头卧双榼。",
            "洛阳视此真草野，敢辱新诗借牙颊。",
            "瑶林名字出风尘，未遇知音那敢说。",
            "况能大读离骚句，痛饮虽多不为餮。",
            "未识王家碧玉香，彷彿东坡真一诀。",
            "诛茅本结方外人，岂用礼法相分别。",
            "预拂瑶林一片石，与君醉过清明节。",
            "穷亦不足悲，达亦不足悦。",
            "酒阑拔剑露肝胆，正恐不免论功业。"
        ],
        "title": "次韵张子春赋瑶林春色",
        "id": "418a272f-587c-4b37-a0f3-46739290d37d"
    },
    {
        "author": "王庭珪",
        "paragraphs": [
            "北人愁听江南曲，细草新蒲几回绿。",
            "当年避敌初渡南，千官苍黄饭不足。",
            "中原乱后又逢春，边头只道无烟尘。",
            "迩来公卿不生事，此事必属非常人。",
            "我曹生长江南乐，岂料翻成风土恶。",
            "湖海元龙气尚豪，赠我新诗何璀错。",
            "拾遗后出最能文，脩椽大屋今荒坟。",
            "远孙高材淹管库，犹能落笔生烟云。",
            "山城相遇初相喜，共论大梁人物美。",
            "莫学夷门抱关吏，谋窃兵符椎晋鄙。"
        ],
        "tags": [
            "长江"
        ],
        "title": "和陈柄臣见赠",
        "id": "e765e0b4-7e89-4615-830b-0ff9e2a0e009"
    },
    {
        "author": "王庭珪",
        "paragraphs": [
            "酒酣坐待东方高，臂鹰走逐城南豪。",
            "弯弓射杀白额虎，醉骑归马雪花毛。",
            "日暮黄云动天色，易水迷魂招不得。",
            "莫学并州游侠儿，徒费黄金饰鞯勒。"
        ],
        "title": "和胡子敦实少年行",
        "id": "0cc93162-5115-4d5c-be01-989adce6640d"
    },
    {
        "author": "王庭珪",
        "paragraphs": [
            "冯夷聒天夜椎鼓，尽驱羣龙起行雨。",
            "阿香推出雷公车，恶风动掣不周柱。",
            "似闻帝坐清霞宫，号令羣龙收恶风。",
            "便令万物有生意，虞渊取日当春空。"
        ],
        "title": "暴雨初晴",
        "id": "0ecdc252-3a58-43dd-a05f-3e8f95d4cbb3"
    },
    {
        "author": "王庭珪",
        "paragraphs": [
            "壁间冥冥云塞川，细看幻出江湖天。",
            "寒鸦雪压冻不喧，沙尾忽有潇湘烟。",
            "黄芦碧草鴈初下，画此千金不当价。",
            "为君觅纸一题诗，诗不能工且观画。"
        ],
        "title": "观李氏画",
        "id": "3eb28091-1e23-4651-9a83-afa9a814f08e"
    },
    {
        "author": "王庭珪",
        "paragraphs": [
            "我友李仲孙，饬身一何介。",
            "被服古衣冠，昂然伟而怪。",
            "开轩蓬户中，纫兰以为佩。",
            "布袍揖公卿，脱帻卧江海。",
            "方其得意时，天地不能碍。",
            "荷锄入深林，剪薙发幽荟。",
            "清芬动窗壁，蕙若连光彩。",
            "君看紫绶翁，腰垂黄金带。",
            "璜珩错琚瑀，印章如斗大。",
            "步趋踏龙尾，锵然中音会。",
            "岂如此香草，擢秀繁霜外。",
            "秋风落万木，臭味久逾在。",
            "我思轩中人，免食三斗艾。",
            "梦寐欲见之，一往清鼻界。"
        ],
        "title": "李仲孙佩兰轩",
        "id": "5fada2a2-dc9a-412f-9fd1-21deea532c0d"
    },
    {
        "author": "王庭珪",
        "paragraphs": [
            "忆对秋风与公别，风吹云开露明月。",
            "高谈不作儒生酸，舌翻波澜吐奇绝。",
            "今朝马首从西来，笑我穷愁不掀揭。",
            "蟠泥蛟螭气如蜺，不肯一吐人安知。",
            "要令光彩射月脇，五色万丈天南垂。",
            "我闻此语中夜起，谁与插翼白日驰。",
            "低心逐驽骀，青衫走尘土。",
            "何当大醉骑鲸鱼，凌烟飞过蓬莱渚。"
        ],
        "title": "酬刘震仲",
        "id": "daac9cb2-af69-4cdc-9aad-f290b2f17e2a"
    },
    {
        "author": "王庭珪",
        "paragraphs": [
            "祝融峰畔南台路，杰阁危栏上云雨。",
            "绣木泥金好佛堂，撞钟击鼓闻潇浦。",
            "瀛洲仙人东道主，谓敢招提境中住。",
            "请公说法也大奇，要公别下一转语。"
        ],
        "title": "送南台长老",
        "id": "f11a8ef4-b0a3-4950-8a4a-de1329b8a01e"
    },
    {
        "author": "王庭珪",
        "paragraphs": [
            "礼经久颠庞，不绝仅如带。",
            "诸儒共补葺，纷然莫酬对。",
            "先生隐桐庐，议论有根蒂。",
            "剑胸剔废滞，电眼烛幽晦。",
            "虀盐二十年，时节忽已届。",
            "声名塞天宇，笔舌翻清瀬。",
            "子美蓬莱宫，辉赫輙自怪。",
            "文彩动人主，英风特飘洒。",
            "清芬掩幽兰，四海共纫佩。",
            "平生慕忠义，烂漫意常在。",
            "坐阅诸公间，谁与论梗概。",
            "著书逢休运，一洗穷愁债。",
            "骎骎度骅骝，过都如历块。",
            "嗟予强追蹑，常负跛鼈态。",
            "虽登龙虎科，异调愧当代。",
            "才高自激烈，无为逐时辈。"
        ],
        "title": "次韵方性夫同年见寄",
        "id": "6dc85635-d0ef-4e19-b09c-5d1ba4ed6608"
    },
    {
        "author": "王庭珪",
        "paragraphs": [
            "东坡异时谈醉乡，怒骂嬉笑成文章。",
            "其中广莫几万里，脱略礼法侔鸿荒。",
            "初无爱憎与喜怒，岂有寒暑与炎凉。",
            "后世乃与醉乡隔，糟粕始变鹅儿黄。",
            "三杯危坐亦拱手，俨如冠剑侍君王。",
            "渊明不饮时节改，霜风九月篱菊芳。",
            "举头忽见南山翠，便觉逸气登羲皇。",
            "挥毫落纸得佳句，流涎露顶庸何伤。",
            "瓮下被䌸乌足取，定无奚童携锦囊。",
            "安用船头置百斛，又令口不离杯觞。",
            "醉翁饮少輙已醉，胸中了了初不忘。",
            "八仙脱醉尤可笑，骑马落井何其强。"
        ],
        "title": "和施倅重阳日谢予送酒",
        "id": "a36f3cd2-3fc3-4192-8cb2-c48b95dc4485"
    },
    {
        "author": "王庭珪",
        "paragraphs": [
            "江南山尽头，气状颇英淑。",
            "禾山倚天开，苍翠满林麓。",
            "扶舆磅礴起，横断湘江曲。",
            "中有隐君子，结屋在深谷。",
            "未放云出山，蟠云卧幽独。",
            "暮簷青泼眼，远霭寒山竹。",
            "景色嘉有余，幽人梦初熟。",
            "起看柱础润，山前雨应足。"
        ],
        "title": "题禾山萧秀才卧云庵",
        "id": "43ff53b0-7dee-44ee-b154-00cfd33f9887"
    },
    {
        "author": "王庭珪",
        "paragraphs": [
            "桥上画栏低压水，青龙影落芙蕖底。",
            "欲渡芙蕖望翠微，波面红云映屐齿。",
            "洛浦清流古有神，罗袜凌波生暗尘。",
            "东昏戏作锦地茵，金莲衬步如花人。",
            "而今此事堕渺漭，但有荷花开荡漾。",
            "试穿芒屩踏风烟，安用紫丝连步障。"
        ],
        "title": "题刘端礼步芳桥",
        "id": "1fee2c86-333c-407c-8ff6-3d8b10c14848"
    },
    {
        "author": "王庭珪",
        "paragraphs": [
            "我生寡结交，论议谁与质。",
            "愤气不可蟠，龙蛇走鬰律。",
            "少年学奇字，费力弄纸笔。",
            "不读五千卷，亦慕入此室。",
            "腰间插櫑具，谈兵尤纵逸。",
            "时方用巨人，顾我何品秩。",
            "往年承平久，出师无纪律。",
            "群盗尚纵横，岂但开边失。",
            "皇威振海岱，戈甲耀霜日。",
            "自可扫欃枪，掩耳惊雷疾。",
            "故人起闾巷，宿昔登近密。",
            "声焰动四方，风云生咤叱。",
            "犬羊犹烂漫，氛气何时毕。",
            "感公赠以言，欲往非俦匹。",
            "此事恐不免，高卧安敢必。"
        ],
        "title": "余弃官累年刘元弼作诗见勉次韵奉谢",
        "id": "d95db655-6327-4893-b6ce-f324381450af"
    },
    {
        "author": "王庭珪",
        "paragraphs": [
            "渊明不喜折腰趋，宁作腰笏何易于。",
            "劝农使者鄙丈夫，少年新进安识渠。",
            "下马怒颊虬奋须，指挥星火飞文符。",
            "詈辞愧语每不无，诸公止欲求荐书。",
            "椎斵肌骨寻膏腴，公为一笑怜其愚。",
            "熙朝成法字已孚，坚如金石莫可无。",
            "鞭且勿施安用蒲，三年竟亦无逃逋。",
            "吏民遮道相懽呼，生立丛祠傍佛区。",
            "想当逸气吞江湖，与人恢疏无怨吁。",
            "临邛小子傲乡闾，方乘朱轮呵道衢。",
            "公归西山结茅庐，丹崖绝壁巉空虚。",
            "谁能负弩当道隅，终日与尔为前驱。"
        ],
        "title": "送骆仲武",
        "id": "56a22fbe-c839-49e1-8a57-9ea7727addf1"
    },
    {
        "author": "王庭珪",
        "paragraphs": [
            "苍山冻云垂欲雪，风吹客衣冷如鐡。",
            "忽乘狂醉夜敲门，不畏苦寒来访别。",
            "时朝骑马雪中归，何处皱眉吟雪诗。",
            "若见湘西旧同舍，为余倾廪说相思。"
        ],
        "title": "送周觉民兼简湘西故人",
        "id": "45486bb4-506b-4a94-a155-e06badb7a347"
    },
    {
        "author": "王庭珪",
        "paragraphs": [
            "若人胸臆著万卷，始信此庵藏大千。",
            "维摩室中坐狮子，莲花须上集人天。",
            "十方国士从坐起，聚此一粒空中圆。",
            "尔时宝刹现毫端，跳出云门向上关。",
            "痴儿正抱古公案，对面不纳须弥山。",
            "便向粟中寻世界，含元殿里觅长安。"
        ],
        "title": "段居士粟庵",
        "id": "8f524dc2-c021-4956-b33b-8b2139bc7eee"
    },
    {
        "author": "王庭珪",
        "paragraphs": [
            "罗浮飞瀑落九天，尺素倒流三峡泉。",
            "怪底晴窗起风雨，洞庭野色潇湘烟。",
            "平生江山入吾手，况有对坐南昌仙。",
            "不须作此无声画，妙画自以无声传。"
        ],
        "tags": [
            "洞庭湖"
        ],
        "title": "题周忘机画轴",
        "id": "b3605591-e5b6-4ccd-a20f-3e44bad1cbd2"
    },
    {
        "author": "王庭珪",
        "paragraphs": [
            "赤帷使者朱斑车，重簷飞盖遮日乌。",
            "佛前下马来跪炉，草木焦卷苗欲枯。",
            "我亦本是耕田夫，仅能识字勤须臾。",
            "吟诗闵雨作时无，空劳皱眉捋髭须。",
            "安得年丰鼓不桴，便足饱饭甘樵苏。"
        ],
        "title": "次韵李教授闵雨",
        "id": "850f9826-ea96-4752-a68f-a5d71d880fdb"
    },
    {
        "author": "王庭珪",
        "paragraphs": [
            "衡山高出北斗边，九疑苍梧相属联。",
            "羣峰环走如却立，山脚插入潇湘川。",
            "朱陵渺邈迷处所，白鹤喷薄飞流泉。",
            "坐看徐郎拂绢素，尽驱山岳置眼前。",
            "徐郎岂是真画手，酒酣游戏乃其天。",
            "巴陵洞庭连浦溆，鲸鲵蟠穴为贼渊。",
            "诏谓将军出旗鼓，楼船蹴踏惊浪喧。",
            "欃枪夜落照湖水，雕弓十万犹控弦。",
            "湘西古寺最奇绝，丹崖翠壁开何年。",
            "况公文章善叙事，大字怪伟宜镵镌。",
            "中书异时观落笔，因烦吮墨图凌烟。",
            "孟公韩公毛髪动，腰靫大羽冠进贤。",
            "他年中兴事可考，公名亦与兹山传。"
        ],
        "tags": [
            "衡山",
            "洞庭湖"
        ],
        "title": "观徐明叔画湘西磨崖图",
        "id": "9a62081f-3824-44a1-a48e-5cf86395eff2"
    },
    {
        "author": "王庭珪",
        "paragraphs": [
            "少狂喜文章，顶戴千佛名。",
            "年大意转拙，肠饥犹舌耕。",
            "笔扛百斛鼎，诗当五言城。",
            "傥无封侯骨，止是识字氓。",
            "长安公卿中，阅人如践更。",
            "扁舟苟能办，自足了一生。"
        ],
        "title": "和介甫少狂喜文章",
        "id": "59b2edcc-2544-432b-8bb6-595e8bd4ed01"
    },
    {
        "author": "王庭珪",
        "paragraphs": [
            "我家神螺峰，与子邻井闬。",
            "闻名初识面，逸气起天半。",
            "坐久语翻澜，诗文星斗烂。",
            "刺口论世事，极能原治乱。",
            "洗我冰雪怀，韵出眉宇灿。",
            "遂于交游内，得此一好汉。",
            "自言长沙来，幕府天下冠。",
            "相公秉旄钺，英僚照藩翰。",
            "辟书欲交飞，置我在门馆。",
            "事系国轻重，忽逐云雨散。",
            "请君企踵待，势若马脱绊。",
            "他年恐未免，成此奇一段。"
        ],
        "title": "赠刘允升",
        "id": "7ad6b446-eaaf-4979-8035-e9fbc89d9f6f"
    },
    {
        "author": "王庭珪",
        "paragraphs": [
            "乱云碾破苍龙璧，自言鏖战无勍敌。",
            "一朝倒垒空壁来，似觉人马俱辟易。",
            "我家文开如此儿，客欲造门忧水厄。",
            "酒兵先已下愁城，破睡论功如破贼。",
            "惟君盛气敢争衡，重看鸣鼍鬭春色。"
        ],
        "title": "刘端行自建溪归数来鬭茶大小数十战予惧其坚壁不出为作鬭茶诗一首且挑之使战也",
        "id": "a9c1836d-0b05-4402-bde8-04463d66832b"
    },
    {
        "author": "王庭珪",
        "paragraphs": [
            "平昔君家瀛阁老，少日结交名誉早。",
            "眼中忽失如此人，尚喜诸郎美风调。",
            "前年寄书识英妙，经歳初酬君勿诮。",
            "后会相逢应可期，顾我形容未枯槁。"
        ],
        "title": "次韵酬向县丞",
        "id": "8d12c26d-0f7f-4440-9a87-a5b5da28bda2"
    },
    {
        "author": "王庭珪",
        "paragraphs": [
            "轺车昔参使者驺，万里粟帛咸括搜。",
            "荆蛮小县天一陬，却来执板拜督邮。",
            "督邮偃蹇聊复尔，鹤书夜逐秋风起。",
            "峨冠端恐立螭头，汗脚行当踏龙尾。",
            "公家有儿才毁齿，背诵六经如泻水。",
            "九重天子念勤劳，令试礼部收英髦。",
            "愿作文章惊四海，他年一钓连六鳌。",
            "但知工部好骥子，勿怪将军寻鳯毛。"
        ],
        "title": "送叙浦令宋元老总干",
        "id": "98e79aed-583d-4164-abfd-2c0e48f785b4"
    },
    {
        "author": "王庭珪",
        "paragraphs": [
            "老崇学画如学禅，中年悟入理或然。",
            "长江未落凫鴈下，舒卷忽若无丹铅。",
            "定自维摩三昧里，半幅生绢开万里。",
            "不用幷州快剪刀，断取鐡围山下水。"
        ],
        "tags": [
            "长江"
        ],
        "title": "题惠崇画秋江凫鴈",
        "id": "476c8a7a-5d08-4965-bc26-c32ba5e8e058"
    },
    {
        "author": "王庭珪",
        "paragraphs": [
            "介子赍金持汉节，欲斩楼兰言剀切。",
            "建康家谱不传人，万口讴谣同一舌。",
            "仍闻载书盈几车，指甲生花掌卧蛇。",
            "祖风凛凛世不乏，笑我穷山采蕨芽。"
        ],
        "title": "次韵傅彦本三首  其一",
        "id": "85e14756-7d0b-43b2-b3a1-502fd626cfe8"
    },
    {
        "author": "王庭珪",
        "paragraphs": [
            "友琴安用胡公节，帘卷鸣弦自清切。",
            "忽闻飞语冲骇机，亦虑过时听反舌。",
            "仁风西来随传车，挥毫落纸蟠蛟蛇。",
            "正逢久旱得霖雨，一洗槎枿皆萌芽。"
        ],
        "title": "次韵傅彦本三首  其二",
        "id": "31ca9d93-f0fe-47f7-9489-58e5aad32662"
    },
    {
        "author": "王庭珪",
        "paragraphs": [
            "国步未宁谁仗节，慷慨谈兵多感切。",
            "当时日厌五侯鲭，子云笔札君卿舌。",
            "争如不识金银车，亦无字画能惊蛇。",
            "且吟老杜江头句，细柳新蒲又吐芽。"
        ],
        "title": "次韵傅彦本三首  其三",
        "id": "84b95133-b31e-4c5a-9fd9-300a9fdaa4b8"
    },
    {
        "author": "王庭珪",
        "paragraphs": [
            "垂髫与君与折节，初学吟诗开又切。",
            "君仍抵掌能剧谈，至今涛澜翻颊舌。",
            "人生读书须五车，要当赤手捕长蛇。",
            "不然是事且略置，时过松窗煮雪芽。"
        ],
        "title": "用前韵赠欧阳公制",
        "id": "12772404-dbdc-43ee-a553-64e71a960db7"
    },
    {
        "author": "王庭珪",
        "paragraphs": [
            "潢池赤子弄库兵，犬牙蟠接虔漳汀。",
            "十年烽火照县郭，白昼不敢问衙庭。",
            "忽见青楼临大路，楼上高歌挥白羽。",
            "楼前解角看投壶，终歳不闻挝战鼓。",
            "主人坐笑已风流，小妇鸣筝楼上头。",
            "曲罢仍能雅歌舞，送君此舞传中州。"
        ],
        "title": "雅歌楼诗送永丰宰邓晋卿",
        "id": "0528e581-ed6d-4e80-944d-b9486e43f91a"
    },
    {
        "author": "王庭珪",
        "paragraphs": [
            "小庵遂在青林里，高轩大马从何至。",
            "慨然吐论翻涛澜，茅簷为我清风起。",
            "忽传丞相下湖东，羣凶落胆先摧锋。",
            "便欲磨盾作文檄，捷书飞入甘泉宫。",
            "丞相参谋虚位否，会看出奇兼破虏。",
            "席卷江湖波浪清，貂鼎勋庸归自取。"
        ],
        "title": "送董衮臣提举",
        "id": "e3e99907-d6f9-437d-bb95-6d8f054564a0"
    },
    {
        "author": "王庭珪",
        "paragraphs": [
            "少年通籍金闺里，持节荆湖已三至。",
            "巴陵江水天上来，楼观峥嵘半天起。",
            "使君才气雄山东，豪曹巨阙谁争锋。",
            "谯门高开洞庭野，鼓角震动鱼龙宫。",
            "此中为郡最佳处，讌间不复谈征虏。",
            "题诗远寄江外人，政恐六丁来下取。"
        ],
        "tags": [
            "洞庭湖"
        ],
        "title": "次前韵酬董衮臣使君见寄",
        "id": "39040c87-4c44-43ff-af17-fc68373cadc9"
    },
    {
        "author": "王庭珪",
        "paragraphs": [
            "西望岳阳烟雾里，闻有玺书天上至。",
            "增秩何年下鳯凰，初无草动风尘起。",
            "我生飘泊任西东，孤军敢犯千人锋。",
            "郢中白雪岂容和，牛铎輙应黄钟宫。",
            "郡楼把酒题诗处，笑命骚人等奴虏。",
            "不忧突境有狂夫，立遣偏禆生䌸取。"
        ],
        "title": "再次韵酬岳州董使君",
        "id": "d16e9308-62a2-4c63-a1b9-bc2e3a417ffd"
    },
    {
        "author": "王庭珪",
        "paragraphs": [
            "王春正月东风回，星桥鐡锁明夜开。",
            "鼇山千仞接云汉，平地五色移蓬莱。",
            "公家今夕果何夕，适逢间气生英才。",
            "清都虎豹失呵禁，九关转钮驱河鬼。",
            "烂柯山头瑞烟起，太白之精天上来。",
            "却来人间知几载，少日声名震寰海。",
            "太学高文擅俊场，江南刺史多遗爱。",
            "江边父老祝长年，南极年来一星在。",
            "明年此夕从宸游，鼇山正出鼇头外。",
            "新莺百啭柳初青，龙池鳯阁遥相待。"
        ],
        "title": "江虞仲生日",
        "id": "be9e0e70-fdb7-4a89-8ea6-b8ea9f5df4c4"
    },
    {
        "author": "王庭珪",
        "paragraphs": [
            "江南有狂客，气欲横九州。",
            "朝为长安市上游，暮出箦中思报仇。",
            "皇天恐尔狂不休，囚鏁置之东海头。",
            "卢溪为脱千金裘，换酒仍作商声讴。",
            "醉来骑折六龙背，醒后槌碎黄鹤楼。",
            "摩霄拔剑斫月窟，何如投笔亦封侯。",
            "白昼杀人夸意气，何如烟雨卧渔舟。"
        ],
        "title": "李真狂过卢溪卢溪虑其狂之无所归作狂语箴之",
        "id": "b99ac902-d080-4567-83b9-6abb5350147e"
    },
    {
        "author": "王庭珪",
        "paragraphs": [
            "五更盾上闻磨墨，夜半偏思破残贼。",
            "平明露布已成文，倚马不知军务剧。",
            "初传别驾下南州，人如天马徕西极。",
            "指挥猛士驱貔虎，坐使威声驰绝域。",
            "狂胡昔渡西楼山，汉皇不闭玉门关。",
            "四方羣盗猬毛起，旌旗光拂牛斗间。",
            "回戈必定东征去，铠仗如云光照路。",
            "捷书飞入甘泉宫，插羽鸣鞭气横骛。",
            "公家人物世不衰，况复诗名天下知。",
            "探骊得珠何崛奇，更欲尽采珊瑚枝。"
        ],
        "title": "和周通判永丰破贼",
        "id": "d4e30f71-1bbe-49bf-9c21-2ba45743c4eb"
    },
    {
        "author": "王庭珪",
        "paragraphs": [
            "秃笔戏扫凡马空，人间始识天廐龙。",
            "山城逼窄那得有，注目万里生长风。",
            "奚官缓牵紫丝鞚，好头不著黄金笼。",
            "时平诸番尽入贡，此是玉花于阗骢。"
        ],
        "title": "题李伯时画马",
        "id": "48bca747-fe0b-47e9-86c5-18a3c8d9fac6"
    },
    {
        "author": "王庭珪",
        "paragraphs": [
            "君家梁苑妙人物，羯末封胡咸勃窣。",
            "子今二十能缀文，诗如阵马敢驰突。",
            "此去荆湖道路长，要吟秋水动三湘。",
            "归时蕉叶应黄落，賸入骚人春草香。"
        ],
        "title": "送向丰之",
        "id": "f65b2647-8065-454f-a704-0ecc87deafdf"
    },
    {
        "author": "王庭珪",
        "paragraphs": [
            "旱田歳逢六月尾，天公为叱羣龙起。",
            "连宵作雨知丰年，老妻饱饭儿童喜。",
            "向来辛苦躬锄荒，剜肌不补眼下疮。",
            "先输官仓足兵食，余粟尚可瓶中藏。",
            "边头将军耀威武，捷书夜报擒龙虎。",
            "便令壮士挽天河，不使腥羶污后土。",
            "咸池洗日当青天，汉家自有中兴年。",
            "大臣鼻息如雷吼，玉帐无忧方熟眠。"
        ],
        "title": "和周秀实田家行",
        "id": "6f44e4fb-efd9-465e-b448-37d47c608f16"
    },
    {
        "author": "王庭珪",
        "paragraphs": [
            "风电聒天雷动地，老父闭门呼不起。",
            "从教卷却屋上茅，偶遇时丰且欢喜。",
            "闾阎比岁连旱荒，椎肌斵骨生千疮。",
            "羽书止欲调兵食，不贮别库为私藏。",
            "吾君拨乱如光武，将军不数韩擒虎。",
            "龙神自将羽林儿，折箠一挥开北土。",
            "谁识江南刺史天，政平讼理仍丰年。",
            "村中傥无石壕吏，吏不捉人人夜眠。"
        ],
        "title": "再和酬王元勃舍人见寄",
        "id": "314f0eb6-e891-4b93-9b96-1b34d22014ed"
    },
    {
        "author": "王庭珪",
        "paragraphs": [
            "云阳秀湘南，祖刹隐林峤。",
            "曾出老古锥，今尚有余貌。",
            "神驹过江来，覊靮不受敲。",
            "潮音震海湖，乞食徧蛮徼。",
            "遣子寻故岑，飞锡出泥淖。",
            "端能破悭贪，亦须硬觜爪。",
            "定林枕双溪，门前风水閙。",
            "一派遶钟山，归时可自照。"
        ],
        "title": "赠蒋山僧",
        "id": "69c74c7d-dc99-4454-b522-c56208740f94"
    },
    {
        "author": "王庭珪",
        "paragraphs": [
            "昔年结屋并江湾，见君心胆方未闲。",
            "墙东月出夜扣关，酒酣说剑翻涛澜。",
            "迩来书剑谋俱左，寻仙欲鼓蓬莱柁。",
            "三寸田中已发花，九曲江边仍进火。",
            "蓬莱万里天无涯，惊风落叶卷黄沙。",
            "且过桃源访秦洞，玉盘应饤枣如瓜。"
        ],
        "title": "沅陵遇公美忽谈道术如有所得将之桃源作诗送之",
        "id": "2fd0ba7f-84c4-428e-a4a8-757efedfb1ab"
    },
    {
        "author": "王庭珪",
        "paragraphs": [
            "徐生画人不画鬼，点目加毛必佳士。",
            "迩来下笔更逼真，勿论山僧及童子。",
            "会貎诗人孟浩然，便觉灞桥风雪起。",
            "如今傥欲画卢溪，一庵宜著深巖里。"
        ],
        "title": "赠写真徐涛",
        "id": "5e136423-b993-4091-9c50-f8e27bb155b9"
    },
    {
        "author": "王庭珪",
        "paragraphs": [
            "高郎读书有何好，如鱼蠧书终日哨。",
            "爨烟不属长苦饥，行吟安得追风骠。",
            "羣公顿网加罗搜，未肯放子出一头。",
            "先生上堂应劳苦，向来白璧何时酬。"
        ],
        "title": "赠高伯强",
        "id": "3371399e-9d51-4c14-b26f-cf509258f3f6"
    },
    {
        "author": "王庭珪",
        "paragraphs": [
            "渤海赫赫东南豪，俯挹前辈倾时髦。",
            "有如青天白日出，平地放著昆仑高。",
            "都下官寮车可载，声称寂不闻中外。",
            "二陆初来浪得名，谬以莼羮夸捷对。",
            "文章直要窥孔颜，不可睥睨马与班。",
            "君门九重耀晶戟，远臣胡得来其间。",
            "清新不见庾开府，寂寞诗坛将无主。",
            "纵使扬雄识字奇，刘歆泣叹空自苦。",
            "也知未遇何足悲，时来忽睹青云低。",
            "鳯凰孤鸣得天律，百鸟束喙不敢啼。",
            "先生能作鳯凰语，议论远过袁虎子。",
            "岂惟一日动朝廷，留作诗人后来史。",
            "汪洋尤喜陈时议，一夜称嗟岂徒谓。",
            "九衢传写已喧阗，气压五侯骄七贵。",
            "螺江地古人物好，迄今故老犹能道。",
            "醉翁没后颇荒凉，秀气盘旋此环抱。",
            "天恐斯文久遂终，英灵挺出嗣家风。",
            "身虽富贵异流俗，两眼观书耳亦聪。",
            "应曾夜半参黄石，神几暗得无踪迹。",
            "我本闲愁寡才力，闭吻逢君那喘息。"
        ],
        "title": "和欧阳叔向寺丞韵酬刘渐父",
        "id": "eef876c5-6f82-47b3-893a-a5010b82aac2"
    },
    {
        "author": "王庭珪",
        "paragraphs": [
            "使君天下士，岂止临一州。",
            "此州久废乱，弄兵非鼠偷。",
            "使君医国手，顿若沈疴瘳。",
            "下免北征苦，上寛南顾忧。",
            "坏堤防蚁穴，回澜障东流。",
            "潢污与行潦，咸可供荐羞。",
            "幕府罗俊彦，巨细靡不收。",
            "天生一世人，异趣各有求。",
            "卢溪老病叟，十年不浪游。",
            "失脚入城府，本自非人谋。",
            "贤侯新下车，采瞩加穷搜。",
            "邻里輙惊怪，出门争挽留。",
            "平生江海思，径坐大孤秀，犹沈百寮底。",
            "朅来尉吾邦，声华愈晔暐。",
            "诸公用法律，领略极不似。",
            "輶轩日边来，愿采书于纸。"
        ],
        "title": "郡斋次张参政韵呈王舍人",
        "id": "5fa57cc3-8ab2-481e-819f-2fc43f548f7d"
    },
    {
        "author": "王庭珪",
        "paragraphs": [
            "秋江水净磨碧铜，秋山先作归意浓。",
            "况逢星火羽书急，立马不复能从容。",
            "船中载书三万轴，鸣铙揷帜摇秋空。",
            "前年羣盗尚蠭午，眼底日压旌旗红。",
            "行春兼督貔虎士，破贼屡奏明光宫。",
            "今年岂料烟尘起，赤白提囊走边吏。",
            "县官飞符急索租，谁能急了官中事。",
            "不如置笏还县官，头巾脱挂西林寺。",
            "诗句留传天地间，时有人来问奇字。",
            "功名正恐未免耳，此役由天不由己。"
        ],
        "title": "送通判周监丞",
        "id": "2592cc70-e2d3-4e8e-9081-908c8cb44edc"
    },
    {
        "author": "王庭珪",
        "paragraphs": [
            "翩翩公子天麒麟，目光点漆倾坐人。",
            "万里肯来寻逐客，夜夜读书喧四邻。",
            "君今先渡潇湘水，我亦东归聊复尔。",
            "明朝勑放巫山阳，拄杖行穿赤泥尾。"
        ],
        "title": "送赵敏卿",
        "id": "95d41914-3733-4d48-b7f7-209af68a1a85"
    },
    {
        "author": "王庭珪",
        "paragraphs": [
            "曲径通禅房，辟户得佳境。",
            "适从阛阓至，顿觉耳根静。",
            "古木含萧森，寒梢发光景。",
            "墙围数竿竹，中藏大千境。",
            "月从天上来，入林散清影。",
            "炉焚薫佛香，盌注浮雪茗。",
            "客散羣动息，兹焉发深省。"
        ],
        "title": "题洪觉范方丈",
        "id": "0f14660b-1b86-43d3-a26c-6762668e3e39"
    },
    {
        "author": "王庭珪",
        "paragraphs": [
            "桃花落尽春风颠，两翁并辔来翩然。",
            "入门下马看花发，仰攀绿叶窥青天。",
            "倚槛讴吟发清唱，终夕拥鼻鸣寒蝉。",
            "唐昌仙人识玉蕊，借月下看乘飞烟。",
            "明朝地上拾落粉，草间点缀如遗妍。",
            "狂思玉爪搔背痒，不可妄得麻姑鞭。",
            "归来欢欣应拍手，笑君骑马似乘船。",
            "醉后犹能作长句，半夜打门惊我眠。"
        ],
        "title": "次题周公予赵逢源过瑶林洞中探酴醿",
        "id": "ffec5ab8-4f97-4426-8773-a12f14bc40fe"
    },
    {
        "author": "王庭珪",
        "paragraphs": [
            "乃翁共试蓬莱殿，笔力翻澜泻河汉。",
            "联镳并出日华门，燕罢缀行风雨散。",
            "家声烜赫今益昌，高车大马何煌煌。",
            "江头相遇初识面，握手一笑仍悲伤。",
            "独把穷愁老巖谷，喜见高年有此郎。",
            "如今又作摩霄去，行看锵玉侍明光。"
        ],
        "title": "送叶通判赴阙",
        "id": "1c0c77df-32d4-4e11-b9d8-c5655f15f399"
    },
    {
        "author": "王庭珪",
        "paragraphs": [
            "大仰古禅窟，秀色摩穹苍。",
            "蜿蜒属龙会，半壁开宝坊。",
            "中有寂寞人，宴坐花雨傍。",
            "杜门不说法，碧眼照胡床。",
            "子昔喜行脚，拄杖走四方。",
            "所至螺鼓閙，正作佛事忙。",
            "是中不可住，令人心发狂。",
            "却寻龙会山，夜深闻妙香。",
            "起望山上月，千山同一光。",
            "从来远行客，终必还故乡。",
            "便当随月归，急扫松下房。",
            "芒屩傥已具，留钱办茶汤。"
        ],
        "title": "送僧祖麟游龙会",
        "id": "950fd3a2-c53a-4a7f-aef2-2b4bf14e2a61"
    },
    {
        "author": "王庭珪",
        "paragraphs": [
            "一别湘山今几载，盗贼纵横尔犹在。",
            "北来鐡马猎夷门，金错旗竿绕湖海。",
            "怜我避乱荒村中，杖锡穿云穷崔嵬。",
            "茅簷瀹茗清风生，月隐霄间星磊磊。",
            "高谈微及古兴亡，为言致祸由时宰。",
            "著屐包腰却下山，恐触危机吁莫采。"
        ],
        "tags": [
            "衡山"
        ],
        "title": "避乱东村逢南岳简上人",
        "id": "52948247-79ec-4863-b6f7-ffc403c1beaa"
    },
    {
        "author": "王庭珪",
        "paragraphs": [
            "我闻君家书满房，骑马夜过丛桂坊。",
            "乃翁危坐具灯烛，诸子读书喧两廊。",
            "问君读书一何苦，要取高官起门户。",
            "仰天大笑几时归，明年双鹄刺云飞。"
        ],
        "title": "送刘宏夫昆仲赴省试",
        "id": "a3c570e1-bb65-4c26-98c9-e8da83360ac2"
    },
    {
        "author": "王庭珪",
        "paragraphs": [
            "诗如春风入花骨，暖日晴云入竹石。",
            "退之笔力千古豪，世有文章擅东壁。",
            "松窗结邻翁乃惜，坐中颇复有此客。",
            "人怪穷儿得宝归，布袖淋漓手黧黑。"
        ],
        "title": "次韵韩朝美惠砚",
        "id": "2fb5a33e-7dff-45b8-a290-217f5c5e9ebd"
    },
    {
        "author": "王庭珪",
        "paragraphs": [
            "君章梦吞五色翼，未羡充宗得文石。",
            "远孙词采亦班班，复见光芒动奎壁。",
            "我住江南君住北，北人今作江南客。",
            "论诗争胜类摴蒱，一喝成卢子俱黑。"
        ],
        "title": "次前韵酬罗思义",
        "id": "0f3b0f26-5f52-4b7f-bbc4-93eee9025ee8"
    },
    {
        "author": "王庭珪",
        "paragraphs": [
            "君家大阮声辉赫，当年并试龙墀石。",
            "小阮风流不减人，一家顿有双联璧。",
            "共题鴈塔多名卿，溪头独作渔竿客。",
            "身经离乱偶相逢，怪我婆娑鬓犹黑。"
        ],
        "title": "次前韵酬周公予年家",
        "id": "f45e075a-b417-4df5-9540-58d4f5357a45"
    },
    {
        "author": "王庭珪",
        "paragraphs": [
            "端溪之水深莫测，千夫挽绠下取石。",
            "溪翁采得归不眠，夜㔉鹄卵出苍璧。",
            "君从何处得此宝，赠我惭非玉堂客。",
            "况无徤笔写银钩，墨汁徒翻老鸦黑。"
        ],
        "title": "次前韵酬刘大虚惠端砚",
        "id": "299b0a5f-bd4f-43f0-af59-486cab4d8ecc"
    },
    {
        "author": "王庭珪",
        "paragraphs": [
            "己巳四月二十四，甲子夜半天门开。",
            "是时羣星环北斗，一星谪堕人间来。",
            "星精为人不易得，千年孕秀方呈才。",
            "笔扛龙门百斛鼎，家传鳯阁通银台。",
            "螭头献纳近日月，论事力取天颜回。",
            "中兴文武收髦俊，愿公急起乘风雷。",
            "野人指山祝公寿，事业亦与山崔嵬。",
            "金房难老自有诀，银编紫笔磨松煤。"
        ],
        "title": "王舍人生辰作",
        "id": "3015c6cf-05f7-4748-9ed5-8f8674fd5a51"
    },
    {
        "author": "王庭珪",
        "paragraphs": [
            "昔年待诏随公车，袖中独有平戎书。",
            "当年肉食无上策，奇才剑客何时无。",
            "从来谋国忌迂儒，遂令此贼稽天诛。",
            "君能再陈治安策，亲丧未举宜何如。",
            "休论忠孝不两立，一抔之土非难图。",
            "莫但扣门来夜话，长缨终请羁单于。"
        ],
        "title": "赠彭时卿秀才",
        "id": "4f50c9e1-bd0a-4d08-b4f5-b33a85fc946a"
    },
    {
        "author": "王庭珪",
        "paragraphs": [
            "使君从千骑，伐鼓惊羣偷。",
            "前驱严虎节，夹道森蛇矛。",
            "别驾工五言，句刮造化美。",
            "笔法蟠高轩，银钩照窗几。",
            "冠盖一时盛，秋旻罗众星。",
            "寻思问祖意，米价作么生。",
            "欲扣山中人，何由知彼岸。",
            "残阳下峰顶，暮色蔼余蒨。",
            "鸣珂出修竹，驱车转平原。",
            "登临悲往昔，岂不多名贤。",
            "独余姜与颜，人品亦自胜。",
            "溪流水溅溅，中堪理渔艇。",
            "宾客随太守，风流几百年。",
            "山间留绝唱，巨石枕横川。"
        ],
        "title": "六月上澣陪王元勃舍人携客游青原山周秀实通判作韵语纪一时胜集奉次元韵",
        "id": "cc2838c0-91df-489b-a2c1-0faa8a7c7681"
    },
    {
        "author": "王庭珪",
        "paragraphs": [
            "浯溪寒翠拖碧玉，石崖硉矹凌苍霞。",
            "次山奇文走霹雳，颜老徤笔蟠蛟蛇。",
            "凛如诮杞叱希烈，至今杰立天之涯。",
            "公于其间宰民社，切勿但取文辞夸。",
            "当用忠壮出奇节，县妖破胆莫敢譁。",
            "官舟连樯泊溪口，符移星火如撒沙。",
            "旧闻俗苦吏嚣恶，端能病政使不嘉。",
            "先声入境若元气，顾见槎枿皆萌芽。",
            "溪中古月溪上石，照公清德无纤瑕。",
            "溪流不尽石不老，佳名万古磨不窊。"
        ],
        "title": "送刘义夫宰祁阳",
        "id": "268fe48c-a432-4d60-a397-43977f7690ad"
    },
    {
        "author": "王庭珪",
        "paragraphs": [
            "焦桐初不受文理，弦以朱丝奇乃尔。",
            "坐中忽闻太古音，宠辱顿忘那有耻。",
            "官厅曾有一日闲，奏刀未觉肯綮难。",
            "抱牍两衙凫鴈退，目送飞鸿聊一弹。",
            "爽气朝来如有约，幽林鸟语山间乐。",
            "琴罢挥毫各赋诗，满袖珠玑何璀错。",
            "晚风归袂失炎蒸，却忆冰壶此段清。",
            "酒醒月白重开匣，更作松风夜雨声。"
        ],
        "title": "次韵罗伯固听琴",
        "id": "e4f1633c-4e31-422a-a0d6-3a0f67b69616"
    },
    {
        "author": "王庭珪",
        "paragraphs": [
            "彭子担簦行有日，拄杖穿云风雨疾。",
            "主人好事家有书，卷埓石渠吞藏室。",
            "兹游远去栖碧山，头角未欲崭崭出。",
            "泥蟠谷底茅屋深，丹崖青壁几千寻。",
            "白云老元坐禅窟，笑汝犹作书生吟。",
            "峰头别打禾山鼓，唤起蛟龙趁云雨。"
        ],
        "title": "彭青老往禾山读书所寓之室曰蛰庵为赋蛰庵诗一篇送之兼简白云元老",
        "id": "616ba928-5332-4dfc-aa72-45bb976dd6c9"
    },
    {
        "author": "王庭珪",
        "paragraphs": [
            "南昌高楼在何许，亦面西山望南浦。",
            "壁间有客旧题诗，倾倒湖山入毫楮。",
            "此公平生妙言语，突过前人落霞句。",
            "帘开月出大江横，定胜滕阁卷山雨。"
        ],
        "title": "题向巨源南昌楼诗后",
        "id": "26f7f88c-8adb-4131-935b-9438ba9e7864"
    },
    {
        "author": "王庭珪",
        "paragraphs": [
            "峨眉山头古时月，浮云卷尽尘埃灭。",
            "曾随僧宴入中京，光照九天开玉阙。",
            "山月如今亦送君，影落洞庭波底彻。",
            "此时看月忆峨眉，山色湖光两奇绝。",
            "明月随君却复东，千里相思共吴越。",
            "问言古月与今月，水鸟风林尽能说。",
            "溪边惜别重吟哦，顾我无才奈若何。",
            "他日长安逢李白，再乞峨眉山月歌。"
        ],
        "tags": [
            "洞庭湖"
        ],
        "title": "赠蜀僧妙高",
        "id": "998a166b-7044-4cc6-99ce-d4f7af1dd8bd"
    },
    {
        "author": "王庭珪",
        "paragraphs": [
            "老潘胶法秘不传，君独得之乃其天。",
            "此法彷彿如参禅，忽然有省夜不眠。",
            "又如神仙换骨法，应手不自知其然。",
            "湖东大帅天下贤，词源如海笔如椽。",
            "本是玉堂挥翰手，正要此物供磨研。",
            "醉题李白三百首，扫尽将军九万牋。",
            "老潘殁来知几年，声名始落潇湘川。",
            "君不见吕洞宾，竹丝篮子乌纱巾。",
            "长安市上无人识，唤作湖西卖墨人。"
        ],
        "title": "戴国和得潘衡墨法于意言之外今携之湖湘必有识之者作诗以送之",
        "id": "28e483bf-ffe1-4f88-924f-b1a678e64f36"
    },
    {
        "author": "王庭珪",
        "paragraphs": [
            "君厌江南卑薄乡，担簦万里趋虞庠。",
            "虞庠黉舍中天起，上游英俊如堵墙。",
            "子欲战艺于其场，亦须旗鼓能相当。",
            "但得同升博士堂，看取官职如驱羊。"
        ],
        "title": "送彭秀才赴国学试",
        "id": "9708f948-e280-4072-865b-b3a127ebf4b3"
    },
    {
        "author": "王庭珪",
        "paragraphs": [
            "窜身楚西极，幽奇颇穷历。",
            "况此古道傍，横天竦苍璧。",
            "何年始开凿，工如鬼镵刻。",
            "飞空数百丈，突出清鲸额。",
            "那知风雨时，云雷非窟宅。",
            "事迹堕渺茫，探讨失图籍。",
            "岂无高世士，于此炼金液。",
            "不能久徘徊，上马空叹息。"
        ],
        "title": "游贡游洞",
        "id": "f6494bd8-c9c6-4f82-a55c-a6a61da870b5"
    },
    {
        "author": "王庭珪",
        "paragraphs": [
            "器远无近用，弦歌只暂娱。",
            "从来赵魏老，或为滕大夫。",
            "昔时武城宰，其人骨已徂。",
            "牛刀发新硎，夫子辄惊吁。",
            "向侯本学道，与世疑阔疏。",
            "拥䌷听衙鼓，庭下一事无。",
            "不为赫赫名，诡众以自殊。",
            "催科虽云拙，于今乃贤欤。",
            "夫子傥无言，黑白共一区。",
            "家有治县谱，不饮常晏如。",
            "棠阴决民讼，松间读我书。",
            "飞蝗避境土，野鹤驯阶除。",
            "堂上盛宾客，不减陈赵予。",
            "新诗播京邑，异世乃同途。",
            "振辔若登仙，身轻衣六铢。",
            "云间候飞驭，君驾何时迂。"
        ],
        "title": "次韵折枢密题向萍乡莞尔堂",
        "id": "8fcf9bc4-cb9c-42a7-a14f-da871798a916"
    },
    {
        "author": "王庭珪",
        "paragraphs": [
            "扶桑日出天开关，江南太守初赐环。",
            "鸳行旧班三尺脚，踏他龙尾回天颜。",
            "是日奏对惊众目，措国不动安如山。",
            "为郎画省非常调，民曹金谷徒烦要。",
            "江淮久鬰鸾凤姿，一飞宜上青云表。",
            "政使垂绅坐庙堂，南北封疆谈笑了。",
            "君不见河南魏弱翁，治行声闻九天上，汉室中兴拜丞相。"
        ],
        "title": "寄贺魏彦成郎中",
        "id": "268deb4a-e734-413b-8358-75c72da88018"
    },
    {
        "author": "王庭珪",
        "paragraphs": [
            "江南渡头浣纱女，年年舟上织白苎。",
            "织成还自漂江沙，女手纤纤白于布。",
            "水边时有钓渔人，何异淮阴漂轻絮。",
            "一饭能识韩将军，不负平生名漂母。",
            "州西寒士衣百结，太守怜渠心甚切。",
            "为作絺衣倒接篱，炎官火伞方张设。",
            "恨无青丝白玉鞭，醉骑白马踏江月。",
            "谁知南国任公子，留待深冬御霜雪。"
        ],
        "title": "谢魏彦成知郡寄惠漂布",
        "id": "5ceabeb7-e30c-42f1-8543-c06dbf522001"
    },
    {
        "author": "王庭珪",
        "paragraphs": [
            "伊山连属朱陵村，公来力扫衡山云。",
            "便令筑堂隐其下，万竹遶堂松作门。",
            "此公文简四叶孙，奇谋远略世所闻。",
            "胸中磊砢著千古，云梦岂止八九吞。",
            "忆昔荆湖盗初起，乞得两郡西南奔。",
            "至今衡阳道州政，父老出涕犹能言。",
            "负材杰异众所忌，使者不便仍谤諠。",
            "宗闵羞作南山虎，李斯却忆东门兔。",
            "壁后置人谁不知，倾身障簏情已具。",
            "何曾日食一万钱，犹言举案无下箸。",
            "贪嗔俱是可怜人，百忧纒身谁得汝。",
            "请君听我伊山行，九疑洞庭皆可耕。",
            "清风不用一钱买，时有明月窥簷楹。",
            "其中广莫几万里，宠辱微物安能惊。",
            "自非胸怀有本趣，其气激烈何由平。",
            "安得中郎捋须手，唤起桓伊来抚筝。"
        ],
        "tags": [
            "衡山",
            "洞庭湖"
        ],
        "title": "题向宣卿伊山有裕堂",
        "id": "348b24d0-588e-44b3-96fd-d73cec5ddbe4"
    },
    {
        "author": "王庭珪",
        "paragraphs": [
            "五季列壤争未休，庸儿崛起操鉏耰。",
            "朝为吴臣暮归楚，黥髠盗贩更据州。",
            "君家大傅出奇策，气压百万奸夫谋。",
            "一朝谈笑解纷乱，辞爵却归东海头。",
            "自言其后必隆盛，庆源远与江河流。",
            "昔时杨宝所活一黄雀，犹能四叶清德传至彪。",
            "又闻何敞阴功唯治狱，天遣使者赐策何其优。",
            "有如大傅安堵十万户，宜令后世衮衮生公侯。"
        ],
        "title": "题刘知县后隆堂",
        "id": "91a5a3eb-2953-49a4-9cf7-9c61e5c84ed1"
    },
    {
        "author": "王庭珪",
        "paragraphs": [
            "丞相诸孙早相见，子独羁游未识面。",
            "忽骑瘦马夜敲门，始得此郎如小阮。",
            "通都大邑多豪英，乃走穷山访微贱。",
            "匆匆未暇世论文，会看落笔知关键。"
        ],
        "title": "赠别刘文卿",
        "id": "d9bccd95-14e8-42ad-bdf4-81178726ea68"
    },
    {
        "author": "王庭珪",
        "paragraphs": [
            "人生异趣各有托，年少何如老人乐。",
            "老来万事不挂眼，乐处勿忧儿辈觉。",
            "疾雷破山吾不惊，亦赖天教闲处著。",
            "两部池蛙当鼓吹，万叠云山作屏幕。",
            "此时真似地行仙，拍酒何须万斛船。",
            "不爱白日升青天，不爱腰纒十万钱。",
            "但爱百年三万六千日，日对芳樽聊自逸。",
            "明日花开花更好，定知不向愁中老。"
        ],
        "title": "题王主簿逸老堂",
        "id": "8c772788-94a1-4e0c-a983-fedb1582806a"
    },
    {
        "author": "王庭珪",
        "paragraphs": [
            "苍崖翠壁前人居，犹识当时屋上乌。",
            "应念前人余泽在，飞阁突出青山隅。",
            "山前老父相叫呼，为起里门高著栌。",
            "葱葱瑞气已充闾，他日要容高盖车。"
        ],
        "title": "题罗氏余庆堂",
        "id": "c2ecc8df-e5ba-4b57-9ab3-ecb8250da876"
    },
    {
        "author": "王庭珪",
        "paragraphs": [
            "江南山欲穷，地与荆楚错。",
            "君生于其间，秀气鬰磅礴。",
            "文章变骫骳，声名久渹硞。",
            "至于吐言谈，风味亦不恶。",
            "如何生寒窘，诗书对藜藿。",
            "天网罗英材，搜猎徧丛薄。",
            "君材万人敌，百鸟避一鹗。",
            "忽从布袖中，盈编出新作。",
            "奇怪惊我前，雷电杂风雹。",
            "行当试殿陛，宏文要追琢。",
            "同游三数公，词艺俱赡博。",
            "上方集多士，谋欲取京洛。",
            "径须陈治安，端不谈冗龊。",
            "致身青云上，去天才一握。",
            "早寄山中人，庶以慰寂寞。"
        ],
        "title": "送刘熙载赴省试",
        "id": "59cd371f-fee2-43a4-a126-1453ecce5048"
    },
    {
        "author": "王庭珪",
        "paragraphs": [
            "君家大父当元祐，赋压乡闾在人口。",
            "子今二十能缀文，已观落笔蛟蛇走。",
            "蓝田出玉果不非，岂知剖蚌得珠玑。",
            "乃翁高材卧林壑，眼中有此光陆离。",
            "炯然见子侍公侧，鹓雏翠倚碧梧枝。",
            "尝闻鹓雏之生破卵出，五色即欲摩天飞。",
            "陆机少年作文赋，河东小凤才亦奇。",
            "自古有英物，秀发皆如斯。",
            "我谓鹓雏排风整毛质，翦拂始光辉。",
            "尚须啄琅玕之实，饮瑶海之池。",
            "然后巢阿阁，集赤墀。",
            "赤墀阿阁无凡栖，期子当呼凤来归。"
        ],
        "title": "赠刘亚稷",
        "id": "af61b7bf-341f-44a7-83f4-6d60075ec9d9"
    },
    {
        "author": "王庭珪",
        "paragraphs": [
            "垂旒画衮云绣裳，天子择日开明光。",
            "临轩策士必亲览，鸿文独高翰墨场。",
            "都人争看状元出，九衢车马何煌煌。",
            "贵名一日动天地，破卵插翼飞鸾凰。",
            "螭头献纳近日月，谓公远器宜庙堂。",
            "麟符虎节下霄汉，双旗忽开南斗傍。",
            "朝廷已知弱翁治，行且大用归巖廊。",
            "江边野老病初起，始欲杖策窥门墙。"
        ],
        "title": "谒王宣子舍人",
        "id": "7eca7b6c-62b3-457c-ab08-b059ae35c46d"
    },
    {
        "author": "王庭珪",
        "paragraphs": [
            "春风吹月昨夜圆，门对新生洲渚边。",
            "紫文鸑鷟初入梦，燕公手笔大如椽。",
            "赤松黄石俱长年，金钩鹊印仍家传。",
            "剑池霹雳蛟龙吼，宝气飞精射牛斗。",
            "人呼张镐帝王师，相公元是山中叟。"
        ],
        "title": "张元晖生日",
        "id": "75de683b-be94-4974-ae2c-46dbecf72a56"
    },
    {
        "author": "王庭珪",
        "paragraphs": [
            "雪里花开冰未拆，如见瑶姬侍君侧。",
            "瑶姬国艳欲倾人，嫣然一笑颊齿白。",
            "疏影横斜语最奇，桃李凡姿无此格。",
            "瀛上休观倒晕眉，且看娇黄涂半额。"
        ],
        "title": "和王宰早梅",
        "id": "7f58cce6-b32f-47f3-9083-b6d3124fe75e"
    },
    {
        "author": "王庭珪",
        "paragraphs": [
            "欧子扶亲丧，崎岖度湘巘。",
            "岂无当涂人，孰肯为封传。",
            "跣足行万里，仅能及乡县。",
            "埋玉谋荒山，此计堕弥漫。",
            "世无郭元振，一举四十万。",
            "积微会众力，庶可咄嗟办。"
        ],
        "title": "赠欧阳伯威",
        "id": "523b7979-9b33-45d3-ad7b-62b1b1e8fc90"
    },
    {
        "author": "王庭珪",
        "paragraphs": [
            "郡侯勤劝驾，英声播江濆。",
            "学官得鸿儒，笔头弩千钧。",
            "金兰二二友，执经造其门。",
            "欧阳子刘子，试艺咸有闻。",
            "吾姪奋袂起，去若渇骥奔。",
            "妙推天地假，高谈帝王尊。",
            "入室得妙语，录寄青溪村。"
        ],
        "title": "送颇姪郡学读书",
        "id": "4a8dafd5-3ce5-4cd7-b20e-764469e24c67"
    },
    {
        "author": "王庭珪",
        "paragraphs": [
            "君家迩来妙人物，叔父风流更超绝。",
            "中兴天子搜羣材，龙虎同年收羯末。",
            "我识君家铁面公，当年作赋声摩空。",
            "君今祖袭乃复尔，自出机杼成家风。",
            "惠我新编盈大轴，武库五兵森在目。",
            "纵横璀璨不知名，玄圃昆山皆积玉。",
            "文章磨治欲无瑕，要如春风开百花。",
            "笔端著力觑天巧，自我秀发成嘉葩。"
        ],
        "title": "还刘秀才文卷",
        "id": "177b858e-6021-48e1-a5c9-a040470d8089"
    },
    {
        "author": "王庭珪",
        "paragraphs": [
            "大厦久撞坏，撑拄非一支。",
            "安得好柱石，壮丽如昔时。",
            "向来荣盛处，草木今纷蕤。",
            "羣材未尽出，去若马脱羁。",
            "岂期朝无人，过之辄欲私。",
            "骨相不媚妩，因归结茅茨。",
            "忽逢高轩过，飘然鸾凤姿。",
            "宜在帝左右，珥笔班龙墀。",
            "少年历清贯，高名谁不知。",
            "胡为至下邑，抚俗问民疵。",
            "题诗满巖谷，妙处有余师。"
        ],
        "title": "和通判周监丞见赠",
        "id": "cccb8a87-a84a-46e2-86e6-0284dd704e89"
    },
    {
        "author": "王庭珪",
        "paragraphs": [
            "春入梅花村，蜡粧林影繁。",
            "香肌冒寒立，此意为谁存。",
            "宫额半涂黄，要为出俗韵。",
            "不露冰雪姿，风流真素蕴。"
        ],
        "title": "和赵叔清蜡梅",
        "id": "716d3a15-a490-461c-97bf-2ef1a9021226"
    },
    {
        "author": "王庭珪",
        "paragraphs": [
            "夜雨涨溪碧，天明望归舟。",
            "飞帆出木杪，浩荡兀中流。",
            "洪崖仙人姿，谓落沧海游。",
            "兴尽却回棹，待此霖潦收。",
            "抱琴出竹迎，倒披翠云裘。",
            "风涛正可久，烟波生暮愁。"
        ],
        "title": "江亭候施倅醇翁阻水涨作诗寄之",
        "id": "0ef2e90e-9c26-43d8-8584-30bb8202711a"
    },
    {
        "author": "王庭珪",
        "paragraphs": [
            "夜郎佛刹接西土，谁敢招提境中住。",
            "老贤元是住山人，拄杖无心自来去。",
            "山中猿鹤不须惊，明朝听打禾山鼓。",
            "鼓声新响振人天，水禽草木咸歌舞。"
        ],
        "title": "闻郡中请贤老住报恩作诗赞之",
        "id": "512b5b6a-8aea-41a5-be5a-c84d4cea8bf7"
    },
    {
        "author": "王庭珪",
        "paragraphs": [
            "道人渇饮石缝浆，须髯墨黑两颊光。",
            "或云公是伯休那，又疑楚有接舆狂。",
            "倒骑白鹿渡湘水，独识老翁跳玉堂。",
            "他年卖药长安市，乞我仙人不死方。"
        ],
        "title": "赠罗道人",
        "id": "771539ed-c260-4b7c-8a5e-89be9f8d0a73"
    },
    {
        "author": "王庭珪",
        "paragraphs": [
            "师出峨眉西极天，万里一衲双行纒。",
            "朝游名山暮沧海，不著脚踏诸方禅。",
            "眼中自有识人物，行尽江南山水窟。",
            "紫云深处有神仙，高马达官无此骨。",
            "溪头惜别强吟哦，顾我无才奈若何。",
            "他日长安逢李白，为乞峨眉山月歌。"
        ],
        "title": "赠蜀僧无观",
        "id": "96bc787a-d1c3-47ce-a14e-6512ec209e86"
    },
    {
        "author": "王庭珪",
        "paragraphs": [
            "墙里围脩竹，竹间开草堂。",
            "经春多夜雨，入夏长新篁。",
            "节抱幽人操，风敲明月珰。",
            "孤根元独立，并干两争长。",
            "影落龙蛇动，清移枕簟凉。",
            "门常对衡岳，气足傲羲皇。",
            "日射玲珑色，林疏琐碎光。",
            "双茎非别种，异物出时方。",
            "海峤名虽久，湖海迹愈彰。",
            "行当卧龙起，天为见珍祥。"
        ],
        "title": "次韵胡邦衡衡阳县瑞竹堂",
        "id": "fced5be0-e3a9-4f1e-b6f8-549cbc2f3162"
    },
    {
        "author": "王庭珪",
        "paragraphs": [
            "伊昔桥门盛，环观壁水春。",
            "一鸣先折桂，百拙误谋身。",
            "憔悴湘江西，淹留京洛尘。",
            "思归缘竹鹤，静念愧朝绅。",
            "顾我蓬蒿贱，逢君海岱珍。",
            "赠言多溢美，秀气发清淳。",
            "本出东臯裔，元非水北人。",
            "山灵回俗驾，幕府盛谈宾。",
            "骏骨千金重，沙鸥万里驯。",
            "人生各有趣，忍负接䍦巾。"
        ],
        "title": "和胡观光惠诗兼致守倅招延之意",
        "id": "cda036f6-9c2c-4913-8498-cf6e0af36c0f"
    },
    {
        "author": "王庭珪",
        "paragraphs": [
            "野阔生愁兴，时危无定居。",
            "渊明伤倦鸟，张翰忆鲈鱼。",
            "宦路风波恶，交情势利疏。",
            "谋生成龃龉，欲进复踌躇。",
            "盗贼犹猖蹶，田园未垦锄。",
            "君王图治切，新下急贤书。"
        ],
        "title": "和施倅岁暮感怀",
        "id": "7b8f3cb3-9330-4095-b48a-3169b08728d2"
    },
    {
        "author": "王庭珪",
        "paragraphs": [
            "雨罢新花明晓日，竹阴琐碎错黄金。",
            "墙头过尽双飞蝶，叶底巧啼何处禽。",
            "玉女洗粧匀浅淡，老龙脱箨著青深。",
            "柔姿敢并高标立，直节时容粉面侵。",
            "爱客分明莫来折，坐舆径造不妨寻。",
            "桃花落后春事已，唯有清风满竹林。"
        ],
        "title": "和欧阳广明竹间桃花",
        "id": "b7724726-4336-4d68-9dd8-a7abdb90bdb0"
    },
    {
        "author": "王庭珪",
        "paragraphs": [
            "玉露三秋夜，银河八月凉。",
            "山虚响相答，江静练浮光。",
            "雨足园蔬茂，年丰稻穟长。",
            "不忧羣雀噪，鸣凤在朝阳。"
        ],
        "title": "秋郊晓兴",
        "id": "f56b97d7-a989-4382-8d0d-757324b025c3"
    },
    {
        "author": "王庭珪",
        "paragraphs": [
            "蜡屐访穷巷，脂车戴晓星。",
            "哦诗添些语，望岳插清冥。",
            "烽火连蛮徼，楼船壮洞庭。",
            "潇湘多夜雨，羡尔对牀听。"
        ],
        "tags": [
            "洞庭湖"
        ],
        "title": "送谢梦叟昆仲之湘江",
        "id": "cb1d4a5e-c7b1-4526-b004-ed5e86938c40"
    },
    {
        "author": "王庭珪",
        "paragraphs": [
            "残夜不能寐，起登城上楼。",
            "山衔半江月，风撼九天秋。",
            "鹊已栖高柳，人犹棹小舟。",
            "谁云羣动息，渔子正垂钩。"
        ],
        "title": "秋夜周子康登辰州城楼",
        "id": "11b1bafb-4bb0-47ed-9f3b-220f163a5149"
    },
    {
        "author": "王庭珪",
        "paragraphs": [
            "正月下南昌，扁舟过玉梁。",
            "逢人问任子，迷路失仙乡。",
            "吾道今如此，斯文恐未亡。",
            "乌台千载话，他日自辉光。"
        ],
        "title": "清江留别任子严",
        "id": "8f123f3a-beea-4577-872f-96d9808c9fe8"
    },
    {
        "author": "王庭珪",
        "paragraphs": [
            "东门杨柳陌，车骑散林坰。",
            "草绿古今道，马嘶长短亭。",
            "人归天北阙，光动斗南星。",
            "送客何年了，春苹又满汀。"
        ],
        "title": "送客",
        "id": "c2bdb38d-c0cd-4486-a693-85addbe79597"
    },
    {
        "author": "王庭珪",
        "paragraphs": [
            "忆在长安日，先朝始赐官。",
            "同登进士第，半著侍臣冠。",
            "归意倦飞鸟，词源倒急滩。",
            "平生事何限，话著齿牙寒。"
        ],
        "title": "次韵方性夫同年见寄",
        "id": "58346a55-9dd5-4ed6-93dc-9ccf5bac46a5"
    },
    {
        "author": "王庭珪",
        "paragraphs": [
            "闻道石壕吏，今犹夜捉人。",
            "徒烦移簿领，何计静烟尘。",
            "痛哭声连野，椎敲疮满身。",
            "催科君正拙，宁不动悲辛。"
        ],
        "title": "用朱希真韵寄葛主簿",
        "id": "604ae3a7-ff51-4b3d-a07d-1192ce5a1dd8"
    },
    {
        "author": "王庭珪",
        "paragraphs": [
            "主簿四海士，先生千载人。",
            "羁游厌旗鼓，谈笑出风尘。",
            "高卧屡违旨，荣名忽中身。",
            "清诗何绝妙，韲臼识余辛。"
        ],
        "title": "再和一篇兼寄朱希真",
        "id": "208e322f-f463-430b-8923-586662d30664"
    },
    {
        "author": "王庭珪",
        "paragraphs": [
            "迟日千花艳，开帘双燕飞。",
            "好山晴拂汉，远水静含晖。",
            "细草争青出，佳人薄暮归。",
            "此时春思乱，未觉向来非。"
        ],
        "title": "溪上春日",
        "id": "27f18f8e-cbf5-40d0-877b-fe5c9fb23f7a"
    },
    {
        "author": "王庭珪",
        "paragraphs": [
            "夜雨涨新碧，晓舟摇古堤。",
            "帆从金水落，家在日梁西。",
            "万竹遶茅屋，千峰隔钓谿。",
            "探囊能起死，门外想成蹊。"
        ],
        "title": "送乐秀才归新淦",
        "id": "2e0cedff-b0ff-4662-b106-9ab6ab6baa0d"
    },
    {
        "author": "王庭珪",
        "paragraphs": [
            "风起羣木末，花开两壁香。",
            "山溪云影变，人静鸟声长。",
            "绀殿横崖起，飞泉喷玉光。",
            "扣门僧出定，弹指下禅牀。"
        ],
        "title": "春日游鸽湖山",
        "id": "4f4ac915-8317-4ad6-bb20-ccc8e8c20193"
    },
    {
        "author": "王庭珪",
        "paragraphs": [
            "山高月未吐，吟上岭头看。",
            "万里云霄静，一天星斗寒。",
            "虾蟆出金背，玉兔动银盘。",
            "唯有南飞鹊，遶枝终不安。"
        ],
        "title": "凤停馆中秋",
        "id": "854bb64d-261e-454a-8af2-aa6856883651"
    },
    {
        "author": "王庭珪",
        "paragraphs": [
            "愤气蟠胸久，开谈音吐鸿。",
            "云山初阔别，罇酒忆相逢。",
            "暮草黏僧屐，晴江理钓篷。",
            "闲居诗句僻，祗自咏家风。"
        ],
        "title": "和葛德济见怀",
        "id": "93c75cda-ff2b-41d9-90fc-7a4fed37debc"
    },
    {
        "author": "王庭珪",
        "paragraphs": [
            "远水萦环碧，秋山作剑攒。",
            "取经行岭徼，飞锡下云端。",
            "风卷湖烟静，天高雁影寒。",
            "何时却回首，却为扫蒲团。"
        ],
        "title": "送妙空大师往郴阳省兄",
        "id": "fe73ee6e-ddd8-4ec6-b5ec-c8c7656b308d"
    },
    {
        "author": "王庭珪",
        "paragraphs": [
            "木落羣乌起，孤眠枕未安。",
            "客愁金槖尽，酒病玉壶干。",
            "雁过风传响，鸡鸣雨送寒。",
            "平生万感集，咄咄出毫端。"
        ],
        "title": "宿唐兴寺夜雨",
        "id": "a90e04ef-f966-47cc-ad93-421d48aaa3ae"
    },
    {
        "author": "王庭珪",
        "paragraphs": [
            "扈圣尊皇极，真人握赤符。",
            "梯船初入贡，舆地夜披图。",
            "力战非天意，赓歌奉睿谟。",
            "花卿虽猛将，绝世可能无。"
        ],
        "title": "和周监丞闻京洛关中收复四首  其一",
        "id": "3b128c4b-d42d-4ae7-937c-757266c210a3"
    },
    {
        "author": "王庭珪",
        "paragraphs": [
            "战甲初休马，边烽不举狼。",
            "山河秦地壮，日月汉天长。",
            "剑戟将销尽，钩锄始破荒。",
            "欲观调鼎手，一脔已堪尝。"
        ],
        "title": "和周监丞闻京洛关中收复四首  其二",
        "id": "4d522a3d-a29a-4130-993c-269d3075c92e"
    },
    {
        "author": "王庭珪",
        "paragraphs": [
            "喜有官中信，衣冠返旧京。",
            "交驰节旄使，悉罢羽林兵。",
            "丹诏从天落，羣心仰首迎。",
            "萧条万里道，今日有人行。"
        ],
        "title": "和周监丞闻京洛关中收复四首  其三",
        "id": "8d9122a1-42f0-4d20-9298-8eb963d5a9bb"
    },
    {
        "author": "王庭珪",
        "paragraphs": [
            "河南新郡县，吾宋旧山川。",
            "乔木应犹在，遗民不记年。",
            "行人将汉月，持节照胡天。",
            "属国今无恙，遥知免齧毡。"
        ],
        "title": "和周监丞闻京洛关中收复四首  其四",
        "id": "ef8172db-d3d3-46e8-a319-dbe245b8f2c3"
    },
    {
        "author": "王庭珪",
        "paragraphs": [
            "南海千山外，东风几驿催。",
            "岭头梅雨歇，旗尾瘴烟开。",
            "蛮徼无尘起，中原有使来。",
            "时应问消息，会向日边回。"
        ],
        "title": "送刘禹锡之官五羊",
        "id": "28eb1deb-9e51-4a0c-8d15-1d1f0d601396"
    },
    {
        "author": "王庭珪",
        "paragraphs": [
            "山色酿空碧，砧声鸣翠微。",
            "自怜为逐客，谁为擣寒衣。",
            "居士本无病，参军胡不归。",
            "扁舟在吾手，尔莫用危机。"
        ],
        "title": "秋夜",
        "id": "6e6bc28a-439d-4305-a34c-615d0677aefb"
    },
    {
        "author": "王庭珪",
        "paragraphs": [
            "雨洗穹色静，云开晓碧初。",
            "峰峦争峭拔，台殿已清虚。",
            "村落孤烟起，人家半岭居。",
            "回看巖际寺，几欲倒骑驴。"
        ],
        "title": "晓行唐兴寺道中寄刘美中",
        "id": "bd10cf9e-c78a-4b92-ab41-55bfb563b234"
    },
    {
        "author": "王庭珪",
        "paragraphs": [
            "竹迳有佳色，耳根无市声。",
            "山如画屏立，水作縠文生。",
            "窗户松风响，园蔬杞菊馨。",
            "夜深天更静，待看玉蟾明。"
        ],
        "title": "清轩",
        "id": "82ad0d33-696e-48ba-bc6a-c91f62ccec98"
    },
    {
        "author": "王庭珪",
        "paragraphs": [
            "烟尘苦未尽，绀殿倚巖阿。",
            "云护佛世界，山栖老禅和。",
            "斯人具眼目，法力辟兵戈。",
            "欹枕听粥鼓，谁能奈尔何。"
        ],
        "title": "乱后过东山寺",
        "id": "80b5f993-76ef-4a31-8225-eee4c947e7bf"
    },
    {
        "author": "王庭珪",
        "paragraphs": [
            "花落黄陵庙，禽声隔岸闻。",
            "山川湖外远，牛斗地形分。",
            "回趁峰头雁，遥瞻岭上云。",
            "惠连诗更好，梦里亦思君。"
        ],
        "title": "和黄子余湖南道中寄弟子默二首  其一",
        "id": "fbd33cc4-a8b7-47cf-ad75-28acbfec8272"
    },
    {
        "author": "王庭珪",
        "paragraphs": [
            "卷里诗新出，关中记旧闻。",
            "干坤今转大，吴楚昔尝分。",
            "雾失朱陵峒，晴开紫盖云。",
            "仍传九疑尉，奇策动明君。"
        ],
        "title": "和黄子余湖南道中寄弟子默二首  其二",
        "id": "1a0efe2a-07e0-4716-a006-793fce60685f"
    },
    {
        "author": "王庭珪",
        "paragraphs": [
            "句法出脩水，家声谁不闻。",
            "微言虽甚秘，残馥可能分。",
            "笔扫堂堂阵，词飞蔼蔼云。",
            "马卿才思逸，倾动卓文君。"
        ],
        "title": "又和酬子余",
        "id": "2ed65bfa-6d48-4164-b9d5-a1c012cb9a5d"
    },
    {
        "author": "王庭珪",
        "paragraphs": [
            "牛渚西江夜，新声月下闻。",
            "定知终夕咏，不觉晓光分。",
            "傥有罇中酒，重论日暮云。",
            "山林正憔悴，抵掌忽逢君。"
        ],
        "title": "又和酬子默",
        "id": "a03025f6-c083-4824-83b8-4fda0b647c07"
    },
    {
        "author": "王庭珪",
        "paragraphs": [
            "不可居无竹，开轩眼界新。",
            "风摇碧玉玦，雨解箨龙鳞。",
            "晚色侵书帙，疏枝挂月轮。",
            "客来从迳造，莫问打门人。"
        ],
        "title": "颇姪明碧轩",
        "id": "814190d6-6e8f-4677-a32a-6377e449845e"
    },
    {
        "author": "王庭珪",
        "paragraphs": [
            "令君湖海士，置榻谓公贤。",
            "绿野千峰翠，朱甍万室连。",
            "客依彭泽柳，人问孝亷船。",
            "他日功名逼，金鱼未免悬。"
        ],
        "title": "和李巽伯送刘德基赴县斋",
        "id": "8def6e63-8057-4e4a-ac23-7df6f7dfb5a0"
    },
    {
        "author": "王庭珪",
        "paragraphs": [
            "雁塔题名处，蟾宫折桂新。",
            "英雄缀行列，材业济生民。",
            "荣耀初开宴，招呼如此宾。",
            "鹏飞上霄汉，横海脱凡鳞。"
        ],
        "title": "郡燕新进士胡文侍读即席赋诗因次其韵",
        "id": "2ca2a77d-76f7-4fd2-bb0b-568927787bd9"
    },
    {
        "author": "王庭珪",
        "paragraphs": [
            "一饮径一石，此风谁敢陪。",
            "日移林影转，船劈浪纹开。",
            "银烛自相映，玉山何用推。",
            "广文官独冷，赖有酒盈杯。"
        ],
        "title": "郭教授南窗置酒观竞渡次坐客刘时举韵  其一",
        "id": "3a89b209-0823-483e-baba-67b002b3a8a5"
    },
    {
        "author": "王庭珪",
        "paragraphs": [
            "殊方作异客，胜日喜游陪。",
            "鼓譟风雷动，帆争锦绣开。",
            "诗元无格律，谁与定敲推。",
            "折得新荷叶，聊将当酒杯。"
        ],
        "title": "郭教授南窗置酒观竞渡次坐客刘时举韵  其二",
        "id": "cb8b9f16-20e1-4fce-8440-610c89e021de"
    },
    {
        "author": "王庭珪",
        "paragraphs": [
            "蛮域经年住，飘然见古风。",
            "新编文似锦，高论气如虹。",
            "杖屦容追步，箴规有发蒙。",
            "方期亲謦欬，吾道又将东。"
        ],
        "title": "送郭教授",
        "id": "9b0867a9-ff15-4f51-9527-a25695d58fb6"
    },
    {
        "author": "王庭珪",
        "paragraphs": [
            "村远孤烟起，山明晓雾开。",
            "人行万松里，路过九江来。",
            "此去日千里，其如肠九回。",
            "淮南酒楼近，玉笛不胜哀。"
        ],
        "tags": [
            "庐山"
        ],
        "title": "庐山道中寄送聂名世",
        "id": "e5bdc2eb-df4f-43e2-911d-3978ebb141a4"
    },
    {
        "author": "王庭珪",
        "paragraphs": [
            "坐待银蟾上，寒禁酒力加。",
            "霜清羣动息，雁过几行斜。",
            "楼角犹吹笛，天街又走车。",
            "客眠终未稳，人语已争譁。"
        ],
        "title": "次韵杨廷秀临安小楼不寐之什",
        "id": "159f341b-ace7-4b2b-9123-2207a0b3da4c"
    },
    {
        "author": "王庭珪",
        "paragraphs": [
            "老端高世士，髯李仙中人。",
            "凤吐千篇久，新吟十弄新。",
            "妙谈天地假，笑破海山春。",
            "物物消磨尽，今年始是贫。"
        ],
        "title": "次韵李巽伯赠琴僧惠端",
        "id": "fe3a2eb7-c1a8-41fe-b568-110fa58c5447"
    },
    {
        "author": "王庭珪",
        "paragraphs": [
            "步屧穿花径，香风吹客衣。",
            "地偏穷谷暖，雨过乱莺飞。",
            "草色连空阔，僧居入翠微。",
            "田翁泥人饮，数肘不容归。"
        ],
        "title": "野外春日",
        "id": "8f79dfc1-c31b-4088-b049-ae8b976abcac"
    },
    {
        "author": "王庭珪",
        "paragraphs": [
            "枥马志万里，棘鸾才一飞。",
            "荐书闻帝里，彩服过庭闱。",
            "野渡生春草，林花弄晚晖。",
            "君家芸阁老，应问我何归。"
        ],
        "title": "送向主簿",
        "id": "6f6b2a2d-20f9-4faf-884d-432d94d93575"
    },
    {
        "author": "王庭珪",
        "paragraphs": [
            "门径临官路，耳根无市声。",
            "山从云外起，风入坐中清。",
            "静趣逸天半，孤吟待月生。",
            "缅怀江海意，溪水遶庵鸣。"
        ],
        "title": "题刘元弼远庵",
        "id": "c0ff5680-ec52-4f9a-81c3-59bed97064fb"
    },
    {
        "author": "王庭珪",
        "paragraphs": [
            "留滞沅湘浦，飘如云水僧。",
            "来为万里客，又看一年灯。",
            "翠幰褰珠箔，高楼俯玉绳。",
            "鼇山今夜月，应上最高层。"
        ],
        "title": "辰州上元",
        "id": "9c9189ae-9ade-4633-bf4b-ab0005112d25"
    },
    {
        "author": "王庭珪",
        "paragraphs": [
            "寺寄他乡客，家居何处僧。",
            "一盂钟后饭，数盏夜深灯。",
            "出井初无索，斵轮还中绳。",
            "拟心观此境，阶级已成层。"
        ],
        "title": "用前韵酬清首座",
        "id": "f816b370-b133-4761-a7d9-420e8d361145"
    },
    {
        "author": "王庭珪",
        "paragraphs": [
            "小圃傍城郭，新堂磨碧甎。",
            "青枫未鑚火，高柳已参天。",
            "好鸟又相语，幽葩自在妍。",
            "敲门时迳造，不问主人贤。"
        ],
        "title": "早春游孔志行园",
        "id": "8e586105-1e86-45a5-8378-b9e6ee765f98"
    },
    {
        "author": "王庭珪",
        "paragraphs": [
            "野外烟光阔，僧园竹迳通。",
            "柳丝摇嫩绿，桃雨落轻红。",
            "处处花如旧，年年人不同。",
            "自矜双足徤，著屐试春风。"
        ],
        "title": "春日携頔子同刘养正教授游净国寺至李家园",
        "id": "5eed91e8-1722-46b5-a499-32d362770f77"
    },
    {
        "author": "王庭珪",
        "paragraphs": [
            "门巷倚城郭，林亭占水云。",
            "竹摇碧玉玦，池皱绿罗纹。",
            "鸎舌初调曲，兰芽忽吐芬。",
            "牡丹虽晚发，风味独超羣。"
        ],
        "title": "清明日访胡师颜",
        "id": "5ec64917-cb02-435e-a226-15165829b172"
    },
    {
        "author": "王庭珪",
        "paragraphs": [
            "路入荒溪恶，波穿乱石跳。",
            "骑驴行木杪，避水转山腰。",
            "倒挂猿当道，横过竹渡桥。",
            "吾生本如寄，岁晚尚飘飖。"
        ],
        "title": "入辰州界道中用頔子韵",
        "id": "a168ee07-508d-42c9-bcb1-e1dd53ba4330"
    },
    {
        "author": "王庭珪",
        "paragraphs": [
            "忆汝何时见，愁眉此日舒。",
            "别来三换岁，诵得几多书。",
            "字稍堪拈出，翁今喜有余。",
            "阿鸿才弄笔，相对想轩渠。"
        ],
        "title": "忆馨鸿二孙",
        "id": "c9a75a21-728d-4427-8d45-65622992a335"
    },
    {
        "author": "王庭珪",
        "paragraphs": [
            "身在飞烟里，如登霄汉行。",
            "云从脚下起，雷忽耳边鸣。",
            "暮碧佳人远，春红晚照明。",
            "能消几緉屐，当不负平生。"
        ],
        "title": "题步云轩",
        "id": "a3c81f84-f0f9-4694-989c-02dbb8a1817d"
    },
    {
        "author": "王庭珪",
        "paragraphs": [
            "天意岂难诉，云烟渺降真。",
            "倚栏瞻日月，满壁绘星辰。",
            "夜梵光生户，晨炊灶见神。",
            "高门有阴德，当不误儒身。"
        ],
        "title": "题昭昭阁",
        "id": "54f0d4fe-3d23-4e48-9629-cf21e36b1150"
    },
    {
        "author": "王庭珪",
        "paragraphs": [
            "词高云蔼蔼，笔扫阵堂堂。",
            "妙绝江南社，清新乐府章。",
            "穷通元自乐，身世两相忘。",
            "不下千寻海，焉能得夜光。"
        ],
        "title": "和余教授",
        "id": "934fb67c-38e9-4c25-b2de-2e56719d7fde"
    },
    {
        "author": "王庭珪",
        "paragraphs": [
            "地僻林逾静，山幽鸟不惊。",
            "日高帘影重，蝉噪柳阴轻。",
            "鬓学风前翼，琴传叶下声。",
            "士龙能作赋，为尔特留情。"
        ],
        "title": "和胡观光闻蝉",
        "id": "94210988-cba0-4252-aed1-09d5ecb9eca3"
    },
    {
        "author": "王庭珪",
        "paragraphs": [
            "叔父今谁贵，中郎一世豪。",
            "渡江人物盛，容驷里门高。",
            "冠盖荣吾党，芝兰见汝曹。",
            "兹游兼问学，鼓箧莫辞劳。"
        ],
        "title": "送李彦明",
        "id": "23572d36-da23-4ae5-a113-9f557bdad94b"
    },
    {
        "author": "王庭珪",
        "paragraphs": [
            "倚杖江风起，呼船水面开。",
            "人从州觜渡，帆破浪头来。",
            "月色共千里，天恩徧九垓。",
            "当年送客处，待看赤车回。"
        ],
        "title": "江上",
        "id": "e4ae4242-5121-4825-8f9a-9db7ad6bd8cf"
    },
    {
        "author": "王庭珪",
        "paragraphs": [
            "结客少年日，同游碧水边。",
            "今持绣衣斧，就觅孝亷船。",
            "湖阔惊千里，云开有一天。",
            "莫嗟清绝地，不异泛红莲。"
        ],
        "title": "送杨彦昭往湖南谒陈梦肇运使",
        "id": "8c1c08a5-93ec-454b-b5aa-7e1433c573d0"
    },
    {
        "author": "王庭珪",
        "paragraphs": [
            "得失真何事，文章妙入场。",
            "隐身三十载，汗简几千张。",
            "名落江湖外，气干牛斗傍。",
            "吾衰任飘泊，朝夕渡沅湘。"
        ],
        "title": "谪辰州",
        "id": "66d60e49-16f7-4cec-9d62-98cae9982312"
    },
    {
        "author": "王庭珪",
        "paragraphs": [
            "急雨捎溪面，兰桡转渡头。",
            "寒鸦栖古木，晚日射危楼。",
            "山带黔巫远，水还荆汉流。",
            "晴天思无限，细细数沙鸥。"
        ],
        "title": "沅江上晚晴用頔子韵",
        "id": "60004163-004b-4f59-a008-e7b873c19818"
    },
    {
        "author": "王庭珪",
        "paragraphs": [
            "竹下忘年友，谁如藉与戎。",
            "相从知理窟，会见立奇功。",
            "两地风烟接，三吴水石穷。",
            "飘蓬岁事晚，何日一罇同。"
        ],
        "title": "次韵周秀实通判送段季裕还永新二首  其一",
        "id": "7dc1392a-767d-4779-8ae2-4a3a6da251ad"
    },
    {
        "author": "王庭珪",
        "paragraphs": [
            "州里闻名旧，江湖识面新。",
            "读书元自喜，拟古欲谁伦。",
            "巖穴人归隐，池塘草又春。",
            "周侯有佳句，持赠可娱亲。"
        ],
        "title": "次韵周秀实通判送段季裕还永新二首  其二",
        "id": "9730e635-de7b-4e7f-a2f3-4ec07443c9dc"
    },
    {
        "author": "王庭珪",
        "paragraphs": [
            "满眼伤春色，瑶花堕玉巵。",
            "羣仙下来看，皎月自相随。",
            "国艳晚尤贵，天香发每迟。",
            "我方留客醉，帘卷未教垂。"
        ],
        "title": "惜春亭席上和伍孺安酴醿",
        "id": "c7e9622c-5739-45de-9e99-1bbb119a6817"
    },
    {
        "author": "王庭珪",
        "paragraphs": [
            "岸曲穿丛篠，山回转翠屏。",
            "烟云摇晚霁，楼殿倚空青。",
            "栢黛参天峻，松脂入地灵。",
            "幽寻未能及，重约扣巖扃。"
        ],
        "title": "同施倅游寿昌观",
        "id": "640a40c3-089d-4e53-9312-b025cd1dcf50"
    },
    {
        "author": "王庭珪",
        "paragraphs": [
            "劫火燋乡邑，烟尘何处逃。",
            "云藏佛世界，门背古亭臯。",
            "径隐花木静，山深人物高。",
            "老师具眼目，法力辟兵刀。"
        ],
        "title": "赠惠门端师",
        "id": "ca7b90d5-4730-4c84-9113-fca8c2b85273"
    },
    {
        "author": "王庭珪",
        "paragraphs": [
            "缥缈虚无里，嵯峨碧绕穹。",
            "云从断山起，楼在半天中。",
            "暮碧千峰雨，凉生四面风。",
            "更临风雨上，待看出丰隆。"
        ],
        "title": "齐云阁",
        "id": "edee283d-a7a0-46cb-ad0e-a112a4a37852"
    },
    {
        "author": "王庭珪",
        "paragraphs": [
            "亭枕秋山窟，山明水共清。",
            "空林生逸响，飞溜落寒泓。",
            "谁识高深意，初无世俗情。",
            "何当携韵磬，泻此澹无声。"
        ],
        "title": "清音亭",
        "id": "d4c4bab9-b3b8-43c7-9f05-f0311c2abcd8"
    },
    {
        "author": "王庭珪",
        "paragraphs": [
            "草屋帘垂地，移花共宴游。",
            "艳姬香入骨，熏炷锦幪头。",
            "绝世方名立，残霞暮不收。",
            "夜声灯影乱，犹觉带娇羞。"
        ],
        "title": "次韵伍孺安赋草堂瑞香",
        "id": "bfd38974-be42-49ee-ba71-c16f89816d4d"
    },
    {
        "author": "王庭珪",
        "paragraphs": [
            "新暑池亭上，竹风吹我衣。",
            "残花经眼尽，好鸟傍簷飞。",
            "水面澄阴阔，橘林香气微。",
            "傥容携茗具，来此避炎威。"
        ],
        "title": "水亭",
        "id": "711df22e-cbaf-4aff-b729-82ae1c49503e"
    },
    {
        "author": "王庭珪",
        "paragraphs": [
            "殖财作争府，教子乃义方。",
            "斗起千寻阁，中藏万丈光。",
            "诸郎一受业，丹桂几回芳。",
            "他日石渠论，斯文想未亡。"
        ],
        "title": "遗经阁",
        "id": "d4864402-811c-47f7-aceb-8910cdc44ade"
    },
    {
        "author": "王庭珪",
        "paragraphs": [
            "麟阁岧嶤入紫清，官居真是上蓬瀛。",
            "玉壶风采想如旧，金马文章元有声。",
            "近喜边头新奏捷，独怜江外正拏兵。",
            "老夫饱饭无他虑，料理敲推怠未成。"
        ],
        "title": "寄黄平国正字",
        "id": "217d5ba4-ce59-41c8-9df0-1058062e5fcb"
    },
    {
        "author": "王庭珪",
        "paragraphs": [
            "别驾前驱朱两轮，后车蓝缕载穷宾。",
            "开门叵复见此客，看竹何须问主人。",
            "坐久风云欲回薄，雨余钟磬忽清新。",
            "隔墙便是城西寺，应有高僧住契真。"
        ],
        "title": "陪周秀实通判游欧阳炳文园晚过隆庆寺契真亭",
        "id": "1609fc09-24b3-45d5-8f74-a3aadf50e884"
    },
    {
        "author": "王庭珪",
        "paragraphs": [
            "眼高四海意何如，敢谓论交到阔疏。",
            "春草梦池方得句，夜霜置酒复怀子。",
            "初披郇国五云字，何啻刘公一纸书。",
            "铜鼓遇时思发响，蜀椎须待刻桐鱼。"
        ],
        "title": "和李巽伯少卿见怀",
        "id": "37b61801-6ad6-47a3-b8a7-5e9b821217b8"
    },
    {
        "author": "王庭珪",
        "paragraphs": [
            "节拥朱轮下九霄，因从物外访英豪。",
            "江南正自贤徐穉，天子先应问伏滔。",
            "试看翰林批凤尾，何如大尉饮羊羔。",
            "诸公拔剑论功业，当念萧侯转粟劳。"
        ],
        "title": "次韵徐漕案部至庐陵见访",
        "id": "a9d0ee21-5812-4007-aa17-8f61cca5855d"
    },
    {
        "author": "王庭珪",
        "paragraphs": [
            "老泉仙翁骑列星，文采风流属此甥。",
            "凤阁初传舍人様，帝城新有能诗声。",
            "青萍出匣蛟兕吼，赤手捕蛇狐兔惊。",
            "愿扣洪钟识音响，暮年聊欲听铿鍧。"
        ],
        "title": "寄程子山舍人",
        "id": "6b00441f-2207-4082-806e-8210b4e19749"
    },
    {
        "author": "王庭珪",
        "paragraphs": [
            "乱碧峰头水拍堤，白沙寒竹净柴扉。",
            "晨光破雾千山出，绝壁盘云一雁飞。",
            "窗外烟霞舒锦绮，坐中谈笑落珠玑。",
            "江边野老逢人说，待看追锋入翠微。"
        ],
        "title": "过刘美中新居",
        "id": "77b4608a-83cc-4fe1-b609-10e45483b5bf"
    },
    {
        "author": "王庭珪",
        "paragraphs": [
            "薰风拂晓度长堤，堤上双红卷使旗。",
            "楼影与天俱在水，岸沙经雨不成泥。",
            "他州半落青山外，别浦遥分翠浪低。",
            "渡口神螺谁复识，江空应只月明知。"
        ],
        "title": "陪元勃舍人秀实监丞游彻见阁",
        "id": "e76341c8-f441-43d7-b9b7-2b06de33e438"
    },
    {
        "author": "王庭珪",
        "paragraphs": [
            "翼轸南边第一州，滕王高阁枕江流。",
            "天提日月东南走，地辟山川昼夜浮。",
            "午后朱帘卷斜照，更深白水自明楼。",
            "当时帝子鸣銮后，歌舞重翻又几秋。"
        ],
        "tags": [
            "滕王阁"
        ],
        "title": "登滕王阁二首  其一",
        "id": "c9423928-5bb6-4232-9ce2-b9ecf43a6477"
    },
    {
        "author": "王庭珪",
        "paragraphs": [
            "滕王歌舞今千载，彷彿鸣銮度绮窗。",
            "尚有残霞伴孤鹜，时闻晚唱下长泷。",
            "危栏杰栋临无地，翠岭层阴落半江。",
            "欲咏朱帘卷山雨，含毫自觉寸心降。"
        ],
        "tags": [
            "滕王阁"
        ],
        "title": "登滕王阁二首  其二",
        "id": "0e545ee5-1be2-4a8e-8d43-2bb309384760"
    },
    {
        "author": "王庭珪",
        "paragraphs": [
            "痛饮长斋拟八仙，醉中谈辩亦逃禅。",
            "吟诗不落正始后，作句定居灵运前。",
            "富贵逼人应未免，文章惊世始堪传。",
            "近闻相国频搜访，应有除书上九天。"
        ],
        "title": "赠黄伯成",
        "id": "7001a5bb-0ae1-460c-b65f-a13e57082e47"
    },
    {
        "author": "王庭珪",
        "paragraphs": [
            "明光清晓玉开关，脚踏金銮近侍班。",
            "行尽九重天上路，正临方丈海中山。",
            "紫薇阁对青霄近，红药花翻白日闲。",
            "待看飞龙催赐马，锦袍莲烛夜深还。"
        ],
        "title": "寄贺刘美中舍人直学士院",
        "id": "bc3c1024-a2ed-4e5c-b985-fa1ea2303b73"
    },
    {
        "author": "王庭珪",
        "paragraphs": [
            "山根细路遶长塘，忽有荷花照水光。",
            "误入孤村看青壁，却逢千盖拥红粧。",
            "采莲不见溪中女，缓辔徒牵马上郎。",
            "行傍绿堤将过尽，回鞭小住惜余香。"
        ],
        "title": "出城北由山径入彻源忽逢荷花弥望不知为何处询其地名曰长塘又行数里行大路出连岭作诗记之",
        "id": "977dbba0-cd41-41d6-a43c-bd5107160bad"
    },
    {
        "author": "王庭珪",
        "paragraphs": [
            "归马锵然响辔环，道傍春色正斓斑。",
            "吟登回雁峰头月，览遍清湘雨后山。",
            "剩有虹蜺蟠笔下，喜闻蝴蝶入帘间。",
            "花时独锁深深院，卧听笙箫梦里还。"
        ],
        "title": "长沙试殿闻傅彦济永州考试还先寄此诗",
        "id": "f6280fb4-3946-43e5-833d-7a2951fa1d65"
    },
    {
        "author": "王庭珪",
        "paragraphs": [
            "湘水清如碧玉环，湘妃泪染竹痕斑。",
            "此时游宦非高志，何日抱琴归故山。",
            "雁塔共题双阙际，马蹄同下五云间。",
            "今朝顦顇荆湖外，却望烟霄叹未还。"
        ],
        "title": "再次前韵",
        "id": "1fb2381d-2b0b-466c-8922-e9d40a1c05d1"
    },
    {
        "author": "王庭珪",
        "paragraphs": [
            "缓鞚青丝马不嘶，春山草长静柴扉。",
            "迸林新笋斑斑出，隔水幽禽款款飞。",
            "雨过泉声鸣岭背，日长花气扑人衣。",
            "云藏远岫茶烟起，知有僧居在翠微。"
        ],
        "title": "春日山行",
        "id": "99e57943-873f-43d5-b81e-5c842346a3c5"
    },
    {
        "author": "王庭珪",
        "paragraphs": [
            "雪拥东皇下紫虚，霓旌凤驭肃前驱。",
            "天将平地开银阙，人似春冰在玉壶。",
            "绿蚁飘香浮翠斝，青丝传菜出行厨。",
            "老农惯识丰年兆，正欠渔簔入画图。"
        ],
        "title": "正月二十立春观雪次韵向文刚",
        "id": "744a6678-572d-4c75-8dde-acb9b6a9e865"
    },
    {
        "author": "王庭珪",
        "paragraphs": [
            "马上吟诗雪满须，垂鞭信马不须驱。",
            "病余消渇浇茶枕，醉后狂歌打唾壶。",
            "坐见词锋森武库，还如禁脔出天厨。",
            "笔间能作有声画，似看辋川摩诘图。"
        ],
        "title": "再次前韵二首  其一",
        "id": "d31d84bb-2e78-4a97-9748-8afba8aa833d"
    },
    {
        "author": "王庭珪",
        "paragraphs": [
            "天公剪水落空虚，似借东风暖力驱。",
            "未用春禽催脱袴，宁闻沽酒劝提壶。",
            "歌楼人唱郢中曲，野寺烟生香积厨。",
            "何必万钱方办酒，一杯随分岂难图。"
        ],
        "title": "再次前韵二首  其二",
        "id": "81aba60c-2a40-448a-9ab1-2c93e1cb98e8"
    },
    {
        "author": "王庭珪",
        "paragraphs": [
            "乡井彫残屋瓦颓，东风依旧上池台。",
            "别来纵值时方乱，春到何曾花不开。",
            "骤觉茅簷堆锦绣，未消翠毂走尘埃。",
            "勿云去草草无恶，今日遮藏要草莱。"
        ],
        "title": "避乱深山蒙兄宝君寄牡丹数枝鲜妍不减平日始觉茅簷顿有春色感叹之余因成拙句",
        "id": "39e97448-43b0-47d2-bf4c-b6d51837de6e"
    },
    {
        "author": "王庭珪",
        "paragraphs": [
            "物色江寒枫叶凋，江边微雨暮萧萧。",
            "白沙翠竹旧行路，碧水朱栏新渡桥。",
            "尽室当时避征战，十年闲事付渔樵。",
            "如今杰屋明人眼，一笑端能覆酒瓢。"
        ],
        "title": "再过东冈",
        "id": "706ef0ba-8d2c-4620-8a97-c5160f3c9897"
    },
    {
        "author": "王庭珪",
        "paragraphs": [
            "两刹崚嶒隐翠岑，却担拄杖出烟林。",
            "来时饱吃东禅饭，归去泥添古佛金。",
            "绝岭松篁青玉瘦，上方渔鼓白云深。",
            "是中不可著言句，且听半山鸾凤音。"
        ],
        "title": "送元上人游仰山归泐潭",
        "id": "20820a4d-6877-4ae4-bd44-9630875100a8"
    },
    {
        "author": "王庭珪",
        "paragraphs": [
            "月从海底转天心，影落长江海共深。",
            "倒卓玉轮窥白兔，平看波面拥黄金。",
            "魄随秋水流无尽，光射寒潭晓未沈。",
            "此月已曾经照古，又观古月照如今。"
        ],
        "tags": [
            "长江"
        ],
        "title": "次韵欧阳叔向水中月",
        "id": "eaaf112f-b590-4e8b-8f12-40af458b6920"
    },
    {
        "author": "王庭珪",
        "paragraphs": [
            "天边旱魃凌高秋，草木焦卷生百忧。",
            "正欲焚山泣魑魅，忽惊暴雨交田畴。",
            "牲羞奔走羣祀喜，雷公怒叱万鬼囚。",
            "何当尽洗炎热苦，坐令清风还九州。"
        ],
        "title": "次韵周子发喜雨",
        "id": "b4f85927-d083-4d0d-9b8b-b1b90493fd2e"
    },
    {
        "author": "王庭珪",
        "paragraphs": [
            "李白夜登孙楚楼，楼中翫月苦淹留。",
            "定知公等非凡客，要是人间第一流。",
            "玉勒穿花回曲径，银槽泻酒注深瓯。",
            "遥观翠幕张灯处，小妇鸣筝在上头。"
        ],
        "title": "和胡观光登酒楼",
        "id": "9217ce08-c8f3-48ef-99c3-273c15094e73"
    },
    {
        "author": "王庭珪",
        "paragraphs": [
            "铁马初休淮上兵，人心遥望泰阶平。",
            "祥云密遶皇居近，喜气先从日下生。",
            "汉殿风高飞燕雀，秋宵星乱落欃枪。",
            "从今且觅耳边静，半夜不闻鼙鼓声。"
        ],
        "title": "和赵叔清书事",
        "id": "35cd23a5-2c74-4e2d-9e22-f46744d514a9"
    },
    {
        "author": "王庭珪",
        "paragraphs": [
            "湖海元龙气宛然，求田问舍语何缘。",
            "两京梦断无消息，万里人归有歳年。",
            "岭外梅花愁欲破，云安江水远堪怜。",
            "兹辰不预朝阊阖，犹喜山间稳昼眠。"
        ],
        "title": "和陈相之至日即事二首  其一",
        "id": "330db46d-d751-4d52-a335-7a1559183e9a"
    },
    {
        "author": "王庭珪",
        "paragraphs": [
            "南雪常时不到地，岭梅今与雪夤缘。",
            "渐添化国舒长日，更卜祥云大有年。",
            "万木寒痴犹自冻，一枝疏瘦想堪怜。",
            "时听野老谈新政，坐竦诗肩夜不眠。"
        ],
        "title": "和陈相之至日即事二首  其二",
        "id": "1894e7f3-2140-4418-a953-72a86e35ae92"
    },
    {
        "author": "王庭珪",
        "paragraphs": [
            "洗尽西江战伐尘，忽开黉宇照城闉。",
            "一时人物风云会，千里溪山俎豆新。",
            "傥使将军皆遣子，定知夷狄却来宾。",
            "修文偃武须今日，鸣玉锵金未乏人。"
        ],
        "title": "新学□□□落成释奠诸生毕集喜而有作",
        "id": "dc7a16b8-1f9d-4187-bfee-b8960de757f3"
    },
    {
        "author": "王庭珪",
        "paragraphs": [
            "谁念扬雄寂寞居，忽逢佳士倒衣裾。",
            "裁诗秃尽千毫兔，岸帻斜欹半幅綀。",
            "节并松筠霜雪后，唾成珠玉笑谈余。",
            "穷山避寇应愁绝，付与骚人万古吁。"
        ],
        "title": "和欧阳周弼",
        "id": "caf3f885-cd36-4830-bf64-ef1a6a70a57c"
    },
    {
        "author": "王庭珪",
        "paragraphs": [
            "官冷身闲簿领稀，时从物外赴襟期。",
            "凭君小缓青丝鞚，为我聊倾碧玉卮。",
            "野寺石泉秋煮茗，松窗雪屋夜论诗。",
            "悬知别后东风近，先寄寒梅第一枝。"
        ],
        "title": "别葛德裕主簿",
        "id": "7c427829-e7c2-4196-9a7a-0c1abbad4d54"
    },
    {
        "author": "王庭珪",
        "paragraphs": [
            "渝川咫尺如千里，千里犹堪鸡黍期。",
            "旋滴银槽将进酒，细倾金屈倒垂卮。",
            "闲为洛下诸生咏，突过黄初数子诗。",
            "阿吉想能骑竹马，凤雏低映碧梧枝。"
        ],
        "title": "和葛德裕别后用旧韵见寄",
        "id": "48f6440b-b087-419a-b545-66e2e24f4797"
    },
    {
        "author": "王庭珪",
        "paragraphs": [
            "长江归去又骑驴，依旧青山霜叶枯。",
            "入眼云山有佳句，脱身捶楚亦良图。",
            "轻装但载书千卷，后夜相思天一隅。",
            "乍喜飞鸾离枳棘，莫贪为县落双凫。"
        ],
        "tags": [
            "长江"
        ],
        "title": "送裴主簿",
        "id": "c18f458c-4f00-4c0d-9a8c-1f6713782ccf"
    },
    {
        "author": "王庭珪",
        "paragraphs": [
            "避地东村深几许，青山窟里起炊烟。",
            "敢嫌茅屋绝低小，净扫土牀堪醉眠。",
            "鸟不住啼天更静，花多晚发地应偏。",
            "遥看翠竹娟娟好，犹隔西泉数号田。"
        ],
        "title": "和居东村作",
        "id": "fcc56575-47fe-4f2b-ad83-b989ceb38668"
    },
    {
        "author": "王庭珪",
        "paragraphs": [
            "郴阳叨预校羣英，二十年来一梦惊。",
            "往日下帷搜俊异，见君落笔已纵横。",
            "才高固可万人敌，志大欲图千佛名。",
            "谁念先生今老矣，披簔倚杖看巖耕。"
        ],
        "title": "送邹去非",
        "id": "86be59ba-3121-4fcf-baf6-11805ec0e278"
    },
    {
        "author": "王庭珪",
        "paragraphs": [
            "佛屋深蟠七祖山，鲁公奇字刻孱颜。",
            "能来把钓溪台上，安用赋诗戎马间。",
            "薄宦不知何处好，浮生才得此时闲。",
            "夕阳渡口人争渡，又趁城头暮鼓还。"
        ],
        "title": "次韵向文刚晁叔易游青原",
        "id": "4e453a64-2444-4681-9d31-c3c5f75caa18"
    },
    {
        "author": "王庭珪",
        "paragraphs": [
            "忆昨相逢气益明，投书力诋汉公卿。",
            "一时末俗无高论，千古佳名属后生。",
            "魏郡初徴狄仁杰，汝阳几缚李元平。",
            "行当献纳麒麟殿，看挽天河洗甲兵。"
        ],
        "title": "安成再逢黄平国",
        "id": "c50b9e77-13b4-49c4-8bd3-4cd3d80706f5"
    },
    {
        "author": "王庭珪",
        "paragraphs": [
            "野阔江寒一雁飞，碧芦花老鳜鱼肥。",
            "遶栏绿水秋初净，满棹白苹人未归。",
            "醉任狂风掲茅屋，卧听残雪打蓑衣。",
            "他年欲访沙头路，会自携竿扣竹扉。"
        ],
        "title": "题郭秀才钓亭",
        "id": "14a30d95-2a50-488f-8d66-30324403371e"
    },
    {
        "author": "王庭珪",
        "paragraphs": [
            "卢溪春水欲平堤，满径蓬蒿竹掩扉。",
            "斋馆静无尘土杂，盘飧喜有药苗肥。",
            "君寻甘露峰前住，人似山阴雪夜归。",
            "江海未应终寂寞，鹤书将下钓璜矶。"
        ],
        "title": "次韵江正邦",
        "id": "ad4ea574-1335-49e6-b747-3e7c413a3ade"
    },
    {
        "author": "王庭珪",
        "paragraphs": [
            "潘才如海渺无堤，肯顾衡茅竹里扉。",
            "闲钓一溪春水绿，尚容三寸白鱼肥。",
            "忽传铜虎天边下，共探骊珠夜半归。",
            "此去烟尘犹未静，何时马迹破苔矶。"
        ],
        "title": "正邦闻王师来驻辞归禾山次韵以别",
        "id": "95c62bee-7de0-4a61-988d-93d9334a529f"
    },
    {
        "author": "王庭珪",
        "paragraphs": [
            "玉帐高谈已厌兵，聊将小队出郊坰。",
            "先生文史三冬足，学士铜钱万选青。",
            "他日却登龙尾道，教人顶戴佛名经。",
            "诸儒勉称兴贤意，作赋摩空动汉庭。"
        ],
        "title": "和谢倅谒县学",
        "id": "37f16cb4-e2e2-4439-b8b3-5865d2b88d1d"
    },
    {
        "author": "王庭珪",
        "paragraphs": [
            "晓堤春浪拍江城，出郭试寻堤上坰。",
            "云脚忽从平地起，柳梢先入半天青。",
            "村深渐觉人烟好，地僻苦无车马经。",
            "日暮归来微雨歇，酒醒客去月当庭。"
        ],
        "title": "和周公予游春用前韵",
        "id": "efc8eff5-1189-4bf5-a6dc-2d4d150a4e9b"
    },
    {
        "author": "王庭珪",
        "paragraphs": [
            "吊古高文说战场，毫端凛凛挟秋霜。",
            "自能突过今人作，不必污为梵册藏。",
            "曾卷笏袍还圣主，重携笔札试明光。",
            "曲江故有家声在，莫拟愁诗似景阳。"
        ],
        "title": "酬张公敏示古战场赋",
        "id": "b3f5757c-8595-4e51-bc0d-afc898bc49af"
    },
    {
        "author": "王庭珪",
        "paragraphs": [
            "偶从山泽得追陪，吐论风生不受埃。",
            "曾读芸斋编广录，固知天下有奇才。",
            "愁堆青简千年蠧，忙过黄槐花几番。",
            "往歳闻名未相识，常如弱水隔蓬莱。"
        ],
        "title": "和李彦文",
        "id": "587c0bde-ea84-4a1e-ba87-9e8343f06b92"
    },
    {
        "author": "王庭珪",
        "paragraphs": [
            "平生未见嵇中散，野鹤轩昂识季昆。",
            "江表今无耆旧在，中郎尚有典刑存。",
            "螺川汗炙书千卷，玉涧船归酒一罇。",
            "独羨冰清萧处士，通家能入李膺门。"
        ],
        "title": "送李成叔归峡江兼简萧懋德",
        "id": "7fb21dbe-91d3-4360-9dcf-233660f9ea6a"
    },
    {
        "author": "王庭珪",
        "paragraphs": [
            "著书尚有银管笔，骑马元无金络头。",
            "陶令种田非左计，漫郎作官真薄游。",
            "脱身簿领归来好，入手渔竿隐去休。",
            "老瓦盆边可呼客，兴酣何用玉为瓯。"
        ],
        "title": "次韵裴主簿述怀",
        "id": "810a6e4d-54de-4f19-9337-d5c9f5eff715"
    },
    {
        "author": "王庭珪",
        "paragraphs": [
            "谢公雅量含邱壑，夙有江湖万里情。",
            "迺肯屈身登野艇，更容著帽进书生。",
            "诗成绝壁烟霞动，雨过晚云楼阁明。",
            "句法谁堪敌康乐，毫端应挟雪霜清。"
        ],
        "title": "谢直夫乘小舟访予于横山堂兼惠佳篇奉次元韵",
        "id": "ecd75a2a-5c8d-4637-aca3-8262cc137e10"
    },
    {
        "author": "王庭珪",
        "paragraphs": [
            "解道澄江元有声，东山出处更关情。",
            "高吟正忆西堂梦，妙语又逢春草生。",
            "沙尾断篷垂钓远，峰头晚日落船明。",
            "不将军骑惊猿鹤，巖谷犹传此段清。"
        ],
        "title": "春日横山堂有怀谢直夫用前韵奉寄",
        "id": "b8e51646-c1a1-416a-bdf6-2a71423cfd42"
    },
    {
        "author": "王庭珪",
        "paragraphs": [
            "坐看冰轮碾太清，赤栏桥下水先明。",
            "光从蟾兔窟中出，人在鲸鼇背上行。",
            "地隔里门无俗客，楼高邻笛有新声。",
            "此时迥绝非尘境，更听天鸡第一鸣。"
        ],
        "title": "草堂东桥翫月",
        "id": "d7254c34-38f6-452c-91c7-8a357f474689"
    },
    {
        "author": "王庭珪",
        "paragraphs": [
            "曾共丹梯步广寒，自无仙骨堕凡间。",
            "君攀玉兔窟中桂，我返神螺江上山。",
            "岂谓观风经邑里，犹能驻马问柴关。",
            "鸣驺排入蓬蒿径，踏破巖前绿藓斑。"
        ],
        "title": "谢同年李提举见访",
        "id": "40db1b75-a308-4060-ad09-a1cd2fd883fd"
    },
    {
        "author": "王庭珪",
        "paragraphs": [
            "晋朝人物渡江初，为郡风流只载书。",
            "临水重开数间屋，宿兵仍富九年储。",
            "英豪系出三公后，磊落胸蟠万卷余。",
            "东观诸郎未堪比，登车不落问何如。"
        ],
        "title": "和赵叔清登殷仲堪读书台二首  其一",
        "id": "b76c8a5f-5aa7-49e1-ba07-ba553b1357a9"
    },
    {
        "author": "王庭珪",
        "paragraphs": [
            "池上开轩对郡楼，当时太守气横秋。",
            "声名已负荆州望，舟棹更为沧海浮。",
            "插架古书芸护蠧，隔溪游女扇障羞。",
            "仲堪没后今千载，孰谓人间无此流。"
        ],
        "title": "和赵叔清登殷仲堪读书台二首  其二",
        "id": "fc11d78c-5095-42f4-8eee-db71d738193f"
    },
    {
        "author": "王庭珪",
        "paragraphs": [
            "庭前好树宿烟浮，上有珍禽啼不休。",
            "花发乱红稠屋角，柳翻新绿出墙头。",
            "起看霄汉知晴色，旋买壶觞办胜游。",
            "平旦争门人竞入，与君先上望京楼。"
        ],
        "title": "春晓招友人",
        "id": "40367bf8-8744-4048-a2e9-5fd7a3784360"
    },
    {
        "author": "王庭珪",
        "paragraphs": [
            "夜闻急雨洗氛埃，庆泽仍从天上回。",
            "寰海自应遵诏旨，管弦何用费诗催。",
            "东风渐著金丝柳，和气潜飞玉琯灰。",
            "遥想慈宁动新乐，禁门清晓拂云开。"
        ],
        "title": "和周公予呈向宰",
        "id": "cef772ab-55b2-4a9a-9745-4cf575323407"
    },
    {
        "author": "王庭珪",
        "paragraphs": [
            "中兴人物起纷纷，应有奇才合致君。",
            "仰视孰为真汉相，夜行何识故将军。",
            "且骑骏马天边路，莫话高楼日暮云。",
            "年少功名方入手，勒移休动北山文。"
        ],
        "title": "次韵黄元授见访",
        "id": "8843f948-a190-4c24-8d1d-f8c5c166de62"
    },
    {
        "author": "王庭珪",
        "paragraphs": [
            "晓天楼殿倚空虚，尚见星辰落落疏。",
            "鹊动高林人起后，马嘶残月客行初。",
            "偶来作尉聊驱盗，岂谓论功得谤书。",
            "但使一方无犬吠，即看黄纸下新除。"
        ],
        "title": "次韵胡观光长庆寺早起",
        "id": "a8aac99a-a5c7-4ebb-a441-b88c8027ff7b"
    },
    {
        "author": "王庭珪",
        "paragraphs": [
            "天公叱起羣龙颠，黑风立海倒百川。",
            "黄流忽通南北港，白水自满高低田。",
            "官军从来仰征赋，农民岂解持戈鋋。",
            "虽得一雨洗炎热，夜吏捉人谁使然。"
        ],
        "title": "和黄元授喜雨",
        "id": "18a6639e-edfb-4b3c-865c-fe2ff4977f12"
    },
    {
        "author": "王庭珪",
        "paragraphs": [
            "鼓箧同登乐泮年，论文谁复似徐坚。",
            "向来聚散如春梦，此去逢迎应宿缘。",
            "陋巷苦无高马过，新诗时有贾人传。",
            "芒鞋竹杖俱无恙，归日犹堪作地仙。"
        ],
        "title": "次韵答刘元弼",
        "id": "bb238d80-5508-4795-a72c-95092bb6142c"
    },
    {
        "author": "王庭珪",
        "paragraphs": [
            "半夜阴风卷地来，平明犬吠恐为灾。",
            "高吟梁苑词方就，醉卧袁门打不开。",
            "贫甚此时穿履出，兴阑何处棹舟回。",
            "琼楼玉宇非人世，疑共卢敖上九垓。"
        ],
        "title": "次韵何倅雪诗",
        "id": "45623d48-2c72-4dd7-9bc2-53c0ac293db6"
    },
    {
        "author": "王庭珪",
        "paragraphs": [
            "月丽重离日正明，星精磅礴应时生。",
            "诗成五字今无敌，赋压三都世有声。",
            "殿阁微凉风乍起，门庭当昼雀争鸣。",
            "拟将间气为公寿，编入中兴颂太平。"
        ],
        "title": "贺郡守生辰二首  其一",
        "id": "fbfa5689-70ed-40bb-a47d-4ddf8d66ecfb"
    },
    {
        "author": "王庭珪",
        "paragraphs": [
            "鹊印铜钩几世传，门中人物自超然。",
            "高文大笔无双誉，紫府丹台第一仙。",
            "会见黄眉三洗骨，谩劳青史再编年。",
            "西林恐未容归隐，将有追锋下九天。"
        ],
        "title": "贺郡守生辰二首  其二",
        "id": "ba6a2ea3-d7f3-4b75-9e79-0a35a549f589"
    },
    {
        "author": "王庭珪",
        "paragraphs": [
            "野寺西边雪压梅，曾陪杖履探春回。",
            "重寻密竹檀栾外，又见疏枝摘素开。",
            "步屧寻花嗟我老，巡簷索笑共谁来。",
            "细看风味依然在，不是刘郎去后栽。"
        ],
        "title": "蜡梅寄陈相之侍郎",
        "id": "de717842-4eb1-4e9f-8b09-a2b21847a33e"
    },
    {
        "author": "王庭珪",
        "paragraphs": [
            "夜听雷车碾太清，风翻急雨落平明。",
            "不忧稻穟已燋卷，似见天河欲倒倾。",
            "犴狱系囚应尽洗，丰年诗句喜先成。",
            "东郊南亩村村乐，草木欣欣亦有情。"
        ],
        "title": "和向宰喜雨",
        "id": "9a5f1ce6-a18d-41ad-a358-bd6e72c88a45"
    },
    {
        "author": "王庭珪",
        "paragraphs": [
            "重寻古壁旧题诗，林竹萧森上翠微。",
            "但见晓猿惊蕙帐，应无山鸟怪儒衣。",
            "野僧忽自云中出，阁老新从天下归。",
            "拍手相欢同一笑，可能长伴钓鱼矶。"
        ],
        "title": "刘美中自翰苑归追怀平昔之游再过唐兴寺陈迹依然辄成长句奉呈",
        "id": "67f9cc39-cc9a-45af-ab59-4570738e8030"
    },
    {
        "author": "王庭珪",
        "paragraphs": [
            "七年三过唐兴寺，梦里闻君得好官。",
            "遍历兰台兼柱史，近辞香案出金銮。",
            "从来呼客沽村酿，不敢移厨洗玉盘。",
            "政恐人情贱杨柳，送迎唯作故时看。"
        ],
        "title": "唐兴寺再呈美中",
        "id": "374e5138-9151-48d1-816f-2a994f2b1312"
    },
    {
        "author": "王庭珪",
        "paragraphs": [
            "囊封初上九重关，是日清都虎豹闲。",
            "百辟动容观奏牍，几人回首愧朝班。",
            "名高北斗星辰上，身堕南州瘴海间。",
            "不待他年公议出，汉廷行召贾生还。"
        ],
        "title": "送胡邦衡之新州贬所二首  其一",
        "id": "64c50fd2-4c26-409a-82e6-242f502419f6"
    },
    {
        "author": "王庭珪",
        "paragraphs": [
            "大厦元非一木支，欲将独力拄倾危。",
            "痴儿不了公家事，男子要为天下奇。",
            "当日奸谀皆胆落，平生忠义只心知。",
            "端能饱吃新州饭，在处江山足护持。"
        ],
        "title": "送胡邦衡之新州贬所二首  其二",
        "id": "f92b2ce3-9904-4710-bc8a-aa8312cc15c3"
    },
    {
        "author": "王庭珪",
        "paragraphs": [
            "酒酣下笔不能休，写尽江南万斛愁。",
            "长史果为何物汉，中军不是置书邮。",
            "又闻战马将休息，且任浮鸥自去留。",
            "触目西风易增感，山川信美莫登楼。"
        ],
        "title": "次韵周公子秋日书怀",
        "id": "c3aa76a4-a996-4528-88fe-fe5a8b48d708"
    },
    {
        "author": "王庭珪",
        "paragraphs": [
            "两脚误随车马尘，江湖岁晚始谋身。",
            "篱边日醉陶元亮，窗外夜呼祁孔宾。",
            "倒著敝衣迎好客，急搜奇句发阳春。",
            "阿瞒岂但能横槊，文彩风流世有人。"
        ],
        "title": "和曹温如都监惠诗",
        "id": "61918aa6-d76f-4832-b459-0774b4dc258d"
    },
    {
        "author": "王庭珪",
        "paragraphs": [
            "万里穷民欲叫天，天边御史雨随轩。",
            "颍川大姓行当案，河陇幽囚自不冤。",
            "权幸畏威先缩颈，奸回未死已羞魂。",
            "江南弊冗如蜂蚁，入奏犹须一夜论。"
        ],
        "title": "次韵呈刘立道宣谕二首  其一",
        "id": "c3b220a5-e8bb-437b-b6a9-66b93fc1691a"
    },
    {
        "author": "王庭珪",
        "paragraphs": [
            "使星光出太微庭，马上风云日下生。",
            "斧钺疑从霄汉落，丝纶如被衮衣荣。",
            "欢迎道路初颁诏，威讋奸雄不动声。",
            "谁识张纲最年少，耆儒空愧旧知名。"
        ],
        "title": "次韵呈刘立道宣谕二首  其二",
        "id": "4be33a5e-6073-4d3e-8f02-b5c05af6c67b"
    },
    {
        "author": "王庭珪",
        "paragraphs": [
            "黄蜡青沙未破封，已知双井社前烘。",
            "一丘风味极不浅，万顷烟波兴不穷。",
            "东晋书斋颓压后，西湖山色有无中。",
            "危栏杰阁明人眼，独觉登临欠此公。"
        ],
        "tags": [
            "西湖"
        ],
        "title": "向文刚读书斋试双井茶有怀黄超然",
        "id": "44aa2835-59a9-4bf7-8146-d6efe5ff8f7f"
    },
    {
        "author": "王庭珪",
        "paragraphs": [
            "日头欲出未出时，雾失江城雨脚微。",
            "天忽作晴山卷幔，云犹含态石披衣。",
            "烟村南北黄鹂语，麦陇高低紫燕飞。",
            "谁似田家知此乐，呼儿吹笛跨牛归。"
        ],
        "title": "二月二日出郊",
        "id": "f2d507f1-57f0-4263-a766-9f791915a947"
    },
    {
        "author": "王庭珪",
        "paragraphs": [
            "诗词清丽笔如神，犹记同年岁在申。",
            "弧矢志高千万里，烟霄路阔几由旬。",
            "曾无紫气冲南斗，空有红光动北辰。",
            "自顾顽才类铜锡，敢期陶冶铸成钧。"
        ],
        "title": "次韵谢同年刘子坚生日惠诗",
        "id": "4a2edaec-1e6f-4e17-ae15-67eca4cbe393"
    },
    {
        "author": "王庭珪",
        "paragraphs": [
            "才下清谈已绝尘，莫嗟离乱恐伤神。",
            "兵戈亦是古来事，丘壑还须我辈人。",
            "吟罢细倾桑落酒，归来倒著接䍦巾。",
            "茅簷近喜闻鸡犬，步屧寻君去亦频。"
        ],
        "title": "和刘元弼乱后见访",
        "id": "da665890-47c6-42e9-98e1-9b979a6f5092"
    },
    {
        "author": "王庭珪",
        "paragraphs": [
            "鸣珂传响动比邻，争看题舆朱两轮。",
            "节拥兵符分半刺，道经山邑访闲人。",
            "行春号令清如水，落笔篇章妙入神。",
            "应念穷愁病书客，经年顦顇楚江滨。"
        ],
        "title": "朱通判见访病不能出以诗谢之",
        "id": "125daf46-6286-42d1-9283-4c785384860c"
    },
    {
        "author": "王庭珪",
        "paragraphs": [
            "渐见时平草木苏，奸蹊盗穴已洿潴。",
            "登山敢惮牛马走，置酒谁呼陈赵予。",
            "助魃旱龙初偃蹇，随轩飞雨不踌躇。",
            "云腾石屋苍崖峻，磨刻行当候玺书。"
        ],
        "title": "和井令西山石屋感雨",
        "id": "402e909f-b71e-4155-adbd-85b0911a15de"
    },
    {
        "author": "王庭珪",
        "paragraphs": [
            "有客江边问草堂，银鞍白马烂生光。",
            "不嫌茅屋绝低小，往坐竹阴移晚凉。",
            "入洛声名动冠盖，传家文翰在巖廊。",
            "高风谁复如公者，肯接山林气味长。"
        ],
        "title": "次韵谢处州倅毛长吉见访惠诗",
        "id": "f60891fe-69f5-4291-a054-44fa2e36fabc"
    },
    {
        "author": "王庭珪",
        "paragraphs": [
            "邂逅忽登君子堂，眼明初识斗间光。",
            "如窥银汉纤尘静，更酌金盘晓露凉。",
            "玉座正临天北极，蓬山归直殿西廊。",
            "野人不识升平事，但觉江边白日长。"
        ],
        "title": "再次前韵二首  其一",
        "id": "9d94d2ef-d540-4c64-bc9e-743a7c1f4b3f"
    },
    {
        "author": "王庭珪",
        "paragraphs": [
            "毛公过我竹间堂，赠我新诗敌夜光。",
            "盛德自为南土秀，清风何羨北窗凉。",
            "漳江日落人争渡，古寺僧归月上廊。",
            "挥麈细谈家世事，时材无复数真长。"
        ],
        "title": "再次前韵二首  其二",
        "id": "19486528-d159-44c6-93aa-8d432ca03d1f"
    },
    {
        "author": "王庭珪",
        "paragraphs": [
            "两翁忽动鲈鱼兴，脍缕无声雪落砧。",
            "细管向来曾并试，清流可赋共谁临。",
            "好诗自昔员如弹，古锦何劳呕出心。",
            "一览雕章知格律，吹笙学得凤凰吟。"
        ],
        "title": "和胡观光黄元授二首  其一",
        "id": "79e5b56c-feea-42f4-92a8-f39a017dad98"
    },
    {
        "author": "王庭珪",
        "paragraphs": [
            "卧听萧寺五更风，错打当年饭后钟。",
            "不愿绨袍怜范叔，独缘蔬馔识茅容。",
            "黄旗接武来招盗，皂盖行春且劝农。",
            "如此偷安欲持久，荒谋诞计恐无庸。"
        ],
        "title": "和胡观光黄元授二首  其二",
        "id": "85511c49-57ea-4a4d-aeb2-ecb2178e187d"
    },
    {
        "author": "王庭珪",
        "paragraphs": [
            "夜读文公猛虎诗，云何虎死忽悲啼。",
            "人生未省向来事，虎死方羞前所为。",
            "昨日犹能食熊豹，今朝无计奈狐貍。",
            "我曾道汝不了事，唤作痴儿果是痴。"
        ],
        "title": "读韩文公猛虎行",
        "id": "cd2ca54d-0c04-41b0-acc0-bb82985e5ede"
    },
    {
        "author": "王庭珪",
        "paragraphs": [
            "庭下秋风吹紫兰，蟠桃为寿菊斒斓。",
            "厌分铜虎天边郡，屡直金銮海上山。",
            "洲渚忽然生户外，歳星今却到人间。",
            "愿扶帝业须难老，稳踏龙墀尾近班。"
        ],
        "title": "向宣卿生日",
        "id": "cf51e69d-ddde-44fc-b30a-45f5739f9815"
    },
    {
        "author": "王庭珪",
        "paragraphs": [
            "冰底涓涓已作声，晓看春色上芜城。",
            "江南楼阁烟中出，槛外山川翠欲萌。",
            "梅点宿粧凝笑靥，柳摇新绿换枯茎。",
            "化权初入东风手，莫使阶前草乱生。"
        ],
        "title": "次韵欧阳叔向寺丞早春呈周子发知县",
        "id": "7ed64783-4448-4926-92cc-226f2fbc2bad"
    },
    {
        "author": "王庭珪",
        "paragraphs": [
            "访我林间一病翁，数椽茅屋贮清风。",
            "华裾织翠来天外，挥麈谈兵伏坐中。",
            "回首此时增感慨，出门何处问穷通。",
            "北溟待看鲲鹏变，坳水蹄涔讵见容。"
        ],
        "title": "谢刘时升见访",
        "id": "083208a9-899c-4676-bc8e-b39c44ff5f40"
    },
    {
        "author": "王庭珪",
        "paragraphs": [
            "朔风飞雨未成晴，脱叶打窗鸡欲鸣。",
            "此处霑襟话离别，向来倾盖识平生。",
            "尚期挥麈坚谈垒，不必攻愁用酒兵。",
            "北阙上书无计策，谁能穿履雪中行。"
        ],
        "title": "送别葛德济",
        "id": "f7c54f5a-aedf-442a-99c7-ea8760005dd1"
    },
    {
        "author": "王庭珪",
        "paragraphs": [
            "小雨脊脊弄晚晴，饥肠过午自雷鸣。",
            "钟声隔岸闻香积，风味令人想曲生。",
            "近报边头新奏捷，独怜江外未休兵。",
            "谁能驭此不羁马，纵使脱缰千里行。"
        ],
        "title": "再和德济旧韵",
        "id": "fd457bab-5b8f-406d-abc5-1ee4d4c18184"
    },
    {
        "author": "王庭珪",
        "paragraphs": [
            "昔贤曾此卧烟云，鹤怨猿惊几度春。",
            "绿蕙再游今日路，青山如对往年人。",
            "儿童共是窗间客，梦寐犹怀席上尘。",
            "待得遶轩多种竹，等闲来看莫嫌频。"
        ],
        "title": "题刘端礼达轩",
        "id": "6582270c-b594-4064-b1f8-fe667b1ae81c"
    },
    {
        "author": "王庭珪",
        "paragraphs": [
            "九日君当簇马鞍，重巖细菊为谁斑。",
            "吟登回雁峰头月，看尽清湘雨后山。",
            "莫遣音书和梦断，会传名姓落人间。",
            "向郎理棹归何晚，湖水今应不满湾。"
        ],
        "title": "重阳日送李彦文之衡湘兼简向丰之",
        "id": "1f001f56-3c9b-4095-ba32-ec01745238bc"
    },
    {
        "author": "王庭珪",
        "paragraphs": [
            "每烦书札问平安，落纸遥知笔管斑。",
            "塞北未闻轻解甲，江南应得饱看山。",
            "荒村但有两三户，广厦何由千万间。",
            "他日溪边寻我去，钓船刺入蓼花湾。"
        ],
        "title": "用前韵酬丰之",
        "id": "2ce0139c-cf0c-4530-93ad-f680d721945a"
    },
    {
        "author": "王庭珪",
        "paragraphs": [
            "牧龙天上几时还，因失仙龙五色斑。",
            "暂谪南昌为隐吏，会归东观校蓬山。",
            "高名久已闻江表，异气今犹出斗间。",
            "下笔不休才思阔，清如星汉泻银湾。"
        ],
        "title": "再用前韵酬胡观光",
        "id": "b4f6c2d9-73d3-4f2a-b6c9-08acb08d47db"
    },
    {
        "author": "王庭珪",
        "paragraphs": [
            "青鞋布袜绿蓑衣，满目秋江白鸟飞。",
            "小楫扁舟乘兴出，斜风细雨钓鱼归。",
            "有间茅屋临苍巘，寻个樵夫上翠微。",
            "闲趁牧童吹短笛，倒骑牛背入柴扉。"
        ],
        "title": "从叔君冕见访山间自云平生躬耕钓无求于人中有至乐令某作诗写其萧散之状为赋此篇",
        "id": "ed28acaa-bb4e-4ec6-bda9-ad5443a7c385"
    },
    {
        "author": "王庭珪",
        "paragraphs": [
            "终日思诗句未成，梦回春草遶池生。",
            "拂云松竹兼天尽，如画江山照眼明。",
            "幽处园林皆可隐，乱来轩冕亦何荣。",
            "即时使有一杯酒，便胜区区万古名。"
        ],
        "title": "和刘元弼见寄",
        "id": "faaafebe-031b-4fbd-978e-88ac8bb2fcb8"
    },
    {
        "author": "王庭珪",
        "paragraphs": [
            "童稚情亲不记春，白头相见眼犹新。",
            "为文未办送穷鬼，买宅何妨近里仁。",
            "鲁国儒衣原自少，棘门儿戏定非真。",
            "斗间纵有冲天气，楼上应无识剑人。"
        ],
        "title": "次韵李世京惠诗",
        "id": "fd5ffe77-ea37-469a-ba76-47c32ce81adb"
    },
    {
        "author": "王庭珪",
        "paragraphs": [
            "庭前喜鹊乱栖鸦，知有邻翁酒易赊。",
            "老瓦盆随田舍饮，半溪云属野人家。",
            "莫将钓手遮西日，来倚危栏咏落霞。",
            "无奈醉归灯火乱，仆夫争路颇喧譁。"
        ],
        "title": "和刘端礼避地初归见访",
        "id": "3b61402b-6880-41bd-a5ab-23bf00163e88"
    },
    {
        "author": "王庭珪",
        "paragraphs": [
            "谁与东皇殿后尘，更无凡木敢争春。",
            "来观梦草庵前月，疑是广寒宫里人。",
            "雨罢香风吹满院，夜深笑语动诸邻。",
            "诗词要并花奇绝，对此吟哦句自新。"
        ],
        "title": "和刘允升梦草庵前月夜看酴醿",
        "id": "68d2423c-3544-4f9d-9a29-cb63884c533f"
    },
    {
        "author": "王庭珪",
        "paragraphs": [
            "花逢暮境已侵寻，庭值狂风不可禁。",
            "已卷残红随日脚，更吹嫩柳到眉心。",
            "明朝藉地犹堪醉，小雨笼晴未作阴。",
            "骑马访君春好在，不劳钟鼓报新音。"
        ],
        "title": "和端礼惜花苦风雨之句",
        "id": "19df78dc-5b7c-462c-a6a5-2202df4e7b7f"
    },
    {
        "author": "王庭珪",
        "paragraphs": [
            "横槊当年知阿瞒，后来谁复识波澜。",
            "两苏门地陪高咏，千古文章得细论。",
            "耆旧只今无此语，风流端要善清言。",
            "想当巧匠傍观处，洗尽人间斧凿痕。"
        ],
        "title": "题曹子方诗集后",
        "id": "ee239fbf-3aa9-4b04-a45a-a55054184b89"
    },
    {
        "author": "王庭珪",
        "paragraphs": [
            "日出城门啼早鸦，杖藜投足野僧家。",
            "非关西寺钟前饭，要看南枝雪里花。",
            "玉局偶然留妙语，焦坑从此贵新茶。",
            "刘郎寄我兼长句，落笔更如锥画沙。"
        ],
        "title": "次韵刘升卿惠焦坑寺茶用东坡韵",
        "id": "37128dda-5cf1-4987-bfe1-9772816de395"
    },
    {
        "author": "王庭珪",
        "paragraphs": [
            "巨石崔嵬枕碧流，何人曾此坐垂钩。",
            "足加帝腹动星象，手把渔竿还故邱。",
            "固异山灵回俗驾，不因鲈鲙忆吴洲。",
            "当时冠剑今何在，独有高台万古留。"
        ],
        "title": "严子陵钓台",
        "id": "a1c8e2cd-5d69-4d44-af8b-391168e346cd"
    },
    {
        "author": "王庭珪",
        "paragraphs": [
            "一麾初出银台路，手把漳南玉兽符。",
            "闾里高门容驷马，旗旄夹道拥前驱。",
            "两科名姓惊天地，西掖文章似典谟。",
            "诗卷从教传海贾，钓竿未肯拂珊瑚。"
        ],
        "title": "送刘美中舍人赴漳州二首  其一",
        "id": "2704be64-8770-4a05-bd12-a03dd3b0b3b1"
    },
    {
        "author": "王庭珪",
        "paragraphs": [
            "漳浦城高南斗边，朱旗遥拂紫薇躔。",
            "远民初识玉皇吏，属邑行瞻刺史天。",
            "此日分携云际寺，老僧留酌石间泉。",
            "祝公名宦何时了，了却归来作地仙。"
        ],
        "title": "送刘美中舍人赴漳州二首  其二",
        "id": "145307c4-cdf3-45da-9d6d-46002838d0a1"
    },
    {
        "author": "王庭珪",
        "paragraphs": [
            "蒙山三十年前话，耸壑昂霄见此郎。",
            "云子新秔抄饭白，石泉击火试茶香。",
            "英豪满坐惊头角，锦绣诗成出肺肠。",
            "此日此公逢此客，更传秋榜助飞觞。"
        ],
        "title": "次韵罗世英",
        "id": "da00179d-3b92-48d6-9540-38c440971e99"
    },
    {
        "author": "王庭珪",
        "paragraphs": [
            "萧滩传榜到柴扉，喜见高名挂棘闱。",
            "二子文场初得隽，老夫茅屋亦增辉。",
            "方惊绝岸孤峰出，更待刺云双鹄飞。",
            "卢肇风流今未泯，渡头重看锦标归。"
        ],
        "title": "送欧阳南卿并简胡绍立",
        "id": "a2123b13-982a-4b58-8bc6-7ed36bef4296"
    },
    {
        "author": "王庭珪",
        "paragraphs": [
            "欲上高高岭路微，疏林蔽日尚堪依。",
            "枫江水冷天初静，桐井霜干叶乱飞。",
            "篱下采花人独秀，山头落帽客何稀。",
            "金壶倒尽重沽酒，莫惜朝来更典衣。"
        ],
        "title": "和裴主簿九日",
        "id": "8066186d-e07e-4b6f-8cc4-ef5cdfdb9a18"
    },
    {
        "author": "王庭珪",
        "paragraphs": [
            "掖垣清近泰阶傍，新赐鱼书绾郡章。",
            "手把玉堂青缕管，坐褰刺史赤帷裳。",
            "红旗照日三千骑，白粲连帆一万樯。",
            "几夜紫微躔次静，飞星今入斗南光。"
        ],
        "title": "安成逢吉守李西美舍人二首  其一",
        "id": "3dcae0ef-7e70-43f1-bcde-b83cad608bad"
    },
    {
        "author": "王庭珪",
        "paragraphs": [
            "妙龄高义动神京，独出汉庭诸老生。",
            "凤阁縯纶朝视草，麟符分阃夜谈兵。",
            "犹闻豺虎纵横在，已觉山河气象清。",
            "欲会风云扶帝业，先令草木识威名。"
        ],
        "title": "安成逢吉守李西美舍人二首  其二",
        "id": "ef51d22c-ded7-4fcb-860c-c37a6cf58999"
    },
    {
        "author": "王庭珪",
        "paragraphs": [
            "触目琳瑯满户庭，又闻白母梦长庚。",
            "杜家骥子谁家有，天上麒麟地上行。",
            "岂但疏眉惊秀拔，更期洗眼看飞腾。",
            "人间万事何时足，但有佳儿了一生。"
        ],
        "title": "喜杨文发生子",
        "id": "6eb625eb-ee8a-47b3-92bf-c1df34bcb21d"
    },
    {
        "author": "王庭珪",
        "paragraphs": [
            "终年骑马上山坡，铸得中郎钱几何。",
            "解组可能留不住，扣门犹许问无他。",
            "莫因时事轻悲感，从此新诗更琢磨。",
            "竹径松窗与尘隔，幅巾聊且重相过。"
        ],
        "title": "周公予监场解官",
        "id": "58b90c69-6e0f-412e-8b46-0d3829a60e98"
    },
    {
        "author": "王庭珪",
        "paragraphs": [
            "种竹诛茅欲傍亭，亭前花草莫争名。",
            "笋根稚子春无数，枝上鹓雏晚更清。",
            "翠逼衣襟添野兴，叶翻风雨打窗声。",
            "何当万木凋零后，尤见青青不世情。"
        ],
        "title": "和刘元弼筠亭",
        "id": "cbc20bee-8b08-4bdc-89d6-d0451db99d41"
    },
    {
        "author": "王庭珪",
        "paragraphs": [
            "竹径潜通几许深，远窗寒色半晴阴。",
            "朱轮画毂走何事，明月清风惬素心。",
            "宴坐壶中观彗景，时游物外拂尘襟。",
            "此君定自能留凤，更绝飞鸦噪暮林。"
        ],
        "title": "和刘元弼遽室",
        "id": "3ec350bd-28e4-458c-b5ca-65ededf9b630"
    },
    {
        "author": "王庭珪",
        "paragraphs": [
            "解赋新篇忆帝台，行宫楼殿亦巍哉。",
            "应曾身作壶中客，记得春从天上来。",
            "雉扇齐开香雾绕，龙墀暖赴晓班催。",
            "君王神武多余暇，彩胜金花似旧裁。"
        ],
        "title": "和李巽伯少卿新年忆行在二首  其一",
        "id": "8f6df628-6d28-4f75-9160-77bb415f7c01"
    },
    {
        "author": "王庭珪",
        "paragraphs": [
            "去国东风又一回，江村度歳亦悠哉。",
            "偶逢花向山间发，更喜人从日下来。",
            "破敌屡闻胡骑走，急贤当有鹤书催。",
            "内中谁进春词帖，西掖须凭大手裁。"
        ],
        "title": "和李巽伯少卿新年忆行在二首  其二",
        "id": "e55381e5-376b-4c4d-9c5c-5b295d2064fc"
    },
    {
        "author": "王庭珪",
        "paragraphs": [
            "江头野老哭声哀，宫殿千门安在哉。",
            "御路初传鼙鼓动，驿尘犹见荔枝来。",
            "九重奇祸遽如许，四海军书重困催。",
            "家在双龙双阙下，乱云春思益难裁。"
        ],
        "title": "和谢梦叟思乡用李巽伯韵",
        "id": "c791909e-e96e-4c50-ae89-d73b2867f7d2"
    },
    {
        "author": "王庭珪",
        "paragraphs": [
            "久服才名老郑虔，奋须抵掌便谈天。",
            "平生落尽摩霄翮，妙句新如出水莲。",
            "晚岁江湖聊可乐，夜谈城垒不须坚。",
            "席门穷巷蓬蒿满，安得高车忽俨然。"
        ],
        "title": "次韵谢郑教授二首  其一",
        "id": "82be2656-9e62-4b77-ba05-85a641045861"
    },
    {
        "author": "王庭珪",
        "paragraphs": [
            "骑马凌风拟八仙，不须三斗始朝天。",
            "细听街吏冬冬鼓，看舞歌姬步步莲。",
            "问事未应无伯始，论文今复得徐坚。",
            "喜君琢句无余迹，诗到无成却澹然。"
        ],
        "title": "次韵谢郑教授二首  其二",
        "id": "33209cfd-a70f-46b9-ab20-878144ab6a62"
    },
    {
        "author": "王庭珪",
        "paragraphs": [
            "闻君要了官中事，了事君今竟作痴。",
            "陋巷端能一瓢足，虚名何用四方驰。",
            "开帘璧月夜生海，下笔冰蚕细吐丝。",
            "想得诗成有新句，池塘草入梦中思。"
        ],
        "title": "和曾英发见寄二首  其一",
        "id": "d1eecfbd-3ea2-4a51-a8ff-5128dd75c836"
    },
    {
        "author": "王庭珪",
        "paragraphs": [
            "别后文章殊长进，挥毫落纸便风生。",
            "诗从平澹人难到，语不雕镌句自清。",
            "无计上书通北阙，犹时蹙额问西征。",
            "忆君过我诵新作，殷殷尚留金石声。"
        ],
        "title": "和曾英发见寄二首  其二",
        "id": "a8363c06-a60c-4c8a-b9b2-3467e9a6ba9e"
    },
    {
        "author": "王庭珪",
        "paragraphs": [
            "书生胸次傥无奇，读尽羣书未免痴。",
            "学似雕龙宜独步，才非天马敢争驰。",
            "青编谩费千章纸，白发愁梳满面丝。",
            "愧乏银钩酬雅贶，含毫徒作画沙思。"
        ],
        "title": "和曾若虚",
        "id": "c0b2b320-31dd-4a76-9477-effd1addf3d5"
    },
    {
        "author": "王庭珪",
        "paragraphs": [
            "人物风流东晋时，吾家王椽本非痴。",
            "见君自少能多学，厥闻如今已四驰。",
            "但有香秔炊白玉，不须高马鞚青丝。",
            "西邻密度墙头酒，日望扁舟慰所思。"
        ],
        "title": "再次曾英发",
        "id": "e757f767-9bd3-415c-a63f-f01aa4244fc4"
    },
    {
        "author": "王庭珪",
        "paragraphs": [
            "茅斋深倚五云间，忽有高人夜扣关。",
            "挥麈风雷坐倾倒，开帘水竹自幽闲。",
            "天寒已放龙蛇蛰，棋罢那知歳月残。",
            "兵革未闻消息好，且来拄颊看西山。"
        ],
        "title": "次韵萧明强追和芙蓉庵",
        "id": "0bcf9d2e-3138-4953-b029-fde06f9af863"
    },
    {
        "author": "王庭珪",
        "paragraphs": [
            "舍北云生天一隅，短檠细雨夜窗虚。",
            "铜炉瀹茗助清冷，玉麈论文愧阔疏。",
            "落齿驹儿应有种，秃毫锥子尚中书。",
            "山城忽遇高轩过，不避席门江上居。"
        ],
        "title": "次韵周秀实过草堂夜话",
        "id": "aed1a429-be50-49eb-996b-16e3b553679f"
    },
    {
        "author": "王庭珪",
        "paragraphs": [
            "晓簷风雪压前墀，勒住羣花未出奇。",
            "顿觉寒厅有春色，雅宜破屋咏新诗。",
            "朱帘不卷门长静，红药微开蝶便知。",
            "独酌莫邀天上月，恐招恶客影相随。"
        ],
        "title": "和裴主簿栽花",
        "id": "bdd5310b-e9d2-48c9-9579-a96d3c31bcd4"
    },
    {
        "author": "王庭珪",
        "paragraphs": [
            "冰柱雪车诗有声，池塘春草梦初惊。",
            "两公共夹清漳住，匹马时冲细路行。",
            "遶屋好山如罨画，攻愁得酒足鏖兵。",
            "兴来不用多呼客，著我罇前伴月明。"
        ],
        "title": "和刘克强谢仲振",
        "id": "0de65be4-7e3b-4525-b876-15f83e491bbb"
    },
    {
        "author": "王庭珪",
        "paragraphs": [
            "云渺苍梧湘渚阔，烟帆初转九疑高。",
            "相逢未卒寒温语，此别更为魂梦劳。",
            "江水江花自今古，湖南湖北足风涛。",
            "何时舍棹登平陆，却上晴天跨巨鼇。"
        ],
        "title": "送苏元老自舂陵还龙阳",
        "id": "9103ac23-0071-4f17-a7b7-eacb67f4c36e"
    },
    {
        "author": "王庭珪",
        "paragraphs": [
            "青袍犹带御炉烟，坐觉江湖岁月迁。",
            "忆在九霄联雁塔，恍如三尺铸龙泉。",
            "荐书飞鹗闻天上，彩笔题诗落眼前。",
            "白发郎官才力徤，知公家世似韦贤。"
        ],
        "title": "次韵义夫同年见寄二首  其一",
        "id": "e592a62f-6132-47b3-9990-196ab2e9bf21"
    },
    {
        "author": "王庭珪",
        "paragraphs": [
            "高文落纸自生烟，论著传家继史迁。",
            "气压千军横入阵，词倾三峡倒流泉。",
            "赐袍初并龙墀下，走马同过凤阙前。",
            "一落江湖坐穷困，顾予何敢望诸贤。"
        ],
        "title": "次韵义夫同年见寄二首  其二",
        "id": "da044cac-6846-4455-9bae-8e6cdebc7e9a"
    },
    {
        "author": "王庭珪",
        "paragraphs": [
            "鼓箧同游璧水春，桥门争看笔如神。",
            "忽传紫塞军声急，尚喜青山草色新。",
            "傥有风云起英卫，可无胶漆似雷陈。",
            "况闻作尉功奇绝，兵入潢池不动尘。"
        ],
        "title": "和刘宾王县尉",
        "id": "9223f370-88c9-4f60-845d-d2b2f76503d0"
    },
    {
        "author": "王庭珪",
        "paragraphs": [
            "未有新诗敌庾郎，徒将断木点青黄。",
            "峨冠不满三尺许，拆袜仍无一寸长。",
            "鹏翼端能翻碧汉，芥舟唯可置坳堂。",
            "君才本自堪磨琢，颖脱当如锥在囊。"
        ],
        "title": "次韵刘炳先昆仲见寄",
        "id": "b72fc5d8-2d34-41d6-874d-8354d5690d2d"
    },
    {
        "author": "王庭珪",
        "paragraphs": [
            "两翁烂醉酴醿下，击钵成诗岂易酬。",
            "藉地想携千日酒，寻香争跨九花虬。",
            "晚风吹雪空中落，急水漂香何处流。",
            "梦觉清芬犹扑鼻，如登银槛荐无忧。"
        ],
        "title": "和欧阳炳文汝舟酴醿",
        "id": "bcec8c1d-1d2d-419c-bba3-cbd067d2ac1c"
    },
    {
        "author": "王庭珪",
        "paragraphs": [
            "往昔逢君最妙年，朱霞天半已轩轩。",
            "论文岂是无张说，取友何期得邴原。",
            "谈笑坐轻千叠嶂，吹嘘谁送九重阍。",
            "不应海峤能留滞，早晚公车采至言。"
        ],
        "title": "次韵胡次鱼送欧阳景苏镇州教授",
        "id": "326b8480-40a2-44e3-9470-11a54397d94c"
    },
    {
        "author": "王庭珪",
        "paragraphs": [
            "常恐微言将遂绝，江南耆旧复知名。",
            "身从妙喜国中出，脚踏毗卢顶上行。",
            "觉我向来闻道晚，识公真处大僧生。",
            "相思莫谓山川阻，千里同游聊□□。"
        ],
        "title": "别黄伯成",
        "id": "4288ca66-8d87-4916-92a1-c2d17641f66e"
    },
    {
        "author": "王庭珪",
        "paragraphs": [
            "系船杨柳晓鸎边，冠盖如云欲塞川。",
            "闻道今开丞相府，昔年同是广寒仙。",
            "不须左右为公地，便恐吹嘘送上天。",
            "千载一时真庆遇，会看钧力转陶甄。"
        ],
        "title": "送同年赵季成赴行在",
        "id": "c687b186-71aa-4be9-ae57-e953dc800cd5"
    },
    {
        "author": "王庭珪",
        "paragraphs": [
            "快锁荆州从事厅，荐书飞入九重城。",
            "试观文阵英雄气，定胜弓弦霹雳声。",
            "霜踏板桥天欲晓，酒醒渔浦雁初鸣。",
            "春风汉殿胪传近，换取青袍出帝京。"
        ],
        "title": "送刘子柬赴省",
        "id": "d07b40ea-642d-4fe3-9178-d1d5cf982f1a"
    },
    {
        "author": "王庭珪",
        "paragraphs": [
            "高门日日掩朱扉，未许倾城卷翠帷。",
            "客子眼寒空过市，雪儿歌妙欠新词。",
            "华裾将曳铜驼陌，破帽敢随金马羁。",
            "怅望碧天鸿雁影，黄花应不负归期。"
        ],
        "title": "赵逢源家有妹丽每造谒必见拒今侍令兄府判东游作诗为别兼以见意",
        "id": "a80a3644-0bb2-4a06-958e-342728dbd60a"
    },
    {
        "author": "王庭珪",
        "paragraphs": [
            "堤柳迎人自作阴，江流仍涨绿醅深。",
            "行人独唱阳春曲，此日重闻正始音。",
            "驺驭已如仙褭褭，骑驴徒欲度骎骎。",
            "看君阔步青云上，莫学书生拥鼻吟。"
        ],
        "title": "次韵赵文卿因以送行",
        "id": "90b6f5e0-a2b8-436f-acef-1585daa3d1d6"
    },
    {
        "author": "王庭珪",
        "paragraphs": [
            "彩笔题夸北苑春，南来草木始称珍。",
            "江湖风味极不浅，翰墨篇章老更新。",
            "落日清吟招恶客，此时佳境属闲人。",
            "惭无好语酬高咏，东望云山意莫陈。"
        ],
        "title": "和施通判以诗惠茶",
        "id": "e890b5b9-46a4-41d4-b400-926ad0c29a08"
    },
    {
        "author": "王庭珪",
        "paragraphs": [
            "呼童急碾建溪春，丽句兼收掌握珍。",
            "陆纳家风元冷澹，庾郎诗句自清新。",
            "推之不去真何物，试与偕来端可人。",
            "当面输心多背笑，爱君高义似雷陈。"
        ],
        "title": "再和  其一",
        "id": "47530bdb-7b66-4573-80cc-c75a63553d29"
    },
    {
        "author": "王庭珪",
        "paragraphs": [
            "密云初识雨前春，未羨官厨送八珍。",
            "正苦睡魔须料理，愧无妙语敌甘新。",
            "兵分刺史千余骑，系出洪崖几世人。",
            "丽句新词邻大雅，岂将文体效梁陈。"
        ],
        "title": "再和  其二",
        "id": "05f4f066-6461-4eed-be53-c91a2dc1395c"
    },
    {
        "author": "王庭珪",
        "paragraphs": [
            "不见龙山老孟嘉，风流谁更落乌纱。",
            "松槽旋压初浮酒，篱菊争开无数花。",
            "清论挥犀倾玉雪，高文射策走龙蛇。",
            "小儿拍手拦归路，笑插茱萸待辟邪。"
        ],
        "title": "重阳日刘元弼筠亭席上",
        "id": "7a5e65fa-9e6b-4ec7-b4b8-63e21b3a3c64"
    },
    {
        "author": "王庭珪",
        "paragraphs": [
            "回雁峰前水拍天，峰头一笑尚依然。",
            "休论华屋生前美，同在邯郸枕上眠。",
            "骑马忽来临紫寨，传家故自有青毡。",
            "时平栅垒无烽火，洒墨成诗有几篇。"
        ],
        "title": "周德祖自衡阳相别三十余年会余窜夜郎德祖知南江寨相遇甚款道旧兴怀辄成长句",
        "id": "06d1b34d-7ff8-4551-bf1e-7c8c31a113dc"
    },
    {
        "author": "王庭珪",
        "paragraphs": [
            "每逢佳节忆渊明，自采篱边细菊英。",
            "坐见南山横紫翠，遥闻北地落欃枪。",
            "浇胸止赖杯中物，快意岂图身后名。",
            "幸有酒兵堪一举，请公谈笑下愁城。"
        ],
        "title": "九日以菊花酒寄施醇翁通判",
        "id": "02021f51-db0e-4d91-bec1-ad703f6047c9"
    },
    {
        "author": "王庭珪",
        "paragraphs": [
            "痛饮元非避暑方，又无金盌汲寒浆。",
            "忽逢佳士携新茗，来坐竹阴移晚凉。",
            "幽处小窗花木好，吟余清论齿牙香。",
            "君家句法谁能似，煎出车声遶九肠。"
        ],
        "title": "盛暑中黄子余主簿携双井茶见访",
        "id": "7b24ad03-2390-4b38-881a-81298047b3fd"
    },
    {
        "author": "王庭珪",
        "paragraphs": [
            "闲举酒兵挑一战，愁城欲下战方酣。",
            "且烹北苑龙香茗，暂脱东禅鹘臭衫。",
            "有志干时君自许，无钱使鬼我何堪。",
            "江湖寂寞生涯尽，对客不应容易谈。"
        ],
        "title": "次韵钟令",
        "id": "e5d8fd89-49c0-4990-b77d-3ab9e1238de2"
    },
    {
        "author": "王庭珪",
        "paragraphs": [
            "拜起炉烟绕碧虚，卧龙随雨跃天衢。",
            "道边草木已焦卷，巖下风雷若指呼。",
            "河陇岂无冤系狱，海污防有浴川夫。",
            "君王屡诏寛徭役，亦念凋氓苦未苏。"
        ],
        "title": "感雨",
        "id": "f8b9dc21-2b51-4e80-a406-bbf9d5186657"
    },
    {
        "author": "王庭珪",
        "paragraphs": [
            "闻道江城雪似沙，东风吹动晓寒加。",
            "轻飘瓦屋鳞鳞密，乱飐樯竿栉栉斜。",
            "著地正怜新种竹，漫天故压未开花。",
            "君应对此方乘兴，饮似长虹汲海涯。"
        ],
        "title": "和李彦文春雪",
        "id": "00645fde-940f-4084-b65a-4971f3c3f480"
    },
    {
        "author": "王庭珪",
        "paragraphs": [
            "□□□□□□□，□□□□□□□。",
            "□□□□上林抄，半空云走挟雷声。",
            "旱妖作魃乘时起，天意为霖转眄成。",
            "莫问田畴水深浅，县前江已拍堤平。"
        ],
        "title": "县僚祷雨盘藤庙连日大澍次韵黄超然",
        "id": "527efbc1-c6ec-4045-b069-ddfe76fb81b7"
    },
    {
        "author": "王庭珪",
        "paragraphs": [
            "江夏无双望久倾，高文犹带玉堂清。",
            "子云识字终投阁，侯喜能诗新有声。",
            "偶会风云苏大旱，戏将笔札庆垂成。",
            "年丰但使无公事，勿虑潢池贼未平。"
        ],
        "title": "再和前韵",
        "id": "e080d4e3-e7f8-4596-b359-0658a61f60e0"
    },
    {
        "author": "王庭珪",
        "paragraphs": [
            "同上青云踏玉梯，仍穿月脇取蟾枝。",
            "江南魁荐星文动，兰省名高天下知。",
            "共喜秀光前日会，争传真逸老人诗。",
            "万牛回首扶梁栋，可笑蚍蜉欲撼时。"
        ],
        "title": "喜刘世臣仲美及第",
        "id": "95a8fa73-7f90-413e-997d-7d1c44870fd8"
    },
    {
        "author": "王庭珪",
        "paragraphs": [
            "士穷不作儒生酸，岁晚聊为物外观。",
            "行脚僧从幽径出，集云峰倚半天寒。",
            "且携几緉登山屐，胜走高门坐马鞍。",
            "君见堂西旧书记，试求开阁看金襴。"
        ],
        "title": "送欧阳广明游仰山兼简慈书记二首  其一",
        "id": "41487f19-6a0d-4304-af4f-ba7c98876e11"
    },
    {
        "author": "王庭珪",
        "paragraphs": [
            "不畏霜风射眼酸，要登峰顶作奇观。",
            "连天野水微生绿，隔岸官梅已破寒。",
            "试共嵇康寻石髓，要随杜老逐金鞍。",
            "归来山鸟迎人閙，应是怪君犹布襴。"
        ],
        "title": "送欧阳广明游仰山兼简慈书记二首  其二",
        "id": "81236bd1-2a86-4635-91e9-a63defe22e39"
    },
    {
        "author": "王庭珪",
        "paragraphs": [
            "士元来访颍川公，桑下清谈有素风。",
            "不扣洪钟安识响，更闻妙句岂宜蒙。",
            "如君晚节犹堪奋，期我高名莫大穹。",
            "此别应难问消息，寄书无惜到山中。"
        ],
        "title": "次韵送别曾英发",
        "id": "8ffe8c65-ae2c-453e-b061-70dc9e7d2a2b"
    },
    {
        "author": "王庭珪",
        "paragraphs": [
            "吟诗辄莫叹年终，岁歳年年事不同。",
            "蓝尾旋倾人半醉，楼头犹听鼓三通。",
            "渐看暖律回春槛，且任狂风掲钓篷。",
            "管有明朝好天色，澹云微雨翠烟中。"
        ],
        "title": "和刘元弼歳除书事",
        "id": "6abf0ca9-ba61-4ae2-aaf3-9c8e2fd56fda"
    },
    {
        "author": "王庭珪",
        "paragraphs": [
            "汉儒重道独专经，唐室初增博士名。",
            "韦氏起家仍相国，稚圭能说亦公卿。",
            "司空城旦污潢潦，古壁遗文粲日星。",
            "异日诸郎拾青紫，传家何用满筲籝。"
        ],
        "title": "题谭微仲一经堂",
        "id": "1b6fe27d-bd00-435b-b667-a6fc8f048455"
    },
    {
        "author": "王庭珪",
        "paragraphs": [
            "拄杖秋登何处台，天高风急雁声回。",
            "疏林红叶纷纷下，遶迳黄花细细开。",
            "此地崔嵬聊试脚，明年强徤更衔杯。",
            "绿罇乌帽随时足，无用白衣人送来。"
        ],
        "title": "九日登鸿飞台",
        "id": "322350ab-189e-4659-a944-6dd7100caa60"
    },
    {
        "author": "王庭珪",
        "paragraphs": [
            "荔子欲丹蕉叶黄，别君南浦正凄凉。",
            "九疑隔岭共明月，万里穷途非故乡。",
            "坐见浮云更百态，行吟秋水动三湘。",
            "金鸡放赦知何日，尚许生还天一方。"
        ],
        "title": "豫章别彭养直",
        "id": "7474e362-c0ca-4743-a790-e1d11e0f53a5"
    },
    {
        "author": "王庭珪",
        "paragraphs": [
            "正坐惩羮吹冷韲，送君那复有新诗。",
            "明朝便恐隔千里，抱病何由把一巵。",
            "西蜀文章自家法，江南烟雨上楼时。",
            "东湖滕阁多佳兴，落笔端能寄所思。"
        ],
        "title": "送任子严江西运干",
        "id": "f325d040-3882-4750-b495-972eda793d97"
    },
    {
        "author": "王庭珪",
        "paragraphs": [
            "回瞻人在斗南边，目断湘中万里天。",
            "驱马又过衡岳寺，携家却上洞庭船。",
            "江湖足了平生事，文字岂徒今世传。",
            "不共离亭一罇酒，行看待我著归鞭。"
        ],
        "tags": [
            "洞庭湖"
        ],
        "title": "留别黄子默",
        "id": "d604b5da-2f0e-418a-9e61-2b518f88b123"
    },
    {
        "author": "王庭珪",
        "paragraphs": [
            "山灵未忍勒铭移，空有寒鸦噪竹枝。",
            "二妙相逢春雾里，老夫将窜夜郎时。",
            "传看尺素双鱼尾，突过黄初数子诗。",
            "不上沅江探奇绝，平生谁肯一来兹。"
        ],
        "title": "次韵郭伟节段廷直见寄二首  其一",
        "id": "aef9fccb-ad96-42c1-bcab-974436e949d5"
    },
    {
        "author": "王庭珪",
        "paragraphs": [
            "邂逅江楼初识面，骑驴冲雪耸诗肩。",
            "谈倾坐客人如玉，苹满汀洲水拍天。",
            "君欲摩霄登兔窟，我方载月上渔船。",
            "夜郎千古穷愁地，窜逐曾留李谪仙。"
        ],
        "title": "次韵郭伟节段廷直见寄二首  其二",
        "id": "32397357-6291-4096-aa51-ff65f84a19cf"
    },
    {
        "author": "王庭珪",
        "paragraphs": [
            "夜听潇湘江上雨，今朝雨里渡潇湘。",
            "船冲晓浪涨新碧，山似画图非故乡。",
            "鸿雁来时应好在，白鸥飞起忽成行。",
            "论诗安得杜陵老，望岳令渠赋一章。"
        ],
        "title": "渡潇湘江",
        "id": "2f03396e-d483-4203-80ca-6b1d4089f55e"
    },
    {
        "author": "王庭珪",
        "paragraphs": [
            "晓踏晴沙江上堤，堤平沙尽草萋萋。",
            "墙头野杏才先发，叶底雏莺自在啼。",
            "问道渔舟通膴水，只应烟火是桃溪。",
            "深村疑有秦人在，记取来时路恐迷。"
        ],
        "title": "自江上游龙兴至净因寺",
        "id": "742104b4-032d-456b-8ff6-9ec689ef437e"
    },
    {
        "author": "王庭珪",
        "paragraphs": [
            "年年新换玉麟符，应为高名满太虚。",
            "紫塞初分邵阳垒，皇华初上使臣车。",
            "木牛转粟洞庭野，金马催班待诏庐。",
            "旗鼓行春真昼锦，可能一访夜郎居。"
        ],
        "tags": [
            "洞庭湖"
        ],
        "title": "贺王彦恭新除湖北漕",
        "id": "52f36a4b-cf26-4367-a0ee-9b047b75beaf"
    },
    {
        "author": "王庭珪",
        "paragraphs": [
            "翼轸星边贯索疏，星文夜动紫宸居。",
            "追锋急召归郎省，持槖犹稽侍玉除。",
            "六路藩臣供餽饷，五溪蛮子乐耕锄。",
            "连营十万无饥色，却入承明奉直庐。"
        ],
        "title": "寄湖北总领彭子从郎中",
        "id": "d7fe75e0-8641-4a34-af70-5f86198f7796"
    },
    {
        "author": "王庭珪",
        "paragraphs": [
            "百花狼藉草如茵，谁与东皇殿后尘。",
            "故放酴醿教独步，更无凡木敢争春。",
            "杖藜亦偶逢幽径，扣户何须问主人。",
            "坐久忽思归路晚，举头香雪落乌巾。"
        ],
        "title": "春晚同石子文游欧阳参军园问其主人已物故独一老妇开门亭槛幽雅酴醿方盛开因叹二年卜居邻巷相去数十步而未尝一到作诗记之  其一",
        "id": "a5074663-992d-4cd5-8895-dde5cae6bb0c"
    },
    {
        "author": "王庭珪",
        "paragraphs": [
            "居邻曲巷有朱扉，未许墙东宋玉窥。",
            "春草满池惊昼梦，酴醿万朵压繁枝。",
            "湘西江上参军宅，黄四娘家子美诗。",
            "他日沅陵寻故事，为余收入楚人词。"
        ],
        "title": "春晚同石子文游欧阳参军园问其主人已物故独一老妇开门亭槛幽雅酴醿方盛开因叹二年卜居邻巷相去数十步而未尝一到作诗记之  其二",
        "id": "87287221-ac56-4117-9d99-eb97cf44dcb1"
    },
    {
        "author": "王庭珪",
        "paragraphs": [
            "奇功已奏紫宸居，新上南州别驾车。",
            "木叶寒飞洞庭野，楼船光照赤沙湖。",
            "犹闻豺虎纵横在，已觉江山气象舒。",
            "万一潢池羣盗息，回戈请为扫狂胡。"
        ],
        "tags": [
            "洞庭湖"
        ],
        "title": "送黄彦谟通判岳州",
        "id": "76b8139b-53ea-4cc3-8371-1b5a128fe754"
    },
    {
        "author": "王庭珪",
        "paragraphs": [
            "丽谯高垒武陵西，西望双红卷使旗。",
            "玉帐静驱千骑弩，铜符遥镇五溪夷。",
            "我遭白简为迁客，君拥朱轮把一麾。",
            "诸洞带刀迎马首，略无征鼓动边陲。"
        ],
        "title": "朱致一来守辰州先致启书余以病未及答而致一压境以诗迎之",
        "id": "fd5f49b8-8abf-4292-9843-01b165cfb5c9"
    },
    {
        "author": "王庭珪",
        "paragraphs": [
            "朔风吹雪江上来，急桨迎风荡不开。",
            "渡口云藏伏波庙，山腰雾失楚妃台。",
            "移居自作泛舟乐，抱瓮还如载酒回。",
            "歳晚浮家寄何处，两溪春水绿如醅。"
        ],
        "title": "闰十二月自城东泛舟迁居城西安福寺舟中微雪",
        "id": "2c7afc4f-2933-4470-9107-c4ac687febc7"
    },
    {
        "author": "王庭珪",
        "paragraphs": [
            "三槐堂下清阴满，太华峰头绿叶圆。",
            "天上正开炎帝历，人间初识岁星年。",
            "名郎早合归华省，藏室行当缀列仙。",
            "雉堞新崇边垒壮，长城不独有前贤。"
        ],
        "title": "李郎中生日",
        "id": "e4ccbff8-ada3-40e4-8374-e78a1e0ffd08"
    },
    {
        "author": "王庭珪",
        "paragraphs": [
            "风枝不动午云蒸，古寺嵯峨倚石层。",
            "百丈虚廊荫华桷，半帘疏雨断飞蝇。",
            "病余已怯金罇酒，捧立仍无玉盌冰。",
            "奈此人间诸热恼，一杯清茗属高僧。"
        ],
        "title": "报恩寺避暑",
        "id": "034607d6-fda0-4301-a516-94b158a456ad"
    },
    {
        "author": "王庭珪",
        "paragraphs": [
            "青帝重扃夜半开，先驱雷雨下天来。",
            "千门万户春风入，小院高楼乐事回。",
            "但喜新年逢瑞雪，不知平地有瑶台。",
            "杜陵远客多愁思，忽忆两京初发梅。"
        ],
        "title": "乙亥立春夜雨平旦大雪",
        "id": "2b0faf34-b42d-4201-a7b5-38bd693d6a1a"
    },
    {
        "author": "王庭珪",
        "paragraphs": [
            "两苏共赋灵芝句，知是君家矍铄翁。",
            "门巷偶邻三径竹，功名当柱五溪铜。",
            "似闻四海尘初静，犹恐扁舟兴未穷。",
            "螺子江边无久滞，亦宜抟翮上晴空。"
        ],
        "title": "和马德俭韵",
        "id": "66c0946e-9a2e-45af-9f53-a4a480ee7620"
    },
    {
        "author": "王庭珪",
        "paragraphs": [
            "谪仙适窜夜郎道，主簿归从飞鸟边。",
            "但喜骑驴得佳句，忽忘挥麈是何年。",
            "且将肚束三条篾，敢望腰纒十万钱。",
            "剩斩湘南几竿竹，他时分我钓鱼船。"
        ],
        "title": "刘时举主簿相别三十年忽相遇于沅湘之间古夜郎郡也郡素窘俸馈不继垂槖而归相聚月余赋诗为别",
        "id": "64015a02-7d5f-4000-a91a-f68562b9f343"
    },
    {
        "author": "王庭珪",
        "paragraphs": [
            "门前江水有春声，鹭浴沙汀照眼明。",
            "诗律未堪传乐府，酒兵聊且下愁城。",
            "无穷涧草争青出，自在巖花绝壁生。",
            "忽忆江南护戎老，晴窗磨墨听新莺。"
        ],
        "title": "早春怀叶观察",
        "id": "c0b6e90e-43bf-45e9-bdc8-e004b4a213f4"
    },
    {
        "author": "王庭珪",
        "paragraphs": [
            "东归未办武陵舟，送汝翻成一段愁。",
            "雪点敝裘骑瘦马，春寒几日到荆州。",
            "湖山天阔洞庭野，吴楚月明黄鹤楼。",
            "莫苦回瞻白云岭，是行聊学子长游。"
        ],
        "tags": [
            "洞庭湖"
        ],
        "title": "送頔子还庐陵",
        "id": "40b4d4f1-433b-4084-861b-cc3e7e44b9b4"
    },
    {
        "author": "王庭珪",
        "paragraphs": [
            "池塘春草年年绿，笔力千钧挽莫回。",
            "南国遗骚拾兰芷，西湖体雪禁梨梅。",
            "穷途言咏颇寒窘，治世音声无怨哀。",
            "一览巨编真雅唱，秀苗奇特出荒莱。"
        ],
        "tags": [
            "西湖"
        ],
        "title": "次韵叶起商杨茂之",
        "id": "9d96a765-d842-4f4b-9baf-25d1787dce75"
    },
    {
        "author": "王庭珪",
        "paragraphs": [
            "矍铄犹能一据鞍，将军虽老未甘闲。",
            "谬携鱼目投龙颔，正类蒹葭倚玉山。",
            "词力倒倾江汉底，光芒今射斗牛间。",
            "珠玑赠我应难久，却恐风雷夜掣还。"
        ],
        "title": "次韵酬祝彦直",
        "id": "7be964d0-d8e5-4433-ad0a-465c9cb476c9"
    },
    {
        "author": "王庭珪",
        "paragraphs": [
            "忽见金汤峙塞垣，丽谯雄冠楚山川。",
            "门开下瞰双溪水，壁立新磨万丈甎。",
            "招抚番夷应有术，折冲罇俎正临边。",
            "边头卧鼓休戈甲，坐对春风理管弦。"
        ],
        "title": "李守拉登谯门观修城",
        "id": "3911d6a6-16de-499b-a56a-59de64762c8e"
    },
    {
        "author": "王庭珪",
        "paragraphs": [
            "不因贵贱识交情，此段当令后辈倾。",
            "三友一龙吾作尾，同时四海孰为兄。",
            "殊方少客通南北，厚禄无书访死生。",
            "万里归期应可指，九衢先听卖钗声。"
        ],
        "title": "次韵李宜仲见怀朱崖夜郎二逐客",
        "id": "896726f6-9cba-46df-8d35-364c3a695706"
    },
    {
        "author": "王庭珪",
        "paragraphs": [
            "辰州更在武陵西，每望长安信息希。",
            "二十年兴缙绅祸，一朝终失相公威。",
            "外人初说哥奴病，远道俄闻逐客归。",
            "当日弄权谁敢指，如今忆得姓依稀。"
        ],
        "title": "辰州僻远乙亥十二月方闻秦太师病忽蒙恩自便始知其死作诗悲之",
        "id": "ee14d103-c060-410d-975e-a44f5286ad8d"
    },
    {
        "author": "王庭珪",
        "paragraphs": [
            "久战词场力未衰，毫端珠璧粲离离。",
            "气如八尺九花马，人似千年五聚龟。",
            "国士无双君自有，痴儿不了我先知。",
            "七年留滞沅湘道，忽咏青山独往诗。"
        ],
        "title": "次韵段季裕惠诗二首  其一",
        "id": "e79f71a7-8d71-4d23-91eb-449a70aa8437"
    },
    {
        "author": "王庭珪",
        "paragraphs": [
            "谪堕西南海角边，是中乐事亦天全。",
            "渐闻长乐钟声近，正遇巫阳敕放年。",
            "客过茅蓬非率尔，诗如锦绣益飘然。",
            "一罇岂尽平生话，咫尺高楼起暮烟。"
        ],
        "title": "次韵段季裕惠诗二首  其二",
        "id": "c9177947-1abd-4e11-92de-5250de7dd1d0"
    },
    {
        "author": "王庭珪",
        "paragraphs": [
            "少年携艺试东都，一鼓无成怒奋须。",
            "便把龙韬取官职，欲随鹏海混程途。",
            "清言自可容平子，文笔谁堪答挚虞。",
            "要使貂蝉出金鍪，腐儒宁不愧操觚。"
        ],
        "title": "次韵叶起商",
        "id": "6b7b3b55-8dc2-4f8d-ae7d-5bc84da0923f"
    },
    {
        "author": "王庭珪",
        "paragraphs": [
            "大邑大官身所安，欲将何术抚创残。",
            "久怀利器聊堪试，正见操刀不作难。",
            "百里光华风俗美，一天清澹水云寛。",
            "剸裁大巧元无迹，血指从旁袖手观。"
        ],
        "title": "和向令制锦轩",
        "id": "6e40edeb-3c7d-48b4-b0c1-f08e8312182b"
    },
    {
        "author": "王庭珪",
        "paragraphs": [
            "夜郎逐客东归日，倾盖江边侧帽时。",
            "雾豹隐山宜自养，弓蛇落盏莫生疑。",
            "古今得失棋千局，湖海飘零酒一巵。",
            "期子崭然出头角，名场何患少人知。"
        ],
        "title": "次韵酬刘遂卿",
        "id": "4818d53f-f574-4ce2-9f33-74778def2924"
    },
    {
        "author": "王庭珪",
        "paragraphs": [
            "望中楼阁入青冥，疑是长安旧帝城。",
            "千里荷花开世界，几年羁旅望神京。",
            "老随丹诏身犹徤，梦入华胥眼尚生。",
            "行尽沙河塘上路，夜深灯火识升平。"
        ],
        "title": "初至行在",
        "id": "925e9244-d2b9-49f9-81ac-0bd0e9035a96"
    },
    {
        "author": "王庭珪",
        "paragraphs": [
            "银台南畔晓云飞，路入丹霄上紫薇。",
            "共看客星朝帝座，敢将汗脚踏天扉。",
            "遥瞻凤翼差池佀，近对龙颜咫尺威。",
            "自愧衣袍正蓝缕，晚来忽带御香归。"
        ],
        "title": "上殿退朝口号",
        "id": "b9ef373c-2510-4359-a921-b75460ceb742"
    },
    {
        "author": "王庭珪",
        "paragraphs": [
            "紫泥初出大明宫，端为朝廷知弱翁。",
            "平地便开丞相府，乌台先跨玉花骢。",
            "一时治行无前辈，共喜君王记自公。",
            "暂假双旌临近辅，聊观海日正曈昽。"
        ],
        "title": "送王舍人赴明州过阙二首  其一",
        "id": "3237fd47-76df-4992-819b-e7ac06a1343f"
    },
    {
        "author": "王庭珪",
        "paragraphs": [
            "当年玉殿校羣材，名占枢垣北斗魁。",
            "曾入翰林批凤尾，每瞻云气想蓬莱。",
            "前驱候吏千军肃，遥望天门九扇开。",
            "咫尺龙颜应入奏，紫霄东畔晓班催。"
        ],
        "title": "送王舍人赴明州过阙二首  其二",
        "id": "057cafc3-1cfb-4ce2-a60b-86f3f99e289f"
    },
    {
        "author": "王庭珪",
        "paragraphs": [
            "闻说学诗如学仙，怪来诗思渺无边。",
            "自怜犹裹痴人骨，岂意妄得麻姑鞭。",
            "曾似千军初入阵，清于三峡夜流泉。",
            "只今老钝无新语，枫落吴江恐误传。"
        ],
        "title": "次韵杨廷秀求近诗",
        "id": "3f11cfa5-6594-4503-9675-f11d15ead480"
    },
    {
        "author": "王庭珪",
        "paragraphs": [
            "朱崖万里海为乡，百炼不屈刚为肠。",
            "复出光芒动星斗，定随雷雨起江湘。",
            "归期正待春回雁，贺客争持酒满觞。",
            "笑说开元丞相宅，凄凉偃月上标堂。"
        ],
        "title": "胡邦衡移衡州用坐客段廷直韵",
        "id": "03569ba7-0be7-4abb-a55a-ee2ee3189dc3"
    },
    {
        "author": "王庭珪",
        "paragraphs": [
            "老去无才可致君，强从诗社立奇勋。",
            "忽逢天上张公子，应念台州郑广文。",
            "风月何尝千里隔，江山不用一钱分。",
            "能来鼓譟助余勇，气压淮淝百万军。"
        ],
        "title": "次韵张子家见访惠诗",
        "id": "b7aef5dd-c498-408b-b9df-b5816b540e93"
    },
    {
        "author": "王庭珪",
        "paragraphs": [
            "西掖篇章自一门，君能祖袭有殊勋。",
            "风流前代黄花句，梦想当年紫凤文。",
            "月下长吟成独唱，壁间强咏共谁分。",
            "江头惜别多新咏，秃笔犹堪殿后军。"
        ],
        "title": "用前韵赠别子家",
        "id": "1b43e9f3-398a-4c56-ad7e-32aa85e39018"
    },
    {
        "author": "王庭珪",
        "paragraphs": [
            "潢池赤子弄锄耰，天子择日除元侯。",
            "今君去为幕下士，多材应与幄中筹。",
            "官弩近围临桂峒，捷书飞入未央楼。",
            "想当磨盾作露布，何异裴公取蔡州。"
        ],
        "title": "送黄子默湖南机宜",
        "id": "c7bf791f-b04e-40b9-a04c-c97288451ea3"
    },
    {
        "author": "王庭珪",
        "paragraphs": [
            "收科同日上蓬瀛，独我胡为顦顇生。",
            "晚节见君乘五马，前驱夹道拥千兵。",
            "行间峒窟烟霞静，卧听边城鼓角声。",
            "入境旌旗应动色，更看蛮户带刀迎。"
        ],
        "title": "送同年赵季成知武冈军",
        "id": "8adaefe2-72a7-4f11-9261-2dc3d9b1dc78"
    },
    {
        "author": "王庭珪",
        "paragraphs": [
            "往日高名动场屋，青衫未足称平生。",
            "一官曹掾当蛮徼，万里山河列汉营。",
            "顾我老无投笔志，羡君今去走边城。",
            "边头已卧将军鼓，早晚书来说太平。"
        ],
        "title": "欧阳彦文晚始得官为边郡狱掾乃州里宿儒于其行也诗以饯之",
        "id": "db12ec2c-9a14-43a3-9019-eb1a10fdceb6"
    },
    {
        "author": "王庭珪",
        "paragraphs": [
            "霜余新雁点汀苹，愁绝送君湖水滨。",
            "自叹老夫如病骥，早知公子是天麟。",
            "渡湘怀远烟横渚，望岳题诗雨垫巾。",
            "想见骑驴得佳句，賸将收拾锦囊春。"
        ],
        "title": "送赵文卿之湖南",
        "id": "79c2422c-496b-405a-b65b-6af04e9d7f39"
    },
    {
        "author": "王庭珪",
        "paragraphs": [
            "幕府官清比县僚，升沈何啻九牛毛。",
            "蓬蒿仲蔚今多病，湖海元龙气尚豪。",
            "丽句早知何水部，旧交谁记柳仪曹。",
            "相如属思宁迟久，不欲诙俳恐类臯。"
        ],
        "title": "次韵张子家新除浙西抚干见寄",
        "id": "c9697d9c-94fe-4fa7-b00a-5c331620234e"
    },
    {
        "author": "王庭珪",
        "paragraphs": [
            "君家兰玉盈阶砌，傍有薰笼锦一端。",
            "雅似高人来席上，幽如靓女出林间。",
            "芳丛欲吐新芽长，深谷知谁著眼观。",
            "谢氏风流元自有，更留佳客奉清欢。"
        ],
        "title": "次韵路节推瑞香幽兰",
        "id": "323205e7-c745-4415-a386-c6c4ffe2fc05"
    }
]