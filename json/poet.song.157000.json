[
    {
        "author": "章甫",
        "paragraphs": [
            "半依篱脚半依城，多傍梅边水际亭。",
            "最是晚晴斜照里，黄金日射万银星。"
        ],
        "title": "郡圃残雪  其一",
        "id": "b3e7dc89-cec5-4f2d-98fc-d2829f70f1cf"
    },
    {
        "author": "章甫",
        "paragraphs": [
            "南风融雪北风凝，晚日城头已可登。",
            "莫道雪融便无迹，雪融成水水成冰。"
        ],
        "title": "郡圃残雪  其二",
        "id": "815eb53b-6922-45c4-beb1-f7bcb1d2201e"
    },
    {
        "author": "章甫",
        "paragraphs": [
            "城外城中雪半开，远峯依旧玉崔嵬。",
            "池冰绽处才如线，便有鸳鸯浮过来。"
        ],
        "title": "郡圃残雪  其三",
        "id": "40c8703f-1999-4cb0-b593-154504bb2f91"
    },
    {
        "author": "章甫",
        "paragraphs": [
            "浮玉山头屋数椽，同龛弥勒忆当年。",
            "祇今输与良书记，睡起晴窗看钓船。"
        ],
        "title": "寄金山良书记  其一",
        "id": "659ab1a4-aaf2-42b3-be5c-ac1667e55267"
    },
    {
        "author": "章甫",
        "paragraphs": [
            "不向金山作主人，春江鸥鸟定相亲。",
            "凭君与问寒巖树，今见桃花几度新。"
        ],
        "title": "寄金山良书记  其二",
        "id": "e88afe5e-d3ec-44e8-ac7f-fd9eb1ca032f"
    },
    {
        "author": "章甫",
        "paragraphs": [
            "马乳酸甜自旧知，眼寒久不见生枝。",
            "中原有路人难到，北客思乡泪欲垂。"
        ],
        "title": "葡萄  其一",
        "id": "393775e8-d379-43db-8bbb-3eaafdb21cb4"
    },
    {
        "author": "章甫",
        "paragraphs": [
            "磊落堆盘亦快哉，无人能寄一枝来。",
            "平生不识凉州酒，汉水遥怜似泼醅。"
        ],
        "title": "葡萄  其二",
        "id": "cb54050f-4faf-4666-ade4-9c0fc5e80cdc"
    },
    {
        "author": "章甫",
        "paragraphs": [
            "日长睡足傍帘栊，庭院初收落絮风。",
            "叶底樱桃浑可摘，黄鶑不离绿阴中。"
        ],
        "title": "睡起",
        "id": "53859861-312d-4775-abff-d693db56a314"
    },
    {
        "author": "章甫",
        "paragraphs": [
            "新诗俄拜辱，午醉未全醒。",
            "如入图书府，宜游著作庭。",
            "文章先体制，耆旧有仪刑。",
            "愧我空迟莫，穷居昼掩扃。"
        ],
        "title": "张德恭以诗当谒次韵  其一",
        "id": "cccd4afa-750c-4e8c-8a51-4ef8bdbc0441"
    },
    {
        "author": "章甫",
        "paragraphs": [
            "故里犹牵梦，他乡且定居。",
            "老于经卷熟，病与酒杯疏。",
            "耕稼少丰岁，交朋多素书。",
            "飘零常自笑，潦倒更如谁。"
        ],
        "title": "张德恭以诗当谒次韵  其二",
        "id": "054d8740-db5c-4b98-bd33-036420f1a447"
    },
    {
        "author": "章甫",
        "paragraphs": [
            "碁局机心在，诗篇习气余。",
            "去来旋磨螘，生死蠹书鱼。",
            "阅世双蓬鬓，还山一草庐。",
            "苦无食衣计，不是故踌躇。"
        ],
        "title": "无题",
        "id": "17ecdaab-307c-470b-aa72-232b009428f5"
    },
    {
        "author": "章甫",
        "paragraphs": [
            "时事何年定，吾生半时休。",
            "僧居才解夏，边垒又防秋。",
            "远水朝沧海，斜阳傍小楼。",
            "西风吹画角，归思满扁舟。"
        ],
        "title": "谩成",
        "id": "3f92339a-13fb-4ca3-8382-78667a8a1086"
    },
    {
        "author": "章甫",
        "paragraphs": [
            "刺绣何如倚市，力耕须要逢年。",
            "留醉堂中老子，日长沽酒无钱。"
        ],
        "title": "六言  其一",
        "id": "5910a0b6-b21c-4ecf-bad3-cb35fc163ce3"
    },
    {
        "author": "章甫",
        "paragraphs": [
            "饥肠有句欲吐，陋巷无人肯来。",
            "薄晚飘风骤雨，终年枯木寒灰。"
        ],
        "title": "六言  其二",
        "id": "5e032e39-2784-4f35-bd61-8386906df39d"
    },
    {
        "author": "章甫",
        "paragraphs": [
            "从来钟鼎无梦，是处林泉可家。",
            "料事颇知风雨，逢人且说桑麻。"
        ],
        "title": "六言  其三",
        "id": "09f7c5a3-c101-460d-8417-7686eedacfdd"
    },
    {
        "author": "章甫",
        "paragraphs": [
            "一丘一壑粗足，老圃老农可师。",
            "鸡唱不踰风雨，蛙鸣何择官私。"
        ],
        "title": "六言  其四",
        "id": "760e9195-eaea-4e0e-a368-26e0b76c6dd5"
    },
    {
        "author": "章甫",
        "paragraphs": [
            "旧书终日懒读，小斧有时独携。",
            "取醉旋篘白酒，护生不杀黄鸡。"
        ],
        "title": "六言  其五",
        "id": "e033ebbd-6d65-4e32-a915-b0c25b8f0c77"
    },
    {
        "author": "章甫",
        "paragraphs": [
            "儿女逼人咄咄，交朋笑我悠悠。",
            "幸逢边塞无事，但愿山田有秋。"
        ],
        "title": "六言  其六",
        "id": "18c622f5-6dd1-4bd7-8bff-cab5e27ad768"
    },
    {
        "author": "章甫",
        "paragraphs": [
            "只欠蛾眉把屈巵。"
        ],
        "title": "句  其一",
        "id": "abc00316-a707-4f08-950e-3fabcdc89a58"
    },
    {
        "author": "章甫",
        "paragraphs": [
            "今朝忽至前，郭索当炎伏。",
            "也知楚人馋，不待秋霜熟。"
        ],
        "title": "句  其二",
        "id": "2cf55d49-a3a7-45bc-bba4-9e07e7444eb3"
    },
    {
        "author": "章甫",
        "paragraphs": [
            "藉糟行万里，醉死甘为戮。"
        ],
        "title": "句  其三",
        "id": "e6bc77bc-17f3-46fc-9c63-e0334ef35507"
    },
    {
        "author": "石孝友",
        "paragraphs": [
            "桐江波上一羊裘，钓得声名隘九州。",
            "天子曷尝遗故旧，先生不肯事王侯。"
        ],
        "title": "钓台",
        "id": "97f8f6e7-0880-490a-b1a7-a5b58507ff59"
    },
    {
        "author": "郑郧",
        "paragraphs": [
            "晓色熹微麦陇间，杖藜徐步扣禅关。",
            "两浇水足东西堰，一抹云收南北田。",
            "仕路驰驱惊岁晚，僧寮燕坐觉身闲。",
            "故园早办归来计，莫待星霜满鬓斑。"
        ],
        "title": "游洋州崇法院",
        "id": "3c66a7bb-39ef-407f-babc-2ebcf486a502"
    },
    {
        "author": "王莱",
        "paragraphs": [
            "最上华阳舘，凄凉岂旧基。",
            "山中为相日，楼上待仙时。",
            "精力凋文字，羣居厌术芝。",
            "却输元处士，薪爨得天知。"
        ],
        "title": "陶隠居上馆",
        "id": "02e62e4d-51fd-4f2c-8f62-26abedce27b3"
    },
    {
        "author": "孙绍远",
        "paragraphs": [
            "炉鼎丹飞又未还，不应忘却旧家山。",
            "玉笙余韵君须听，只在环流松竹间。"
        ],
        "title": "题妙庭观",
        "id": "7758e832-ca6c-4983-91d0-2ee27561b91b"
    },
    {
        "author": "奚商衡",
        "paragraphs": [
            "客槎无路到天津，五斗依然不救贫。",
            "敛版进趋惭大吏，打门呼索愧穷民。",
            "酒边拓落寻真趣，诗里平章作好春。",
            "自笑小才还小用，姓名安得上麒麟。"
        ],
        "title": "到昆山",
        "id": "8d33ea48-9cc9-4f5e-85b9-ee8b49803d0e"
    },
    {
        "author": "奚商衡",
        "paragraphs": [
            "小桥官树绿无央，袖手东风日正长。",
            "料理只今谁到我，祇宜煎茗坐僧房。"
        ],
        "title": "慧聚上方",
        "id": "643f2984-9c7d-4c82-95d1-74dd3834c294"
    },
    {
        "author": "奚商衡",
        "paragraphs": [
            "麤官到眼惟朱墨，个里清虚却可人。",
            "晓径忽闻花信早，晚窗时对月痕新。",
            "客来但怪阶庭寂，昼永偏于枕簟亲。",
            "莫莫只求闲里过，抗颜何苦拜车尘。"
        ],
        "title": "簿舍西堂",
        "id": "d2da41c5-e13f-48b6-8768-7abb063165ac"
    },
    {
        "author": "卢篆",
        "paragraphs": [
            "五原塞外骄儿悍，万死台前女子多。",
            "闻道中郎知魏尚，不教天子忆廉颇。"
        ],
        "title": "题梨岭冯唐庙",
        "id": "e89df64d-3317-4603-ac90-99b86aae1cb0"
    },
    {
        "author": "赵彦肃",
        "paragraphs": [
            "循缘多熟境，溺法无要津。",
            "虑心屏百虑，犹是隔几尘。",
            "云边察飞翼，水底观跃鳞。",
            "闷杀鲁中叟，笑倒濠上人。"
        ],
        "title": "舟行松江闻鸡鸣犬吠",
        "id": "7cbef460-9d59-41cd-ad52-7e1c676d3be4"
    },
    {
        "author": "吴伯凯",
        "paragraphs": [
            "吴牛见月喘，引重不得休。",
            "孤萤出露草，意行凌九秋。",
            "形大苦见役，物微长自由。",
            "世无漆园吏，持问逍遥游。"
        ],
        "title": "夏夜书所见",
        "id": "3eb58d3b-5c6c-4da1-bd04-66c4f9867080"
    },
    {
        "author": "吴伯凯",
        "paragraphs": [
            "磊块胸怀漫不平，牧儿横草耤功名。",
            "韩彭不戴貂蝉死，牛背斜阳且意行。"
        ],
        "title": "牧儿",
        "id": "c74ce685-2561-4b13-a3b5-7af2d5ace8cc"
    },
    {
        "author": "吴伯凯",
        "paragraphs": [
            "平生五千卷，为方不为圆。"
        ],
        "title": "句",
        "id": "093232e4-9cf0-4e80-bd23-ef6125ec727c"
    },
    {
        "author": "何澹",
        "paragraphs": [
            "玉壶清景面瑶池，便入丹青也自宜。",
            "挟册几回成独往，壶公应笑一书痴。"
        ],
        "title": "方壶",
        "id": "d606df37-87ad-4054-9b33-668129899c29"
    },
    {
        "author": "何澹",
        "paragraphs": [
            "只对西湖也自凉，雨余天更辟商羊。",
            "水交秋色心田静，风入山花鼻观香。",
            "别驾慇懃能设醴，吾曹嬉戏且逢场。",
            "凤凰池上今文伯，犹忆春闱夜卷长。"
        ],
        "tags": [
            "西湖"
        ],
        "title": "和王成之同赵达明游西湖",
        "id": "a6e257f2-7351-47d9-9420-5c6662d13f38"
    },
    {
        "author": "何澹",
        "paragraphs": [
            "嵯峨宫殿晓风清，月挂林梢夜欲更。",
            "户外朝绅千绮集，马头椽烛五枝明。",
            "诸天呗响超三界，众妙香然罄一诚。",
            "渭北衣冠应北顾，请扶大汉振天声。"
        ],
        "title": "和张时可景灵宫即事及暂归南湖二诗  其一",
        "id": "27aa1710-bbab-49da-9f1f-48c3dafa2f39"
    },
    {
        "author": "何澹",
        "paragraphs": [
            "南湖风月想经行，隠兴常多薄宦情。",
            "辇毂只今烦佐治，僮奴休复事欢迎。",
            "人如仲举舆增重，客为相如座尽倾。",
            "咫尺不妨时问道，病余已觉此身轻。"
        ],
        "title": "和张时可景灵宫即事及暂归南湖二诗  其二",
        "id": "30b2b6f9-a536-47b5-9de5-caf8e3f6a329"
    },
    {
        "author": "何澹",
        "paragraphs": [
            "诗翁当日上凌风，面面看花得句工。",
            "我亦巡簷来索笑，古今人意略相同。"
        ],
        "title": "登遶花台  其一",
        "id": "13e1c012-c750-49cf-a70b-f00d7a51452f"
    },
    {
        "author": "何澹",
        "paragraphs": [
            "台因水部将花遶，隠为耶溪号小山。",
            "且在我家为故事，若言衣钵有惭颜。"
        ],
        "title": "登遶花台  其二",
        "id": "dfe029fd-7265-40cb-8bd3-55fad928a0fc"
    },
    {
        "author": "何澹",
        "paragraphs": [
            "庾岭香腮想未真，东明才见一枝新。",
            "阳和衣被凡花卉，繁杏夭桃次第春。"
        ],
        "title": "早梅二首  其一",
        "id": "576da282-f787-4df9-a728-fa6abd32202c"
    },
    {
        "author": "何澹",
        "paragraphs": [
            "姑射仙肌不受尘，旧粧重傅恰如新。",
            "东君少试回天手，已占人间几许春。"
        ],
        "title": "早梅二首  其二",
        "id": "fa3b75f9-6784-4bc9-b93c-ea450809563a"
    },
    {
        "author": "何澹",
        "paragraphs": [
            "冷淡梳粧不入时，故将粉面以朱施。",
            "风标可作孤山殿，枝叶能令北客疑。",
            "及与松筠论旧故，未容桃李强追随。",
            "芳名亦占羣花上，所恨无功到鼎彝。"
        ],
        "title": "红梅",
        "id": "1067f5ac-71d6-4e09-b727-dd830ca0fa3c"
    },
    {
        "author": "何澹",
        "paragraphs": [
            "石渠南畔小阑干，一种孤芳万玉攒。",
            "应为癯儒嫌冷淡，故将素面污铅丹。",
            "花前酒盏浑如梦，池上诗盟幸不寒。",
            "美景要须公管领，转头还作隔年看。"
        ],
        "title": "馆中赏红梅",
        "id": "42c2d492-bfb4-4b0f-9247-8ae30c893ba1"
    },
    {
        "author": "何澹",
        "paragraphs": [
            "庾岭天开一种芳，金枝先到殿中央。",
            "东皇为作阳春倡，压倒千花万卉香。"
        ],
        "title": "和圣制蜡梅  其一",
        "id": "1ef45d01-285a-4e47-acc8-c4b8e21ad5fc"
    },
    {
        "author": "何澹",
        "paragraphs": [
            "不容红白鬭芬芳，色染蔷薇照水央。",
            "冷艳可供清燕赏，日融风软暗传香。"
        ],
        "title": "和圣制蜡梅  其二",
        "id": "21ef1146-0a7e-485e-812a-2ac24dd937a2"
    },
    {
        "author": "何澹",
        "paragraphs": [
            "翠屏一匝梵王城，白练两条功德水。",
            "百鸟争巢高树枝，似闻佛法心欢喜。"
        ],
        "title": "报慈山门",
        "id": "014815ad-e8f7-4c9f-8474-fe9376f0bd20"
    },
    {
        "author": "何澹",
        "paragraphs": [
            "涧水琤琮鸣屋角，溪潭潋滟对山门。",
            "绿崖鸟道人行去，隔岸绿阴春正昏。"
        ],
        "title": "时思山门",
        "id": "334ce41c-4593-4b86-a7f4-dbd587915dde"
    },
    {
        "author": "何澹",
        "paragraphs": [
            "荣观新移阆苑栽，芳丛衒昼锦花开。",
            "谁知妙手参元化，顷刻青红照玉杯。"
        ],
        "title": "群花盛开  其一",
        "id": "4fd7f91e-465b-439f-8d58-535909ba6c42"
    },
    {
        "author": "何澹",
        "paragraphs": [
            "向阳花木易培栽，略借春风已自开。",
            "多谢青宫能长养，一枝先压紫霞杯。"
        ],
        "title": "群花盛开  其二",
        "id": "a0f56286-2e7d-45eb-9bcc-c5a186216824"
    },
    {
        "author": "何澹",
        "paragraphs": [
            "茂洪囏险扶倾厦，安石从容抗怒蛙。",
            "习俗风流犹未改，短辕丝竹璧微瑕。"
        ],
        "title": "诗一首",
        "id": "6a0e4753-8011-4300-917e-bee4367f7827"
    },
    {
        "author": "何澹",
        "paragraphs": [
            "我本麋鹿姿，牵来入京阙。",
            "举动违真性，驱驰了岁月。",
            "自惭西湖水，照见种种发。",
            "乘兴陪诸公，放舟烟浪窟。",
            "小雨裛风埃，轻霾翳林樾。",
            "春深桃李竞，路滑车马歇。",
            "已办登山屐，不羨凌波袜。",
            "沿堤逐树阴，傍寺访禅衲。",
            "杯行知已深，欢意殊未竭。",
            "日暮碧云横，两山高突兀。"
        ],
        "tags": [
            "西湖"
        ],
        "title": "两监同舍出游和吴监丞韵",
        "id": "e57d20a5-96b7-430b-b4fe-484a18689490"
    },
    {
        "author": "何澹",
        "paragraphs": [
            "噫，山中之乐兮，与猿鹤兮同游。",
            "幸儋石之有储，奚斗升之复求。"
        ],
        "title": "山中之乐",
        "id": "feb9da26-a629-480e-8027-c1714ae20194"
    },
    {
        "author": "何澹",
        "paragraphs": [
            "柴门三月麦秋寒，日与渔樵自往还。",
            "千骑肯来延绿阁，一杯相属对青山。",
            "句工烟雨空濛际，笔妙龙蛇夭矫间。",
            "从此小园增倍价，不妨长作老农闲。"
        ],
        "title": "和赵知府延绿韵",
        "id": "9632281c-b0d5-4d76-9c82-d1d27827b7b6"
    },
    {
        "author": "何澹",
        "paragraphs": [
            "萝衣晴带护烟蓑，楚国狂夫尚作歌。",
            "石影到溪千丈劲，藤痕入目八分多。",
            "泉分小白山中雨，衣取云门寺顶荷。",
            "洞口樵人谁语汝，茶过相遇更相过。"
        ],
        "title": "萝衣洞",
        "id": "46deb04a-43eb-40ee-b95f-fd75c690a790"
    },
    {
        "author": "何澹",
        "paragraphs": [
            "玉梅几岁隔樊墙，剖破籓篱两鴈行。",
            "青眼相看到头白，洞中无客自吹香。"
        ],
        "title": "玉香洞",
        "id": "338d0298-1522-4507-9479-1840134f454b"
    },
    {
        "author": "何澹",
        "paragraphs": [
            "炎官驱我入山椒，日日松声似海潮。",
            "四月黄梅无不雨，却来三伏洗炎歊。"
        ],
        "title": "栖云中伏",
        "id": "04f454b3-f3a7-4490-9b20-39ce5fc2c359"
    },
    {
        "author": "何澹",
        "paragraphs": [
            "三神山上隔凡尘，箫鼓喧阗午夜声。",
            "十里绮罗开翠幕，一天星斗不层城。",
            "也知故国风光丽，尤喜新元谷价平。",
            "衰朽尚容陪二妙，不妨欹侧到天明。"
        ],
        "title": "和宋宪乙丑元夕韵",
        "id": "a5f08903-fb51-4bf8-a48c-f664cfde7525"
    },
    {
        "author": "何澹",
        "paragraphs": [
            "神京浩不及，仙关次第开。",
            "名山逢好友，九日共登台。",
            "济胜聊为具，吟诗愧别才。",
            "何年清海甸，结屋此中来。"
        ],
        "title": "九日偕朱彦器伯仲游雁门山",
        "id": "dc34e2d1-74ca-494b-9518-3e721e6ed397"
    },
    {
        "author": "徐似道",
        "paragraphs": [
            "水落方成放牧坡，水生还作浴鸥波。",
            "春风自共桃花笑，秀色偏于麦垅多。",
            "村号莫愁劳想象，石名宋玉谩摩挲。",
            "试将有袴无襦曲，翻作阳春白雪歌。"
        ],
        "title": "登白雪楼",
        "id": "acc19995-e699-4b9b-9129-9ad0a0be84e1"
    },
    {
        "author": "徐似道",
        "paragraphs": [
            "俸余宜办买山钱，却买端州一砚砖。",
            "依旧被渠驱使出，买山之事定何年。"
        ],
        "title": "买砚",
        "id": "d1f93562-e5de-481f-a700-c74a064e7682"
    },
    {
        "author": "徐似道",
        "paragraphs": [
            "不到庐山辜负目，不食螃蟹辜负腹。",
            "亦知二者古难并，到得九江吾事足。",
            "庐山偃蹇坐吾前，螃蟹郭索来酒边。",
            "持螯把酒与山对，世无此乐三百年。",
            "时人爱画陶靖节，菊绕东篱手亲折。",
            "何如更画我持螯，共对庐山作三绝。"
        ],
        "tags": [
            "庐山"
        ],
        "title": "游庐山得蟹",
        "id": "37320e07-4b07-4858-8667-4b01244b79dd"
    },
    {
        "author": "徐似道",
        "paragraphs": [
            "知君得法自南昌，作舍何须问道旁。",
            "二老未尝轻许可，两诗固已为平章。",
            "胸横云岫无穷意，语带梅坡不尽香。",
            "政乏绮纨相妩媚，不妨风气似诸王。"
        ],
        "title": "和诚斋跋梅坡诗卷",
        "id": "f67be110-28a9-4f6b-943a-f87d98c79a74"
    },
    {
        "author": "徐似道",
        "paragraphs": [
            "地褊山成簇，溪平水不奔。",
            "晴天带阴色，冬日作春温。",
            "草聚鸡豚市，机声桑柘村。",
            "舟人识行李，相约候归辕。"
        ],
        "title": "题仙居道中",
        "id": "b6e90ece-74c3-468a-828c-5bd35209bdb4"
    },
    {
        "author": "徐似道",
        "paragraphs": [
            "秋风百柁倚江皋，幻出城南不柱桥。",
            "虹影勒回天际水，鹢头惊退海东潮。",
            "白银阙里看车马，赤玉阑边听鼓箫。",
            "硎刃有余舟楫在，待随芝检上云霄。"
        ],
        "title": "唐史君与正新建浮桥",
        "id": "e4db6c1c-5637-4e7f-ba37-d1e13a1eec92"
    },
    {
        "author": "徐似道",
        "paragraphs": [
            "岭名石母谁家母，湖号相公何代公。",
            "欲问岭云并岭月，怕推湖水与湖风。",
            "渔翁樵子难重问，墨客骚人苦欲穷。",
            "愚智校行三十里，朔风吹酒又成空。"
        ],
        "title": "题仙居相湖",
        "id": "92fe0b97-a72d-4650-a49b-9b6e176d298d"
    },
    {
        "author": "徐似道",
        "paragraphs": [
            "古书万卷积成蠹，老屋数闲深却幽。",
            "午枕忽惊毛骨冷，觉来风雨一山秋。"
        ],
        "title": "宿云巖二首  其一",
        "id": "1370167e-a48e-419a-a236-a1f4fdf7562a"
    },
    {
        "author": "徐似道",
        "paragraphs": [
            "残僧入定夜堂寂，独客不眠山月高。",
            "静坐了无尘俗态，一灯窗下读离骚。"
        ],
        "title": "宿云巖二首  其二",
        "id": "acf162c3-aa9b-40f4-944f-b6da79a4e30a"
    },
    {
        "author": "徐似道",
        "paragraphs": [
            "看山每恨眼不饱，上马岂知程可贪。",
            "还我一筇双不借，缓从云北过云南。"
        ],
        "title": "题苍岭",
        "id": "f0ad4f20-f217-48d7-a670-59bc7382ced2"
    },
    {
        "author": "徐似道",
        "paragraphs": [
            "衰容不似秋容好，坐上谁怜老孟嘉。",
            "牢裹乌纱莫吹却，免教白发见黄花。"
        ],
        "title": "九日",
        "id": "057bf017-4090-4201-9737-cf58179795ff"
    },
    {
        "author": "徐似道",
        "paragraphs": [
            "子美无诗到海棠，酒边游戏略平章。",
            "日烘不睡却成睡，风暖无香却自香。",
            "花事一番劳应接，春光强半被分张。",
            "速来窠上寻徐老，同醉花前作楚狅。"
        ],
        "title": "海棠",
        "id": "405a9f2e-0dff-4be7-ab0b-d286dddf5130"
    },
    {
        "author": "徐似道",
        "paragraphs": [
            "重重帘幕护金猊，小树花开逼麝脐。",
            "寒色十分新疹粟，春心一点暗通犀。",
            "香延棋畔仙人斧，影射灯前太乙藜。",
            "从此再周花甲子，伴公长醉日东西。"
        ],
        "title": "巖桂花",
        "id": "0a2d9720-512c-4402-beb1-c2495a162168"
    },
    {
        "author": "徐似道",
        "paragraphs": [
            "纷纷红紫落莓苔，带月和烟特地开。",
            "疑是玉妃新浴出，翠云梯上舞风台。"
        ],
        "title": "酴醾",
        "id": "68341726-86fa-451a-9311-af3bda923e99"
    },
    {
        "author": "徐似道",
        "paragraphs": [
            "天然初不事铅华，此是无尘有韵花。",
            "翠带讵容萦俗客，金杯祗合劝诗家。"
        ],
        "title": "水仙花二首  其一",
        "id": "81e3f58b-8ee3-4284-9d49-c49dc688b074"
    },
    {
        "author": "徐似道",
        "paragraphs": [
            "林下清风自一家，稍亲梅竹近兰芽。",
            "祇缘羞与凡花伍，移植名园不肯花。"
        ],
        "title": "水仙花二首  其二",
        "id": "df0ec9c3-7f52-4df5-ab4b-4a495d1c08fa"
    },
    {
        "author": "徐似道",
        "paragraphs": [
            "莫讶萱枝小，能施宫样粧。",
            "只缘沾染足，绝似杜兰香。"
        ],
        "title": "萱草花",
        "id": "61569589-8b35-4c38-9198-8f9fe7567d82"
    },
    {
        "author": "徐似道",
        "paragraphs": [
            "火齐无光荔实圆，未尝先说齿流涎。",
            "唤回天竺三年梦，参透披云一味禅。"
        ],
        "title": "杨梅",
        "id": "d2c2ef61-de62-4ebc-adb6-b37e77bfc74c"
    },
    {
        "author": "徐似道",
        "paragraphs": [
            "圆蒲相将结僧厦，荷叶蒲茸绿相亚。",
            "浮花浪叶自飘零，小院回廊正潇洒。",
            "叶如青幄花成茵，细腰起舞来送春。",
            "纸光如银墨如漆，落笔四座惊有神。",
            "轻衫短帽付余子，花前醉倒输闲人。"
        ],
        "title": "蒲",
        "id": "3279ee37-1def-4127-9cca-ffe1695e5e7c"
    },
    {
        "author": "徐似道",
        "paragraphs": [
            "卢仝茅屋面桃李，杜老草堂依柳梅。",
            "我欲四时相照映，小窗时对此君开。"
        ],
        "title": "竹",
        "id": "9492b907-084b-4ec8-82dc-bf00c54a66db"
    },
    {
        "author": "徐似道",
        "paragraphs": [
            "萋萋墙根荠，采掇盈一襜。",
            "破白半浮糁，杀青微下盐。",
            "长贫叹亦苦，积悟觉尤甘。",
            "缅想拔葵者，吾今已伤廉。"
        ],
        "title": "荠",
        "id": "97395ab6-fbfb-4d07-ab01-9d09b5c8e7a2"
    },
    {
        "author": "徐似道",
        "paragraphs": [
            "千里莼丝未下盐，北游谁复话江南。",
            "可怜一筯秋风味，错被旁人苦未参。"
        ],
        "title": "莼菜二首  其一",
        "id": "a63657c5-7e63-4e45-817d-c5efcc5a752d"
    },
    {
        "author": "徐似道",
        "paragraphs": [
            "堆盘缕缕又秋风，客俎虀盐一洗空。",
            "羹鲙疑居柁楼底，杯螯如堕酒船中。",
            "莼羹本是诗人事，樽俎那容俗子同。",
            "不日挽君来快问，请分一筯供涪翁。"
        ],
        "title": "莼菜二首  其二",
        "id": "0f6cccdc-7276-4112-8770-7c48c18c6153"
    },
    {
        "author": "徐似道",
        "paragraphs": [
            "我本田家子，驱来作长官。",
            "政虽无小异，民却自相安。",
            "静或焚香坐，闲因展画看。",
            "庸人扰之耳，只道太和难。"
        ],
        "title": "守太和",
        "id": "83b802df-33c3-427a-8edc-f562bdb31f96"
    },
    {
        "author": "徐似道",
        "paragraphs": [
            "巢余太古雪，人有正始风。",
            "头如雪絮白，面作春桃红。"
        ],
        "title": "题雪巢",
        "id": "a3b420fd-5461-407f-896f-2572fc7c77bb"
    },
    {
        "author": "徐似道",
        "paragraphs": [
            "一鞭加尔肤，万刃划吾腹。",
            "就令猛于虎，何忍食子肉。",
            "世无冷镬汤，邑尽活地狱。"
        ],
        "title": "装太和米纲",
        "id": "6dc114c6-68ae-462e-9291-a68d8af8d90b"
    },
    {
        "author": "徐似道",
        "paragraphs": [
            "老觉此身无一堪，尚牵诗课撚衰髯。",
            "亦知庭院西风恶，直为秋香不下帘。"
        ],
        "title": "秋日",
        "id": "634dfad7-4e69-4d86-9d4b-6ede2fa684ab"
    },
    {
        "author": "徐似道",
        "paragraphs": [
            "一瓶储粟一囊钱，儿学箕裘女纺砖。",
            "更买小丘吾事毕，勘书评画了残年。"
        ],
        "title": "诗一首",
        "id": "1b9cb2d0-2075-47d5-beb3-cc781239b8be"
    },
    {
        "author": "徐似道",
        "paragraphs": [
            "可怜玉雪不供愁，似倩诗翁作□□。",
            "□□此君虽强项，岁寒相对却风流。"
        ],
        "title": "瓶中梅花",
        "id": "2fa6d26f-627e-42c1-b669-60e2f034d458"
    },
    {
        "author": "徐似道",
        "paragraphs": [
            "大官连樯十万艘，小官仅得一叶如渔舠。",
            "其中何所有，白发翁媪并儿曹。",
            "赤脚婢三后执爨，苍头奴二前操篙。",
            "玄真笔牀间茶灶，吏部酒杯兼蟹螯。",
            "书缄一箱半鱼蠹，一束百轴成牛腰。",
            "平铺藁秸荐猫犬，剩买枣栗供猨猱。",
            "新花鬰屈作萎木，清酒荡摇成浊醪。",
            "篷低日觉牛角折，灶近时闻羹釜轑。",
            "高骧正难望鹢首，缓进岂敢争龙标。",
            "全家窘拘叹蹐跼，长物屏当随周遭。",
            "桑枢驷马各是累，人肝薇蕨俱成饕。",
            "不须彼此更相笑，未必鬰林之石贤胡椒。"
        ],
        "title": "舟行",
        "id": "5ef56259-aef0-4c82-ae86-e98adda66617"
    },
    {
        "author": "徐似道",
        "paragraphs": [
            "植杞必植梓，艺兰仍艺荪。",
            "过庭遗训在，凿楹故书存。"
        ],
        "title": "诗一首",
        "id": "6cfe109b-bf56-46de-bff8-1a9609547aef"
    },
    {
        "author": "徐似道",
        "paragraphs": [
            "老去功名不挂怀，高眠之外只清斋。",
            "偶因种竹便多事，风叶扫余还满阶。"
        ],
        "title": "偶题",
        "id": "c09f2068-9c51-4e0d-a914-4e7d5e08ba3c"
    },
    {
        "author": "徐似道",
        "paragraphs": [
            "灵仙窟宅不多见，车马往来成再游。",
            "后洞白云前洞出，上池红叶下池流。",
            "水花照眼明金鲫，石发藏春护玉虬。",
            "邂逅尚青游子眼，栖迟应白老僧头。"
        ],
        "title": "白龙洞",
        "id": "56903549-fabb-4610-9e41-8e2b2ee9caad"
    },
    {
        "author": "徐似道",
        "paragraphs": [
            "翰林帐下饮羊羔，客子骑馿渡灞桥。",
            "莫似灵鼇笑浮蚁，戴山负粟各逍遥。"
        ],
        "title": "呈周子充",
        "id": "bea611be-4ff7-4d85-bb63-f70b410b2e3a"
    },
    {
        "author": "徐似道",
        "paragraphs": [
            "江西诗社久沦落，晚得一人刘改之。",
            "不向岭头拈取去，此衣此钵付他谁。"
        ],
        "title": "为刘改之作五首  其一",
        "id": "2b4c4939-cfce-4e7b-98e6-6baa337bc3bc"
    },
    {
        "author": "徐似道",
        "paragraphs": [
            "谪仙昔者号无敌，侯喜中间还有声。",
            "后五百年无继者，得渠一句便堪听。"
        ],
        "title": "为刘改之作五首  其二",
        "id": "3db5b53f-df66-44c1-854c-7f2328ccb2c5"
    },
    {
        "author": "徐似道",
        "paragraphs": [
            "一生能著几两屐，万户何如千首诗。",
            "竹隠在傍须径造，醉乡有路莫他之。"
        ],
        "title": "为刘改之作五首  其三",
        "id": "a2a2f882-5de4-43c0-97d7-3dcdbcf56fa4"
    },
    {
        "author": "徐似道",
        "paragraphs": [
            "风吹客袂游甘露，雪打人头入半山。",
            "无故被他林鸟觉，竞传新句落人间。"
        ],
        "title": "为刘改之作五首  其四",
        "id": "8f6df2f1-ae35-4ebe-be47-90203ae2d4c6"
    },
    {
        "author": "徐似道",
        "paragraphs": [
            "闭门长安十日雨，车马不来蛙黾多。",
            "若往澹然应子是，作商声者必君歌。"
        ],
        "title": "为刘改之作五首  其五",
        "id": "3d498518-bea8-48ee-a972-f274393d485b"
    },
    {
        "author": "徐似道",
        "paragraphs": [
            "桥虹跨水千尺，巖月倚空半规。",
            "岁晚相看如昨，夕阳伫立移时。"
        ],
        "title": "过月巖",
        "id": "b26ed9a3-8101-4cf7-a31f-460a145455d3"
    },
    {
        "author": "徐似道",
        "paragraphs": [
            "红漆楼船黑占牌，渔翁一见便惊猜。",
            "生怕打官交道，撑入芦花唤不来。"
        ],
        "title": "舟中",
        "id": "d2cc2450-1af3-469b-af5a-6b06f6f1fd48"
    },
    {
        "author": "徐似道",
        "paragraphs": [
            "夜泊红楼市，朝餐黑笠家。",
            "浅溪才泛鸭，疏树不藏鸦。",
            "鬲上村坊酒，眉尖野店茶。",
            "尚缘门有竹，忘却去程赊。"
        ],
        "title": "缙云道中",
        "id": "3e49fae7-bff2-4cde-b49e-8f20b0e14412"
    },
    {
        "author": "徐似道",
        "paragraphs": [
            "消山偃蹇消湖碧，夫人此恨消未得。",
            "海上人归会有时，怪尔鬓云非旧色。"
        ],
        "title": "石夫人",
        "id": "053c0bf6-54d8-4e2d-a5f4-dc001ce29e5b"
    },
    {
        "author": "徐似道",
        "paragraphs": [
            "宿雾酿成三日雨，晓风鏖退一天云。",
            "落花院宇浑无事，闲拂碑尘看断文。"
        ],
        "title": "妙严禅寺",
        "id": "589acf89-29c2-4b74-8d29-dbb06c71d87a"
    },
    {
        "author": "徐似道",
        "paragraphs": [
            "祕书行处有歌钟，身在名园锦绣丛。",
            "试问高吟梁苑雪，何如共快楚台风。",
            "人鸥不去机方息，鱼我相忘乐未穷。",
            "待得芙容濯云锦，弄花翻水与君同。"
        ],
        "title": "虞仲房司马游园约予不赴因次其韵",
        "id": "f4858baf-97a0-489b-9310-9e3c6d8f742b"
    },
    {
        "author": "徐似道",
        "paragraphs": [
            "黄昏茅店带星入，清晓竹舆蒙露行。",
            "客路三千年五十，对人犹说是归耕。"
        ],
        "title": "自笑",
        "id": "a3d06460-3c5c-4ba3-950a-29420e63b694"
    },
    {
        "author": "徐似道",
        "paragraphs": [
            "黄山东南数十里，芙蓉削翠连云起。",
            "萧萧褐褐三五群，生薪半肩歌不止。",
            "石径迢迢云外行，烟雾满地穿林坰。",
            "圣世不须紫芝曲，息担击壤歌太平。"
        ],
        "title": "硐岭樵歌",
        "id": "9be2a3b6-86d3-4a44-9e78-485c993e13c2"
    },
    {
        "author": "徐似道",
        "paragraphs": [
            "濛濛香雾湿未干，烟光匝地春风寒。",
            "牧童三五唤归切，鞭牛为马蓑为鞍。",
            "一声芦管振林木，口畔呜呜相戏逐。",
            "梅花乱落自潇洒，绝胜豪门调新曲。"
        ],
        "title": "扈隩牧笛",
        "id": "256b20bf-9e4f-4045-9129-b4aaab0378d8"
    },
    {
        "author": "徐似道",
        "paragraphs": [
            "昔人筑斯防旱涝，龙钟常相天地造。",
            "舟航群泊沙外汀，酒旗斜插江亭小。",
            "岁岁常丰民自怡，几家灯火儿诵诗。",
            "何处渔歌芦中起，欵乃一声山月低。"
        ],
        "title": "北闸停舟",
        "id": "294622f1-00f3-4c48-99e3-03213aa86bc2"
    },
    {
        "author": "徐似道",
        "paragraphs": [
            "石梁横卧清溪曲，波光上下风吹绿。",
            "海东推上月轮来，鳞龙闪闪浮寒玉。",
            "昔人呼为饮马泉，至今饮者谁投钱。",
            "吟余不觉露华重，桂花香堕绡衣寒。"
        ],
        "title": "马桥秋月",
        "id": "9fb7cdaa-c42a-44f8-b092-9db746fd5f3b"
    },
    {
        "author": "徐似道",
        "paragraphs": [
            "行到溪光竹色间，客怀于此最相关。",
            "无端一阵西风雨，不许从容坐看山。"
        ],
        "title": "溪上值雨",
        "id": "69652064-9d86-4b39-ac07-f3b37380d4b2"
    },
    {
        "author": "徐似道",
        "paragraphs": [
            "煖分煨芋火，明借绩麻灯。"
        ],
        "title": "句  其一",
        "id": "72535966-6f04-4dee-ba87-6d69566d21da"
    },
    {
        "author": "徐似道",
        "paragraphs": [
            "小桃洗面添光泽，未点胭脂已自红。"
        ],
        "title": "句  其二",
        "id": "fb538401-a600-4faf-a2ca-f055874939d2"
    },
    {
        "author": "徐似道",
        "paragraphs": [
            "红芭蕉映黑牵牛。"
        ],
        "title": "句  其三",
        "id": "ee87e0c4-903f-4a85-9fff-3f85444b7419"
    },
    {
        "author": "徐似道",
        "paragraphs": [
            "牧童出卷乌盐角，越女归簪谢豹花。"
        ],
        "title": "句  其四",
        "id": "55ffca6e-b54f-4fbc-9da6-37a6739ac785"
    },
    {
        "author": "徐似道",
        "paragraphs": [
            "晓风洛浦凌波际，夜月江臯解佩时。"
        ],
        "title": "句  其五",
        "id": "89b0f946-e8d2-4e56-9a17-9a53be8bff21"
    },
    {
        "author": "徐似道",
        "paragraphs": [
            "一带拒霜三十里，又催箫鼓作秋声。"
        ],
        "title": "句  其六",
        "id": "379c1549-2eae-431f-9190-ac83d70d2e72"
    },
    {
        "author": "徐似道",
        "paragraphs": [
            "叶从秋后变，色向晚来红。"
        ],
        "title": "句  其七",
        "id": "bc3f865a-c1c4-447a-a5ab-c9f33b61802d"
    },
    {
        "author": "徐似道",
        "paragraphs": [
            "那堪富有千头橘，便可称为四老人。"
        ],
        "title": "句  其八",
        "id": "ce6404ad-8ada-4de6-8343-71a2958ea5ac"
    },
    {
        "author": "徐似道",
        "paragraphs": [
            "后茁碧含藓，厥包黄带沙。"
        ],
        "title": "句  其九",
        "id": "10aed115-30a7-4b84-b40a-507b8393b484"
    },
    {
        "author": "徐似道",
        "paragraphs": [
            "见说周颙夸早韭，斲烟锄雨幸时分。"
        ],
        "title": "句  其一○",
        "id": "39a5f26d-1032-4c2c-8cdc-e25cd94023c8"
    },
    {
        "author": "徐似道",
        "paragraphs": [
            "胡椒尚杀元丞相，薏苡犹疑马伏波。"
        ],
        "title": "句  其一一",
        "id": "93ef9716-f6f9-4a2d-a174-064b112d59a7"
    },
    {
        "author": "徐似道",
        "paragraphs": [
            "晓梵鱼出听，夜禅石点头。"
        ],
        "title": "句  其一二",
        "id": "884c0100-eefc-43ac-9c01-25b3960f8e4b"
    },
    {
        "author": "徐似道",
        "paragraphs": [
            "胸中著云梦，皮里有阳秋。"
        ],
        "title": "句  其一三",
        "id": "a5217abd-500f-4352-8432-f70c07ff89d1"
    },
    {
        "author": "徐似道",
        "paragraphs": [
            "自作先生传，谁为故吏碑。"
        ],
        "title": "句  其一四",
        "id": "8237b09a-b163-4ce9-b858-ebe3101a5938"
    },
    {
        "author": "徐似道",
        "paragraphs": [
            "肩成山耸因寻句，眼作花昏为勘碑。"
        ],
        "title": "句  其一五",
        "id": "ece0328e-7f49-4a3b-b136-9241f0e01cfa"
    },
    {
        "author": "徐似道",
        "paragraphs": [
            "天寒不知翠袖薄，日煖但觉玉烟生。"
        ],
        "title": "句  其一六",
        "id": "b059c057-9d41-4638-97e6-e9d477d4e3b8"
    },
    {
        "author": "徐似道",
        "paragraphs": [
            "黄四孃花空朵朵，谢三郎鬓已苍苍。"
        ],
        "title": "句  其一七",
        "id": "43604c95-8ca5-40b6-baec-6b1340e47bce"
    },
    {
        "author": "徐似道",
        "paragraphs": [
            "索醉宁倾问字酒，忍饥不取作碑钱。"
        ],
        "title": "句  其一八",
        "id": "d01c1a98-acff-4346-a8d6-76929bc7e39e"
    },
    {
        "author": "徐似道",
        "paragraphs": [
            "驹入隙来元不碍，蝇钻纸出定何妨。"
        ],
        "title": "句  其一九",
        "id": "14d30fbc-3ae2-43e5-9245-d2fc2a1ff947"
    },
    {
        "author": "徐似道",
        "paragraphs": [
            "化成银地佛应喜，移下玉楼天不知。"
        ],
        "title": "句  其二○",
        "id": "4c208c0d-4c32-48cd-80cd-b0e9f96f7c0a"
    },
    {
        "author": "徐似道",
        "paragraphs": [
            "北风万籁自宫征，南日一轩真袴襦。"
        ],
        "title": "句  其二一",
        "id": "9bd48af1-40a3-4234-b310-07af9e26eca8"
    },
    {
        "author": "徐似道",
        "paragraphs": [
            "但欲有衣存妓妾，不愁无帐列生徒。"
        ],
        "title": "句  其二二",
        "id": "419e7ab5-4cd8-4099-9e6c-a2609f13648a"
    },
    {
        "author": "徐似道",
        "paragraphs": [
            "刘显贵为天子友，退之穷作相君书。"
        ],
        "title": "句  其二三",
        "id": "bab53ae9-c9b6-4c1e-9372-edaa12da1c32"
    },
    {
        "author": "丁世昌",
        "paragraphs": [
            "丹桂传香后，黄花著蕊时。",
            "老怀期欲赏，病足瘦难移。",
            "静对陶潜径，长吟杜甫诗。",
            "白衣人忽至，把酒慰愁眉。"
        ],
        "title": "病中无聊忽徐渊子送酒",
        "id": "ef34a1d3-565b-434d-b210-88dfa43b77c6"
    },
    {
        "author": "丁世昌",
        "paragraphs": [
            "自入秋光能几时，无端又赋别秋诗。",
            "夜长月冷虫鸣急，天阔风高雁过迟。",
            "三径黄花存旧节，半栏红叶堕残枝。",
            "往来毕竟乘除法，何用年年宋玉悲。"
        ],
        "title": "次虞仲房司马送秋韵",
        "id": "879eeab3-564e-4aa0-a58e-3c4c56b3661f"
    },
    {
        "author": "丁世昌",
        "paragraphs": [
            "郎如枝上禽，妾比庭前树。",
            "翅健入云飞，根深随不去。"
        ],
        "title": "古乐府",
        "id": "2bbff770-a3be-4bb3-9c74-6bd3b93856e1"
    },
    {
        "author": "丁世昌",
        "paragraphs": [
            "平处须忘险，危时好计安。",
            "兴亡关一著，慎勿等闲看。"
        ],
        "title": "少永少云二弟对弈",
        "id": "8054b7a3-02dd-441d-970f-2a13b7311352"
    },
    {
        "author": "开禧朝士",
        "paragraphs": [
            "呼儿为我整乌纱，不是无心学孟嘉。",
            "要摘金英满头插，明朝还是过时花。"
        ],
        "title": "和徐渊子九日",
        "id": "727fc8bb-a7bc-4f17-8868-879af5855be7"
    },
    {
        "author": "徐大忠",
        "paragraphs": [
            "君侯雅有博大见，胸次不使倥偬蚀。",
            "一朝放步城东南，超然神会而心得。",
            "咄嗟高栋倚层空，振古奇观今未识。",
            "桃花春暖意如迷，冻雨声来云泼墨。",
            "天青一纸雁横书，雪白千林梅著色。",
            "四筵有客无留觞，万事不来咸得职。",
            "鸿笔昭代今文宗，危言劘上古遗直。",
            "愿冯英略决筹帷，净扫妖氛清八极。",
            "缘知此景不须恋，留与邦人勤爱惜。"
        ],
        "title": "超览堂",
        "id": "ab322aaa-dfba-4875-9e47-4bd9ace729f8"
    },
    {
        "author": "江涛",
        "paragraphs": [
            "春雨溪头长柳围，游仙枕上赋黄鹂。",
            "谁知醉卧古藤下，却是浮生梦里诗。"
        ],
        "title": "和放翁题鶑花亭",
        "id": "5fdae6ee-66d5-42c9-b5e1-84097f637d5d"
    },
    {
        "author": "江涛",
        "paragraphs": [
            "麦陇将雏驯乳雉，柳塘遗子漾游鱼。"
        ],
        "title": "句",
        "id": "ac25784d-00d1-48f6-b9c8-016f178680d8"
    },
    {
        "author": "彭演",
        "paragraphs": [
            "长安宫阙半蓬蒿，尘暗红梁羯鼓縚。",
            "惟有水天明月夜，一条空碧见秋毫。"
        ],
        "title": "羯鼓縚",
        "id": "6eab8e48-1454-4cf2-b3d3-44657aab3672"
    },
    {
        "author": "祝禹圭",
        "paragraphs": [
            "督邮一见未为辱，不暇税冕为膰肉。",
            "栖隠阁上字犹新，堪叹五湖去不速。"
        ],
        "title": "题栖真院栖隠阁",
        "id": "8297fc56-4e4e-4580-92fd-25b7d8fde0da"
    },
    {
        "author": "李嘉谋",
        "paragraphs": [
            "道人爱山出天姿，自谓计黠人嫌痴。",
            "独游名山看不足，每得胜处行为迟。",
            "谁人能知物外赏，世上自有灵中奇。",
            "一行作吏困汩没，便与好境相参差。",
            "脱兔投林今适愿，穷猿得木吾何之。",
            "芒鞋竹杖恣如往，烟蓑雨笠长相随。",
            "青山愈好足力尽，此意未止驽骀疲。",
            "路逢行人说大尹，正见谕蜀扬舲旗。",
            "好贤招邀每虚席，问俗疾苦时褰帷。",
            "才华落落清庙器，诗笔粲粲珊瑚枝。",
            "胸吞楚泽八九尽，气压巫峡羣山低。",
            "大峯联娟争媚妩，苍壁徙倚供游嬉。",
            "巴东巴峡古所重，作云作雨今胡为。",
            "有情飞鸢送迎客，无数棹歌来去时。",
            "昔日画图曾见者，何意忽此今逢兹。",
            "迩来丰碑在人口，已与流水争东驰。",
            "政用中和得大体，智出毫末非全施。",
            "不与英声流上国，已有诗卷传江湄。",
            "狼烽长闲士鼓腹，耕陇不见愁生眉。",
            "都门髣髴记分袂，蜀道脩阻常支颐。",
            "持谒见公敢论旧，抚髀顾我清无缁。",
            "樽俎频开闲共话，歌讴聊与民同嘻。",
            "忽然晨旦往东壁，但见山月来峨嵋。",
            "行吟何独壮三峡，在处山林来乞诗。"
        ],
        "title": "次袁尚书巫山十二峰二十五韵",
        "id": "bd055f13-f182-4379-bb96-18bc72dcf92e"
    },
    {
        "author": "李揆",
        "paragraphs": [
            "园林二月春才半，朝日曈眬天气暖。",
            "东风放尽柳梢青，已有黄鹂娇睍睆。",
            "波翻嫩麦绿连坡，露入夭桃红满眼。",
            "笋舆乘兴入招提，苾蒭留我炊香饭。",
            "山泉煮茗味更长，又得禅林半朝款。",
            "突兀丰碑三百年，古人事蹟今苔藓。",
            "临风抖擞簿书尘，倚杖须臾归已晚。",
            "耕夫夹道看长官，百钱赠汝聊旌劝。",
            "从容后骑毋疾驱，要数前山苍翠点。"
        ],
        "title": "行乡",
        "id": "c615427f-2901-41b1-b5a4-0ffe1e29ccae"
    },
    {
        "author": "李揆",
        "paragraphs": [
            "一水中分南北市，插天蒙末有佳山。",
            "太平官府原无事，聊放衰翁半日闲。"
        ],
        "title": "登县楼  其一",
        "id": "1545673f-310d-4349-8e15-3b1d599673ba"
    },
    {
        "author": "李揆",
        "paragraphs": [
            "见说南楼秋气多，夜凉槐荫影婆娑。",
            "满怀风月成辜负，奈此青州从事何。"
        ],
        "title": "登县楼  其二",
        "id": "86ae9ef2-d365-4275-9f4c-f4785d64ec88"
    },
    {
        "author": "李揆",
        "paragraphs": [
            "山县逢元夕，东风雨溅灯。",
            "渔篝临远浦，鬼火附寒藤。",
            "酒市可罗雀，官僚皆曲肱。",
            "狂歌吾老矣，犹记旧时能。"
        ],
        "title": "元夕雨",
        "id": "ada678c5-178b-4a00-9f06-194d01b27517"
    },
    {
        "author": "李揆",
        "paragraphs": [
            "寒食深山路，桃花雨里开。",
            "可怜传檄出，不为踏青来。",
            "泥滑竹冈下，鸡鸣田舍隈。",
            "邱园二十里，松槚有余哀。"
        ],
        "title": "寒食出郊三首  其一",
        "id": "a39d2b8c-2383-42fe-b4ba-5f8707ef7b6a"
    },
    {
        "author": "李揆",
        "paragraphs": [
            "春事遽如许，劳人浑不知。",
            "柳垂山阙处，花发雨来时。",
            "薄宦祗憔悴，故园成别离。",
            "多情睇啼鸟，独与寸心违。"
        ],
        "title": "寒食出郊三首  其二",
        "id": "2510ba3d-5024-4478-801c-aeb0e05e5643"
    },
    {
        "author": "李揆",
        "paragraphs": [
            "往岁逢寒食，青鞋踏落花。",
            "题诗山寺壁，沽酒野人家。",
            "草长春无际，身闲意自遐。",
            "时时县亭畔，画遍水边沙。"
        ],
        "title": "寒食出郊三首  其三",
        "id": "a66fd666-8b4a-43ea-9789-cb0016fcd09c"
    },
    {
        "author": "李揆",
        "paragraphs": [
            "带雨溪云重，依山石路斜。",
            "聊乘阮孚屐，径入梵王家。",
            "接竹引流水，栽篱护野花。",
            "簿书有期会，无地老烟霞。"
        ],
        "title": "吉祥寺",
        "id": "51386e8f-2fb1-40df-a6a5-3b828e0609af"
    },
    {
        "author": "王度",
        "paragraphs": [
            "石门深锁气何雄，那得羣仙采药踪。",
            "列嶂时时看过鸟，悬崖历历长游龙。",
            "一书未学嵇中散，十日聊陪邴曼容。",
            "拟向锦屏题姓字，箫台端的是元功。"
        ],
        "title": "游石门",
        "id": "ebed2c72-636e-4151-8a05-52c787a70ca4"
    },
    {
        "author": "王度",
        "paragraphs": [
            "云生坐来石，风掩读残书。"
        ],
        "title": "句  其一",
        "id": "dc9035d3-fb2a-472a-b294-33e547800cd9"
    },
    {
        "author": "王度",
        "paragraphs": [
            "危红赊晚景，涨绿上平沙。"
        ],
        "title": "句  其二",
        "id": "5b67e581-32ce-43d0-8241-c213e573edd0"
    },
    {
        "author": "王度",
        "paragraphs": [
            "鸦分供余食，鸽乱著残棋。"
        ],
        "title": "句  其三",
        "id": "9e138ad2-1db4-4adf-86a5-d8fd2e61f424"
    },
    {
        "author": "王度",
        "paragraphs": [
            "樵斧和云斫，渔蓑带雪披。"
        ],
        "title": "句  其四",
        "id": "cc1ddd71-0e2a-49f9-9364-ff1e7a31a0a5"
    },
    {
        "author": "胡融",
        "paragraphs": [
            "枯藤拄苔磴，长啸凌秋风。",
            "天空白露下，碧落摩青铜。",
            "夜半见海日，发轫扶桑红。",
            "黄支与流求，出没白浪中。",
            "久夸坎井见，始知天壤空。",
            "招手唤海童，寄书蓬莱宫。",
            "我欲蹲此石，投竿慕任公。",
            "巨鼇傥可得，持压江之东。"
        ],
        "title": "望海石",
        "id": "ef044672-db1e-4b52-bf1e-8dfb932a205c"
    },
    {
        "author": "胡融",
        "paragraphs": [
            "荒巅有野井，古意豁冥搜。",
            "藓石已摧剥，云萝閟清幽。",
            "忆昔抱朴翁，炼液栖高丘。",
            "朝饮井中泉，暮濯井下流。",
            "丹成已蝉蜕，巖花几春秋。",
            "但见虎豹蹏，印迹碧甃头。",
            "举瓢酌寒泉，一饮销百忧。",
            "日暮洞恍惚，攀桂聊淹留。"
        ],
        "title": "炼丹井",
        "id": "4ed1688a-6c91-49c2-b72e-50eb09ca098a"
    },
    {
        "author": "胡融",
        "paragraphs": [
            "吾闻逸少笔，人手铦如戈。",
            "结庐在华顶，凿池派天河。",
            "书将鬼汗写，墨遣神手磨。",
            "掞藻卧白云，秃兔堆成坡。",
            "临池日月远，素流变玄波。",
            "咨嗟抚遗蹟，寒猨啼薜萝。",
            "搏壁寻瘗鹤，入洞求换鵞。",
            "长松落青荫，石巘空摩挲。"
        ],
        "title": "墨池",
        "id": "796fd68a-8f6e-40a2-9dc7-a9e535b88064"
    },
    {
        "author": "胡融",
        "paragraphs": [
            "右军本清真，名题列仙籍。",
            "朝披赤城霞，凭崖望南极。",
            "不读人闲书，诛茅近东壁。",
            "松窗拂青霭，石架横野色。",
            "草圣天仙求，竹扇山猨觅。",
            "不有铁石心，敢迩虎豹迹。",
            "高歌振林木，上与霄汉迫。",
            "时有太一星，拥杖照几席。"
        ],
        "title": "书堂",
        "id": "ed26bdd4-27ec-42e0-b80a-0103a8a835c7"
    },
    {
        "author": "胡融",
        "paragraphs": [
            "平生山水癖，遐往心独歖。",
            "采秀凌丹丘，忽遇白云子。",
            "腰剑苍龙活，野袂青霞起。",
            "邀我石洞行，共坐啗石髓。",
            "架有黄庭经，犹是东晋纸。",
            "粲若锥画沙，其字大如指。",
            "口传却老术，长跪与进履。",
            "吾心在魏阙，焉得给薪水。"
        ],
        "title": "黄经洞",
        "id": "1fb15578-3dbc-4532-8a9a-68c56cc64d29"
    },
    {
        "author": "胡融",
        "paragraphs": [
            "顗公天人师，猛虎屡欲瞋。",
            "形体掘槁木，鸷心化为仁。",
            "猥厕龙象侧，而作猫犬驯。",
            "砺齿怖天魔，掉尾迎山君。",
            "西伯困羑里，仲尼畏匡人。",
            "人心害贤圣，宁与猛虎邻。"
        ],
        "title": "伏虎坛",
        "id": "1e90f8b7-be66-4df5-a14a-0e9727b5e8cf"
    },
    {
        "author": "胡融",
        "paragraphs": [
            "绝巘匿精庐，苍烟路孤迥。",
            "草秀仙翁园，春风坼幽茗。",
            "野僧四五人，脑绀瞳子炯。",
            "携壶汲飞瀑，呼我烹石鼎。",
            "风涛泻江滩，松籁起林岭。",
            "七椀鏖郝源，一水鬭双井。",
            "我虽冠屦缚，心乐祇园静。",
            "濯足卧禅扃，幽梦堕蒙顶。"
        ],
        "title": "葛仙茗园",
        "id": "d537440f-5dcc-4e9c-80b7-03fa21524308"
    },
    {
        "author": "胡融",
        "paragraphs": [
            "仙翁卧云日，种松药炉东。",
            "千载鳞鬣古，突兀成老龙。",
            "蜕骨入霄汉，横身饮长风。",
            "上有玄鹤巢，下有白蚁宫。",
            "先生昔羽化，鸡犬尽凌空。",
            "如何刀圭妙，失此十八公。"
        ],
        "title": "葛仙宅",
        "id": "29d42a45-ec71-4551-b0ed-ac2cd07a7f66"
    },
    {
        "author": "胡融",
        "paragraphs": [
            "清晓骑白鹿，直上桐柏山。",
            "山环若城郭，琪树鬰参天。",
            "青猨导我路，如入崆峒巅。",
            "瑶草被阪绿，琼蕊凌霜繁。",
            "旁瞰老子宫，玲珑隠林闲。",
            "垩栋天马出，绛柱彫龙盘。",
            "歖与冥寂士，共谈秋水篇。",
            "散发松下啸，拂霞石上眠。",
            "赠我玄玉膏，相期凌紫烟。"
        ],
        "title": "桐柏山",
        "id": "d173fd6c-a271-49ce-b568-b0102e3e476a"
    },
    {
        "author": "胡融",
        "paragraphs": [
            "璿台插中天，仙圣展游眺。",
            "亭亭珠玕树，蒙日光照曜。",
            "上有天乐鸣，嘈杂声要妙。",
            "浮丘倚巖听，玉女排云笑。",
            "兹游偿夙心，时闻八鸾啸。",
            "搴茎茹金芝，援藟爱青峭。",
            "琅琊失孤岫，渤海播圆峤。",
            "抵掌嗤客星，石濑坐投钓。"
        ],
        "title": "琼台",
        "id": "f4546eac-12eb-48ff-93e1-994c08719706"
    },
    {
        "author": "胡融",
        "paragraphs": [
            "朝游双阙下，遂登双阙上。",
            "峻壁束清溪，石扇阖奔嶂。",
            "旁通风云气，下蓄关键状。",
            "高踰剑阁竦，狭过彭门壮。",
            "我行季秋月，霜飙扫霾瘴。",
            "崖枯水还壑，巴峡失清涨。",
            "矫步凌丹梯，陟崄神愈王。",
            "作书遗家人，咋指悔狂妄。"
        ],
        "title": "双阙",
        "id": "7e5c3bda-b185-4ca7-896a-f172bd6390e4"
    },
    {
        "author": "胡融",
        "paragraphs": [
            "青冥玉霄顶，静夜无纤埃。",
            "手携赤松子，拂石坐苍苔。",
            "举瓢呼海月，长虹贯金罍。",
            "挂剑桂树枝，洗手天河洄。",
            "我欲铲崖嶂，涉海登蓬莱。",
            "要观中州碑，鼓枻云涛堆。",
            "风波虽可越，长鲸正崔嵬。"
        ],
        "title": "玉霄峰",
        "id": "c7b94697-9b6e-4f58-a333-6e7ada44edd0"
    },
    {
        "author": "胡融",
        "paragraphs": [
            "韩公在大历，高名悬日月。",
            "游戏翰墨场，八分独奇绝。",
            "遥嗤程邈钝，近鄙伯喈拙。",
            "我来桐柏巅，洗眼见碑碣。",
            "峍屼挟风霜，钟簴粲成列。",
            "龟跗閟琳宇，铁画照清越。",
            "至今毡墨工，石本走胡越。",
            "引袖拂台山，山尽字乃灭。"
        ],
        "title": "桐柏碑",
        "id": "50eb0ffe-f3ac-4941-b578-7194fb48fc3d"
    },
    {
        "author": "胡融",
        "paragraphs": [
            "璇台插中天，干坤发端倪。",
            "荆榛夹险道，自古谁攀跻。",
            "嘉予二三友，乘兴同杖藜。",
            "行行陟其巅，一游手自携。",
            "上摩白兔宫，下蹑青云梯。",
            "傲晲羣动间，太仓米一稊。",
            "俯瞰万家邑，户牖开蜜脾。",
            "羣峦尽东骛，驶若万骥驰。",
            "马秦忽破碎，象岛尤瑰琦。",
            "杜鹃状雄尊，白鲤波连漪。",
            "视城横朱鸟，秀连秋水湄。",
            "崟崟摘星岭，上可扪南箕。",
            "羽人炼丹丘，迄今有遗基。",
            "维西控桐柏，巖壑争献奇。",
            "鴈荡直括苍，势自金庭□。",
            "奔雷三十六，赶起龙凤姿。",
            "继北际四明，坞岙非人窥。",
            "天门何荡荡，香巖独嵬嵬。",
            "帽峰冠朝霞，髻山染夕霏。",
            "眼阔浮世狭，身高众山低。",
            "清游慨俗子，险语惊山魑。",
            "持杯迭献酬，磨石共镌题。",
            "短李才调逸，手力拔象犀。",
            "髯胡诗之豪，鼻息干云霓。",
            "闲雅推王子，皎然霞外期。",
            "刘君一癯仙，胸中无町畦。",
            "周节万夫敌，猛将闻鼓声。",
            "或倦而憇石，或勇而临涯。",
            "或袖手冥搜，或抵掌滑稽。",
            "或倚松盘桓，或望云惨悽。",
            "矫矫出笼鹤，卑卑在樊篱。",
            "静躁各异物，物情无不齐。",
            "来涂逢野妪，问我何所知。",
            "自言石出世，曾梦金仙栖。",
            "献岁买官酒，登山酹地祇。",
            "君今契我梦，从此开山蹊。",
            "彼妪尚尔耳，我曹焉已而。",
            "他年五君咏，永勒兹山陲。"
        ],
        "title": "登石台山与刘次皋李揆王度周仲卿联句",
        "id": "13852c2d-885e-45ed-992d-8904746f02dd"
    },
    {
        "author": "萧国梁",
        "paragraphs": [
            "名传玉陛星辰晓，泽霈金枝雨露春。"
        ],
        "title": "句",
        "id": "6f7c1192-0f57-463b-a240-4844a445f395"
    },
    {
        "author": "薛澄",
        "paragraphs": [
            "东山有枭，不祥其名。",
            "恶木是息，恶声是鸣。",
            "食不弃腐，饮不择清。",
            "宜飞求伏，以晦为明。",
            "凶残满志，嗜欲惟撄。",
            "伸颈招凤，使凤自惊。",
            "岂有凤口，而和枭声。",
            "奈何伊人，弗审物情。",
            "请从此别，各自谋生。"
        ],
        "title": "效朱公叔绝交诗",
        "id": "cae04e6b-3502-4220-a43a-91fe74e6d98a"
    },
    {
        "author": "薛澄",
        "paragraphs": [
            "可惜惟兹夕，须臾即旧年。",
            "人间岁穷处，客馆夜分边。",
            "应逐银缸谢，聊凭玉漏延。",
            "晓风虽未至，残腊几时天。"
        ],
        "title": "赋得一年将尽夜",
        "id": "bacbc391-cd1d-463d-a077-fff522130735"
    },
    {
        "author": "薛澄",
        "paragraphs": [
            "渐觉风光燠，徐看树色稠。",
            "蚕新教织绮，貂敝岂辞裘。",
            "酷有烟波好，将图荷芰游。",
            "田间读书处，新笋万竿抽。"
        ],
        "title": "立夏",
        "id": "038e967e-a1ca-42da-b142-5670d99d5610"
    },
    {
        "author": "黄希",
        "paragraphs": [
            "谁赋阿房未霁虹，祇夸复道峭凌空。",
            "那知海石驱来处，都在巖花晏坐中。",
            "鲸背远冲千嶂雨，鼇头高占一天风。",
            "漫郎更有中兴颂，倩把苍崖仔细砻。"
        ],
        "title": "题石䂬",
        "id": "b7fdefba-fb87-49cd-b383-74acc23dc8cb"
    },
    {
        "author": "黄鹏举",
        "paragraphs": [
            "清泉彻底莹无泥，唤作黄浆恐未宜。",
            "若见洞仙还寄语，佳名当唤碧琉璃。"
        ],
        "title": "黄浆山",
        "id": "dff498f9-7fc0-438a-824e-6c04ac552884"
    },
    {
        "author": "黄公槐",
        "paragraphs": [
            "瞻彼北堂，在彼永阳。",
            "白云之下，通化之乡。"
        ],
        "title": "北堂  其一",
        "id": "a29e2984-6f51-4689-9a08-80082b55fb3b"
    },
    {
        "author": "黄公槐",
        "paragraphs": [
            "瞻彼北堂，在彼永水。",
            "白云之下，新丰之里。"
        ],
        "title": "北堂  其二",
        "id": "b078c441-74e2-457a-aeaf-0c5705e78ecd"
    },
    {
        "author": "黄公槐",
        "paragraphs": [
            "北堂有子，其实三兮。",
            "仲焉此去，其心惨兮。"
        ],
        "title": "北堂  其三",
        "id": "3fd1cfc6-c8ff-4929-af54-8b0ba8c824bf"
    },
    {
        "author": "黄人杰",
        "paragraphs": [
            "夫子来天上，儒宗第一人。",
            "英材归乐育，圣学发沉堙。",
            "正路方资辟，浇风未及醇。",
            "斯文何遽丧，诗笔绝生民。"
        ],
        "title": "挽吕东莱先生  其一",
        "id": "f1f500a6-9acc-4ad1-b417-adec5f829f80"
    },
    {
        "author": "黄人杰",
        "paragraphs": [
            "盛德光华阀，高风动九垓。",
            "群英倾斗仰，一旦骇山颓。",
            "吾道无纲纽，熙朝乏鼎梅。",
            "明招涵夜月，忍听晓猿哀。"
        ],
        "title": "挽吕东莱先生  其二",
        "id": "67935643-7da8-4052-b4b6-025cf9c125c7"
    },
    {
        "author": "黄人杰",
        "paragraphs": [
            "天意高难问，胡为夺巨贤。",
            "后生安取正，圣道不容传。",
            "感意悲风木，伤心惨暮烟。",
            "翩翩丹旐去，徒有泪潸然。"
        ],
        "title": "挽吕东莱先生  其三",
        "id": "5020eb9f-6f86-4e43-b2ea-b1b2b4fd9432"
    },
    {
        "author": "黄人杰",
        "paragraphs": [
            "忆昨飘零日，徒为梁父吟。",
            "一时辱轻信，千里示佳音。",
            "方讲门人礼，蒙嘉国士临。",
            "一朝遽千古，难保见知心。"
        ],
        "title": "挽吕东莱先生  其四",
        "id": "6a4bc691-75c4-4d14-bb2c-0a23afdec836"
    },
    {
        "author": "黄人杰",
        "paragraphs": [
            "萍迹来京阙，逾涯辱意隆。",
            "剧谈销客气，终月坐春风。",
            "岂谓十旬别，俄成千岁终。",
            "哀哉不复见，天阔恨无穷。"
        ],
        "title": "挽吕东莱先生  其五",
        "id": "37703de9-8ec7-4401-8c3f-56282e100995"
    },
    {
        "author": "黄人杰",
        "paragraphs": [
            "上峡扁舟稳，滩平水不波。",
            "山高见日晚，谷远受云多。",
            "乱石争奇怪，幽禽自啸歌。",
            "若无诗写兴，柰此景佳何。"
        ],
        "title": "峡中山高巳牌方见日色",
        "id": "11e5e6e2-b289-498e-8e4d-0af577600f1a"
    },
    {
        "author": "黄人杰",
        "paragraphs": [
            "离火自天烁，温泉由地生。",
            "我来需晓汲，聊用濯尘缨。"
        ],
        "title": "温泉",
        "id": "7228f8aa-63e9-4a88-bb18-736b6066f252"
    },
    {
        "author": "黄人杰",
        "paragraphs": [
            "文昌老仙绝俗姿，爱山成癖非儿痴。",
            "胸中况自有丘壑，槛结瑰异常恐迟。",
            "坤维谋畧出分阃，江山致助争出奇。",
            "寻幽选胜上巫峡，断崖怪石悬参差。",
            "十二峯前弭征楫，枝藤直上穷所之。",
            "云烟变态千万状，过眼神动惊天随。",
            "人疑跻攀欲力尽，公自乐此良不疲。",
            "瑶华真妃似夙驾，风马昼下扬旛旗。",
            "层峦好处起苍壁，丹霞望门开赤帷。",
            "登坛定可拾瑶翠，却老未应无玉枝。",
            "仰天一笑晲寥廓，俯视培塿丘陵低。",
            "颇疑游龙出飞跃，恍若栖凤犹娱嬉。",
            "乔松跨鹤远近集，云雨济人朝暮为。",
            "坛罗野翠有余润，泉拖修帛无穷时。",
            "一经盼睐便改观，阳台价重当由兹。",
            "惜哉牙纛不久驻，鹢首未转樯乌驰。",
            "轻缣素练欲摹写，画师难著五色施。",
            "笔端机杼始潜运，悠然寄兴沧洲湄。",
            "章成密简绣衣使，绣衣翰墨今白眉。",
            "珠酬玉唱两相尚，三叹尽解骚人颐。",
            "好刊苍珉示千古，磨而不磷涅不缁。",
            "纷纷我辈小巫耳，健读数过徒噫嘻。",
            "待从两公奠西极，安南嶷，收关河百二之险，劖岷峨万仞之嵋。",
            "大书有宋中兴颂，东还更和巫山诗。"
        ],
        "title": "次袁尚书巫山十二峰二十五韵",
        "id": "04add8d4-472d-44c3-92ab-94d1bb2edbc1"
    },
    {
        "author": "黄人杰",
        "paragraphs": [
            "漫空数日雨倾盆，老屋淋漓瓦缝穿。",
            "七月不虚为巧月，今年頼得是丰年。",
            "泥涂滑滑妨行客，烟陇阴阴碍种田。",
            "我欲乘风干造化，尽披云雾覩青天。"
        ],
        "title": "官舍苦雨",
        "id": "a1400d59-392e-4815-b222-89c08b720169"
    },
    {
        "author": "黄人杰",
        "paragraphs": [
            "乱山围楚塞，平野落荆州。"
        ],
        "title": "句",
        "id": "60625c5a-a578-474e-aecd-4cecf561ddfa"
    },
    {
        "author": "叶时亨",
        "paragraphs": [
            "撮发从游成潦倒，拍肩话旧叹蹉跎。",
            "年来对酒诗狂减，老去伤时愁绪多。",
            "顾我曳裙今尚尔，念君求禄竟如何。",
            "不应例合俱穷踬，造化儿痴故作魔。"
        ],
        "title": "示郭仲达  其一",
        "id": "264258fa-caff-451b-ae3a-90f388a379c7"
    },
    {
        "author": "叶时亨",
        "paragraphs": [
            "男子升沉虽系天，风花高下亦俄然。",
            "功名未老终归手，富贵须时小著鞭。",
            "落魄羁怀长道路，苍茫客面染风烟。",
            "张仪此舌欣无恙，谈笑封侯会有年。"
        ],
        "title": "示郭仲达  其二",
        "id": "c2bed83d-4d21-4616-938d-d6db2c87c583"
    },
    {
        "author": "叶时亨",
        "paragraphs": [
            "短棹夷由落照间，不堪凝望发愁端。",
            "雁行影没暮天阔，苹叶香残秋水寒。",
            "朝市触涂成险棘，风波投足却轻安。",
            "白鸥盟在容寻理，急办烟蓑与钓竿。"
        ],
        "title": "泛舟松江",
        "id": "206006ae-3af2-41aa-b381-dffb883281c7"
    },
    {
        "author": "林宗臣",
        "paragraphs": [
            "笑凭诗句说丹霞，城郭人民数万家。",
            "礼接紫阳风俗厚，学传东鲁道源赊。"
        ],
        "title": "丹霞屿",
        "id": "3fa40ef2-c4a6-400e-86fe-30d2c9da4e50"
    },
    {
        "author": "杨辅",
        "paragraphs": [
            "颇怪诸生籍奉常，寂寥科目岁年长。",
            "只今五桂名犹在，恐有孤桐曲未忘。",
            "学校规模新壮丽，江山意气久徊翔。",
            "分光肤使青瑶句，收拾风霆唤阿香。"
        ],
        "title": "次韵卢彦德学宫诗",
        "id": "66499b6d-c70d-4e56-95b5-2f300b81b119"
    },
    {
        "author": "胡长卿",
        "paragraphs": [
            "天怜素质太柔轻，不奈西风雪片凝。",
            "故与红颜如美玉，尚余清影似寒冰。",
            "黄香仅可追多叶，重萼堪怜只两层。",
            "欲问园官分此贴，宜楼深远叹难应。"
        ],
        "title": "和经略焕章朱公千叶白梅诗",
        "id": "bf085816-3d90-4e8d-bdcc-11b90b3beb46"
    },
    {
        "author": "胡长卿",
        "paragraphs": [
            "悬崖怪石水潺潺，宜有神龙隠此间。",
            "穷胜不妨穿险洞，寻春那止看羣山。",
            "攀龙行即天边去，跃马聊同野外还。",
            "好景良辰适相会，一尊且共水云闲。"
        ],
        "title": "禁烟日陪经略焕章丈游白龙洞得所赋新诗次韵以呈",
        "id": "3d2f96b2-8d2a-48bd-9cb1-eaca0202b92b"
    },
    {
        "author": "胡长卿",
        "paragraphs": [
            "旧闻雁不到衡阳，今复南飞入瘴乡。",
            "天阔随阳皆可去，未应为界限潇湘。"
        ],
        "title": "容州闻雁",
        "id": "c846f7cb-2201-4495-932f-2cdfd110b9cc"
    },
    {
        "author": "胡长卿",
        "paragraphs": [
            "闻道嘉鱼出火山，我来那得一鳞看。"
        ],
        "title": "句",
        "id": "8c9f2251-37fc-409b-8170-e387984b50a3"
    },
    {
        "author": "赵善坚",
        "paragraphs": [
            "低帽白蕉衫，跨马北巖路。",
            "为我撤炎歊，时有清风度。",
            "投策蹑游屐，扪萝穷幽趣。",
            "怪石鸣瘦筇，狭径窘危步。",
            "云间启深洞，玲珑天巧露。",
            "僧侣罗上下，钟声答晨暮。",
            "长笑排翠谒，围棋惊振鹭。",
            "陶写屏丝竹，恐为风景污。",
            "拂藓题苍崖，纵横醉中句。",
            "兹游岂易得，载酒莫辞屡。"
        ],
        "title": "化成巖",
        "id": "3e400708-9377-4f77-87ec-cbc91963eb1b"
    },
    {
        "author": "严嘉宾",
        "paragraphs": [
            "孔明天下士，当年卧南阳。",
            "一室傥已足，未害志四方。",
            "盘斋诚有余，辗转意味长。",
            "攒书以为娱，殖兰以为芳。",
            "四友置左右，圣贤味中央。",
            "要为陋巷回，抑作干禄张。",
            "何当膏吾车，相从以徜徉。"
        ],
        "title": "盘斋",
        "id": "9a7c6d2a-25d8-4f29-9e08-7b254633ea18"
    },
    {
        "author": "刘志行",
        "paragraphs": [
            "公事无多早散衙，蜀中宁有寄来茶。",
            "龙光下照三江水，燕子重寻百姓家。",
            "畴昔买浆曾得玉，只今作饭类蒸沙。",
            "寄言道士玄都客，好种刘郎去后花。"
        ],
        "title": "离镡津",
        "id": "13ee1300-8457-4ff8-8412-61c4864f5437"
    },
    {
        "author": "刘志行",
        "paragraphs": [
            "驿使何曾寄岭梅，古藤花下小徘徊。",
            "无名异果自成树，没字残碑半是苔。",
            "木杪山鸡知旦昼，江心仙岛欠楼台。",
            "滩神凭险成遗庙，笑我何因到此来。"
        ],
        "title": "藤江",
        "id": "d8c623de-4834-4c38-bc11-52572a849bbf"
    },
    {
        "author": "刘志行",
        "paragraphs": [
            "洪濛一判天地晓，万古兹山青未了。",
            "朔南声教本一源，大地图舆古无考。",
            "玄冥此来事游戯，剪水作花南到地。",
            "腊前不识丰年瑞，翻令粤犬云间吠。"
        ],
        "title": "尧山冬雪",
        "id": "ce747a34-d2fb-4123-bc6b-c003a9be1821"
    },
    {
        "author": "刘志行",
        "paragraphs": [
            "当年大驾巡南中，薰兮时兮歌南风。",
            "太音九奏凤凰集，真与尘世开盲聋。",
            "重华远矣成飞仙，湘灵洒泪秋风前。",
            "天荒地老不可诘，秋风满树凄寒蝉。"
        ],
        "title": "舜洞秋风",
        "id": "b74154ac-6887-480d-8de9-aed34a7b5e3b"
    },
    {
        "author": "俞丰",
        "paragraphs": [
            "老树萧萧吹古风，满阶落叶鸣寒蛩。",
            "插天殿阁云不锁，挺柱石笋擎太空。",
            "凤去台空秋寂寂，瑶草离离自青碧。",
            "玉箫吹彻渺遗音，十二阑干空月色。"
        ],
        "title": "凤山",
        "id": "1509717b-b771-4784-8d48-7a525f0e69b2"
    },
    {
        "author": "周洎",
        "paragraphs": [
            "晋鼎臲卼奸人窥，孰谋国者如儿嬉。",
            "陷穽弗设延虎貔，虓阚搏噬婴者摧。",
            "羣公奔溃不敢谁，卞公力疾起督师。",
            "谓事迫矣奚生为，以肉餧虎吁可悲。",
            "公则死矣二子随，伟哉忠孝萃一时。",
            "维公忠义天所资，向来谋国如蓍龟。",
            "不用吾言至于斯，为社稷死则死之。",
            "冶城之麓江之湄，荒冢突兀余丰碑。",
            "半生读史长歔欷，拜公之坟涕霑颐。",
            "死者可作吾谁归，嗟哉江左固多士。",
            "往往所欠惟一死，元规儿辈何足罪。",
            "王公偪仄石头里，气息奄奄有如泉下鬼。",
            "苏武之节不如是，视公胡不颡有泚。",
            "男子之死一言耳，死而不亡公父子。"
        ],
        "title": "忠孝亭",
        "id": "011e4537-d87d-4f5b-8d76-84af47088fcb"
    },
    {
        "author": "陈炳",
        "paragraphs": [
            "平生孔明，称慕莫及。",
            "像见忠简，懦夫有立。",
            "横流砥柱，万里长城。",
            "欲奋空弮，以植危倾。",
            "猛将歛手，气指目使。",
            "谁知此公，亦裳布士。"
        ],
        "title": "宗忠简公画像赞",
        "id": "d6e7bfdd-4168-4ecd-a838-304474650d67"
    },
    {
        "author": "陈炳",
        "paragraphs": [
            "舟之来兮风高，荡汩潏兮帆招。",
            "燎薰在堂兮洁涓牲牢，望神俨然兮歛袵，愿速济我兮不崇朝。",
            "舟之去兮风微，波渺弥兮迅于，飞帆拂兮茫无涯。",
            "眼眩胆栗兮将安之，我有愿兮惟神焉依。",
            "秋深兮木落，葭苇萧骚兮清日薄。",
            "神兮今焉在，吞吐月星兮独处廓。",
            "神甚仁兮宁以为祸，愚有弗虔兮幸贲过。",
            "天地一叶兮相继，神无波涛兮骇我。"
        ],
        "title": "巢湖神母庙诗",
        "id": "4771b8cc-b289-44b8-badb-9dd6172f743f"
    },
    {
        "author": "陈炳",
        "paragraphs": [
            "望黄山兮峨峨，见接天以葱青。",
            "纷羣峰兮怪奇，眩百变兮幽明。",
            "朱砂汤兮山椒，下白龙兮甚灵。",
            "袭深潭兮百尺，夜有光兮晶荧。",
            "山中泉兮娱嬉，坐蛇虺兮隠形。",
            "岁徂夏兮不雨，农失望兮麕惊。",
            "禾稼鬰兮满野，垂槁死兮无成。",
            "诉哀恫兮神祠，牲豆陈兮芬馨。",
            "巫夸诩兮后先，龙跧处兮皇宁。",
            "合归云兮九霄，麾雷公兮震霆。",
            "前丰隆兮戒路，叱雨师兮建瓴。",
            "予朅来兮江东，元砻窍兮储瓶。",
            "井邑荒兮穷谷，门两版兮常扃。",
            "汎袯襫兮良勤，几视日兮占星。",
            "粟升斗兮莫饱，将填壑兮鳏茕。",
            "官吾卑兮何求，职水旱兮忧矜。",
            "愿时以云兮又以雨，黄之田兮世世可耕。"
        ],
        "title": "望黄山词",
        "id": "914e757d-3c1a-40be-a5fe-a6f00d91c2ce"
    },
    {
        "author": "陈炳",
        "paragraphs": [
            "九华北兮濑东，石畏硊兮屈盘。",
            "谁此游兮万顷，初禹凿兮何年。",
            "窈其深兮莫测，微波涌兮沦涟。",
            "民连甍兮渚居，矗百雉兮造天外。",
            "涵青青兮几城，混金碧兮中边。",
            "羌予行兮酷暑，修途邈兮回邅。",
            "埃迷目兮眵昏，仆马瘦兮踬颠。",
            "若有人兮扁舟，破菱荷以径前。",
            "接予袂兮俱往，欲驾我兮登仙。",
            "与汝钓兮空明，鱼杂龙兮藻荇青。",
            "与汝浴兮靓深，悲风度兮秋涛生。",
            "与汝游兮嵌巖，骇鸥凫兮争翾。",
            "与汝望兮茫冥，若有无兮飞烟。",
            "水一去兮入海，问此程兮数千。",
            "指蓬莱兮一发，有安期兮偓佺。",
            "紫贝阙兮珠宫，笑纷卑兮尘寰。",
            "沆瀣饮兮芝餐，盍轻举兮蜕蝉。",
            "嗟吾生兮穷屯，履平地兮奔湍。",
            "心炯炯兮犹在，愿脱屣兮人间。",
            "青枫老兮欲丹，露溥溥兮山寒。",
            "吾何归兮日暮，寄此怀兮江之南。"
        ],
        "title": "泛秋浦辞",
        "id": "480f91aa-0385-49e8-9948-99d29b49dba8"
    },
    {
        "author": "陈炳",
        "paragraphs": [
            "麻衣休作狮子吼，门外泉声正拍空。",
            "三十六峰浑不见，翠微真在有无中。"
        ],
        "title": "翠微寺",
        "id": "c7c16534-34d3-4d22-b135-d260c1434920"
    },
    {
        "author": "章潜",
        "paragraphs": [
            "秀色团团如栲栳，孤高端可压羣山。",
            "藏云蓄雨无踪迹，怨鹤啼猿自往还。"
        ],
        "title": "栲栳山",
        "id": "440f01f7-2d3f-42d8-86b1-e9629da88d46"
    },
    {
        "author": "王宁",
        "paragraphs": [
            "秋风吹天香，先著桂枝里。",
            "更挹月露清，芬馥唤睡起。",
            "揽衣夜未央，泉喧不入耳。",
            "有来蕊珠仙，黄袂翠盖底。",
            "岂无碧云腴，为君一启齿。",
            "醉卧金粟间，绝胜佩兰芷。"
        ],
        "title": "秋夜赏桂",
        "id": "a1762d71-b681-4556-9f52-ab3551ae6fd6"
    },
    {
        "author": "王宁",
        "paragraphs": [
            "久去乡关始一来，竹舆行乐亦佳哉。",
            "还寻童子钓游处，又趁史君旌骑回。",
            "风物于人随意好，江山如画得天开。",
            "向来纪胜归名笔，喜为重镵置石崖。"
        ],
        "title": "和楼守浮远堂留题",
        "id": "5f4786f0-7299-4dc1-b464-e44198c2d627"
    },
    {
        "author": "吴瓌",
        "paragraphs": [
            "饱看七宝山头月，惯听三茅观里钟。"
        ],
        "title": "句",
        "id": "227a2490-da06-43a5-95ff-950170bdddad"
    },
    {
        "author": "谢岳甫",
        "paragraphs": [
            "朝乘云气上蓬莱，九锁仙峰翠作堆。",
            "可惜洞天闲日月，人生能得几回来。"
        ],
        "title": "大涤洞天留题  其一",
        "id": "e5b66a04-4fba-461b-8a2b-3abd6b538180"
    },
    {
        "author": "谢岳甫",
        "paragraphs": [
            "天然奇石耸云端，下浸龙泓一掬寒。",
            "静听潺湲眠未得，不妨乘月依阑干。"
        ],
        "title": "大涤洞天留题  其二",
        "id": "a29ec033-908d-4fe2-8ed8-686242329f82"
    },
    {
        "author": "谢岳甫",
        "paragraphs": [
            "入山细问山中事，绀宇琼居八百年。",
            "五洞潜通谁缩地，一峰突起解擎天。",
            "眼前去马来牛债，梦里骖鸾跨鹄缘。",
            "却羨黄冠无一事，卧听箫吹落云边。"
        ],
        "title": "大涤洞天留题  其三",
        "id": "e3c7eefb-4ea2-4ad7-ad97-3416020f62c0"
    },
    {
        "author": "马觉",
        "paragraphs": [
            "我来方自噤，投宿寓鸣山。",
            "立仗古所戒，对山空厚颜。"
        ],
        "title": "鸣山",
        "id": "2f1e62ad-0a06-487f-a8c4-a2f5d7cc0628"
    },
    {
        "author": "吕祖谦",
        "paragraphs": [
            "许由不耐事，逃尧独参寥。",
            "行至箕山下，盈耳康衢谣。",
            "谓此污我耳，临流洗尘嚣。",
            "水中见日驭，劳苦如尧朝。",
            "尧天接山际，尧云抹山椒。",
            "谁云能避世，处处悉逢尧。"
        ],
        "title": "许由",
        "id": "b034a230-49b9-4d33-bb89-c06e778879c7"
    },
    {
        "author": "吕祖谦",
        "paragraphs": [
            "落月窥瓮牖，殷勤唤人醒。",
            "蓐食治野装，行行向郊坰。",
            "林端横宿霭，未放羣山青。",
            "藕花断复续，莫辨浦与汀。",
            "初闻露花香，一洗廛市腥。",
            "清景竟难挽，晨光著邮亭。",
            "留眼数天际，尚余三四星。",
            "车尘驾暑气，白汗如翻瓶。",
            "凉燠一机耳，愠喜谁使令。",
            "泠然解其会，冰壶在中扃。"
        ],
        "title": "清晓出郊",
        "id": "d20d3f8c-1861-4683-a81c-cb8c3da8915b"
    },
    {
        "author": "吕祖谦",
        "paragraphs": [
            "城峻先迎月，帘疎不隔风。",
            "棋声传下界，鴈影没长空。",
            "岛屿秋光里，楼台海气中。",
            "登临故待晚，雨外夕阳红。"
        ],
        "title": "城楼",
        "id": "fab33000-c67c-471c-b7ad-4f5add2d910a"
    },
    {
        "author": "吕祖谦",
        "paragraphs": [
            "凫鹜迎船似有情，随波故起绿粼粼。",
            "野花照水开无主，谁信春归已两旬。"
        ],
        "title": "西兴道中二首  其一",
        "id": "9915a907-5111-46f1-a5de-45d1f103911c"
    },
    {
        "author": "吕祖谦",
        "paragraphs": [
            "桑麻张王不知春，帝恐鶑花太断魂。",
            "东岸红霞西岸绿，却将景色为平分。"
        ],
        "title": "西兴道中二首  其二",
        "id": "1755c0e5-47a9-4291-8f5c-73886d866442"
    },
    {
        "author": "吕祖谦",
        "paragraphs": [
            "独立荒亭数过帆，横林疎处见沧湾。",
            "故知不入豪华眼，送与凫鸥自在看。"
        ],
        "title": "晚望",
        "id": "8d9fe09a-be71-4653-b477-2c4be3984277"
    },
    {
        "author": "吕祖谦",
        "paragraphs": [
            "江梅已过杏花初，尚怯春寒著萼疎。",
            "待得重来几枝在，半随蝶翅半蜂须。"
        ],
        "title": "春日七首  其一",
        "id": "26c72671-c296-4460-ade5-352727cf3c5a"
    },
    {
        "author": "吕祖谦",
        "paragraphs": [
            "短短菰蒲绿未齐，汀洲水暖鴈行低。",
            "柳阴小艇无人管，自送流花下别溪。"
        ],
        "title": "春日七首  其二",
        "id": "a87b435d-5120-42de-94d6-92c07725cf6f"
    },
    {
        "author": "吕祖谦",
        "paragraphs": [
            "岸容山意两溶溶，便是东皇第一功。",
            "春色平铺人不见，却将醉眼认繁红。"
        ],
        "title": "春日七首  其三",
        "id": "dea41b99-0021-4f9b-a0f5-2163957d0691"
    },
    {
        "author": "吕祖谦",
        "paragraphs": [
            "春波无力未胜鸥，夹岸山光翠欲流。",
            "若使画成惊顾陆，更教吟出压曹刘。"
        ],
        "title": "春日七首  其四",
        "id": "63e7b6b2-a20e-4c0d-a9ff-314c77d8037d"
    },
    {
        "author": "吕祖谦",
        "paragraphs": [
            "络石寒毛涧底明，春来绿徧小峥嵘。",
            "凭谁再续平泉记，为定芸兰孰弟兄。"
        ],
        "title": "春日七首  其五",
        "id": "c88220ac-a46f-45c4-b46f-2aa084540a92"
    },
    {
        "author": "吕祖谦",
        "paragraphs": [
            "一川晓色鹭分去，两岸烟光鶑带来。",
            "径欲卜居从钓叟，绿杨缺处竹门开。"
        ],
        "title": "春日七首  其六",
        "id": "c65d77a1-ccd7-4d29-9ec6-4dc81fe23bc7"
    },
    {
        "author": "吕祖谦",
        "paragraphs": [
            "簷铎无声鸟语稀，径深钟梵出花迟。",
            "日长徧遶溪南寺，未信东风属酒旗。"
        ],
        "title": "春日七首  其七",
        "id": "b109f12b-33a2-4da4-a124-3c3ea67d5a97"
    },
    {
        "author": "吕祖谦",
        "paragraphs": [
            "仲舒旧事无人记，家令风流一世倾。",
            "天下何曾识真吏，古来几许尚虚名。"
        ],
        "title": "登八咏楼有感",
        "id": "19de312b-9c2f-47be-beed-32d1c96e6d9c"
    },
    {
        "author": "吕祖谦",
        "paragraphs": [
            "万顷烟波一叶舟，已将心事付溟鸥。",
            "蓬笼夜半萧萧雨，探借幽人八月秋。"
        ],
        "title": "富阳舟中夜雨",
        "id": "5986b1a4-3e30-4c27-aa79-aba16559ece9"
    },
    {
        "author": "吕祖谦",
        "paragraphs": [
            "石梁俯清流，苔发明可数。",
            "茅簷春昼长，寂寂亭阴午。",
            "鸟啼花径深，风絮浩无主。",
            "幽人不可亲，棋声时出户。"
        ],
        "title": "野步",
        "id": "1c7b537a-1bd6-42d4-b360-1ce5c8eba1b4"
    },
    {
        "author": "吕祖谦",
        "paragraphs": [
            "卷地狂风殿晚春，落花盖水欲成云。",
            "向人不改故时面，惟有苍官与此君。"
        ],
        "title": "晚春二首  其一",
        "id": "66d3a9d4-9c59-4698-9da7-c91823bd5232"
    },
    {
        "author": "吕祖谦",
        "paragraphs": [
            "风絮流花一任渠，北窗高卧绿阴初。",
            "闭门春色闲中老，为谢平生董仲舒。"
        ],
        "title": "晚春二首  其二",
        "id": "697e0eda-3976-4ea3-a41a-1a1ee5ae0bc3"
    },
    {
        "author": "吕祖谦",
        "paragraphs": [
            "鸟声报僧眠，钟声报僧起。",
            "静中轻白日，邈视东流水。",
            "风月有逢迎，出门聊徙倚。",
            "传徧南北村，松间横屐齿。"
        ],
        "title": "明招杂诗四首  其一",
        "id": "f4c5f053-17fc-4e4f-80c9-13a755f1db79"
    },
    {
        "author": "吕祖谦",
        "paragraphs": [
            "前山雨退花，余芳栖老木。",
            "卷藏万古春，归此一窗竹。",
            "浮光泛轩槛，秀色若可掬。",
            "丰腴当夕餐，大胜五鼎肉。"
        ],
        "title": "明招杂诗四首  其二",
        "id": "4ccffb5b-0e90-47df-8173-f625bbdf20f5"
    },
    {
        "author": "吕祖谦",
        "paragraphs": [
            "墙竹生夏阴，风荷留宿露。",
            "解衣一盘礴，此岂不足付。"
        ],
        "title": "明招杂诗四首  其三",
        "id": "22a988b7-c94c-4c2a-98ec-0d24eb155200"
    },
    {
        "author": "吕祖谦",
        "paragraphs": [
            "风簷袅茶烟，铜瓶语相泣。",
            "清阴一疎箔，不碍飞花入。"
        ],
        "title": "明招杂诗四首  其四",
        "id": "dbd0350f-25e7-4de2-bfdc-17ec90602255"
    },
    {
        "author": "吕祖谦",
        "paragraphs": [
            "游丝浩荡醉春光，倚頼微风故故长。",
            "几度鶑声留欲住，又随飞絮过东墙。"
        ],
        "title": "游丝",
        "id": "8ca62d88-9f94-4a34-9a4c-37aecf123c2f"
    },
    {
        "author": "吕祖谦",
        "paragraphs": [
            "阶前水乐元无谱，簷外风琴不用絃。",
            "待唤青奴与黄嬭，为君极意作今年。"
        ],
        "title": "夏日",
        "id": "047fcf3c-6c05-4929-bc61-37bf5c5f7f80"
    },
    {
        "author": "吕祖谦",
        "paragraphs": [
            "博洽推诸老，胸中几石渠。",
            "暮年终反约，精义本无余。",
            "羲易忘言后，楞伽绝笔初。",
            "长归应不憾，旧学尽成书。"
        ],
        "title": "郑武子删定挽章二首  其一",
        "id": "3e4fa727-5a09-4f5c-b5e3-4d5b92d24b2d"
    },
    {
        "author": "吕祖谦",
        "paragraphs": [
            "古汴豪英海，追随不厌勤。",
            "廛中识梅福，帘下得严君。",
            "培养逢原学，堙沈济世勋。",
            "定知千载后，下马董生坟。"
        ],
        "title": "郑武子删定挽章二首  其二",
        "id": "40688bc0-0410-4c94-903d-3e310ccfc899"
    },
    {
        "author": "吕祖谦",
        "paragraphs": [
            "平生丈人行，每语尽箴规。",
            "问字扬雄宅，谈经董相帷。",
            "壶觞陪胜践，杖屦及深期。",
            "谁料南归日，坟前宿草衰。"
        ],
        "title": "又二首  其一",
        "id": "84faddef-78d8-4898-b22d-7962960aeb4d"
    },
    {
        "author": "吕祖谦",
        "paragraphs": [
            "公未陪经幄，还应典奉常。",
            "如何便沈没，不使少翺翔。",
            "幽壤千年闭，名山万卷藏。",
            "升堂多俊彦，筑室绕高冈。"
        ],
        "title": "又二首  其二",
        "id": "134fcb99-a04e-4eb6-a4c2-50ea6f10e8a2"
    },
    {
        "author": "吕祖谦",
        "paragraphs": [
            "沙尾三家市，人声半米盐。",
            "悠然搔短发，忽此见长髯。",
            "觞咏欢初合，溪山气已添。",
            "丰城埋剑夜，太史定先占。"
        ],
        "title": "陈庭坚聘君挽章二首  其一",
        "id": "27449330-7bda-4838-8667-40e239131c9c"
    },
    {
        "author": "吕祖谦",
        "paragraphs": [
            "大门三世旧，是邑两公同。",
            "易策它年绝，诗筒去岁空。",
            "朱帘豹隠雨，白马虎谿风。",
            "好在慈恩塔，亭亭翠霭中。"
        ],
        "title": "陈庭坚聘君挽章二首  其二",
        "id": "203d628b-feb4-4028-8938-619ae107e868"
    },
    {
        "author": "吕祖谦",
        "paragraphs": [
            "内助功推冠，名成父子间。",
            "中原遗俗尽，旧族素风还。",
            "石窌天开邑，宫门日缀班。",
            "光华竟何许，夕照在西山。"
        ],
        "title": "巩采若府推母钱夫人挽章二首  其一",
        "id": "60b6fba1-1570-4ae7-8bdb-69bef619a790"
    },
    {
        "author": "吕祖谦",
        "paragraphs": [
            "历历称觞地，悲凉骑省园。",
            "风枝今日恨，露叶去年痕。",
            "鸾翥昏遗镜，鱼枯泣旧轩。",
            "曲湖春色满，不到北堂萱。"
        ],
        "title": "巩采若府推母钱夫人挽章二首  其二",
        "id": "83301db8-3b99-4955-8fc2-4c24b5774d0c"
    },
    {
        "author": "吕祖谦",
        "paragraphs": [
            "经笥深无底，高谈一座倾。",
            "置身初濩落，有子晚光荣。",
            "命服乡闾贺，安舆里巷迎。",
            "风枝何不定，忽忽到佳城。"
        ],
        "title": "叶子山右史父宣义挽章二首  其一",
        "id": "bfc7e69f-908a-4ce0-aa37-83cba6c62008"
    },
    {
        "author": "吕祖谦",
        "paragraphs": [
            "诸父乌衣集，公时预往还。",
            "凉秋同出郭，胜日共寻山。",
            "电掣流年速，舟移古岸闲。",
            "又成丹旐去，衰涕不胜潸。"
        ],
        "title": "叶子山右史父宣义挽章二首  其二",
        "id": "1c8053a2-50b5-4ed6-9ec0-05fd07e676ec"
    },
    {
        "author": "吕祖谦",
        "paragraphs": [
            "章侯平生一诗囊，酬风酢月徧四方。",
            "浩歌姑熟酒淋浪，醉呼太白同举觞。",
            "遂登浮玉临渺茫，江涛挟笔益怒张。",
            "沙头倚樯乐未央，兴阑忽上秋浦航。",
            "门前槐花日夜黄，闭门琢诗声绕梁。",
            "白袍纷纷渠自忙，飘然邂逅非所望。",
            "自言久厌世锁缰，合眼已梦庐山苍。",
            "君才甚硕气方刚，身虽欲隠文则彰。",
            "江湖故人半朝行，左推右挽摩天翔。",
            "而我戢翼甘摧藏，不能与俗相迎将，径当行前扫山房。",
            "俟君功成还故乡，却驾柴车迎路傍。"
        ],
        "tags": [
            "庐山"
        ],
        "title": "寄章冠之",
        "id": "f7ca38c0-3c97-4785-932e-68a4193f41d8"
    },
    {
        "author": "吕祖谦",
        "paragraphs": [
            "一叶初秋已趣装，玺书屡下驻归艎。",
            "少留北阙三年最，多借西州半岁强。",
            "身外宠荣元自薄，眼前凋瘵故难忘。",
            "书囊知有朝天草，不是中和乐职章。"
        ],
        "title": "送柳严州解官趋朝",
        "id": "e2515814-48ed-42c9-911f-a73c96de40d6"
    },
    {
        "author": "吕祖谦",
        "paragraphs": [
            "骚人故悲秋，九辨播三楚。",
            "宋公旧题壁，文采照潭府。",
            "千载得君侯，遥遥接华绪。",
            "还当初秋天，又进湖湘艣。",
            "当家多胜事，此役可兼取。",
            "江山日日新，似若相劳苦。",
            "木脱献群峰，云生失前浦。",
            "况持别乘权，光华动徒旅。",
            "元戎下分庭，百吏羣趋庑。",
            "后车载仁风，习习被南土。",
            "预知潢池盗，无复惊桴皷。",
            "政当劝卖剑，不必禁挟弩。",
            "岭头镜面平，论赏骈圭组。",
            "临分一杯酒，不为离愁举。"
        ],
        "title": "送宋子华通判长沙",
        "id": "d34b21d9-358d-49dc-bbc4-2b185847bcdc"
    },
    {
        "author": "吕祖谦",
        "paragraphs": [
            "小试威名盖一乡，卷藏韬畧付农桑。",
            "传家签轴书盈幄，择壻簪缨笏满牀。",
            "置邑万家开兆域，送车千两塞康庄。",
            "正须今代如椽笔，尽发潜光著石章。"
        ],
        "title": "东阳郭彦明挽章",
        "id": "72e30d59-5188-4642-8dad-e4a0011f8428"
    },
    {
        "author": "吕祖谦",
        "paragraphs": [
            "对仗峩冠日，鲸牙汹九渊。",
            "堂萱不改色，台柏故参天。",
            "共识吾君圣，今知此母贤。",
            "丁宁刘子□，□事一时编。"
        ],
        "title": "李粹伯侍御母夫人挽章",
        "id": "1748c286-e42f-45a8-a27f-66555a94a6ea"
    },
    {
        "author": "吕祖谦",
        "paragraphs": [
            "诸老收声尽，佳城又到公。",
            "苍天那可问，吾道竟成穷。",
            "旌卷莆田雨，箫横霅浦风。",
            "今年襟上泪，三哭万夫雄。"
        ],
        "title": "王龟龄詹事挽章二首  其一",
        "id": "f8561283-34da-4b34-ae16-6cab37e58dcf"
    },
    {
        "author": "吕祖谦",
        "paragraphs": [
            "大使交旃日，元戎解甲秋。",
            "先鸣惊众寐，孤愤压羣咻。",
            "羽翼新鸿鹄，声华旧斗牛。",
            "断桥亡恙否，落月照寒流。"
        ],
        "title": "王龟龄詹事挽章二首  其二",
        "id": "d207ad4d-2b5c-40fa-a98c-365043e42028"
    },
    {
        "author": "吕祖谦",
        "paragraphs": [
            "鼎食味苦浓，藿食味苦淡。",
            "同生不同嗜，羊枣与昌歜。",
            "孰能游其间，进退两无憾。",
            "尚书古仙伯，雅尚本真澹。",
            "禁涂履星辰，讲厦席毡毯。",
            "将升闲槐棘，忽去乱葭菼。",
            "太清奉虚皇，奎壁手可揽。",
            "举以华其归，光耀极铅椠。",
            "向来功名人，勇进忘坎窞。",
            "听诵归来辞，掩耳谢不敢。",
            "宁知达士胸，万牛眇难撼。",
            "清风满后车，一洗世氛黕。",
            "祖帐将军园，寒枝红缀糁。",
            "公归宁久阔，别意不成惨。",
            "金华访旧学，和羹待酰醓。",
            "政恐牧笛清，终换街鼓紞。"
        ],
        "title": "尚书汪公得请奉祠饯者十有四人分韵赋诗某得敢字",
        "id": "10e59c14-9e07-46a4-8aa2-8150e6c06e03"
    },
    {
        "author": "吕祖谦",
        "paragraphs": [
            "槜李国西门，道里去天咫。",
            "讼庭人摩肩，客馆舟衔尾。",
            "凉燠变须臾，怵听复骇视。",
            "心平理自见，周道本如砥。"
        ],
        "title": "送丘宗卿博士出守嘉禾以视民如伤为韵  其一",
        "id": "216619a6-a185-4a61-b73f-070aff86ec9b"
    },
    {
        "author": "吕祖谦",
        "paragraphs": [
            "堂下万休戚，堂上一笑嚬。",
            "是心苟不存，对面越与秦。",
            "豚鱼尚可孚，况此能言民。",
            "君看津头柳，叶叶皆相亲。"
        ],
        "title": "送丘宗卿博士出守嘉禾以视民如伤为韵  其二",
        "id": "2342529a-65c8-44ec-9449-15d38d28e6f3"
    },
    {
        "author": "吕祖谦",
        "paragraphs": [
            "奋髯疾抵几，解衣徐探雏。",
            "古来多快士，气吞两轮朱。",
            "簿书高没人，迎笔风摧枯。",
            "自许岂不豪，岁晏终何如。"
        ],
        "title": "送丘宗卿博士出守嘉禾以视民如伤为韵  其三",
        "id": "136fa088-7db2-4344-99b3-9afc91af1a1f"
    },
    {
        "author": "吕祖谦",
        "paragraphs": [
            "折肱称良医，识病由身伤。",
            "开府事如麻，岂尽昔所尝。",
            "平生老农语，易置复难忘。",
            "麦黄要经雪，橘黄要经霜。"
        ],
        "title": "送丘宗卿博士出守嘉禾以视民如伤为韵  其四",
        "id": "41d053e5-5dee-4e53-a669-e28150566620"
    },
    {
        "author": "吕祖谦",
        "paragraphs": [
            "麻衣见天子，拜疏不知休。",
            "落落山林气，拳拳畎亩忧。",
            "极知千载遇，政用一身酬。",
            "绕舍闽溪水，朝宗日夜流。"
        ],
        "title": "魏元履国录挽章二首  其一",
        "id": "5f4d9970-fe91-43ba-8fc0-3809926a14cd"
    },
    {
        "author": "吕祖谦",
        "paragraphs": [
            "羣公祖疏傅，多士送阳城。",
            "短棹非前约，长亭及此行。",
            "深留移白日，共语只苍生。",
            "会续山阳赋，邻人笛未横。"
        ],
        "title": "魏元履国录挽章二首  其二",
        "id": "7e775548-c5b5-446f-94b3-ef5b17e9cfb4"
    },
    {
        "author": "吕祖谦",
        "paragraphs": [
            "少年把笔便班扬，咳唾珠玑落四方。",
            "岁晚寒窗浑忘却，瓦炉香细雨声长。"
        ],
        "title": "祭酒芮公既殁四年门人吕某始以十诗哭之  其一",
        "id": "0d4d4306-c4fd-40e5-a4b4-b16be95e8c5a"
    },
    {
        "author": "吕祖谦",
        "paragraphs": [
            "际野尘埃扑面来，万人蚁聚拨难开。",
            "手中杓柄长多少，蛰尽饥肠十月雷。"
        ],
        "title": "祭酒芮公既殁四年门人吕某始以十诗哭之  其二",
        "id": "29e9557e-9aaa-4861-8bb7-07a26123abd4"
    },
    {
        "author": "吕祖谦",
        "paragraphs": [
            "小醉初醒日半昏，森森赤棒遶篱门。",
            "慨然投袂无难色，不识从来狱吏尊。"
        ],
        "title": "祭酒芮公既殁四年门人吕某始以十诗哭之  其三",
        "id": "7fc0d090-2157-427f-8dba-947f411a971f"
    },
    {
        "author": "吕祖谦",
        "paragraphs": [
            "交广归来里巷迎，破囊又比去时轻。",
            "何须更酌廉泉水，夫子胸中万斛清。"
        ],
        "title": "祭酒芮公既殁四年门人吕某始以十诗哭之  其四",
        "id": "d57448aa-3064-40c0-b4f6-5c58ad419fdf"
    },
    {
        "author": "吕祖谦",
        "paragraphs": [
            "殿前拜疏阅羣公，献替从违各异同。",
            "陛楯诸郎自相语，白头祭酒最由衷。"
        ],
        "title": "祭酒芮公既殁四年门人吕某始以十诗哭之  其五",
        "id": "67438145-7daa-4f89-ad5a-6059ef7354ab"
    },
    {
        "author": "吕祖谦",
        "paragraphs": [
            "出祖津头六馆空，帽簷齐侧挂帆风。",
            "吴兴盛事人能数，直自胡公到芮公。"
        ],
        "title": "祭酒芮公既殁四年门人吕某始以十诗哭之  其六",
        "id": "2444519a-9266-4f97-a1d0-ff7d95ceea93"
    },
    {
        "author": "吕祖谦",
        "paragraphs": [
            "闻人有善己伸眉，倒廪倾囷更不疑。",
            "菶菶萋萋竟何许，卷阿空老凤皇枝。"
        ],
        "title": "祭酒芮公既殁四年门人吕某始以十诗哭之  其七",
        "id": "fe92270c-4a79-4354-84a6-157f9ccf8831"
    },
    {
        "author": "吕祖谦",
        "paragraphs": [
            "胸怀北海与南溟，却要涓涓一勺清。",
            "相对蹴然如重客，无人信道是门生。"
        ],
        "title": "祭酒芮公既殁四年门人吕某始以十诗哭之  其八",
        "id": "cb4901d9-25e0-4962-865f-98bffa6ccfdc"
    },
    {
        "author": "吕祖谦",
        "paragraphs": [
            "璧水经年奉宴居，天和袭物自舒徐。",
            "凭谁寄谢朱公掞，才向春风坐月余。"
        ],
        "title": "祭酒芮公既殁四年门人吕某始以十诗哭之  其九",
        "id": "831971f5-ebe0-4aaa-9ce3-045e29e21532"
    },
    {
        "author": "吕祖谦",
        "paragraphs": [
            "先生墓木绿成围，弟子摧颓昼掩扉。",
            "大雪繁霜心已死，有时清梦尚抠衣。"
        ],
        "title": "祭酒芮公既殁四年门人吕某始以十诗哭之  其一○",
        "id": "ce191173-65e3-4454-811e-b4f937e5e4b7"
    },
    {
        "author": "吕祖谦",
        "paragraphs": [
            "止戈堂上屐声闲，飞盖相追杳霭间。",
            "君到定知难入眼，倚天灊霍是家山。"
        ],
        "title": "送朱叔赐赴闽中幕府二首  其一",
        "id": "3edeb057-bb2f-4e27-a21a-d7e79a00a4c8"
    },
    {
        "author": "吕祖谦",
        "paragraphs": [
            "路逢十客九衿青，半是同窗旧弟兄。",
            "最忆市桥灯火静，巷南巷北读书声。"
        ],
        "title": "送朱叔赐赴闽中幕府二首  其二",
        "id": "4e8a6ce7-2b0c-4cf8-8a2e-566ef0bb4d38"
    },
    {
        "author": "吕祖谦",
        "paragraphs": [
            "五柳传觞地，风流魏晋前。",
            "曾探孝先笥，惯坐广文毡。",
            "身世浑如梦，功名莫问天。",
            "从今风雪夜，不上剡溪船。"
        ],
        "title": "周尧夫主管挽章",
        "id": "5184d581-d1f5-4da9-ae83-03fe1e56dff0"
    },
    {
        "author": "吕祖谦",
        "paragraphs": [
            "奏篇曾用牍三千，晚岁回翔日月边。",
            "眼看四朝诸老尽，身兼五福几人全。",
            "清台课历遗书在，昼寝凝香旧政传。",
            "竹马馆前寒月白，当时辙迹故依然。"
        ],
        "title": "周表卿尚书挽章",
        "id": "92e32387-9439-4b55-af51-4e5f84ba1443"
    },
    {
        "author": "吕祖谦",
        "paragraphs": [
            "象魏三千法，瀛洲十八人。",
            "南宫占列宿，少海近重轮。",
            "闻道清羸极，犹有职业亲。",
            "榴皮余屋壁，零落独无神。"
        ],
        "title": "杨信伯郎中挽章二首  其一",
        "id": "40f1d110-13c7-4538-81f3-7ccfcf8b7e3a"
    },
    {
        "author": "吕祖谦",
        "paragraphs": [
            "并舍游从旧，同朝分义深。",
            "时时坠书札，得得到山林。",
            "北去先移棹，南来后盍簪。",
            "死生离合地，搔首一悲吟。"
        ],
        "title": "杨信伯郎中挽章二首  其二",
        "id": "1236f06c-ef31-4b9a-aff4-d37a0616fa46"
    },
    {
        "author": "吕祖谦",
        "paragraphs": [
            "太一青藜子舍光，命书频岁到高堂。",
            "深居物外风烟老，静看人间日月忙。",
            "绕舍图书千载韵，映阶兰玉四时芳。",
            "逝舟休叹东流水，余庆源流衮衮长。"
        ],
        "title": "蒋世修祕书父朝奉挽章",
        "id": "84e40548-d9fd-4932-9ac7-d589c1264cbb"
    },
    {
        "author": "吕祖谦",
        "paragraphs": [
            "幽栖略具便休官，帝遣蒲轮唤不还。",
            "大似文元居道院，又如退傅过香山。",
            "梦回帷幄青冥上，醉堕风波浩荡间。",
            "向使胸中有荣辱，那能八十鬓毛班。"
        ],
        "title": "苏仁仲计议挽章二首  其一",
        "id": "8cf20883-bb06-49ce-ba8e-ad5a209eb2d5"
    },
    {
        "author": "吕祖谦",
        "paragraphs": [
            "登门畴昔奉从容，婺越之间一水通。",
            "今日江东无贺老，去年牀下拜庞公。",
            "旧来论议多遗落，新出传闻或异同。",
            "已矣从谁判真赝，汗青连屋未施功。"
        ],
        "title": "苏仁仲计议挽章二首  其二",
        "id": "3b4e5a16-a348-4e77-8398-05f1f2817120"
    },
    {
        "author": "吕祖谦",
        "paragraphs": [
            "戟衣翻户映庭槐，使节州符未展才。",
            "文献定知丞相似，渊源还自洛阳来。",
            "异端惑世浓于酒，古学违时冷若灰。",
            "从此湖人识丧礼，凛然治命手亲裁。"
        ],
        "title": "向运使挽章",
        "id": "8212010a-a8f6-4c2a-a6f6-02d1ff34b230"
    },
    {
        "author": "吕祖谦",
        "paragraphs": [
            "吾家紫微翁，独守固穷节。",
            "金銮罢直归，朝饭尚薇蕨。",
            "峩峩李杜坛，总角便高蹑。",
            "暮年自誓斋，铭几深刻责。",
            "名章与俊语，扫去秋一叶。",
            "冷淡静工夫，槁干迂事业。",
            "有来媚学子，随叩无不竭。",
            "辞受去就间，告戒意尤切。",
            "典刑自耆老，护持何敢阙。",
            "嗟予生苦晚，名在诸孙列。",
            "拊头虽逮事，提耳未亲接。",
            "徐侯南州秀，少也尝鼓箧。",
            "示我百篇诗，照坐光玉雪。",
            "因之理前话，讲绎霏谈屑。",
            "两都弟子员，家法严城堞。",
            "取善则未周，守旧犹有说。",
            "同门风雨散，孤学丝桐绝。",
            "怀哉五马桥，寒迳寻遗屧。"
        ],
        "title": "酬上饶徐季益学正",
        "id": "08a81706-2f90-446b-8a74-1077a1e4554d"
    },
    {
        "author": "吕祖谦",
        "paragraphs": [
            "南朝人物盛诸何，寿母皤然乐事多。",
            "堂下无忧萱弄色，天边有信桂交柯。",
            "黄金籝满经方重，白玉楼成恨未磨。",
            "空诵安仁旧时赋，版舆零落故山阿。"
        ],
        "title": "何茂恭母王夫人挽章",
        "id": "a1224f11-6c14-4846-ae89-c80e8cdd7ee2"
    },
    {
        "author": "吕祖谦",
        "paragraphs": [
            "五年不说空山雨，今夜鱼梁著钓船。",
            "为问故人今健否，桄榔叶暗瘴江边。"
        ],
        "title": "夜宿浦城鱼梁徐删定子出示林谦之挽其父二诗时谦之方按刑广东有怀次韵  其一",
        "id": "07c7d629-0539-4f9a-a02b-56deeb7eac0f"
    },
    {
        "author": "吕祖谦",
        "paragraphs": [
            "两章宛转复清哀，读到鱼梁首重回。",
            "便使短牋无姓字，也应知自艾轩来。"
        ],
        "title": "夜宿浦城鱼梁徐删定子出示林谦之挽其父二诗时谦之方按刑广东有怀次韵  其二",
        "id": "b97fd43e-f048-4fa8-a26b-fd6a3895aaf6"
    },
    {
        "author": "吕祖谦",
        "paragraphs": [
            "凉叶翻翻不受尘，芒鞋藤杖及清晨。",
            "开窗小放前溪入，澄绿光中独岸巾。"
        ],
        "title": "题刘氏绿映亭二首  其一",
        "id": "f6558d7d-82a9-4e79-853d-41ecbc446667"
    },
    {
        "author": "吕祖谦",
        "paragraphs": [
            "鹭浴鱼跳在镜屏，摇青浮碧太鲜明。",
            "墙东种得阴成幄，隔叶看来却有情。"
        ],
        "title": "题刘氏绿映亭二首  其二",
        "id": "2543ba87-2431-4a7d-b105-494a560a3ad8"
    },
    {
        "author": "吕祖谦",
        "paragraphs": [
            "云壁开苍峡，风林卷翠涛。",
            "诸松皆老大，一嶂独孤高。",
            "发兴虽公等，寻幽许我曹。",
            "秋光端可赋，不是楚人骚。"
        ],
        "title": "题归庵",
        "id": "88cdc6f7-b1dc-4b8c-a5d1-85aa7c9727f3"
    },
    {
        "author": "吕祖谦",
        "paragraphs": [
            "近来南国冢，半是北人坟。",
            "异县谁怜我，同乡又失君。",
            "深居传雅尚，坚坐挹清芬。",
            "日落长安第，三槐拂暮云。"
        ],
        "title": "王通直挽章",
        "id": "f6b7f333-a160-46c6-baf7-aa0c41f05f8a"
    },
    {
        "author": "吕祖谦",
        "paragraphs": [
            "驷马高车照路光，幡然改辙兴何长。",
            "空山猿鹤惊无恙，同社鸡豚乐未央。",
            "祗见岁华来冉冉，不知耆旧去堂堂。",
            "北邙道上麒麟冢，谁得归休十载强。"
        ],
        "title": "刘梧州挽章",
        "id": "ea6205ab-6f82-47ba-afda-a300a6fe73e1"
    },
    {
        "author": "吕祖谦",
        "paragraphs": [
            "清文丽藻百川增，窘步追随愧不能。",
            "麟趾差肩台岌岌，鴈飞联翼塔层层。",
            "莼鲈归兴都门酒，薤露悲歌大隧灯。",
            "独向梁间诵遗句，寒松衰菊绕崚嶒。"
        ],
        "title": "许著作挽章",
        "id": "7bcf55f8-7896-4753-a2ec-4589014fd837"
    },
    {
        "author": "吕祖谦",
        "paragraphs": [
            "乐事良辰古所难，三分春色一分宽。",
            "润花雨过红裙湿，倚竹风斜翠袖寒。",
            "自有南堂谁举白，可无东绢为施丹。",
            "两翁醉墨曾题品，便作平泉草木看。"
        ],
        "title": "次韵叶丞相陈尚书游南园",
        "id": "604c9eb8-6961-4e35-ba4c-710207351ea2"
    },
    {
        "author": "吕祖谦",
        "paragraphs": [
            "人去湖空古豫章，溪荪水荇换年芳。",
            "闻风我是通家旧，觅句君犹弟子行。",
            "须发苍浪休叹老，齿牙沆瀣尚生香。",
            "宛陵自昔诗人国，今日谁升小谢堂。"
        ],
        "title": "宣城李君尝游东湖居士之门袖诗见过次韵以谢",
        "id": "e840d399-1952-4987-a90b-a4546cfb5050"
    },
    {
        "author": "吕祖谦",
        "paragraphs": [
            "濮州以谏死，何氏得其真。",
            "天下中庸义，人间父子亲。",
            "再传犹易简，小出复逡巡。",
            "埋骨虽南土，倾心向北辰。"
        ],
        "title": "何叔京挽章二首  其一",
        "id": "032de539-2170-4fb6-8b4b-1063e1f99806"
    },
    {
        "author": "吕祖谦",
        "paragraphs": [
            "倾盖黄亭夜，翛然涧壑姿。",
            "倚天唯直干，到地绝旁枝。",
            "亹亹今何许，悠悠只自知。",
            "寒碑卧风雨，千载有深期。"
        ],
        "title": "何叔京挽章二首  其二",
        "id": "1bd6cfd8-0718-47b2-9622-cb6c8ad76be2"
    },
    {
        "author": "吕祖谦",
        "paragraphs": [
            "庆源衮衮接天流，老桂传香次第秋。",
            "人物西都九卿选，光华南国十州游。",
            "翛然径下滕王阁，已矣长怀范蠡舟。",
            "身后楚骚谁著录，灵光旧草合兼收。"
        ],
        "tags": [
            "滕王阁"
        ],
        "title": "鲁少卿挽章",
        "id": "be189eb3-71e7-4731-bbf1-09bd27a4e4f2"
    },
    {
        "author": "吕祖谦",
        "paragraphs": [
            "虚心观世态，实行播乡评。",
            "璧玉中边厚，冰壶表里清。",
            "家声到萧傅，人望似阳城。",
            "殄瘁无穷恨，湘江日夜倾。"
        ],
        "title": "萧果卿祭酒挽章二首  其一",
        "id": "c5af9e4d-a0a7-4c03-8b8a-edfe2d5d4925"
    },
    {
        "author": "吕祖谦",
        "paragraphs": [
            "摩揣诚斯薄，雕镌质自销。",
            "平生但真朴，直上绝枝条。",
            "氛雾终澄霁，丘山亦动摇。",
            "朝阳旧时凤，声人舜箫韶。"
        ],
        "title": "萧果卿祭酒挽章二首  其二",
        "id": "823ccd7a-af6c-4971-a066-c622e68123c2"
    },
    {
        "author": "吕祖谦",
        "paragraphs": [
            "鸣驺前日饯出使，椎鼓今日送作州。",
            "会稽别驾官尚薄，道傍羨者何其稠。",
            "版舆有亲余九十，东南之美供甘柔。",
            "先春铸牙入午啜，破腊箭茁充晨羞。",
            "况复诗坛执牛耳，所至风月相献酬。",
            "千巖万壑徧题品，会有采者人名遒。"
        ],
        "title": "送喻叔奇通判会稽",
        "id": "4c4cc372-b36f-417e-a929-68e4d25a26cd"
    },
    {
        "author": "吕祖谦",
        "paragraphs": [
            "出门厌嚣尘，入门倦占毕。",
            "驾言城北园，滞思顿觉失。",
            "方池环修篁，广陌卫行栗。",
            "先雪梅已苞，后霜草犹茁。",
            "上跻极高明，旁穿复深密。",
            "主人真喜事，秀句屡盈帙。",
            "招呼文字饮，及此三余日。",
            "山林与钟鼎，零茂本非匹。",
            "斯游岂偶然，书板记甲乙。"
        ],
        "title": "与同馆游张氏园分韵得日字",
        "id": "983ecfff-7ac0-4b7f-9db6-d4b08e2b3263"
    },
    {
        "author": "吕祖谦",
        "paragraphs": [
            "定交不在蚤，意合盖已倾。",
            "胡侯西南来，两载同书檠。",
            "与人徐有味，于世初无营。",
            "虚舟澹容与，未易宠辱惊。",
            "鱼龙同一波，中有千丈清。",
            "道气自深稳，名言常简明。",
            "南宫接东观，天衢势方亨。",
            "梦回得远信，窥簷渚鸿鸣。",
            "开书见连环，归兴浩已盈。",
            "子政方校录，令伯俄陈情。",
            "都门日毂击，杂袭炎凉并。",
            "谁知此麾盖，独为思亲行。",
            "夹道皆叹息，始识真重轻。",
            "古来聚散地，雪野天峥嵘。",
            "别袖不可挽，宿昔洲渚生。",
            "君臣有大义，忠孝相持衡。",
            "勉哉楙明德，清庙须栋甍。"
        ],
        "title": "送胡子远著作知汉州分韵得行字",
        "id": "39119825-b859-4d83-9a7b-a7cb6cc3566d"
    },
    {
        "author": "吕祖谦",
        "paragraphs": [
            "彤管传遗范，形容欲付谁。",
            "初年柏舟赋，晚岁艾轩诗。",
            "□□□□□，□金□赤墀。",
            "莆中称寿母，不独蔡三司。"
        ],
        "title": "薛叔云左史母方夫人挽章二首  其一",
        "id": "f0579399-d1a0-4ee0-8e7e-6116565d4350"
    },
    {
        "author": "吕祖谦",
        "paragraphs": [
            "往在西雍日，从容许拜亲。",
            "杏花坛壝古，萱草户庭春。",
            "曾是升堂客，应为执绋人。",
            "壶公天一角，吹泪洒车尘。"
        ],
        "title": "薛叔云左史母方夫人挽章二首  其二",
        "id": "c11a6157-3c66-4530-968c-97bb9555578a"
    },
    {
        "author": "吕祖谦",
        "paragraphs": [
            "异时忧世士，太息恨才难。",
            "每见公身健，犹令我意宽。",
            "彫零竟何极，回复岂无端。",
            "此理终难解，天风大隧寒。"
        ],
        "title": "端明汪公挽章二首  其一",
        "id": "68da3d60-fb0b-4878-a810-ee34347e8280"
    },
    {
        "author": "吕祖谦",
        "paragraphs": [
            "四海膺门峻，亲承二纪中。",
            "论交从父祖，受教自儿童。",
            "山岳千寻上，江河万折东。",
            "微言藏肺腑，欲吐与谁同。"
        ],
        "title": "端明汪公挽章二首  其二",
        "id": "e3043eb7-66ed-408f-a2f3-cd21947d4227"
    },
    {
        "author": "吕祖谦",
        "paragraphs": [
            "鲁卫封虽近，原颜室自贫。",
            "一家唯四壁，九族自三春。",
            "子舍龙头贵，佳城马鬣新。",
            "升堂如昨日，南望涕沾巾。"
        ],
        "title": "赵路分挽章二首  其一",
        "id": "ad8af69c-d2a8-4cf7-91c4-cc27b001ec4d"
    },
    {
        "author": "吕祖谦",
        "paragraphs": [
            "晨昏生死际，至性极民彝。",
            "巨孝东都传，劬劳小雅诗。",
            "固应为世表，何止秀天枝。",
            "令子传遗绪，累然不自持。"
        ],
        "title": "赵路分挽章二首  其二",
        "id": "40c574a9-f546-4423-9e53-10a8c0b9f8b6"
    },
    {
        "author": "吕祖谦",
        "paragraphs": [
            "往在西台日，调娱用力艰。",
            "善人终有恃，公道亦徐还。",
            "既去言方白，重来鬓已班。",
            "清名配詹事，千载赤城山。"
        ],
        "title": "陈能之少卿挽章二首  其一",
        "id": "a8888f5c-ec4f-4660-908c-799cb9c122bf"
    },
    {
        "author": "吕祖谦",
        "paragraphs": [
            "二父官曹接，诸郎砚席通。",
            "流年何鼎鼎，见日每匆匆。",
            "马走谁怜我，麟书近得公。",
            "又成交臂失，楚些铎声中。"
        ],
        "title": "陈能之少卿挽章二首  其二",
        "id": "74195140-2140-466e-9df8-355f8dff3c6b"
    },
    {
        "author": "吕祖谦",
        "paragraphs": [
            "麟阁龙旗日月章，中兴再见赭袍光。",
            "仰观焜燿人文盛，始识扶持德意长。",
            "功利从今卑管晏，浮华自昔陋卢王。",
            "愿将实学酬天造，敢效明河织女襄。"
        ],
        "title": "恭和御制秋日幸祕书省近体诗",
        "id": "fa859d62-1ba6-4b15-87a7-dbc7d13d7fde"
    },
    {
        "author": "吕祖谦",
        "paragraphs": [
            "麟台高柳识雕舆，共记中兴幸省初。",
            "黄道再传天子跸，青编重入史臣书。",
            "需云下际君恩盛，晨露高张乐节舒。",
            "若写鸿猷参大雅，定非周鼓颂田渔。"
        ],
        "title": "贺车驾幸祕书省二首  其一",
        "id": "47f97fd1-e1df-4416-9a67-276b87f2bbe0"
    },
    {
        "author": "吕祖谦",
        "paragraphs": [
            "紫清丹极与天邻，阖辟干坤系笑嚬。",
            "独为斯文回一顾，坐令吾道重千钧。",
            "先王旧物参差见，列圣明谟次第陈。",
            "墨客区区感荣遇，岂知深意在彝伦。"
        ],
        "title": "贺车驾幸祕书省二首  其二",
        "id": "e5c6b29a-b1c5-48c2-96b9-50c791402da4"
    },
    {
        "author": "吕祖谦",
        "paragraphs": [
            "何人夜折苕溪雪，吹落山堂寄清绝。",
            "梦回轩槛非人间，一岸扶疎碎残月。",
            "秋风索索秋意晚，叶外参差明叠巘。",
            "颇似江南短棹归，平沙鴈落汀洲远。",
            "苍涛遶窗碧玉寒，中有渔父千古闲。",
            "知君胸次五湖阔，波声髣髴游杏坛。",
            "少林之孙韵枮木，避世避人何用逐。",
            "渭川谩复千亩多，江上由来一苇足。"
        ],
        "title": "题真觉僧房芦",
        "id": "aabb1db8-13aa-46a2-9afe-b416a452f4da"
    },
    {
        "author": "吕祖谦",
        "paragraphs": [
            "湖山近减江湖趣，寂历颓垣仲蔚蒿。",
            "纵有秋风何处著，遶篱无叶起苍涛。"
        ],
        "title": "再赋真觉僧房芦三首  其一",
        "id": "27182d0c-2e5c-4540-b55d-d0c775c2589d"
    },
    {
        "author": "吕祖谦",
        "paragraphs": [
            "屋角清渠濑浅沙，风斜雨重倒苍葭。",
            "沙鸥不下投前浦，塞雁重来失旧花。"
        ],
        "title": "再赋真觉僧房芦三首  其二",
        "id": "6c834273-6892-40bc-ba97-77c05650c5d6"
    },
    {
        "author": "吕祖谦",
        "paragraphs": [
            "清晓霜钟唤客兴，余声知度几棱层。",
            "烟霞深处无人到，时见凭栏一两僧。"
        ],
        "title": "再赋真觉僧房芦三首  其三",
        "id": "73a6cd3b-5d6e-44be-9c6b-92dd13fb54a2"
    },
    {
        "author": "吕祖谦",
        "paragraphs": [
            "甘泉宫中烽火催，武库掣鏁殷春雷。",
            "山西都尉部千弩，意气欲压天山摧。",
            "朔风惨惨随旗尾，角声满天日色死。",
            "眼吞单于方发机，南风不竞羽倒飞。",
            "血视空弮尚思战，边庭无竹可续箭。",
            "断絃已作塞上尘，零落铜牙时一见。",
            "土花蚀尽缪篆青，千年遗恨今未平。",
            "雕鞍过尽不回首，落身几案依书檠。",
            "藓苔暗淡生古色，中有少卿千斛力。",
            "从汉至今无大黄，妇翫儿嬉固其职。",
            "长平箭头豪士怜，赤壁折戟传青篇。",
            "古来慷慨共如此，脱畧形器求天全。",
            "是机虽缺神凛然，想成风沙射雕天。",
            "径欲匹马南山边，何必一臂三十絭。"
        ],
        "title": "汉铜弩机歌",
        "id": "4aceed65-4a28-4b07-b0ef-38d56d1f0ccc"
    },
    {
        "author": "吕祖谦",
        "paragraphs": [
            "疎疎屐齿印平堤，露著乌纱客未知。",
            "别浦归舟争占岸，横林宿鸟自分枝。",
            "开张渔父胸中趣，漏泄骚人句外悲。",
            "会与清溪约长夏，风帘水簟答涟漪。"
        ],
        "title": "晚步溪上",
        "id": "2deb8439-12aa-4ea9-ab9d-ca4bf221f858"
    },
    {
        "author": "吕祖谦",
        "paragraphs": [
            "堂下梧桐树，清阴欲满帘。",
            "风前数叶落，枝外几山添。",
            "世故真难犯，幽栖不用占。",
            "新凉入书幌，好在邺侯签。"
        ],
        "title": "秋日",
        "id": "8799750f-f0b8-4955-9e1f-a0f413a86019"
    },
    {
        "author": "吕祖谦",
        "paragraphs": [
            "晚市收声尽，虚堂一味凉。",
            "炎蒸渠酷吏，闲静我羲皇。",
            "露沐疎萤湿，风梳细草长。",
            "典移无定在，随月转胡床。"
        ],
        "title": "夏夜",
        "id": "f6099bbb-ac3b-4619-94af-54359e8e3691"
    },
    {
        "author": "吕祖谦",
        "paragraphs": [
            "铅椠青灯夜，韬钤紫塞秋。",
            "请缨虽拜疏，投笔未封侯。",
            "帏白风烟惨，旗丹雾雨愁。",
            "从来桑梓接，助挽不成讴。"
        ],
        "title": "应春坊挽章",
        "id": "f3949725-7642-42f1-acb3-3d1bdc05add8"
    },
    {
        "author": "吕祖谦",
        "paragraphs": [
            "几曲江村雨外明，钓矶渔屋入新晴。",
            "参天乔木浅深绿，盖水圆荷先后生。",
            "归梦每烦春鸟唤，故林可忍晓猿惊。",
            "功成共祖东门道，不负溪山旧主盟。"
        ],
        "title": "和虞仲逸初夏怀黄巖村居",
        "id": "fb31bd5a-294f-4d3d-ab9a-e649eba57cb2"
    },
    {
        "author": "吕祖谦",
        "paragraphs": [
            "幽轩返照可窗明，政用高谈答晚晴。",
            "共听铜瓶秋雨急，不知石鼎晓云生。",
            "清诗未读心先醉，别日无多梦已惊。",
            "闻道乌衣盛文史，祇愁异姓后宗盟。"
        ],
        "title": "次前韵答石秀才",
        "id": "f0205610-f81d-4e65-9722-62cf61586495"
    },
    {
        "author": "吕祖谦",
        "paragraphs": [
            "岁月去如矢，横经徒慨然。",
            "谁能通一艺，真不负三年。",
            "用意窥园外，收功刻楮边。",
            "幽光回蠹简，新意出陈编。",
            "上相黄金重，诸儒白首鲜。",
            "同声不同调，叹息伯牙絃。"
        ],
        "title": "效进士作三年通一经",
        "id": "242b574b-9602-4f13-a0f7-56a60d238667"
    },
    {
        "author": "吕祖谦",
        "paragraphs": [
            "异时夫子门，论交心独可。",
            "晨窗并几案，莫檠共灯火。",
            "同升大宗伯，道阻山砐硪。",
            "淡墨湿栖鸦，天开棘闱锁。",
            "高张三百丈，徧数不及我。",
            "咫尺判飞沈，鹏抟笑鸢堕。",
            "音尘两疎阔，岁月悉箭笴。",
            "风吹樊口帆，雨系浔阳柁。",
            "故人尚一尉，旌旗穿紫逻。",
            "相逢话旧游，拨置朱墨伙。",
            "握手忘寒温，屈指半轗轲。",
            "官居岸平湖，波涛日舂簸。",
            "饱看五老面，此计殊未左。",
            "山房旧闻名，欲往辄不果。",
            "须君发其藏，万卷书绕坐。"
        ],
        "title": "过九江赠同舍陈伯秀",
        "id": "69e67d30-292d-4a23-9a14-c06f172ebc29"
    },
    {
        "author": "吕祖谦",
        "paragraphs": [
            "同支派别胄遥遥，南渡衣冠尚北朝。",
            "千载画图文献在，两朝开济政明昭。",
            "公卿倡和遵皇运，嗣子传家念祖饶。",
            "幸得庆源流自远，匡扶人世释尘嚣。"
        ],
        "title": "睢阳五老图赞",
        "id": "2119d018-a5c7-4e27-93f7-e60482058070"
    },
    {
        "author": "吕祖谦",
        "paragraphs": [
            "世皆尚圆君独方，富贵可取君不忙。",
            "闭门读书声琅琅，旧书重叠堆在牀。",
            "点勘同异分边旁，运精竭思心力彊。",
            "十年足不离僧房，荒山野路秋水长。",
            "客虽欲至嫌路妨，幽兰无人为君芳。",
            "采菊落英充糇粮，客即不来有余香。"
        ],
        "title": "方斋行",
        "id": "464d3dbf-36fe-496b-855a-ba44b9b33eef"
    },
    {
        "author": "吕祖谦",
        "paragraphs": [
            "浄域何虚寂，居然隔市喧。",
            "僧来混不语，吾亦欲忘言。",
            "至乐存箪食，浮名类触藩。",
            "行行返初服，贲趾老邱樊。"
        ],
        "title": "游上天竺",
        "id": "73fe6245-c7eb-4e28-8979-62652dc67231"
    },
    {
        "author": "廖行之",
        "paragraphs": [
            "风露气凄清，秋堂灯火夕。",
            "开编对圣贤，穷理贯今昔。",
            "岂无侯门裾，俛仰无颜色。",
            "岂无终南路，矫诈亏名实。",
            "萃耕渭钓人，乐道贵自得。",
            "青紫与金珠，从渠傥来物。"
        ],
        "title": "夜坐观书",
        "id": "2ab31c27-79cd-4537-abfc-e390641410e3"
    },
    {
        "author": "廖行之",
        "paragraphs": [
            "灵根何许来，初春首移植。",
            "封培极膏壤，灌溉勤朝夕。",
            "惟知人力胜，可与天工敌。",
            "侵寻度重九，荏苒复旬日。",
            "含芳似悭吝，细蓓犹的历。",
            "得非司花神，不为狥世习。",
            "闭关存清高，后时养介僻。",
            "不然蓐妆灵，护持莫庸释。",
            "未容遽烂熳，留作秋归忆。",
            "胡为倚墙隈，向人殊寂寞。",
            "虽非彭泽长，汝勿余于惜。"
        ],
        "title": "重九后菊未开",
        "id": "b54fb7f0-6271-4662-9994-e325eba54792"
    },
    {
        "author": "廖行之",
        "paragraphs": [
            "忆昔相从游，往往尝继晷。",
            "论文在肺肝，商确到肌体。",
            "一从怅分携，凫鴈惯居徙。",
            "相望两川间，别梦萦百里。",
            "向来故园思，归兴动行李。",
            "奔驰快一见，舍馆渠暇理。",
            "畴昔夜过门，明月耿相视。",
            "一尊邀踌躇，啸咏天风起。",
            "朝来得秀句，惜别语盈纸。",
            "所愧才空疎，雅意孰称是。",
            "尘劳喜驱人，遣我轮善柅。",
            "明当问归途，马足莫西指。",
            "男儿结交情，聚散今乃尔。",
            "谁论十日恶，怀抱好无几。",
            "活活郴江流，此去下湘水。",
            "慇懃傥悬情，愿言寄双鲤。"
        ],
        "title": "赠别罗舜举",
        "id": "2501b120-3718-45a2-accd-0c8ea7445d2e"
    },
    {
        "author": "廖行之",
        "paragraphs": [
            "北山结斋处，爽垲非嚣尘。",
            "开轩寻丈间，四座情訚訚。",
            "君无挟长态，我亦忘等伦。",
            "终朝究道艺，得趣何其真。",
            "一从分携去，声迹如参辰。",
            "相望远十舍，诲席无由亲。",
            "秋高鼇峰秀，得助尤清新。",
            "明珠不分锡，何以慰吾贫。"
        ],
        "title": "寄舅氏",
        "id": "3f148078-1b9b-49bb-a1e9-1dbf1232f1d6"
    },
    {
        "author": "廖行之",
        "paragraphs": [
            "衡湘风物佳，微产亦丰美。",
            "清腴足秔稻，隽永到梨柿。",
            "一饱自有余，此乐渠有涘。",
            "况逢使君贤，公余多燕喜。",
            "新诗且间作，健笔时一泚。",
            "形骸了区别，肝胆洞遐迩。",
            "言论斯霭如，旨意不忘起。",
            "梧槚良栽培，稂莠早耘耔。",
            "我愚莫孰何，流辈敢伦儗。",
            "每闻循循诱，敢愧空空鄙。",
            "高堂有白发，富贵宁羨彼。",
            "丐公成此心，万事欢菽水。"
        ],
        "title": "和刘寺簿韵就述丐祠意",
        "id": "8a60c0e5-5bf9-4022-9fa8-73fed93d0ee0"
    },
    {
        "author": "廖行之",
        "paragraphs": [
            "廛居远嚣尘，市隠渺湖海。",
            "闲窗理书卷，乐事供戏彩。",
            "萧然万虑忘，恬尔四时改。",
            "青山满郊园，未省费钱买。",
            "客来笑迂拙，我乃厌机械。",
            "今朝起遨游，欢意与天会。",
            "光风挟霁月，璇宇扫氛霭。",
            "兹游发吾舅，怂恿及流辈。",
            "扁舟凌湘波，步屧更东迈。",
            "名园展良觌，珍赏皆胜槩。",
            "松筠矗高节，花草足芳佩。",
            "化工自无私，物理欣有待。",
            "从渠春烂熳，壮我胸磊磈。",
            "招邀坐莓苔，取次列鲑菜。",
            "真成脱边幅，底用见奇怪。",
            "酒阑发深省，事往忆初载。",
            "经营赋归田，想像古贤宰。",
            "骑箕久汗漫，种木今猥大。",
            "安能耽燕翫，颇复念兴废。",
            "信美非吾庐，高兴忽天外。",
            "归来且长哦，它时续诗话。"
        ],
        "title": "从三舅氏携儿姪游向园分韵得买字",
        "id": "2c6cc2a0-d6a2-4c08-a6ce-fee5cda02ca5"
    },
    {
        "author": "廖行之",
        "paragraphs": [
            "昔闻南山下，有柏古且奇。",
            "书痴守寒窗，一见嗟无期。",
            "归从软红尘，乃识苍虬姿。",
            "青青十亩荫，凛凛千年枝。",
            "山灵日守护，斧斤谁侵欺。",
            "孤根久盘踞，珍干分逶迤。",
            "飘萧爽气生，蓊蔚祥云低。",
            "九龙出同穴，宛转犹相持。",
            "高标足古意，贞操长遐栖。",
            "岂无金芝秀，琐琐夸一时。",
            "岂无豫章灵，屑屑关兴衰。",
            "何如此嘉树，毁誉无欣悲。",
            "传闻禹所植，往事谁能稽。",
            "安得子墨卿，写作无声诗。"
        ],
        "title": "自中都归题胜业寺古柏",
        "id": "164113dc-ec71-46a2-be45-3df165944f4a"
    },
    {
        "author": "廖行之",
        "paragraphs": [
            "山城春半时，底事风作恶。",
            "小隠杜书帷，暗想花萧索。",
            "命驾访林薮，寻芳到丛薄。",
            "漫山粲百英，随分有余乐。",
            "萦回度城阴，徙倚步禅阁。",
            "山僧正斋余，茗椀快新瀹。",
            "壁间有佳句，一诵喜且愕。",
            "登堂陈杯盘，痛饮自谐谑。",
            "新诗恣赓酬，郢匠成妙斲。",
            "忘机物不疑，屋山下乌啄。",
            "松风动豪气，号怒响林壑。",
            "顾我亦楚狂，高兴复谁托。",
            "挥毫属同游，聊共题新垩。"
        ],
        "title": "醉中纪事题辰州浄因寺",
        "id": "cea713b6-f1c1-43a8-a910-5ef48186de4c"
    },
    {
        "author": "廖行之",
        "paragraphs": [
            "永嘉有儒宗，学古源流长。",
            "未施经国手，姑绾祠岳章。",
            "岂惟礼秩重，正遣文教昌。",
            "从游者谁子，秀异推荆杨。",
            "潜君春秋学，三传可束藏。",
            "君章湘中杰，况有今黄香。",
            "羣贤集董帷，幸甚同翺翔。",
            "吾邦一何遇，石鼓分余光。",
            "坐令士气振，闻者皆激昂。",
            "今朝过封胡，三英璨琳琅。",
            "乘兴访萧寺，草草罗酒浆。",
            "吾侪亦纵臾，十驾随飞黄。",
            "亢宗頼季子，未数彦道狂。",
            "读礼不敢过，养晦须名扬。",
            "旁观且袖手，代斲愧不臧。",
            "聊补分韵篇，一笑薰风凉。"
        ],
        "tags": [
            "西湖"
        ],
        "title": "代游西湖分韵得香字",
        "id": "5ef2189d-8dcc-4aad-96c8-cc742135bab8"
    },
    {
        "author": "廖行之",
        "paragraphs": [
            "千古太丘长，风流世淳庞。",
            "衮衮多公卿，他姓渠可双。",
            "祇今廪贤隽，半刺均麾幢。",
            "朝天建长策，致主新周邦。"
        ],
        "title": "送岳阳陈倅秩满还朝八首  其一",
        "id": "5d75651f-3c51-4365-b958-ace62efd7814"
    },
    {
        "author": "廖行之",
        "paragraphs": [
            "闽为多士乡，三山最英特。",
            "问学可经世，文章更华国。",
            "公维太宰出，宅相有令德。",
            "无忌独何人，犹能弭凶慝。"
        ],
        "title": "送岳阳陈倅秩满还朝八首  其二",
        "id": "6430014c-836c-4216-88c0-413ac97f5d02"
    },
    {
        "author": "廖行之",
        "paragraphs": [
            "先汉郡有丞，选置不浪取。",
            "次公在河南，吏严而独不。",
            "皇家重监郡，小试烦大手。",
            "上方求宽和，淹外讵容久。"
        ],
        "title": "送岳阳陈倅秩满还朝八首  其三",
        "id": "795663b1-58d8-4be4-9797-c154ad6993ab"
    },
    {
        "author": "廖行之",
        "paragraphs": [
            "岳阳古建郡，不但楼观雄。",
            "英英范公记，百世扬清风。",
            "斯文行益远，雅意言非空。",
            "怀哉久登临，所期忧乐同。"
        ],
        "title": "送岳阳陈倅秩满还朝八首  其四",
        "id": "dfbc6eeb-19c6-4f6b-a8b8-afdb3ab57559"
    },
    {
        "author": "廖行之",
        "paragraphs": [
            "重湖昔苦兵，流亡动轻别。",
            "几年费劳来，经旱复骚屑。",
            "有底田多稼，民情洽欢悦。",
            "洋洋康頼歌，今无愧前哲。"
        ],
        "title": "送岳阳陈倅秩满还朝八首  其五",
        "id": "de11a3eb-5f90-4f97-ba6a-e670383d7c64"
    },
    {
        "author": "廖行之",
        "paragraphs": [
            "湖山政俗殊，疆理罕凭藉。",
            "壤赋无定书，民田互欺诈。",
            "所急井田均，争心讵难化。",
            "入告今其时，公行毋俟驾。"
        ],
        "title": "送岳阳陈倅秩满还朝八首  其六",
        "id": "b02901d0-6e98-4b0e-a46d-0f6966d8b3a8"
    },
    {
        "author": "廖行之",
        "paragraphs": [
            "舍人趣治装，驱车将东之。",
            "两载贤辙淹，一朝万里驰。",
            "洪惟德器远，自是廊庙姿。",
            "宁须佩刀祝，已动宣室思。"
        ],
        "title": "送岳阳陈倅秩满还朝八首  其七",
        "id": "7fa6a49d-6c90-498b-b6de-1c765b7d7321"
    },
    {
        "author": "廖行之",
        "paragraphs": [
            "少陵不作威，恐堕趋走中。",
            "而今巴丘吏，所遭更途穷。",
            "力緜何以振，敢意鄠县功。",
            "慨叹薛长史，谁其继高风。"
        ],
        "title": "送岳阳陈倅秩满还朝八首  其八",
        "id": "74702cf5-4294-46fb-87cf-c087aa26836a"
    },
    {
        "author": "廖行之",
        "paragraphs": [
            "梅余傲雪香，柳欲摇金丝。",
            "隆冬如许清，真宰渠物私。",
            "居然风景殊，钟此贤杰姿。",
            "政须鸿钧播，天意扶民彜。"
        ],
        "title": "寿湖南宗宪五首  其一",
        "id": "2d69cbce-6e92-4a24-8586-b9e483866804"
    },
    {
        "author": "廖行之",
        "paragraphs": [
            "斯文不于政，体用方殊观。",
            "颇闻罢谋曹，渠肯先学官。",
            "而公独古意，首欲尊儒冠。",
            "果哉此道振，善俗良非难。"
        ],
        "title": "寿湖南宗宪五首  其二",
        "id": "902c837e-c3b8-4be3-bd9f-b80ac803af43"
    },
    {
        "author": "廖行之",
        "paragraphs": [
            "湘俗日窳敝，嗜恶甘如饴。",
            "良心岂初然，物欲或迫之。",
            "经正则民兴，靡事穷诛夷。",
            "桑麻遂生业，四海治可推。"
        ],
        "title": "寿湖南宗宪五首  其三",
        "id": "794d68c0-0400-4033-a7f7-b49dbd73a92e"
    },
    {
        "author": "廖行之",
        "paragraphs": [
            "伊洛有真派，渊源洙泗宗。",
            "蜀张日益远，言行将无同。",
            "于公见事业，吾党知适从。",
            "坐令千载下，竟识儒者功。"
        ],
        "title": "寿湖南宗宪五首  其四",
        "id": "d159b406-5948-4883-8f74-56536e5c197a"
    },
    {
        "author": "廖行之",
        "paragraphs": [
            "欲寿人之情，而仁独也正。",
            "有能用其力，尽性以致命。",
            "公诚格物意，心静无不敬。",
            "却笑彼谈仙，区区较功行。"
        ],
        "title": "寿湖南宗宪五首  其五",
        "id": "ea885295-45b5-481e-9da2-f034e667bfec"
    },
    {
        "author": "廖行之",
        "paragraphs": [
            "齐卿善高奚，为治孰过之。",
            "到今民受赐，微管嗟吾其。",
            "宜哉世祀昌，有此廊庙姿。",
            "功名方鼎来，端亚萧与伊。"
        ],
        "title": "寿湖南管仓五首  其一",
        "id": "73d6038c-811f-4500-891d-b6b0adb88fe5"
    },
    {
        "author": "廖行之",
        "paragraphs": [
            "敬仲始盐䇲，丰财此权舆。",
            "端能佐经费，农末深相须。",
            "惟皇叙八政，国裕民无癯。",
            "谁其制低昂，江左今夷吾。"
        ],
        "title": "寿湖南管仓五首  其二",
        "id": "874a77bd-6c81-47f9-aeec-8c33031ad844"
    },
    {
        "author": "廖行之",
        "paragraphs": [
            "平籴虑国深，公囷匪邦积。",
            "自古斯有年，寖远失初意。",
            "今年出缗钱，乐岁怨狼戾。",
            "此法竟施行，农民等蒙惠。"
        ],
        "title": "寿湖南管仓五首  其三",
        "id": "1a8358f6-941d-4220-9513-ae9200c7d103"
    },
    {
        "author": "廖行之",
        "paragraphs": [
            "古人重繇使，竭作唯追胥。",
            "两税已复役，三倍将何如。",
            "洪惟爱基本，幸甚均惨舒。",
            "周亲今闾阎，民情力有余。"
        ],
        "title": "寿湖南管仓五首  其四",
        "id": "d2f04bbc-d4c1-4a70-a160-77c5eeba9edd"
    },
    {
        "author": "廖行之",
        "paragraphs": [
            "岁寒万本怯，表立苍官荣。",
            "相看琅玕碧，更对梅玉清。",
            "得能三友佳，来寿千载英。",
            "庆事未渠央，高标自天成。"
        ],
        "title": "寿湖南管仓五首  其五",
        "id": "56d7453c-c58b-45bf-8da2-f6c0f632e937"
    },
    {
        "author": "廖行之",
        "paragraphs": [
            "去岁与君别，高谈气如虹。",
            "酒酣出三诗，遗我意何穷。",
            "归涂度黄花，偶遇衡人东。",
            "问君无恙否，报言近已终。",
            "闻之骇且疑，期君后凋松。",
            "分携数月耳，鸡年何遽逢。",
            "还家仅弛担，走哭悲填胸。",
            "夫君乡评高，孝友古人同。",
            "一第晚乃得，权门肯投踪。",
            "暂出不少留，翩翩若冥鸿。",
            "力学老不倦，进得新有功。",
            "惜哉干国资，已矣浮云空。",
            "最怜亲白发，行路为惨容。",
            "頼是有子贤，接踵翔蟾宫。",
            "朝来哀笳发，湘江雨濛濛。",
            "月岭挂寒斗，霜林号凄风。",
            "斯人重难见，夜台情得通。"
        ],
        "title": "挽刘监庙",
        "id": "20e7c45a-a326-46c8-9f12-54aea8d51593"
    },
    {
        "author": "廖行之",
        "paragraphs": [
            "四海一畎亩，万事均农桑。",
            "污莱傥辍功，馌饷安取偿。",
            "斯言愧田叟，为吏轻官常。",
            "悠悠但愒日，往往俱亡羊。",
            "邓侯独古意，枳棘宁鸾凰。",
            "所怀将志行，身诎庸何伤。",
            "高士岂徇俗，济时乃褰裳。",
            "功名始一邑，图籍皆甘棠。",
            "古人正如是，远业讵可量。",
            "薰风入虞絃，万宇须阜康。",
            "行矣食人食，勿谓吾言狂。"
        ],
        "title": "送邓彦霄",
        "id": "a938ee35-5c05-4e99-bd77-1ab56d9a3155"
    },
    {
        "author": "廖行之",
        "paragraphs": [
            "干坤一覆育，日月恒回旋。",
            "百川滚滚流，昼夜不舍旃。",
            "岂无桃杏姿，孰与松筠坚。",
            "物理耐则胜，人事败以獧。",
            "君看伯禹功，手足甘胝胼。",
            "苟无尼父志，缁磷多夤缘。",
            "躁轻易与耳，顽顿终安然。",
            "吾宗伯也亢，学世其家传。",
            "韬藏第怀宝，穮蔉须丰年。",
            "双扉俨庭牖，一字深韦絃。",
            "此意当竟成，永言愿无愆。",
            "吾闻约与乐，仁者斯两全。",
            "君能处以一，我见成皆天。",
            "伊傅终佐时，吴邓徒多钱。",
            "他时轩中人，更耐官九迁。"
        ],
        "title": "题族兄耐轩",
        "id": "6586416a-7f17-48e9-b01a-b556c066c9ba"
    },
    {
        "author": "廖行之",
        "paragraphs": [
            "疏池种琼瑶，筑屋看云锦。",
            "爱渠花种贤，佳处心自领。",
            "我爱池中花，花中有君子。",
            "相看亭上人，其人亦如是。"
        ],
        "title": "题君子亭",
        "id": "3be1597c-25a0-4f0d-b9a0-59f7df20b8b2"
    },
    {
        "author": "廖行之",
        "paragraphs": [
            "吾闻和阴阳，古人喻调鼎。",
            "四时有节适，万类自纾窘。",
            "神哉洪钧播，妙自元气涬。",
            "寒暑递推迁，日月互光炯。",
            "隆冬生流金，酷热启冰井。",
            "由来积以渐，其究势莫竞。",
            "沿流盍寻源，循踵良自宁。",
            "天功果其全，人事或可请。",
            "民咨思图易，牛喘戒用猛。",
            "于焉贵调燮，持以济炎冷。",
            "今年苦烦蒸，六月无息影。",
            "晴曦煽赫赫，卒岁忧懔懔。",
            "无何阴鸟鸣，恍若商羊骋。",
            "浓云泼黛合，飞电与天等。",
            "谁为投壶戏，多谢一笑肯。",
            "疾雷正昼发，隠隠连夜永。",
            "羣龙挟雨飞，霶霈浃四境。",
            "岂惟苏槁苗，已足润顽矿。",
            "欢呼到田稚，扬泊乱池黾。",
            "热恼变清凉，造化祇俄顷。",
            "如痛乃遽定，若醉而倏醒。",
            "人情竞欣欣，我寐独耿耿。",
            "帝力今何知，谁其发深省。",
            "古来禹稷志，要在饥溺拯。",
            "行当岁有秋，岂但禾同颖。",
            "羣熙正待哺，一饱慰延颈。",
            "恩斯宇宙均，泽可天地准。",
            "怜渠诧祥瑞，得醉矜酩酊。",
            "何人司调元，嗣岁愿多稔。",
            "但令风雨时，谁复浪悲哂。"
        ],
        "title": "和苦热喜雨",
        "id": "9d9bf84f-7dfb-40e5-b797-2dcd0c207ec2"
    },
    {
        "author": "廖行之",
        "paragraphs": [
            "南风舞山木，几日天好晴。",
            "骤雨洗空翠，当暑气倏清。",
            "湖光散弥𣾜，宇鉴浮青冥。",
            "鱼龙戏吹浪，草木摇芳馨。",
            "祥氛郁华居，喜色生缇屏。",
            "缇屏一何喜，别驾今甫申。",
            "丰神禀崧岳，仙骨标蓬瀛。",
            "间世出王佐，生贤果天心。",
            "当时三更月，尚记七荚蓂。",
            "居然熊罴梦，况乃星宿荧。",
            "堂堂问礼家，岂但工梅吟。",
            "西湖耿澄澈，泰山愧峥嵘。",
            "德器重九鼎，材猷冠千英。",
            "鸣絃了巖邑，展骥开修程。",
            "岳阳千乘邦，楼观万古名。",
            "形胜以人重，民安须政平。",
            "谁问蕃宣功，正藉太守丞。",
            "要令范公记，亹亹增清芬。",
            "十行东北来，六月西南征。",
            "心源不受暑，王命无留行。",
            "邦人徯膏泽，邑尉觇车尘。",
            "敛板慰所慕，执鞭欣且荣。",
            "匪私一身遇，所冀千里均。",
            "佳辰迫开府，善颂腾欢声。",
            "纷纷祝龟鹤，恳恳祈松椿。",
            "人情亶忱切，天理尤著明。",
            "维仁必寿祉，称德斯钧衡。",
            "福禄方鼎来，何者当拟伦。",
            "茫洋洞庭波，中有君山青。",
            "渟峙未渠央，功成更遐龄。"
        ],
        "tags": [
            "泰山",
            "西湖",
            "洞庭湖"
        ],
        "title": "寿岳阳林倅",
        "id": "6d79ca7a-d6de-4633-b7dd-2ea3ae59ffc5"
    },
    {
        "author": "廖行之",
        "paragraphs": [
            "平生泽物心，不计饱一吻。",
            "中年厌道路，回首荒二顷。",
            "有口不自餬，谁其识莘尹。",
            "天子闵斯劳，祠官养闲冷。",
            "庶人乃敢召，往役义唯谨。",
            "两手不袖藏，扶犁遍畦畛。",
            "云胡三百廛，正可一笑哂。",
            "置之他勿问，乐此果何愠。",
            "能敬师冀缺，弗治谢杨恽。",
            "深思卤莽报，宁惮作劳愍。",
            "拳拳畎亩志，尚愿国多稔。",
            "长哦七月篇，知公非素隠。"
        ],
        "title": "题舅氏耕隠图",
        "id": "0d2cacac-0b56-4a19-8476-860b6fb283aa"
    },
    {
        "author": "廖行之",
        "paragraphs": [
            "荆山之璞天下奇，韫藏待价其谁知。",
            "楚庭已作再献客，楚国未识连城姿。",
            "世间万事乃如此，遇否在天而已矣。",
            "龙螭尚尔困泥蟠，可是纷纷肆蚖虺。",
            "人生安可论穷通，失马有时同塞翁。",
            "会须决起凌云志，高抟九万扶摇风。"
        ],
        "title": "书怀寄黄梦立",
        "id": "853b1f8b-ce29-468d-a68b-09a2ff4ea36b"
    },
    {
        "author": "廖行之",
        "paragraphs": [
            "西风响树声??，暮云势作蛟龙逃。",
            "玄冥夜半挽银汉，翻写到地奔惊涛。",
            "万声传空震且怒，草木股栗皆悲号。",
            "吾闻闵民望岁者，辛勤必与丰年遭。",
            "即今麦孕苗欲秀，得失相去悬秋毫。",
            "沛然一雨决丰歉，谁谓天鉴徒高高。"
        ],
        "title": "夏夜大雨",
        "id": "72d00ef7-4310-432e-a060-dec29b35d3ec"
    },
    {
        "author": "廖行之",
        "paragraphs": [
            "东风习习初春天，流澌冻解兴鱼潜。",
            "池波生绿纹漪涟，和气已觉弥天渊。",
            "人间佳处不独此，我有嘉客称世贤。",
            "怀归不肯依刘表，满怀贮月清光皎。",
            "君行天下眼力高，泰山自见秋毫小。",
            "往时祖烈通帝震，凛凛奚啻霜松清。",
            "力扶彜伦正皇极，精贯日月伊忠诚。",
            "声弥宇宙身卑下，贪天下愿羣龙驾。",
            "功高德厚愈流光，谁信幽潜空厚夜。",
            "吾闻丹穴多祥鸾，正论世济非论官。",
            "慙卿慙长彼何事，五公四世嗤新安。",
            "欣然如君食旧德，澜翻自诡真奇特。",
            "潇湘江上忽相逢，遨游远自蚕丛国。",
            "诗豪气侠负家传，平生重义不重钱。",
            "千金万镒随手尽，南来祗有两臂全。",
            "且言昔与吾兄别，相勉相期皆远业。",
            "六年万里天西南，历井扪参淅今接。",
            "故人已作骑箕英，顦顇倦游谁可伦。",
            "风波险阻厌蜀道，恨不泽国归垂纶。",
            "如今岂乏资身策，家在吴江天一域。",
            "牀头金尽何足言，气干牛斗心金石。",
            "不须伍举谈班荆，开心见胆须真情。",
            "交游衮衮半朝露，家有谏省真难兄。",
            "听君话言坐未定，投我新篇富嘲咏。",
            "我思伯氏不可作，君为感叹岂其命。",
            "自惭无力空慇懃，扶摇孰起垂天云。",
            "愧无词华堪掞庭，安得琼琚持报君。"
        ],
        "tags": [
            "泰山"
        ],
        "title": "和汤无邪",
        "id": "5b0cf0af-c331-4236-a83e-cdceb020164b"
    },
    {
        "author": "廖行之",
        "paragraphs": [
            "少陵自叹休问天，高歌杜曲希陶潜。",
            "两翁洁身如清涟，流行坎止停则渊。",
            "不肯相邀事趣走，相望异世俱称贤。",
            "又如双鹤立表表，长庚共月相辉皎。",
            "人言两翁皆大才，颇恨当时用之小。",
            "太微别垣环紫宸，台符烱烱光太清。",
            "天心爱君见于世，生贤赉弼何其诚。",
            "那知局促多辕下，诡辔窃御夸覂驾。",
            "怀哉朝秣玉山禾，徐趋可刷幽并夜。",
            "我闻此马如翔鸾，不比羣蛙私复官。",
            "驯辕妥策服黄道，御舆君子何其安。",
            "岂其力称称以德，谷量谩富馿骡特。",
            "乃知市骏等抡材，毕竟多贤重王国。",
            "汤君谓我祖有传，非独中选如张钱。",
            "诛奸发策自其手，亟使国步臻安全。",
            "忠言信与纷纷别，大启羣公扶帝业。",
            "退然宁肯自贤功，锡马无心昼三接。",
            "青编自有声飞英，笑唾当年石季伦。",
            "高风盛节位不称，独抱此志虚经纶。",
            "君言济世非无策，太息神臯犹异域。",
            "会令桂海一冰天，却镌浯颂燕然石。",
            "吾侬琐碎如棘荆，听君忠愤犹含情。",
            "可怜有志不得展，三叹失我金昆兄。",
            "人生万事皆前定，试听沧浪清浊咏。",
            "晋陶唐杜等诗穷，怊怅文章不如命。",
            "祝君我有心慇懃，天降时雨山川云。",
            "古来臯伊今在庭，食芹有美须献君。"
        ],
        "title": "再酬汤无邪",
        "id": "4fcdc1e1-43bd-4b24-8e35-d0cf38e5b1b6"
    },
    {
        "author": "廖行之",
        "paragraphs": [
            "人家二月燕始归，春阴还近清明期。",
            "我行东指来江上，杰木夹径如旌旗。",
            "驱驰不惮百里远，解后时醉青帘垂。",
            "悬知故人隠山市，相见甫迩黄生眉。"
        ],
        "title": "春日途中",
        "id": "7942619d-7d32-4889-9517-7f26691b174e"
    },
    {
        "author": "廖行之",
        "paragraphs": [
            "疾雷将雨风怒号，夜半破屋声嘈嘈。",
            "平明野水一犂满，浮云忽散青山高。",
            "三湘归来故清绝，半载何事徒捐劳。",
            "可怜辜负春已晚，鶑老花残空浊醪。"
        ],
        "title": "山枣道中",
        "id": "c3fe77fc-2114-4b27-9b95-033502891a90"
    },
    {
        "author": "廖行之",
        "paragraphs": [
            "唐年斗酒价三百，苦贵已起诗翁言。",
            "那知三倍犹痛饮，可知此老空烦冤。",
            "风烟澒洞搅霜信，云日黯淡浮天根。",
            "此世有酒须烂醉，贵贱琐琐宁当论。"
        ],
        "title": "西郊即事三首  其一",
        "id": "0e8308fc-74c7-4c1a-9180-4d98fab008f5"
    },
    {
        "author": "廖行之",
        "paragraphs": [
            "秋老那复雨初晴，我行西郊赏西成。",
            "芦花飞空讶舞絮，枫叶满径纷吹萍。",
            "香秔幸惬一饱愿，晚菊亦吐三秋英。",
            "陂池更作嗣岁计，帝力浩浩仁羣生。"
        ],
        "title": "西郊即事三首  其二",
        "id": "599b45ab-cb43-4ff1-a433-fc9e43b7fed2"
    },
    {
        "author": "廖行之",
        "paragraphs": [
            "晓行出日归流萤，二童一马尘蒙缨。",
            "道傍老翁笑相语，道上夫子真劳生。",
            "有田观我奉甘旨，无技耸世难公卿。",
            "从渠自嗤我自乐，天风振木哦诗声。"
        ],
        "title": "西郊即事三首  其三",
        "id": "35e6ac5c-f2ae-410c-8651-6c08752d2c67"
    },
    {
        "author": "廖行之",
        "paragraphs": [
            "昔人逢秋每悲思，往往推本骚人言。",
            "安知四时皆足乐，但愿一切长无冤。",
            "山林朝市等昔梦，荣悴开落俱陈根。",
            "不如沉醉了万事，春兰秋菊谁能论。"
        ],
        "title": "又次韵三首  其一",
        "id": "25097354-047d-447a-9aa3-e97c4d96df2a"
    },
    {
        "author": "廖行之",
        "paragraphs": [
            "养禾欲雨稼欲晴，闵闵此事须天成。",
            "湘田是处可获稻，村酒纵饮无几萍。",
            "老农欢喜自举白，俗士触缩谁飞英。",
            "如今祇合谋一醉，功名富贵从浮生。"
        ],
        "title": "又次韵三首  其二",
        "id": "1641b74f-e131-42ad-96aa-7f0f4d5d755d"
    },
    {
        "author": "廖行之",
        "paragraphs": [
            "一年好景今露萤，试问谁濯沧浪缨。",
            "随时动遭不事谤，洁己自觉太清生。",
            "西风常次乐郊路，好酒不博当朝卿。",
            "浩然十里马蹄疾，未到城门打鼓声。"
        ],
        "title": "又次韵三首  其三",
        "id": "87e9e927-33bb-4e63-a441-2d4dca867124"
    },
    {
        "author": "廖行之",
        "paragraphs": [
            "梦魂栩栩尘缘扫，风拜月窗春树老。",
            "一枕惊回得句时，清奇未逊池塘草。"
        ],
        "title": "夜梦得一句云老树拜风窗影乱因伸其语为一绝",
        "id": "93edad94-661a-4a2d-bd03-a33ada38efbf"
    },
    {
        "author": "廖行之",
        "paragraphs": [
            "霜肃寒空晴意力，江清一带玻璃碧。",
            "微波漾日光浮浮，万顷无声流寂寂。",
            "湾头轻舠一叶微，篙工急刺驰如飞。",
            "饥鸦见人自惊去，未若鸥鸟能忘机。",
            "船头午后炊烟起，飒飒微风掠苹尾。",
            "江皋有客意何如，独立无言望江水。"
        ],
        "title": "江皋即事",
        "id": "5cc9085e-c7b1-472e-b7ff-dc4ef14981a2"
    },
    {
        "author": "廖行之",
        "paragraphs": [
            "午日晴明轩眼力，烟浮波面融融碧。",
            "隔溪谁家鸡一声，人在丛篁更深寂。",
            "纤鳞弄暖吹波微，饥鴈为作低回飞。",
            "渔翁可是生涯阔，放漾终日忘尘机。",
            "心旌忽为家山起，遥忆潇湘鲙鲈尾。",
            "谁能一席助清风，归去蒸江弄蒸水。"
        ],
        "title": "再次前韵",
        "id": "52c3eb33-4e33-4f0b-8ad0-072b7917cc71"
    },
    {
        "author": "廖行之",
        "paragraphs": [
            "舍舟湖头烟水昏，假榻邮传犹柴门。",
            "可能浊酒浇客吻，莫厌明月撩诗魂。"
        ],
        "title": "书湘阴驿壁",
        "id": "22eb79f1-233a-4e05-ad68-e31ef377e3be"
    },
    {
        "author": "廖行之",
        "paragraphs": [
            "溪流一作神仙遇，岁岁桃花落复开。",
            "谁控空巖守奇鬼，岂唯尘俗到云来。",
            "彭泽昌黎一是非，悠悠千古谩传疑。",
            "苍崖何物扃巖窦，独许当时渔父知。"
        ],
        "title": "溪流",
        "id": "af2b780c-b6be-49f0-b920-213646b40b1f"
    },
    {
        "author": "廖行之",
        "paragraphs": [
            "夏畦云稼忧芳蕤，炎官火伞烘晴曦。",
            "何人半夜起龙蛰，慰我卒岁丰年期。",
            "吾生正作一饱计，天意似悯三农时。",
            "椎牛酾酒乐村社，帝力于尔其谁知。"
        ],
        "title": "和喜雨诗",
        "id": "1e3e2c96-6d69-4fb0-896d-d6bab53ecf34"
    },
    {
        "author": "廖行之",
        "paragraphs": [
            "三旌之位不足贵，万钟于我其何加。",
            "谁如日饮无骨相，底用眼眩鸠盘茶。",
            "哦诗清籁助萧爽，角壮余子空雄夸。",
            "东洋北若不汝较，望叹自失无津涯。"
        ],
        "title": "和陈必强韵",
        "id": "ab2d4a50-f648-4498-864b-b1d47256c3b1"
    },
    {
        "author": "廖行之",
        "paragraphs": [
            "子云家无儋石储，日有载酒过门闾。",
            "道丰泽衍今甫大，天理报施宁欺予。",
            "我惭投李得珍贶，俗眼快覩真璠璵。",
            "何当急走问奇字，报语姑以先勤渠。"
        ],
        "title": "和杨公维二首  其一",
        "id": "10d4789c-50e7-4f0b-b272-b5645ef747d0"
    },
    {
        "author": "廖行之",
        "paragraphs": [
            "杨侯胸中万卷书，澜翻骚兴轧三闾。",
            "文成素藁富柱腹，词有余锋须贾予。",
            "俊逸进追新轨辙，温纯端拟古璠璵。",
            "我渐不作池塘梦，徒羨清沟愧浊渠。"
        ],
        "title": "和杨公维二首  其二",
        "id": "a3979914-be7c-4956-a04f-e1a4b8740edd"
    },
    {
        "author": "廖行之",
        "paragraphs": [
            "前年春种方萌蘗，我喜君来屐几折。",
            "今年湖田农正忙，君从伯氏听渔榔。",
            "平生四海饶足力，到处哦诗不虚日。",
            "高怀一笑无心云，暮秣燕冀朝吴餐。",
            "从渠小知但莽苍，羁馽维络游龙颡。",
            "男儿遇合自有秋，此志宁为温饱休。"
        ],
        "title": "和游子叹",
        "id": "814cc451-9a1e-4ea5-930e-65a3bbe82fac"
    },
    {
        "author": "廖行之",
        "paragraphs": [
            "我家蒸湘东复东，君尝过我从妪翁。",
            "我时总角君未冠，相与游戏如鸿濛。",
            "无何君作十年别，远指沅水云能穷。",
            "儿时岂识销黯事，聚散过眼回头空。",
            "衡阳以西大酉麓，其间不及马牛风。",
            "向来往往二十载，音问无计随鳞鸿。",
            "吾翁得官夜郎郡，尽室随牒溪山中。",
            "故应喜近栖碧老，岂谓一疾铭幽宫。",
            "箕裘頼有七男子，华萼竞秀阶庭丰。",
            "尔来得得步相访，磊落玉树何玲珑。",
            "固知乃翁已无憾，有子足胜王家戎。",
            "团圞夜话得相属，幸勿别去轻匆匆。",
            "即今山城二月半，李花能白桃能红。",
            "阳和薰蒸著草木，骀荡天冶春融融。",
            "繁华不足悦我眼，独以文字忻磨砻。",
            "男儿胸中负志业，声价直欲高恒嵩。",
            "立身扬名我辈事，肯逐斥鷃甘蒿蓬。",
            "篇诗慇懃丐领畧，但愧骫骳言非工。"
        ],
        "title": "呈武氏表兄",
        "id": "38b0d827-6e81-4520-bd2f-4f51eaccb32d"
    },
    {
        "author": "廖行之",
        "paragraphs": [
            "诗亡自昔周之东，末乃頼有三闾翁。",
            "三闾避谗思去国，当时无人歌雨濛。",
            "忠怀义槩不见省，独以文字涂幽穷。",
            "高情寓物发叹咏，忧深思远言非空。",
            "富如渤澥产百怪，浩若九万扶摇风。",
            "后来文士相继出，思援弓缴随冥鸿。",
            "二都以降更七代，浸堕侈靡淫哇中。",
            "新奇妩媚乏典则，往往体制多称宫。",
            "汗牛充栋号繁博，简策冗长何其丰。",
            "至音寂寥风雅坠，天球何处求玲珑。",
            "辽辽旷世一杜叟，粹出于正排夷戎。",
            "丁年天宝适倥偬，崎岖奔走方匆匆。",
            "有我未始不忧国，岂若儿辈随朱红。",
            "瞻前无隣后无配，膏馥残賸何丰融。",
            "少陵以来栖碧老，笔锋闪闪矛新砻。",
            "九原已矣不可作，知有妙语齐烝嵩。",
            "生平寤寐祈一见，如垢未沐头方蓬。",
            "君无恐我误雌霓，研覈讽诵犹能工。"
        ],
        "title": "呈四表兄求栖碧遗文",
        "id": "b9af0274-5c1e-4308-866b-df3db3e78f66"
    },
    {
        "author": "廖行之",
        "paragraphs": [
            "黄钟大吕非常器，清庙陈之乃其地。",
            "胡为小用噎寸莛，犹遣咸韶有遗事。",
            "君才栖枳今何时，天意似欲昌吾诗。",
            "西山正尔朝气爽，左手好在霜螯持。",
            "连墙顾我劳相过，徙舍羨君安宴坐。",
            "春兰秋菊借芬馨，蚯蚓苍蝇许赓和。",
            "弥明出语如笑嬉，喜悲思苦那能奇。",
            "便须起敬拜牀下，敢问所学真谁师。"
        ],
        "title": "次韵酬郭承禧",
        "id": "8de9f344-13c1-495c-8323-05413e7e8d6c"
    },
    {
        "author": "廖行之",
        "paragraphs": [
            "当涂自诡谯中龙，长驱远鬭矜余锋。",
            "孙刘交合出奇计，一炬赤壁成三雄。",
            "荆州畴昔借资地，久假乃复相仇攻。",
            "是时熊湘介二国，北有蜀垒南吴牖。",
            "蛮争触竞已千古，往事独有江流东。",
            "人言此水自云阜，联引澬邵经夷中。",
            "崎岖二梅压盘束，擘裂千嶂烦奔冲。",
            "穷豪究勇力少纵，始得平隰流舂容。",
            "纡余十里仅间暇，赑屭五渚俄冲从。",
            "潴为渟渊产百怪，往往不宅冯夷宫。",
            "春霖夏潦故假藉，谷吐川灌资腾舂。",
            "阳侯客气不自禁，驱胁罔象从羣凶。",
            "往时井邑困陵藉，欲已此患嗟无庸。",
            "英英忠定经国手，初日小试勤民功。",
            "不烦燃犀照奇鬼，正尔宴坐销狂烽。",
            "筑亭据胜俯百壑，坐使衮衮皆朝宗。",
            "投巫谩诧邺中老，驱鳄未逊潮阳翁。",
            "横流一旦复故道，精意要与神明通。",
            "吾闻祖龙制六合，欲以盛气陵华戎。",
            "将游会稽示汰侈，乃被涛浙还他从。",
            "区区水波岂云恶，要是暴戾神方恫。",
            "安知盛德虽邑宰，能转造化回天工。",
            "尔来百有六十载，民得平土趋耕农。",
            "只今令尹亦公辈，惟有善政希高踪。",
            "兴言晴雨应如答，岂复旱溢忧匆匆。",
            "喜丰对峙且华屋，一桨横绝江无风。",
            "江头秋深足佳趣，林霭烟暝纷冥濛。",
            "乘间领客共赏胜，亦有情话摅心胸。",
            "夫君岂久吏州县，伟望况已齐衡嵩。",
            "傥令鲸伏波不作，奠枕四海渠非公。"
        ],
        "title": "赋压波亭呈益阳赵宰",
        "id": "64755480-fbc3-43ba-b4a4-908e566c7792"
    },
    {
        "author": "廖行之",
        "paragraphs": [
            "夫君貌瘠中甚腴，万卷抑塞蟠胸书。",
            "文章有神贵有骨，小住金马论石渠。",
            "青云可上不自喜，却下枳棘如栖梧。",
            "勾稽五载信留滞，澹泊一意忘奔趋。",
            "心研典坟畧鞶帨，腕脱牋牍疲鸿鱼。",
            "诸公要人徧知己，争欲迎致沾波余。",
            "代来秩满不得去，恳恳至挽桓君须。",
            "平生不愿受知广，高兴忽动歌归欤。",
            "湘江水落清彻底，桂棹可理真良图。",
            "人生适意贵自得，怀土不为西风鲈。",
            "一杯别酒聊复尔，千里明月非人殊。",
            "修身善世本一理，聚首分袂皆同区。",
            "它时用否犹故吾，寄书当道今何如。"
        ],
        "title": "送程正翁解官归徽州",
        "id": "2efdaa82-66a2-4008-aeb7-da83dc1a4e06"
    },
    {
        "author": "廖行之",
        "paragraphs": [
            "君不见大士化身兜率天，地涌两足双金莲。",
            "光明照耀十方界，至今犹记周昭年。",
            "当年刹利西王国，才见薰风入炎日。",
            "菩提广转大法轮，普现宝身千百亿。",
            "即今应感湘江涯，一念甫为羣生迷。",
            "诞弥犹是旧来日，尘世已觉心南移。",
            "宰官未向朝端去，暂作资阳大慈父。",
            "惟将四谛妙真来，一洗含灵愁叹苦。",
            "海沂岂久淹王祥，沙堤指日催鸣珰。",
            "心华定力莫思议，福利四海为津梁。",
            "斯民正頼觉空觉，应世因缘讵能度。",
            "椿龄永劫未渠央，会看优昙几开落。"
        ],
        "title": "寿邵阳唐倅二首  其一",
        "id": "20d3c909-42a0-47d7-b06d-934349099a33"
    },
    {
        "author": "廖行之",
        "paragraphs": [
            "瑞蓂八叶开蕤宾，湘川当年生俊人。",
            "天孙织裳云锦新，下与圣世为卿云。",
            "妙龄材策趣金銮，从横礼乐波澜翻。",
            "结知九重生羽翰，扬庭径许升朝班。",
            "姓名将启金瓯黄，海沂蹔此留王祥。",
            "朝来椒颂传新章，青衫属吏欣观光。",
            "方瞳玉颊歌云谣，醴泉为酒𨟉斗杓。",
            "东方蟠桃三度实，安期瓜枣甘于蜜。"
        ],
        "title": "寿邵阳唐倅二首  其二",
        "id": "c70de9f4-5fc3-4331-a85f-647954718bc8"
    },
    {
        "author": "廖行之",
        "paragraphs": [
            "斗杓酒携井络墟，月蓂四荚随盈除。",
            "絪缊和气掬宇宙，葱鬰瑞霭充门闾。",
            "门闾自是相家旧，许国勋阀今渠渠。",
            "公侯骨相奇表在，佛祖心谛羣疑袪。",
            "长材不惮剸烦剧，入赞枢庭还题舆。",
            "声猷业履蔼中外，使节荣畀东南如。",
            "三湘来领阜通计，九郡咸企澄清车。",
            "民言此地公蘧庐，当馈注想宁应徐。",
            "姓名行启金瓯书，公府入即潭潭居。",
            "方壶蓬岛有寿域，安用九转刀圭余。"
        ],
        "title": "代贺苏盐生朝",
        "id": "59295460-22b3-448b-8f03-330116b4a933"
    },
    {
        "author": "廖行之",
        "paragraphs": [
            "杓携娵訾月华薄，瑞霭朝来溢帘幕。",
            "芙蓉犹解姹然红，要与诞弥寻旧约。",
            "霞觞举处金璀错，寿祝庄椿与龟鹤。",
            "鲤庭请学炽昌诗，彩衣戏有承颜乐。"
        ],
        "title": "代人上父生朝诗",
        "id": "ea4f5cca-45f0-462e-91c6-9c788cf6ede0"
    },
    {
        "author": "廖行之",
        "paragraphs": [
            "请君吟诗送我归，我归虽作半月期。",
            "马头黄埃且百里，村店白酒占双旗。",
            "只今柳丝东城路，万缕方作青青垂。",
            "归来应未及飞絮，自取春色开修眉。"
        ],
        "title": "将归新城乡舍邀赋诗赠行",
        "id": "5052ecbb-7e48-4bb0-a6fd-ad6457bb5717"
    },
    {
        "author": "廖行之",
        "paragraphs": [
            "江行几日风打头，江上客子添牢愁。",
            "人言水神喜作祟，客欲精祷姑维舟。",
            "平生结习口语业，篇诗敢告波神休。",
            "欣然回首领此意，一息千里聊乘流。"
        ],
        "title": "和阻风潜江以诗祷神",
        "id": "513e5561-059d-4fd3-ad59-60c031c28e93"
    },
    {
        "author": "廖行之",
        "paragraphs": [
            "司寇家声远，开元相业尊。",
            "亚燕推手笔，刺暴赋箎埙。",
            "无逸隋图在，居延汉节存。",
            "二天公覆盖，六印气雄浑。",
            "美玉蓝田裔，洪河积石源。",
            "人材钟盛世，侯伯萃高门。",
            "龙集天津尾，杓携井络坤。",
            "策加三卦候，蓂改四朝昏。",
            "兆梦熊罴喜，仪庭鸑鷟鶱。",
            "崧高真气宇，佛祖是心原。",
            "标准仪中外，才猷剸剧烦。",
            "枢庭陪国论，江介辅侯藩。",
            "忠力宣僚采，勋庸简帝阍。",
            "皇华分使节，风采动輶轩。",
            "煮摘三湘富，澄清九郡恩。",
            "融融流叶气，蔼蔼载谣言。",
            "望洽青毡旧，荣须锡马蕃。",
            "金瓯披姓字，芝诏下天垣。",
            "卿月当联棘，王庭合簉鹓。",
            "蓬壶开寿域，斗柄挹芳樽。",
            "蟠实来仙木，松膏出老根。",
            "祝公千岁寿，带砺见调元。"
        ],
        "title": "为老人寿苏盐",
        "id": "9b5d3955-f669-41fe-b560-a6b1bb2c1567"
    },
    {
        "author": "廖行之",
        "paragraphs": [
            "官事何时了，郊行亦兴佳。",
            "不因修佛供，端为忆诗家。",
            "歌櫂浮春浦，吟筇倚暮花。",
            "翻思红蘂句，想像怨年华。"
        ],
        "title": "和刘晋父寒食日从郡掾游花光相社祠绝江访向园赏春韵三首  其一",
        "id": "d58d2d4e-7558-408a-ae93-57f0296daf42"
    },
    {
        "author": "廖行之",
        "paragraphs": [
            "不作春游去，那能诗思佳。",
            "春山长在眼，白酒不谋家。",
            "泛泛一蓑钓，冥冥几树花。",
            "相从有真趣，无梦到京华。"
        ],
        "title": "和刘晋父寒食日从郡掾游花光相社祠绝江访向园赏春韵三首  其二",
        "id": "6744217c-9cc4-48a4-b8b8-04e5f0ccf331"
    },
    {
        "author": "廖行之",
        "paragraphs": [
            "寒食江头去，精蓝景象佳。",
            "怀人悲往事，得句念无家。",
            "飘泊苦多病，颠狂因恼花。",
            "那知三百载，崇祀有光华。"
        ],
        "title": "和刘晋父寒食日从郡掾游花光相社祠绝江访向园赏春韵三首  其三",
        "id": "b87f5cb9-82dd-40fc-87d3-0953ef73dc5c"
    },
    {
        "author": "廖行之",
        "paragraphs": [
            "持底赏春晴，清眠自爽魂。",
            "据梧销白日，高枕未黄昏。",
            "蝴蝶飞何乐，华胥梦可温。",
            "周公应不远，心事得深论。"
        ],
        "title": "和春睡",
        "id": "1c971aab-0e6a-478a-b024-84133e665dce"
    },
    {
        "author": "廖行之",
        "paragraphs": [
            "世态酰鸡舞，尘缘野马驰。",
            "眼中惟俗物，梦里是真知。",
            "彩笔神传夜，春池句得时。",
            "渠侬未应愧，百世与风期。"
        ],
        "title": "和罗舜举三首舜举梦中得腊酒催诗处春幡剪彩时二句足成四韵属余和之  其一",
        "id": "0e677be1-3adb-416c-896b-035c2dd2d3bc"
    },
    {
        "author": "廖行之",
        "paragraphs": [
            "日月游驹迅，光阴激箭驰。",
            "自应怜未遇，谁解语先知。",
            "消息春来好，功名梦到时。",
            "更凭询造物，无作戯人期。"
        ],
        "title": "和罗舜举三首舜举梦中得腊酒催诗处春幡剪彩时二句足成四韵属余和之  其二",
        "id": "3565a9b7-cc03-49c0-9d3f-89a54c1a050b"
    },
    {
        "author": "廖行之",
        "paragraphs": [
            "世无良乐久，骥足谩驱驰。",
            "尚喜心无愧，渠忧人未知。",
            "尘埃浑瞇目，魂梦识佳时。",
            "好在张仪舌，男儿讵可期。"
        ],
        "title": "和罗舜举三首舜举梦中得腊酒催诗处春幡剪彩时二句足成四韵属余和之  其三",
        "id": "5db0555a-3e67-4fe8-9310-0db72444cbd6"
    },
    {
        "author": "廖行之",
        "paragraphs": [
            "客行半吴楚，人与诗皆穷。",
            "得公三昧语，示我五言工。",
            "南山足佳气，古刹长清风。",
            "应余锦囊句，还许莲社同。"
        ],
        "title": "赠胜业老了谧",
        "id": "acca249c-5cff-41ee-886b-1308ed97174c"
    },
    {
        "author": "廖行之",
        "paragraphs": [
            "有赋为招隠，无文可送穷。",
            "郢歌应寡和，齐瑟自难工。",
            "好在南山雾，高眠北牖风。",
            "此心奚所得，要与古人同。"
        ],
        "title": "和前韵  其一",
        "id": "118fafc0-58b8-4371-ba68-271d8eacc7a8"
    },
    {
        "author": "廖行之",
        "paragraphs": [
            "久雨送春晚，倦游怜客穷。",
            "不因人事谬，安得诗篇工。",
            "鶑语唤昨梦，鸡声惊晓风。",
            "此时无好句，愁绝有谁同。"
        ],
        "title": "和前韵  其二",
        "id": "e06c6c74-0630-4cf0-9c6e-11551be73d37"
    },
    {
        "author": "廖行之",
        "paragraphs": [
            "诗源渺万顷，衮衮来无穷。",
            "定应游戯尔，岂事雕琢工。",
            "三章见囊颖，一读清头风。",
            "贫儿获兹富，往往至宝同。"
        ],
        "title": "和前韵  其三",
        "id": "ed476e2b-9e0c-4044-a9c1-19dff23553cd"
    },
    {
        "author": "廖行之",
        "paragraphs": [
            "残花自开落，迟日半晴阴。",
            "翡翠山容暗，蒲萄江涨深。",
            "绿杨浑作絮，黄鸟欲成瘖。",
            "春事今如许，谁能著酒斟。"
        ],
        "title": "暮春偶成四首  其一",
        "id": "e21746d0-9e44-44dd-9c05-6b8ae7d54583"
    },
    {
        "author": "廖行之",
        "paragraphs": [
            "蒲渚生新涨，花蹊长绿阴。",
            "微风将暑至，一雨共春深。",
            "强聒燕何吻，卑喧蛙未瘖。",
            "有怀无可奈，吟兴发清斟。"
        ],
        "title": "暮春偶成四首  其二",
        "id": "7923ef87-fce6-4715-994c-9f42fb2e5978"
    },
    {
        "author": "廖行之",
        "paragraphs": [
            "小雨纤纤润，轻云淡淡阴。",
            "溪光清绝处，山影翠微深。",
            "蚕市朝何寂，牛歌晚不瘖。",
            "高吟怜节物，合把酒尊斟。"
        ],
        "title": "暮春偶成四首  其三",
        "id": "317e49a8-9b64-4b83-bf35-ca2d3db91d91"
    },
    {
        "author": "廖行之",
        "paragraphs": [
            "春色堂堂去，云容故故阴。",
            "情连芳草远，愁共碧波深。",
            "一雨能多久，鸣鸠只合瘖。",
            "杖头方寂寞，那得浊醪斟。"
        ],
        "title": "暮春偶成四首  其四",
        "id": "94a462f2-9b5a-4c11-8c60-28450747634d"
    },
    {
        "author": "廖行之",
        "paragraphs": [
            "客里春三月，江头雨半旬。",
            "囊空那得醉，吟苦未甘贫。",
            "愁逐花枝老，诗随节物新。",
            "郴流去湘水，欲此寄双鳞。"
        ],
        "title": "雨中有怀  其一",
        "id": "c5ba5c45-617f-4729-a2de-e47da9a6ac0a"
    },
    {
        "author": "廖行之",
        "paragraphs": [
            "春色无多日，匆匆度七旬。",
            "驱驰游子态，萧索旅中贫。",
            "酒薄愁那减，诗穷句转新。",
            "谁能念牢落，涸辙有枯鳞。"
        ],
        "title": "雨中有怀  其二",
        "id": "03b23ad9-4522-45a8-bf02-82bda7d7b1f9"
    },
    {
        "author": "廖行之",
        "paragraphs": [
            "目切云垂望，心驰枕扇凉。",
            "两年违色养，七夕又他乡。",
            "坐想斑衣戯，胡为捧檄忙。",
            "何人翟方进，将母冠巖廊。"
        ],
        "title": "七夕",
        "id": "f806d0d4-aa5d-4cc2-855c-d07d8ed450cc"
    },
    {
        "author": "廖行之",
        "paragraphs": [
            "江接东溟阔，潮从八月高。",
            "祇应风卷浪，谁遣怒成涛。",
            "舟楫乘流迅，鱼龙得意豪。",
            "瀛洲今不远，好去钓金鳌。"
        ],
        "tags": [
            "钱塘江"
        ],
        "title": "观潮",
        "id": "c554d36c-35c7-4713-a863-452b8842082f"
    },
    {
        "author": "廖行之",
        "paragraphs": [
            "屋敝漏疎星，魂清梦转惊。",
            "蛙鸣千百辈，鸟语两三声。",
            "意气浑干斗，尘劳未解缨。",
            "平生四方志，安肯效蝇营。"
        ],
        "title": "宿田桥驿枕上口占",
        "id": "984fa907-2d8d-4731-8aa7-ae41ae92cbb1"
    },
    {
        "author": "廖行之",
        "paragraphs": [
            "一雨洗残暑，初秋生嫩凉。",
            "寸岑余黛绿，多稼已云黄。",
            "早觉宦情薄，可能诗兴长。",
            "空惭赋囊粟，持底报君王。"
        ],
        "title": "如新墙宿于刘叟逆旅",
        "id": "5d9445ae-3da0-455c-a822-000a70de5627"
    },
    {
        "author": "廖行之",
        "paragraphs": [
            "十亩江头地，今时靖节园。",
            "辋川惭画古，绿野谩名存。",
            "自有菊成径，何须花满原。",
            "是间无俗物，不用闭松门。"
        ],
        "title": "向氏归来园",
        "id": "5d21c06e-2cfe-4192-90fd-3e2953140d79"
    },
    {
        "author": "廖行之",
        "paragraphs": [
            "擢擢琼簪秀，盈盈玉颊新。",
            "陇梅真季孟，洛浦是精神。",
            "好在临江佩，遥怜步月尘。",
            "对花恼诗思，何必霅溪莼。"
        ],
        "title": "水仙",
        "id": "3b332cac-414e-4196-8874-567b83add660"
    },
    {
        "author": "廖行之",
        "paragraphs": [
            "岁晚旅怀恶，云平东望赊。",
            "故人空眼底，别恨忆江涯。",
            "尺素形声画，萍踪溷齿牙。",
            "襟期定何许，归梦恼胡笳。"
        ],
        "title": "岁晚寄罗舜举",
        "id": "658663ae-770a-4272-b852-b9787591b1d3"
    },
    {
        "author": "廖行之",
        "paragraphs": [
            "江上送君归，灯前凝我思。",
            "源流嗟世远，师友不吾欺。",
            "此道无今昔，人生易别离。",
            "江湖几千里，从此尚心期。"
        ],
        "title": "怀程正翁",
        "id": "82581d13-e7e4-4150-9958-ef37f141d99c"
    },
    {
        "author": "廖行之",
        "paragraphs": [
            "畴昔春江上，诗成感旧游。",
            "重来正炎日，还复理扁舟。",
            "兴逐轻帆远，愁随急雨收。",
            "三年四来往，依旧水东流。"
        ],
        "title": "钱塘买舟西归",
        "id": "853adee5-dd37-4c3a-b701-c61cd2882a90"
    },
    {
        "author": "廖行之",
        "paragraphs": [
            "与愁添悴色，为老出孤标。",
            "髣髴生银缕，依微散玉苗。",
            "摘除犹茁茁，晞沐更萧萧。",
            "相见函关路，应符物色邀。"
        ],
        "title": "戏咏白发",
        "id": "5931650c-7c0c-4929-b51e-db5b4a4ce3c9"
    },
    {
        "author": "廖行之",
        "paragraphs": [
            "为邦何所急，劝学最留情。",
            "数仞新儒馆，千年继武城。",
            "梁间珍篆古，门外碧波平。",
            "会有明伦士，培风纵鹗横。"
        ],
        "title": "和益阳赵宰六首  其一",
        "id": "28bf1bb0-125c-4edf-8e72-c445d02d0a55"
    },
    {
        "author": "廖行之",
        "paragraphs": [
            "食黮从吾化，安舆本若情。",
            "有能奔晋盗，何用筑秦城。",
            "一邑诚天幸，三年頼政平。",
            "儒功固如许，仪舌漫纵横。"
        ],
        "title": "和益阳赵宰六首  其二",
        "id": "129652f3-fa14-4e75-80f0-3c657985a2f2"
    },
    {
        "author": "廖行之",
        "paragraphs": [
            "驭吏胡为术，临民若用情。",
            "两难诚具美，双璧重连城。",
            "威爱无偏举，权衡自适平。",
            "吏忠民更乐，协气日流横。"
        ],
        "title": "和益阳赵宰六首  其三",
        "id": "855943f0-3341-47a6-858f-7e00b5dfb104"
    },
    {
        "author": "廖行之",
        "paragraphs": [
            "世治不忘兵，公深爱国情。",
            "雄张新汉壁，势压旧吴城。",
            "夜月鸣笳肃，秋风列燧平。",
            "农耕浑自适，是处亩从横。"
        ],
        "title": "和益阳赵宰六首  其四",
        "id": "60993364-7a38-4dcc-b5f8-0104929e8660"
    },
    {
        "author": "廖行之",
        "paragraphs": [
            "底事及幽冥，仁人恻隠情。",
            "怜渠犹旅骴，为尔返乡城。",
            "泚颡人应化，分香讼亦平。",
            "存亡俱惠泽，高义与云横。"
        ],
        "title": "和益阳赵宰六首  其五",
        "id": "202c8583-bdfa-4d53-9530-0421d6806197"
    },
    {
        "author": "廖行之",
        "paragraphs": [
            "胸中涵万象，江上漫怡情。",
            "突兀飞华屋，依微出化城。",
            "所欣逢岁有，此意乐时平。",
            "登览多新句，何须马槊横。"
        ],
        "title": "和益阳赵宰六首  其六",
        "id": "035f6279-d0b8-494e-bf1c-2e57c97105e8"
    },
    {
        "author": "廖行之",
        "paragraphs": [
            "州牧谁能举，邦人愿借情。",
            "声名简宸扆，恩信著湘城。",
            "庞统才何陋，班超策故平。",
            "何如今别驾，膏泽与江横。"
        ],
        "title": "无题",
        "id": "39f0aa72-feaf-4772-88fc-58a92d65c53e"
    },
    {
        "author": "廖行之",
        "paragraphs": [
            "政最方贤躅，公心得事情。",
            "江湖多抚字，秦蜀佐廉平。",
            "族处欢群从，乡评叹老成。",
            "西风非宰木，犹记手经营。"
        ],
        "title": "挽王倅",
        "id": "ce9cde4e-d26e-4fc8-9245-44572397b9ff"
    },
    {
        "author": "廖行之",
        "paragraphs": [
            "姓氏标千佛，功名老一麾。",
            "人皆嗟窘步，公不陋居夷。",
            "悃愊尤安静，廉明且惠慈。",
            "穷陬天弗佑，三月逝如斯。"
        ],
        "title": "挽周守",
        "id": "dad13de6-06d8-4b83-9bab-53232c7a9ee0"
    },
    {
        "author": "廖行之",
        "paragraphs": [
            "秀整文明早，精明吏事优。",
            "联登年正妙，再转誉弥休。",
            "方展云衢步，俄惊夜壑舟。",
            "平生如此友，零落向山丘。"
        ],
        "title": "挽邓彦霄  其一",
        "id": "5a0af2cb-3234-4a82-bf95-731d3f289b60"
    },
    {
        "author": "廖行之",
        "paragraphs": [
            "仲氏怀联璧，慈亲念倚闾。",
            "官迁身未享，子少室无储。",
            "不料全家望，真成一梦虚。",
            "生材悭子寿，天意竟何如。"
        ],
        "title": "挽邓彦霄  其二",
        "id": "fcb15390-6ffb-49ff-8166-8f0539aec78a"
    },
    {
        "author": "廖行之",
        "paragraphs": [
            "仁寿渠应尔，为君呼彼苍。",
            "若人奚所恨，夫我谓难量。",
            "好学颜何泯，多才贾遽亡。",
            "乘除余庆在，薿薿看诸郎。"
        ],
        "title": "挽谷子长  其一",
        "id": "da91074e-d088-416f-9937-29013b1933be"
    },
    {
        "author": "廖行之",
        "paragraphs": [
            "百岁三之日，如君乃若然。",
            "谢庭凋玉树，楚泽毙兰荃。",
            "堂有双亲老，身无寸禄缘。",
            "英魂傥犹在，泣我此诗篇。"
        ],
        "title": "挽谷子长  其二",
        "id": "b3e96a0e-7731-40c6-81f5-d0c3fb9b66e4"
    },
    {
        "author": "廖行之",
        "paragraphs": [
            "伊昔拜芝宇，词场话俊游。",
            "一从分袂日，五阅鲙鲈秋。",
            "别梦思何极，长川逝莫留。",
            "盖棺俄隔世，空遣泪横流。"
        ],
        "title": "挽谷子长  其三",
        "id": "f0ca940d-4f24-462c-b393-5ddde703a78a"
    },
    {
        "author": "廖行之",
        "paragraphs": [
            "辛苦平生学，儒科志稍酬。",
            "路遥车折轴，夜半壑亡舟。",
            "士惜鸰原尽，亲悲鹤发留。",
            "传家幸有子，门户可无忧。"
        ],
        "title": "挽刘知府乘",
        "id": "036e2224-6b92-4628-ba61-68229dcc036c"
    },
    {
        "author": "廖行之",
        "paragraphs": [
            "文撼湘南国，才高月旦评。",
            "弟兄皆吏计，父子擅科名。",
            "彩服欢初浃，黄粱梦不惊。",
            "伤心见零落，埋玉闭佳城。"
        ],
        "title": "挽邓知县友龙  其一",
        "id": "5afd78c3-3ca3-45a9-8e05-3204bbcdd60a"
    },
    {
        "author": "廖行之",
        "paragraphs": [
            "别向巴丘去，归从浙水来。",
            "绝怜三益友，高卧九泉台。",
            "清会成陈迹，明时失茂才。",
            "无因陪祖奠，风壑寄余哀。"
        ],
        "title": "挽邓知县友龙  其二",
        "id": "652f6d4d-b60a-41ce-8bb8-345a828d0df7"
    },
    {
        "author": "廖行之",
        "paragraphs": [
            "人物丹丘秀，才华迈选优。",
            "青藜行照坐，白玉遽成楼。",
            "数不登知命，言犹见告猷。",
            "词林根柢在，三凤看鸣啾。"
        ],
        "title": "挽军器监簿周公子及  其一",
        "id": "139d7399-5705-4faa-9730-08a7a8d104e0"
    },
    {
        "author": "廖行之",
        "paragraphs": [
            "一经同鴈塔，再入并鸳行。",
            "方喜为寮好，那知梦奠伤。",
            "学多应损寿，文富幸流芳。",
            "有士奇如此，云溪奈閟藏。"
        ],
        "title": "挽军器监簿周公子及  其二",
        "id": "16b14b67-6e07-4233-80d3-4c1425929d12"
    },
    {
        "author": "廖行之",
        "paragraphs": [
            "今代称纯孝，如公第一流。",
            "事亲惟婉顺，厉志只操修。",
            "德行浑无间，功名略未酬。",
            "空遗千古恨，明月一山丘。"
        ],
        "title": "挽唐学录颐  其一",
        "id": "cf08733a-ec37-42fd-8c8c-9806d847040d"
    },
    {
        "author": "廖行之",
        "paragraphs": [
            "虎榜标名日，英声四海闻。",
            "传家惟奥学，有子继清芬。",
            "未熟黄粱梦，俄同冥漠君。",
            "哲人今已矣，无复更论文。"
        ],
        "title": "挽唐学录颐  其二",
        "id": "177ad3ca-04db-4e48-8c8d-f1eb268b9d34"
    },
    {
        "author": "廖行之",
        "paragraphs": [
            "文物湘中盛，唯公独最优。",
            "麒麟来瑞世，鹏鹗快横秋。",
            "桂籍名方著，灯窗志少酬。",
            "居乡多令望，治国蕴嘉猷。"
        ],
        "title": "挽龚宣教世基  其一",
        "id": "d87fb2c5-2e9d-4023-9dc1-e97f3f29b85a"
    },
    {
        "author": "廖行之",
        "paragraphs": [
            "游刃虽余地，栖鸾试未周。",
            "仅伸三釜养，俄隔九泉幽。",
            "风树悲难弭，蒿莪痛曷瘳。",
            "平生无恨处，有子袭箕裘。"
        ],
        "title": "挽龚宣教世基  其二",
        "id": "dab1ec02-3bb5-47e4-a1f0-2a1eee0ccd06"
    },
    {
        "author": "廖行之",
        "paragraphs": [
            "早擢蟾宫桂，声名第一流。",
            "下帷潜大业，击楫志神州。",
            "修短林中木，浮沉水上沤。",
            "生刍今日奠，恻怆泪难收。"
        ],
        "title": "挽雍宣教知义  其一",
        "id": "d4eb88a6-7e71-4390-9e32-e60cbc58c549"
    },
    {
        "author": "廖行之",
        "paragraphs": [
            "忆昔居黉舍，曾陪戯彩斑。",
            "才华推粹美，功绩叹间关。",
            "有子能传业，无丹可驻颜。",
            "哀词临隧路，明晦万重山。"
        ],
        "title": "挽雍宣教知义  其二",
        "id": "fca69ff5-e51f-4582-966e-9622cf2415f7"
    },
    {
        "author": "廖行之",
        "paragraphs": [
            "当代文章伯，声名属太常。",
            "云衢方奋立，薤露忽悲伤。",
            "郄桂荣贤嗣，莱衣远北堂。",
            "苍天竟何意，忍使哲人亡。"
        ],
        "title": "挽龚主簿盖卿  其一",
        "id": "79b05f89-fc01-4a2f-8e5d-7bf4c90b90fb"
    },
    {
        "author": "廖行之",
        "paragraphs": [
            "奇士如公少，居然得誉尊。",
            "绩文追古作，献策达修门。",
            "梁坏吾安仰，人亡道尚存。",
            "伤心南野路，天迥暮云昏。"
        ],
        "title": "挽龚主簿盖卿  其二",
        "id": "d74c0b9e-e972-421b-a987-12426b77710d"
    },
    {
        "author": "廖行之",
        "paragraphs": [
            "剑浦昔名族，湘川今世家。",
            "簪缨方赫奕，里巷正光华。",
            "岂意有余庆，翻成不足嗟。",
            "哀哉天道远，福禄一何差。"
        ],
        "title": "挽刘学谕玗  其一",
        "id": "07954833-93ca-42b1-b8c2-ca61e949f782"
    },
    {
        "author": "廖行之",
        "paragraphs": [
            "诗礼家传旧，箕裘世袭良。",
            "蚤同花萼秀，晚并桂椿芳。",
            "方恨违同气，那知叹肯堂。",
            "斯文今已矣，继踵属贤郎。"
        ],
        "title": "挽刘学谕玗  其二",
        "id": "10afd271-5ef3-4b31-a756-2fe272e27cd0"
    },
    {
        "author": "廖行之",
        "paragraphs": [
            "声猷惊俗旧，科第策名新。",
            "筮仕甫从志，辞官复为亲。",
            "谁期一朝患，遽殒百年身。",
            "平昔经纶事，而今已古人。"
        ],
        "title": "挽刘学谕玗  其三",
        "id": "87d28106-a90b-4c02-a37c-0b4dfe317d54"
    },
    {
        "author": "廖行之",
        "paragraphs": [
            "学富犹无已，才雄非自成。",
            "诲人真不倦，接物有余情。",
            "仅有抠衣便，俄惊逝水倾。",
            "丹旌嗟莫挽，忍听薤歌声。"
        ],
        "title": "挽刘学谕玗  其四",
        "id": "69ffc5b9-5fd8-4724-a993-4f86c7b41ba6"
    },
    {
        "author": "廖行之",
        "paragraphs": [
            "夙世垂遗训，书林早策勋。",
            "敬诚跻至善，师友富多闻。",
            "棠棣两玉笋，闺门万石君。",
            "九原那可作，惆怅哽飞云。"
        ],
        "title": "挽刘宣教孝昌  其一",
        "id": "508674f6-ec06-48b9-888e-ddd53ae8d2aa"
    },
    {
        "author": "廖行之",
        "paragraphs": [
            "暂出伸三釜，归安菽水心。",
            "立言存绝笔，遗子胜籝金。",
            "肝腑真堪托，情亲久亦深。",
            "交朋忘一鉴，哀泪满衣襟。"
        ],
        "title": "挽刘宣教孝昌  其二",
        "id": "24b11504-7c18-4432-894a-3d4abd8e4266"
    },
    {
        "author": "廖行之",
        "paragraphs": [
            "陈子吾为友，别来今甫春。",
            "孔庭歌坏木，窦树失灵椿。",
            "谁谓有余庆，几成无告民。",
            "天涯一携手，涕出为悲辛。"
        ],
        "title": "唁陈颐刚颐大二兄",
        "id": "605a6ea5-5df7-465d-979f-d9b673336576"
    },
    {
        "author": "廖行之",
        "paragraphs": [
            "咄咄柴桑久卜邻，轩轩少室竟何人。",
            "一丘奇兴心犹远，千古论交迹未陈。",
            "奋锸自随天地阔，园林好在岁时新。",
            "东风相逐经行处，花草禽鱼不计春。"
        ],
        "title": "和游归来园韵  其一",
        "id": "a47c7cd0-dcf7-478f-8203-a00ffdfb4300"
    },
    {
        "author": "廖行之",
        "paragraphs": [
            "簿书丛里厌纷埃，夙驾輶轩此地来。",
            "好是板舆将母乐，不妨樽酒为花开。",
            "难拼胜赏哦诗适，生怕严城打鼓催。",
            "明日江头还眺望，松风阁上几徘徊。"
        ],
        "title": "和游归来园韵  其二",
        "id": "a7c5e1df-bc7c-4c82-bbea-f5a680c6feca"
    },
    {
        "author": "廖行之",
        "paragraphs": [
            "腊尾春风不著忙，雪花先压百花香。",
            "试为天上玉妃舞，欲遣人间越犬狂。",
            "万里冰壶尘不染，一番琼圃日初长。",
            "东皇喜作吾翁瑞，又报丰年到酉阳。"
        ],
        "title": "春雪",
        "id": "2e7b294e-ba07-4479-b84c-3ace274533fa"
    },
    {
        "author": "廖行之",
        "paragraphs": [
            "几日凝空雪未阑，江头乘兴一凭栏。",
            "瑶池宫阙连天迥，琼圃山川特地宽。",
            "极目龙沙千里远，倚空冰柱数峰寒。",
            "望中浑觉蟾宫近，便欲乘风寄羽翰。"
        ],
        "title": "江楼雪望",
        "id": "643240f8-3ce2-4416-88a1-c07d5673410c"
    },
    {
        "author": "廖行之",
        "paragraphs": [
            "骀荡融和二月天，邀朋同是饮中仙。",
            "试将拄杖踏芳草，更看兰舟航野川。",
            "酒兴偿花聊复一，诗篇贾勇或相千。",
            "何妨日日寻春去，醉把赓酬授简传。"
        ],
        "title": "和春游三首  其一",
        "id": "d6e2e647-0bdc-4961-9bac-53d760d73461"
    },
    {
        "author": "廖行之",
        "paragraphs": [
            "寻胜遨游且乐天，楚狂应是地行仙。",
            "一年最好春三月，到处那能花满川。",
            "梦泽诗肠吞八九，河沙醉境渺三千。",
            "眼中况有江臯佩，应作潇湘胜会传。"
        ],
        "title": "和春游三首  其二",
        "id": "5b3e9e59-4ebc-4a49-ab40-d7f16be5a99c"
    },
    {
        "author": "廖行之",
        "paragraphs": [
            "雨余迟日放晴天，春入园林点化仙。",
            "为约奚囊行秀野，更看花岛媚清川。",
            "杖头买醉多踰百，笑里挥金知几千。",
            "一段清狂谁会得，谩将高兴付诗传。"
        ],
        "title": "和春游三首  其三",
        "id": "de08d15d-f2f6-4e16-b985-c6771867782c"
    },
    {
        "author": "廖行之",
        "paragraphs": [
            "暖日烘晴二月天，万丝垂舞竞春妍。",
            "谁移西蜀寸根远，独领东风一笑嫣。",
            "醉脸凝脂朝过雨，红粧照烛夜笼烟。",
            "漫山百卉空粗俗，知是流霞第一仙。"
        ],
        "title": "海棠",
        "id": "9c1360b6-6656-4364-9a89-d31bacea284d"
    },
    {
        "author": "廖行之",
        "paragraphs": [
            "一年好乐九十日，底事天工力作难。",
            "自古惜春晴有几，只今连夕雨犹𩆑。",
            "朝来已报山城社，客里那知花信寒。",
            "遥想故园田父乐，伐豚酾酒树团栾。"
        ],
        "title": "社日雨",
        "id": "14833056-8809-4d63-8ee7-ace71e7f01ff"
    },
    {
        "author": "廖行之",
        "paragraphs": [
            "客里春愁万斛量，随身抖擞一奚囊。",
            "了无池草入诗梦，粗有山花供酒狂。",
            "半载飞蓬成底事，几钩新月误相望。",
            "夕阳又傍空山宿，杜宇声中入异乡。"
        ],
        "title": "清江道中",
        "id": "30cf2a57-4797-4942-8498-6f4858cbac5a"
    },
    {
        "author": "廖行之",
        "paragraphs": [
            "江上晴光照眼浓，十分春色满城东。",
            "客怀何限湘波绿，漕事方殷汉粟红。",
            "雅有诗情添兴远，可无酒力破愁攻。",
            "舳舻早晚蒲帆稳，长啸东南万里风。"
        ],
        "title": "次纲官王簿韵兼简伯潜二首  其一",
        "id": "9d1c4027-57c5-4459-8a85-a3a43052b275"
    },
    {
        "author": "廖行之",
        "paragraphs": [
            "柳岸流鶑两两黄，风光浑在一帘香。",
            "休辞老去追随懒，莫遣春归倥偬忙。",
            "满地芳茵犹胜践，漫天飞絮漫轻狂。",
            "溪园早有同游约，准拟杯行引兴长。"
        ],
        "title": "次纲官王簿韵兼简伯潜二首  其二",
        "id": "4914eb29-5cad-451c-8bcb-fa6b2455c442"
    },
    {
        "author": "廖行之",
        "paragraphs": [
            "君访西郊古佛家，还因烧佛问丹霞。",
            "可能同住依弥勒，应是前身悟木叉。",
            "林杪危亭供宴坐，门前翠袖俨排衙。",
            "纷纷廛市何时了，静看优昙浩劫花。"
        ],
        "title": "和张王臣郊游韵三首  其一",
        "id": "b9ab3f36-e062-47f5-b1dd-819a30cbb7af"
    },
    {
        "author": "廖行之",
        "paragraphs": [
            "山头笑语落千家，晓入登临引暮霞。",
            "极目未应烦笏拄，招朋端不羨鱼叉。",
            "归来皓月明于烛，睡熟黄䌷卧放衙。",
            "幕府官闲诗思敏，赓酬亹亹笔生花。"
        ],
        "title": "和张王臣郊游韵三首  其二",
        "id": "daa925d5-065a-446b-8851-c452833509de"
    },
    {
        "author": "廖行之",
        "paragraphs": [
            "秀句清圆掩百家，锦心幽思定餐霞。",
            "风骚谁敢闚严律，诵数惟应满洛叉。",
            "已有文名肩杜曲，却怜羁旅赋彭衙。",
            "自嗟下里陪高唱，羞说花时鼓子花。"
        ],
        "title": "和张王臣郊游韵三首  其三",
        "id": "bf1e75b7-7443-44a6-ba23-0ea0da10b062"
    },
    {
        "author": "廖行之",
        "paragraphs": [
            "牡丹摧尽蘂初成，花谱还应压后生。",
            "右掖昔年陪俊赏，幽兰今日助诗情。",
            "当阶镇日翻红艳，傍砌何人翫秀英。",
            "国色要须归第一，花王从此浪收名。"
        ],
        "title": "和芍药",
        "id": "a546098c-e969-421d-bfce-383afd3d3bb9"
    },
    {
        "author": "廖行之",
        "paragraphs": [
            "煮酝青梅且共尝，游蜂飞蝶为谁忙。",
            "秋千彩索迷青草，车马红桥锁绿杨。",
            "春事战回蒲剑老，诗肠结尽柳丝长。",
            "韶光赋别休匆遽，凝伫东风更一觞。"
        ],
        "title": "送春",
        "id": "80da532e-8d0b-462d-b101-110c2e77c7cd"
    },
    {
        "author": "廖行之",
        "paragraphs": [
            "奔走尘埃日几西，又从舟楫问津涯。",
            "官身底事多羁束，世路由来足崄巇。",
            "甘雨也知苏䆉䅉，轻风祗管舞涟漪。",
            "夕阳又傍田村宿，无限蜩螗噪晚飔。"
        ],
        "title": "宿田舍遇雨",
        "id": "f4622908-48ed-45bf-bcfc-fe0e7df27ede"
    },
    {
        "author": "廖行之",
        "paragraphs": [
            "从昔人传鹊作桥，一年牛女会清宵。",
            "几家乞巧罗瓜果，是处开樽沸管箫。",
            "云雨暂成银汉约，风雷催趁玉晨朝。",
            "凭谁与问支机石，好上仙槎款碧霄。"
        ],
        "title": "七夕",
        "id": "f3ab544f-5ca8-4541-bff7-bc5054e3ee6c"
    },
    {
        "author": "廖行之",
        "paragraphs": [
            "寂寞东篱几夕霜，不堪憔悴逐炎凉。",
            "谁知璞玉浑金态，尽作红尘紫陌粧。",
            "流液尚能甘水味，返魂应付与梅香。",
            "来年莫落秋深后，好趁登高入酒觞。"
        ],
        "title": "重九后菊",
        "id": "e195eb83-a870-476e-9671-6a8a2ceeebc0"
    },
    {
        "author": "廖行之",
        "paragraphs": [
            "风囊啸谷猎尘衫，雨鬣行天驾玉骖。",
            "一洗蛮烟浑逐北，全提商令似征南。",
            "佳时不负中秋约，双桂能同一夜谈。",
            "我亦兰陔奉馨膳，与君欢事喜相参。"
        ],
        "title": "中秋日简同盟诸公",
        "id": "3b06f76b-83b8-4e6e-b809-7560b52460f6"
    },
    {
        "author": "廖行之",
        "paragraphs": [
            "羁寓穷秋几许清，晚芳犹尔亦何荣。",
            "东篱旧岂论余子，三径今应愧老成。",
            "气味耐堪供饮兴，登临那得厕羣英。",
            "节华要是丈人行，俗眼谁知省屈平。"
        ],
        "title": "和晚菊三首  其一",
        "id": "c1a82597-56c5-4676-959d-d1fd561a6792"
    },
    {
        "author": "廖行之",
        "paragraphs": [
            "何事秋光老更清，故应有菊占秋荣。",
            "后来汉陛知薪积，晚出商山叹翼成。",
            "三径惟将松比操，东篱那为酒含英。",
            "纷纷红紫随时好，臆对西风诉不平。"
        ],
        "title": "和晚菊三首  其二",
        "id": "c0476481-b7bf-4bd9-8259-bac7cf0b2c52"
    },
    {
        "author": "廖行之",
        "paragraphs": [
            "荒凉篱落露华清，菊为重阳特地荣。",
            "奔竞鬭心知戒在，疎迟懒性习闲成。",
            "偿秋为子添秋兴，见晚知谁恨晚英。",
            "頼有南山陪旧望，悠然目极与云平。"
        ],
        "title": "和晚菊三首  其三",
        "id": "287dc32d-2af1-48d5-ba61-02263c1e112a"
    },
    {
        "author": "廖行之",
        "paragraphs": [
            "云容冉冉碧于衫，蟾影腾腾稳胜骖。",
            "万壑凉声生木末，一天秋色满江南。",
            "闻鸡漫起狂夫舞，扪虱谁从隠士谈。",
            "坐想诗翁搜好句，初机还许学人参。"
        ],
        "title": "月夜有怀二宋兄",
        "id": "8f1fbd50-bc41-4711-90ef-0e95f933bb1c"
    },
    {
        "author": "廖行之",
        "paragraphs": [
            "百年诗种世科存，三载相望两拜恩。",
            "主簿从渠称大小，儒冠喜我到儿孙。",
            "立身正要先忠孝，力学尤须造本原。",
            "老矣寸阴犹共惜，日新期汝大吾门。"
        ],
        "title": "秋夜读书示谦  其一",
        "id": "ff1df358-b06b-4368-a790-423b238d3fa4"
    },
    {
        "author": "廖行之",
        "paragraphs": [
            "常记吾公诲语存，岂唯抚育念深恩。",
            "要将礼义扶门户，常把诗书训子孙。",
            "众耳尚闻垂绝语，尔曹无负起家原。",
            "慇懃事业能无忝，何羨于公驷马门。"
        ],
        "title": "秋夜读书示谦  其二",
        "id": "9fc808c0-aaa8-44c9-973d-459b38b369f4"
    },
    {
        "author": "廖行之",
        "paragraphs": [
            "寂寂园林秋暮时，可人卢橘玉英肥。",
            "祗应篱菊返魂在，满慰金行得意归。",
            "僵立冻蜂攒翅白，霏微繁李缀枝稀。",
            "天公似恐缁尘污，乞与毡裘护雪衣。"
        ],
        "title": "西囿卢橘数株方穷秋萧索间诧然敷荣薿薿可爱作诗记之",
        "id": "e6d65908-3b34-4397-9c35-9062b5ce6e9e"
    },
    {
        "author": "廖行之",
        "paragraphs": [
            "岸岸花飞客思浓，拍空烟水与天东。",
            "暮云横岭依依碧，朝日翻波衮衮红。",
            "鸥共忘机元自适，鼍犹鸣鼓定谁攻。",
            "凭栏万里危楼望，愁绝江南一笛风。"
        ],
        "title": "和罗舜举  其一",
        "id": "b58a6231-bf09-46fd-8594-fc53fe78b8a5"
    },
    {
        "author": "廖行之",
        "paragraphs": [
            "对酒怜鹅满意黄，江天风暖水纹香。",
            "诗情到底能多助，官事由来未苦忙。",
            "晴雨不妨春自好，醉醒何择我非狂。",
            "几时容与扁舟去，浩荡烟波情兴长。"
        ],
        "title": "和罗舜举  其二",
        "id": "0c9c0ecd-4f83-4d37-8dde-a65058f95381"
    },
    {
        "author": "廖行之",
        "paragraphs": [
            "词伯今犹从事衫，追风才轶谢羸骖。",
            "浪传齐己声江左，不见弥明隠岳南。",
            "骚读正堪供痛饮，箎音那许接高谈。",
            "君家况有輶轩法，乞与新编得细参。"
        ],
        "title": "和张王臣",
        "id": "02f08c3e-e3e4-43b2-aade-ba8d64a648af"
    },
    {
        "author": "廖行之",
        "paragraphs": [
            "平生四海鲁东家，貌敬谁能礼有加。",
            "试问离歌谈狗曲，何如艳曲唱山茶。",
            "广平似铁诗犹好，河内闻箴喜更夸。",
            "惟有谪仙堪痛饮，世间佳处乐无涯。"
        ],
        "title": "和家字韵呈同社诸公",
        "id": "0eceff19-78fe-48b3-8c88-fb63051463ab"
    },
    {
        "author": "廖行之",
        "paragraphs": [
            "新凉凭雨入郊墟，却置诗书困简书。",
            "顾我尘埃随野马，今谁风味忆鲈鱼。",
            "可能三釜从吾好，且放双眉满意舒。",
            "賸买一尊浇礧磈，从他㶁㶁水鸣除。"
        ],
        "title": "和松坡刘迂诗四首  其一",
        "id": "1dc372ea-b429-4cef-a868-cd26f2e96c54"
    },
    {
        "author": "廖行之",
        "paragraphs": [
            "白云飞处祝融墟，心切平安一纸书。",
            "浪走毛生惭捧檄，清贫羊续漫悬鱼。",
            "银蟾浮彩秋尤好，金粟含香桂欲舒。",
            "指日安舆奉颜色，彩衣容与戏庭除。"
        ],
        "title": "和松坡刘迂诗四首  其二",
        "id": "f0557e91-33d4-40c8-9798-d285edf1d7db"
    },
    {
        "author": "廖行之",
        "paragraphs": [
            "平生湖海敝貂裘，一笑周南底滞留。",
            "豪放不妨诗李白，峥嵘何意吏朱游。",
            "悠悠世上难穷事，落落胸中肯著愁。",
            "高兴横秋浑不浅，月明还上武昌楼。"
        ],
        "title": "和松坡刘迂诗四首  其三",
        "id": "ae685d11-c50e-4f55-ae17-ec97decd9181"
    },
    {
        "author": "廖行之",
        "paragraphs": [
            "满袖风埃季子裘，谁怜斗粟漫淹留。",
            "栖迟岁月浑闲事，放浪湖山得胜游。",
            "一律任渠从滥吹，数杯容我且浇愁。",
            "祗应好在平生志，更上陈登百尺楼。"
        ],
        "title": "和松坡刘迂诗四首  其四",
        "id": "8237b316-4a80-4764-a86c-183dbc00f2ee"
    },
    {
        "author": "廖行之",
        "paragraphs": [
            "微日输晴宿霭妆，征鸿迎暖到南州。",
            "相呼相唤稻粱熟，年去年来芦苇秋。",
            "琴操曾遗中散恨，海濒还见子卿不。",
            "夕阳莫傍江楼去，长有别离人倚楼。"
        ],
        "title": "暮秋闻鴈",
        "id": "25df7601-832f-4061-a1c5-1145c236acf3"
    },
    {
        "author": "廖行之",
        "paragraphs": [
            "何物包藏欲媚谁，千金难售惜光仪。",
            "空凝巧倩如羞靥，晴吐浓薰已透肌。",
            "一夕举烽徒自苦，三年射雉若为奇。",
            "无情草木欣欣意，却恼多情为赋诗。"
        ],
        "title": "和蔺仰之咏含笑花",
        "id": "5b20b7b8-6a84-41ae-afcb-bd705d97e3d5"
    },
    {
        "author": "廖行之",
        "paragraphs": [
            "雨余清梦话踌躇，投晓敲门一纸书。",
            "尺组却能羁壮士，寸心浑欲驾飞车。",
            "青衫小吏谁知子，白发慈亲正念渠。",
            "只道为官志三釜，而今那似守阎闾。"
        ],
        "title": "得长兄书",
        "id": "afdebdfe-481d-4190-99a1-48dedbd01543"
    },
    {
        "author": "廖行之",
        "paragraphs": [
            "怯晓征衣袭小衫，山头淡月照联骖。",
            "晴光忽散湘江上，秋色疑连梦泽南。",
            "后约吹香舒藻思，同游载酒款犀谈。",
            "遥知坚卧朱文季，倦听朝鸡趁六参。"
        ],
        "title": "同伯潜诸公联骑出城东次衫字韵",
        "id": "b26a6a3d-2111-48ad-bd59-108651a272b9"
    },
    {
        "author": "廖行之",
        "paragraphs": [
            "君家华屋隠松关，满壑清风六月寒。",
            "半岁胡为漫蓬转，篇诗犹解惜春阑。",
            "人言占马应东首，我欲移文向北山。",
            "试问啼鹃缘底事，尽情终日劝人还。"
        ],
        "title": "和武必达郢亭杂咏韵",
        "id": "1fa3b8e0-5bc4-42b0-b766-de7850900f6f"
    },
    {
        "author": "廖行之",
        "paragraphs": [
            "乱蝉声里夕阳村，野寺荒凉竹映门。",
            "汩汩溪流新过雨，芃芃禾稼已平原。",
            "老僧不省论诗句，初月犹能共酒樽。",
            "莫为奔驰起归兴，东西南北一干坤。"
        ],
        "title": "宿白湖即事",
        "id": "00362cdc-769e-4b94-a3c9-ee252491256d"
    },
    {
        "author": "廖行之",
        "paragraphs": [
            "六月湖天凛似秋，曾凭樯燕小迟留。",
            "苍崖偃蹇浮屠古，白壁淋漓醉墨流。",
            "吹浪鱼龙供客戏，乘槎牛斗得天游。",
            "一声帝子云璈曲，家在蓬壶碧玉楼。"
        ],
        "tags": [
            "洞庭湖"
        ],
        "title": "和洞庭古寺壁间韵",
        "id": "d79be4b2-92a2-462b-8694-dba285749efc"
    },
    {
        "author": "廖行之",
        "paragraphs": [
            "炎风勃勃触轻衫，何事驱尘未解骖。",
            "清我一泓能湛湛，洗渠双耳任喃喃。",
            "方从君子欢相爱，未信樵夫笑不谈。",
            "他日通泉访陈迹，光芒宝剑与天参。"
        ],
        "title": "和徐志父道中池亭独游之什二首  其一",
        "id": "c77af4b8-762e-4b97-aae6-ed40f58d4e19"
    },
    {
        "author": "廖行之",
        "paragraphs": [
            "闻絃那用湿青衫，俛首盐车骥可骖。",
            "珍重居污自贞洁，飞扬巢幕漫呢喃。",
            "云天意气生怀抱，尊俎风流入笑谈。",
            "不碍哦诗佐清逸，明朝敛板又庭参。"
        ],
        "title": "和徐志父道中池亭独游之什二首  其二",
        "id": "21474372-f9d8-418d-9943-b1d2e16914e2"
    },
    {
        "author": "廖行之",
        "paragraphs": [
            "长沙不足容回旋，放脚直到清虚天。",
            "层云荡胸意矫矫，皓月入袖情娟娟。",
            "扶摇浩荡九万里，城郭彷彿三千年。",
            "仙期汗漫直牛斗，此志理我乘风船。"
        ],
        "title": "游岳麓宫抱黄洞",
        "id": "bb43c840-50ab-4c21-98f2-17ab7fffe82b"
    },
    {
        "author": "廖行之",
        "paragraphs": [
            "一年好景负黄花，洗眼江梅傲岁华。",
            "把酒欲从天问月，知时谁解管飞葭。",
            "人情似水多泾渭，世味如禅说蜜樝。",
            "祇可高吟酬节物，鶑声早晚又天涯。"
        ],
        "title": "和张王臣登清斯亭韵三首  其一",
        "id": "61da9d07-98c0-4c49-b623-b838eba022e2"
    },
    {
        "author": "廖行之",
        "paragraphs": [
            "一夜寒窗剪烛花，细寻诗派忆京华。",
            "爱人欲赠两溪竹，吊古谁荒大泽葭。",
            "味永黄鸡羹苦菜，香清沈水煮榠樝。",
            "拈来信手皆佳句，浩叹东洋渺际涯。"
        ],
        "title": "和张王臣登清斯亭韵三首  其二",
        "id": "4f06e74f-5f62-490a-abba-6f2551aa394c"
    },
    {
        "author": "廖行之",
        "paragraphs": [
            "海棠冬暖亦狂花，步遶畦区羨物华。",
            "微雨苍茫低塞鴈，寒声寂历到汀葭。",
            "映人清绝梅松竹，照眼黄垂橘柚樝。",
            "自喜闲中足幽兴，不妨时理醉生涯。"
        ],
        "title": "和张王臣登清斯亭韵三首  其三",
        "id": "6debdefc-3a06-485e-ad1d-554df09c8710"
    },
    {
        "author": "廖行之",
        "paragraphs": [
            "不随凿枘辨方圆，安用蓍龟考未然。",
            "万物由来皆备我，寸心既尽即知天。",
            "见几那俟拈花手，乐道浑忘绝易编。",
            "自得诚明千古学，谁能证此具精专。"
        ],
        "title": "题苏瑑觉斋二首  其一",
        "id": "4ebe988f-6bd9-434b-b4b2-1b451a628afb"
    },
    {
        "author": "廖行之",
        "paragraphs": [
            "灭去觚棱性本圆，了除藩蔽物皆然。",
            "向来具足顶门眼，尽发卑微瓮里天。",
            "胶扰空花俱是幻，拘挛尘鞅束如编。",
            "非予孰为幡然起，莫遣阿衡美独专。"
        ],
        "title": "题苏瑑觉斋二首  其二",
        "id": "75a74eeb-395e-4a62-811c-33b563cc8df6"
    },
    {
        "author": "廖行之",
        "paragraphs": [
            "穷山二月无多乐，犹作春来料峭寒。",
            "常恐花枝暗萧索，却教诗句漫艰难。",
            "寻芳頼有城西角，泥饮休论日几竿。",
            "他日山僧纪清集，阁中应作画图看。"
        ],
        "title": "和长兄席间书事",
        "id": "10c75ed3-932d-4d3c-82ce-331b46c1708c"
    },
    {
        "author": "廖行之",
        "paragraphs": [
            "诗书事业可公卿，垂上青冥却反耕。",
            "舍己芸人吾弗尔，种田得饱我何营。",
            "一犂春雨宁论力，万里秋云会享成。",
            "堂上更书无逸语，也知稼穑重金籝。"
        ],
        "title": "题舅氏耕隠图",
        "id": "ecb24b20-5fa3-4f6f-ae74-33c85fb7af0b"
    },
    {
        "author": "廖行之",
        "paragraphs": [
            "莱衣喜气著青衫，世路从渠裂两骖。",
            "试问虚名空斗北，何如荣养乐陔南。",
            "邻墙饱听新诗句，尊酒相从几笑谈。",
            "闻道秋郊足佳趣，好奇谁复似岑参。"
        ],
        "title": "书怀",
        "id": "a4b0621d-d279-4b09-975b-bea6f392919e"
    },
    {
        "author": "廖行之",
        "paragraphs": [
            "吾儒不羨能方丈，彼相胡为食万钱。",
            "谁识春来有珍味，乐如疏食曲肱眠。",
            "园中菜把勤能致，曹掾莼羹美未专。",
            "便作远谋胜肉食，他年无愧作诗篇。"
        ],
        "title": "食菜作二首  其一",
        "id": "925b6cea-d8f7-460e-acff-ba85f6ef9f5d"
    },
    {
        "author": "廖行之",
        "paragraphs": [
            "春来日膳菜数本，绝胜杖头携百钱。",
            "但得园蔬非馑岁，肯令午梦搅清眠。",
            "食芹有美吾思献，采菲无遗利可专。",
            "莫笑先生长诳腹，解吟朝日照盘萹。"
        ],
        "title": "食菜作二首  其二",
        "id": "dea7dd70-8f53-41f3-a1f8-1a8f223a9c1b"
    },
    {
        "author": "廖行之",
        "paragraphs": [
            "踏遍江湖路几千，买舟因得憩江天。",
            "不嫌烟水牵离恨，要狎沙鸥伴醉眠。",
            "南浦春深波涨岸，长芦风寝浪平川。",
            "生涯喜近长年老，夜半挐音月满船。"
        ],
        "title": "丰城舟中",
        "id": "419c3929-642f-4da8-ab17-1c38427fd295"
    },
    {
        "author": "廖行之",
        "paragraphs": [
            "湘郡湘城四十余，赋租无爽岁无虚。",
            "三年自是澄清泽，一吏何能抚字书。",
            "底事古人勤劝课，由来国计在阎闾。",
            "南阳谁守蒲谁宰，更頼褰帏使者车。"
        ],
        "title": "上湖南孙漕四首  其一",
        "id": "6205ac66-98f0-40da-8515-5ded4276b97b"
    },
    {
        "author": "廖行之",
        "paragraphs": [
            "湘水湘江衮衮流，南连五岭北荆州。",
            "造船行粟无遗算，自叶流根皆运筹。",
            "国计已多刘晏策，民情滋欲寇恂留。",
            "善刀莫起庖丁念，何止恢恢十二牛。"
        ],
        "title": "上湖南孙漕四首  其二",
        "id": "8c0d1a8b-fbb2-46df-90c1-9f04b27611c0"
    },
    {
        "author": "廖行之",
        "paragraphs": [
            "湘俗湘人百不忧，口无异论只歌讴。",
            "皆言此日孙夫子，还是当年郭细侯。",
            "不信民情容易得，可能仁闻镇长流。",
            "而今九郡皆膏泽，看取黄云万顷秋。"
        ],
        "title": "上湖南孙漕四首  其三",
        "id": "2cf87fa3-952d-4824-8476-631121db3edb"
    },
    {
        "author": "廖行之",
        "paragraphs": [
            "湘雨湘田处处同，谁知公意与天通。",
            "爱民天亦忧民事，望岁公应喜岁丰。",
            "自古强兵先足食，从今积粟可平戎。",
            "关中事业非难办，要看他时第一功。"
        ],
        "title": "上湖南孙漕四首  其四",
        "id": "539d54f7-cf6d-488c-8f46-0280a1f56e41"
    },
    {
        "author": "廖行之",
        "paragraphs": [
            "紫泥芝检下遥天，绣斧荣更竹使权。",
            "六辔周王新礼乐，重湖楚国旧山川。",
            "澄清风采生麾节，眷倚精神跂邃綖。",
            "早晚沙堤归步稳，二台齐色耀星躔。"
        ],
        "title": "代送王守赴湖北漕",
        "id": "384d67f6-51e3-4e44-aa95-e4cc0a028432"
    },
    {
        "author": "廖行之",
        "paragraphs": [
            "丹诏飞来万国春，抡才美意属贤臣。",
            "几年志气风云壮，一旦声名日月新。",
            "好把良筹裨负扆，莫贪香饵堕垂纶。",
            "来年上国风光好，喜帖西驰沸路尘。"
        ],
        "title": "和丙午衡州鹿鸣宴诗",
        "id": "6711fd64-1cc5-4c4d-b7ef-aec5c8eaf772"
    },
    {
        "author": "廖行之",
        "paragraphs": [
            "几年蓬藋翳儒宫，文物新还俎豆中。",
            "幸甚诸生初见武，欢然置酒更亲崇。",
            "晴收楚峤千峰雨，薰奏虞絃万籁风。",
            "须信廉平汉循吏，可能齐鲁化蚕丛。"
        ],
        "title": "和石鼓宴士二首  其一",
        "id": "fb7187b0-2664-49bb-ba79-8c2301af304a"
    },
    {
        "author": "廖行之",
        "paragraphs": [
            "江头秀木碧参空，喜见新晴到眼中。",
            "秩秩北林筵有序，潭潭东阁礼尤崇。",
            "广平元老今贤杰，江左夷吾正祖风。",
            "况复赣君崇教养，清阴到处绿成丛。"
        ],
        "title": "和石鼓宴士二首  其二",
        "id": "928f7aaf-07c7-4fe8-a63b-4d9ad3912b1b"
    },
    {
        "author": "廖行之",
        "paragraphs": [
            "君侯德业简渊衷，亟上朝端望寖隆。",
            "鹓鹭羽仪从北阙，骖騑礼乐正西风。",
            "六条郡国褰帷里，万里沅湘揽辔中。",
            "早晚诏书归衮舄，由来周召合三公。"
        ],
        "title": "上湖北赵司仓三首  其一",
        "id": "8f8b3bd3-1313-4bd0-81b1-d4b76c877f75"
    },
    {
        "author": "廖行之",
        "paragraphs": [
            "黼扆天高德意深，恩言临遣重丁宁。",
            "九霄雨露新英节，一日风雷徧洞庭。",
            "财力定能均息耗，米盐因得裕常经。",
            "如今想见南翁喜，长望吴头认使星。"
        ],
        "tags": [
            "洞庭湖"
        ],
        "title": "上湖北赵司仓三首  其二",
        "id": "e6fa0eaa-914f-4ed0-a846-bd85826c2c4b"
    },
    {
        "author": "廖行之",
        "paragraphs": [
            "廷尉年来犴狱清，更凭藻鉴惠诸生。",
            "新奇往往多闻罢，朴鲁区区亦竟成。",
            "已见规橅通造化，会看勋业正钧衡。",
            "先生小试澄清手，天下颙颙望太平。"
        ],
        "title": "上湖北赵司仓三首  其三",
        "id": "f18ca722-d595-4506-ac1b-fcea774c6dfa"
    },
    {
        "author": "廖行之",
        "paragraphs": [
            "夫君解纽去通泉，十幅风帆下碧川。",
            "宝剑诗成光射斗，扶摇路稳翼垂天。",
            "湖山桂老乘秋兴，越水梅开近日边。",
            "丹扆须贤方侧席，会听鸣履上星躔。"
        ],
        "title": "送黄尉解官因简黄德亨  其一",
        "id": "7cf5a79f-3bcf-4afd-9f25-d79c275ebed5"
    },
    {
        "author": "廖行之",
        "paragraphs": [
            "平生饱听无双誉，一见全胜得异书。",
            "妙语从君闻梗概，清尊酌我更踌躇。",
            "希踪伯氏情何限，惜别吾曹意有余。",
            "若见滁州新博士，为言湘水愧污渠。"
        ],
        "title": "送黄尉解官因简黄德亨  其二",
        "id": "b7fd7b3c-8d90-4d53-98c4-2de7a9c810a7"
    },
    {
        "author": "廖行之",
        "paragraphs": [
            "四十余年尚转蓬，渠论南北与西东。",
            "但知爱子三迁教，不办谋生一亩宫。",
            "北海可怜真意广，步兵良苦漫途穷。",
            "人生择术须循分，鹏鷃逍遥自不同。"
        ],
        "title": "病中寄武公望二首  其一",
        "id": "259db1ba-af7b-49ec-90f6-377cf4bcc39f"
    },
    {
        "author": "廖行之",
        "paragraphs": [
            "轻去千金若弃遗，高情勇决固应稀。",
            "端来共我茅一把，不肯折君腰十围。",
            "世事弹棋无定局，人情蒙穽有深机。",
            "生涯也趁身强健，况是平阳德可依。"
        ],
        "title": "病中寄武公望二首  其二",
        "id": "f9ee2f3f-2ce2-49f5-8095-4bf5bf612a6d"
    },
    {
        "author": "廖行之",
        "paragraphs": [
            "生憎城里只尘埃，胜处何妨特地来。",
            "况是近郊新雨歇，可能乘兴一樽开。",
            "春随使者轺车至，花倩梨园羯鼓催。",
            "来岁披香侍华宴，也应犹记此低徊。"
        ],
        "title": "无题  其一",
        "id": "ef6e788e-bb1c-45fb-97a1-ab92d4d2ebd5"
    },
    {
        "author": "廖行之",
        "paragraphs": [
            "逸兴飘飘鹤九臯，凉州那得费蒲萄。",
            "一从卜筑东山胜，便觉声名北斗高。",
            "手种百花从日涉，心澄万虑弭汤鏖。",
            "主人已作骑鲸去，谁与鸿濛共胜遨。"
        ],
        "title": "无题  其二",
        "id": "2f2e2b84-70e1-4baf-b3d3-7bf5a6a0e783"
    },
    {
        "author": "廖行之",
        "paragraphs": [
            "夏葛冬裘等一衫，飞黄跛鼈谩同骖。",
            "人情展转怜风月，世路沈迷泣北南。",
            "我已灰心忘厚味，谁其缄口罢游谈。",
            "如今欲问西来意，便挂僧牌报放参。"
        ],
        "title": "用韵杂兴",
        "id": "6e52be16-c95a-4ca5-b30b-97f7d8cb9c73"
    },
    {
        "author": "廖行之",
        "paragraphs": [
            "萍实乡中雨初歇，野溪流水奔惊湍。",
            "蚕功欲登蚕妇急，春阴已浓春事阑。",
            "飞绵漫空白雪舞，叠巘插汉青螺攒。",
            "家山归去此无几，眼底已作潇湘看。"
        ],
        "title": "萍乡道中",
        "id": "97e4bfbd-c789-445c-be67-f8955aee2e1c"
    },
    {
        "author": "廖行之",
        "paragraphs": [
            "路转溪回几曲村，溪头流水去浑浑。",
            "农忙野叟朝耕陇，蚕老人家昼掩门。",
            "游子漫怜春色晚，故园应想绿阴繁。",
            "归欤屈指无多日，夜雨团栾酒一尊。"
        ],
        "title": "宜春道中",
        "id": "8709ec85-2ac4-44fa-8204-4cbfe8df1153"
    },
    {
        "author": "廖行之",
        "paragraphs": [
            "典衣无策渐朝衫，早计君毋笑拊骖。",
            "未辨墙头仍瓮下，空哦斗北与箕南。",
            "蒲萄不作凉州想，庚癸犹酬褐父谈。",
            "折简更招花下饮，可能离坐亦容参。"
        ],
        "title": "觅酒于宋伯潜",
        "id": "f48a1df6-00c5-42d6-9603-7b899e15bf6c"
    },
    {
        "author": "廖行之",
        "paragraphs": [
            "野店醪香尚带烟，中山酝久漫经年。",
            "公营恶草安吾分，太白高吟羨子先。",
            "好办一尊常对月，谁能百斛更浮川。",
            "正须浇我谈天口，富贵浮云且任缘。"
        ],
        "title": "和武公望从人觅酒二首  其一",
        "id": "b6fb51dd-12f9-4ed5-aaab-1239bfe3ea2c"
    },
    {
        "author": "廖行之",
        "paragraphs": [
            "春愁满眼久驱除，懒问生涯念及孥。",
            "但得论文留客醉，不妨问字到山居。",
            "寒收冻面应浮蚁，暖入芳腴可泛酥。",
            "便欲呼儿洗杯酌，陶然应许及波余。"
        ],
        "title": "和武公望从人觅酒二首  其二",
        "id": "5a12b1a8-01a7-4b54-8060-35fedd50d317"
    },
    {
        "author": "廖行之",
        "paragraphs": [
            "几日春寒似禁烟，杜门浑欲任流年。",
            "得钱相觅非难办，载酒来过定孰先。",
            "无奈梅边虚胜践，遥怜柳外涨晴川。",
            "佳时纵意须从事，莫笑幽人也化缘。"
        ],
        "title": "又次韵二首  其一",
        "id": "39dcfb14-ae75-4350-b35f-331abf739d2b"
    },
    {
        "author": "廖行之",
        "paragraphs": [
            "年来那复不时须，斗酒珍藏敢罪孥。",
            "安我馈浆穷逆旅，有谁携榼访幽居。",
            "粗粱何择皆庚癸，题品宁当辨酪酥。",
            "自笑悲辛慙杜老，却愁人不食吾余。"
        ],
        "title": "又次韵二首  其二",
        "id": "174e82cb-6274-465d-b716-bde8514970d5"
    },
    {
        "author": "廖行之",
        "paragraphs": [
            "蹈遍关山日几西，周旋步武镇相依。",
            "居贫原宪履长决，战罢吴王屦不归。",
            "已类惫靴无复召，空慙释屩顿成非。",
            "尘劳弃屣今何有，纵尔双凫自在飞。"
        ],
        "title": "弃屣有感",
        "id": "aef0a273-37be-415a-bf4c-050af733f972"
    },
    {
        "author": "廖行之",
        "paragraphs": [
            "微雨轻寒透客衫，十分秋色相征骖。",
            "人占逸驾应空北，君自良图已运南。",
            "须信由来非枉尺，谁云领取勿多谈。",
            "而今吐握逢知己，会听新除趁六参。"
        ],
        "title": "宋伯华趋朝用川字衫字韵作二诗送之  其一",
        "id": "db882770-8e7b-4aac-bdb3-c0be11efb208"
    },
    {
        "author": "廖行之",
        "paragraphs": [
            "驰名衮衮甚长川，君独乘风万里船。",
            "得意正看期汗漫，趋时宁肯媚连娟。",
            "升沈百辟方公道，扶植斯文要众贤。",
            "元献景文今棣萼，还须柱石汉中天。"
        ],
        "title": "宋伯华趋朝用川字衫字韵作二诗送之  其二",
        "id": "c8d91484-9f77-407a-a8d8-a6768dc881f4"
    },
    {
        "author": "廖行之",
        "paragraphs": [
            "蚤行吴越得清名，岁久湘中始识君。",
            "人物自堪交仲父，才华端可继参军。",
            "一州从事曾游刃，万里封侯好策勋。",
            "江上今朝话离别，西风吹起楚天云。"
        ],
        "title": "送鲍判官解官归浙西",
        "id": "af3a73d1-cf2d-4ba0-94e7-273979cc5516"
    },
    {
        "author": "廖行之",
        "paragraphs": [
            "秀出书堂隽有声，又携琴剑主文盟。",
            "师承自得春秋学，经行俱高月旦评。",
            "援缴解令专志虑，窥园那肯乱精明。",
            "安昌异日多成就，何止从宣一二名。"
        ],
        "title": "送乐贡父赴书馆",
        "id": "7497abf2-ccae-462b-b596-7a0590ef4e0d"
    },
    {
        "author": "廖行之",
        "paragraphs": [
            "十幅风蒲下碧川，别怀何惜醉金船。",
            "娄公正遣江流稳，庾老宁辜月影娟。",
            "善世如君皆夙望，泽民应我愧前贤。",
            "荣华莫美城南杜，早晚还亲尺五天。"
        ],
        "title": "送伯华醉归不寐又用韵杂言二首  其一",
        "id": "5062a0b4-9919-4cdc-9ede-ab5e26d7dcd1"
    },
    {
        "author": "廖行之",
        "paragraphs": [
            "休论决处甚防川，刚道呼来不上船。",
            "正使涓流鸣㶁㶁，终然脩竹浄娟娟。",
            "浮沈与世鱼潜跃，清浊从渠酒圣贤。",
            "富贵功名皆自有，可怜邀月问青天。"
        ],
        "title": "送伯华醉归不寐又用韵杂言二首  其二",
        "id": "7a2bedf2-0c5d-48d7-91b9-fac9c4d2cfae"
    },
    {
        "author": "廖行之",
        "paragraphs": [
            "得丧区区指屈伸，褰裳归去楚江滨。",
            "莼鲈到底秋风美，牛斗依然夜气新。",
            "满壑烟霜供啸傲，传家诗礼照清贫。",
            "不须变姓吴门隠，自有相从化鹤人。"
        ],
        "title": "和曾知运寄兄诗二首  其一",
        "id": "e94d04b7-06b7-4009-a7f7-72530ffbed1a"
    },
    {
        "author": "廖行之",
        "paragraphs": [
            "忠孝蝉联萃一门，鴈行相望款天阍。",
            "青云有弟先行志，蓝绶今兄亦拜恩。",
            "肘印一时饶季子，风雩千载见诸孙。",
            "二难金玉交辉映，出处相高德义尊。"
        ],
        "title": "和曾知运寄兄诗二首  其二",
        "id": "00961516-6f72-4a7d-be99-2679ab149948"
    },
    {
        "author": "廖行之",
        "paragraphs": [
            "霜熟林空月满川，冲寒突兀耸诗肩。",
            "便应策骥行夷路，不用燃犀照碧渊。",
            "从昔正人终遇世，到今方士漫求仙。",
            "老成谋国须吾辈，可笑轻疎贾少年。"
        ],
        "title": "送长兄赴调上都次田俊卿韵二首  其一",
        "id": "3c6052cb-6640-43b0-bccc-ed360ee06edc"
    },
    {
        "author": "廖行之",
        "paragraphs": [
            "从今日日听新除，去马加鞭不用徐。",
            "最是好为三釜计，不妨频寄万金书。",
            "君行霄汉无留轫，我得江湖欲纵鱼。",
            "更念起家人底事，百年门户正关渠。"
        ],
        "title": "送长兄赴调上都次田俊卿韵二首  其二",
        "id": "1d522efe-0ebd-4934-8beb-65e3cd8de957"
    },
    {
        "author": "廖行之",
        "paragraphs": [
            "客里匆匆饱岁时，今谁能免利名羁。",
            "有人骑鹤去千岁，顾我巢林方一枝。",
            "后日空怀棠杕燕，经年慙愧菊花期。",
            "白云飞处湘天碧，心在南陔日咏诗。"
        ],
        "title": "重九道中怀长兄二首  其一",
        "id": "05d4b499-1f36-4bd5-97c1-5a14d394a81d"
    },
    {
        "author": "廖行之",
        "paragraphs": [
            "追欢那复少年时，老骥如今亦受羁。",
            "白发惊人风落帽，黄花伴我岁寒枝。",
            "谁能寻胜过元亮，自叹知音失子期。",
            "点检胸中犹礧磈，强倾浊酒自哦诗。"
        ],
        "title": "重九道中怀长兄二首  其二",
        "id": "f58ef2ff-d6a6-447d-ae0d-ad632c483cd4"
    },
    {
        "author": "廖行之",
        "paragraphs": [
            "少休廛市喧嚣耳，来听田农应和歌。",
            "畟畟耕畴皆帝力，欣欣时物自天和。",
            "山云亭午半未敛，溪雨黄昏清更多。",
            "但得长年饱禾稻，也胜官里厌风波。"
        ],
        "title": "田舍杂兴怀长兄四首  其一",
        "id": "55fde957-896c-4a9e-97db-4ccbfe72f3fc"
    },
    {
        "author": "廖行之",
        "paragraphs": [
            "不到田家又夏初，试从野老访耕锄。",
            "稻畦高下水皆足，天意雨晴时自如。",
            "学稼我犹慙孔子，问津君且向长沮。",
            "宦游何似团栾好，更念怀归畏简书。"
        ],
        "title": "田舍杂兴怀长兄四首  其二",
        "id": "8fd929e2-139a-430c-9a1f-ee5bbf56e157"
    },
    {
        "author": "廖行之",
        "paragraphs": [
            "去城靳靳路一驿，故岁迢迢今甫来。",
            "桃李阴成真绿野，溪山清绝胜章台。",
            "青衫手板徒劳尔，竹杖芒鞋亦快哉。",
            "莫向红尘深著脚，而今毛鸷苦相猜。"
        ],
        "title": "田舍杂兴怀长兄四首  其三",
        "id": "3ecf6860-a65c-4aeb-bad9-115c6b0b7729"
    },
    {
        "author": "廖行之",
        "paragraphs": [
            "遥知此日黄初起，颇忆平生马少游。",
            "薄有田园奉甘旨，苦无机械与沈浮。",
            "如今官事真谁了，底事周南独子留。",
            "白发倚门还念否，令人翻动北山讴。"
        ],
        "title": "田舍杂兴怀长兄四首  其四",
        "id": "845596f2-6c1f-4e2b-9641-fe838819d66c"
    },
    {
        "author": "廖行之",
        "paragraphs": [
            "万里沅湘浩荡秋，秋来佳致日清遒。",
            "湖平一碧波光静，雨足千崖暑气收。",
            "底事欢声腾下隽，祗今贤宰在中牟。",
            "民情天意归仁寿，看到三公尚黑头。"
        ],
        "title": "寿巴陵朱宰",
        "id": "207bca66-5673-4c7a-a037-922b0bf7bbcb"
    },
    {
        "author": "廖行之",
        "paragraphs": [
            "君家畴昔汝南龙，渊有骊珠自不穷。",
            "黄卷乃翁廉取位，碧梧之子秀参空。",
            "儒冠底误资身术，盐䇲聊成富国功。",
            "莫倚沃饶云近盬，图南九万看抟风。"
        ],
        "title": "送许兄还侍兼简广南监场二首  其一",
        "id": "d5dab068-3197-4ab5-9cd4-2e8f86c4e4f1"
    },
    {
        "author": "廖行之",
        "paragraphs": [
            "旧游历历记湟川，南下番禺稳可沿。",
            "知有文星冲斗去，遥怜海水遶城边。",
            "而今五岭多宜客，见说羣卿賸好贤。",
            "问讯夫君聊吏隠，云胡三月未官迁。"
        ],
        "title": "送许兄还侍兼简广南监场二首  其二",
        "id": "7579f458-cf0b-4194-b805-faf100a0cd54"
    },
    {
        "author": "廖行之",
        "paragraphs": [
            "诗坛得隽敌无强，独立南丰一瓣香。",
            "我欲句中闻妙法，君应肘后出神方。",
            "陶镕景色春长好，流转风光物自忙。",
            "珍重三薰更三沐，全胜汤餠试何郎。"
        ],
        "title": "次韵酬宋伯潜三首  其一",
        "id": "da9a7fce-7ae4-482b-b7f2-6c41c1641833"
    },
    {
        "author": "廖行之",
        "paragraphs": [
            "百拙无堪不自强，身谋犹得学黄香。",
            "青衫良助君衣彩，圆凿何嫌我枘方。",
            "旧雨故人相得甚，浮云苍狗可怜忙。",
            "从君更许闻诗律，唤醒风骚起夜郎。"
        ],
        "title": "次韵酬宋伯潜三首  其二",
        "id": "72c82cc9-3599-4eab-827c-1d9ad26a6adb"
    },
    {
        "author": "廖行之",
        "paragraphs": [
            "老懒渠能更倔强，邻墙可恋瓮头香。",
            "卷舒自我聊全璧，非笑从人亦大方。",
            "日永游丝随望远，春深乳燕趁晴忙。",
            "闲来不入邯郸梦，未厌区区白首郎。"
        ],
        "title": "次韵酬宋伯潜三首  其三",
        "id": "5db549c6-10f3-4b7b-b2a7-c430cc14f1ed"
    },
    {
        "author": "廖行之",
        "paragraphs": [
            "惭愧材非可与言，等闲微籁自鸣天。",
            "井蛙无理祇成閙，里妇空颦岂解妍。",
            "君自平生多与点，谁云一语始知然。",
            "欲伸床下慇勤拜，诗律于今属大贤。"
        ],
        "title": "酬罗季康二首  其一",
        "id": "75d24a05-5fd6-4523-93a4-799e2b4dc156"
    },
    {
        "author": "廖行之",
        "paragraphs": [
            "自怜疎拙百奚宜，不省胡颜可媚时。",
            "驰骛功名非我事，欢娱菽水祇心知。",
            "风姿故陋难施粉，面目堪憎正类倛。",
            "惟有灵台亦裴度，到君明眼不能欺。"
        ],
        "title": "酬罗季康二首  其二",
        "id": "6d2507fb-90b2-44c3-ad8b-7401b12e6ed7"
    },
    {
        "author": "廖行之",
        "paragraphs": [
            "奇谋端合赞几沈，何事山林意味深。",
            "引类古人方厚禄，忧时百念可灰心。",
            "会看览德翔千仞，未信干霄老百寻。",
            "却笑疎慵真漫仕，闲中赢得二毛侵。"
        ],
        "title": "次陈颐刚与许拾遗酬唱之作",
        "id": "7e78d353-9289-41fa-b386-30479eb604f4"
    },
    {
        "author": "廖行之",
        "paragraphs": [
            "行年五十尚青衫，耿耿胸中负不凡。",
            "那意宁馨联桂籍，祇知清白映冰衔。",
            "平生济叔耽周易，何日商宗起傅巖。",
            "好上公车治安策，绿缇飞诏下方函。"
        ],
        "title": "和四十五叔庆谦子过省二首  其一",
        "id": "1c7c7cc4-2a35-4082-bedd-7ac70564b78b"
    },
    {
        "author": "廖行之",
        "paragraphs": [
            "长笑痴儿恋戏衫，拖泥带水漫卑凡。",
            "何如一动君王听，不入徒劳簿尉衔。",
            "细水循除空㶁㶁，泰山终古镇巖巖。",
            "可怜司马身华宠，晚作谀书拟奏函。"
        ],
        "tags": [
            "泰山"
        ],
        "title": "和四十五叔庆谦子过省二首  其二",
        "id": "2964f8fe-76fc-4b92-99e8-28931cc7a12d"
    },
    {
        "author": "廖行之",
        "paragraphs": [
            "文府高扃守鬼神，蔽亏那揜艳华春。",
            "屠门肯作朵颐过，龙颔轻攘照海珍。",
            "十袭莫论藏弆宠，双眸姑浣向来尘。",
            "从兹染指谙腴味，藜苋难甘诳腹贫。"
        ],
        "title": "还十五弟文稿",
        "id": "e1deb363-c512-402f-9267-777e0c50e97a"
    },
    {
        "author": "廖行之",
        "paragraphs": [
            "小验文场粗慰心，读书从此更谆谆。",
            "要令大敌尤能勇，须索新功又过人。",
            "得力无过亲翰墨，致身端可上星辰。",
            "秋风春浪鼇头好，拭目吾宗尽国珍。"
        ],
        "title": "示梦龙姪",
        "id": "703eeddd-3992-4d07-ba67-014cdcd5f46f"
    },
    {
        "author": "廖行之",
        "paragraphs": [
            "畴昔交情一辅车，年来造物且乘除。",
            "论文谁共肺肝语，道旧空传咫尺书。",
            "半岁不堪心鄙吝，一樽聊得语踌躇。",
            "匆匆又作相违恨，愁绝临风送目初。"
        ],
        "title": "赠别罗舜举二首  其一",
        "id": "33b59f3b-830a-4eaf-a60b-ab84a98f6d2d"
    },
    {
        "author": "廖行之",
        "paragraphs": [
            "鼇峰夜色输明月，龙穴秋光蔼碧云。",
            "景物故应人惜别，风流难与世相闻。",
            "新诗题处君思我，啼鸟声中我梦君。",
            "一笑相从非易得，有怀聊复此云云。"
        ],
        "title": "赠别罗舜举二首  其二",
        "id": "10c30408-b614-4b18-9863-e67e5c8d501e"
    },
    {
        "author": "廖行之",
        "paragraphs": [
            "金鸡亭上小舂容，日射湖光照眼浓。",
            "痛饮壮君堪八斗，剧谈应我避羣锋。",
            "笑看天际孤飞鹜，惊起波中老蛰龙。",
            "明日东西各奔走，莫随流俗浪迎逢。"
        ],
        "title": "别蒲圻徐丞于金鸡驿次李和卿韵",
        "id": "9c1ece9c-1d33-4ee7-8379-aafd88f24c62"
    },
    {
        "author": "廖行之",
        "paragraphs": [
            "怪底微禽似有知，区区舌吻竟奚为。",
            "欲将终日能鸣巧，深为当时远害思。",
            "布谷尚应勤播种，春畦何事较公私。",
            "谁如独占催科考，无复阳城恨拙迟。"
        ],
        "title": "有禽声急而似可晓乡人以催税目之其声亦颇类焉因感而成诗",
        "id": "50f0e4b6-414a-491b-aa32-25ddfef30fbf"
    },
    {
        "author": "廖行之",
        "paragraphs": [
            "蚤岁才名画省郎，会纡玉节惠三湘。",
            "哀矜折狱人无怨，访问垂心虑最长。",
            "不便幽潜遗陋巷，更将文物萃书堂。",
            "期公四海皆膏泽，太息思贤殄瘁章。"
        ],
        "title": "挽江西宋漕三首  其一",
        "id": "8f4cca99-e6df-48c4-aac7-20236950d668"
    },
    {
        "author": "廖行之",
        "paragraphs": [
            "牙筹坐席未全温，尚想星沙恋德门。",
            "剡牍方新蠲赋请，忧民不计此身存。",
            "平生大乐功何晚，寿相庞眉理莫论。",
            "云黯江南失春色，可堪杜宇更销魂。"
        ],
        "title": "挽江西宋漕三首  其二",
        "id": "4cf543fa-b8ed-4c41-b993-b25eb981d877"
    },
    {
        "author": "廖行之",
        "paragraphs": [
            "櫑具曾承衣绣迎，学宫仍见选诸生。",
            "求文于白远何取，联第如詹时共荣。",
            "公自典刑多教化，人谁菑播頼生成。",
            "而今未报何侯力，万里神驰两泪倾。"
        ],
        "title": "挽江西宋漕三首  其三",
        "id": "6d8ad554-ee65-4324-8031-c09b3022ad9e"
    },
    {
        "author": "廖行之",
        "paragraphs": [
            "与君同志复同州，少日论文放一头。",
            "孝子忧亲双鬓白，痴儿了事一生愁。",
            "凌云意气须臾尽，积岁声名取次休。",
            "頼有遗编留史笔，几回废卷泪横流。"
        ],
        "title": "挽宋知县刚仲二首  其一",
        "id": "32e5b63f-65f3-483e-839f-477ce0a5ca97"
    },
    {
        "author": "廖行之",
        "paragraphs": [
            "阀阅方成一段奇，三湘况是古来稀。",
            "弟兄同岁乘槎去，父子连科折桂归。",
            "诗礼传家人共羨，欢华过眼事俱非。",
            "秋风寂寞萱堂露，染尽当年戏彩衣。"
        ],
        "title": "挽宋知县刚仲二首  其二",
        "id": "ef202fb1-30c6-4731-8cc7-ad323fd1764c"
    },
    {
        "author": "廖行之",
        "paragraphs": [
            "回鴈峰前忆隠沦，平生谋道不谋身。",
            "诗书满腹空名世，科第衰年独后人。",
            "頼有佳儿传素业，能令潜德上贞珉。",
            "交游半世今零落，忍望铭旌泪墨新。"
        ],
        "title": "挽陈宣教直中",
        "id": "6f6e8abe-d3c9-4b51-bc7b-25a977ae1d4c"
    },
    {
        "author": "廖行之",
        "paragraphs": [
            "三釜何如菽水长，毅然投劾奉归装。",
            "共钦箠楚辞巴岭，又听勾稽复楚乡。",
            "㶉鶒下滩谁御史，凤鸾栖棘漫仇香。",
            "绝怜五十三年笔，不草文园封禅囊。"
        ],
        "title": "挽武宣教彻二首  其一",
        "id": "e7430e3a-9c09-46b0-83a0-5e92a234f0e5"
    },
    {
        "author": "廖行之",
        "paragraphs": [
            "书来撩我重思君，情比雝雝鴈叫羣。",
            "词赋一时高李杜，弟兄今日扫机云。",
            "未还金马日边诏，去作玉楼天上文。",
            "千里莫能亲视窆，篇诗寄挽亦徒云。"
        ],
        "title": "挽武宣教彻二首  其二",
        "id": "acc17cb4-a50d-45ab-be48-6fc619037117"
    },
    {
        "author": "廖行之",
        "paragraphs": [
            "南楚东吴万里长，几年来往共资装。",
            "公方著脚功名路，我办卜隣文物乡。",
            "雅意嘉招言在耳，赠行新句墨犹香。",
            "追思气概生涯语，诚意谆谆总括囊。"
        ],
        "title": "挽武宣教徯四首  其一",
        "id": "b1626732-dbfb-4cb3-82fc-ac16140b63ed"
    },
    {
        "author": "廖行之",
        "paragraphs": [
            "生平耿耿不忘君，位下才高气不羣。",
            "手取科名如拾芥，眼高富贵等浮云。",
            "祇知世可行吾道，其奈天将丧此文。",
            "知遇莫酬今已矣，篇诗聊寓一哀云。"
        ],
        "title": "挽武宣教徯四首  其二",
        "id": "8cb6b709-2709-4574-9d92-ac25cb8e5345"
    },
    {
        "author": "廖行之",
        "paragraphs": [
            "呜咽钟悲子夜昏，灵椿摧折重销魂。",
            "数丝白雪遗慈母，一寸青松括耳孙。",
            "返哺声干那可及，挽须情在不堪论。",
            "桂枝皎皎欹寒玉，竚看扬名振礼门。"
        ],
        "title": "挽武宣教徯四首  其三",
        "id": "57cd2a83-482e-4913-8a9e-f01146368bb5"
    },
    {
        "author": "廖行之",
        "paragraphs": [
            "哭公无计挽公留，痛写哀衷佐绋讴。",
            "丹旐姓名何所益，青编事业等闲休。",
            "长江百里浮清恨，明月孤峰起些愁。",
            "底事波神均此怨，白头寒浪拍空流。"
        ],
        "tags": [
            "长江"
        ],
        "title": "挽武宣教徯四首  其四",
        "id": "467cfb79-1926-4bea-a3bb-3411e74d2478"
    },
    {
        "author": "廖行之",
        "paragraphs": [
            "子职勤劳众莫攀，巴丘高节世尤难。",
            "一官未抵琴书乐，三釜何如菽水欢。",
            "傥有轩裳存妙句，平居丰俭只儒酸。",
            "音容渺邈今何在，云黯江南万木寒。"
        ],
        "title": "挽周宣教宗沂二首  其一",
        "id": "33b8a198-081a-48f2-b77f-502e92f65baa"
    },
    {
        "author": "廖行之",
        "paragraphs": [
            "始别犹承笑语温，昭晖相望几晨昏。",
            "伻来骇听言传异，泪哽悲怀饱不餐。",
            "归拜文帷人已去，痛瞻灵室像徒存。",
            "反思博我谆谆意，何日能酬知遇恩。"
        ],
        "title": "挽周宣教宗沂二首  其二",
        "id": "9a61b0c8-2712-44af-984d-ca2e40046289"
    },
    {
        "author": "廖行之",
        "paragraphs": [
            "铭旌摇曳泪沾巾，为惜贤才生死分。",
            "乐道喜陪今漫道，高文谁与共论文。",
            "西湘岸脚送霜雨，明月岭头留暮云。",
            "有子登科真不朽，它年勋鼎慰严君。"
        ],
        "title": "挽刘宣教秉二首  其一",
        "id": "09b390ee-c693-40f7-b8ac-809b0ade139e"
    },
    {
        "author": "廖行之",
        "paragraphs": [
            "道义君家振楚荆，嗟君功业负平生。",
            "诗书累世有底盛，簿领一官徒尔荣。",
            "亲族追思应重惜，慈颜怅望不胜情。",
            "灵輀远送松冈外，风雨凄凄猿鹤鸣。"
        ],
        "title": "挽刘宣教秉二首  其二",
        "id": "47d759a5-4f1f-45f4-86b9-f9ff6a3c1f36"
    },
    {
        "author": "廖行之",
        "paragraphs": [
            "肯为儒冠叹误身，直将富贵等浮云。",
            "谈棋柯腐尘劳想，读易编摩世俗纷。",
            "郑叟遽嗟年在己，卜商宁作地脩文。",
            "须知异日高人传，耿耿君平继有君。"
        ],
        "title": "挽黄承事三首  其一",
        "id": "1659f1ad-7287-4274-aa52-86d2e2080fe7"
    },
    {
        "author": "廖行之",
        "paragraphs": [
            "不用籯金侈厚藏，无烦农圃富耕桑。",
            "一经父子韦编训，余庆阶庭玉树芳。",
            "道义固堪绵有后，功名浑把付诸郎。",
            "他年窦桂诜诜报，当信于今种德香。"
        ],
        "title": "挽黄承事三首  其二",
        "id": "9f30dfbd-8a83-45db-a5c3-4324970bb65c"
    },
    {
        "author": "廖行之",
        "paragraphs": [
            "畴昔云天一覩披，十年徒有梦追随。",
            "担簦已负异时志，仰斗今余后学师。",
            "夜壑舟亡人孰秘，少微名在世空悲。",
            "嗟嗟莫致徐刍奠，掩袂伤心陨泪洟。"
        ],
        "title": "挽黄承事三首  其三",
        "id": "ee8045c8-7c9c-4201-ba4a-5f058fe8e09f"
    },
    {
        "author": "廖行之",
        "paragraphs": [
            "蚤擅湘中二妙声，一官政尔为亲荣。",
            "倦游未试胸中蕴，苦学徒遗身后名。",
            "踵武世科知有子，尽心色养足生平。",
            "可堪膝下称觞处，不见伯仁贤弟兄。"
        ],
        "title": "挽李主簿长民二首  其一",
        "id": "54ce6682-9d9d-4742-af12-305f19850746"
    },
    {
        "author": "廖行之",
        "paragraphs": [
            "帝里从游情最亲，江头一别几经春。",
            "追思语笑恍如昨，时枉音书宁厌频。",
            "忧患自嗟非故我，昂藏不复见斯人。",
            "每哦风月无边句，西望潸然泪满巾。"
        ],
        "title": "挽李主簿长民二首  其二",
        "id": "d8787c22-e7c5-43bc-a264-fda680df14de"
    },
    {
        "author": "廖行之",
        "paragraphs": [
            "鴈行场屋久联翩，赋客终为桂籍僊。",
            "鸾诰已封慈母贵，鲤庭仍见世科传。",
            "转头生死归何地，反掌荣枯欲问天。",
            "贱子门阑方有托，惊嗟梁木忽先颠。"
        ],
        "title": "挽刘主簿令二首  其一",
        "id": "aab5b199-7771-483a-9995-2f8c26002521"
    },
    {
        "author": "廖行之",
        "paragraphs": [
            "投檄巴陵本为亲，迟留方拟问通津。",
            "一官粗报平生志，万里俄倾未老身。",
            "里棘岂堪栖凤驻，冢花重叹卧麟新。",
            "我慙李汉无才望，敢效韩编作序人。"
        ],
        "title": "挽刘主簿令二首  其二",
        "id": "92f5fcbc-b9c3-4cc3-a4fb-26c63f6d1ec7"
    },
    {
        "author": "廖行之",
        "paragraphs": [
            "人间世事最堪悲，有子骑鲸去不归。",
            "客廐谩遗陶母荐，萱堂空对老莱衣。",
            "黄金榜上嗟陈迹，白玉阶前泣断机。",
            "頼有青毡存眼底，满庭兰玉侍亲闱。"
        ],
        "title": "挽朱监庙明二首  其一",
        "id": "041e2d2f-c687-44ff-a5ef-6c95354710b6"
    },
    {
        "author": "廖行之",
        "paragraphs": [
            "平生知己几何人，高谊如君最好亲。",
            "鹤盖不随青眼顾，鸡窗唯有白头新。",
            "今谁肯借周瑜宅，待我深知管仲贫。",
            "肠断眼穿明月岭，九河倾泪一沾巾。"
        ],
        "title": "挽朱监庙明二首  其二",
        "id": "b2b7bff9-08bd-4b68-a74f-3839ff1cabe4"
    },
    {
        "author": "廖行之",
        "paragraphs": [
            "三椽函宇宙，一卷肇干坤。",
            "深味画前意，宁于纸上论。"
        ],
        "title": "玩易斋  其一",
        "id": "61fe6aea-a789-4dc0-acd4-3fcc9953a5d3"
    },
    {
        "author": "廖行之",
        "paragraphs": [
            "作者亦何患，思深义亦深。",
            "忘言更忘象，默会古人心。"
        ],
        "title": "玩易斋  其二",
        "id": "ef2422d3-2c15-4732-bdcc-5f81a54c9e87"
    },
    {
        "author": "廖行之",
        "paragraphs": [
            "贱宜人弗齿，贫遣日劳心。",
            "不著新诗句，春愁那可禁。"
        ],
        "title": "遣兴四首  其一",
        "id": "942545ae-97dd-4104-a0bf-001f33875dfc"
    },
    {
        "author": "廖行之",
        "paragraphs": [
            "穷达渠非命，机关不到心。",
            "新诗聊自遣，高兴若为禁。"
        ],
        "title": "遣兴四首  其二",
        "id": "a3f2aaf0-4daa-4310-8cf3-ead23ccc6263"
    },
    {
        "author": "廖行之",
        "paragraphs": [
            "无客共谈道，有谁能赏心。",
            "人生要自得，穷困吾能禁。"
        ],
        "title": "遣兴四首  其三",
        "id": "8ba1c1a1-a01b-4f7e-b0d2-850cdb79c828"
    },
    {
        "author": "廖行之",
        "paragraphs": [
            "一生俱有分，万事要无心。",
            "强聒诚行险，危哉安可禁。"
        ],
        "title": "遣兴四首  其四",
        "id": "619302fa-32c7-4e0a-8faa-bb3d48afa8c9"
    },
    {
        "author": "廖行之",
        "paragraphs": [
            "歌舞纯周雅，风流见夏时。",
            "可能供痛饮，无畏误雌霓。"
        ],
        "title": "书诗隠何元仲诗卷",
        "id": "30503741-cc6e-4be2-91cd-2ca0e9821a26"
    },
    {
        "author": "廖行之",
        "paragraphs": [
            "阅世觚棱如许，照人冰玉渊然。",
            "个里可藏天地，尘中自有神仙。"
        ],
        "title": "方壶",
        "id": "461cc0e5-fd66-4573-86bf-32ae4cc2e48c"
    },
    {
        "author": "廖行之",
        "paragraphs": [
            "玉斧琢成明月，陈玄幻出横枝。",
            "依旧西湖风景，素衣聊受尘缁。"
        ],
        "tags": [
            "西湖"
        ],
        "title": "书陈颐刚墨梅扇",
        "id": "813d74da-3232-4756-9690-be0aef725c13"
    },
    {
        "author": "廖行之",
        "paragraphs": [
            "寄傲宁须门柳，哦诗不必庭松。",
            "伴我虚心直节，领渠明月清风。"
        ],
        "title": "寄题李筠叟主簿所居竹斋",
        "id": "23bd1581-82e9-44b5-8ba6-ea6a33a638d5"
    },
    {
        "author": "廖行之",
        "paragraphs": [
            "相马玄黄牝牡，斲轮甘苦疾徐。",
            "元亮得琴中趣，弥明非世间书。"
        ],
        "title": "书诗隠何元仲诗卷",
        "id": "6f94ee73-1532-4fa2-9aaa-c00c95474f18"
    },
    {
        "author": "廖行之",
        "paragraphs": [
            "远引未能忘世，端居且学灰心。",
            "定自随时隠见，应非与俗浮湛。"
        ],
        "title": "半隠诗",
        "id": "f67aba35-c0f8-4f5c-8cc9-2731964284e2"
    },
    {
        "author": "廖行之",
        "paragraphs": [
            "鸟语唤回春梦，鸡声叫出朝暾。",
            "一段可人晴景，几家深处田村。"
        ],
        "title": "山居三首  其一",
        "id": "6526c751-f137-4314-a61a-b3c1e242074c"
    },
    {
        "author": "廖行之",
        "paragraphs": [
            "暖地池塘早绿，春和笋蕨先肥。",
            "惯作田家活计，懒随廛市关机。"
        ],
        "title": "山居三首  其二",
        "id": "4ba9a5c9-9103-4e65-b444-bbe72f1fa2e0"
    },
    {
        "author": "廖行之",
        "paragraphs": [
            "贵贱孰欣孰戚，穷通何损何加。",
            "成毁举同堕甑，妍媸不属铅华。"
        ],
        "title": "山居三首  其三",
        "id": "4dba78c7-cf59-44be-aa94-ee65a1468968"
    },
    {
        "author": "廖行之",
        "paragraphs": [
            "晓雪才过天气清，喧阗钲鼓喜迎春。",
            "世间多少虚名事，彩仗驱牛又一新。"
        ],
        "title": "立春二首  其一",
        "id": "13bb5854-5b7a-492b-886f-a2137463142b"
    },
    {
        "author": "廖行之",
        "paragraphs": [
            "随意旛花剪缀新，杯盘草草簇芳辛。",
            "还欣好景平生事，赢得旬余分外春。"
        ],
        "title": "立春二首  其二",
        "id": "9fd57842-2d40-4fc2-b829-b01927449fda"
    },
    {
        "author": "廖行之",
        "paragraphs": [
            "柳阴嫩绿藏鶑语，花径余香著燕泥。",
            "南亩十分农事好，平畴野水称耕犂。"
        ],
        "title": "和清明后即事",
        "id": "38272974-cded-4a72-86b8-5d0ffcebf321"
    },
    {
        "author": "廖行之",
        "paragraphs": [
            "乍雨还晴近禁烟，踏青人憩楚江边。",
            "花枝处处争妍媚，粧点春光二月天。"
        ],
        "title": "和清明前即事三首  其一",
        "id": "2ed74871-4079-4140-ae62-05cf33ae37c0"
    },
    {
        "author": "廖行之",
        "paragraphs": [
            "漫山百卉效奇珍，尤喜原头雀舌新。",
            "不待清明改泉火，撷芳收取最先春。"
        ],
        "title": "和清明前即事三首  其二",
        "id": "b6f8a1e2-bb3b-400d-833f-84660742c25c"
    },
    {
        "author": "廖行之",
        "paragraphs": [
            "雨歇花畦径未干，春衣初试觉轻寒。",
            "所欣节物能多好，祓禊临流江不澜。"
        ],
        "title": "和清明前即事三首  其三",
        "id": "65af3979-3ea5-4527-b097-f806bc0a4065"
    },
    {
        "author": "廖行之",
        "paragraphs": [
            "绿杨庭院雨如丝，已是梅林欲熟时。",
            "惭愧春工起归兴，向来节物彼何知。"
        ],
        "title": "春晚雨中",
        "id": "5dbc18d5-7580-4b79-a357-8a5eccb4f4f3"
    },
    {
        "author": "廖行之",
        "paragraphs": [
            "东君何事妬花妍，不遣春风一笑嫣。",
            "邀动芳心愁万缕，盈盈含恨雨中天。"
        ],
        "title": "雨中惜海棠花四首  其一",
        "id": "12a8b831-4423-44f0-a883-536f3b98765a"
    },
    {
        "author": "廖行之",
        "paragraphs": [
            "点缀春容特地妍，艳粧金缕脸霞嫣。",
            "无端风雨妬颜色，半吐芳心向晚天。"
        ],
        "title": "雨中惜海棠花四首  其二",
        "id": "51f3f584-3a7f-46bc-8ed7-0bcc2f903e32"
    },
    {
        "author": "廖行之",
        "paragraphs": [
            "谁恨花枝苦未妍，故将雨熟醉颜嫣。",
            "禁寒来把芳丝吐，会向和风放暖天。"
        ],
        "title": "雨中惜海棠花四首  其三",
        "id": "46f25573-b314-48b9-bc0a-5867473ffa68"
    },
    {
        "author": "廖行之",
        "paragraphs": [
            "费尽胭脂画不妍，春心一缕褪唇嫣。",
            "雨中似是花神意，犹作西来旧蜀天。"
        ],
        "title": "雨中惜海棠花四首  其四",
        "id": "b456b7c9-d732-41d1-b682-622be68e6e50"
    },
    {
        "author": "廖行之",
        "paragraphs": [
            "潇湘江上送春归，酒榼何人共我携。",
            "不是吾侬怨春别，明朝车马各东西。"
        ],
        "title": "和送春四首  其一",
        "id": "4f7b4b0b-7928-4223-95a9-ac9aeb7bf818"
    },
    {
        "author": "廖行之",
        "paragraphs": [
            "三月春工倦欲归，花神应约手同携。",
            "明年早赴东郊迓，未论渠侬南北西。"
        ],
        "title": "和送春四首  其二",
        "id": "d8857120-7f34-4dcb-86d7-cbe0b63816b5"
    },
    {
        "author": "廖行之",
        "paragraphs": [
            "晼晚春光作意归，送春谁把酒樽携。",
            "多情风雨留连处，几看霖霪到日西。"
        ],
        "title": "和送春四首  其三",
        "id": "393d9be8-6f20-4628-8b20-5b5dff6135fd"
    },
    {
        "author": "廖行之",
        "paragraphs": [
            "匆匆春驭去何忙，挽系难凭柳线长。",
            "好著新晴送行色，莫教风雨漫彷徨。"
        ],
        "title": "和送春四首  其四",
        "id": "7bbe050c-5367-4532-b255-3cda823a2590"
    },
    {
        "author": "廖行之",
        "paragraphs": [
            "雅正余音隠小成，咿哇嘈囐彼何荣。",
            "数声睆彼迁乔语，一洗纷纷百口鸣。"
        ],
        "title": "和咏鶑",
        "id": "af0a25a7-c71b-49c6-b2db-1dda682b0a90"
    },
    {
        "author": "廖行之",
        "paragraphs": [
            "底事离羣今暮春，故人怀想渴生尘。",
            "阳关声断空回首，惭愧迁乔鸟语新。"
        ],
        "title": "丰城道中闻鶑书于故县",
        "id": "8c48be76-75de-413d-aebd-baad7071d438"
    },
    {
        "author": "廖行之",
        "paragraphs": [
            "暑日薰蒸睡思浓，黑甜真处世情空。",
            "那知一枕窗前梦，无限尘缘在眼中。"
        ],
        "title": "午睡",
        "id": "3d4f2845-012f-4ff4-b84d-f48b8def4b0e"
    },
    {
        "author": "廖行之",
        "paragraphs": [
            "枕簟翛然夜气舒，烦蒸无复到襟裾。",
            "慇懃多谢天公意，一雨生凉足有余。"
        ],
        "title": "溽暑中一雨遂翛然枕上口占喜凉",
        "id": "29687a25-6e07-4a0d-a798-7159cfa01388"
    },
    {
        "author": "廖行之",
        "paragraphs": [
            "月薄西山夜气清，就牀欹枕不胜情。",
            "姮娥似欲相钩引，特地窥窗巧献明。"
        ],
        "title": "月夜不寐  其一",
        "id": "ae4fcde8-e50a-4824-afc9-c37b81692cb5"
    },
    {
        "author": "廖行之",
        "paragraphs": [
            "寒著衾裯思不禁，月娥于我似钟情。",
            "更添睠睠窥簷入，容与横窗一带明。"
        ],
        "title": "月夜不寐  其二",
        "id": "59d79be5-f935-4f9f-b678-f82d04dc216b"
    },
    {
        "author": "廖行之",
        "paragraphs": [
            "去去重阳越夕间，潇潇风雨作轻寒。",
            "心知又负登高兴，篱菊留来过后看。"
        ],
        "title": "重九前二日夜雨",
        "id": "7243930b-c8c8-43bb-aae4-bad153b9f495"
    },
    {
        "author": "廖行之",
        "paragraphs": [
            "花神那作世间香，狂蝶游蜂暗断肠。",
            "不是朱颜向人吝，耻随桃李倚门墙。"
        ],
        "title": "和惜香红二首  其一",
        "id": "5f5cc858-af32-473f-b7e4-01458b5e57d1"
    },
    {
        "author": "廖行之",
        "paragraphs": [
            "韬藏馥郁保天真，珍重芳姿肯殢人。",
            "莫道清高便无韵，春来谁是解全身。"
        ],
        "title": "和惜香红二首  其二",
        "id": "dab7defd-9fb3-46cf-93c1-f4c180633d34"
    },
    {
        "author": "廖行之",
        "paragraphs": [
            "长羨南枝笑北枝，东风能早亦能迟。",
            "而今满树浑无那，管领春光更有谁。"
        ],
        "title": "和武公望催梅三首  其一",
        "id": "3c8bfcac-5967-4294-be05-c9fa95dbf3d5"
    },
    {
        "author": "廖行之",
        "paragraphs": [
            "准拟花前玉斚飞，那知辜负隔年期。",
            "枝头未报春来信，闲却西湖处士诗。"
        ],
        "tags": [
            "西湖"
        ],
        "title": "和武公望催梅三首  其二",
        "id": "73b5d828-572e-421f-af43-466e8c678248"
    },
    {
        "author": "廖行之",
        "paragraphs": [
            "丝丝弱柳犹迎岁，点点飞霙亦饯年。",
            "可是清高厌纷竞，百花那许著鞭先。"
        ],
        "title": "和武公望催梅三首  其三",
        "id": "dc7ded3e-52f7-409b-8528-95ec0e1a8c97"
    },
    {
        "author": "廖行之",
        "paragraphs": [
            "雪里最怜梅破萼，花时那负岁寒心。",
            "不因王子聊乘兴，争得林逋为赏音。"
        ],
        "title": "和武公望雪梅五首  其一",
        "id": "735bdf39-ce4d-4a15-9497-13b8337e9265"
    },
    {
        "author": "廖行之",
        "paragraphs": [
            "自是阳和生处有，不同凡卉竞时开。",
            "居然茹雪犹全节，底为藏冰但却灾。"
        ],
        "title": "和武公望雪梅五首  其二",
        "id": "233e4850-ea95-4af6-b7c5-051ff3ead321"
    },
    {
        "author": "廖行之",
        "paragraphs": [
            "刺火艺兰能九畹，白衣访菊亦东篱。",
            "君诗唤起西湖老，好处何慙幼妇碑。"
        ],
        "tags": [
            "西湖"
        ],
        "title": "和武公望雪梅五首  其三",
        "id": "6711b0cd-36ab-4261-a331-b8ce0cffe0e5"
    },
    {
        "author": "廖行之",
        "paragraphs": [
            "腊残春到无多日，留得清芬伴颂椒。",
            "却放东风吹冻裂，遣渠堤柳又新条。"
        ],
        "title": "和武公望雪梅五首  其四",
        "id": "0dfb21d0-8208-4035-8e23-20abc49f3f30"
    },
    {
        "author": "廖行之",
        "paragraphs": [
            "水精宫阙偏宜汝，铁石心肠肯受欺。",
            "应笑蜡梅犹族姓，祇堪薪槱荐晨炊。"
        ],
        "title": "和武公望雪梅五首  其五",
        "id": "8826e621-c50e-479f-befd-b29dcba5fb07"
    },
    {
        "author": "廖行之",
        "paragraphs": [
            "每忆西湖处士吟，暗香浮处最关心。",
            "而今也有冰霜操，祇要人知韶濩音。"
        ],
        "tags": [
            "西湖"
        ],
        "title": "再次武公望雪梅韵五首  其一",
        "id": "1533c193-1ed6-4b83-850f-7faba69c53d2"
    },
    {
        "author": "廖行之",
        "paragraphs": [
            "从来陋巷祇颜回，子悦胡为羨漆开。",
            "端向岁寒观雅操，须知冰凌不为灾。"
        ],
        "title": "再次武公望雪梅韵五首  其二",
        "id": "3340733d-034f-4589-bf09-558b1a05af59"
    },
    {
        "author": "廖行之",
        "paragraphs": [
            "梅边好与酒杯持，寂寂牙簷短短篱。",
            "但有诗人出佳句，绝胜謏墓得金碑。"
        ],
        "title": "再次武公望雪梅韵五首  其三",
        "id": "bc79372a-d6a7-4d92-9651-58bffe6e834f"
    },
    {
        "author": "廖行之",
        "paragraphs": [
            "自有天香轧魏姚，何须裂麝与涂椒。",
            "蜡梅卑俗红梅媚，漫与增添本草条。"
        ],
        "title": "再次武公望雪梅韵五首  其四",
        "id": "193a742e-1454-4efe-8d85-b330e781df94"
    },
    {
        "author": "廖行之",
        "paragraphs": [
            "休论青琐与黄扉，祇有西湖不受欺。",
            "每向冰霜见全操，笑渠长夏受蒸炊。"
        ],
        "tags": [
            "西湖"
        ],
        "title": "再次武公望雪梅韵五首  其五",
        "id": "4e3f148d-d0ca-4f83-837e-d7556e98328a"
    },
    {
        "author": "廖行之",
        "paragraphs": [
            "江北江南入夏来，云蒸日煦欲黄梅。",
            "邸居兀坐关山隔，空想微酸到齿隈。"
        ],
        "title": "梅",
        "id": "0f305b31-8080-4f25-b3b2-b34b56389744"
    },
    {
        "author": "廖行之",
        "paragraphs": [
            "孤根应得暖先回，天惜花房遣护开。",
            "早是冰肌自清绝，却因冠玉更奇瑰。"
        ],
        "title": "和周少晳咏梅韵五首  其一",
        "id": "2152f78b-9594-496e-aeec-fb77f83aeba6"
    },
    {
        "author": "廖行之",
        "paragraphs": [
            "太息凋年雨木冰，岁寒心事属何人。",
            "携筇试遶墙边树，喜见琼林第一春。"
        ],
        "title": "和周少晳咏梅韵五首  其二",
        "id": "7d23aad4-bfb7-4419-959c-61ba19dc8b8c"
    },
    {
        "author": "廖行之",
        "paragraphs": [
            "银色诸天渺不穷，森罗万象匪磨镕。",
            "眼明的历南枝好，绝胜瑶台月下逢。"
        ],
        "title": "和周少晳咏梅韵五首  其三",
        "id": "91d9e958-cb8c-419a-a19b-8e704142dfe6"
    },
    {
        "author": "廖行之",
        "paragraphs": [
            "天姿不解入时粧，缀佩联琼特地芳。",
            "几日东风回陇首，却教羣卉羨天香。"
        ],
        "title": "和周少晳咏梅韵五首  其四",
        "id": "530035a7-51ed-4859-8763-68d7d5f9b935"
    },
    {
        "author": "廖行之",
        "paragraphs": [
            "弱植卑丛冻易摧，百花谁伴雪花开。",
            "如今最识春先处，红紫纷纷亦漫栽。"
        ],
        "title": "和周少晳咏梅韵五首  其五",
        "id": "1103f92a-4a8a-426e-8984-0bfe6868aac2"
    },
    {
        "author": "廖行之",
        "paragraphs": [
            "梅君消得为高吟，素艳曾无媚世心。",
            "粲粲墙隈自潇洒，江南到处有知音。"
        ],
        "title": "又和前韵十首  其一",
        "id": "4bbba421-21a1-4852-a723-426a30c988db"
    },
    {
        "author": "廖行之",
        "paragraphs": [
            "贪看繁红锦被堆，有人青眼为君开。",
            "西湖千古林和靖，还悟牺尊木质灾。"
        ],
        "tags": [
            "西湖"
        ],
        "title": "又和前韵十首  其二",
        "id": "4b5aa8bc-1bdb-4aca-83c1-1ce06ce8e9a4"
    },
    {
        "author": "廖行之",
        "paragraphs": [
            "曲槛琱栏诧护持，宽闲何用著藩篱。",
            "林间立马多真赏，须信行人口是碑。"
        ],
        "title": "又和前韵十首  其三",
        "id": "a125bfa0-3ee6-4c56-9622-59fc41aa5c76"
    },
    {
        "author": "廖行之",
        "paragraphs": [
            "结实收功鼎鼐调，不论江路与山椒。",
            "可怜杨柳空牵妩，飞尽狂緜祇绿条。"
        ],
        "title": "又和前韵十首  其四",
        "id": "09abb857-a4c4-4d93-bf86-8980a4170680"
    },
    {
        "author": "廖行之",
        "paragraphs": [
            "客舍袁安雪壅扉，清标廪廪讵容欺。",
            "如今冻解梅无恙，还似高眠甑不炊。"
        ],
        "title": "又和前韵十首  其五",
        "id": "db5177aa-5b78-4faf-bdc0-a62a8235b6e4"
    },
    {
        "author": "廖行之",
        "paragraphs": [
            "新诗笔力可天回，万里东风扫冻开。",
            "照眼玉英清彻骨，花神报子亦琼瑰。"
        ],
        "title": "又和前韵十首  其六",
        "id": "65ec1bf6-915d-44fa-89dd-e341d4ea02d1"
    },
    {
        "author": "廖行之",
        "paragraphs": [
            "嫩蘂含芳恰褪冰，此时偏恼少陵人。",
            "颠狂觅酒寻诗去，赏遍西湖几树春。"
        ],
        "tags": [
            "西湖"
        ],
        "title": "又和前韵十首  其七",
        "id": "2827580b-ec84-4f4a-b74c-ee76d29e5a40"
    },
    {
        "author": "廖行之",
        "paragraphs": [
            "痴绝儿童不耐穷，搓酥缀蜡竞销镕。",
            "如何见得真风度，须索天工岁一逢。"
        ],
        "title": "又和前韵十首  其八",
        "id": "68a3076f-30fe-4078-8fee-4b715d81dc37"
    },
    {
        "author": "廖行之",
        "paragraphs": [
            "如今总总鬭新粧，天与风姿压众芳。",
            "自是百年中第一，不因兰菊返魂香。"
        ],
        "title": "又和前韵十首  其九",
        "id": "ceff3bd3-75ec-42cf-8321-2c6c529f207a"
    },
    {
        "author": "廖行之",
        "paragraphs": [
            "劲气由来不可摧，年年偏向腊前开。",
            "清芬肯为冰霜减，好在含章簷下栽。"
        ],
        "title": "又和前韵十首  其一○",
        "id": "aaa4f19a-3415-4d83-914a-eae5d9e98a44"
    },
    {
        "author": "廖行之",
        "paragraphs": [
            "琼林玉女职司花，装缀珠玑泣露华。",
            "妙手有神俄点化，灵根何日下天涯。"
        ],
        "title": "和真珠花二首  其一",
        "id": "26b4e217-8a0a-4741-a327-24b28f333c53"
    },
    {
        "author": "廖行之",
        "paragraphs": [
            "累累璎珞作新装，万蘤匀开细细香。",
            "好是花时最清绝，月明珠露夜初长。"
        ],
        "title": "和真珠花二首  其二",
        "id": "9c8a48b1-bfe2-419e-9e73-0fa9d506d999"
    },
    {
        "author": "廖行之",
        "paragraphs": [
            "见说朱樱正及时，眼穿火齐晓云披。",
            "筠笼走送还能否，好带朝霜摘几枝。"
        ],
        "title": "和人乞朱樱十首  其一",
        "id": "844ed1d6-d5f4-475b-8e3b-f12201f8cb68"
    },
    {
        "author": "廖行之",
        "paragraphs": [
            "桃李从渠著斗量，明珠颗颗更含香。",
            "红颜不老如丹渥，笑诧南翁见未尝。"
        ],
        "title": "和人乞朱樱十首  其二",
        "id": "fc73a585-8ad8-4b3d-8f94-51af4a0f5e40"
    },
    {
        "author": "廖行之",
        "paragraphs": [
            "当年上苑得殊观，尔许匀圆讶走盘。",
            "容易香山白居士，漫同樊素等闲看。"
        ],
        "title": "和人乞朱樱十首  其三",
        "id": "b2a931f7-b6d8-483f-8a5a-8161eea6b361"
    },
    {
        "author": "廖行之",
        "paragraphs": [
            "浮沉闲却紫玻璃，洗盏丁宁已戒儿。",
            "会见金盘红万颗，为君痛饮倒酴醾。"
        ],
        "title": "和人乞朱樱十首  其四",
        "id": "bf9e15c2-0c07-4647-a0f5-04ffef8c183d"
    },
    {
        "author": "廖行之",
        "paragraphs": [
            "侯门珍膳诧猩唇，肉食愚哉鄙若人。",
            "安得頳珠洗荤浊，骊龙方寐讵非真。"
        ],
        "title": "和人乞朱樱十首  其五",
        "id": "a862a3ea-6749-4dee-8731-557e73537d98"
    },
    {
        "author": "廖行之",
        "paragraphs": [
            "那须得得列杯盘，不念贫儿逐弹丸。",
            "齿颊犹能识珍味，乞渠细咀辨甘酸。"
        ],
        "title": "和人乞朱樱十首  其六",
        "id": "90591f85-5aca-4a54-88f7-6842d615e2f8"
    },
    {
        "author": "廖行之",
        "paragraphs": [
            "旧闻云梦泽边城，饱饫林间主不嗔。",
            "薄暮一鞭飞骑迅，归来盈袖熟红匀。"
        ],
        "title": "和人乞朱樱十首  其七",
        "id": "4b7e95fe-8e51-463f-a8a2-5e3f05aa5b09"
    },
    {
        "author": "廖行之",
        "paragraphs": [
            "族派蟠桃谱牒存，三千历岁物难羣。",
            "黠儿尚许三偷摘，可是年年不见分。"
        ],
        "title": "和人乞朱樱十首  其八",
        "id": "558a6e91-a043-4366-8d37-830ade661741"
    },
    {
        "author": "廖行之",
        "paragraphs": [
            "连朝急雨相狂风，愁绝枝头入望中。",
            "不比来禽与青李，端能炯炯照颜红。"
        ],
        "title": "和人乞朱樱十首  其九",
        "id": "8a7ba2f6-d206-4ed4-b720-74f49b2f9425"
    },
    {
        "author": "廖行之",
        "paragraphs": [
            "恼乱诗情庾子山，馋涎浑似未朝餐。",
            "张颐一饱非难办，争得君家伏火丹。"
        ],
        "title": "和人乞朱樱十首  其一○",
        "id": "7394aa04-ec26-4dac-a1fc-c9ad756730ab"
    },
    {
        "author": "廖行之",
        "paragraphs": [
            "放箸朝来颇不贫，野盘春蕨正宜人。",
            "玉条缕缕东风软，惭愧山家为荐新。"
        ],
        "title": "和食蕨三首  其一",
        "id": "bc2d3d33-ba85-483d-a3bb-bad14ba2a9d4"
    },
    {
        "author": "廖行之",
        "paragraphs": [
            "根荄蔓衍布山巅，一夕春雷引怒拳。",
            "足我穷中八珍味，竹萌木耳更求旃。"
        ],
        "title": "和食蕨三首  其二",
        "id": "4d037a12-7fa3-47a3-bdf8-eac4f2016d8f"
    },
    {
        "author": "廖行之",
        "paragraphs": [
            "不须态掌夸珍膳，安用鸡趺快嗜情。",
            "富有漫山千臂指，何妨采撷日充盈。"
        ],
        "title": "和食蕨三首  其三",
        "id": "d373f920-3ab4-4a0a-8838-dc6d5a913929"
    },
    {
        "author": "廖行之",
        "paragraphs": [
            "京尘无奈染征衣，况是南宫逐客归。",
            "后夜子陵台下去，祇应惭愧钓鱼机。"
        ],
        "title": "江上舟中",
        "id": "34547895-bc04-433f-a6ea-58249232954a"
    },
    {
        "author": "廖行之",
        "paragraphs": [
            "一席清风游子归，扁舟轻逐浪痕西。",
            "浊醪满饮诗情快，尽揽江山入醉题。"
        ],
        "title": "舟中风便",
        "id": "d11fc009-ad0e-473d-b66b-1183049e44bf"
    },
    {
        "author": "廖行之",
        "paragraphs": [
            "纷纷红紫泄天机，已是山城春半时。",
            "顾我逢花须泥饮，高情难许俗人知。"
        ],
        "title": "和马茂先浄因阁中所题",
        "id": "d61a8bce-b35a-48e2-9800-71293ee00bcd"
    },
    {
        "author": "廖行之",
        "paragraphs": [
            "客里春愁万绪长，归心宛转九回肠。",
            "鸟声啼破刀头梦，似是晓人犹异乡。"
        ],
        "title": "题云梯石和王东卿壁间韵",
        "id": "fb3de4dd-9740-42e2-ad8c-d2143ff69189"
    },
    {
        "author": "廖行之",
        "paragraphs": [
            "南北东西一个天，区区二偶漫相怜。",
            "而今若说悲游子，不似当时王仲宣。"
        ],
        "title": "书田俊卿北征纪行诗",
        "id": "a6d95aed-d6df-4693-a2bf-e61c0b5f7706"
    },
    {
        "author": "廖行之",
        "paragraphs": [
            "二十年间儿女諠，糟糠勤苦不堪论。",
            "如今八载君身后，儿已登科又长孙。"
        ],
        "title": "读浮休诗有感",
        "id": "d14128ce-b1ac-43c4-b9da-c0d092d82a11"
    },
    {
        "author": "廖行之",
        "paragraphs": [
            "下马连声扣竹门，主人何事感遗恩。",
            "回头泣向儿童道，重见甘棠旧子孙。"
        ],
        "title": "旧友家睹书劄感成",
        "id": "9f5fa252-93b7-4285-884a-338d425a3cad"
    },
    {
        "author": "廖行之",
        "paragraphs": [
            "家山归梦恍悠然，小阁逢迎尚世缘。",
            "惊觉邻鸡号月曙，不堪欹枕小窗前。"
        ],
        "title": "梦",
        "id": "403d4bc7-41a7-4ac6-a8ef-fcd7b35eb2f0"
    },
    {
        "author": "廖行之",
        "paragraphs": [
            "不须种玉向蓝田，不用吹笙学凤仙。",
            "试看玉郎亲迎处，梯云挈得月婵娟。"
        ],
        "title": "赠舅氏授室",
        "id": "4a22d24f-00e5-45d9-8d79-cdf6e7ccd92d"
    },
    {
        "author": "廖行之",
        "paragraphs": [
            "五世儒冠愧甲门，沧浪何意濯尘缨。",
            "不嫌山鬼揶揄笑，宁得齐儿舒缓名。"
        ],
        "title": "和宗秀才惠诗七首  其一",
        "id": "a1aee33a-6d19-4edc-a5cf-b96c4b2a0dd0"
    },
    {
        "author": "廖行之",
        "paragraphs": [
            "吾祖元丰一桂枝，百年门户尚余辉。",
            "箕裘敢说韦平事，且学宽饶衣短衣。"
        ],
        "title": "和宗秀才惠诗七首  其二",
        "id": "a424f5bc-3b6d-4c73-9109-ea863efa1446"
    },
    {
        "author": "廖行之",
        "paragraphs": [
            "正学心端不论材，吁嗟媒禄漫梯阶。",
            "岁寒万木多摧折，凛凛乔松不可埋。"
        ],
        "title": "和宗秀才惠诗七首  其三",
        "id": "7bd3bb3d-b3e1-4717-8236-188b1d4fdc4f"
    },
    {
        "author": "廖行之",
        "paragraphs": [
            "千户侯封有国权，裁能姜韮当畦千。",
            "如今谁是凄凉尉，却有新诗可手编。"
        ],
        "title": "和宗秀才惠诗七首  其四",
        "id": "a4c236e7-d930-42cd-af96-a49cecb364b3"
    },
    {
        "author": "廖行之",
        "paragraphs": [
            "平生南岳望重湖，烟霭苍茫认有无。",
            "可是能来访苗俗，祇今风化已唐虞。"
        ],
        "tags": [
            "衡山"
        ],
        "title": "和宗秀才惠诗七首  其五",
        "id": "6607ff66-80ac-413a-a32b-3cb795962e5a"
    },
    {
        "author": "廖行之",
        "paragraphs": [
            "藉甚家声杜小冠，公侯衮衮照门阑。",
            "培风小作湖山隠，九万扶摇正好看。"
        ],
        "title": "和宗秀才惠诗七首  其六",
        "id": "901e06e2-4819-4b62-aa6b-c83f5d42dfab"
    },
    {
        "author": "廖行之",
        "paragraphs": [
            "有道如君方杜门，无能惭我亦乘轩。",
            "慇懃好在经纶学，早晚亲承雨露恩。"
        ],
        "title": "和宗秀才惠诗七首  其七",
        "id": "0f90cbf4-e698-44ad-b2e8-293dc8f15962"
    },
    {
        "author": "廖行之",
        "paragraphs": [
            "秋来吾亦爱吾庐，松菊交情未省疎。",
            "底逐风埃轻去鲁，尚余客气欠消除。"
        ],
        "title": "和松坡刘迂诗二首  其一",
        "id": "ef78e65a-34d1-43fb-96d4-30af68c0b905"
    },
    {
        "author": "廖行之",
        "paragraphs": [
            "碌碌随人未足旌，折腰趋走太清生。",
            "绝怜抗直陈公子，晚欲凭书入帝城。"
        ],
        "title": "和松坡刘迂诗二首  其二",
        "id": "44a3bb99-cb6e-459d-8410-d837b55047c0"
    },
    {
        "author": "廖行之",
        "paragraphs": [
            "一节三湘两载留，高怀宁羨子公谋。",
            "由来奇士为时用，未信林泉得久游。"
        ],
        "title": "送湖南张仓解官还建昌九首  其一",
        "id": "9f779194-c3da-4577-a56d-34a6ac249fdf"
    },
    {
        "author": "廖行之",
        "paragraphs": [
            "灼灼声华简帝聪，得君元不藉先容。",
            "趣装已就朝天路，行有新除下九重。"
        ],
        "title": "送湖南张仓解官还建昌九首  其二",
        "id": "ee03fddc-7c18-4671-904f-67f54dfb79c0"
    },
    {
        "author": "廖行之",
        "paragraphs": [
            "江海无忘魏阙思，不妨身佩国安危。",
            "太平基业须贤辅，政頼君王用及时。"
        ],
        "title": "送湖南张仓解官还建昌九首  其三",
        "id": "5a7750b3-17d1-414e-9985-b36167a02a01"
    },
    {
        "author": "廖行之",
        "paragraphs": [
            "湘俗湘人自戚休，亲民谁复念承流。",
            "公归若也嫌名迹，论奏何由达冕旒。"
        ],
        "title": "送湖南张仓解官还建昌九首  其四",
        "id": "e53c659b-4b25-4ea7-b8f5-9c20babc8ccc"
    },
    {
        "author": "廖行之",
        "paragraphs": [
            "扶持根本恃纲维，叹息论功到鼓鼙。",
            "蠢蠢潢池皆赤子，埋轮何必问狐狸。"
        ],
        "title": "送湖南张仓解官还建昌九首  其五",
        "id": "d1433144-9c8b-4e0f-a0e5-2ca28dddd380"
    },
    {
        "author": "廖行之",
        "paragraphs": [
            "衮衮诸公竞朵颐，具文天亦厌谩欺。",
            "啬夫不拜非难事，会有公车访释之。"
        ],
        "title": "送湖南张仓解官还建昌九首  其六",
        "id": "cafe5a71-67c2-4b6a-9eba-1c325c5bcd45"
    },
    {
        "author": "廖行之",
        "paragraphs": [
            "从来唐治数开元，百辟谁知产乱原。",
            "惟有曲江金鉴在，从昆能不效忠言。"
        ],
        "title": "送湖南张仓解官还建昌九首  其七",
        "id": "c1fc771b-a1d8-48b6-920b-35356bbb3723"
    },
    {
        "author": "廖行之",
        "paragraphs": [
            "稔见银河派里人，眼高余子似纷纷。",
            "君今绰有前风烈，愿振家声稔旧闻。"
        ],
        "title": "送湖南张仓解官还建昌九首  其八",
        "id": "897e4c0a-8a57-458a-ae26-89770804a425"
    },
    {
        "author": "廖行之",
        "paragraphs": [
            "见说龙门不可攀，自惊容易得承颜。",
            "从今洗眼湘江上，看取功成鬓未斑。"
        ],
        "title": "送湖南张仓解官还建昌九首  其九",
        "id": "30f509f7-f05a-48e8-8316-4331695b544b"
    },
    {
        "author": "廖行之",
        "paragraphs": [
            "万顷烟光入客舟，不堪风雨扰离愁。",
            "慇懃小竚江头话，试问垂杨可系不。"
        ],
        "title": "送陈必强赴宜春理官掾三绝  其一",
        "id": "7610bff3-c271-4d1c-8f37-a7dc5d192033"
    },
    {
        "author": "廖行之",
        "paragraphs": [
            "君向春台好宦游，刑清今已狱无囚。",
            "会闻宽恕求黄覇，肯复公卿慙太丘。"
        ],
        "title": "送陈必强赴宜春理官掾三绝  其二",
        "id": "395410e0-9591-4b12-9ae6-a01467feac95"
    },
    {
        "author": "廖行之",
        "paragraphs": [
            "三年同此日追游，樽酒相欢几献酬。",
            "别后临风重凝想，湘云东去是袁州。"
        ],
        "title": "送陈必强赴宜春理官掾三绝  其三",
        "id": "57ccd8d2-b7b9-437b-8822-bc6a4a44035a"
    },
    {
        "author": "廖行之",
        "paragraphs": [
            "先世精忠百世尊，重扶日月正干坤。",
            "岁寒最见乔松节，凛凛清规在子孙。"
        ],
        "title": "上浙西张帅十首  其一",
        "id": "3e6146dd-1e6b-4676-87a1-702a0baec13d"
    },
    {
        "author": "廖行之",
        "paragraphs": [
            "大学无传久晦冥，英英伯氏独推明。",
            "隠斋会得名中意，明道伊川真弟兄。"
        ],
        "title": "上浙西张帅十首  其二",
        "id": "2a22c280-bc8e-4d12-9448-d51c07ffe205"
    },
    {
        "author": "廖行之",
        "paragraphs": [
            "天邑由来归浩穰，正凭威信执豪彊。",
            "次公不到圆机处，须索神医肘后方。"
        ],
        "title": "上浙西张帅十首  其三",
        "id": "c97984b0-7f2d-4527-aac0-3e1fdac6382b"
    },
    {
        "author": "廖行之",
        "paragraphs": [
            "条教初颁洽里闾，米盐靡密见纡余。",
            "而今坐啸铃斋肃，鴈鹜行空无簿书。"
        ],
        "title": "上浙西张帅十首  其四",
        "id": "2e2e1bfc-8e64-4964-8c1c-ff3fe2831eac"
    },
    {
        "author": "廖行之",
        "paragraphs": [
            "荐士今谁有古风，不论疎戚与穷通。",
            "怜渠报国河南尹，愧我无私第五公。"
        ],
        "title": "上浙西张帅十首  其五",
        "id": "14c4cd0c-37f7-4b13-b8c6-8ca2319193cf"
    },
    {
        "author": "廖行之",
        "paragraphs": [
            "朱履长裙客几千，双凫乘鴈一天渊。",
            "交情可笑书门老，不省从来有失贤。"
        ],
        "title": "上浙西张帅十首  其六",
        "id": "be3c730d-3521-444f-9402-2b0a7398e254"
    },
    {
        "author": "廖行之",
        "paragraphs": [
            "御吏何忧束湿难，如今门内已相安。",
            "羔羊正使闲风化，他日翁归尚可观。"
        ],
        "title": "上浙西张帅十首  其七",
        "id": "fee74a85-7164-49b1-b7e4-958f4bd52475"
    },
    {
        "author": "廖行之",
        "paragraphs": [
            "稔恶偷儿喜探丸，迩来通夕寝何安。",
            "铸顽自有金丹诀，何事区区柱后冠。"
        ],
        "title": "上浙西张帅十首  其八",
        "id": "3c3a2e23-99d0-4ec3-83d5-ec4684322267"
    },
    {
        "author": "廖行之",
        "paragraphs": [
            "榷酤谁云一切功，军储百万若为丰。",
            "能令利入皆公上，从此深根得裕农。"
        ],
        "title": "上浙西张帅十首  其九",
        "id": "b9fbf821-0f1c-4935-ad55-96d00f270504"
    },
    {
        "author": "廖行之",
        "paragraphs": [
            "曾上云端款祝融，更临涛海揖清风。",
            "于今又见张夫子，眼底纷纷一洗空。"
        ],
        "title": "上浙西张帅十首  其一○",
        "id": "87d83822-2347-4983-a9ee-b2d4fd371b0b"
    },
    {
        "author": "廖行之",
        "paragraphs": [
            "年年六月二十一，举酒华堂祝诞辰。",
            "此意肯为身快乐，须知所喜寿慈亲。"
        ],
        "title": "寿五一弟四首  其一",
        "id": "0b875719-9836-4e74-9c9b-e096c8efdacd"
    },
    {
        "author": "廖行之",
        "paragraphs": [
            "等观性空两居士，世谛宁忘儿与孙。",
            "慇懃须若兴门户，力去骄淫是法门。"
        ],
        "title": "寿五一弟四首  其二",
        "id": "9eab5ea3-cf4b-4ef0-aa4a-3062f1ee095f"
    },
    {
        "author": "廖行之",
        "paragraphs": [
            "奉养烝尝子职共，盍迎尔相重承宗。",
            "人生正始严昏娶，嬖御虽贤礼不容。"
        ],
        "title": "寿五一弟四首  其三",
        "id": "1e825e93-7e8a-4105-873a-213b9551c504"
    },
    {
        "author": "廖行之",
        "paragraphs": [
            "哲命天年本自贻，若为五福具期颐。",
            "义方端是长生药，安用金丹与玉芝。"
        ],
        "title": "寿五一弟四首  其四",
        "id": "6c8a7a4b-0c03-4b7a-b146-77635bb23961"
    },
    {
        "author": "廖行之",
        "paragraphs": [
            "西府风流载世长，玉龙鳞甲更储祥。",
            "庆源衮衮多英杰，可但韦平一再芳。"
        ],
        "title": "寿湖南汪仓十首  其一",
        "id": "75b281c5-0f36-4ed4-b1fd-dda10d581d30"
    },
    {
        "author": "廖行之",
        "paragraphs": [
            "见说奎文得岁时，杓携天北启天机。",
            "黄陂嗣有公侯气，牛斗扬光曜紫微。"
        ],
        "title": "寿湖南汪仓十首  其二",
        "id": "4d882f32-0691-4f4e-8122-9f0f7e9685aa"
    },
    {
        "author": "廖行之",
        "paragraphs": [
            "万卷诗书即肯堂，儒宗气习洗膏粱。",
            "天资问学俱前辈，须信源深流正长。"
        ],
        "title": "寿湖南汪仓十首  其三",
        "id": "48481829-7d78-4944-8145-9c5ca1e64d34"
    },
    {
        "author": "廖行之",
        "paragraphs": [
            "不用籝金累世资，名家人物照清时。",
            "碧梧翠竹今何羨，森立庭前丹桂枝。"
        ],
        "title": "寿湖南汪仓十首  其四",
        "id": "112b7eff-10de-456f-9abd-b5c9953a9561"
    },
    {
        "author": "廖行之",
        "paragraphs": [
            "六月湖田槁欲𤓉，岳云俄起雨如川。",
            "不凭公意回天意，争得饥年变有年。"
        ],
        "title": "寿湖南汪仓十首  其五",
        "id": "90ee377c-ac39-48da-9715-becda221633f"
    },
    {
        "author": "廖行之",
        "paragraphs": [
            "百万喁喁日苦饥，左餐右粥转欢嬉。",
            "也知振廪非私惠，端为皇家爱本基。"
        ],
        "title": "寿湖南汪仓十首  其六",
        "id": "512dbb8a-4bc5-4a47-951a-87cf214e3e55"
    },
    {
        "author": "廖行之",
        "paragraphs": [
            "饥腹那堪疠鬼欺，万金良药起沈羸。",
            "致和自可消羣沴，小试犹烦活国医。"
        ],
        "title": "寿湖南汪仓十首  其七",
        "id": "449dd836-e2cb-4667-8c18-bdac57925839"
    },
    {
        "author": "廖行之",
        "paragraphs": [
            "赋政频年合简求，民情滋欲得公留。",
            "虽然湖外私膏泽，须索樊侯入佐周。"
        ],
        "title": "寿湖南汪仓十首  其八",
        "id": "2e2286a6-022d-4653-802a-81aea1282695"
    },
    {
        "author": "廖行之",
        "paragraphs": [
            "紫枢勋业旧青毡，更上中台秉化权。",
            "它日鸿钧陶寿域，赤松相与不论年。"
        ],
        "title": "寿湖南汪仓十首  其九",
        "id": "07fa88b7-f94b-42bb-bd59-ff37be4dfe23"
    },
    {
        "author": "廖行之",
        "paragraphs": [
            "三年弱羽自清阴，行借高风入上林。",
            "犹向齐庭一伸喙，此鸣端亦为知音。"
        ],
        "title": "寿湖南汪仓十首  其一○",
        "id": "93dd5e09-51eb-4f38-9101-27702b8bcaf0"
    },
    {
        "author": "廖行之",
        "paragraphs": [
            "风萧萧兮吹我衣，念故人兮我心孔悲。",
            "飞霞为襜兮彩云为旗，胡徘徊兮耒江之湄。",
            "风萧萧兮吹我裳，念故人兮我心孔伤。",
            "星辰为珮兮明月为珰，胡襄羊兮耒山之阳。",
            "耒山高高兮耒水清清，高者君之气兮清为君之神。",
            "君挟此以生兮不隘以大，胡皎以明兮忽湮以暧。",
            "堂有老兮室有稚，能不抱孙兮乐亲以戏。",
            "子如不暇恤兮亲宁忍忘，孰夺之去兮不少翺翔。",
            "大江之南兮淛江之东，昔与君兮笑言相从。",
            "想丹旐兮埋圭玉于土中，千里泫然兮余独感此悲风。"
        ],
        "title": "田县尉悲风词",
        "id": "bd1dbe98-3d58-4c9e-9401-e312562ba8d5"
    },
    {
        "author": "廖行之",
        "paragraphs": [
            "草木送春归去后，山花种种自然开。",
            "略无醉倒游人至，自有交情戏蝶来。",
            "日暖欲令纷锦绣，风和未遣委莓苔。",
            "清幽浑绝嚣尘态，应遣青阳恨莫陪。"
        ],
        "title": "野花",
        "id": "5a52c97c-88ba-4e84-be50-d3b3d5b08375"
    },
    {
        "author": "廖行之",
        "paragraphs": [
            "春深处处有花妍，已觉春工兴浩然。",
            "投晓凭栏枝上看，飘零赢得舞容翩。"
        ],
        "title": "落花  其一",
        "id": "5de709a1-c48a-46fe-8c69-17630b1a9c49"
    },
    {
        "author": "廖行之",
        "paragraphs": [
            "花枝春老不禁寒，一夕狂风到画栏。",
            "飞尽繁红委苔径，明朝犹作锦茵看。"
        ],
        "title": "落花  其二",
        "id": "f84c44ad-f4a4-4693-b11f-2f3853138c55"
    },
    {
        "author": "廖行之",
        "paragraphs": [
            "芳心都付蜜纷披，薄恨狂蜂有底知。",
            "红雨一番春事罢，绿阴谁把酒杯持。"
        ],
        "title": "落花  其三",
        "id": "ba838695-b0e1-41bf-84c9-d10926adab10"
    },
    {
        "author": "罗舜举",
        "paragraphs": [
            "腊酒催诗处，春幡剪彩时。"
        ],
        "title": "句",
        "id": "165bec95-fffd-4f98-be24-9130bfcdd532"
    },
    {
        "author": "陈傅良",
        "paragraphs": [
            "暮之春兮物维其嘉，干际兮坤涯。",
            "母将雏兮彼实者华，鱼在藻兮燕子还于故家，今者不乐兮云何。"
        ],
        "title": "暮之春六章章五句  其一",
        "id": "710f5747-5bbf-47f5-be50-ce4f6fa34d1b"
    },
    {
        "author": "陈傅良",
        "paragraphs": [
            "暮之春兮风日与柔，桑女兮南畴。",
            "相尔夏畦兮悲秋，斲冰兮长夜无裘，今者不乐兮何求。"
        ],
        "title": "暮之春六章章五句  其二",
        "id": "e45f1c91-2983-4978-941f-f539ec2264a4"
    },
    {
        "author": "陈傅良",
        "paragraphs": [
            "暮之春兮雍雍熙熙，尧裳兮舜衣。",
            "五絃之琴兮一夔，曾不知结绳与秉钺兮何时，瞻言千载兮忽焉其远而。"
        ],
        "title": "暮之春六章章五句  其三",
        "id": "d78f8ac5-c022-4aef-ae23-623559e18e92"
    },
    {
        "author": "陈傅良",
        "paragraphs": [
            "山有龟蒙兮水有沂，天未丧斯文兮在兹。",
            "二三子兮皇皇欲何之，鼓瑟兮为谁，舍此兮吾将安归。"
        ],
        "title": "暮之春六章章五句  其四",
        "id": "20274c86-9d8e-4bb7-b1d6-f69e2614e38b"
    },
    {
        "author": "陈傅良",
        "paragraphs": [
            "止斋兮年年，室环堵兮两山有川。",
            "鸥鹭巢簷兮圆荷田田，岂无芳草兮杜鹃，世微孔子兮独抱乎韦编。"
        ],
        "title": "暮之春六章章五句  其五",
        "id": "7a61e11e-12d3-434e-b51b-b3c8790732a1"
    },
    {
        "author": "陈傅良",
        "paragraphs": [
            "云汉之章兮光烛天，朝宗兮列仙。",
            "胡归晚兮病骨拳然，与客歌商兮忘食与眠，点尔何如兮吾未知其孰贤。"
        ],
        "title": "暮之春六章章五句  其六",
        "id": "6d1f4b95-0bd9-4f22-be9a-ac90022264e4"
    },
    {
        "author": "陈傅良",
        "paragraphs": [
            "君昔兮胡不去斯，君今兮胡不来斯。",
            "文栋兮琱楣，岘山之麓兮江圻。",
            "旨酒牲兮洁肥，皓遗老兮须眉。",
            "坎击鼓兮吹箎，君勿来兮迟迟。",
            "山蜿蜿兮榕阴萎蕤，江水清夷兮无蛟与螭。",
            "君之来兮可以娱嬉，君不共安兮谁与共危。",
            "鸣玉兮衮衣，彼亦君兮一时。",
            "莽中州兮为夷，匪冢则庙兮牛羊累累。",
            "尚我民兮有知，子子孙孙兮永依。",
            "揆之兮以是非，君舍此兮安之。",
            "田有畔兮泽有陂，桑稻兮诞弥，怀不报兮忸怩。",
            "日早暮兮夜何其，犹容与兮谁须。"
        ],
        "title": "西庙招辞",
        "id": "1942da8a-af53-4610-a039-33328a7cd676"
    },
    {
        "author": "陈傅良",
        "paragraphs": [
            "落叶一二数，遥夜忽已午。",
            "百年能几何，望道犹未睹。",
            "清扬得邂逅，简易从险阻。",
            "明朝买扁舟，万议付风雨。",
            "新诗话别恨，为我谢酸楚。",
            "苍苍岁后竹，白首见肺腑。",
            "要有不别时，尸居一环堵。"
        ],
        "title": "落叶一首别诸友客新昌",
        "id": "e1fb11ba-cb1e-4678-a7a9-51f48423ab37"
    },
    {
        "author": "陈傅良",
        "paragraphs": [
            "武侯不可致，玄德造其庐。",
            "公在衰绖中，乃上时政书。",
            "维时君臣定，事与草昧殊。",
            "出处千载同，岂必名迹如。",
            "行伍拔大将，寒饥得名儒。",
            "推毂天下士，百年用其余。",
            "生平慕河汾，未许王魏俱。",
            "慇懃八司马，意独何区区。",
            "自古朋党论，消复莽无期。",
            "谁令羣疑亡，韩富及有为。",
            "惜哉公不见，功名止西陲。"
        ],
        "title": "读范文正公神道碑有感佚事",
        "id": "edc47029-7acc-41ed-baab-0badbe458513"
    },
    {
        "author": "陈傅良",
        "paragraphs": [
            "长安夜未艾，客枕厌羣动。",
            "平明视天阙，剑珮鸣珌琫。",
            "学省虽冷官，上意向周孔。",
            "六飞自天下，多士溘云滃。",
            "饔餐燕苹鹿，道义发酰蠓。",
            "方将属耆英，高举出埃塕。",
            "离觞春骀荡，归路月朣胧。",
            "勋业当及时，千年付南董。"
        ],
        "title": "送国子监丞颜几圣提举江东分韵得动字",
        "id": "57351738-d78b-4b2c-ba36-50b5997f98f6"
    },
    {
        "author": "陈傅良",
        "paragraphs": [
            "一日一度过短墙，三日风雨挠我觞。",
            "天球河图在东序，保障茧丝分晋阳。",
            "我欲从之苕水远，搔首不见月满廊。",
            "笑看儿女罗列拜，老人星下烧夜香。"
        ],
        "title": "怀宁国守郑少卿景望",
        "id": "b6afdba9-24ee-4f79-8baf-65c1e9132007"
    },
    {
        "author": "陈傅良",
        "paragraphs": [
            "南门供帐江上亭，北门觞酒湖边榭。",
            "两年出饯略可数，往往行人半同舍。",
            "忆昔翠华临璧海，儒先一日争声价。",
            "苏君舌掉巫峡水，杨君气夺幽并夜。",
            "黄君石矻不可转，夫子居然古彜斚。",
            "艾轩风流天下少，独奏咸韶无濩夏。",
            "黄粱未熟事如许，白发不生心亦怕。",
            "古来贤俊多坎轲，道与世违胡足诧。",
            "武皇好少臣已老，孟子尊王君尚霸。",
            "嗟乎夫子幸遭时，诸公衮衮皆流亚。",
            "德尊不过五品薄，岁晚曾无一饭暇。",
            "君恩岂必间湖海，家事姑惟问桑稼。",
            "此行端可振颓俗，令我短辕今欲驾。"
        ],
        "title": "送宋国博参议江东分韵得夜字前年上幸学一时同舍今去略尽为之怅然",
        "id": "a9236001-ec42-43ef-b90c-61c7e1ef066b"
    },
    {
        "author": "陈傅良",
        "paragraphs": [
            "鼓山闻天下，一见名不空。",
            "自从周职方，闽在王会中。",
            "登山亦几人，兴寄随所逢。",
            "骑君常愒日，迁客多悲风。",
            "剑川发瓯西，万阻与海通。",
            "忽焉得平壤，北山矗其东。",
            "我行未及巅，已见国势雄。",
            "三韩到吴会，不可道里穷。",
            "俯瞰南来帆，沄沄自朝宗。",
            "曩时诸降王，各抚千里封。",
            "相招神衔图，旅献东都宫。",
            "东都今何如，胡马鸣蒿蓬。",
            "一春长雨雾，明日归樊笼。",
            "恣探泉石幽，篝灯道归筇。"
        ],
        "title": "游鼓山",
        "id": "b811a045-8991-4528-8639-56644d80a4fd"
    },
    {
        "author": "陈傅良",
        "paragraphs": [
            "万事如浮云，可翫不可有。",
            "三年刻一叶，未就骨已朽。"
        ],
        "title": "和孙伟卿杂言十章  其一",
        "id": "8daa292a-d1dc-4f12-9c2b-b445bedb48e0"
    },
    {
        "author": "陈傅良",
        "paragraphs": [
            "可怜负薪子，误有廊庙志。",
            "出门欲何之，马拙车未试。"
        ],
        "title": "和孙伟卿杂言十章  其二",
        "id": "6a0256c6-790e-4b27-9bb8-d19707208b9e"
    },
    {
        "author": "陈傅良",
        "paragraphs": [
            "一饭腹果然，身外百不须。",
            "深知饥方朔，不似饱侏儒。"
        ],
        "title": "和孙伟卿杂言十章  其三",
        "id": "d8bb5087-2b4d-4f44-b213-f263062f58e7"
    },
    {
        "author": "陈傅良",
        "paragraphs": [
            "堕落生死间，大患为有身。",
            "老子识未破，天地岂不仁。"
        ],
        "title": "和孙伟卿杂言十章  其四",
        "id": "0e8984d6-3990-43ce-b7d6-bfdbd0667c1d"
    },
    {
        "author": "陈傅良",
        "paragraphs": [
            "幽居悟前疲，寡欲得身健。",
            "筮之此何祥，厥繇无水困。"
        ],
        "title": "和孙伟卿杂言十章  其五",
        "id": "8f78603a-b4fb-4f73-8dce-4ebe44ad89dc"
    },
    {
        "author": "陈傅良",
        "paragraphs": [
            "有书但插架，有门亦常关。",
            "是非天下争，而我土石顽。"
        ],
        "title": "和孙伟卿杂言十章  其六",
        "id": "23834ad1-5f1a-451d-afac-e6b7ab363905"
    },
    {
        "author": "陈傅良",
        "paragraphs": [
            "好酒来谁家，明月得我心。",
            "把酒弄明月，醉卧盗不侵。"
        ],
        "title": "和孙伟卿杂言十章  其七",
        "id": "0a742215-23dc-4cdc-9e71-c646d913ef71"
    },
    {
        "author": "陈傅良",
        "paragraphs": [
            "阨穷果何尤，利达竟谁在。",
            "眷言荷鉏人，妻子敬相待。"
        ],
        "title": "和孙伟卿杂言十章  其八",
        "id": "208b5e0b-db37-4fb4-b574-5c2e58d15dee"
    },
    {
        "author": "陈傅良",
        "paragraphs": [
            "或劝著子书，我恐落人世。",
            "呼儿具纸笔，一岁复一岁。"
        ],
        "title": "和孙伟卿杂言十章  其九",
        "id": "fc372948-ea45-46d7-9b05-ade402bfa83d"
    },
    {
        "author": "陈傅良",
        "paragraphs": [
            "人事尽乡曲，田租了王官。",
            "独于大海枯，不改古井寒。"
        ],
        "title": "和孙伟卿杂言十章  其一○",
        "id": "76bdec98-436c-4018-8c25-1126e864fe5a"
    },
    {
        "author": "陈傅良",
        "paragraphs": [
            "去年我为客，持酒送君归。",
            "君今理征骖，我适卧旧庐。",
            "人生足离合，仕宦相乘除。",
            "科名余十年，丞县亦既迟。",
            "颜色日愈好，绝口无歔欷。",
            "自言有时命，岁宴知何如。",
            "深藏济人具，不作借势书。",
            "虚名多自误，徐步乃疾驱。",
            "从兹拭老眼，看君上亨衢。"
        ],
        "title": "送林正仲丞王山",
        "id": "48eb4e6d-3153-452e-a4b8-483f845f14e4"
    },
    {
        "author": "陈傅良",
        "paragraphs": [
            "常晹厥咎何，君相疚朝夕。",
            "愧莫慰羣黎，凄其望三白。",
            "是心与天通，昨夜平地尺。",
            "蓑笠在东阡，耰耡在西陌。",
            "忍待明年饱，欣及吾事隙。",
            "海宇正无尘，草木亦焕赫。",
            "遥知紫宸朝，千官手加额。",
            "温纶粲龙光，贺牍交马迹。",
            "衔枚悬瓠城，仗节居延泽。",
            "独拥蓝关马，共饭滹沱麦。",
            "更愿吾君相，对此念忠赤。",
            "当今挟纩温，恩意到疆埸。",
            "有士如有年，要岂旦日积。",
            "袁安自甘寝，扫轨无过客。"
        ],
        "title": "和林懿仲喜雪韵",
        "id": "35fff1f8-f649-44fa-8e99-8818a4df7e62"
    },
    {
        "author": "陈傅良",
        "paragraphs": [
            "冬夜苦难晓，短景复易夕。",
            "安得户牖光，不待东方白。",
            "恍如游化城，琼台若千尺。",
            "英华发林薮，余彩散阡陌。",
            "平铺浩无垠，巽入微有隙。",
            "忍寒贪纵观，未愿朝曦赫。",
            "柳绵著歌茵，梅片堕粧额。",
            "皭然羣污中，有意欲比迹。",
            "自识玉皇家，癯仙陋山泽。",
            "新来学为农，遭岁屡无麦。",
            "穉子色恒饥，老婢脚尽赤。",
            "一饭今有待，喜更问瓜埸。",
            "归来看牀头，瓶粟幸余积。",
            "且以炊春醪，号召已散客。"
        ],
        "title": "再和前韵",
        "id": "b736b5e7-61cf-4c61-ae82-cf2cdb5e0eac"
    },
    {
        "author": "陈傅良",
        "paragraphs": [
            "又添犬马齿，常恐牛羊夕。",
            "牙无数株牢，鬓已太半白。",
            "六朝贵人家，珊瑚高数尺。",
            "复有陵邑豪，沃壤动连陌。",
            "居然燕巢幙，忽矣驹过隙。",
            "伊傅亦中寿，至今名赫赫。",
            "苍苔卧风雨，曾乏断碑额。",
            "中原五十载，胡骑乱禹迹。",
            "谁当懒折腰，去学陶彭泽。",
            "忧端压不下，中夜歌秀麦。",
            "昭代岂无人，腰黄眼前赤。",
            "鸿儒筹禁苍，壮士守边埸。",
            "罢歌且杯酒，浇此怀抱积。",
            "柴门剥剥响，已有贺年客。"
        ],
        "title": "除夜用前韵",
        "id": "53ce2288-fe0f-4a7d-a03b-4331d375abdd"
    },
    {
        "author": "陈傅良",
        "paragraphs": [
            "穷怀卿相忧，老作儿女悲。",
            "百尔皆妄想，一粲看新诗。",
            "短长总归尽，君阅古盛衰。",
            "煌煌五侯家，宽作数世期。",
            "经史或不读，名字亦奚为。",
            "茂对干三阳，静养月一规。"
        ],
        "title": "和林宗简除夜韵余与宗简皆病余而除夜皆赋诗因反前意",
        "id": "0425a3ae-c8ea-4295-b476-0c4c0fda9550"
    },
    {
        "author": "陈傅良",
        "paragraphs": [
            "百年弹指顷，羣动不遑夕。",
            "娈彼惰游者，长夜浮太白。",
            "豪侠旁无人，卧我楼百尺。",
            "衲子缚禅静，不敢践桑陌。",
            "武夫髀肉满，睥睨候边隙。",
            "道家求不死，真火养阴赫。",
            "躁人干速化，自点雷门额。",
            "书生苦穿凿，奇字穷鸟迹。",
            "何如吾老农，一雨犂春泽。",
            "相忘与鸡豚，所辨才菽麦。",
            "不闻有孔子，安识由与赤。",
            "纷纷举世士，肝胆自疆埸。",
            "老翁捧腹笑，空洞无一积。",
            "有来问时事，请以臆对客。"
        ],
        "title": "再用喜雪除夕二韵寄宗简  其一",
        "id": "ce49996c-fc4f-4a59-8c75-c4e814c6554b"
    },
    {
        "author": "陈傅良",
        "paragraphs": [
            "子歌我有感，我和子益悲。",
            "文武有天下，二南无变诗。",
            "陵夷及其季，小雅亦既衰。",
            "殷人早坠命，秦氏不及期。",
            "治身如治国，夭寿人所为。",
            "旧恙何时已，与子看前规。"
        ],
        "title": "再用喜雪除夕二韵寄宗简  其二",
        "id": "90422fb6-ae76-43f6-917e-df1f09d8cae7"
    },
    {
        "author": "陈傅良",
        "paragraphs": [
            "我欲待明月，相从弄芙蕖。",
            "月郭一再满，我行竟徐徐。",
            "诛茅困黄埃，开卷疲蠹鱼。",
            "缠缚二事间，红披绿萧疎。",
            "秋风白发生，抚事增欷歔。",
            "美人隔云山，芙蓉并吾庐。",
            "近者不得见，逾远还何如。",
            "花无三月长，人寿千岁余。",
            "相期不朽事，勿与草木俱。",
            "君上钟鼎铭，我作山泽癯。"
        ],
        "title": "赋芙蕖简诸友",
        "id": "dcad0d85-c5d6-421e-9b33-3b7a2d18825a"
    },
    {
        "author": "陈傅良",
        "paragraphs": [
            "昨日有客去分符，今朝有客来揽辔。",
            "蕨芽掇尽笋可𠜾，送客焉知老将至。",
            "儒雅风流能有几，南宫先生无乃是。",
            "十年不复梦蓬山，万里何为隔湘水。",
            "叶公岿然地官贰，颜公领袖天下士。",
            "星联郎署尤与何，次第诸公亦连茹。",
            "一时台省旧名德，十见班行已三四。",
            "可令仆马病崔嵬，独抱兰荪吊憔悴。",
            "渔樵混迹山穷处，故故肯临人不记。",
            "酒半停杯问须发，夜阑秉烛征文字。",
            "多时渴见痛折节，万事要看方得意。",
            "先生行矣扈甘泉，请自此心扶大议。"
        ],
        "title": "送杨似之提举湖南",
        "id": "a2c3c2fa-e47b-480c-8c7e-3eb24a174e90"
    },
    {
        "author": "陈傅良",
        "paragraphs": [
            "去年上溪船，落日建安旐。",
            "今年上溪船，濡露金华草。",
            "当代能几人，胡不白发早。",
            "念昔会合时，心事得倾倒。",
            "倚庐鱼鼓夜，联辔鸡人晓。",
            "遐搜接混茫，细剖入幽眇。",
            "挹注隘溟渤，扶携薄穹昊。",
            "斯文何契阔，之子复凋槁。",
            "百年在无穷，寥廓一过鸟。",
            "家人征旧闻，学者拾余稿。",
            "区区存万一，散逸谁可保。",
            "君看鲁论上，彭寿颜回夭。",
            "于今悬日月，岂必言语好。",
            "傥无后来者，泯没秋毫小。",
            "南浮吴蜀会，北顾关河杳。",
            "怀哉各努力，人物古来少。"
        ],
        "title": "哭吕伯恭郎中舟行寄诸友",
        "id": "1ef8a48e-2556-404a-9a8f-b0f9afe586c9"
    },
    {
        "author": "陈傅良",
        "paragraphs": [
            "明月不可涴，有时障氛霾。",
            "芙蕖生淤泥，岂必所处佳。",
            "老子苦炼藏，释氏多遣排。",
            "如欲尽物累，自古谁好怀。"
        ],
        "title": "张冠卿以前诗怀哉各努力人物古来少之句为十诗见寄次韵奉酬  其一",
        "id": "7e20c15c-cef4-4e3f-ab6d-aa271f26e98d"
    },
    {
        "author": "陈傅良",
        "paragraphs": [
            "连楹著胡椒，环堵诛蒿莱。",
            "节士亦良苦，乃筑怀清台。",
            "世故何浩荡，人心亦崔嵬。",
            "之子访田舍，厥繇安在哉。"
        ],
        "title": "张冠卿以前诗怀哉各努力人物古来少之句为十诗见寄次韵奉酬  其二",
        "id": "47e2bcde-29b1-4ccf-b058-b96178518001"
    },
    {
        "author": "陈傅良",
        "paragraphs": [
            "冥心观宇宙，孰是同与各。",
            "夜旦无反恶，日出星河落。",
            "此有齐人瑟，彼有荆人璞。",
            "嗟余耳目短，岂故重然诺。"
        ],
        "title": "张冠卿以前诗怀哉各努力人物古来少之句为十诗见寄次韵奉酬  其三",
        "id": "a1adce29-bd66-473f-9f03-40563d741fbf"
    },
    {
        "author": "陈傅良",
        "paragraphs": [
            "朝鸡警冠剑，巷犬吠村坞。",
            "胡然子列子，越在郑东甫。",
            "永怀王黍离，莫与戍申许。",
            "鸡犬各有役，人亦宜自努。"
        ],
        "title": "张冠卿以前诗怀哉各努力人物古来少之句为十诗见寄次韵奉酬  其四",
        "id": "f356df08-4c7b-46a9-831d-0f8472aef477"
    },
    {
        "author": "陈傅良",
        "paragraphs": [
            "说合何必然，金化黄河塞。",
            "真然说不合，千钧等蝉翼。",
            "累累近丘墓，浩浩古载籍。",
            "崎岖盖天意，解后匪人力。"
        ],
        "title": "张冠卿以前诗怀哉各努力人物古来少之句为十诗见寄次韵奉酬  其五",
        "id": "aacfc121-155e-480b-9a15-9977c225bf86"
    },
    {
        "author": "陈傅良",
        "paragraphs": [
            "我友天下士，逝者八九人。",
            "非无新造交，亦有久故亲。",
            "可与共安利，未可同隠沦。",
            "欣然得一个，回首终酸辛。"
        ],
        "title": "张冠卿以前诗怀哉各努力人物古来少之句为十诗见寄次韵奉酬  其六",
        "id": "3a496eff-4891-4d1c-b3d9-49231e2cb6d7"
    },
    {
        "author": "陈傅良",
        "paragraphs": [
            "秦人弊申韩，亡梁以崇佛。",
            "六经独何罪，莽亦窃大物。",
            "堪嗟二百年，吾道功第一。",
            "熙丰余论在，河洛诸贤没。"
        ],
        "title": "张冠卿以前诗怀哉各努力人物古来少之句为十诗见寄次韵奉酬  其七",
        "id": "079149e0-f9d4-47d9-9804-6b393f421d85"
    },
    {
        "author": "陈傅良",
        "paragraphs": [
            "澶渊竟要盟，老莱气安吐。",
            "韩范犹自怜，不遂臣西虏。",
            "人材系其逢，事业随所附。",
            "千载有南董，何啻今视古。"
        ],
        "title": "张冠卿以前诗怀哉各努力人物古来少之句为十诗见寄次韵奉酬  其八",
        "id": "fa229671-851e-4615-8868-e2da361211f9"
    },
    {
        "author": "陈傅良",
        "paragraphs": [
            "江梅岁已过，燕子春又来。",
            "不愁吾鬓霜，所恨此志灰。",
            "扶桑焞焞明，阊阖荡荡开。",
            "欲往岂不可，致远非驽骀。"
        ],
        "title": "张冠卿以前诗怀哉各努力人物古来少之句为十诗见寄次韵奉酬  其九",
        "id": "8637bf5c-2024-4108-801c-ad9f289a37e6"
    },
    {
        "author": "陈傅良",
        "paragraphs": [
            "子歌我三叹，我和子一笑。",
            "方期俗耳合，勿与知音道。",
            "颇闻古韶卷，不落人间调。",
            "悲歌泣鬼神，妙语无余少。"
        ],
        "title": "张冠卿以前诗怀哉各努力人物古来少之句为十诗见寄次韵奉酬  其一○",
        "id": "aec6003f-d2a6-4e8e-8482-7161e120c8e2"
    },
    {
        "author": "陈傅良",
        "paragraphs": [
            "张子好兄弟，别我今九年。",
            "东风刮瞇眼，双鹄忽堕前。",
            "坐定看两鬓，喜极意惨然。",
            "来日岂不多，此意合少延。",
            "念子伏巖穴，有作皆巨编。",
            "稻粱未暇谋，从我志独坚。",
            "虚名适相累，浩叹当谁怜。",
            "积雨得新霁，绿涨弥百川。",
            "载酒问何有，漾舟随所便。",
            "与子梅潭游，以兹寓惓惓。",
            "倾崖俯仰立，中有飞瀑悬。",
            "平地俨阊阖，晴空自云烟。",
            "既见各有得，欲语不可传。",
            "众妙在领会，天成谢琱镌。",
            "子归有新诗，时寄三两篇。"
        ],
        "title": "黄巖张之望之立来访与游梅潭诗以送之",
        "id": "ed63d451-694f-4ba8-84f5-411332294681"
    },
    {
        "author": "陈傅良",
        "paragraphs": [
            "平生拙状物，出语辄自咍。",
            "久欲颂梅花，恒恐累纸写不该。",
            "羨子年少气豪敏，诗筒往往岁一来。",
            "语不惊人意不止，笔力待尽千松煤。",
            "我以病骥追霜隼，著鞭不上嗔人催。",
            "置诗太息梅困我，恨不纵斧寻条枚。",
            "嗟乎孤山无人老坡死，水边竹外谁低徊。",
            "我尝欲拟禁字体，不道雪月冰琼瑰。",
            "退藏物后独笑傲，奄有岁晚多惊猜。",
            "纷纷自谓好颜色，万汇秃立皆堪哀。",
            "模将此意入诗句，十年未就梅空开。",
            "君诗却怪梅不早，令我内热红生腮。",
            "强随崄韵终不满，今年又恐坐看落片飞莓苔。"
        ],
        "title": "和张孟阜寻梅韵",
        "id": "12c2c091-fb95-4fcd-826a-0a40d8bcc26c"
    },
    {
        "author": "陈傅良",
        "paragraphs": [
            "远别欲无寐，细论谁有酒。",
            "今当作剧县，君意亦乐不。",
            "江湖吏道僻，岁月民劳久。",
            "救之敝精神，自爱终袖手。",
            "要中名甚美，用意物所咎。",
            "君观兰桂林，余茂及樵槱。",
            "移根托客土，颜色非故有。",
            "赠言几满车，一字堪皓首。",
            "于焉但裁择，对越二三友。",
            "诸贤在当路，公论在众口。"
        ],
        "title": "送刘茂实宰奉新",
        "id": "a5e50878-cc6c-4f51-8df7-bff1f6743dd9"
    },
    {
        "author": "陈傅良",
        "paragraphs": [
            "家无宿舂粮，适意恣所向。",
            "征鞍催上官，帆海看叠嶂。",
            "有言及当代，浩饮益悲壮。",
            "以兹寘周行，盍在几人上。"
        ],
        "title": "送赵叔静教授闽中四首  其一",
        "id": "4fc4caa5-de13-4a32-ba86-fa1945e25595"
    },
    {
        "author": "陈傅良",
        "paragraphs": [
            "读书须读经，学文须学古。",
            "青松故不换，白发早可数。",
            "我亦窭人子，风雨蔽蓬户。",
            "胡为数相过，夜话恒过午。"
        ],
        "title": "送赵叔静教授闽中四首  其二",
        "id": "73c8a5cd-bdf2-47a8-874c-0f27b0d9f9df"
    },
    {
        "author": "陈傅良",
        "paragraphs": [
            "烱烱出万壑，冰壶县清秋。",
            "孰与玉瓒中，穆然养黄流。",
            "孤松高半天，兰芷复过幽。",
            "看君最雍容，柰何短自谋。"
        ],
        "title": "送赵叔静教授闽中四首  其三",
        "id": "e6b7514c-aece-4929-ac86-cd4344bed92a"
    },
    {
        "author": "陈傅良",
        "paragraphs": [
            "百吏不可试，卷怀州校官。",
            "翩然落南闽，不为荔子丹。",
            "彫虫妙经术，倚市多儒冠。",
            "吾道未必贵，政此良已难。"
        ],
        "title": "送赵叔静教授闽中四首  其四",
        "id": "f9efdbc4-efcb-478d-b857-432cb1751573"
    },
    {
        "author": "陈傅良",
        "paragraphs": [
            "地向东南倾，石际沧海立。",
            "蛟鼍限波涛，鸡犬得城邑。",
            "居然通国望，跋莫他山及。",
            "道人独有之，置屋三四级。",
            "几看星月烂，却听风雨急。",
            "于今二百年，我共冥鸿集。",
            "晤语夕阳低，对酒秋旻湿。",
            "明朝江上舟，避雨渔翁笠。",
            "邂逅一俛仰，此道可于邑。"
        ],
        "title": "游白石巖",
        "id": "db8f8ad9-d955-4400-a4f0-7b1ef30bd604"
    },
    {
        "author": "陈傅良",
        "paragraphs": [
            "朝游山南莫北隅，脩竹之下手所披。",
            "五步一顾立不趋，柔枝弱干千万余。",
            "粲然笑倩多新奇，岁寒安用众穉为。",
            "惊嗟怪怪丈人行，缟衣蓝缕冰斲肌。",
            "莓苔雪片冻不飞，玉饰其末玑衡欹。",
            "藐姑之仙下缥缈，苍虬为驾羽葆希。",
            "三闾大夫从女须，枯槁婵娟却并驰。",
            "张子爱之亦既痴，人不得觑以我归。",
            "我生自视梅孰如，沧江独立儿女嗤。",
            "年来稍稍学折枝，柰何复与此老期。"
        ],
        "title": "和孟阜老梅韵  其一",
        "id": "3fbf1882-14bd-42e6-8aad-9260f4355c8a"
    },
    {
        "author": "陈傅良",
        "paragraphs": [
            "望美人兮天一隅，薜萝为衣颠倒披。",
            "水竹隔我不可趋，今我搔首三岁余。",
            "汉庭年少六七奇，须眉皓白来何为。",
            "我欲避寝问之道，安得玉貌生枯肌。",
            "长翁傲睨欲奋飞，沧江钓雪蓑笠欹。",
            "少翁顿挫枿牙角，笑齿一粲知音希。",
            "樵家斧斤磨以须，过者万人人背驰。",
            "梅乎梅乎我非痴，持汝二老将安归。",
            "古来弱植刚不如，孰有妩媚为人嗤。",
            "君不见孤竹之管求孙枝，汝盍早定归山期。"
        ],
        "title": "和孟阜老梅韵  其二",
        "id": "07408e52-d6cc-41d7-a552-79a68e2ea789"
    },
    {
        "author": "陈傅良",
        "paragraphs": [
            "同里衣冠近阔疎，同年齿发多衰变。",
            "美人宜在玉笋班，隠吏亦随花雨县。",
            "有杭一苇逢迎可，每食双鱼甘旨便。",
            "顾瞻周道竟何如，善为身谋吾岂愿。",
            "清庙笙镛济济陈，碧梧鸾鹄深深见。",
            "由来盛事岁月晚，谁到脩途肝胆健。",
            "杨花吹水酒摇波，一请加餐再无倦。"
        ],
        "title": "送同年林多益丞宁海",
        "id": "1cf1edfc-1b5d-4001-b126-6c847394fb89"
    },
    {
        "author": "陈傅良",
        "paragraphs": [
            "纷纷竹帛传，浩浩金石刻。",
            "沦亡已无限，存亦谁爱惜。",
            "如何伏羲氏，文字二三画。",
            "姬孔岂不圣，用以演周易。"
        ],
        "title": "送谢希孟归黄巖四首  其一",
        "id": "7f9f34d9-1c34-4045-8258-2f3209839eed"
    },
    {
        "author": "陈傅良",
        "paragraphs": [
            "法令如牛毛，斯鞅信手成。",
            "簿书积丘山，赵张眼愈明。",
            "万人立下风，国势尊且荣。",
            "未省三代前，谁独有此名。"
        ],
        "title": "送谢希孟归黄巖四首  其二",
        "id": "bf781fb2-6d77-4bf6-b96f-4fde57e8bd06"
    },
    {
        "author": "陈傅良",
        "paragraphs": [
            "圭璧袭缫藉，山龙饰衣裳。",
            "不闻燧古初，而兴自虞唐。",
            "毁车崇骑射，隶作篆籀藏。",
            "至今人便之，秦亦忽以亡。"
        ],
        "title": "送谢希孟归黄巖四首  其三",
        "id": "b13dbc20-b967-425d-9c4f-e676e3b30298"
    },
    {
        "author": "陈傅良",
        "paragraphs": [
            "累觞以为欢，班荆以为仪。",
            "交际贵如此，勿使至意亏。",
            "颇常怪小雅，鹿鸣至鱼丽。",
            "宾主礼百拜，六经似支离。"
        ],
        "title": "送谢希孟归黄巖四首  其四",
        "id": "3dd76c24-1391-4e01-b556-1e955bfb2c9f"
    },
    {
        "author": "陈傅良",
        "paragraphs": [
            "儿童才丱角，兵卫忽森戟。",
            "十日不汝见，寻丈出咫尺。",
            "隠几观物化，轩奋恣所极。",
            "褰裳欲从之，世事有绳墨。"
        ],
        "title": "看笋和潘养大韵",
        "id": "5f11d255-345c-4db8-8a40-59b6038df8b9"
    },
    {
        "author": "陈傅良",
        "paragraphs": [
            "吾友尹绍伊，十年抱心疾。",
            "休然万事废，豆子黑如漆。",
            "从之问旧学，历历不遗一。",
            "佳篇间哇郑，法语杂方术。",
            "岂其遇人耶，托此访遗逸。",
            "张皇鬼物怪，漏泄宫禁密。",
            "君看服乌喙，孰与近参术。"
        ],
        "title": "赠尹绍伊",
        "id": "c9dba7e3-e9ab-4821-8bce-b3fa43f5e2c3"
    },
    {
        "author": "陈傅良",
        "paragraphs": [
            "挂梁龙骨经时蛰，井井黄云秋已及。",
            "十日不雨民未急，使君日膳长蔬湆。",
            "澄空飒飒云雾入，馌妇休眠儿觅笠。",
            "村舂化出云子粒，市上明朝升二十。",
            "农家语圃商语贾，恒愿使君无疾苦。",
            "自今一饭吾腹果，健看将母从箫鼓。",
            "冯翊扶风天尺五，见说严陵在何所。",
            "诏书夺去万舌吐，九重欲扣君门阻。",
            "栖鸟护巢驹恋皂，东人自视西人好。",
            "那知湛露漙秋草，春意平铺无剩少。",
            "有客解事翻然笑，元祐治平诸故老，身要人扶功未了。",
            "谁知青丝络马横门道，应笑江湖华发早。"
        ],
        "title": "送郡守汪充之移治严陵",
        "id": "ee53af58-256d-4360-8c65-5708fb49aa26"
    },
    {
        "author": "陈傅良",
        "paragraphs": [
            "稻粱不难谋，轩冕亦易得。",
            "胡为抱膝翁，恻恻复恻恻。",
            "秋风堕碧梧，凤鸟去无迹。",
            "愁吟草际蛩，儿女泪盈臆。",
            "忽然一长啸，孤响起空寂。",
            "令人识雅颂，一唱三叹息。",
            "室庐在路傍，耕凿在民籍。",
            "行人听笑语，稚子共眠食。",
            "读书果何罪，须发又半白。",
            "此意太劳劳，此身长抑抑。",
            "抱膝且不可，出门更何适。",
            "但勿问门外，蓬蒿若干尺。"
        ],
        "title": "寄题陈同甫抱膝亭",
        "id": "8c4fdc8f-1ea3-4ac2-905d-94d7dd313218"
    },
    {
        "author": "陈傅良",
        "paragraphs": [
            "频年送行客，酒罄诗不工。",
            "最晚与君别，柰此百感丛。",
            "岐山有鸣凤，雅颂移豳风。",
            "于时二老生，出处海上同。",
            "曹刘对匕箸，失色一语中。",
            "明朝蜀江水，不与灞浐通。",
            "人心起毫末，世故关鸿蒙。",
            "乃知贫贱交，不下王覇功。",
            "霜根宿病骥，云帆背蜚鸿。",
            "秋水能隔人，白苹况连空。",
            "相从自束发，各去随转蓬。",
            "今怀欣有合，后会苦未重。",
            "鲈鱼直万钱，羊酪醅一钟。",
            "愿君养盛年，我友半已翁。"
        ],
        "title": "送叶正则赴浙西宪幕",
        "id": "1d4e4f04-dbff-411f-ba98-5c18b2331a49"
    },
    {
        "author": "陈傅良",
        "paragraphs": [
            "论事不欲如戎兵，欲如衣冠佩玉严重而宽平。",
            "作文不欲如组绣，欲如疎林茂麓窈窕而敷荣。",
            "桢干盍亦烦绳墨，滋味何如余典则。",
            "吾宗受才万人敌，排空所向无遗力。",
            "亲丧三年面漆黑，交情一语千金璧。",
            "明朝不爨鼾撼壁，裘马借人无德色。",
            "作掾闽山可踪迹，拟将秉秆空螟𧎬。",
            "相君有令民未得，勿问堂高若干尺。",
            "春江弥渺风张席，欲言江水何终极。",
            "贫贱相依鬓毛白，吾可雷同名送客，浩歌未放情弥激。",
            "君看风雅诗三百，亦有初章三叹息。"
        ],
        "title": "送陈益之架阁",
        "id": "4d4db601-e59e-4417-9f5b-91e9991c7fc6"
    },
    {
        "author": "陈傅良",
        "paragraphs": [
            "昨来久伫骊驹集，今来怅望樯乌急。",
            "中年送客亦多违，先事徒劳后无及。",
            "江头祖帐几百人，落纸珠玑诗什什。",
            "自哦短韵意甚得，亟欲陈之复羞涩。",
            "君方筮仕从兹始，骅骝开路日千里。",
            "若逢人话子陈子，侏儒一节今如此。"
        ],
        "title": "翁诚之尉慈溪再拟祖送不及",
        "id": "701f193b-d6b5-4311-b9bc-3bc573057d53"
    },
    {
        "author": "陈傅良",
        "paragraphs": [
            "闽中岂不好，莆中况多儒。",
            "其山有丹荔，其水有子鱼。",
            "艾轩诸老生，典则故所余。",
            "堂堂退傅门，海内欲曳裾。",
            "宦游得此乐，饯者酒满车。",
            "我亦劝君酒，我意独未舒。",
            "尝闻入林猎，不可背水渔。",
            "背水渔尚可，背时更崎岖。",
            "方今朝廷尊，绅笏日走趋。",
            "官多岂胜记，势远复易疎。",
            "媒身众所同，藉口谁不如。",
            "柰何但温饱，去向天一隅。",
            "平生拙自谋，蓬巷岁月除。",
            "更事亦既熟，画此未必愚。",
            "岂有服茝兰，佩之以琼琚。",
            "令人爱不见，搔首空踟蹰。"
        ],
        "title": "送鲍清卿教授莆中",
        "id": "8450f724-d5f0-480c-b4e1-f4a0304025b8"
    },
    {
        "author": "陈傅良",
        "paragraphs": [
            "周公作雅颂，退然在豳风。",
            "功成贵无迹，名大谤亦丛。",
            "彼人自标置，刻画岂不工。",
            "君看榛莽间，断碑卧颓墉。",
            "想当在世时，拳拳效深衷。",
            "胡然今弗省，身后议论公。",
            "达人悟物情，玄览昭有融。",
            "区区强名我，咨尔来何从。",
            "沈公天下士，于今万夫雄。",
            "邦入见未尝，誉之口不容。",
            "请将氏南楼，语尽意未穷。",
            "公诗陈谊高，耻与好事同。",
            "年登百废兴，解后吾何功。",
            "勇去学休影，倦游谢遗踪。",
            "吾方笑征南，双双勒坚玒。",
            "一以栖山颠，一以没水中。"
        ],
        "title": "作南塘记郡守沈持要以诗来谢次韵奉酬",
        "id": "069d5f19-6781-434f-a156-95a579b55cc6"
    },
    {
        "author": "陈傅良",
        "paragraphs": [
            "言诗必南雅，自郐吾无讥。",
            "嗟余生已晚，观人以观诗。",
            "人情日变化，往事十九非。",
            "相从饰边幅，欲语怀衔羁。",
            "久不见官寺，下与家人夷。",
            "渡江六十年，得此心目疑。",
            "早从诸公游，晚佐一郡治。",
            "居尝陈谊高，动与作吏违。",
            "大白浮朋簪，单车款民扉。",
            "多文虽素履，用拙真良规。",
            "二年意绸缪，一别事渺弥。",
            "有酒公不饮，赠言我何裨。",
            "穆穆清朝班，佥曰尚德宜。",
            "何妨著此翁，衣冠皓须眉。"
        ],
        "title": "送谢倅景英赴阙",
        "id": "5590cb80-23da-427e-81cf-c1e4a974b7cc"
    },
    {
        "author": "陈傅良",
        "paragraphs": [
            "山阴不得见，见期在东阳。",
            "东阳忽岁华，欲往又阻长。",
            "贻书辄无报，有便复寄将。",
            "以君懒于书，我岂望得当。",
            "永怀十年别，动止曾莫详。",
            "君貌今何如，孰与我老苍。",
            "就使白发同，脚力谁弱强。",
            "日饭米多少，饮酒可几觞。",
            "尚能甘寝耶，比之昔对床。",
            "嫂氏亦晚景，吾妇伯姊行。",
            "为君过客频，膏沐当不常。",
            "有儿若干人，已未胜冠裳。",
            "但要能譍门，勿问鄙与臧。",
            "一纸细说似，慰此遥相望。",
            "末乃及田舍，何有还何亡。",
            "丞郡禄已厚，岂不可小康。",
            "忆昔夜梦君，托交少年场。",
            "竦身而掀髯，眸子烱烱光。",
            "依然论时事，悲壮泪以滂。",
            "我方闭门嬉，谒至即暂忙。",
            "婆娑松竹下，细数秋叶黄。",
            "旧志益凋落，羣书半遗忘。",
            "请君勿他及，却使我意伤。"
        ],
        "title": "怀同舍石天民编脩",
        "id": "277f3839-d934-4f8e-ac17-93d38a772a57"
    },
    {
        "author": "陈傅良",
        "paragraphs": [
            "平原接翠微，脩竹围绿浄。",
            "乃于此中间，更以皓月映。",
            "佳人笑隠几，万物独我正。",
            "幸哉吾有母，侍饮得缾罄。"
        ],
        "title": "次韵蕃叟弟月下有感",
        "id": "ab49633a-097e-4a2a-afd3-30555e7dd3c0"
    },
    {
        "author": "陈傅良",
        "paragraphs": [
            "三人共一被，寒夜争抽牵。",
            "一人耻不让，起坐迟朝暄。",
            "明朝复雨雪，忍岂无春妍。",
            "四时各天运，二人正鼾眠。"
        ],
        "title": "梦人诵诗觉省数句足成一首",
        "id": "12d10c07-c2c4-4889-b8d3-1ea2761668a1"
    },
    {
        "author": "陈傅良",
        "paragraphs": [
            "青衫岂必贵，未得不可已。",
            "皇皇海内人，趋走共一轨。",
            "生前极浮荣，没后抱深耻。",
            "他山有隠沦，一笑粲冰齿。",
            "岂知天地间，树立在人纪。"
        ],
        "title": "送曹器远试临安二首  其一",
        "id": "32109d4b-e257-4455-9f84-c29a3ac9df08"
    },
    {
        "author": "陈傅良",
        "paragraphs": [
            "大有扛鼎力，小有挈瓶智。",
            "谁当顿八纮，举以掩众器。",
            "煌煌一百年，此道最宏被。",
            "虽跻三事尊，亦起一艺试。",
            "或云科目弊，此语复有味。"
        ],
        "title": "送曹器远试临安二首  其二",
        "id": "53322146-e20a-4e8d-9924-072eb24cf364"
    },
    {
        "author": "陈傅良",
        "paragraphs": [
            "远莫远关塞，鸿鴈来年年。",
            "我尝按舆图，嶓汉在眼前。",
            "胡为与君别，壮齿今华颠。",
            "下峡君有期，会吴我何缘。",
            "令人媿不如，鸿鴈得自便。"
        ],
        "title": "约同舍蜀人王德修三首  其一",
        "id": "7cba985f-3a69-4ca7-9401-fb266fb49a59"
    },
    {
        "author": "陈傅良",
        "paragraphs": [
            "畴昔梦溯江，巴陵至瞿唐。",
            "两崖束秋旻，中有一带苍。",
            "安流进分寸，怒去千丈强。",
            "求君竟不得，望之涕淋浪。",
            "往日事已然，来日理未详。"
        ],
        "title": "约同舍蜀人王德修三首  其二",
        "id": "4621c824-aa5b-42e7-8e63-6a11e0151a05"
    },
    {
        "author": "陈傅良",
        "paragraphs": [
            "橙橘方粲粲，鱼虾亦多多。",
            "能舂半年粮，岂惜一见过。",
            "良夜月如霜，听我苦别歌。",
            "翳翳葭芦乡，风定水自波。",
            "或者阻君舟，柰此伫立何。"
        ],
        "title": "约同舍蜀人王德修三首  其三",
        "id": "a1647c0e-8ef0-41cd-9a1f-65d1283f790f"
    },
    {
        "author": "陈傅良",
        "paragraphs": [
            "我家仙巖人迹稀，客从何来此何时。",
            "岷山之阳适海峤，万里欲写心精微。",
            "瀑泉自雨一丘壑，有龙蛰不随羣飞。",
            "病樵弛檐渴猿喜，虽未作霖良已奇。",
            "吾闻岷山天与齐，仰止不见如调饥。",
            "君登绝顶小天下，此纵有山安足嬉。",
            "翩然肯过非所期，此道辽阔车谁脂。",
            "愿言税驾毋遄归，为我更赋崧高诗。"
        ],
        "title": "次德脩仙巖韵",
        "id": "667d0824-7bb7-40f1-81a1-4393d61117d1"
    },
    {
        "author": "陈傅良",
        "paragraphs": [
            "一日一见犹为稀，如何十年见无期。",
            "昔方壮岁意轻别，一笑听君歌式微。",
            "江流永矣剑阁阻，恨不羽翰能奋飞。",
            "不图今日已华发，话此怪怪还奇奇。",
            "桑麻不竞蒿压屋，厚禄书断儿恒饥。",
            "谁当附热斲冰雪，岁晏独可相从嬉。",
            "功名富贵各有时，人亦空自为韦脂。",
            "与君持此将安归，沧海雪山无尽诗。"
        ],
        "title": "再用韵呈德脩",
        "id": "87f8281a-23a9-4285-af96-3804790621c5"
    },
    {
        "author": "陈傅良",
        "paragraphs": [
            "万古江入海，吴蜀有不通。",
            "不通谁使然，人自为异同。",
            "昔在李孟钱，士各怀土封。",
            "静言彼何尤，亦各徇所忠。",
            "恭惟宋受命，三姓皆朝宗。",
            "斯文已百年，名世才数公。",
            "眉山与金陵，柰何不相容。",
            "大雅如关洛，亦复互诋攻。",
            "朋分文字间，祸起师友中。",
            "四郊忽戎马，尘满夷门宫。",
            "往事已覆辙，后事如飘蓬。",
            "一饭忘苦饥，一褐忘苦冬。",
            "身谋每不长，王事靡有终。",
            "有客独恻恻，万里兴深衷。",
            "相过话离合，历历繇熙丰。",
            "我久世虑薄，念之涕无从。",
            "贫贱将安归，功名在其逢。",
            "有能用斯人，可使百阻空。",
            "西人不为西，东人不为东。"
        ],
        "title": "夷门歌送德脩还阙",
        "id": "4bc7d51e-84fb-4969-9ca5-c8e92c53a9e5"
    },
    {
        "author": "陈傅良",
        "paragraphs": [
            "山阿著柴扉，陋甚谁盘桓。",
            "美人此何求，钜竹数十竿。",
            "日阅书百篇，尚觉日力宽。",
            "欲从我借书，我书何足观。",
            "辛勤抱遗经，及此鬓发班。",
            "一语未领会，累日不自安。",
            "虽更圣人手，亦恐众说谩。",
            "况复秦汉下，曾莫脩与删。",
            "致之获麟前，存者今若干。",
            "我无以裁之，望洋久空叹。",
            "羨君方盛年，恣意涉浩漫。",
            "又闻书少多，不系学缺完。",
            "读书固匪易，用书良独难。",
            "昨来荷堤上，尝试及孟韩。",
            "此话如涓埃，此道如丘山。"
        ],
        "title": "借书一首别薛子长",
        "id": "1ec69d95-0ede-4ee1-b507-3ff98182325c"
    },
    {
        "author": "陈傅良",
        "paragraphs": [
            "南国雨初润，西风水微波。",
            "持酒欲劝君，奈此道阻何。",
            "天地自久长，日月良蹉跎。",
            "志士惜少年，用意矢靡他。",
            "岂无文字功，百代名不磨。",
            "胡然朝揽镜，夜起瞻星河。",
            "思妇视贞操，骄人视劳歌。",
            "曾微强饭书，覆出为诋诃。",
            "永怀姑射神，尸居养天和。",
            "下视尘冥冥，鸿鹄谢网罗。",
            "身将世谁亲，得孰与丧多。",
            "请君以尊生，我亦以养疴。"
        ],
        "title": "寄陈同甫生日",
        "id": "9769668d-0b74-4d57-bc59-b2da4bc52068"
    },
    {
        "author": "陈傅良",
        "paragraphs": [
            "有客盈门饭不足，有书千卷儿懒读。",
            "王公劳问炀争灶，樵牧相忘盗骑屋。",
            "古来堪笑如我少，生无一事能恰好。",
            "独有居闲可引年，我又不然华发蚤。"
        ],
        "title": "述怀",
        "id": "4cfbdcc7-ed40-481e-b576-ce15fc11617c"
    },
    {
        "author": "陈傅良",
        "paragraphs": [
            "西风肃万物，于卦曷为兑。",
            "说言就凋蛰，之死矢靡悔。",
            "方当春和时，动植出草昧。",
            "喧号聒穹苍，怒长弥大块。",
            "纷纷谁则敢，所恃盖有在。"
        ],
        "title": "简郑景元",
        "id": "8cab5f02-379d-4ebc-93e1-e75d5d568c00"
    },
    {
        "author": "陈傅良",
        "paragraphs": [
            "瞻彼万仞巖，亭亭上烟霞。",
            "其下寒渊水，清不容鱼虾。",
            "闵予生好修，而居东海涯。",
            "顾见泥中藏，日食百万家。",
            "浮名太累人，未语众已譁。",
            "为海不为渊，何道以自瑕。"
        ],
        "title": "简王道父",
        "id": "44287f42-4147-493c-a84a-b7e0659cf465"
    },
    {
        "author": "陈傅良",
        "paragraphs": [
            "鸿门无人易水寒，安得壮士久所患。",
            "求之市隠戎行间，纷不当意鬓已班。",
            "逆胡未讨忧万端，此得两君聊自宽。",
            "有石堂坳立礸𪿑，百夫睨之欲举难。",
            "两君挟起如弄丸，舞空一叶风团团。",
            "吕君忽作胡衣冠，沥酒于地盟血殷。",
            "长剑久倚燕然山，义欲为汉诛楼兰。",
            "九重深窈虎守关，竟以剑器博一餐。",
            "语未良已声珊珊，两蛟出没万马攒。",
            "夜阑月暗天汗漫，满堂悲愤泪欲潸。",
            "嗟尔两君诚义肝，我方乘障荆之蛮。",
            "五营诸将皆豢安，髀肉久不堪征鞍。",
            "谁能唤与百辟看，但得汝等一解吾君颜，书生老死不足叹。"
        ],
        "title": "赠东阳吕望孙周登二武士",
        "id": "69b68931-b2ff-4073-b07f-bdb0cd48882f"
    },
    {
        "author": "陈傅良",
        "paragraphs": [
            "叶君只字双南金，予子拳石藏幽深。",
            "百名以上辞不淫，我岂识子犹渐襟。",
            "黄山之阿墓林林，断碑日烁秋雨霖。",
            "彼岂孙子力不任，人莫过问嘷孤禽。",
            "子以穷饿死苦吟，束棺逆旅无衣衾。",
            "末乃得此世所钦，子视昔者孰与今。",
            "区间寿短升与沉，长留天地谁无心。",
            "于中诗人最岖嵚，竟亦朽腐如书蟫。",
            "何独遗子天球琳，上与郊岛名相寻。",
            "虽无荐藉鬼已歆，况立之后主釜鬵。",
            "期以数岁头胜簪，有田可稼桑可纴。",
            "收拾旧稿编朱锓，未必千载无知音。",
            "请我书此碑之阴，大亮一语不肯侵。",
            "呜呼读者悲不禁，牛羊勿践木森森。"
        ],
        "title": "书黄巖丁明仲墓志碑阴",
        "id": "48441e51-e818-45a9-9e2c-11d43a05680c"
    },
    {
        "author": "陈傅良",
        "paragraphs": [
            "十日九雨垂垂雪，马僵仆病泥乘橇。",
            "披衣闯户得星月，喜有耻向妻儿说。",
            "耳根久与朝鸡别，熟睡八年谋未拙。",
            "乞米作糜蒙被啜，客来午漏家僮出。",
            "如今儿噭妻愁绝，我纵喜晴心已折。",
            "可以艺麻多笋蕨，苟有一丘吾计决。",
            "奈何诸公厮役皆豪杰，尚爱舂陵老元结。"
        ],
        "title": "赴桂阳道中喜晴书事",
        "id": "af913471-c72c-4d03-ab18-491b2f7d0881"
    },
    {
        "author": "陈傅良",
        "paragraphs": [
            "南去有五岭，北来有重湖。",
            "水清石益奇，往往中州无。",
            "在昔宦游者，越若韩张徒。",
            "胡然自衡阳，只鴈亦不徂。"
        ],
        "title": "简友人二首  其一",
        "id": "3cd5e601-c5d9-4d26-9902-dafb742b06c9"
    },
    {
        "author": "陈傅良",
        "paragraphs": [
            "安眠夜至卯，休吏日加申。",
            "廪稍亦已厚，养疴非隠沦。",
            "恨无封君法，老矣藏其身。",
            "遄归岂不欲，更有宜归人。"
        ],
        "title": "简友人二首  其二",
        "id": "f5830f00-e149-4a29-989c-6222a24f9094"
    },
    {
        "author": "陈傅良",
        "paragraphs": [
            "守边岂无事，治圃亦有说。",
            "朝看士饮羽，暮与客投辖。",
            "且以示多暇，且以劳同列。",
            "我生肠九回，世故肱三折。",
            "环堵仅寻丈，短亭聊岁月。",
            "忽蒙当宁记，滥补专城缺。",
            "区区自米盐，在在欲黼黻。",
            "矧惟有兹山，未省从何月。",
            "张罗上空庭，寻斧及劲节。",
            "旧观谁缉熙，新思盖绵蕝。",
            "幸方一小治，尚可六太息。",
            "胡然召南人，而骤歌所茇。"
        ],
        "title": "和王教授谦叔述郡圃韵",
        "id": "b28dd83c-74ba-4195-b895-ad4a397a8229"
    },
    {
        "author": "陈傅良",
        "paragraphs": [
            "万物各美恶，一室有面背。",
            "去来故无恒，欣厌惟所会。",
            "有能悟兹理，何必著幽邃。",
            "后圃并山麓，脩竹积空翠。",
            "斧寻自何年，樊养特过计。",
            "陈根独遭时，沃壤亦借势。",
            "居然成独清，可以掩众媚。",
            "亭院起中𠘶，湖潦粲前际。",
            "于时吾岂敢，谓此天作对。",
            "新诗忽盛谈，俗状良内媿。",
            "子方及归期，客复搅离思。",
            "尚当封殖之，去日如始至。"
        ],
        "title": "临桂尉杨渭夫以诗来因次其韵兼简同僚",
        "id": "a8083483-f809-4880-88ff-09f59401f309"
    },
    {
        "author": "陈傅良",
        "paragraphs": [
            "秋风日来谂，役车何时休。",
            "有鸣丘中琴，玉瓒怀黄流。",
            "此腰不可折，此笏未忍抽。",
            "亦入鴈鹜行，而为稻粱谋。",
            "四海杨诚斋，吾道得自由。",
            "悠哉思万端，哿矣试一筹。",
            "风诗讫于豳，易象重以周。",
            "当知横空翮，不若逆水舟。"
        ],
        "title": "送宋伯潜宰高安",
        "id": "40110342-c703-4e43-a6b0-3fc730a6e8f9"
    },
    {
        "author": "陈傅良",
        "paragraphs": [
            "应侯气盖百粤小，朱侯谊与漓江长。",
            "两侯爱士早成癖，怪甚渭夫怀故乡。",
            "士穷万事一不就，就得一事穷何伤。",
            "渭夫壮者忍穷久，老骥欲秣胡沙霜。",
            "吾家何在云横岭，赵媪不冤刘儿瞑，孰与亲旁煮汤餠。"
        ],
        "title": "送杨渭夫归省",
        "id": "b8d58885-bd51-46c4-8a5a-1034c02ec14a"
    },
    {
        "author": "陈傅良",
        "paragraphs": [
            "久与林壑居，所见皆众穉。",
            "岂无寿千年，未有此柏异。",
            "壮而尝参天，晚乃但仆地。",
            "定非风雨摧，殆是斤斧弃。",
            "其本则离披，其末则倒植。",
            "其枯如残枿，而蔚有新意。",
            "其靡如弱植，而凛有高致。",
            "将前复却行，宜右忽左次。",
            "骧龙或俯顾，遁虎或回眙。",
            "陨石或猛起，飞翬或颠坠。",
            "山立或磬折，尸寝或拳跽。",
            "断支或强附，横陈或巽避。",
            "绸缪情不狎，颓堕力未瘁。",
            "朴畧自光怪，挺持匪标置。",
            "终焉人伪尽，独以天巧遂。",
            "吾闻古有道，纯朴去故智。",
            "与世每如此，全身亦几是。",
            "疑将问岁月，缺弗见载记。",
            "谁言导江时，手植特嬉戏。",
            "世人那得识，会有神禹至。"
        ],
        "tags": [
            "衡山"
        ],
        "title": "南岳圣业寺禹柏",
        "id": "2254e73e-2679-426c-8c56-f30c1abdde0e"
    },
    {
        "author": "陈傅良",
        "paragraphs": [
            "看花喜极翻愁人，京洛久矣为胡尘。",
            "还知姚魏辈何在，但有欧蔡名不泯。",
            "夕阳为我作初霁，佳节过此无多春。",
            "更烧银烛饮花下，五陵佳气今方新。"
        ],
        "title": "牡丹和潘养大韵",
        "id": "fa5e6255-90b0-450f-98cd-0bcb5e9b2b49"
    },
    {
        "author": "陈傅良",
        "paragraphs": [
            "春晚得新霁，草木日夜绿。",
            "阳光初蔽亏，野暝或单复。",
            "美人浮湘波，领此入蓬屋。",
            "故放归帆迟，更呼渔火续。",
            "穷探物精华，尽付诗凡目。",
            "忆昨欣晤对，令我忘休沐。",
            "剧谈酒行希，危坐兵卫肃。",
            "相思正倚楼，所寄忽累幅。",
            "瑰辞堪买贫，轶韵和难属。",
            "自从楚骚兴，悲些逮差玉。",
            "后来数唐人，欵乃巖隈宿。",
            "世无梁昭明，斯文又谁录。"
        ],
        "title": "张漕行部过湘岸有作因次其韵",
        "id": "43df78de-b592-4904-840d-524de6284dd6"
    },
    {
        "author": "陈傅良",
        "paragraphs": [
            "词章行天下，嘉頼二百年。",
            "甲科至公卿，谁敢谓不然。",
            "有人妄媒孽，一世所弃捐。",
            "我亦欲护短，讳不言幽燕。",
            "汗简在吾后，覆车在吾前。"
        ],
        "title": "送王南强赴绍兴签幕四首  其一",
        "id": "5667e5e2-764f-4785-b040-0195369a136a"
    },
    {
        "author": "陈傅良",
        "paragraphs": [
            "人人尊孔孟，家家诵诗书。",
            "未省有宇宙，孰与今多儒。",
            "儒者道如砥，岂其自崎岖。",
            "申以黄老废，贾以绛灌疎。",
            "汉家尝纷纷，政尔门户殊。"
        ],
        "title": "送王南强赴绍兴签幕四首  其二",
        "id": "c0f2dfa7-ab01-4a71-b0b9-383744503909"
    },
    {
        "author": "陈傅良",
        "paragraphs": [
            "历官如历阶，越等多所伤。",
            "柰何坳堂水，持绠万丈长。",
            "谁无斯世方，乃此抽手旁。",
            "永夜泪不禁，仲尼故皇皇。",
            "又闻虽小鲁，乘田问牛羊。"
        ],
        "title": "送王南强赴绍兴签幕四首  其三",
        "id": "fdb23b26-a753-4444-ab90-86e242cd267c"
    },
    {
        "author": "陈傅良",
        "paragraphs": [
            "闻之浙河东，见之湘水南。",
            "未归却相送，既喜复不堪。",
            "行矣乞自便，帅幕或可参。",
            "君方乘日长，勉为停朝骖。",
            "我池有螃蟹，我园有黄柑。"
        ],
        "title": "送王南强赴绍兴签幕四首  其四",
        "id": "8a13fb00-74dc-4629-ad0f-8a30039c909c"
    },
    {
        "author": "陈傅良",
        "paragraphs": [
            "骑者两人扶不正，夹道谁知为万乘。",
            "一人前驰一顾后，怀欲并驱无号令。",
            "狩人亦忘记鹰犬，仰视只愁天欲暝。",
            "有司刺候上起居，杳莫得详宫钥静。",
            "呜呼开元自英主，前鉴竟遗盈幅纸。",
            "君不见汉宫图妲己，未必当年甚如是。"
        ],
        "title": "题明皇醉归图",
        "id": "cbbc6c28-737b-4352-9112-55787f8763c4"
    },
    {
        "author": "陈傅良",
        "paragraphs": [
            "离逾十年合，合复十月离。",
            "往日苦无及，来日忽未知。",
            "江源与海通，吴会与蜀违。",
            "通固天道常，违亦物理宜。",
            "勿作儿女感，是中有精微。"
        ],
        "title": "送范宪东叔帅潼川四首  其一",
        "id": "70602c1d-2d1d-485f-b59b-8afaf51f67e9"
    },
    {
        "author": "陈傅良",
        "paragraphs": [
            "相从意气豪，相知鬓毛斑。",
            "细说竟昨非，浅斟始今欢。",
            "每怀吾党多，未捄此世难。",
            "一则琢冰雪，再则纫芝兰。",
            "骚人绝芳洁，孰与风人宽。"
        ],
        "title": "送范宪东叔帅潼川四首  其二",
        "id": "8b327b40-7407-4c00-bd1f-c751c5125aa6"
    },
    {
        "author": "陈傅良",
        "paragraphs": [
            "有书但遮眼，有位亦养疴。",
            "养疴犹近名，遮眼已患多。",
            "聊复岁晏尔，柰此人远何。",
            "声光正横空，议论如悬河。",
            "宜君见别轻，款曲理则那。"
        ],
        "title": "送范宪东叔帅潼川四首  其三",
        "id": "90eb8995-2321-431d-80d9-e3472d543b56"
    },
    {
        "author": "陈傅良",
        "paragraphs": [
            "逢人九顿首，遇事三折肱。",
            "虽知少为狂，正复老可憎。",
            "吾今有储粟，吾昔有短檠。",
            "鲁论训何如，周易读未曾。",
            "言归又言归，儿女唤不譍。"
        ],
        "title": "送范宪东叔帅潼川四首  其四",
        "id": "2b100f6e-f255-4a06-acbf-c8d0008c0683"
    },
    {
        "author": "陈傅良",
        "paragraphs": [
            "将行客有戒，正热人不禁。",
            "出门一昔雨，解缆十日阴。",
            "湘山益以碧，湘水益以深。",
            "天光接云梦，野暝蒙衡郴。",
            "蝇无盘中蹟，蝉有木末音。",
            "顾乃废枕簟，爰方索衣衾。",
            "我起问夹岸，往岁孰与今。",
            "衡茅或数间，丛竹皆十寻。",
            "蒲莲间华实，鸥鹭时浮沉。",
            "老穉各有得，渔樵不相侵。",
            "早插禾欲孕，新炊粟如金。",
            "为之失倦游，于以成孤斟。",
            "永怀泛湘人，屈贾多愁吟。",
            "往者亦此境，今者亦此心。",
            "空名但千载，佳思谁一襟。",
            "时哉不可失，浯溪更骎骎。"
        ],
        "title": "行湘喜雨简刘公度周明叔",
        "id": "1bc68b85-e1e6-4f29-81d7-5e8119ee5f8b"
    },
    {
        "author": "陈傅良",
        "paragraphs": [
            "湘中足可乐，谁苦愁不禁。",
            "娈彼兰蕙姿，固怯霰雪阴。",
            "贾子天下士，子何念虑深。",
            "贞元两御史，南还会于郴。",
            "亦复相唱酬，间有亡国音。",
            "愚溪更憔悴，中夜起拥衾。",
            "而得欵乃句，脍炙循至今。",
            "我后五百年，公来适相寻。",
            "田畴岁膴膴，狱市春沉沉。",
            "宽书日夕下，民蠹袪牟侵。",
            "况也省赋甚，小郡至万金。",
            "交欢有陆贾，私恨无羊斟。",
            "我饱竟甘寝，公暇多长吟。",
            "乃知湘中乐，关时匪关心。",
            "湘民忘劳力，乐极翻沾襟。",
            "却愁吾二人，四牡歌骎骎。"
        ],
        "title": "刘连州和前韵因道湘中之乐以谢",
        "id": "e55a330c-4d57-48f5-ad32-b65b30256041"
    },
    {
        "author": "陈傅良",
        "paragraphs": [
            "顺水去吴会，逆水来夔门。",
            "万古逆顺舟，以斗占旦昏。",
            "曩余好百家，信不及鲁论。",
            "初亦半喜愕，久之乍亡存。",
            "白发一无成，颇识委与源。",
            "风停波自平，却视消长痕。",
            "六经夫如何，夫子手所翻。",
            "恒言但桑稼，怪志无鹏鹍。",
            "规圆而矩方，往往万巧攒。",
            "诸儒各有得，长短贤若干。",
            "玉帛相会盟，兵车相并吞。",
            "一语苟暗合，羣生皆晏温。",
            "经成今几年，尝试以是观。",
            "此道未轲死，此书未秦燔。",
            "犹之斗经天，于以生盖浑。",
            "西方亦人豪，国自为干坤。",
            "书来入中州，坐使学者奔。",
            "君岂舍从之，或但游其藩。",
            "吾闻欲乘槎，凿空访河根。",
            "孰与瞻斗车，把柁行江湍。"
        ],
        "title": "闻叶正则阅藏经次其送客韵以问之",
        "id": "95e17774-0575-41c1-98d8-4e2daf8f35ba"
    },
    {
        "author": "陈傅良",
        "paragraphs": [
            "种梅欲百亩，谁老意未渝。",
            "有山在堂背，有溪在庭除。",
            "我危坐中央，花以寘坐隅。",
            "人固不可亲，花亦不可疎。"
        ],
        "title": "和张倅唐英咏梅十四首  其一",
        "id": "80458138-ed26-4f01-83c1-4ba4adb023d3"
    },
    {
        "author": "陈傅良",
        "paragraphs": [
            "花芳以养性，花阴以休影。",
            "更欲从旁谋，种秫可半顷。",
            "冲寒时一觞，我醉花独醒。",
            "醉醒两相忘，久矣系归艇。"
        ],
        "title": "和张倅唐英咏梅十四首  其二",
        "id": "be116a31-e55c-4029-bb05-7d4753543dd2"
    },
    {
        "author": "陈傅良",
        "paragraphs": [
            "因山为高下，因水为纵横。",
            "恣花欲何之，勿挠所性清。",
            "却愁雪太深，瞻言不胜情。",
            "有时亦肯来，当我户牖明。"
        ],
        "title": "和张倅唐英咏梅十四首  其三",
        "id": "a2f48b90-9fa5-4ca1-9666-77c307fc9955"
    },
    {
        "author": "陈傅良",
        "paragraphs": [
            "我岂爱花者，而独爱此花。",
            "爱之匪无人，诗且数百家。",
            "前有水边横，后有竹外斜。",
            "但作如是观，桃李亦可夸。"
        ],
        "title": "和张倅唐英咏梅十四首  其四",
        "id": "adb62130-8fa2-4a47-8f93-82155d740cf8"
    },
    {
        "author": "陈傅良",
        "paragraphs": [
            "人言物不齐，相较三十里。",
            "以梅等羣芳，何啻隔弱水。",
            "杜陵状百物，无语可著此。",
            "巡簷索之笑，但不禁冷蕊。"
        ],
        "title": "和张倅唐英咏梅十四首  其五",
        "id": "d8ff0f60-382b-4d01-b5b9-cb1af470feb0"
    },
    {
        "author": "陈傅良",
        "paragraphs": [
            "骎骎入衰暮，故作不洁清。",
            "美人美无度，可使一国倾。",
            "胡然立林林，夹此东西荣。",
            "对之意自消，令我欲近名。"
        ],
        "title": "和张倅唐英咏梅十四首  其六",
        "id": "399e97f6-fb9d-438a-a193-4d4b2afbabf7"
    },
    {
        "author": "陈傅良",
        "paragraphs": [
            "以之为雪耶，雪或堕污浅。",
            "以之为玉耶，玉或附旒冕。",
            "春前每尝试，岁晏不退转。",
            "悠哉似有道，可与共舒卷。"
        ],
        "title": "和张倅唐英咏梅十四首  其七",
        "id": "7720f5ae-5a36-411e-a2c3-d16317b0ab76"
    },
    {
        "author": "陈傅良",
        "paragraphs": [
            "政应违众好，可忍负幽探。",
            "以兹落南雅，蜂蝶独遗憾。",
            "岂无好颜色，一雨竟陈暗。",
            "谁知岁寒姿，可久非可暂。"
        ],
        "title": "和张倅唐英咏梅十四首  其八",
        "id": "72e40343-3baf-40de-88b7-8727d55977a6"
    },
    {
        "author": "陈傅良",
        "paragraphs": [
            "若以色见我，色衰令人忘。",
            "香为众妙宗，妙亦不在香。",
            "乡来芸芸者，自意傲雪霜。",
            "当斯玉立时，曾莫一在旁。"
        ],
        "title": "和张倅唐英咏梅十四首  其九",
        "id": "93d9e9e6-e0ef-4137-8b17-803a554142f0"
    },
    {
        "author": "陈傅良",
        "paragraphs": [
            "迟迟可殿后，寂寂可镇浮。",
            "风人第一章，窈窕河之洲。",
            "穆如三代英，惟此宜与俦。",
            "不然则臞仙，玉箫下秦楼。"
        ],
        "title": "和张倅唐英咏梅十四首  其一○",
        "id": "93ed8cdb-d18e-4bd3-8eaf-c8de5b6c50b2"
    },
    {
        "author": "陈傅良",
        "paragraphs": [
            "纷华有心说，艳美得目送。",
            "越在篁苇间，顾使诗兴动。",
            "诗人被花恼，尽日手自弄。",
            "愁吟日不足，又作栩栩梦。"
        ],
        "title": "和张倅唐英咏梅十四首  其一一",
        "id": "636bf337-3f02-4fa8-9ec7-a44bcbf0f560"
    },
    {
        "author": "陈傅良",
        "paragraphs": [
            "亭亭湘岸竹，炯炯湘波月。",
            "其中雪垂垂，一树为谁设。",
            "不应皂盖人，于此能忘折。",
            "折之寄相思，可以慰分裂。"
        ],
        "title": "和张倅唐英咏梅十四首  其一二",
        "id": "edad81ec-221d-42d3-b72a-c234b7ff06a0"
    },
    {
        "author": "陈傅良",
        "paragraphs": [
            "商山皓须眉，久不见绮黄。",
            "邂逅一笑粲，可与斯人当。",
            "如何为林逋，托根向钱塘。",
            "居遗兰与芷，牢愁楚沅湘。"
        ],
        "title": "和张倅唐英咏梅十四首  其一三",
        "id": "a066706f-f3fd-4570-8476-46ecc72693e2"
    },
    {
        "author": "陈傅良",
        "paragraphs": [
            "先人手所种，家在何处村。",
            "自别此堂堂，不知几寒温。",
            "盍归封植之，岁岁为此言。",
            "老如雾中看，正恐目力昏。"
        ],
        "title": "和张倅唐英咏梅十四首  其一四",
        "id": "02aba7bb-3905-4841-9c74-4968a66803c6"
    },
    {
        "author": "陈傅良",
        "paragraphs": [
            "将子无登山，山上冈复冈。",
            "朝为朱阳炜，暮作阴飚凉。",
            "磴滑幽鸟啼，林深山鬼翔。",
            "子兮何所求，乐此魑魅乡。",
            "国人伫齐轼，吾党多鲁狂。",
            "望子子不来，翠袖天风扬。",
            "缁尘摆落尽，幽愿次第偿。",
            "焦䳟入冥云，虮虱宽贝阳。",
            "子兮竟谁从，独乐无已康。",
            "岂其羊之饥，而可谷与臧。"
        ],
        "title": "招隠二首  其一",
        "id": "7201fa8e-4494-4d11-beca-974be0f3c895"
    },
    {
        "author": "陈傅良",
        "paragraphs": [
            "将子无涉水，水深下无极。",
            "鯈鱼舞浮阳，螭首闯阴碧。",
            "弱去一羽沉，恶来万波激。",
            "子兮何所求，快此蛟涎滴。",
            "议谏起阳城，拾遗招李渤。",
            "望子子不来，羊裘号逋客。",
            "踞坐山石麤，晞发朔风疾。",
            "乱流两白足，何日踔疎逸。",
            "子兮宁不悲，饥氓俟唐稷。",
            "岂其洛之涯，而可温与石。"
        ],
        "title": "招隠二首  其二",
        "id": "916edae1-6195-4bc2-a3b1-7b2941ee36be"
    },
    {
        "author": "陈傅良",
        "paragraphs": [
            "漥然石壁罅，涓涓如丝绳。",
            "其人指此泉，下去为沧溟。",
            "旁有玉蟾蜍，空中底方平。",
            "视之鼻通尻，彻窍刻画精。",
            "泉从鼻聪入，可止不可盈。",
            "欲问已无人，我亦悟我生。",
            "惜哉烟火食，滓我朝清明。"
        ],
        "title": "记梦",
        "id": "e1629c51-f119-4147-a2f3-7de68818102b"
    },
    {
        "author": "陈傅良",
        "paragraphs": [
            "生为帝子贵，本自历数归。",
            "历数万亿年，帝子寿无期。",
            "今夕果何夕，欲颂皆赘辞。",
            "但愿王此心，无忘始生时。"
        ],
        "title": "始生七章章八句上皇子嘉王生辰  其一",
        "id": "6235f57e-4a51-4ead-a533-6a8a84a60c03"
    },
    {
        "author": "陈傅良",
        "paragraphs": [
            "王看松柏萌，未具叶与枝。",
            "冲然一点春，其大可十围。",
            "云胡间不茂，为失雨露滋。",
            "乃知生意同，其异各所罹。"
        ],
        "title": "始生七章章八句上皇子嘉王生辰  其二",
        "id": "74c21789-08e3-4b61-b3db-2f2176878ceb"
    },
    {
        "author": "陈傅良",
        "paragraphs": [
            "入均此生尔，王生乐无涯。",
            "如将与人同，请自今夕推。",
            "奉觞一何多，于以介寿祺。",
            "王其敬举觞，一念周八维。"
        ],
        "title": "始生七章章八句上皇子嘉王生辰  其三",
        "id": "fab7f3a0-8540-440e-9209-23641935b258"
    },
    {
        "author": "陈傅良",
        "paragraphs": [
            "百鼎罗珍羞，世岂无调饥。",
            "锦绮烂盈门，蓝缕还谁衣。",
            "龙楼近日月，茅舍或不支。",
            "三宫子孙孙，亦有孤与嫠。"
        ],
        "title": "始生七章章八句上皇子嘉王生辰  其四",
        "id": "ef1b5a68-0d05-4286-8d5b-e8166d573d71"
    },
    {
        "author": "陈傅良",
        "paragraphs": [
            "吾方贵吾生，相彼多阽危。",
            "岂伊天地公，而独及我私。",
            "于焉识仁端，一物岂忍遗。",
            "当思宇宙间，寿域咸熙熙。"
        ],
        "title": "始生七章章八句上皇子嘉王生辰  其五",
        "id": "49f2498e-09d3-4072-9207-13e12d6cdbe2"
    },
    {
        "author": "陈傅良",
        "paragraphs": [
            "猎人爱麛麌，渔人爱鲲鲕。",
            "万物欣自遂，况也民秉彜。",
            "家有举桉妇，人有譍门儿。",
            "王心至于此，寿不数耆颐。"
        ],
        "title": "始生七章章八句上皇子嘉王生辰  其六",
        "id": "5e1ebe40-7efe-4060-89e8-ecdbbf6e7e68"
    },
    {
        "author": "陈傅良",
        "paragraphs": [
            "诗人诵稷功，造周本岐嶷。",
            "首言民初生，次及稷诞弥。",
            "民命系于稷，此语非夸毗。",
            "末僚甚拳拳，所愧无周诗。"
        ],
        "title": "始生七章章八句上皇子嘉王生辰  其七",
        "id": "8f4eb124-896d-481a-82ca-8512f1498d11"
    },
    {
        "author": "陈傅良",
        "paragraphs": [
            "尝陪诸老后，亦与晚进游。",
            "有能一夕话，可洗万古愁。",
            "昔君尚青衫，今我已白头。",
            "阙下何匆匆，蜀江正悠悠。",
            "一请工治庖，再请拙操舟。"
        ],
        "title": "送丘宗卿帅蜀  其一",
        "id": "0afbd9b5-1b1d-42a1-86d2-0492daa2ab71"
    },
    {
        "author": "陈傅良",
        "paragraphs": [
            "好静从古始，尚恩极今时。",
            "宁使举国贫，勿与一士遗。",
            "熙宁固前辙，元祐诚良医。",
            "我亦欲宴兴，人方乏朝炊。",
            "持之讯人杰，人杰良自疑。"
        ],
        "title": "送丘宗卿帅蜀  其二",
        "id": "a1329baf-8514-40a4-85f9-cfc962794903"
    },
    {
        "author": "陈傅良",
        "paragraphs": [
            "前瞻及河陇，内顾连江沱。",
            "边筹尚弹压，民瘴须挼挲。",
            "方当上怀远，况复岁荐瘥。",
            "宜公去帆轻，岁月亦易多。",
            "西人岂不好，奈此东人何。"
        ],
        "title": "送丘宗卿帅蜀  其三",
        "id": "151d0b57-3355-45f6-a49b-69f272cf42ea"
    },
    {
        "author": "陈傅良",
        "paragraphs": [
            "露荷不肯附绿涨，石榴自欲当朱明。",
            "我无一物与君别，持此荐以双玉瓶。",
            "榴花结子荷成的，定亦扁舟去为客。",
            "良集偏于吾辈悭，新功或向他山得。",
            "我歌虽短声苦长，君不能饮酒满觞。",
            "申公何在丽泽死，又送冥鸿谋稻粱。"
        ],
        "title": "短歌送吕子约丞郡天台",
        "id": "d924af4a-a203-470f-a976-331628fa6fed"
    },
    {
        "author": "陈傅良",
        "paragraphs": [
            "西都循吏无墨绶，密令忽用为三公。",
            "仁人遭时乃自见，不系官爵污与隆。",
            "黄君崎岖发半白，得县吾州沧海东。",
            "平生经术久未试，今幸小试难为功。",
            "休声出自士论众，遗爱见于民力穷。",
            "如君作吏岂择便，第勿谓难斯令终。",
            "嗟余欲归归未得，观政不在渔樵中。",
            "逢人每似卓傅传，此道万古君王同。"
        ],
        "title": "送黄子闻得县瑞安",
        "id": "6ede7bd7-de7d-4ac6-b6a3-9f8c56026143"
    },
    {
        "author": "陈傅良",
        "paragraphs": [
            "意胜不受暑，交深欲忘言。",
            "子车今日脂，我经何时笺。",
            "卜稼岂无畴，颂橘亦有园。",
            "挂冠特易耳，奈何子盛年。"
        ],
        "title": "送陈仲孚还里",
        "id": "1bb09385-4406-42f7-a758-2a9276ed63da"
    },
    {
        "author": "陈傅良",
        "paragraphs": [
            "一艺必有师，尚论襄与夔。",
            "一国必有师，尚论管与伊。",
            "信知师道尊，分与君父夷。",
            "吁嗟文王没，斯文属之谁。",
            "微言二十篇，论次自学而。",
            "传之者颜曾，其后则子思。",
            "方当周之衰，诸子出怪奇。",
            "王公各师承，一语可觧颐。",
            "见之拥篲迎，不见嚬其眉。",
            "孟子独推尊，是惟圣之时。",
            "苟不本孔氏，皆放其淫词。",
            "于是尊孔孟，诞作百世师。",
            "自非戎翟秦，孰背此道驰。",
            "本朝郡为学，薄海尸祝之。",
            "往往屈万乘，降升庙庭垂。",
            "我作暮春堂，鲁论以自随。",
            "扁题落天上，鬼遁蛟龙移。",
            "江山护昭回，谁敢或讪嗤。",
            "中有夫子像，来从鲁家儿。",
            "广文以遗我，温厉尚可追。",
            "吾今得吾师，下视众说卑。",
            "世世万子孙，永此巢一枝。"
        ],
        "title": "教授李梦符惠宣圣画像用韵奉酬",
        "id": "3134bc26-d4c5-40c8-8c7d-f7675d96980f"
    },
    {
        "author": "陈傅良",
        "paragraphs": [
            "徐子赠我旧宝犀，宣和国工所事治。",
            "玄玉十截黄四垂，厚且半寸径尺围。",
            "方廉整不刻毫厘，金饰诸末柔丹韦。",
            "寘之止斋光陆离，天吴海若不敢窥。",
            "奈何骨相堪蓑衣，自得此带逢百罹。",
            "我服黑角二纪余，岁月几半蒙蛛丝。",
            "识与不识皆歔欷，恨不披拂来隆墀。",
            "湖湘老把乘边麾，次第三节登王畿。",
            "脩门再入留郎闱，上皇一见玉色怡。",
            "阔步蓬山上坳螭，向者所恨今交讥。",
            "惧沥肝胆得请归，自意永与渔樵嬉。",
            "急诏适际潜龙飞，误恩狎至湛露斯。",
            "古来逾分天不宜，百炊未满万事非。",
            "还观椟中一解颐，吾腰安用尔带为。",
            "徐子盛年脩干支，才华不数纷纷儿。",
            "请以带去藏待时，拖金县玉未可知。",
            "招招车骑来何迟，苦勿留此令我悲。",
            "君不见在昔十围终失之，终朝三褫事尤危。",
            "况我昏睡谁护持，亦恐夜半神运蛟龙移。"
        ],
        "title": "还徐叔子犀带",
        "id": "431f7466-aec0-406d-91cc-6ec7573ccf22"
    },
    {
        "author": "陈傅良",
        "paragraphs": [
            "岷峨山下筇竹杖，危者使安衰可壮。",
            "秦皇汉武穷兵不可得，我独得之今丞相。",
            "前年有旨还故园，其冬急召朝日边。",
            "半岁驱驰数千里，頼有此杖常扶颠。",
            "仓黄又别脩门去，私室无人谨呵护。",
            "夜半雷霆下取将，儿叫妻啼留不住。",
            "我闻丞相下峡时，一物无有杖自随。",
            "属当晏朝立仗久，怜我弱胫疲坳螭。",
            "如今步屧随衰草，十步趑趄九步倒。",
            "假如杖在欲用之，山精海怪震怒亦不保。",
            "君不见杜陵桃竹欹，常恐失之君山湖上之风波。",
            "梓潼使君之赠尚尔耳，况自丞相还如何。"
        ],
        "title": "忆筇杖",
        "id": "f9618460-e383-44e0-aaea-6d8d6b5fa6a5"
    },
    {
        "author": "陈傅良",
        "paragraphs": [
            "山丹吹出青藜火，金蝶窥丛何妸娜。",
            "朱槿更作猩袍红，夸道风人尝印可。",
            "没利从旁粲然笑，奄有诸香谁似我。",
            "素馨萧然山泽臞，至香不数脂粉腴。",
            "众芳固自有酝藉，要是傍人之庭除。",
            "何如琉璃千顷水，涵碧淤泥不解污。",
            "芙蕖幽兰独自倚脩竹，生来未始受诸触。",
            "深知抱此竟安用，用多亦岂芙蕖福。",
            "若以滋味属厌人，虀粉此身人不足。",
            "今夕何夕新风露，入秋一雨天西顾。",
            "止斋有兄永难老，止斋之弟爱莫助。",
            "但以清白传之万子孙，岁供兰花美无度。"
        ],
        "title": "兰花供寿国举兄",
        "id": "fab7ef84-18d2-44fd-833a-024a559ca029"
    },
    {
        "author": "陈傅良",
        "paragraphs": [
            "幽人有遐心，蔀屋涵澄空。",
            "况复得此山，心事与境同。"
        ],
        "title": "东阳郭希吕山园十咏 清旷亭",
        "id": "dad85cf0-b2af-482e-802b-66ffaa8308b7"
    },
    {
        "author": "陈傅良",
        "paragraphs": [
            "一壑亦易得，安得桂林林。",
            "道人偶见之，不是岁月深。"
        ],
        "title": "东阳郭希吕山园十咏 桂壑",
        "id": "aa7db9fc-581d-402d-9016-8620e8eb1441"
    },
    {
        "author": "陈傅良",
        "paragraphs": [
            "两崖束青天，中有月皎皎。",
            "乍可谓月低，不可谓天小。"
        ],
        "title": "东阳郭希吕山园十咏 月峡",
        "id": "6dd33622-f9e6-4835-bf11-06ae3eb1f212"
    },
    {
        "author": "陈傅良",
        "paragraphs": [
            "促膝有仙凡，烂柯无小大。",
            "谁知桃源人，不在秦晋外。"
        ],
        "title": "东阳郭希吕山园十咏 小烂柯",
        "id": "2c9135a6-ec7c-4165-ad75-6c905770bcea"
    },
    {
        "author": "陈傅良",
        "paragraphs": [
            "尝闻凤栖梧，梧老凤未栖。",
            "令我日伫立，不知月东西。"
        ],
        "title": "东阳郭希吕山园十咏 倾月",
        "id": "743260e9-3f91-4f0c-8407-fbcaea0dcd3f"
    },
    {
        "author": "陈傅良",
        "paragraphs": [
            "云以无心出，云归亦何心。",
            "樵牧窥其藏，妄意此阻深。"
        ],
        "title": "东阳郭希吕山园十咏 閟云关",
        "id": "1820a84b-b371-4880-8446-81b3e5cc734d"
    },
    {
        "author": "陈傅良",
        "paragraphs": [
            "清晓阅草木，各具天一水。",
            "安用学餐玉，将以蕲不死。"
        ],
        "title": "东阳郭希吕山园十咏 玉泉",
        "id": "7442f868-71d4-4c3a-9e90-d2e5cb04fad0"
    },
    {
        "author": "陈傅良",
        "paragraphs": [
            "涓涓自空来，霏霏复不见。",
            "安得自尤物，使我耳目乱。"
        ],
        "title": "东阳郭希吕山园十咏 飞雪",
        "id": "4f45e9e7-40d8-4137-a082-86ecde16bcd2"
    },
    {
        "author": "陈傅良",
        "paragraphs": [
            "凭栏时独立，万象皆见前。",
            "若非著眼高，亦是天一偏。"
        ],
        "title": "东阳郭希吕山园十咏 壶天阁",
        "id": "4858abdf-bac0-4731-b4ae-352cc0f22dc7"
    },
    {
        "author": "陈傅良",
        "paragraphs": [
            "鬵釜吾已溉，吾缨亦无尘。",
            "漥石以潴之，恐有抱瓮人。"
        ],
        "title": "东阳郭希吕山园十咏 石井",
        "id": "ad86be00-1258-4e23-92ca-ca30017f3f34"
    },
    {
        "author": "陈傅良",
        "paragraphs": [
            "我门闭重重，我径阻且深。",
            "梅花独相依，聊以慰我心。",
            "美人从何来，崎岖自幽寻。",
            "亦于琢冰中，而和南风琴。",
            "莱甲尚可羹，新蒭足同斟。",
            "不知岁已华，归兴生霜砧。",
            "欲别复少住，栖乌归月林。",
            "客去鸟翾飞，落花满墙阴。"
        ],
        "title": "送郭希吕",
        "id": "f8b2a20f-75e5-4ef5-a790-513809ac3a87"
    },
    {
        "author": "陈傅良",
        "paragraphs": [
            "江梅丈人行，岁寒固天姿。",
            "蜡梅微著色，标致亦背时。",
            "胡然此柔嘉，支本仅自持。",
            "乃以平地尺，气与松篁夷。",
            "粹然金玉相，承以翠羽仪。",
            "独立万槁中，冰胶雪垂垂。",
            "水仙谁强名，相宜未相知。",
            "刻画近脂粉，而况山谷诗。",
            "吾闻抱太和，未易形似窥。",
            "当其自英华，造物且霁威。",
            "平生恨刚褊，未老齿发衰。",
            "掇花置胆瓶，吾今得吾师。"
        ],
        "title": "水仙花",
        "id": "cf6799b8-7bca-4dd9-a0b1-b381ac74fe81"
    },
    {
        "author": "陈傅良",
        "paragraphs": [
            "但酒胜如水，但花胜如草。",
            "小廊曲通幽，竹椽亦良好。",
            "止斋十数间，足以便衰老。",
            "簷低远风露，地窄易汛扫。",
            "浅溪浮薄觞，短屏糊旧稿。",
            "著书仅玄易，过客多韦缟。",
            "于中榜退思，谁其谅深抱。",
            "吾思亦已晚，吾退盍更早。",
            "怀哉彭泽令，仰止商山皓。",
            "维渊有潜龙，维岳有藏宝。",
            "煌煌暮春堂，三字落穹昊。",
            "昭回际南极，镇抚及东岛。",
            "胡然乃在斯，夙夜惧不保。",
            "鬼神无世情，呵护必有道。"
        ],
        "title": "止斋曲廊初成",
        "id": "762cd21e-c375-4a07-820b-b57ae7c97f12"
    },
    {
        "author": "陈傅良",
        "paragraphs": [
            "我意何不乐，我颜复何㥏。",
            "止斋有新畬，耕犊角已茧。",
            "止斋有溪水，钓席随所展。",
            "两山夹精舍，佳处迫庐岘。",
            "朋来尽名流，燕坐皆胜践。",
            "颓然止斋翁，心故不可转。",
            "厌书或窥园，乘兴时陟巘。",
            "日月之蔽亏，木阴自幽显。",
            "雨露之密疎，草色自深浅。",
            "翁子一觞咏，初不著姝娈。",
            "易老探醇驳，风骚较宽褊。",
            "眠食虽甚佳，病患盍加勉。",
            "谤箧况所招，讼缿那能辨。",
            "于焉更悟入，岂但苟排遣。",
            "寄言子沈子，所欲果何件。",
            "葭豕来春田，冥鸿脱秋狝。",
            "谷兰犹见纫，月桂不可搴。",
            "慕远失之近，求多得常鲜。",
            "请以壮县才，从兹益怀卷。",
            "深居勿近市，隘巷莫容辇。",
            "有花门拥篲，无花地生藓。",
            "尝试玩喧寂，何者是真舛。",
            "旧学枉初心，新功费重研。",
            "何如过止斋，我亦精文选。"
        ],
        "title": "次沈俭夫求花木韵",
        "id": "56e7b74b-aab1-49fc-950e-97f7156c74ae"
    },
    {
        "author": "陈傅良",
        "paragraphs": [
            "百舌喜太甚，杜鹃恨何深。",
            "睍睆斯黄鹂，律中宫之音。",
            "物情自不齐，天运初无心。",
            "道人独领会，杖藜立芳阴。"
        ],
        "title": "春晚书怀二首奉简陈益之  其一",
        "id": "e23e1585-9ac9-443d-a924-292f44aa9fba"
    },
    {
        "author": "陈傅良",
        "paragraphs": [
            "百卉得雨露，华滋巧相娱。",
            "但知说姚魏，河洛竟何如。",
            "我方悟吾生，笺经未成书。",
            "安得小学师，从之注虫鱼。"
        ],
        "title": "春晚书怀二首奉简陈益之  其二",
        "id": "ee209f3f-d080-4cae-b5a6-aca44f9cbb23"
    },
    {
        "author": "陈傅良",
        "paragraphs": [
            "纷纷世上如落花，东风即入西邻家，要亦余事吾何嗟。",
            "斯人故国之乔木，枝叶胡然亦流落。",
            "吾生已晚讲闻熟，见欲堕泪那忍读。",
            "古来道德功名上，传世不曾缘物重。",
            "君不见人间秦汉鼎彜铭与颂，子子孙孙永宝用。"
        ],
        "title": "题沈仲一所藏周氏羣公书帖",
        "id": "ca65340c-bec8-4370-82ed-081e02571a67"
    },
    {
        "author": "陈傅良",
        "paragraphs": [
            "章子一别二十年，此来衔袖书一编。",
            "自出己意说百篇，至说五诰尤愕然。",
            "我今万事付幽屏，是书插架漫不省。",
            "子之书意吾已领，且探梅花试汤餠。"
        ],
        "title": "赠章虞卿",
        "id": "56385980-75ea-41f0-b4b7-95054b7931ca"
    },
    {
        "author": "陈傅良",
        "paragraphs": [
            "古松不知几千年，直干欲上干青天。",
            "樛枝下与人世接，冷风过之万壑喧。",
            "猿惊鹤怪樵牧遁，百鬼愁绝谁傍边。",
            "纷纷海内丝竹耳，何处缥缈来臞仙。",
            "整襟拱听移永日，置琴弗顾僮欹眠。",
            "松风有际意无尽，庄骚不数惟易玄。",
            "嗟乎深山大泽松不乏，斯人往往千载之陈编。",
            "笔端若有夜半力，一日忽在轩楹前。",
            "止斋虚静对立久，晴昊亦为生苍烟。",
            "毕宏韦偃骨已朽，画工一世脂粉便。",
            "北湖居士安得此，奄有二子云山传。",
            "北湖居士云山传，吾诗孰与杜老起九原。"
        ],
        "title": "题僧法传为沈仲一画听松图",
        "id": "6f5fdc4e-3799-4173-adfc-18cfc86ddd13"
    },
    {
        "author": "陈傅良",
        "paragraphs": [
            "问讯雪庵今何如，子来搔首更踟蹰。",
            "时于戏墨窥禅悦，尚想家传及绪余。",
            "曾点尔各言尔志，陶潜吾亦爱吾庐。",
            "谁人解写二归意，欲放风帆还掺祛。"
        ],
        "title": "送画僧法传",
        "id": "c9b640c1-d0dc-45ac-8c19-660660bd22b8"
    },
    {
        "author": "陈傅良",
        "paragraphs": [
            "功成不受富贵污，轻舟翩然下五湖。",
            "至今风流在姑苏，我复见此云壑图。",
            "两坡乔木樛相扶，残山剩水千里余。",
            "天际未知何有无，一苇横绝双风蒲。",
            "杨花春岸秋莼鲈，在在著此儒仙臞。",
            "世无宗师貌不如，谁其嗣之吾大夫。"
        ],
        "title": "题瑞安宰朱元成乃祖云壑庄图",
        "id": "1249349e-8311-4f16-bcec-0f57f38f74a2"
    },
    {
        "author": "陈傅良",
        "paragraphs": [
            "惜树须惜枝，看花须看蕊。",
            "枯瘦发纤秾，况此具众美。",
            "千林堕黄埃，数点昭青泚。",
            "谁知霜雪深，天意欲玉女。"
        ],
        "title": "咏梅分韵得蕊字",
        "id": "b23d0843-1e9c-4ea1-a537-543c427ed7a1"
    },
    {
        "author": "陈傅良",
        "paragraphs": [
            "生平未省友松竹，爱言从宦输幽独。",
            "子也诸侯老宾客，幞被仅缘升斗禄。",
            "为问江神何世情，霁月光风送帆幅。",
            "天意元来向事功，谨毋遐心自金玉。"
        ],
        "title": "送蕃叟弟赴江西帅幕分韵得独字",
        "id": "a6cf819b-ad6f-4a80-a463-d8494015c7ce"
    },
    {
        "author": "陈傅良",
        "paragraphs": [
            "伯牙非不善鼓琴，指下能写山高而水深。",
            "亦有师旷号精绝，蜚雪白昼为重阴。",
            "吾琴不以与二子，二子不过衰季愁叹而悲吟。",
            "后夔安在九嶷远，南风不竞凤鸟瘖。",
            "恭惟高宗复古殿得此，净洗禁昧朱离任。",
            "一鼓朝纲日井井，再鼓边柝秋沉沉。",
            "桑麻万里皆按堵，笙歌三纪无沾襟。",
            "桥山遗此岁月侵，何时雅颂得所籥不僣。",
            "宝藏岂爱五重玉，市价敢论双南金。",
            "公归旧隠三霜砧，天子恭默思商霖。",
            "君臣祥琴适相际，使者十辈来骎骎。",
            "白麻已草弄印久，端揆虚左谁当今。",
            "我抱此琴病山林，不如送公西归调釜鬵。",
            "但愿为作南风音，上以对扬高宗中兴之大业，下以追还虞舜万国之欢心。"
        ],
        "title": "鼓琴行送许深父同知被诏赴阙",
        "id": "063e4f29-0ff8-41d8-a5ff-f870142b5e96"
    },
    {
        "author": "陈傅良",
        "paragraphs": [
            "清水一段出万壑，越玉五重陈两厢。",
            "美人去作诸侯客，几年薖涧筹行藏。",
            "系舟夷犹暮春堂，细雨冥冥烟树苍。",
            "竹萌梅实尽此觞，别恨岂但山川长。",
            "章贡分流合江水，西风为我送双鲤。",
            "休言相忆强加餐，报道吴帆何日起。"
        ],
        "title": "送徐一之客赣上兼简赣守薛象先",
        "id": "3afac8d5-1c82-479b-bf20-e6744f147cab"
    },
    {
        "author": "陈傅良",
        "paragraphs": [
            "回头三十二年非，木落霜空水见涯。",
            "万事自怜多誉早，半生犹幸一官迟。",
            "好将翰墨付侪辈，去与渔樵相尔谁。",
            "还有故人招隠否，寄声橘柚欲黄时。"
        ],
        "title": "新昌咏归",
        "id": "a2ef2453-b552-4874-b9d4-4469f4b9d1b7"
    },
    {
        "author": "陈傅良",
        "paragraphs": [
            "要是同根本，应须识等差。",
            "六经无剩语，百氏自名家。",
            "日落山含斗，潮回浦见沙。",
            "了知来往意，万古一生涯。"
        ],
        "title": "赠石时亨",
        "id": "06fcd44b-cdf7-40ec-8880-9aefbc5ca6c3"
    },
    {
        "author": "陈傅良",
        "paragraphs": [
            "俯拾沧溟大，衡陈苍莽多。",
            "闽山飞鸟没，吴会一帆过。",
            "消长看沙尾，行藏问钓蓑。",
            "登临有如此，人物付谁何。"
        ],
        "tags": [
            "钱塘江"
        ],
        "title": "题观潮阁",
        "id": "a1b7f9d0-593d-4e59-aec4-23abaf786969"
    },
    {
        "author": "陈傅良",
        "paragraphs": [
            "炎正维中叶，皇图再造年。",
            "天潢流少海，星纬粲台躔。",
            "臣主尝难并，干坤岂偶然。",
            "千龄开历数，一气付陶甄。",
            "黄屋传神器，彤庭领众仙。",
            "风云从此会，日月更谁先。",
            "昔者求侵地，何人赋甫田。",
            "吴儿咸抵掌，哙等欲差肩。",
            "庙论惟多士，戎功不在边。",
            "一麾分赤社，万事属青编。",
            "吾道诚难用，诸儒亦自偏。",
            "才名多濩落，经行失枸挛。",
            "洛蜀何嗟及，熙丰竟祸延。",
            "帝罗兼鴈木，平步忽貂蝉。",
            "甚矣知当宁，凄其望济川。",
            "年来羣老行，公在万民悬。",
            "定作盐梅梦，行歌杕杜还。",
            "沧溟宗众滥，衡岳倚苍玄。",
            "要使垂身后，无为慰眼前。",
            "管絃无算爵，桃李未央天。",
            "鲁燕虽堪颂，闽山不足镌。",
            "中原康济事，彜鼎愿联翩。"
        ],
        "title": "上闽帅梁丞相生日二十二韵",
        "id": "63f52928-2727-42f6-9346-55b25267d388"
    },
    {
        "author": "陈傅良",
        "paragraphs": [
            "过家乡里敬，将母士夫荣。",
            "得失从人论，行藏独自明。",
            "百年中古少，一笑万金轻。",
            "廉让吾何敢，新茶可撷英。"
        ],
        "title": "送郑少卿景望知建宁  其一",
        "id": "db479c4a-9a82-466a-b127-e6940dbe52c2"
    },
    {
        "author": "陈傅良",
        "paragraphs": [
            "有志须身健，关心在岁寒。",
            "一时诸老尽，多见大名难。",
            "湖海方连旱，瓯闽适少宽。",
            "为州人不乏，千万强加餐。"
        ],
        "title": "送郑少卿景望知建宁  其二",
        "id": "e329f017-fee7-4d1b-bed4-5f812df99764"
    },
    {
        "author": "陈傅良",
        "paragraphs": [
            "清庙图书宝，熙朝雅颂音。",
            "频繁三节召，荏苒二毛侵。",
            "衣饭家才足，丘园意亦深。",
            "卧听床下士，时作武侯吟。"
        ],
        "title": "送郑少卿景望知建宁  其三",
        "id": "494896bb-ba3f-49ca-b7d1-14067384d418"
    },
    {
        "author": "陈傅良",
        "paragraphs": [
            "海内言华萼，谁名动搢绅。",
            "岂无当世志，能忍十年贫。",
            "酒兴新来减，交情老更亲。",
            "公余如促膝，剩把古书陈。"
        ],
        "title": "送郑少卿景望知建宁  其四",
        "id": "3cfda97a-8d8e-4986-be5a-eb22200d60f8"
    },
    {
        "author": "陈傅良",
        "paragraphs": [
            "屏废诚愚分，牢愁更索居。",
            "若逢知己问，犹解课儿书。",
            "地僻门长闭，年饥菜自锄。",
            "相望无一字，不是故情疎。"
        ],
        "title": "送郑少卿景望知建宁  其五",
        "id": "fe044a85-c5a4-43a0-a9ac-835c5dff31d8"
    },
    {
        "author": "陈傅良",
        "paragraphs": [
            "老盆自酌共谁歌，叹息其如此夜何。",
            "已觉二毛嗔妇问，可堪一饭患儿多。",
            "关河满眼风尘在，天地藏身岁月过。",
            "事业文章吾所畏，东阳人亦卧巖阿。"
        ],
        "title": "庚子除夜有怀",
        "id": "ed47644e-0d4e-413e-8155-48f9b75acf26"
    },
    {
        "author": "陈傅良",
        "paragraphs": [
            "谁说乡先进，能无沈隠侯。",
            "青衫今适越，白发竟依刘。",
            "道固为名累，人当与命谋。",
            "三台行渐近，且勿问归舟。"
        ],
        "title": "送沈元诚赴临漳主簿  其一",
        "id": "b4b5d6f9-b0bb-4c06-85e5-748f8fad3d0c"
    },
    {
        "author": "陈傅良",
        "paragraphs": [
            "终藏怀未已，欲去事多违。",
            "士友方推毂，乡邻但挽衣。",
            "冥鸿寒汲汲，霜菊晚晖晖。",
            "何限春蜚动，君看果是非。"
        ],
        "title": "送沈元诚赴临漳主簿  其二",
        "id": "97e301fe-7dc1-474d-b40c-d98ca7f6415d"
    },
    {
        "author": "陈傅良",
        "paragraphs": [
            "科名虽细事，文字要新功。",
            "方拙存家学，丰腴与众同。",
            "江湖多我友，台省半诸公。",
            "为道贫非病，连簷有芥菘。"
        ],
        "title": "送德远弟赴省",
        "id": "2862465f-afb8-4b37-a303-a13261655214"
    },
    {
        "author": "陈傅良",
        "paragraphs": [
            "白发朝看镜，青灯夜数更。",
            "文章输善宦，名字误浮生。",
            "废学儿鼾睡，安贫妇馌耕。",
            "从今定逢吉，吾已卜先庚。"
        ],
        "title": "和张孟阜岁旦韵",
        "id": "d1467331-806f-4ec4-b01d-b89bc811e7ef"
    },
    {
        "author": "陈傅良",
        "paragraphs": [
            "荔圃班班熟，蠔房个个肥。",
            "我虽缘此误，公亦为何归。",
            "吏事生衣垢，家山减带围。",
            "不无华衮字，卿月更光辉。"
        ],
        "title": "闻沈元诚归自临漳喜而奉寄",
        "id": "ca9dbc20-9adf-4f5c-8e26-b1c6165649cf"
    },
    {
        "author": "陈傅良",
        "paragraphs": [
            "万枝寂寞待春风，风雨过多春已空。",
            "未晓啼鶑相唤语，海棠飞尽一庭红。"
        ],
        "title": "晚春二首  其一",
        "id": "29f922e1-9691-4806-8c8a-44d09ce77b28"
    },
    {
        "author": "陈傅良",
        "paragraphs": [
            "莫道春归事已非，水边天际绿成围。",
            "隔篱听得农家语，雨过田田麦含肥。"
        ],
        "title": "晚春二首  其二",
        "id": "ba10d3d4-aace-40df-9d7a-982117bb201f"
    },
    {
        "author": "陈傅良",
        "paragraphs": [
            "乌鹊填门雪满除，倩谁骑马谢双鱼。",
            "苦吟孙楚三年别，饥卧袁安一病余。",
            "仕宦吾人聊复尔，梦魂今夜定何如。",
            "钓台多是西征客，莫道渠能赋子虚。"
        ],
        "title": "送孙謇卿赴寿昌主簿",
        "id": "86a280aa-9e15-410d-8910-feb5fae192ba"
    },
    {
        "author": "陈傅良",
        "paragraphs": [
            "小雨崇朝过，深秋薄海清。",
            "故人期不至，乔木眼偏明。",
            "欲往还何日，堪论久此情。",
            "侯芭幸无恙，应就太玄名。"
        ],
        "title": "哭吕大著至明招寺简潘叔度",
        "id": "e679ec1a-f2c7-45b7-a1cc-c797298d169a"
    },
    {
        "author": "陈傅良",
        "paragraphs": [
            "老来却忆少相过，别自何年白发多。",
            "山叶抱蝉虫吊夜，去看沧海壮秋波。"
        ],
        "title": "招徐居厚",
        "id": "bdd13dca-4351-426b-854b-ec6564f62d3f"
    },
    {
        "author": "陈傅良",
        "paragraphs": [
            "夜深擘荔真愁绝，春浅传柑更惘然。",
            "世事爱来欺两鬓，人生堪得别多年。",
            "琢冰积雪江湖阻，树羽崇牙日月悬。",
            "此理仓茫君勿问，明朝且莫刺归船。"
        ],
        "title": "天台王子木解官长乐见访",
        "id": "70a8c50f-784f-4ad5-af53-e6012d0cd53e"
    },
    {
        "author": "陈傅良",
        "paragraphs": [
            "送客门初掩，收书室更虚。",
            "新篁高过瓦，凉月下临除。",
            "妇病才扶杖，儿馋或馈鱼。",
            "今朝吾已过，莫问夜何如。"
        ],
        "title": "月夜书怀二首  其一",
        "id": "f1696681-d369-497a-9db2-92742796da80"
    },
    {
        "author": "陈傅良",
        "paragraphs": [
            "道德吾何敢，功名代有人。",
            "仓黄恒畏咎，班白总忧贫。",
            "细字书全废，深杯酒勿亲。",
            "静言空自爱，万古亦泯泯。"
        ],
        "title": "月夜书怀二首  其二",
        "id": "15f4e47b-a6cf-4345-8a36-e7846dcdd8e4"
    },
    {
        "author": "陈傅良",
        "paragraphs": [
            "团栾妻子是谁家，独被饥驱天一涯。",
            "远地岂无人晤语，长才能免世惊嗟。",
            "好于书作千年计，勿为官驱两鬓华。",
            "为问湖南似湖北，逾年吾亦访丹砂。"
        ],
        "title": "送周鲁山辰州法曹",
        "id": "9e3d245a-aa15-4567-b541-50cf1b53ce26"
    },
    {
        "author": "陈傅良",
        "paragraphs": [
            "径蹊曲折屋参差，半是天成半自治。",
            "修竹万竿人独立，我来搔首菊花期。"
        ],
        "title": "游丁次翁筼筜园期次翁不至",
        "id": "89440f53-e803-40c2-a9a2-8a23b70b45f8"
    },
    {
        "author": "陈傅良",
        "paragraphs": [
            "我自三山失马余，君方千里问津初。",
            "衣冠万室催科易，礼乐元戎节目疎。",
            "谨勿向人征外事，只须著意访奇书。",
            "一年正好榕阴密，丹荔黄蕉奉版舆。"
        ],
        "title": "送朱同之福州户掾",
        "id": "fe0e931d-f010-4927-a0a0-7e04c50c4e4a"
    },
    {
        "author": "陈傅良",
        "paragraphs": [
            "觅得循除数亩园，衰迟无力正干坤。",
            "学为老圃徒幽意，富比封君亦浪言。",
            "计日若将栽树木，成阴当待长儿孙。",
            "出门怅望春连坞，为向云屯斸一根。"
        ],
        "title": "觅树栽",
        "id": "b053f3c0-38ed-45b0-9c8a-c594f4c3671d"
    },
    {
        "author": "陈傅良",
        "paragraphs": [
            "衮衮羣山俱入海，堂堂背水若重闉。",
            "怒号悬瀑从天下，杰立苍崖夹道陈。",
            "晋宋至今堪屈指，东南如此岂无人。",
            "结庐作对吾何敢，聊向樵渔寄此身。"
        ],
        "title": "题仙巖梅雨潭",
        "id": "fd6508c6-c13a-429d-b5ff-930a88c310fe"
    },
    {
        "author": "陈傅良",
        "paragraphs": [
            "雨过山新沐，风平水漫流。",
            "移尊来选胜，立马步通幽。",
            "春在桑麻坞，香团橘柚州。",
            "从君诗有律，还我酒无筹。"
        ],
        "title": "次陈益之韵戏呈汪守充之",
        "id": "75555d33-df2f-4055-9f83-90f1dac4b9a0"
    },
    {
        "author": "陈傅良",
        "paragraphs": [
            "一年春事堕槐宫，却爱清和与政通。",
            "乳燕黄鹂相倡和，落花脩竹乱青红。",
            "羨君有赋非占服，愧我无才可送穷。",
            "细与论文一樽酒，它时还忆暮江东。"
        ],
        "title": "汪守三以诗来次韵酬之  其一",
        "id": "caa9a988-0934-44d1-af84-8a76119099a2"
    },
    {
        "author": "陈傅良",
        "paragraphs": [
            "江城如在水晶宫，百粤三吴一苇通。",
            "桑女不论裘粹白，橘奴堪当粟陈红。",
            "絃歌满市衣冠盛，缿讼无人刀笔穷。",
            "多荷弱翁今少霁，更能携客谢巖东。"
        ],
        "title": "汪守三以诗来次韵酬之  其二",
        "id": "b909f2ae-a391-4ba4-83a7-84b357a1032b"
    },
    {
        "author": "陈傅良",
        "paragraphs": [
            "音合桑林律中宫，试听布鼓亦三通。",
            "相从璧水浮葱白，一别闽山擘荔红。",
            "把钓扁舟将老去，款门多竹未全穷。",
            "若为皂盖能忘我，立尽斜阳车不东。"
        ],
        "title": "汪守三以诗来次韵酬之  其三",
        "id": "e4ee4ec6-7937-4ae5-bdad-97057b9be7cd"
    },
    {
        "author": "陈傅良",
        "paragraphs": [
            "穷巷萧然一亩宫，劳劳漫刺倩谁通。",
            "空翻故纸头垂白，晚对清标面发红。",
            "诸老飘零亡几在，百年放佚不胜穷。",
            "拟将旧学相从问，何独诗坛欲让东。"
        ],
        "title": "酬谢倅景英用前韵见寄",
        "id": "ac4786f8-b2a0-4f43-8c51-52e35380f2d9"
    },
    {
        "author": "陈傅良",
        "paragraphs": [
            "当户排危翠，循除漾浅流。",
            "此生从稼圃，谁与伴深幽。",
            "韩子痴凭桉，庞公倦入州。",
            "青篘与白饭，却待为君筹。"
        ],
        "title": "用幽字韵戏简谢倅",
        "id": "caa9c9bf-5c4f-4ffa-a7b6-b58d12253d83"
    },
    {
        "author": "陈傅良",
        "paragraphs": [
            "旌骑收人迹，簪绅杂道流。",
            "引杯忘日永，得句与山幽。",
            "行在今当路，中兴此望州。",
            "为将登览目，著处访边筹。"
        ],
        "title": "用幽字韵呈汪守谢倅",
        "id": "405b47ab-3136-4df9-b02c-dce1b92b520b"
    },
    {
        "author": "陈傅良",
        "paragraphs": [
            "人皆忘姓字，谁独访源流。",
            "病骥宜怀枥，迁鶑故入幽。",
            "十年惭主簿，万户薄荆州。",
            "此事吾何敢，相将负一筹。"
        ],
        "title": "用幽字韵答贾端老",
        "id": "c7ff3398-8def-467d-9c08-a1baacd7591d"
    },
    {
        "author": "陈傅良",
        "paragraphs": [
            "瀑布衡从云一坞，浮图明灭木千章。",
            "在山终爱离山去，遮莫黄尘涴我裳。"
        ],
        "title": "自仙巖还舍留别诸友",
        "id": "a2a3722f-8992-4f8f-a33d-17bd28757e40"
    },
    {
        "author": "陈傅良",
        "paragraphs": [
            "学省穿杨末，江城振羽端。",
            "声名人不忌，仕宦意常宽。",
            "缺月天将曙，孤村岁已寒。",
            "小舟来话别，此道少人敦。"
        ],
        "title": "送任虞卿教授江阴",
        "id": "d1c4809f-ea44-40c4-bfcf-5b780ec46654"
    },
    {
        "author": "陈傅良",
        "paragraphs": [
            "朝天冠佩几千员，熟数东州未乏贤。",
            "若论中原旧文物，蒲轮应合聘高年。"
        ],
        "title": "和谢倅见赠生日二首  其一",
        "id": "c04bc5b1-a0bb-464e-8284-250c456fc205"
    },
    {
        "author": "陈傅良",
        "paragraphs": [
            "独醒长爱众欢酣，酸苦随人却嗜甘。",
            "好客不知弹剑铗，闻公风味可无惭。"
        ],
        "title": "和谢倅见赠生日二首  其二",
        "id": "b748f16e-444b-4a2a-9d48-19efe5ac8f0a"
    },
    {
        "author": "陈傅良",
        "paragraphs": [
            "休将枘凿问方员，且引壶觞对圣贤。",
            "鸿雁不宾沧海冻，梅花相伴笑年年。"
        ],
        "title": "再和  其一",
        "id": "f4d36e9c-dea9-44a9-901b-c8dce1016eb0"
    },
    {
        "author": "陈傅良",
        "paragraphs": [
            "浅杯莫到十分酣，但爱齁齁夜梦甘。",
            "万里桑麻风雨好，一夫尸禄我何惭。"
        ],
        "title": "再和  其二",
        "id": "b37c12ae-8730-4ccd-b1ee-67da96273645"
    },
    {
        "author": "陈傅良",
        "paragraphs": [
            "此夕其如好客何，秋风嫋嫋水微波。",
            "渡江公子今无恙，上蔡家声世不多。",
            "未放清朝空老去，欲谈前事竟谁过。",
            "阻陪觞豆彷徨久，坐想风流为一歌。"
        ],
        "title": "谢倅生日",
        "id": "e1f37931-727c-4b55-a4fe-3f653ddccd9b"
    },
    {
        "author": "陈傅良",
        "paragraphs": [
            "连年波浪与埃尘，谁可论心五六人。",
            "昨夜梦同天地阔，水花初浄月如银。"
        ],
        "title": "景元益之诸友考试旁郡余梦与步月联诗得水花初浄月如银之句追成一绝",
        "id": "a4e6e56f-02b6-4c8d-be7f-351bed122455"
    },
    {
        "author": "陈傅良",
        "paragraphs": [
            "殷勤送客蹇谁留，久待江城未解舟。",
            "我醉欲眠君且去，不妨懒瓒继前猷。"
        ],
        "title": "谢倅监试未毕事而出以诗三章来用韵奉酬  其一",
        "id": "401a50eb-c0c5-480b-95fb-8b300ad63f8a"
    },
    {
        "author": "陈傅良",
        "paragraphs": [
            "归舟莫讶太匆忙，会面何曾累十觞。",
            "孰与持螯霜月下，拍浮酒浪旧陂塘。"
        ],
        "title": "谢倅监试未毕事而出以诗三章来用韵奉酬  其二",
        "id": "ae2eb4b0-3663-4bf6-9671-6de9eb64d650"
    },
    {
        "author": "陈傅良",
        "paragraphs": [
            "极欲从君十日欢，倦飞终羨鸟知还。",
            "棘围观战缘何事，亦纵骅骝自出关。"
        ],
        "title": "谢倅监试未毕事而出以诗三章来用韵奉酬  其三",
        "id": "c5244944-0f2c-4849-8d75-022da9d3761c"
    },
    {
        "author": "陈傅良",
        "paragraphs": [
            "有此名三益，之人可晤言。",
            "游藏无俗物，典则似诸昆。",
            "剩著书充栋，仍添竹过垣。",
            "翻愁长者辙，稀得到柴门。"
        ],
        "title": "沈仲一三益堂",
        "id": "a4f13094-f3fd-4191-828e-a2719119a04c"
    },
    {
        "author": "陈傅良",
        "paragraphs": [
            "脉脉循簷水，林林夹岸山。",
            "令儿从竹下，领客入云间。",
            "稠木容人过，悬崖著手攀。",
            "从今名字出，不到径苔班。"
        ],
        "title": "游金岙赵园",
        "id": "b1069c5c-d995-4d33-ab20-63bb93c2c93c"
    },
    {
        "author": "陈傅良",
        "paragraphs": [
            "淡月看花似雾中，遽呼灯烛倚花丛。",
            "夜来月色明如昼，却向庭芜数落红。"
        ],
        "title": "海棠绝句",
        "id": "ce78f1ea-0a8a-46ff-96f8-855276bc1354"
    },
    {
        "author": "陈傅良",
        "paragraphs": [
            "谁家喧马盍朋簪，屋压城头水照簷。",
            "橘柚两山香尽在，蒲荷十里浄相兼。",
            "愁将久雨春无頼，别在明朝酒未厌。",
            "甚欲去同三四友，鲈风更卷一江帘。"
        ],
        "title": "湖楼送客即事一首奉怀益之兼简同饯诸友",
        "id": "8308392d-dcdb-435b-96b2-50ce787400e2"
    },
    {
        "author": "陈傅良",
        "paragraphs": [
            "匆匆春事竟如何，问讯庭前手种花。",
            "又送行人又风雨，半为芳草半泥沙。",
            "橘香通国今无恙，梅实于人晚更佳。",
            "莫放此春齐去盖，夜深愁听一池蛙。"
        ],
        "title": "春晚一首约同志泛舟",
        "id": "1d2ee0a6-fb2e-428b-a35a-ab42bda30309"
    },
    {
        "author": "陈傅良",
        "paragraphs": [
            "细看物理愁如海，遥想朋从眼欲花。",
            "逆水鱼儿冲断岸，贪泥燕子堕危沙。",
            "百年乔木参天上，一昔平芜著处佳。",
            "行乐不妨随邂逅，我无官守似蚔蛙。"
        ],
        "title": "用前韵招蕃叟弟仍和蕃叟癸卯二绝  其一",
        "id": "88d4a39c-1fe8-41be-8fa0-6dd755d07c44"
    },
    {
        "author": "陈傅良",
        "paragraphs": [
            "落花风雨奈愁何，愁亦不应缘落花。",
            "尚可流觞追曲水，底须占鵩似长沙。",
            "无人晤语鸟乌落，为我食贫楼笋佳。",
            "休说关河无限恨，腹非空怒道旁蛙。"
        ],
        "title": "用前韵招蕃叟弟仍和蕃叟癸卯二绝  其二",
        "id": "93080503-1edb-4f12-ac24-c48062b76529"
    },
    {
        "author": "陈傅良",
        "paragraphs": [
            "大飨须三饭，中黄起四维。",
            "欲追千古意，眼底合深思。"
        ],
        "title": "用前韵招蕃叟弟仍和蕃叟癸卯二绝  其三",
        "id": "838092ff-3d3d-4c48-bd50-fd132569cf65"
    },
    {
        "author": "陈傅良",
        "paragraphs": [
            "功名还壮士，道术付诸儒。",
            "但欲谋田□，扁舟下五湖。"
        ],
        "title": "用前韵招蕃叟弟仍和蕃叟癸卯二绝  其四",
        "id": "bf8d1e84-59d6-4fbc-ad46-178a4e874985"
    },
    {
        "author": "陈傅良",
        "paragraphs": [
            "徐刘文采后，邹鲁典刑间。",
            "为母求三釜，令人见一班。",
            "时平无事立，地僻得官闲。",
            "好索梅花笑，题诗海上山。"
        ],
        "title": "送翁诚之尉慈溪  其一",
        "id": "5c2046e5-432f-45c9-b870-078bf9065bcb"
    },
    {
        "author": "陈傅良",
        "paragraphs": [
            "诗律吾将问，心期孰与亲。",
            "明朝当异县，永夜更怀人。",
            "尚友逢三益，明农识大臣。",
            "可无相问讯，勿道鬓毛新。"
        ],
        "title": "送翁诚之尉慈溪  其二",
        "id": "7b203cf9-f0cf-4690-8637-7fd2c6b73cef"
    },
    {
        "author": "陈傅良",
        "paragraphs": [
            "久矣怀相与，翩然喜见临。",
            "清风生案□，短日过墙阴。",
            "王事何时暇，神州半陆沉。",
            "诸公宣力去，伴我水云深。"
        ],
        "title": "和陈仲石韵",
        "id": "d810097d-73a3-4d8e-801c-077bc357c637"
    },
    {
        "author": "陈傅良",
        "paragraphs": [
            "场屋收余策，匡庐寄一瓢。",
            "款门如有欲，委币辄难招。",
            "菜甲留终夕，蒲团共小桥。",
            "崆峒他日问，应记说神霄。"
        ],
        "tags": [
            "庐山"
        ],
        "title": "送谢怀英道士归庐山  其一",
        "id": "18bf2060-1987-4220-b88d-3e9a452303ea"
    },
    {
        "author": "陈傅良",
        "paragraphs": [
            "一别忘年月，重来失故初。",
            "美髯今几尺，衔袖竟何书。",
            "勋业诸公在，衰迟半世余。",
            "许身无补报，吾亦欲樵渔。"
        ],
        "tags": [
            "庐山"
        ],
        "title": "送谢怀英道士归庐山  其二",
        "id": "ccbfd322-affa-4948-942a-ddbd71d9e2db"
    },
    {
        "author": "陈傅良",
        "paragraphs": [
            "更无人未识东州，晚得吾宗第一流。",
            "编磬在县金奏合，清冰出壑玉壶秋。",
            "喜才一见还分袂，怀欲多言但倚楼。",
            "亦有鄮山三四友，可令观政话然不。"
        ],
        "title": "送陈持中赴四明节推二首  其一",
        "id": "a9130dde-ba5a-40a6-945d-ff4c030b7479"
    },
    {
        "author": "陈傅良",
        "paragraphs": [
            "前修恨不为同姓，更有跫然喜似人。",
            "岁晏得君颜面好，天涯从此尺书频。",
            "政须有力同扶世，业已将名自绊身。",
            "它日云台勋绩上，南阳应记旧比邻。"
        ],
        "title": "送陈持中赴四明节推二首  其二",
        "id": "4ff16ad6-0998-4ccf-bc98-e5ff819fb8e5"
    },
    {
        "author": "陈傅良",
        "paragraphs": [
            "又过一年空草草，寻思万事太劳劳。",
            "岁烦士友愁薪米，日见儿童叹鬓毛。",
            "乱卉各随分寸长，新禽已变两三号。",
            "及时君亦图良集，莫待春深水一篙。"
        ],
        "title": "乙巳岁首寄彭子复徐子直",
        "id": "6bbac08d-0cb4-4eb3-b2e9-b89a1d1b83b3"
    },
    {
        "author": "陈傅良",
        "paragraphs": [
            "佳人何似似江梅，邂逅梅阴共举杯。",
            "欲与溪山成胜话，却因风雨得空回。",
            "新诗报我春乘兴，小径从今日扫埃。",
            "自是衰迟愁独立，敢论名字望朋来。"
        ],
        "title": "次韵奉酬丁少詹见过同游仙巖遇雨而别",
        "id": "6f1ab07d-4572-4083-bb70-1b8693c90f1e"
    },
    {
        "author": "陈傅良",
        "paragraphs": [
            "上巳所余春有几，不堪风雨付春愁。",
            "君能载酒知谁侣，我欲看花不自由。",
            "倚岸小舟谋未定，隔林斜日故相投。",
            "莓苔踏遍篝灯去，收拾残红插满头。"
        ],
        "title": "瑞安宰刘伯协载酒游赵园叔静道甫子宜行之同集小雨喜霁",
        "id": "ff45124c-19fb-4b2c-862c-b12984b8bb05"
    },
    {
        "author": "陈傅良",
        "paragraphs": [
            "尽日支颐听雨声，闲中惟得自知明。",
            "朋来何敢烦公等，老去方惭负此名。",
            "待欲短檠看少作，敢将尺牍论交情。",
            "区区却望从容意，要莫令人一座倾。"
        ],
        "title": "和丁少詹韵  其一",
        "id": "648432d9-ee7f-47f0-8109-9dd41dba429c"
    },
    {
        "author": "陈傅良",
        "paragraphs": [
            "明月隋珠忽堕前，坐令衰飒意飘然。",
            "无端太史头抢地，安得扬雄赋上天。",
            "前辈门墙余几在，他时竹帛竟谁传。",
            "落花流水君愁不，南渡于今六十年。"
        ],
        "title": "和丁少詹韵  其二",
        "id": "b96403a6-ceb0-4164-a48c-a1b9d3a24629"
    },
    {
        "author": "陈傅良",
        "paragraphs": [
            "欲往如天际，相期忽岁华。",
            "山空明独树，江晚暗连葭。",
            "作屋皆三益，藏书可万家。",
            "岂无人裹饭，躬自灌园芽。"
        ],
        "title": "病余久不趋郡且迁仙巖书院于屋西有怀同志",
        "id": "df4be3c4-6464-424d-b3a5-e7b7f37ce6e3"
    },
    {
        "author": "陈傅良",
        "paragraphs": [
            "离合皆天意，盈虚几月华。",
            "家才办藜苋，吾亦逐芦葭。",
            "忧世还当路，论兵有故家。",
            "深深看踵息，阴火养黄芽。"
        ],
        "title": "酬陈颐刚见和前韵",
        "id": "de0c2d41-49b8-4eb7-a56b-b7c6ad57256c"
    },
    {
        "author": "陈傅良",
        "paragraphs": [
            "故人不见吾何适，欲见其人已异乡。",
            "魂梦半年皆草草，鬓毛一别益苍苍。",
            "筹边淮海何迟暮，乘障湖湘亦阻长。",
            "及此居闲宜问讯，题书须待满林霜。"
        ],
        "title": "寄谢景英参议",
        "id": "fc055319-9298-42f0-b164-70db49a83d9b"
    },
    {
        "author": "陈傅良",
        "paragraphs": [
            "星月明当户，乌鸢下傍人。",
            "小亭长独立，通国自相亲。",
            "置尉缘求盗，居官已丧真。",
            "须知三尺外，敲榜亦深仁。"
        ],
        "title": "寄题翁诚之慈溪县尉厅无我亭",
        "id": "5056b3ee-1bcb-4f85-9165-f58492f49c2c"
    },
    {
        "author": "陈傅良",
        "paragraphs": [
            "沧海无波日万艘，山农囷廪自相豪。",
            "争看紫橐行阡陌，可对黄甘负酒醪。",
            "曲水一觞随意集，成都千骑最头遨。",
            "风流儒雅谁公似，增得东嘉地望高。"
        ],
        "title": "和郡守沈持要赏柑之什三首  其一",
        "id": "c6cec6f9-45d5-45c2-abe8-56e593cddf8d"
    },
    {
        "author": "陈傅良",
        "paragraphs": [
            "东都门外问征艘，去国身轻亦太豪。",
            "谁可对床听夜雨，自于同社燕春醪。",
            "不知温诏从天下，又罢幽寻与世遨。",
            "从此宜休堂下梦，顾瞻松柏为谁高。"
        ],
        "title": "和郡守沈持要赏柑之什三首  其二",
        "id": "8e1d45df-51c2-411d-8e50-416fe4907a0c"
    },
    {
        "author": "陈傅良",
        "paragraphs": [
            "仰止苕溪近一艘，几年犹未识人豪。",
            "黄堂为客知何夕，白发从公饮此醪。",
            "四海衣冠多后进，两朝几杖旧同遨。",
            "令人仰视冥冥翮，不道微风燕雀高。"
        ],
        "title": "和郡守沈持要赏柑之什三首  其三",
        "id": "0d7ebbc2-84cc-4b84-b23c-fac8f3f87390"
    },
    {
        "author": "陈傅良",
        "paragraphs": [
            "毕生欲赋观潮阁，立尽斜阳倦复还。",
            "一日江山蒙笔力，百年名字满人寰。",
            "郡从晋宋风流后，诗到苏黄伯仲间。",
            "向去摩挲看石刻，谁知功在十年闲。"
        ],
        "tags": [
            "钱塘江"
        ],
        "title": "和沈守持要观潮阁留题",
        "id": "54b332bd-80f6-4a93-9986-08025795c2ae"
    },
    {
        "author": "陈傅良",
        "paragraphs": [
            "观潮阁在东溟上，有客来登自华阳。",
            "不道雪山通老柏，却看朝日上扶桑。",
            "胜游气合南三郡，妙画家传晋二王。",
            "后会不知谁与继，尔江吾海永相望。"
        ],
        "tags": [
            "钱塘江"
        ],
        "title": "奉陪王德脩登观海阁兼呈邑宰刘伯协",
        "id": "3b626918-a8f8-4139-a055-3ed1349ce656"
    },
    {
        "author": "陈傅良",
        "paragraphs": [
            "盗起清溪两淛空，童王亲自帅元戎。",
            "谁知小邑无亭障，但握空弮有隠功。"
        ],
        "title": "落成王朝奉庙以薄恙不获预谢刘宰并诸乡丈五首  其一",
        "id": "9a557cc0-99ba-4b78-a3b3-d5ad990c3b03"
    },
    {
        "author": "陈傅良",
        "paragraphs": [
            "横塘一字比南金，满纸书劳属意深。",
            "太史不知收拾未，邦人父老泪渐襟。"
        ],
        "title": "落成王朝奉庙以薄恙不获预谢刘宰并诸乡丈五首  其二",
        "id": "74f6293f-28d5-4fa3-b444-66a658f3a4fd"
    },
    {
        "author": "陈傅良",
        "paragraphs": [
            "操一豚蹄亦可怜，欲将庙食自旌贤。",
            "坏墙颓壁神台笠，不见干戈六十年。"
        ],
        "title": "落成王朝奉庙以薄恙不获预谢刘宰并诸乡丈五首  其三",
        "id": "d4fdd228-93d3-4f62-ac60-e67ae8611e57"
    },
    {
        "author": "陈傅良",
        "paragraphs": [
            "却向平时念后艰，榱题百尺忽如山。",
            "谁将西上逢人问，令尹何如此一班。"
        ],
        "title": "落成王朝奉庙以薄恙不获预谢刘宰并诸乡丈五首  其四",
        "id": "4cca4c44-b3bb-48fe-915b-f905de462160"
    },
    {
        "author": "陈傅良",
        "paragraphs": [
            "抱病荒村望欲迷，骏奔无数独鸡栖。",
            "瞻言冬鼓何时歇，好听农郊雨一犂。"
        ],
        "title": "落成王朝奉庙以薄恙不获预谢刘宰并诸乡丈五首  其五",
        "id": "7abb10cb-0859-4da1-8e84-92ef68fa763a"
    },
    {
        "author": "陈傅良",
        "paragraphs": [
            "危楼何在水云中，穿市牙旗退自公。",
            "闲作此来横笛夜，爱看人醉落帆风。",
            "欢呼夹道江声合，硬语蟠空客技穷。",
            "姓字从今联沈谢，不知千古更谁同。"
        ],
        "title": "和沈守持要题谢公楼额",
        "id": "9ccaaf5e-8757-47ab-aec5-0ded6d758bd6"
    },
    {
        "author": "陈傅良",
        "paragraphs": [
            "燕寝凝香不记春，宜休堂下柏轮囷。",
            "三吴南渡今多士，四皓东宫此一人。",
            "雅不欲书名上上，谩令在处岁陈陈。",
            "玉巵宴罢思黄发，应合从头第从臣。"
        ],
        "title": "沈守生日",
        "id": "5e3fee94-88d3-4b07-a173-fad3a0e46f33"
    },
    {
        "author": "陈傅良",
        "paragraphs": [
            "曾不容舠咫尺间，谁知救溺合缨冠。",
            "今从枕席人行过，最好翻盆雨后看。"
        ],
        "title": "观南塘四首呈沈守  其一",
        "id": "86b6d85f-8455-4b5f-baa8-7e2c4740c9a8"
    },
    {
        "author": "陈傅良",
        "paragraphs": [
            "夹道欢呼百里间，不论扶杖与胜冠。",
            "公年几许颜何似，迟放牙樯待我看。"
        ],
        "title": "观南塘四首呈沈守  其二",
        "id": "544f1cbe-08b4-48c7-be4d-417ba46c96e0"
    }
] }
]