[
    {
        "author": "李长沙",
        "paragraphs": [
            "平时已秉班扬笔，暇处不妨甘石经。",
            "吾里忻传日边信，君言频中斗杓星。",
            "会稽夫子余诗礼，巴蜀君平旧典型。",
            "历历周天三百度，更参璿玉到虞廷。"
        ],
        "title": "赠谈命严叔寓",
        "id": "1daec9d7-f07a-469c-851a-39e1ba4b9a5b"
    },
    {
        "author": "杜司直",
        "paragraphs": [
            "昨者题舆政未成，邻封骑竹已欢迎。",
            "翱翔忽看天边举，来去从教境上争。",
            "玉笥江山应改色，青原风月未忘情。",
            "两邦父老休啼哭，总在甘棠荫里行。"
        ],
        "title": "送戴太博  其一",
        "id": "859206e8-999d-41b6-8f72-24e3e4f814b8"
    },
    {
        "author": "杜司直",
        "paragraphs": [
            "琼佩霞裾云锦裳，胸中指塞贮琳瑯。",
            "词章莫测波澜阔，谈笑惟图书传香。",
            "与我多应邻臭味，于人宁有别肝肠。",
            "一州斗大非公处，早晚催归白玉堂。"
        ],
        "title": "送戴太博  其二",
        "id": "c3e0c3a5-e422-490e-aafa-a633b7099149"
    },
    {
        "author": "严敦常",
        "paragraphs": [
            "季冬两十鸡鸣初，僚吏府造如云趋。",
            "绣轴捧星香拥炉，共庆此日生真儒。",
            "玉堂金印守此都，今日为城镇匈奴。",
            "坐安天下犹覆盂，祝公之寿宜何如。",
            "欲祝公如九臯鹤，鹤颈虽长畏缯缴。",
            "欲祝公如千岁龟，清江作使身亦危。",
            "又祝公如松与柏，樵斧焉知岁寒色。",
            "刚莫刚兮赤山铁，铁作干将有时缺。",
            "坚莫坚兮泰山石，溜滴波穿有时泐。",
            "不若祝公如太虚，包含千古无时无。",
            "任驰玉兔飞金乌，暑往寒来速又徐。",
            "髪常如漆齿常固，太虚不老君与俱。"
        ],
        "tags": [
            "泰山"
        ],
        "title": "寿开府",
        "id": "acdffd23-0165-4691-92d6-b8f14f98eb8c"
    },
    {
        "author": "李志全",
        "paragraphs": [
            "水底微茫见贝宫，灵源直与海相通。",
            "雪晴人立冰壶外，春暖鱼游玉鉴中。",
            "鹤反松林巢夜月，神归蓬岛驾天风。",
            "裴公亭上行吟处，佗日重来兴未穷。"
        ],
        "title": "游济渎",
        "id": "0a5899ea-53c6-44a4-ba35-555bf79729c8"
    },
    {
        "author": "易性中",
        "paragraphs": [
            "云气蓬莱近，山阴草树香。",
            "御风不知远，仙骨已清凉。"
        ],
        "title": "龙虎山",
        "id": "0627c0c8-c88b-4031-beca-c4e226ebb27a"
    },
    {
        "author": "郭之义",
        "paragraphs": [
            "地去关城远，无人伴访寻。",
            "泉流溪路窄，石耸洞门深。",
            "紫翠烟岚懋，清凉竹树阴。",
            "重来应更□，□日解尘襟。"
        ],
        "title": "游东禅院",
        "id": "891a091f-a814-4464-a881-72e3326792bb"
    },
    {
        "author": "傅西斋",
        "paragraphs": [
            "吾乡前辈多风谊，教子读书全盛事。",
            "刘斯立在庆历间，二子同升俱上第。",
            "后来嘉祐孔长源，三子联登相后先。",
            "元丰四谢更同榜，一家科第光烨然。",
            "直到淳熙徐思叔，亦与二子连芳躅。",
            "又报年来萧定夫，绍定两科庭下玉。",
            "二百年间能几家，刘家孔家无以加。",
            "才名学行总名世，不但官爵称高华。",
            "谢家独有民师著，徐家大无鸣诗句。",
            "人道萧室父子三，前辈流风无让处。",
            "萧公要是真醇儒，家无他物惟有书。",
            "自家读了教儿读，夜半书声喧里闾。",
            "造物负公还不贫，嘉定庚辰汉庭右。",
            "此时二子已崭然，公曰吾心汝其懋。",
            "果然相继取高科，二哥饶著与三哥。",
            "乃翁笑向月中问，吾家桂树何其多。",
            "月娥报道萧家桂，生满月中香满世。",
            "移过东山能几年，今日方教翁满意。",
            "祝公此意令深长，香名当使百世芳。",
            "前贤事业远且大，三刘三孔尤辉光。",
            "世科膴仕公家有，实声莫落谢徐后。",
            "要知渝上一萧家，突过四家名宇宙。",
            "我曾与公同荐名，服公文行识公真。",
            "更与贤郎共文社，情谊凛凛如霜筠。",
            "翻笑传家三父子，草亭老人空厉志。",
            "曾不得名于荐书，仅有大儿前擢第。",
            "小儿四度试春官，尚期他日修征鞍。",
            "如今饥卧空山里，慨想前事悲汍澜。",
            "喜闻令子归锦里，夜不能眠推枕起。",
            "瓣香寓作三萧行，寄贺萧公当双鲤。"
        ],
        "title": "三萧行贺萧丞定夫子登科",
        "id": "78571779-b3e8-4787-aaf4-186f8fa02fc0"
    },
    {
        "author": "赵恬斋",
        "paragraphs": [
            "闻得官期三月初，此行最喜奉潘舆。",
            "杏花风暖好觅句，槐影日长宜读书。",
            "垂世文章星有斗，随缘富贵水成渠。",
            "少须岁月朝天去，半夜金莲归直庐。"
        ],
        "title": "送梁府教赴括苍任",
        "id": "6389a638-a973-431b-b7f5-f6578a142e62"
    },
    {
        "author": "范一飞",
        "paragraphs": [
            "天工未放二阳生，留得尧阶一叶蓂。",
            "庆诞仙源贵公子，祥开南极老人星。",
            "日随宫线添无尽，貌比庄椿看更青。",
            "岁岁华堂祝眉寿，笙歌声里雪梅馨。"
        ],
        "title": "寿知宗",
        "id": "12a04297-2980-4464-86f2-10c7bdb4d5fe"
    },
    {
        "author": "黄少师女",
        "paragraphs": [
            "春闱报罢已三年，又向西风趁著鞭。",
            "屡鼓莫嫌非作气，一鸣当自卜冲天。",
            "贾生少奋终何遇，马援才高老益坚。",
            "大抵功名无早晚，平津今见起淄川。"
        ],
        "title": "送人赴举",
        "id": "88f75790-5d23-4969-8934-37b51d885c17"
    },
    {
        "author": "释洪海",
        "paragraphs": [
            "万瓦禅林耸翠螺，四围山色玉新磨。",
            "恍疑别换胸怀子，霁月光风觉转多。"
        ],
        "title": "别诸禅众",
        "id": "b22de9b6-bc82-4a54-b73b-c27df237ce46"
    },
    {
        "author": "云盘山人",
        "paragraphs": [
            "风雨旃檀阁，烟霞钟鼓声。",
            "定僧今不作，空谷尚传灯。"
        ],
        "title": "晚宿灵岩",
        "id": "96114121-fb50-41b1-bdcf-9e5efe981010"
    },
    {
        "author": "释某",
        "paragraphs": [
            "峭壁巉巖枕碧溪，昔贤曾过此留题。",
            "一时章句今人忆，万古声名与日齐。",
            "山色浅深来白鹤，水光溜泻漾金鸡。",
            "我来吊古寻遗迹，只有渔翁傍石梯。"
        ],
        "title": "罗隠题诗石",
        "id": "3a49b090-5951-4747-8b89-836f21461bee"
    },
    {
        "author": "□治中",
        "paragraphs": [
            "乌□□怪石，撑突倚山巅。",
            "□□群羊伏，昂昂万马联。",
            "何年现蓬岛，终古颂桑田。",
            "相揖闽王宅，东隅有九仙。"
        ],
        "title": "绍兴丁丑题乌石山",
        "id": "63ee8e0f-b782-4a74-aece-86bd8b54a90b"
    },
    {
        "author": "郭某",
        "paragraphs": [
            "地去关城远，无人□□□。",
            "泉流溪路窄，石显洞门深。",
            "□□□□□，□□竹树阴。",
            "□□□□□，□日解题襟。"
        ],
        "title": "游东禅院",
        "id": "43cc8d77-8ebc-4eed-a084-4ca8ba1eb3e0"
    },
    {
        "author": "某府判",
        "paragraphs": [
            "词源浩渺浙江潮，倒泻银河落九霄。",
            "贝阙珠宫春不老，蓬莱瀛海路非遥。",
            "多君访古曾携手，愧我劳生漫折腰。",
            "拟欲诛茅成小隠，山云不薄幸相招。"
        ],
        "title": "南山留题和吕元锡韵",
        "id": "8513152d-164a-485e-aede-aed06060af63"
    },
    {
        "author": "无名氏",
        "paragraphs": [
            "太原王氏女，金陵韩守妻。",
            "戊辰年八月，葬在石城西。",
            "日为弓兮月为箭，射四时兮生改变。",
            "千年万年松柏风，悲尽死亡人不见。"
        ],
        "title": "白石滩碑刻",
        "id": "4e15d005-dc53-440c-80de-e8b7facea61b"
    },
    {
        "author": "无名氏",
        "paragraphs": [
            "试将潜皖问云游，何似灵巖与虎丘。",
            "应道淮南山水胜，清奇都在两三州。"
        ],
        "title": "无题",
        "id": "8d89ee7b-7f38-4c7e-a111-1474560fcc4d"
    },
    {
        "author": "无名氏",
        "paragraphs": [
            "诸公讨未决。",
            "朝忌其事夕失功，讵可因循守常法。",
            "人心感处是天心，至诚解使金石裂。",
            "形势不宜久冷落，鼓作须及人情热。",
            "每忧奸雄东风尘，它日未易倾巢穴。",
            "人才政事所急者，此间伊吕何常乏。",
            "况如耿贾郭李辈，马后牛前谁识别。",
            "黄芽摇寒鴥不飞，鬼洞蛮虚新过雪。",
            "行矣强饭莫饮酒，偷闲读书备施设。",
            "一官皆可行其义，勿学庸人苟岁月。",
            "蹄涔之水无鲲鲸，鸳凤宁肯争鸡楬。",
            "吾皇驻跸浙江西，努力朝宗致忠烈。",
            "星驰电走见相。"
        ],
        "title": "题石鱼",
        "id": "659a3fd0-aa18-4243-ab4f-5e0077f0d004"
    },
    {
        "author": "释元昉",
        "paragraphs": [
            "祠古孝诚遥，悲风想暮号。",
            "月魂迷草色，血泪溅江涛。",
            "断碣惟黄绢，孤坟掩绿蒿。",
            "千年暗潮水，亦以姓为曹。"
        ],
        "title": "曹孝女庙",
        "id": "3be53c66-390a-4266-aa05-74eb01fc5f6e"
    },
    {
        "author": "高予文",
        "paragraphs": [
            "一官羁绊混黄埃，壮抱雄怀久未开。",
            "我若有山如此好，挂冠即日赋归来。"
        ],
        "title": "讲教洞",
        "id": "24f43b88-5663-49de-a086-32ab75c3d6b1"
    },
    {
        "author": "谢达夫",
        "paragraphs": [
            "两峰环抱揖平川。"
        ],
        "title": "句",
        "id": "43ab6806-786c-4073-963d-418161eba2e9"
    },
    {
        "author": "胡谧",
        "paragraphs": [
            "山接青齐横翠黛，水兼汴泗入洪流。",
            "西风落日凭栏处，廊庙江湖总系愁。"
        ],
        "title": "登黄楼",
        "id": "7b50b49d-f269-4b9a-95d5-3dff81696443"
    },
    {
        "author": "林某",
        "paragraphs": [
            "天颁一札语叮咛，光动郎官驾使星。",
            "頼有斯文增气燄，可无吾道活生灵。",
            "驰驱漫说周原隰，登辔先须辨渭泾。",
            "珍重□章临遣意，不徒盐䇲与茶经。"
        ],
        "title": "送陈吏部",
        "id": "4ab62b5e-cd7d-4a87-a859-3362269dce41"
    },
    {
        "author": "席炎",
        "paragraphs": [
            "山云出山无一钱，日日醉倒春风边。",
            "采苹桥南徐孺子，白酒初熟留神仙。"
        ],
        "title": "留题酒家壁",
        "id": "af4f3bd2-8f43-4a4f-97a9-abeb6676475f"
    },
    {
        "author": "释显彬",
        "paragraphs": [
            "微光已成魄，隠隠夕阳间。",
            "六幙无人卷，一钩长自闲。",
            "轮随明月长，香逐桂枝还。",
            "三五相将近，分明照竹关。"
        ],
        "title": "新月",
        "id": "afdd2d70-0266-4e79-8f0f-8cfd361ad6f3"
    },
    {
        "author": "梁白",
        "paragraphs": [
            "烟霞缥缈锁仙乡，万卷诗书一草堂。",
            "孝义声华辉北阙，门闾烜赫照南方。",
            "千寻瀑布侵肌冷，四季闲花扑鼻香。",
            "正是人间无敌处，王公诗版砌虹梁。"
        ],
        "title": "题徐氏金湖书院",
        "id": "482c2a00-047c-4b3f-8f17-752c38abb1bd"
    },
    {
        "author": "杨征",
        "paragraphs": [
            "君家仙馆带林塘，气象清新志趣长。",
            "千里客来如海若，一楼诗静透文光。",
            "门闾旌表芝兰贵，科第联芳桂籍香。",
            "帝里词人多景慕，愿题诗句满修篁。"
        ],
        "title": "题徐氏金湖书院",
        "id": "2e222dc4-77ce-41c7-8b64-20bcfa89a461"
    },
    {
        "author": "桑文炳",
        "paragraphs": [
            "天地有此山，植此毛竹久。",
            "我本山中人，清风振千古。"
        ],
        "title": "毛竹山",
        "id": "a46ec1bf-2c1d-40f9-ba3b-6f50ecf19e05"
    },
    {
        "author": "彭征",
        "paragraphs": [
            "白云深处是仙家，清壁飞来瀑布斜。",
            "采药不知归路晚，洞门开遍碧桃花。"
        ],
        "title": "真人  其一",
        "id": "be189aa2-9449-43c1-ae9c-d21062f24808"
    },
    {
        "author": "彭征",
        "paragraphs": [
            "散髪披襟万仞冈，天池风度碧莲香。",
            "洞云去作人间雨，留下瑶坛月影凉。"
        ],
        "title": "真人  其二",
        "id": "8c3f0bf4-521f-456e-a6f9-cc4b5e692e85"
    },
    {
        "author": "彭征",
        "paragraphs": [
            "老桂吹香入古瓢，月华如水碧天寥。",
            "酒醒夜半谁惊觉，鹤背仙人紫玉箫。"
        ],
        "title": "真人  其三",
        "id": "4abddfa7-45e4-48d3-9827-f245db43ee05"
    },
    {
        "author": "彭征",
        "paragraphs": [
            "山中无历任光阴，梅正开时雪意深。",
            "弹罢蕊珠香满座，天花几个落瑶琴。"
        ],
        "title": "真人  其四",
        "id": "3e857f39-c0ca-4c11-a9d7-77b203911c31"
    },
    {
        "author": "梁子固",
        "paragraphs": [
            "淡烟漠漠古城头，老树拏云瞰碧流。",
            "鸦背夕阳添晚景，就中描出一天秋。"
        ],
        "title": "古木空烟",
        "id": "7d1ecd89-901a-4531-9bc2-79551ded2d06"
    },
    {
        "author": "朱翁",
        "paragraphs": [
            "披棘扪萝入洞中，拂尘剥藓识涪翁。",
            "我缘直道来施右，君为清诗到石通。",
            "定后寂寥无异议，危初萋菲竟何功。",
            "投豺畀北言犹在，厄宋饥陈道不穷。"
        ],
        "title": "石通洞",
        "id": "5f65333b-c084-4b06-9e75-04378341f31f"
    },
    {
        "author": "释延吉",
        "paragraphs": [
            "碧落有仙躅，回溪限尘迹。",
            "虎穴建空巖，鸟道齐峭壁。",
            "苍松动寒吹，孤云触幽石。",
            "物外诣所乐，高谈混儒释。"
        ],
        "title": "游碧落洞",
        "id": "affd067b-026d-438e-8763-b1e7716dee6a"
    },
    {
        "author": "徐寿朋",
        "paragraphs": [
            "飞泉山脚水盈盈，溪会亭前就榜名。",
            "驻目合流寻异派，爽心临眺胜登瀛。",
            "游人暗认仙原景，清耳微传玉佩声。",
            "依约白莲当日事，社中贤令有渊明。"
        ],
        "title": "白云亭",
        "id": "2a7a741e-8c6d-4b2b-a3ad-96c41f4beb2a"
    },
    {
        "author": "徐寿朋",
        "paragraphs": [
            "巧运风斤若化成，过门车马每留行。",
            "吞含气象归平陇，鬬凑溪山到画楹。",
            "春借杏桃红照耀，晓披烟霭碧低横。",
            "使麾映日安牙队，依约当年细柳营。"
        ],
        "title": "胜会堂",
        "id": "53568c00-eb15-49a5-9572-a20809897587"
    },
    {
        "author": "黄执中",
        "paragraphs": [
            "娟娟竹影薄，决决溪流浅。",
            "风生秋意回，野塘天容远。"
        ],
        "title": "景福院",
        "id": "81aeb629-5d33-4b94-8dfe-10c1920dabe7"
    },
    {
        "author": "张祉",
        "paragraphs": [
            "我登白鹤峰，下窥沧海日。",
            "色与朱橘同，形比弹丸一。",
            "夜半伫玩闲，无质而生质。",
            "所以神仙侣，色界须超出。"
        ],
        "title": "白鹤峰",
        "id": "b60027c2-1da6-4ee3-81e0-4348289fc269"
    },
    {
        "author": "释德惠",
        "paragraphs": [
            "古寺何年有，巍峨入杳冥。",
            "水如僧眼碧，山作佛头青。",
            "瓦砾皆能说，虚空亦解听。",
            "道人心已死，窗下卷残经。"
        ],
        "title": "普通禅寺  其一",
        "id": "dc393595-5934-4358-a2b2-7e2188647991"
    },
    {
        "author": "释德惠",
        "paragraphs": [
            "问讯巖中主，形枯雪满头。",
            "住山何岁月，坏衲几春秋。",
            "傍石千间屋，腾空百尺楼。",
            "尽从心地出，声价甲西州。"
        ],
        "title": "普通禅寺  其二",
        "id": "7a82e32c-0cf7-49e0-8437-fbd16e8ffb4e"
    },
    {
        "author": "敖迈",
        "paragraphs": [
            "花溪老子昔喜花，红云紫霞香满家。",
            "竹溪逸士昔爱竹，翠霭苍烟阴绕屋。",
            "羌兹伟人临溪楼，唐相之裔来溪头。",
            "奄有花竹著楼所，日与溪山作宾主。",
            "手抉银汉地上流，仰送飞鸿俯盟鸥。",
            "沧浪濯缨尘化雪，清泉烹茶团碎月。",
            "曾似元龙意气豪，湖海偃卧百尺高。",
            "又似仲宣销忧赋，客居江左非吾土。",
            "不如祝翁画栏前，梯身此楼近青天。",
            "湔心此溪赴沧海，楼名溪声可千载。"
        ],
        "title": "临溪楼",
        "id": "e44e4a39-c403-4456-8da7-0c1da420f2cb"
    },
    {
        "author": "黄均瑞",
        "paragraphs": [
            "一鼓春雷起九渊，风云万里会中天。",
            "墨池付与无多水，去作人间大有年。"
        ],
        "title": "赞驿亭壁墨龙",
        "id": "306cf4c2-05a9-40e9-bd5b-194bb0ac2350"
    },
    {
        "author": "尹恕",
        "paragraphs": [
            "三溪溪水别原委，长日波光荡无已。",
            "曲折有如九回肠，合汇门前清彻底。",
            "只看秀色照眼明，溪上闲游不倦情。",
            "何年得作逋荣客，好结芳邻一濯缨。"
        ],
        "title": "三溪",
        "id": "b46fef1d-b244-42cb-82b4-18555f965c54"
    },
    {
        "author": "蒋金部",
        "paragraphs": [
            "我爱谭田寺，短桥横碧波。",
            "数椽松竹里，静处不须多。"
        ],
        "title": "游谭田寺",
        "id": "7d8cfbb1-ad0c-4e5a-abed-dfb24cc801ad"
    },
    {
        "author": "许元信",
        "paragraphs": [
            "山悬翠幙几千丈，我疑山顶即天上。",
            "扪萝蹑蹬到山巅，犹如平地上青天。",
            "始知天高应无极，幕阜苍苍一卷石。",
            "洞庭八百古所传，对此遥看一镜圆。",
            "当此再上三千丈，那知天下有山川。"
        ],
        "tags": [
            "洞庭湖"
        ],
        "title": "刘磐幕",
        "id": "e672e839-982c-417b-b219-8cace2417c6e"
    },
    {
        "author": "许元信",
        "paragraphs": [
            "幕阜山高一千八百丈，二十五洞大元天。",
            "雪花飞满水冲石，翠嶂拨开风卷烟。",
            "金鲤一双游碧沼，石田三亩产红莲。",
            "我来绝顶无他事，为访仙翁葛稚川。"
        ],
        "title": "幕阜山",
        "id": "7ed4a095-5414-4915-a152-e17f7efb92f3"
    },
    {
        "author": "王阜寿",
        "paragraphs": [
            "云横龙角千秋岸，水发含香十里堤。",
            "每向痴儿了公事，倚栏立到日沉西。"
        ],
        "title": "占胜亭  其一",
        "id": "9b4ffa50-811e-4a13-93bc-e6e3b21523d1"
    },
    {
        "author": "王阜寿",
        "paragraphs": [
            "湖气昏昏雾气漫，泊舟亭下水生寒。",
            "幽人醉卧篷窗月，喝起痴龙倒挂看。"
        ],
        "title": "占胜亭  其二",
        "id": "6ef64b52-cc01-4f92-b35b-ff775a6e3268"
    },
    {
        "author": "吴珠",
        "paragraphs": [
            "汉水连天阔，江云护晓寒。",
            "青青山数点，最好倚栏看。"
        ],
        "title": "烟波亭",
        "id": "5159143c-bb06-42df-947b-e5ccfaa1ee18"
    },
    {
        "author": "韩扬",
        "paragraphs": [
            "贾载尝为郡，名亭建此邦。",
            "近山连大别，远水接长江。",
            "待月凭东槛，来薰起北窗。",
            "四时皆有兴，秋兴独难降。"
        ],
        "tags": [
            "长江"
        ],
        "title": "秋兴亭",
        "id": "ef53d504-96e8-4724-ad43-25e42204dd53"
    },
    {
        "author": "方日升",
        "paragraphs": [
            "洞口迷离春复秋，几人幽赏赋来游。",
            "云封乱石桃花少，月照平湖茂草稠。",
            "粉黛三年空不语，溪山万古尚含愁。",
            "只今惟有长堤柳，犹似依依念故侯。"
        ],
        "title": "桃花洞",
        "id": "b7511311-4cba-4698-b0e5-57bc15604a3d"
    },
    {
        "author": "吴栋",
        "paragraphs": [
            "玄都重到拂题尘，屈指于今十四春。",
            "白石烟消丹灶冷，苍崖日永画楼新。",
            "山中自笑黔馿技，天外谁知海鹤身。",
            "洞口桃花莫相笑，刘郎犹是少年人。"
        ],
        "title": "重游道巖",
        "id": "7ae23edd-cd50-4c27-ae1a-cb1a1e9d0951"
    },
    {
        "author": "范公",
        "paragraphs": [
            "先帝龙飞第一年，囊封夜半达甘泉。",
            "朝来急召明光殿，谠论能回不夜天。",
            "遐想神□今已远，永怀帝德浩无边。",
            "他时信史传遗事，悟主应□数百篇。"
        ],
        "title": "省谒观文之茔留题  其一",
        "id": "8f74fdd6-6486-4687-811b-5f70efa448a2"
    },
    {
        "author": "范公",
        "paragraphs": [
            "赞书褒显下重泉，嗣圣初临建武年。",
            "河洛图书光似日，商周盘诰远如天。",
            "孤墓岂意留空谷，直意犹能御二边。",
            "彷彿音尘如在目，遗风雅颂纪新篇。"
        ],
        "title": "省谒观文之茔留题  其二",
        "id": "7ecc2a2f-6a70-4169-a02b-c30e4036fd2a"
    },
    {
        "author": "许杭",
        "paragraphs": [
            "数里岧峣落日西，更高高处种灵芝。",
            "危峰受雪春归晚，怪石留云雨到迟。",
            "仙鹿避人眠浅径，野禽窥果啄残枝。",
            "待应俗格消磨尽，重建瑶台旧路歧。"
        ],
        "title": "咏麻姑山",
        "id": "0f8705b2-524e-4952-be3a-8d72e44e361d"
    },
    {
        "author": "李潜真",
        "paragraphs": [
            "凌晨特跨赤龙车，御气乘风下九衢。",
            "金阙殿前朝玉帝，丹霞洞口谒麻姑。",
            "朱絃未达钟期耳，青鸟空传汉殿书。",
            "铁笛一声谁会得，独飞踪迹到仙都。"
        ],
        "title": "游麻姑山",
        "id": "9eac7863-998b-40de-887a-f86d2e317161"
    },
    {
        "author": "上清真人",
        "paragraphs": [
            "攀萝蹑翠上麻姑，得到山中景物殊。",
            "白鹤有情来碧落，彩鸾无意下清都。",
            "仙媛虚见桑田变，世事谁经海水枯。",
            "为问方平开宴后，不知还约再来无。"
        ],
        "title": "游麻姑",
        "id": "5c4119ad-7de7-442f-93e4-32df0a7ee918"
    },
    {
        "author": "□松卿",
        "paragraphs": [
            "平生但玩鲁公碑，今日身亲到翠微。",
            "一径穹窿腾石栈，万松森立护云扉。",
            "真人得道书丹籍，福地遗踪付羽衣。",
            "蹔得清幽消俗虑，不堪斜日便催归。"
        ],
        "title": "游麻姑",
        "id": "0af7dabe-f0d9-4568-b67a-c69d517a16c8"
    },
    {
        "author": "蜀僧",
        "paragraphs": [
            "万叠峰峦耸太清，麻姑曾此会方平。",
            "一从宴罢归何处，宝殿瑶台空月明。"
        ],
        "title": "仙坛",
        "id": "78b5c1fa-adb3-4a9b-94c3-b8509dbaf448"
    },
    {
        "author": "陈颜",
        "paragraphs": [
            "今夕遂独坐，今晨已别离。",
            "同此良宵中，秋意各自知。",
            "滟滟潮与汐，来往亦何为。",
            "嗟尔扁舟子，何时老藩篱。"
        ],
        "title": "九日送人",
        "id": "9201c01e-08f4-420a-91e2-7011582edab1"
    },
    {
        "author": "陈颜",
        "paragraphs": [
            "世乱无尔我，安心伏草茅。",
            "从今离虿尾，向晚转花稍。",
            "笔墨徜徉事，溪山淡泊肴。",
            "祇留兰与菊，傍我作知交。"
        ],
        "title": "散怀",
        "id": "b362bf46-f36a-41ea-a74a-5e4cb7d83080"
    },
    {
        "author": "陈颜",
        "paragraphs": [
            "去与来相引，修随短共旋。",
            "只争生有骨，方信死无权。",
            "老友身前法，文章觉后圆。",
            "知君能悟此，哭唁一徒然。"
        ],
        "title": "挽友",
        "id": "e678d40d-ace4-4662-928f-6040e5f94a01"
    },
    {
        "author": "董萝",
        "paragraphs": [
            "别向春闺十载深，家园无梦可追寻。",
            "酸风冷月凄官阁，瘴雨蛮烟度鬰林。",
            "养老需卿扶健杖，怕寒怜我守孤衾。",
            "封侯未卜常滋愧，一寸程途一寸心。"
        ],
        "title": "寄内",
        "id": "ecf169e9-891e-4c42-845d-bf7531b7400b"
    },
    {
        "author": "陈恭",
        "paragraphs": [
            "吴山烟树复如何，老去登临感慨多。",
            "似说怒涛仍白马，还看远嶂只青螺。",
            "三秋草色凌荷芰，万里闲云下薜萝。",
            "可惜江湖长浩荡，只供短髪一高歌。"
        ],
        "title": "吴山",
        "id": "f0104491-45b3-4d2b-a5fb-39e99d9bd5ab"
    },
    {
        "author": "陈恭",
        "paragraphs": [
            "回首沧桑已数番，感怀无尽又何言。",
            "悲看世路皆危壑，喜共家人在故园。",
            "笔底有心神自远，来年多难骨犹存。",
            "连章句弗矜佳丽，风雅于今止一痕。"
        ],
        "title": "感怀",
        "id": "80af9ed4-2548-429b-a759-1e2f78dbb825"
    },
    {
        "author": "陈恭",
        "paragraphs": [
            "竹枝歌忆楚江天，曾向浔阳久泊船。",
            "君过石钟寻旧韵，我知鑪顶起新烟。",
            "故人寥落今谁在，好梦迢遥亦偶然。",
            "秋以为期犹未至，冷鸿疏草暮云边。"
        ],
        "title": "次韵答友",
        "id": "3f52f140-2147-421a-93c5-a7a1e8d3d8f8"
    },
    {
        "author": "史慥之",
        "paragraphs": [
            "霜气添秋肃，蛩声入夜清。",
            "为谁衣未织，向我语偏明。",
            "庭外三更月，牀头万里情。",
            "凄然如有诉，愁思动人生。"
        ],
        "title": "秋夜闻蛩和壁间韵",
        "id": "be033681-2bc0-4cbd-93fa-2d7938498da3"
    },
    {
        "author": "屠季",
        "paragraphs": [
            "卜宅傍江隈，幽闲绝点埃。",
            "青山排闼入，碧水绕篱回。",
            "孤况依归鸟，愁怀对酒杯。",
            "百年堪一笑，未死已心灰。"
        ],
        "title": "移居甬江有感  其一",
        "id": "56836e17-03ac-43e1-92f5-f915a1c2ed3b"
    },
    {
        "author": "屠季",
        "paragraphs": [
            "车马长云寂，逍遥意亦嘉。",
            "水田殊不恶，茅屋讵堪嗟。",
            "故土含情远，荒村入望赊。",
            "何由慰旅泊，耕殖毕生涯。"
        ],
        "title": "移居甬江有感  其二",
        "id": "3ad4fa14-a3f3-4c56-8767-01cafd24a82f"
    },
    {
        "author": "薛师心",
        "paragraphs": [
            "北风萧骚兮吹逝波，英雄一去兮岁月多，路草青青兮游人过。"
        ],
        "title": "泗上歌",
        "id": "7fbca48d-b8df-4032-a6d4-d7e55ec42576"
    },
    {
        "author": "薛师心",
        "paragraphs": [
            "野泊几人愁，浮踪果是沤。",
            "轻舠同一羽，高浪即三秋。",
            "欹枕江声震，开篷雨脚收。",
            "风波身漫涉，何处有安流。"
        ],
        "title": "黄天荡阻风",
        "id": "5b16741b-7492-45a6-a3f0-edff9de79a5d"
    },
    {
        "author": "薛师心",
        "paragraphs": [
            "浮生踪迹似浮云，把酒论交对夕曛。",
            "十载师门称畏友，一朝吏事诵神君。",
            "口中高论人间少，名下宏词海内闻。",
            "此会正当春色好，莫教邂逅手轻分。"
        ],
        "title": "石头城遇卢明府丈",
        "id": "fd0600d6-a01f-4cdd-8d56-3f14fce172c2"
    },
    {
        "author": "廖则逢",
        "paragraphs": [
            "有泉莹洁深谼豅，奫潫湀㶄声如钟。",
            "{髟/市}{髟/市}使我毛髪竖，中有高卧虬髯翁。",
            "砯崖瀑布泻明月，惊溜触石调焦桐。",
            "蠲烦析酲竟造此，稽首匍拜玄冥宫。",
            "蜿蜒莫向此中处，天下苍生待霖雨。"
        ],
        "title": "青龙巖",
        "id": "dcefb5e8-f9a1-4e8d-bef6-5f26b154c38c"
    },
    {
        "author": "赵永言",
        "paragraphs": [
            "千仞奇峰薄上清，葛洪于此尚留名。",
            "紫麟瑞霭春风煖，白虎丹成夜月明。",
            "点点苍苔空有迹，菲菲芳草輭无声。",
            "高踪回首今何在，山水犹含万古情。"
        ],
        "title": "紫麟峰",
        "id": "1c6e3e6e-0780-4060-bcc0-5158fcf2fec4"
    },
    {
        "author": "无名氏",
        "paragraphs": [
            "□□□来□此州，□□偶到合江游。",
            "□□雨过□□□，□□□□□□油。",
            "韩愈诗奇封碧藓，朱陵洞古枕寒流。",
            "肩舆归去日将暮，啼鸟一声山更幽。"
        ],
        "title": "合江亭",
        "id": "ea3d3328-5435-41db-9977-f86d9ff13753"
    },
    {
        "author": "无名氏",
        "paragraphs": [
            "重华车驾瘗崔嵬，不似秦皇赐玺回。",
            "西治骊山营兆域，东浮沧海访蓬莱。",
            "陟方年已过期颐，老死勤民志不衰。",
            "何事穆王心醉饱，耄荒无复念前规。"
        ],
        "title": "虞帝陵",
        "id": "29f87d49-18f6-4170-b89f-6eb1408bfaf6"
    },
    {
        "author": "无名氏",
        "paragraphs": [
            "何氏因韩姓始传，无由与舜共升天。",
            "洞前九井皆湮没，唯有荆榛绕庙壖。"
        ],
        "title": "何侯洞",
        "id": "fc947370-d8a0-45ae-9adf-faeed270e8d7"
    },
    {
        "author": "无名氏",
        "paragraphs": [
            "谿山相似路人疑，众目详观固易知。",
            "厚貌深情怀险阻，离朱子羽谩扬眉。"
        ],
        "title": "九疑山",
        "id": "3361baff-945b-4331-8143-285e1e082c4b"
    },
    {
        "author": "无名氏",
        "paragraphs": [
            "灌溉工兴古洞荒，洞门□蔽碧池傍。",
            "□□□□□□□，□□波□□□霜。",
            "□□□□□□□，□窗□月□寒光。",
            "□□□□□□□，□□□□代是□。"
        ],
        "title": "碧虚洞",
        "id": "af7c74ee-7bdf-4f6c-9ee4-d79b9b8cdf77"
    },
    {
        "author": "胡子澄",
        "paragraphs": [
            "结屋青山下，幽深不计年。",
            "泉声秋霁雨，钟响暮晴天。",
            "入洞寻僧伴，穿云见鹿眠。",
            "徘徊不忍去，夜宿佛堂前。"
        ],
        "title": "游乳洞庵",
        "id": "6b57b947-2c6f-4d81-b80a-5bf9ab287714"
    },
    {
        "author": "胡子澄",
        "paragraphs": [
            "古洞幽深处，萦回路几重。",
            "门开空寂寂，泉溜暗淙淙。",
            "断壑云连屋，奔流水激舂。",
            "桥横千丈石，巖挂万年松。",
            "鹤驾应重到，龟田必再逢。",
            "碧沙还错落，密篠自迷濛。",
            "乳结银为树，浆凝雪作峰。",
            "仙人何处去，应想子乔踪。"
        ],
        "title": "乳洞",
        "id": "8c35026d-8661-4794-8f8c-bd3eb4bf9237"
    },
    {
        "author": "通真子",
        "paragraphs": [
            "魏氏当年礼斗坛，至今遗址在人间。",
            "苍梧已老烟霞淡，丹灶空余岁月闲。",
            "铃铎夜深惊睡鹤，幡幢晴影上空山。",
            "后人自媿縻婚宦，不得追随款旧关。"
        ],
        "title": "文斾山",
        "id": "e4b17c1c-0c21-43e2-a309-e7fb313c04aa"
    },
    {
        "author": "頼继善",
        "paragraphs": [
            "白日干戈万马尘，铁心不碎竟谁身。"
        ],
        "title": "句",
        "id": "4f8f776e-de6a-41fc-90dc-db8d6fecee91"
    },
    {
        "author": "何景南",
        "paragraphs": [
            "人事何时休，纷来如野马。",
            "相携解镳处，去约巖之下。",
            "清凉二城雨，况值禳禬罢。",
            "白云醉堪眠，青草春可藉。",
            "泉甘嗽苏醒，树好留闲暇。",
            "频游我尝惯，忽至公成乍。",
            "徘徊共幽兴，静坐絺衣挂。",
            "中间五百士，阅世知几夏。",
            "莓苔自成古，香火仍同社。",
            "巖缝更依然，莫问丰干话。"
        ],
        "title": "游资县东巖",
        "id": "ae69e18f-0658-418a-9981-2f072bba656f"
    },
    {
        "author": "侯蕃",
        "paragraphs": [
            "渔樵结伴住山谿，蓑笠生涯路不迷。",
            "洞口桃花春水满，峰头槲叶夕阳低。",
            "故人莫遣寻严濑，太守何须说会稽。",
            "换得酒来歌得曲，大家不惜醉如泥。"
        ],
        "title": "渔樵",
        "id": "b1228d31-0432-4031-8009-e63e71bb6180"
    },
    {
        "author": "李楙",
        "paragraphs": [
            "句容郭里望三峰，绿翠芙蓉杳霭中。",
            "安得与君骑两鹿，碧巖深处听松风。"
        ],
        "title": "寄赠华阳洞隠者  其一",
        "id": "e16e722c-90b5-4937-a97c-2bb7f253657f"
    },
    {
        "author": "李楙",
        "paragraphs": [
            "天上神仙白玉扉，春云谁绣六铢衣。",
            "人间传得新诗句，为有高僧到紫微。"
        ],
        "title": "寄赠华阳洞隠者  其二",
        "id": "fb560927-fdd3-4d3b-94dd-a374a9a72a2c"
    },
    {
        "author": "褚环中",
        "paragraphs": [
            "疏绮平云彻夜开，月明峰顶见楼台。",
            "璚璈声里天灯近，知是三真谒帝回。"
        ],
        "title": "宗坛秋夕",
        "id": "52d7e6b8-0f48-4601-a644-e4a0d14f794b"
    },
    {
        "author": "释师瑞",
        "paragraphs": [
            "凤凰山下凤凰儿，文彩才彰羽翼齐。",
            "铁网漫天拦不得，归心已在碧梧枝。"
        ],
        "title": "送僧归凤山",
        "id": "33c33e1f-6f32-4b2e-bf08-f86c8c42dec7"
    },
    {
        "author": "张春皓",
        "paragraphs": [
            "缘萝蹑蹬共跻攀，水色山光远近间。",
            "一勺龙蟠通海窟，半空虎啸隔尘寰。",
            "石潭云冷人稀到，溪路苔生为倦还。",
            "早望云霓施圣泽，何难菅屦步灵山。"
        ],
        "title": "十龟潭祈雨",
        "id": "4487c369-74a6-4bea-92c7-156854cb08dc"
    },
    {
        "author": "释龙石",
        "paragraphs": [
            "江云如镜平，月当秋夜白。",
            "欸乃一声歌，舟中南北客。"
        ],
        "title": "永乐寺",
        "id": "bc2040da-1188-48ea-b5e6-a8bb7aa7477d"
    },
    {
        "author": "洪渐",
        "paragraphs": [
            "月浸芦花水漫天，渔翁醉后正堪眠。",
            "夜深何处孤猿咽，不管江边有客船。"
        ],
        "title": "舟泊港口",
        "id": "c6d9446f-c8d3-4cdb-a537-c77ebf0ae075"
    },
    {
        "author": "史昌卿",
        "paragraphs": [
            "何年雷斧凿山裂，六月苍崖细飞雪。",
            "孤凤一去声不闻，海水桑田几兴灭。",
            "我知仙去仙尚存，时见真形生巖穴。",
            "青天半夜玉箫寒，唤起幽人舞明月。"
        ],
        "title": "凤鸣洞",
        "id": "6ff67c39-05f6-4bf1-9017-fc3a84af55e9"
    },
    {
        "author": "周德辉",
        "paragraphs": [
            "披襟渺无际，一笑碧云头。",
            "千里当眉睫，何须更上楼。"
        ],
        "title": "大观堂",
        "id": "078d5a24-86f5-4e71-abee-8865bcd522e4"
    },
    {
        "author": "高善濂",
        "paragraphs": [
            "击汰凉风水面回，偃虹堤上夕阳开。",
            "含浆老蜌浮光起，迎棹神鸦舞翅回。",
            "醉唱难寻渔笛乐，羁怀易动暮笳哀。",
            "何能雪鹭银鸥侣，尽日无愁曲岸隈。"
        ],
        "tags": [
            "洞庭湖"
        ],
        "title": "洞庭晚望七首  其一",
        "id": "b7a72fef-6c34-4070-9316-dad4876a0851"
    },
    {
        "author": "高善濂",
        "paragraphs": [
            "西塞烟痕向晚横，登临聊复上重城。",
            "湖边汇泽流千派，望里长峦翠一桁。",
            "归檝江皋频错认，怀人天末最关情。",
            "散愁商隠还乘兴，只恐风波愁转生。"
        ],
        "tags": [
            "洞庭湖"
        ],
        "title": "洞庭晚望七首  其二",
        "id": "b0e918d0-b753-4343-aa25-cc57a7cd28df"
    },
    {
        "author": "高善濂",
        "paragraphs": [
            "危楼缥缈倚阑斜，无数残阳噪乱鸦。",
            "过客扬帆冲雪浪，渔人举网出银花。",
            "子声落纸闲听奕，舌本留香为别茶。",
            "巫峡潇湘恣极览，谁言远望当归家。"
        ],
        "tags": [
            "岳阳楼"
        ],
        "title": "岳阳楼晚眺即事叠韵四首  其一",
        "id": "f54afd9d-8640-4823-bee9-37781cbde420"
    },
    {
        "author": "高善濂",
        "paragraphs": [
            "无聊凭眺日西斜，替恨成啼集暮鸦。",
            "远树云中浮墨障，游鱼镜底动菱花。",
            "临高每忆登楼赋，遣兴还尝觅句茶。",
            "到处羁愁多瑟缩，何如烟浦钓人家。"
        ],
        "tags": [
            "岳阳楼"
        ],
        "title": "岳阳楼晚眺即事叠韵四首  其二",
        "id": "e3474b6f-d774-4db4-bf3c-36bed7b9d707"
    },
    {
        "author": "蒋燮",
        "paragraphs": [
            "汉室真人已驾鸿，空留洞府旧山中。",
            "暮云凝合元非鏁，俗骨腥羶自不通。",
            "束火杖藜深杳杳，袖椎敲石喜𩐨𩐨。",
            "若为化作双飞舄，得与郎官继此风。"
        ],
        "title": "碧云洞",
        "id": "11512665-c134-4b09-8e04-69e7b446b701"
    },
    {
        "author": "无名氏",
        "paragraphs": [
            "行尽潇湘山复山，掣舟来叩淡巖关。",
            "幽深虽与尘寰隔，空阔犹容俗驾攀。",
            "是处名山有巖窦，莫如此地最宽闲。",
            "真人仙去知何在，陈迹空留警世顽。"
        ],
        "title": "此游淡巖同成一诗敢用拜呈",
        "id": "613061c8-c0b7-4e99-b155-b51a8a84f4aa"
    },
    {
        "author": "无名氏",
        "paragraphs": [
            "篮舆来自石苍路，喜得幽人陪杖屦。",
            "应是山灵泽旱苗，不关居士随轩雨。"
        ],
        "title": "象耳山",
        "id": "570757ab-2492-4d79-926c-63496c630e55"
    },
    {
        "author": "无名氏",
        "paragraphs": [
            "水似青萝带，山如碧玉环。",
            "池蛙鸣聒聒，林鸟语关关。",
            "松桧磐高盖，藤萝引翠鬟。",
            "倚栏无一语，何以慰幽闲。"
        ],
        "title": "游象耳山",
        "id": "1e1d7a75-7ea1-46e7-834b-8eb42b5e5fa6"
    },
    {
        "author": "杨良臣",
        "paragraphs": [
            "薄踪飘梗寄禅扃，偶到山间万虑清。",
            "方愧轩裳奔走役，忍闻猿鹤怨啼声。",
            "世情肯顾青衫老，公道惟均白髪生。",
            "事业不须频览镜，幻身堪比羽毛轻。"
        ],
        "title": "碧沼寺",
        "id": "b6e3dbb3-0b81-40f5-8248-5e72aa41f05b"
    },
    {
        "author": "赵永嘉",
        "paragraphs": [
            "青山吐出白龙开，我是地仙赵秀才。",
            "嘉善有鱼餐得去，永嘉有虎唤能来。"
        ],
        "title": "宝盖山",
        "id": "c28895cf-7195-4de1-9661-84f5cd9e0d79"
    },
    {
        "author": "林小山",
        "paragraphs": [
            "瘦骨崚嶒立海湄，绿苔曾是嫁时衣。",
            "江郎去作三衢客，目断天涯竟未归。"
        ],
        "title": "新妇石",
        "id": "628049cd-03fe-4430-a4d2-c442ee09c2ad"
    },
    {
        "author": "赵时",
        "paragraphs": [
            "假守圣朝多宰辅，纪题昔日尽名贤。",
            "我今始会由来意，此境栖迟本列仙。"
        ],
        "title": "游石室",
        "id": "d42e772f-c82f-42a9-9fde-aad4258eb0ef"
    },
    {
        "author": "宇文孝叔",
        "paragraphs": [
            "仙踪久矣闭禅关，忽遇高人唤得还。",
            "创就琳宫依岌嶪，移来真像带斓斑。",
            "路通远浦重重水，楼倚长松面面山。",
            "酌我一杯如有意，坐令衰脸变朱颜。"
        ],
        "title": "题回山人画像",
        "id": "798b4e5e-b923-414d-8cd6-9d29f352db16"
    },
    {
        "author": "孙唐卿",
        "paragraphs": [
            "碧眼仙人曾着句，玉堂学士继其余。",
            "祇今虽说西邻富，争是东庵有异书。"
        ],
        "title": "榴皮题壁  其一",
        "id": "8acf81ff-21f2-4084-bd56-1b7c6c8052f3"
    },
    {
        "author": "孙唐卿",
        "paragraphs": [
            "唤回二百年前梦，索饮西风一醉余。",
            "壁上榴皮在何处，游人空指沈庵书。"
        ],
        "title": "榴皮题壁  其二",
        "id": "1135ec31-4d86-4f93-b0dd-143e7795f5b7"
    },
    {
        "author": "孙子光",
        "paragraphs": [
            "黄鹤楼中吹笛罢，洞庭湖畔醉吟余。",
            "剑光如宝无人识，却记榴皮几字书。"
        ],
        "tags": [
            "洞庭湖"
        ],
        "title": "榴皮题壁  其一",
        "id": "ea8cab64-d6ad-4993-a50e-480151e148e1"
    },
    {
        "author": "孙子光",
        "paragraphs": [
            "天地之间犹有碍，江山酌酒尚无余。",
            "长裘短褐经行处，惟见龙蛇壁上书。"
        ],
        "title": "榴皮题壁  其二",
        "id": "0adf6543-8d06-42ec-9c39-9693b098b3dd"
    },
    {
        "author": "王真人",
        "paragraphs": [
            "东老回仙跨鹤归，同庵卜筑继其余。",
            "自缘不臯榴皮字，想像祇园蔓草书。"
        ],
        "title": "榴皮题壁  其一",
        "id": "7c432bc2-65dc-467d-b25b-b39ab82a6b25"
    },
    {
        "author": "王真人",
        "paragraphs": [
            "惟知自己贫无谄，不羨他人富有余。",
            "白酒会能延羽客，清名赢得著仙书。"
        ],
        "title": "榴皮题壁  其二",
        "id": "4964b50c-8a83-4aa9-ae81-868d866a40f1"
    },
    {
        "author": "丁逢季",
        "paragraphs": [
            "水云深处扣仙居，对酌春风夜有余。",
            "说遍东南耆旧话，始知胜读十年书。"
        ],
        "title": "榴皮题壁",
        "id": "bb457b65-646d-49ab-9e97-611bdac8e8c5"
    },
    {
        "author": "叶三英",
        "paragraphs": [
            "求仙那得仙来访，多积阴功至有余。",
            "欲悟东林沈东老，故留三十六玄书。"
        ],
        "title": "榴皮题壁",
        "id": "dfd5acba-9769-485b-bd82-ad05cba258f6"
    },
    {
        "author": "冯开元",
        "paragraphs": [
            "万里间关辞蜀道，六年前后到西余。",
            "虽无泰华寄来树，且读人间未见书。"
        ],
        "title": "和榴皮题壁韵",
        "id": "f41dee7c-8ab0-448c-ae32-690af836f2a5"
    },
    {
        "author": "任郑",
        "paragraphs": [
            "榴皮不见烟火语，隽咏坡仙三和余。",
            "从此留芳应未歇，斓斑藓壁可无书。"
        ],
        "title": "榴皮题壁",
        "id": "2633fa0f-e7a8-4298-b68f-d79554a3cc76"
    },
    {
        "author": "周载",
        "paragraphs": [
            "谁将玉女对粧台，曲水分明一鉴开。",
            "铁石肺肠尘梦断，任他云雨逐人来。"
        ],
        "title": "玉女峰",
        "id": "11f2bf25-dcb3-4b6e-85f7-e3ea13393a3a"
    },
    {
        "author": "虞亿",
        "paragraphs": [
            "落日下青嶂，归云独未安。",
            "倚杖无言久，夕阴生翠寒。"
        ],
        "title": "晚对亭",
        "id": "156bc557-445f-4fd8-b1a5-3c2ff80c4349"
    },
    {
        "author": "虞亿",
        "paragraphs": [
            "名山阅万古，明月来几时。",
            "顾游属中秋，万里云雾披。",
            "心闲境亦静，月满山不移。",
            "况兹九曲溪，正漾清涟漪。",
            "呼舟星村来，十客琴觞随。",
            "此客俱不凡，洒落同襟期。",
            "居然命钓艇，造席不复疑。",
            "陶兀入醉乡，伴我老不羁。",
            "临流振衣袂，飒飒刚风吹。",
            "银盘转巖阿，两川光渺弥。",
            "崚嶒大王峰，嵌窦渺可窥。",
            "云軿与凤钗，来往谁可知。",
            "但闻山桂香，缤纷落残巵。",
            "酒酣各言志，抗论不少卑。",
            "诸君爱轩冕，许身臯与夔。",
            "矫首青云衢，尘鞅甘羁縻。",
            "那知涉幻境，百岁黍一炊。",
            "风波世上险，日月壶中迟。",
            "何如归此山，相乐从希夷。"
        ],
        "title": "中秋同诸子九曲泛月",
        "id": "11e17e8e-35a4-4f1e-878f-4c2dda77b31c"
    },
    {
        "author": "邱攀桂",
        "paragraphs": [
            "天下名山说武夷，高峰晴树碧云齐。",
            "望穷石鼎疑无地，行到山根却有梯。",
            "茅屋成村多卜隠，草书悬壁半留题。",
            "几时扫断红尘路，一叶渔舟九曲溪。"
        ],
        "title": "接笋峰",
        "id": "34de8ec6-63f7-484f-b9c5-356e82611be8"
    },
    {
        "author": "朱大卿",
        "paragraphs": [
            "开秋气微肃，天水湛相照。",
            "扁舟惬幽寻，层峰入奇眺。",
            "融结几何年，指顾集群妙。",
            "神仙得非幻，遗蜕在巖窍。",
            "行往求其踪，恐为识者笑。",
            "独鹤去不还，山猿偶然叫。",
            "应有采芝人，凌空发长啸。"
        ],
        "title": "纪游",
        "id": "333f8b85-2fd1-47e3-bd8b-967142c8ac5d"
    },
    {
        "author": "詹羲",
        "paragraphs": [
            "石廪巖前系小舟，娟娟明月照清秋。",
            "仙人一夜吹长笛，三十六峰云尽收。"
        ],
        "title": "系舟",
        "id": "907135b2-d05c-49a6-a9af-c6a618567332"
    },
    {
        "author": "张知退",
        "paragraphs": [
            "泉形如盌水波圆，一勺之多可悟全。",
            "试看灵湫轻洒处，甘霖顷刻徧秦川。"
        ],
        "title": "一盌泉",
        "id": "97fd48d7-ca0f-42ea-bd7e-98641e733ccd"
    },
    {
        "author": "陈云龙",
        "paragraphs": [
            "野趣成闲散，青山即故知。",
            "竹生踰砌笋，花引隔墙枝。",
            "舞蝶翻风乱，闲云出坞迟。",
            "倚栏无一事，俄有客传诗。"
        ],
        "title": "偶成",
        "id": "31570eac-d36b-4e95-bac6-3906eea63106"
    },
    {
        "author": "林东愚",
        "paragraphs": [
            "落日江城动鼓鼙，故山千里转逶迤。",
            "谢安旧宅空陈迹，尼父余风异昔时。",
            "苜蓿秋高戎马健，海门日短雁书迟。",
            "客窗兀对黄昏坐，云汉悠悠起暮思。"
        ],
        "title": "秋兴",
        "id": "d35530f6-760c-4f17-a223-331119f89f38"
    },
    {
        "author": "朱巖伯",
        "paragraphs": [
            "皎皎天心月，影落寒潭水。",
            "虽落寒潭水，照人千万里。",
            "皎皎机上丝，忽落淤泥底。",
            "一落淤泥底，河水不可洗。",
            "愿君作明月，晴阴不妨缺。",
            "莫作淤泥丝，客子徒伤悲。",
            "人心皎皎莫自欺。"
        ],
        "title": "皎皎吟",
        "id": "38a3968f-27ba-4220-ac35-a2265f4140f2"
    },
    {
        "author": "朱巖伯",
        "paragraphs": [
            "双瀑飞来古寺西，月萝烟草久湮迷。",
            "自从吾辈经行后，便觉他山索价低。",
            "老去合为三径计，就中聊借一枝栖。",
            "石崖大有穿磨所，从与新诗著处题。"
        ],
        "title": "书延福寺壁",
        "id": "53c62a61-178f-4e24-8b56-c09dc5ac1c22"
    },
    {
        "author": "林宾旸",
        "paragraphs": [
            "五夜霜为染，轻明映碧流。",
            "山林惊有色，天地欲无秋。",
            "野渡风初起，夕阳雨未收。",
            "昔闻供墨客，霜屋落飕飗。"
        ],
        "title": "红叶",
        "id": "c0edc415-2759-46d4-b791-e6a63b87e97c"
    },
    {
        "author": "林宾旸",
        "paragraphs": [
            "松梢秋气怯霜衣，犹为山人守石扉。",
            "仙国灵丹无处觅，故乡华表几时归。",
            "心知海上云霄□，眼见林间燕雀飞。",
            "却恨吹台消息断，草烟城郭照斜晖。"
        ],
        "title": "病鹤",
        "id": "0419b246-ac59-4b34-8a0e-e6d6ebc8d75e"
    },
    {
        "author": "王舫",
        "paragraphs": [
            "孤舟闲野渡，竹外小桥通。",
            "不涉终南迳，独高彭泽风。",
            "云闲钟梵里，月静笑谈中。",
            "千载留清节，谁云吾道穷。"
        ],
        "title": "次黄日巖韵",
        "id": "8746ae19-7fd4-4652-8d42-50d1b98927c3"
    },
    {
        "author": "王舫",
        "paragraphs": [
            "炎气涨空碧，散作藕花秋。",
            "幽趣兰为佩，浮生芥作舟。",
            "可人从远别，何日许重游。",
            "奁玉清无底，楼居第几州。"
        ],
        "title": "次韵答陈石泉",
        "id": "7f9a4018-50d1-4f8d-9370-ff86947edc66"
    },
    {
        "author": "王舫",
        "paragraphs": [
            "舣棹石门外，天风吹夕阴。",
            "疏钟醒客梦，危瀑洗尘襟。",
            "龙去洞云薄，鹤归松露深。",
            "旧碑看米字，犹带藓痕侵。"
        ],
        "title": "晚憩石门洞",
        "id": "3fcfad31-9f75-4311-8856-8659b5f88931"
    },
    {
        "author": "王舫",
        "paragraphs": [
            "榾柮炉头夜未阑，冰壶全觉漏声干。",
            "前山草木疑长白，下界楼台尽广寒。",
            "骚客忽惊梅片落，老农先作稻花看。",
            "何当一奏平淮颂，坐使皇图九鼎安。"
        ],
        "title": "次愚谷雪韵",
        "id": "c0805dde-882c-4cf8-bd82-66e8bcb1caae"
    },
    {
        "author": "王舫",
        "paragraphs": [
            "楚泽凄凉笑屈原，行吟如在浣花川。",
            "风回别墅闻桐角，烟冷荒郊挂纸钱。",
            "麰麦正香田舍乐，茅柴初熟酒家连。",
            "锦囊收拾归来晚，踏月闲敲款段鞭。"
        ],
        "title": "春日郊行次平野韵",
        "id": "9c29384e-801e-4245-97a2-33a0c0271698"
    },
    {
        "author": "陈简轩",
        "paragraphs": [
            "闭门潇洒入窗明，一洗浮生梦幻情。",
            "夜月静移花下影，晓风轻度竹间声。",
            "天空寥廓人孤坐，地耸高寒鹤不惊。",
            "满眼青山云散尽，恍疑身世在蓬瀛。"
        ],
        "title": "清虚堂",
        "id": "d9b835bf-0a4d-47eb-9ee8-56bb2958d011"
    },
    {
        "author": "陈简轩",
        "paragraphs": [
            "璚姬秋宴集蓬壶，酒晕微微上雪酥。",
            "笑倚西风浑不定，因临流水欲相扶。",
            "绿云香减霜初冷，红玉痕消日又晡。",
            "妆镜明朝见真色，不知犹带宿酲无。"
        ],
        "title": "醉芙蓉",
        "id": "26a2fbdc-ab2a-45fc-a5c9-e408115fece2"
    },
    {
        "author": "郑鼎夫",
        "paragraphs": [
            "冉冉云生石，柴扉半掩深。",
            "余春归草意，积雪负葵心。",
            "老去忽自笑，兴来时独斟。",
            "闲中参物理，何处一蝉吟。"
        ],
        "title": "山房",
        "id": "1ded0208-3243-4c95-a8bf-7d4b907617f4"
    },
    {
        "author": "郑鼎夫",
        "paragraphs": [
            "功成便趁赤松游，未必神仙事可求。",
            "想得当时重借箸，为君谋了为身谋。"
        ],
        "title": "张子房",
        "id": "4fb0ac53-f228-41d8-b796-90e8975a83a2"
    },
    {
        "author": "赵处澹",
        "paragraphs": [
            "青青河畔草，皎皎林下人。",
            "草有四时色，人无千载身。",
            "胡为踏氛埃，樊笼长苦辛。",
            "君看鸿鹄飞，九万谁能驯。"
        ],
        "title": "拟古  其一",
        "id": "c675cd50-3b34-4862-9d39-5eca7947863f"
    },
    {
        "author": "赵处澹",
        "paragraphs": [
            "西北有高楼，楼高夜何其。",
            "圆影湛以光，遥望斗与箕。",
            "何为天一方，长恨身不飞。",
            "安得驾双翼，上下长相随。"
        ],
        "title": "拟古  其二",
        "id": "862fedea-3839-4333-ba5b-60ae81145978"
    },
    {
        "author": "赵处澹",
        "paragraphs": [
            "涉江采芙蓉，皎皎外名利。",
            "采之遗所思，共此无尘意。",
            "所思在芝田，道远莫之致。",
            "悠然对芳草，绿满江南地。"
        ],
        "title": "拟古  其三",
        "id": "b6aa18b9-7b36-4333-aabe-bcf6b8c25bca"
    },
    {
        "author": "赵处澹",
        "paragraphs": [
            "今日宴良会，微风动波心。",
            "逸响悲秦筝，仁声和舜琴。",
            "古人为此曲，寓意良以深。",
            "何当共欢乐，长啸溪之阴。"
        ],
        "title": "拟古  其四",
        "id": "e1910e75-f609-4c7f-a35f-afc6bf05c7ec"
    },
    {
        "author": "赵处澹",
        "paragraphs": [
            "岁月不可挽，迅如双转毂。",
            "人生能几何，苦不自知足。",
            "西风吹繁霜，冻雁鸣相逐。",
            "老干枯无条，积叶掩深谷。",
            "冉冉四序迁，忽见一阳复。",
            "今年才四十，玄鬓忽已秃。",
            "久作林下想，雅致在幽独。",
            "三迳几株松，一窗数竿竹。",
            "任懒鉏荒园，更种渊明菊。",
            "逍遥以终年，澹然忘所欲。"
        ],
        "title": "冬至日书怀",
        "id": "d39c692a-d394-4dff-a521-79d91445b59e"
    },
    {
        "author": "赵处澹",
        "paragraphs": [
            "嗟予薄罗衲，孑孑将畴依。",
            "晨炊井已冻，夜凿邻无辉。",
            "苍苔鸟迹绝，卧看孤云飞。",
            "老力出市米，溪寒莫忘归。",
            "纤纤山雨微，何以充我饥。",
            "习习风吹衣，何以慰我悲。"
        ],
        "title": "追和陶渊明咏贫士",
        "id": "427da5ba-9d3c-41f3-8b9c-4fd1d78ad2d4"
    },
    {
        "author": "赵处澹",
        "paragraphs": [
            "谁谓相去远，盈盈一水间。",
            "欲渡无津梁，中情何由殚。",
            "秋怀多感慨，抚衿起长叹。",
            "巖风堕朝露，轻云冒遥山。",
            "群芳尽摇落，孰与坚岁寒。"
        ],
        "title": "寄友",
        "id": "ffbfe9b4-3b11-4c15-a308-a5ec30b0483c"
    },
    {
        "author": "赵处澹",
        "paragraphs": [
            "未央宫中花满枝，笙歌不断春风词。",
            "玉阶露冷与天近，霓裳舞罢琼瑶巵。",
            "如今寂寂长门春，寒风萧萧愁杀人。",
            "花开花落如洗，转眼身为陌上尘。",
            "自笑夜来清梦断，犹觉瑶池侍君宴。"
        ],
        "title": "长门怨",
        "id": "0fd995c1-83c1-4005-af50-8aca9e49b38b"
    },
    {
        "author": "赵处澹",
        "paragraphs": [
            "丁山烟雨晚濛濛，柳岸苍波著短蓬。",
            "飞鸟白，断云红，一曲清歌淡月中。"
        ],
        "title": "追拟玄真子渔歌  其一",
        "id": "2826b74a-4164-442c-97a0-ec57a39de304"
    },
    {
        "author": "赵处澹",
        "paragraphs": [
            "雨晴山色静堆蓝，桥外人家分两三。",
            "缘岸北，远溪南，片片闲云趁落帆。"
        ],
        "title": "追拟玄真子渔歌  其二",
        "id": "2f5c8e43-d7e6-4cf9-995f-145b586489de"
    },
    {
        "author": "赵处澹",
        "paragraphs": [
            "山亭对佳客，秋老暮烟横。",
            "鸟下江如画，潮回浪有声。",
            "竹光添麓润，诗思入门清。",
            "偶约非因酒，相逢话此生。"
        ],
        "title": "九日会饮翠麓",
        "id": "c0deefd6-31b4-4c72-90d1-fdbacc2c0265"
    },
    {
        "author": "赵处澹",
        "paragraphs": [
            "乍晴山染碧，过雨落疏花。",
            "水阔暮天逈，村居春昼嘉。",
            "倚栏时展画，留客旋烹茶。",
            "賸得闲中趣，吟诗到日斜。"
        ],
        "title": "村居",
        "id": "eb24f0d3-9780-4269-9ed6-e96a2b074b57"
    },
    {
        "author": "赵处澹",
        "paragraphs": [
            "绝顶苍崖险，藤萝手自攀。",
            "云烟万里逈，宇宙一身闲。",
            "秋气悲才子，夕阳明远山。",
            "看看九日至，黄菊翠巖间。"
        ],
        "title": "丁山眺望",
        "id": "8b1dc0cc-0881-455c-8c00-10196d57abd4"
    },
    {
        "author": "赵处澹",
        "paragraphs": [
            "历穷山底路，浑不见人家。",
            "傍石寻丹鼎，随云到玉华。",
            "蝶幽停蕙蕊，鹿饱卧苔花。",
            "中有胡麻甑，香泉浸碧沙。"
        ],
        "title": "山行和韵",
        "id": "ac63f989-e818-454c-8b23-d2724769f89e"
    },
    {
        "author": "赵处澹",
        "paragraphs": [
            "洲渚云飞尽，江流碧映天。",
            "明朝秋欲半，今夜月先圆。",
            "玉宇浓垂露，银河冷坠烟。",
            "焦桐弹一曲，孤鹤舞风前。"
        ],
        "title": "八月十四夜",
        "id": "d0b857b1-09a4-4bbe-bf04-195f595b030a"
    },
    {
        "author": "赵处澹",
        "paragraphs": [
            "溪云依翠竹，乱石注流泉。",
            "数日饶春雨，余寒胜腊天。",
            "书从琴案读，茶共药炉煎。",
            "故旧经过少，题诗一二篇。"
        ],
        "title": "雨",
        "id": "88d41fa3-43d6-4eb3-9078-7c7813c70cd9"
    },
    {
        "author": "赵处澹",
        "paragraphs": [
            "风约波痕远，云含野色低。",
            "村舂向晚急，山鸟爱晴啼。",
            "牧笛过苹渚，溪船泊柳堤。",
            "旅魂招未得，窗草更萋萋。"
        ],
        "title": "偶成",
        "id": "224d29c0-5f1e-489b-a89e-bae0b514e1d7"
    },
    {
        "author": "赵处澹",
        "paragraphs": [
            "江雨日霏霏，春寒易入衣。",
            "贫居兼卧病，愁绪对斜晖。",
            "有句平生拙，无营世虑稀。",
            "梅花欺老眼，故傍短巖飞。"
        ],
        "title": "春日卧病",
        "id": "f0d21b15-5a16-4133-9e40-7ee48ab4f621"
    },
    {
        "author": "赵处澹",
        "paragraphs": [
            "两派清溪合，回波到此间。",
            "危峰衔古石，幽洞隔尘寰。",
            "云影高低树，岚光远近山。",
            "先贤遗迹在，盍挽旧风还。"
        ],
        "title": "濯缨亭",
        "id": "2ce1645a-0231-4722-a64d-02e568b5a07d"
    },
    {
        "author": "赵处澹",
        "paragraphs": [
            "渔笛吹清夜，芦花深处闻。",
            "岸穷天拍水，山静月笼云。",
            "蛩哽声声切，萤明个个分。",
            "任渠尘外事，城市日纷纭。"
        ],
        "title": "月夜",
        "id": "79f1e5ab-e42d-409a-8e86-bd246cf3d5fc"
    },
    {
        "author": "赵处澹",
        "paragraphs": [
            "爱看山色徧，小立渡头风。",
            "飞鹭起沙渚，何人移短蓬。",
            "村烟秋入夜，江月冷摇空。",
            "回首清香满，方知是桂丛。"
        ],
        "title": "和韵",
        "id": "2e2b2e43-f0d6-4b9e-bd42-81a6cf711213"
    },
    {
        "author": "赵处澹",
        "paragraphs": [
            "虚室萧萧百虑忘，近来趣味一何长。",
            "清谈自笑如东晋，好句谁能学盛唐。",
            "旧日故园春寂寞，三年上国梦凄凉。",
            "功名原在青编里，况有青毡在玉堂。"
        ],
        "title": "偶成用溪阴韵",
        "id": "e0503679-ebe7-409a-baec-89b42c0e7a41"
    },
    {
        "author": "赵处澹",
        "paragraphs": [
            "拟欲占晴待暮鸦，不禁愁思满蒹葭。",
            "片云飞渡风和雨，斜日低穿水浸沙。",
            "薏苡石边收钓笠，芙蓉篱外响芦笳。",
            "最怜冉冉秋将半，未得先乘问月槎。"
        ],
        "title": "厌雨",
        "id": "2b51127b-6a56-4364-8038-24ca66cdb96d"
    },
    {
        "author": "赵处澹",
        "paragraphs": [
            "粉蝶黄蜂二月天，初晴已觉十分妍。",
            "市桥船系垂垂柳，花寺钟敲淡淡烟。",
            "幽趣静看青鸟啄，闲情独羨白鸥眠。",
            "谢家风月今何许，总入池塘梦里篇。"
        ],
        "title": "题周恭叔谢池读书处",
        "id": "9e653043-decf-4996-b086-60519ed3c91c"
    },
    {
        "author": "赵处澹",
        "paragraphs": [
            "竹遶清渠长嫩蒲，数声村角晚吹梧。",
            "山家最怕清明雨，打落残花一片无。"
        ],
        "title": "清明雨中",
        "id": "db6841ca-3e82-4697-bb19-de634d4d3767"
    },
    {
        "author": "赵处澹",
        "paragraphs": [
            "帘卷薰风透骨香，月移花影上回廊。",
            "客游不作安居计，漫借高斋一榻凉。"
        ],
        "title": "借榻",
        "id": "0f49047f-847d-49cb-8e95-426768081d41"
    },
    {
        "author": "徐献可",
        "paragraphs": [
            "南塘新雨过，风暖橘洲香。",
            "水长侵官路，桥低碍野航。",
            "竹棚人卖酒，花笠妇移秧。",
            "近日频来往，春归有底忙。"
        ],
        "title": "南塘",
        "id": "be75beee-5302-4515-a5a1-8b41a2c088d0"
    },
    {
        "author": "徐献可",
        "paragraphs": [
            "十日书斋九日扃，春晴何处不闲行。",
            "瓶花落尽无人管，留得残枝叶自生。"
        ],
        "title": "书斋",
        "id": "c280d28a-062f-41c9-8487-7ef9e93ec7de"
    },
    {
        "author": "林鲁",
        "paragraphs": [
            "因宿秋山懒画眉，入宫岁早宠恩迟。",
            "诗成莫写沟中叶，流到人间是几时。"
        ],
        "title": "长门曲",
        "id": "b2d063cf-7dab-479e-830e-30be84813424"
    },
    {
        "author": "韩兼山",
        "paragraphs": [
            "西风淅淅吹荷衣，家在芦花深夜归。",
            "明月满江人不见，白鸥双立钓鱼矶。"
        ],
        "title": "夜归",
        "id": "873c64b5-7e35-445d-9d29-f6490db5c3a4"
    },
    {
        "author": "姚所韶",
        "paragraphs": [
            "自得元无趣，悠然与世忘。",
            "一声来欸乃，孤棹在沧浪。",
            "云断暮空碧，江清秋思长。",
            "欲将湘笛和，无调入宫商。"
        ],
        "title": "渔歌",
        "id": "9f71a81a-1b83-4020-9495-f50e148b1489"
    },
    {
        "author": "丘静山",
        "paragraphs": [
            "仙种花移上苑难，紫琼谁复对花弹。",
            "玉魂不返东风老，二十四桥明月寒。"
        ],
        "title": "吊琼花",
        "id": "cb92c8c6-1fa4-411b-9aff-072fb29433dd"
    },
    {
        "author": "丘静山",
        "paragraphs": [
            "山寒无美色，风物更凄凉。",
            "天地忽岁穷，弟兄皆异乡。",
            "酒醒衣絮薄，月死夜更长。",
            "闻有家书□，敲门唤隔房。"
        ],
        "title": "客鄞江",
        "id": "491cc4e1-6ef3-4dec-9cfe-a76df548c33f"
    },
    {
        "author": "郑吾民",
        "paragraphs": [
            "瑯琊一室云，独许老龙卧。",
            "英气宇宙春，君臣重三顾。",
            "岁久化为墟，白日聚狐兔。",
            "惟有忠臣心，风雨不可破。"
        ],
        "title": "诸葛庐",
        "id": "874ec073-dd76-4865-aec1-ceeab8d661f6"
    },
    {
        "author": "高得心",
        "paragraphs": [
            "芸叶满牀尘梦稀，空林对雨淡相依。",
            "闲身不与时荣谢，抱膝惟评古是非。",
            "蕙帐风寒人未老，松门云静鹤初归。",
            "青山紫阁原同道，肯羨宫袍耀布衣。"
        ],
        "title": "林下读书",
        "id": "f7cf3573-f212-4f7b-bec9-e7e1516106b2"
    },
    {
        "author": "无名氏",
        "paragraphs": [
            "陌上春风破酒颜，马头珠络响珊珊。",
            "归来院落已深夜，满地月明花影寒。"
        ],
        "title": "题景星壁",
        "id": "92b94f15-c138-448c-88b5-b58bbbe008e9"
    },
    {
        "author": "徐觐",
        "paragraphs": [
            "与客登山去，山阴路未干。",
            "就暄分石坐，随处带书看。",
            "宿雨添溪阔，春风入袖寒。",
            "却因樵客引，寻得一丛兰。"
        ],
        "title": "与客登山",
        "id": "5b84ff81-0249-47d4-b98e-996369b62165"
    },
    {
        "author": "徐觐",
        "paragraphs": [
            "诸史六朝事，同为望远空。",
            "几年无王气，今日但西风。",
            "客舍秦淮上，行宫夕照中。",
            "数株霜后叶，犹傍坏陵红。"
        ],
        "title": "秣陵秋望",
        "id": "107c64d6-dfc6-4674-928e-f4d4082bb83f"
    },
    {
        "author": "徐觐",
        "paragraphs": [
            "高帆且莫张，月色满离觞。",
            "此夕一何短，去程如许长。",
            "落梅吹怨笛，微雪洒行装。",
            "去去深山里，因高莫望乡。"
        ],
        "title": "送友人",
        "id": "348b7045-cb95-4c78-9150-6ff14e33db4f"
    },
    {
        "author": "葛秋崖",
        "paragraphs": [
            "秦汉求仙事已非，等闲却遇月中妃。",
            "如何不觅长生药，只记霓裳一曲归。"
        ],
        "title": "唐明皇游月宫",
        "id": "aa135553-cbee-4be9-bd95-3fccfcbc9dec"
    },
    {
        "author": "葛秋崖",
        "paragraphs": [
            "绣户朱栏柳树春，外间不识内间贫。",
            "白头园子无支给，自种盆花卖与人。"
        ],
        "title": "故公子家",
        "id": "759aa703-3f7c-4543-881f-5a3ab4054e57"
    },
    {
        "author": "葛秋崖",
        "paragraphs": [
            "二十四友金谷宴，千三百里锦帆游。",
            "人间无此春风乐，乐极人间无此愁。"
        ],
        "title": "绝句",
        "id": "71cf8a02-4e17-456e-9ff9-57abb2b4af1e"
    },
    {
        "author": "王开平",
        "paragraphs": [
            "层崖立水湄，绝壁万丝垂。",
            "长是烟云护，不分晴雨时。",
            "岚多琳宇湿，苔滑石桥危。",
            "得句停舟写，春衫润不知。"
        ],
        "title": "石门洞",
        "id": "04f51f6d-4965-44b6-a39c-776765dbf3d3"
    },
    {
        "author": "周翼之",
        "paragraphs": [
            "诗人风致别，卜筑寓烟霞。",
            "一圃分三迳，无时不有花。",
            "苔痕留鹤迹，松色在檐牙。",
            "细酌北窗下，逶迤到日斜。"
        ],
        "title": "西里翁宅",
        "id": "1bf91bf7-bd92-4a79-b8bd-995a73d85321"
    },
    {
        "author": "周翼之",
        "paragraphs": [
            "青阳播物时，云气暗天涯。",
            "点滴听无厌，丰登喜有期。",
            "池幽生活水，花落长空枝。",
            "载酒行春屐，何忧入兴迟。"
        ],
        "title": "春雨",
        "id": "c698daf4-901d-440a-8268-756caddf3e75"
    },
    {
        "author": "周翼之",
        "paragraphs": [
            "不忍凭阑久，边愁随望生。",
            "如何万马壮，不比一江横。",
            "落日明金屿，高风撼铁城。",
            "寒涛触沙渚，天意苦难平。"
        ],
        "title": "京口江亭",
        "id": "116cef26-0e0d-439a-ac1f-e18d08a44b68"
    },
    {
        "author": "周翼之",
        "paragraphs": [
            "荒祠古道边，乔木翠森然。",
            "叠石为香案，攀藤挂纸钱。",
            "一时灵有迹，千载祀犹传。",
            "草草陈牛酒，深期大有年。"
        ],
        "title": "道傍祠",
        "id": "fbdc88f6-de32-4410-8f94-825d5832bf48"
    },
    {
        "author": "周翼之",
        "paragraphs": [
            "入夏庭中雀可罗，闲僧闲客间相过。",
            "鶑声不得蛙声接，杨柳池塘寂寞多。"
        ],
        "title": "初夏",
        "id": "d78cbed3-fb06-4e0d-826f-7060bc2b0fbc"
    },
    {
        "author": "王景月",
        "paragraphs": [
            "秦皇有地包沙漠，秦民无地堪托足。",
            "民心咫尺不戴秦，秦令安能到空谷。",
            "商山紫芝青门瓜，武陵洞底栽桃花。",
            "草木不共人逃去，虞妃山赭良堪嗟。",
            "秦皇一世二世歇，秦民万世桃花月。",
            "渔子相逢五百年，已闻几度干坤裂。",
            "靖节先生曾作记，祇云贤者兹避世。",
            "时人浪作神仙传，空自渺茫涉奇异。",
            "君不见年来礼乐卯金刀，先生归对庐山高。",
            "所种柴桑五株柳，胜是武陵千树桃。"
        ],
        "tags": [
            "庐山"
        ],
        "title": "桃源行",
        "id": "96d61242-42cd-45af-a008-1588b08a877b"
    },
    {
        "author": "王景月",
        "paragraphs": [
            "兴亡怀此渡，贳酒易为醺。",
            "数树松青处，千年李白坟。",
            "晓山看夜雪，淮甸没江云。",
            "牛渚矶边过，惊涛不可闻。"
        ],
        "title": "采石渡",
        "id": "de533a20-02c2-40a5-b464-cce8c0032ed8"
    },
    {
        "author": "蔡槃",
        "paragraphs": [
            "山烟寒日暝，鸱殿与云齐。",
            "松鼠下阶走，竹鸡当户啼。",
            "碑荒文字古，僧老语音低。",
            "欲往应无计，斜阳照杖藜。"
        ],
        "title": "游古寺",
        "id": "7fef11a5-2a4e-44fc-b624-0a5c47e77ff2"
    },
    {
        "author": "蔡槃",
        "paragraphs": [
            "每爱幽窗下，烟藂与露枝。",
            "才闻风起处，便是雨来时。",
            "节直将谁比，心虚只自知。",
            "青青长在眼，休说化龙迟。"
        ],
        "title": "竹",
        "id": "64431a1e-f048-4147-8938-c50384aebb86"
    },
    {
        "author": "蔡槃",
        "paragraphs": [
            "拟定书中字，山中欲问谁。",
            "一从分手后，尽是断肠时。",
            "烧叶驱残冻，挑蔬备夕饥。",
            "相思不但此，明月梦魂随。"
        ],
        "title": "寄北磵",
        "id": "51554c66-0a05-4e62-8c61-099e28d6748d"
    },
    {
        "author": "蔡槃",
        "paragraphs": [
            "欲去休云易，相思恐弗禁。",
            "一牀秋雨梦，千里暮云心。",
            "每自悲行役，知谁识老吟。",
            "西风闻过雁，记取问佳音。"
        ],
        "title": "留别",
        "id": "5410563a-1498-4378-ab2c-a48e83f89a44"
    },
    {
        "author": "蔡槃",
        "paragraphs": [
            "独上山楼上，楼高望尽天。",
            "更无云一点，只有月孤圆。",
            "树老飘黄叶，湖空起白烟。",
            "故园音信断，愁绝不成眠。"
        ],
        "title": "山城即事",
        "id": "8535d963-3dfb-47fa-a768-edd37d41b002"
    },
    {
        "author": "蔡槃",
        "paragraphs": [
            "逢人常自说，家远欲归难。",
            "身暂依莲社，心犹在杏坛。",
            "摊书灯下读，磨剑月中看。",
            "近日无消息，相思雨雪寒。"
        ],
        "title": "雪中怀祝声之",
        "id": "ed885843-8c63-4cf6-9760-555c8dbb5682"
    },
    {
        "author": "蔡槃",
        "paragraphs": [
            "向晚出林麓，思君隔瀼湾。",
            "因看云过岭，不觉日沉山。",
            "犬吠疏篱下，牛归古道间。",
            "一声何处笛，明月上松关。"
        ],
        "title": "寄何尉",
        "id": "f473da56-326d-4d7a-b059-a5df9d1706d6"
    },
    {
        "author": "蔡槃",
        "paragraphs": [
            "举酒吟诗易，居贫作客难。",
            "一番思世事，半日倚阑干。",
            "霜重竹篱薄，风高石径寒。",
            "无言搔短髪，望眼到长安。"
        ],
        "title": "客中",
        "id": "71929033-092f-4b35-8119-f19c56f91f9f"
    },
    {
        "author": "蔡槃",
        "paragraphs": [
            "遶舍东风急，柴门静掩时。",
            "交情贫里见，药性病中知。",
            "沉寂心当定，清羸步懒移。",
            "呼童理书案，为管旧时书。"
        ],
        "title": "病中",
        "id": "ffde7ab5-9426-41a7-af9b-7e23f7bf5ae7"
    },
    {
        "author": "蔡槃",
        "paragraphs": [
            "急雨开新霁，薫风献嫩凉。",
            "苔花停画壁，云叶护书床。",
            "枕上清风细，诗中雅兴长。",
            "地偏人到少，幽鸟语新篁。"
        ],
        "title": "山居",
        "id": "6ceed0c5-bf4a-4a88-9bdd-582d230696cb"
    },
    {
        "author": "蔡槃",
        "paragraphs": [
            "一点尘难着，推窗晚翠开。",
            "早知延话久，悔不带诗来。",
            "医俗可无竹，耐交惟有梅。",
            "平生爱闲步，踏碎几莓苔。"
        ],
        "title": "游梅庵",
        "id": "e5cb6755-6cd2-4f88-a04a-07defa7d4083"
    },
    {
        "author": "蔡槃",
        "paragraphs": [
            "市声不到处，作屋仅三间。",
            "洗砚添新水，开窗放远山。",
            "湿云侵树黑，疏雨蚀苔斑。",
            "近有闲生活，吟编手自删。"
        ],
        "title": "宿碧瑶山房",
        "id": "65bf1639-06ad-4f23-bf3d-3e46ec2bd2ad"
    },
    {
        "author": "蔡槃",
        "paragraphs": [
            "弃尽人间事，西风掩竹门。",
            "无人争碧嶂，有鹤伴黄昏。",
            "扫石移云影，浇花润月痕。",
            "何须叹牢落，知我有干坤。"
        ],
        "title": "人间",
        "id": "8fc15783-3b79-43a9-9dd3-d6c0137da6a5"
    },
    {
        "author": "蔡槃",
        "paragraphs": [
            "梧叶响荒塘，秋宵不耐长。",
            "猿啼千嶂外，人在一灯旁。",
            "雁影溪桥月，钟声野寺霜。",
            "明朝又何处，烟水正茫茫。"
        ],
        "title": "旅中",
        "id": "35ddf10b-3f42-44d0-ad43-aeff4e15744e"
    },
    {
        "author": "蔡槃",
        "paragraphs": [
            "青鞋三十里，草露惹衣斑。",
            "潮落曹娥渡，云荒夏禹山。",
            "秋声黄叶里，天影白鸥间。",
            "欲问钱塘□，渔家未启关。"
        ],
        "title": "越州早行",
        "id": "00c5ca81-47ed-4bea-9395-a38025b36715"
    },
    {
        "author": "蔡槃",
        "paragraphs": [
            "烟际系孤舟，芦花两岸秋。",
            "江空双雁落，天逈一星流。",
            "急鼓西津渡，残云北固楼。",
            "商人茅店下，沽酒话扬州。"
        ],
        "title": "瓜州",
        "id": "704fe92f-5bfa-4c0d-b675-375baa6e157a"
    },
    {
        "author": "蔡槃",
        "paragraphs": [
            "六代帝王州，寒烟满石头。",
            "星河天北转，江汉水东流。",
            "步绝金莲雨，歌残玉树秋。",
            "白头有渔父，犹说景阳楼。"
        ],
        "title": "金陵",
        "id": "01fee7b1-d4c5-4c2b-a707-c74181d323b7"
    },
    {
        "author": "蔡槃",
        "paragraphs": [
            "自觉无春思，春长在眼前。",
            "天晴梅堕雪，地暖草生烟。",
            "独步迷山影，空肠饱涧泉。",
            "乡心徒耿耿，为客又经年。"
        ],
        "title": "春思",
        "id": "223980d9-6d1f-412c-a4a5-062eb6f4a856"
    },
    {
        "author": "蔡槃",
        "paragraphs": [
            "湖上人家住最幽，簷牙倒影落沧洲。",
            "诗成梅坞三更月，酒醒蓬窗午夜秋。",
            "移石为添烧药灶，卖金因起读书楼。",
            "经年不入城闉去，长倚阑干看白鸥。"
        ],
        "title": "赠江湖隠者",
        "id": "a2a35009-3819-4a4a-8b02-3a3c1e2402ed"
    },
    {
        "author": "蔡槃",
        "paragraphs": [
            "壁灯花落夜将残，天远那知客思单。",
            "鹤帐不成云外梦，燕楼空锁雨中寒。",
            "千年风雅教谁主，一曲凄凉只自弹。",
            "又恐孤山梅渐老，明朝相约过长安。"
        ],
        "title": "冬夕寄友",
        "id": "d45bbd39-3903-4552-a85d-0339b6b05bde"
    },
    {
        "author": "蔡槃",
        "paragraphs": [
            "江湖闲步几经年，穷似襄阳孟浩然。",
            "折简为求僧舍茗，典衣因欠酒家钱。",
            "真情尽向诗中见，归梦常于枕上圆。",
            "世路风波深可畏，结茅何日遂归田。"
        ],
        "title": "自叙",
        "id": "8d220ce5-cd1e-46bd-ae73-373c368b68c3"
    },
    {
        "author": "蔡槃",
        "paragraphs": [
            "却粒烧丹未有方，且逃人事住山房。",
            "冷看桐叶含秋思，闲扫苔花背夕阳。",
            "墙壁徧题无酒句，衣裳多带捣茶香。",
            "云深自是稀来往，婆餠一声清昼长。"
        ],
        "title": "次幽居",
        "id": "983094f2-6753-482f-94b4-8af0e9f298d5"
    },
    {
        "author": "蔡槃",
        "paragraphs": [
            "马嘶残月醉醒中，行尽天涯西复东。",
            "两鬓欲霜难讳老，一心忧国不妨穷。",
            "只今世路浑如水，从旧交情独有公。",
            "彭泽门前昔时柳，也应相傍得春风。"
        ],
        "title": "过横岭书信臣宅壁",
        "id": "276eb2b6-41e0-40ba-b3b2-ed6c85fdce9c"
    },
    {
        "author": "蔡槃",
        "paragraphs": [
            "忆昔青灯夜对床，断猿声里早梅香。",
            "一从去棹冲寒雪，几度凭阑到夕阳。",
            "秋思渐于蝉外觉，别愁偏向雁边长。",
            "梧桐解得离人意，不遣西风吹叶黄。"
        ],
        "title": "寄雪蓬姚监丞",
        "id": "95948e6c-1094-4e31-89d8-3b5deafc57c5"
    },
    {
        "author": "蔡槃",
        "paragraphs": [
            "买得扁舟系海滨，梅花岭上浪游人。",
            "江山若欲留连客，诗酒何妨报答春。",
            "柳带梳风黄尚浅，草茵铺雨绿将匀。",
            "约君携手同行乐，趁取东郊景物新。"
        ],
        "title": "约友同游",
        "id": "da03b3fb-4061-49f3-8bd5-23a736bcbeea"
    },
    {
        "author": "蔡槃",
        "paragraphs": [
            "江湖不恨知心少，只怕相逢雪上头。",
            "万事悠悠双弊屣，百年渺渺一虚舟。",
            "共斟荷露吟终日，坐挹松风喜近秋。",
            "更好停杯溪上月，不妨为我夜深留。"
        ],
        "title": "次倪梅村见寄韵",
        "id": "e1d889b2-a25c-4b89-97a0-a24432b10da7"
    },
    {
        "author": "蔡槃",
        "paragraphs": [
            "数株杨柳种多年，今日方维胜客船。",
            "扫石共看山色坐，枕书同听雨声眠。",
            "溪羹旋煮莼丝滑，野饭新炊白玉圆。",
            "不管归心忙似箭，强留吟过菊花天。"
        ],
        "title": "郑介道见访",
        "id": "e1a876f8-a9f9-4bf7-9cfe-3d89c0f53b7b"
    },
    {
        "author": "蔡槃",
        "paragraphs": [
            "半龛遗像饰貂蝉，往事犹思庆历前。",
            "未说两朝亲捧日，且言一柱独擎天。",
            "山林付与书生管，香火当同信史传。",
            "独恨军中无此老，如今西贼又侵边。"
        ],
        "title": "谒范文正公祠",
        "id": "1d5f3e2d-7522-4fa7-a22f-2461dc1bb5b9"
    },
    {
        "author": "蔡槃",
        "paragraphs": [
            "鬰鬰东南旺气浮，吴争越战几春秋。",
            "一阳柳色浑无恙，五月荷花半是愁。",
            "隆替且容吾辈老，英雄都付此江流。",
            "中原苦被淮山隔，莫向西风更倚楼。"
        ],
        "title": "钱塘怀古",
        "id": "072c3d8b-fdfe-4957-826a-236277003549"
    },
    {
        "author": "蔡槃",
        "paragraphs": [
            "落帽年年学孟嘉，今年偶客梵王家。",
            "石床斋散门初掩，细雨声中落菊花。"
        ],
        "title": "九日僧舍偶成",
        "id": "db852999-c41f-43e0-9fd0-2d2772bc0ca9"
    },
    {
        "author": "蔡槃",
        "paragraphs": [
            "玉镜台前懒画眉，伤心最是月明时。",
            "君恩渐绝门深掩，落尽闲花竟不知。"
        ],
        "title": "宫主祠",
        "id": "204972e1-a4e6-4df9-bfb0-3c9bcd23b2ac"
    },
    {
        "author": "郭燻",
        "paragraphs": [
            "山嵬嵬兮日西，望吾侣兮不归。",
            "惆怅兮阶前，物换兮人非。",
            "春去兮花残，春归兮芳菲。",
            "老不可以再壮，君胡为而先驰。"
        ],
        "title": "挽内子",
        "id": "502b741e-498c-41f3-a8dc-cfed4b638f59"
    },
    {
        "author": "陈梅庄",
        "paragraphs": [
            "一寸柔肠万叠萦，那堪更值此春情。",
            "黄鹂知我无情绪，飞过花梢禁不声。"
        ],
        "title": "述怀  其一",
        "id": "bcb79c53-4ec9-4b85-ae7d-38dcae4f4b1d"
    },
    {
        "author": "陈梅庄",
        "paragraphs": [
            "一片愁心怯杜鹃，懒妆从任鬓云偏。",
            "怕郎却起阳关意，常掩琵琶第四絃。"
        ],
        "title": "述怀  其二",
        "id": "5f0cceec-cabb-426d-9f6d-50c3dc81fcae"
    },
    {
        "author": "陈梅庄",
        "paragraphs": [
            "山城忽忽欲昏黄，又了浮生半日忙。",
            "侍妾不须烧绛蜡，让由明月入回廊。"
        ],
        "title": "述怀  其三",
        "id": "d5904807-6b8d-4f4e-bbb3-c3eb948ddcb1"
    },
    {
        "author": "杨氏",
        "paragraphs": [
            "珠帘半牀月，青竹满林风。",
            "何事今宵景，无人解与同。"
        ],
        "title": "缔盟",
        "id": "9b687cb3-8b9e-44b9-8978-fe6f3e868f4b"
    },
    {
        "author": "杨氏",
        "paragraphs": [
            "春尽花随尽，其如自是花。",
            "从来说花意，不过此容华。"
        ],
        "title": "永别",
        "id": "2ca98cd9-f0a2-45b8-845f-c7fb1c4432ab"
    },
    {
        "author": "陈廷光",
        "paragraphs": [
            "云气拥松楸，佳城生意幽。",
            "扫残黄叶路，奠徧绿新蒭。",
            "想像音容在，瞻衣涕泗流。",
            "东迁祷灵墓，端为护行舟。"
        ],
        "title": "登高凉山谒墓",
        "id": "b0948ed3-3f87-49fc-b0f7-425cace66ae3"
    },
    {
        "author": "陈廷光",
        "paragraphs": [
            "小雪梅香已破缄，罗浮春信许先探。",
            "松林酒肆知谁醉，石壁题诗祇自惭。",
            "未放翠禽呼梦觉，待教黄野纵鸾骖。",
            "行当看我飞云顶，并取春魁压斗南。"
        ],
        "title": "小山见梅",
        "id": "8e475988-32ea-4110-b1ff-d4f27a08130d"
    },
    {
        "author": "袁宏德",
        "paragraphs": [
            "翻笑行藏不自由，邮亭杯酒又淹留。",
            "罢官却喜身还健，报最空惭政未优。",
            "截镫祇今难系马，卖刀自昔已牵牛。",
            "蛮烟岭树斜阳路，两地离怀一样秋。"
        ],
        "title": "留别贵州父老",
        "id": "28d83145-a79c-4093-8afc-de65557ab74b"
    },
    {
        "author": "钟宿",
        "paragraphs": [
            "马蹄一日遍长安，萤火鸡窗千载寒。",
            "从此锦衣归故里，文峰高并彩云端。"
        ],
        "title": "状元峰",
        "id": "2e0b2169-5092-4032-baed-d58a99826f8e"
    },
    {
        "author": "钟宿",
        "paragraphs": [
            "苍巖磊落任龙蟠，绵亘千年露未干。",
            "一自为霖破壁去，至今风雨逼山寒。"
        ],
        "title": "蜕龙洞",
        "id": "ef232b42-c0a5-420e-b551-7d922986a600"
    },
    {
        "author": "释白幻",
        "paragraphs": [
            "独上千峰与万峰，晴岚淡写海江容。",
            "偶从动问山居事，笑拍巖前一树松。"
        ],
        "title": "登竺云山",
        "id": "80289003-4724-4d22-b2cc-d405cad3e615"
    },
    {
        "author": "杨养晦",
        "paragraphs": [
            "松竹阴森护上方，老仙蓬髪一簪霜。",
            "闲来欹枕松风里，归梦不知山水长。"
        ],
        "title": "寒云千叠山",
        "id": "a4a4a801-b13f-4f5c-abd5-0acce3566766"
    },
    {
        "author": "方鸿飞",
        "paragraphs": [
            "云观烟楼是梵家，竹围如洗逼寒沙。",
            "因风绿浪摇晴麦，遇雨红香落涧花。",
            "人锁昼房听鸟语，僧归晚坞放蜂衙。",
            "不须老远来沽酒，只觅天酥为点茶。"
        ],
        "title": "宣妙楼",
        "id": "92aac95b-19e8-434e-a3c5-55029396082d"
    }
]