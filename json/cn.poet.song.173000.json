[
    {
        "author": "敖陶孙",
        "paragraphs": [
            "君不见元光河决愁从臣，天子有诏皆负薪。",
            "当时实炭知几畚，下与鱼鳖争生人。",
            "孰知木黔善制水，火出木尽全其真。",
            "一朝入火纵粉骨，曲身得暖龙蛇伸。",
            "成亏等作万世计，肯与胡僧推劫尘。",
            "我欲诙谐与作传，上继毛颖追获麟。",
            "日烧昆仑十挺指，惜哉黔也非吾亲。",
            "穷朝破灶鬰烟烬，青唇黑腕羞比邻。",
            "谁能舆致送暖热，坐使有脚歌阳春。",
            "将军羔酒空作梦，十年未有今年贫。"
        ],
        "title": "乞炭于冯孔武再用前韵",
        "id": "ead707ac-6ddb-477c-8660-34a473c1021b"
    },
    {
        "author": "敖陶孙",
        "paragraphs": [
            "思古人，思古人，古人皦皦若日月。",
            "我欲剖棺斲出古人心，惟见苍苔漫白骨。",
            "请陈古人心，君勿骇客言。",
            "古人惟一真，可使风俗皆还淳。",
            "杀鸡不及林宗，炊黍不候庞公。",
            "雪中安道兴适尽，坐上公荣樽已空。",
            "呼酒径劝君，欲眠即遣客。",
            "嵇康巨源不为绝，戴崇彭宣本相得。",
            "徐庶失老母，密如玄德不能夺之臣。",
            "严陵薄宦情，狎如文叔不能止之客。",
            "包胥伍员不失其为友，羊祜陆抗不害其为敌。",
            "我有蒸壶，安事隠语。",
            "我但食韭，安用多种。",
            "割肉元知方朔真，拏金岂即刘叉勇。",
            "古人心事有如此，何至颜色相媚奉。",
            "道衰舛仁义，世乱生奸雄。",
            "君知臧否不挂口，正虑匕首揕其胸。",
            "我生恐无用，我死知无闻。",
            "作书预与儿辈诀，葬时定觅要离坟。"
        ],
        "title": "思古人",
        "id": "a371a6e1-3331-4ca4-ad2e-f0a1c4dd6dd4"
    },
    {
        "author": "敖陶孙",
        "paragraphs": [
            "古墨法变今百年，雪斋乃能幻神药。",
            "杜乂肤清卫玠神，眼明再见老陈作。",
            "墨如人意随短长，用之不尽渠解笑。",
            "须君笔端驭龙蛇，他日始信入木妙。"
        ],
        "title": "赠墨工陈伯升",
        "id": "ee4173e8-313c-405a-ba00-d3db2639913a"
    },
    {
        "author": "敖陶孙",
        "paragraphs": [
            "奇石斓横道，兹山信多姿。",
            "江湖酾两股，一泓乃孤危。",
            "相传龙所家，或恐神护持。",
            "腥风转霮䨴，阴崖立淋漓。",
            "惜无纬萧勇，探此抱宝痴。",
            "山僧作屋意，惨澹生幽思。",
            "胡为金缪影，颠倒眩俗儿。",
            "坐来百念失，苍官导前驰。",
            "招提果深登，屐痕恍前期。",
            "咄哉少肉山，着此高颧师。",
            "端能致遨头，绝唱相娱嬉。",
            "过溪亦何事，相送了不疑。",
            "渠能缚禅律，因来数须眉。",
            "我爱秦郎记，字压头陀碑。",
            "月林只夜夜，人物自一时。",
            "贤愚尽蚁封，来者吾得知。"
        ],
        "title": "仆以绍熙壬子中夏二十有五日始跻风篁讨龙井遂至广福谒三贤像阅旧碑追观一代风流为赋此诗适月林依公留设茗并因书以遗之他日能为我揭诗板于壁间使示来者亦山中之一助也",
        "id": "0e962b3f-e38f-4241-bede-3c32f6edbdd3"
    },
    {
        "author": "敖陶孙",
        "paragraphs": [
            "佳人佩明月，笑语含春姿。",
            "手握幽兰丛，照影清汉湄。",
            "少年冶游子，行乐方及时。",
            "折苕戏相赠，玉色頩自持。",
            "归来种白璧，日沤文锦丝。",
            "加币欲聘君，常恐岁月迟。",
            "终然不可谐，翕欻听所之。",
            "愿言遗芗泽，远慰千里思。"
        ],
        "title": "佳人佩明月赠俞德章",
        "id": "c93bd27b-7900-49e5-85a1-c2616c0b5dfa"
    },
    {
        "author": "敖陶孙",
        "paragraphs": [
            "炎天亦靳雨，特地费雷将。",
            "隠隠来何久，飞飞势稍扬。",
            "初从沾块润，忽作建瓴忙。",
            "穉子抛书出，臞禅解缚狂。",
            "苖滋应秀颖，风过忽温凉。",
            "蛛网掀三面，虫书漫数行。",
            "衾箱开岁事，恩泽到诗章。",
            "怨暑移今昨，烦痾觉在亡。",
            "青莲开绀宇，白苎舞雕墙。",
            "只影还晡暮，惊心重渺茫。",
            "思惟大火聚，回向六时香。",
            "脱略时流辈，周旋古佛场。",
            "身纔丈六足，舌乃大千长。",
            "此理凭谁诘，何方更举扬。",
            "鼠愁灯崛峍，鸦睨铁琅珰。",
            "生理何聊頼，斯文重激昂。",
            "盛时追少壮，故步失寻常。",
            "政尔蓬心薆，依然贝叶光。"
        ],
        "title": "六月内喜雨诗",
        "id": "bc677cb7-4918-47e2-951b-9588874f3b5c"
    },
    {
        "author": "敖陶孙",
        "paragraphs": [
            "浅闻惩阙漏，小学到凡将。",
            "始制初龙遁，流风渐鸟扬。",
            "汔今缃帙富，益我手抄忙。",
            "半世真书癖，衰年忽酒狂。",
            "壮怀邀汗漫，奇服间庬凉。",
            "身许羲黄上，名卑崔蔡行。",
            "知心屐几量，阙计木千章。",
            "湖海堪流滞，陈刘略丧亡。",
            "每思辞北阙，直欲老东墙。",
            "度岭官憔悴，藏山计杳茫。",
            "尚方何日舄，侍女几时香。",
            "敛板予行役，怀铅子举场。",
            "翅垂虽一眚，腹果自三长。",
            "孰使多为累，还成少不扬。",
            "忽惊投暗璧，曾是献明珰。",
            "阅世肱三折，论文首一昂。",
            "结欢惭季札，抗对敢元常。",
            "它日联诗社，前羞李杜光。"
        ],
        "title": "再次徐先辈二首  其一",
        "id": "824ad913-8ff4-4f2b-a176-24d2ceaf27ec"
    },
    {
        "author": "敖陶孙",
        "paragraphs": [
            "身是韩康伯，名惭许子将。",
            "居然屯泽闭，何得巽风扬。",
            "忆昔求诗甚，端成刻烛忙。",
            "出喉真自苦，舞手或成狂。",
            "杨柳偏歌雨，蒲萄肯博凉。",
            "羣儿哀齿旧，诸武让颜行。",
            "禹穴鱼龙陈，天门虎豹章。",
            "阴符空独佩，秘论未应亡。",
            "自筑扬雄宅，谁窥宋玉墙。",
            "乡英殊磊磊，俗物自茫茫。",
            "祓厉三精剑，宁神百藴香。",
            "诺交那复社，取醉莫论场。",
            "高节看徐穉，妍词伏仲长。",
            "泥蟠虽汩汰，鞴掣会飞扬。",
            "列屋多齐赵，华榱间璧珰。",
            "从渠夸富艳，试与校低昂。",
            "丘喙徒三尺，公才可百常。",
            "素交风雨尽，雪涕鲁灵光。"
        ],
        "title": "再次徐先辈二首  其二",
        "id": "225127f7-460e-4741-bb31-f80519f46c54"
    },
    {
        "author": "敖陶孙",
        "paragraphs": [
            "衣冠塞繁都，茂苑非夙昔。",
            "双铺俯行渠，文简相公宅。",
            "是家固多贤，满箧载春秋。",
            "中有数亩园，颇复修风流。",
            "新亭着高稳，佳木行清幽。",
            "客来必置醴，井蛙挟其辀。",
            "张灯看洛花，意作长门愁。",
            "小却得一欣，冻壁缠蛟虬。",
            "先朝补天手，翰墨皆其游。",
            "再拜阅帝书，局促虞褚欧。",
            "平生实好奇，两武布九州。",
            "恍然驾阆风，坐我曲池头。",
            "竹间是茶烟，松风助飕飕。",
            "梅食亦登盘，按行感良俦。",
            "枥马喧午枕，土毛撷晨羞。",
            "似闻屋东偏，万指食锄耰。",
            "行当卖书籍，买邻托羊求。",
            "与公行灌园，第一营瓜畴。"
        ],
        "title": "毕叔兹可扫园赏牡丹",
        "id": "e90502c1-e95e-4eca-8879-97057a476e19"
    },
    {
        "author": "敖陶孙",
        "paragraphs": [
            "今日忽感悟，闭门谢曲生。",
            "未危却二孺，不战仇三彭。",
            "掊击北海樽，哜量东坡羹。",
            "尚恨薄滋味，未能免亏成。",
            "我欲咽元和，默坐朝上京。",
            "坐等梨枣熟，小试升天行。"
        ],
        "title": "四月二十三日始设酒禁试东坡羹一杯其味甚真觉曲糵中殊无寸功也食已得三诗  其一",
        "id": "6ed9bd02-b116-492c-b195-5a7bfc693846"
    },
    {
        "author": "敖陶孙",
        "paragraphs": [
            "评诗要平淡，此语吾不然。",
            "大千自有舌，何用长短篇。",
            "谓是天送句，端正落我前。",
            "旋闻口吻鸣，颇益心肠煎。",
            "少陵躭句佳，欲以一死捐。",
            "是中有真意，靖节差独贤。"
        ],
        "title": "四月二十三日始设酒禁试东坡羹一杯其味甚真觉曲糵中殊无寸功也食已得三诗  其二",
        "id": "120cfa10-f2b6-403d-b6e2-d52b60bff7de"
    },
    {
        "author": "敖陶孙",
        "paragraphs": [
            "去夏苦多雨，势若无炎官。",
            "今晨迫重午，香黍仍胶盘。",
            "天机杳难测，人言亦多端。",
            "祗今原田上，立苖未妨寒。",
            "但愿含颖时，借日开迷漫。",
            "蟪蛄尔何知，喣喣啼夜阑。"
        ],
        "title": "四月二十三日始设酒禁试东坡羹一杯其味甚真觉曲糵中殊无寸功也食已得三诗  其三",
        "id": "747738cb-8cac-4a8a-b2f9-3a099f13ae3f"
    },
    {
        "author": "敖陶孙",
        "paragraphs": [
            "张颠许我以神仙，薛颠谓予可英杰。",
            "丁生谓二俱无成，世间那得此奇崛。",
            "麒麟阁上森貂蝉，龙虎鼎内飞大丹。",
            "腰钱跨鹤谁不愿，只有圮下先吾鞭。",
            "何如吴松江上住，门横钓车屋农具。",
            "卧看苍虬扰白云，正午堂堂拔江去。"
        ],
        "title": "改周晋仙赠丁相士之什",
        "id": "8538f68b-4a7e-41d0-a551-220045ff3c86"
    },
    {
        "author": "敖陶孙",
        "paragraphs": [
            "诸刘兄弟贤，一一无可选。",
            "竹林锐头郎，风味吾小阮。",
            "平生天机深，善闭得内楗。",
            "迩来卿何曹，不办折腰本。",
            "稍传诗语东，朝日照兰畹。",
            "伊余战纷华，心旆凡几偃。",
            "划逢君家语，隽永初一脔。",
            "识遗饱新得，友胜悟夙捐。",
            "缅怀歌商地，萧瑟松磵远。",
            "阴阴芜菁花，碧蝶相与晚。",
            "是中着高士，物意自偃蹇。",
            "向来白衣宰，云壑论补衮。",
            "优游济艰难，如以禹代鲧。",
            "刘郎秀眉宇，秋隼立高巘。",
            "端能谢师匠，万卷自鉏垦。",
            "时须阅世谛，一及城门键。",
            "功名头上簪，日月风中幰。",
            "何时会吴下，春动长洲苑。"
        ],
        "title": "奉寄旌德尉刘申之",
        "id": "f97435ab-cdb4-492b-94d0-b1fb684fc41d"
    },
    {
        "author": "敖陶孙",
        "paragraphs": [
            "车轮何由方，草色欲无路。",
            "晴川媚双燕，及此送将去。",
            "若人天机深，奇服雅自与。",
            "色温无可鉏，语妙时一吐。",
            "相逢大江上，为我浣尘土。",
            "後期岂前料，已作千岁语。",
            "告归何草草，双水深雾雨。",
            "稍闻父老旧，门户要渠补。",
            "祗愁模楷地，与世作夸诩。",
            "宁当去楼梯，闭置吾叔度。",
            "翼翼吴齐门，大江流日夜。",
            "别君虽咫尺，即是风牛马。",
            "君才何如我，我拙犹肯借。",
            "淮人买绣丝，布洲市如赭。",
            "张皇十日饮，着公乔松下。",
            "画工亦岂学，爱玩此粲者。",
            "人情勿苦拒，舆马幸整暇。",
            "向来三宿恋，取别万里驾。",
            "想当双玉瓶，酣歌泪盈把。",
            "缥缈鸿鹄去，吾甘老原野。"
        ],
        "title": "送王郎",
        "id": "608cb9ae-267c-4ef3-bdf2-872d4064e622"
    },
    {
        "author": "敖陶孙",
        "paragraphs": [
            "何人着书补获麟，竹汗未干头已星。",
            "天上风流张公子，散发沧浪歌独醒。",
            "威名徧满淮草木，肯借妙语春冥灵。",
            "臞翁之腹无三壬，平生贮书纔一丁。",
            "泥涂断道学龟曳，云天泼眼惭鸾停。",
            "亦知封侯下曹掾，宁与阿堵高宁馨。",
            "梦从诸儿坐家塾，十年灯火寒青荧。",
            "分无黄色明天庭，独倚一片藏无形。",
            "虞翻骨相当自程，曲江风度乃不名。"
        ],
        "title": "次韵张长公宠赐初度致祷之语",
        "id": "3f29904d-28bb-480c-97f8-ee0aa5d831ff"
    },
    {
        "author": "敖陶孙",
        "paragraphs": [
            "人物于今正眇然，欲从江表访先贤。",
            "迩来耆旧无新语，谁使文章漫两川。",
            "利器蚤能夸颖脱，偏师聊复制中权。",
            "骚人有几登青竹，耐可同时欠执鞭。"
        ],
        "title": "上闽帅范石湖五首  其一",
        "id": "3fea04cd-8cde-467f-979b-83cce9dfe2f1"
    },
    {
        "author": "敖陶孙",
        "paragraphs": [
            "今代论文更是非，赏音谁复得牙夔。",
            "直从长庆成编日，便到先生晚岁诗。",
            "万马萧萧闲律令，孤峰隠隠出旌旗。",
            "了知长短三千首，收拾余师即我师。"
        ],
        "title": "上闽帅范石湖五首  其二",
        "id": "364c8dd7-edeb-4501-b249-368eacdafd82"
    },
    {
        "author": "敖陶孙",
        "paragraphs": [
            "丁年口伐真奇事，一代诗鸣不救贫。",
            "大手欲推浯水颂，羣酋曾折石湖巾。",
            "乃今谢傅还初志，其奈王阳是故人。",
            "独有吾闽欠公句，诏书果起钓磻滨。"
        ],
        "title": "上闽帅范石湖五首  其三",
        "id": "8dc9ac0e-24da-4cc6-b5e0-b5e6a25c9e44"
    },
    {
        "author": "敖陶孙",
        "paragraphs": [
            "此行闽峤吾能数，行尽天南未了青。",
            "莫倚看山韬墨本，要须入界挟图经。",
            "西湖杨柳云生镜，东阜离支锦作屏。",
            "欲托翁冰乌石篆，请公作屋与新铭。"
        ],
        "tags": [
            "西湖"
        ],
        "title": "上闽帅范石湖五首  其四",
        "id": "7e36f090-2d32-4c22-beb3-f87b5814c1e9"
    },
    {
        "author": "敖陶孙",
        "paragraphs": [
            "蚤知吴下多奇士，身许先生嫡子行。",
            "他日略容追李杜，斯文何敢望班扬。",
            "向来流水孤三奏，此去飞霞乞一翔。",
            "牛铎调宫吾岂敢，嘘濡万一借声光。"
        ],
        "title": "上闽帅范石湖五首  其五",
        "id": "1f7d0828-dd90-49cd-bcb3-aa6a52a40bb9"
    },
    {
        "author": "敖陶孙",
        "paragraphs": [
            "李下老人龙作俦，谈经阅世无春秋。",
            "一朝函谷占紫气，万里西极行青牛。",
            "青莲居士亦其裔，太白沦精来谒帝。",
            "江东狂客漏神机，一号谪仙人得制。",
            "天人惊世时一班，文采风流有远孙。",
            "百篇斗酒真细事，郡有德政朝功言。",
            "晋陵坐啸列城祖，一札细书风九土。",
            "为郎不用汉山钱，度支事繁通会府。",
            "向来供亿宽艰虞，祗今笏画通材须。",
            "裕农足国端有道，判花视草皆夷途。",
            "金鱼玉带公所有，太夫人高松柏寿。",
            "彩衣板舆堪作图，赑屃阆州陈母後。",
            "人间盛事省见稀，王母一笑攘桃儿。",
            "花明柳暗白日静，鶑穿燕扬青春迟。",
            "请君酌此西湖水，万岁千秋佐天子。",
            "清明寒食数日间，谨勿抛掷为佳耳。"
        ],
        "tags": [
            "西湖"
        ],
        "title": "代人寿度支郎中李嘉言",
        "id": "661e642e-3934-4887-abd3-82e763cb8f3d"
    },
    {
        "author": "敖陶孙",
        "paragraphs": [
            "胜赏多从暇日违，眼中朋友欲星稀。",
            "退休不复思三顾，能赋犹堪广七依。",
            "游鹿台前空逝水，栖乌曲里只斜晖。",
            "书生怀古真痴绝，看尽闲云入栋飞。"
        ],
        "title": "登苏台用袁宪韵赠两赵提干",
        "id": "a5b0c35c-eca8-4bb1-8b65-9d72c9d36f4b"
    },
    {
        "author": "敖陶孙",
        "paragraphs": [
            "力田望逢年，倚市胜刺绣。",
            "十年丘里语，失火要自救。",
            "君行半天下，何处得耆旧。",
            "请从老庞说，龙风相赴凑。",
            "全家隠鹿门，遗安不求富。",
            "常时拜床下，大钟尽徐扣。",
            "男儿惟一身，用在百岁後。",
            "譬如营屋室，宗庙先库厩。",
            "不闻买山隠，而有居巷陋。",
            "君看钟鼎家，粱肉或墨瘦。",
            "宁为卖文活，一经老学究。",
            "出身即九折，时命乃大缪。",
            "向来尸裹革，口语困逗留。",
            "居然齿编贝，月粟供赁僦。",
            "何知山涧底，鹿豕对饭糗。",
            "文章忌随人，谨勿夸客右。",
            "书林无浅植，笔耒有深耨。",
            "纷纷青紫楦，後进渠领袖。",
            "结交两任昉，设客一阴就。",
            "卑官惭处赠，俚语致公寿。"
        ],
        "title": "次韵萍乡文叔章访别",
        "id": "e5af0263-ad07-4ff6-bd05-6778b7cc0afc"
    },
    {
        "author": "敖陶孙",
        "paragraphs": [
            "汉家士马知多少，晚得蒲萄绕院栽。",
            "何物支郎能伎俩，龙须马乳应时来。"
        ],
        "title": "高邮因师蒲萄芦鴈秋瓜三种  其一",
        "id": "1902be3c-c120-48fc-89a2-5ebc817f940a"
    },
    {
        "author": "敖陶孙",
        "paragraphs": [
            "莫话凄凉塞北秋，衔芦避弋使人愁。",
            "与君细展江南画，水宿沙眠得自由。"
        ],
        "title": "高邮因师蒲萄芦鴈秋瓜三种  其二",
        "id": "d58823a8-a3e8-45a4-bd65-6379c36b7383"
    },
    {
        "author": "敖陶孙",
        "paragraphs": [
            "子母钩牵晓露漙，行人暍暑慰艰难。",
            "青门种色今余个，莫作黄台秋尽看。"
        ],
        "title": "高邮因师蒲萄芦鴈秋瓜三种  其三",
        "id": "e4832867-faa7-4b29-bdd8-2458f2d9c8f1"
    },
    {
        "author": "敖陶孙",
        "paragraphs": [
            "我无令君三日香，瘦鹤为躯龟作肠。",
            "薄寒中人曳两縰，独吟猗那遗我将。",
            "忆从两脚万里回，政坐羣儿相谤伤。",
            "朅来一见老柱史，城郭落落岿灵光。",
            "安得与君寿六龙，探借千岁北斗浆。",
            "却乘斑虬访月窟，尽斫恶树无留藏。",
            "天风泠泠吹佩环，洞视碧落豁四旁。",
            "下方应奉正三入，闲置可怜青琐窗。"
        ],
        "title": "用香字遗李恭叔",
        "id": "2b927aa5-8a65-4ff8-92a5-9661918dda81"
    },
    {
        "author": "敖陶孙",
        "paragraphs": [
            "舍人宾日姿，起居庭燎晨。",
            "岂惟瑞朝廷，荐绅目多闻。",
            "就如田甲謿，死灰果不然。",
            "那知硕果剥，中有一念仁。",
            "稽古得微酬，櫑具峩进贤。",
            "琴为悲风弹，茶必活水煎。",
            "平生转庵诗，小当寿千年。",
            "忽闻朔方骚，更欲腰黄间。",
            "向来扑朔豪，日者今华颠。"
        ],
        "title": "再用晨吐字韵寄潘德久  其一",
        "id": "8f8d5cb9-46c3-44a0-ba3e-c7fd310a7ac7"
    },
    {
        "author": "敖陶孙",
        "paragraphs": [
            "下客时觇君，车茵阳醉吐。",
            "万事君不理，传声拒开户。",
            "虽然臭味合，更觉心貌古。",
            "书雠峄山枣，羹臛首阳苦。",
            "坐令府西门，平舆说二许。",
            "君当我舆台，银艾心已灰。",
            "尚有西山缘，共待石髓开。",
            "神仙觉易与，诗句端难裁。",
            "却後五百年，化鹤吾独来。"
        ],
        "title": "再用晨吐字韵寄潘德久  其二",
        "id": "c4bd0604-0f00-4969-8289-39d99fa402e9"
    },
    {
        "author": "敖陶孙",
        "paragraphs": [
            "夫子焉不学，高朕罗三贤。",
            "横前一片石，教外皆别传。",
            "三虎谁最怒，未觉相後先。",
            "渠伊囊中方，贵在後者鞭。",
            "我家一佛堂，盎背知庙堧。",
            "忆昨祠上丁，蕡烛初欲然。",
            "诸生气清明，人如出雩泉。",
            "洗爵俯象鼻，掩豆高豚肩。",
            "朱弦张文王，繁声斥师延。",
            "此时识方屦，綦满青苔钱。",
            "李公独凤仪，众中得何坚。",
            "惜无补天手，转之上细毡。",
            "朝来食盘中，穉蕨初数拳。",
            "苍苍本难测，何由赜真筌。",
            "自我得此士，可以一当千。",
            "如闻缝掖姿，欲重世所捐。",
            "舂容吐握诗，法用春秋全。",
            "酬赠无玉案，三复缁衣篇。"
        ],
        "title": "酬答李学长",
        "id": "78fe3418-46e9-4af9-a1c4-52990ca7e19a"
    },
    {
        "author": "敖陶孙",
        "paragraphs": [
            "江湖易高风，六月寒㾕㾕。",
            "中宵会急雨，凉意到衾枕。",
            "颠披蒲苇乱，抑压乌鸢噤。",
            "禾头欲生耳，树背各流渖。",
            "不谓晡来霞，横拖半天锦。",
            "初疑鸦翻晴，旋觉虹投饮。",
            "晦明信难料，旸霁吾谁谂。",
            "所思隔江水，笔力望徐沈。",
            "十年一葛衣，肘见尚整衽。",
            "想当风雨夕，忧国愿岁稔。",
            "凄凉新丰邸，避湿几违寝。",
            "何由语连床，共破秋气凛。"
        ],
        "title": "大风怀林伯农",
        "id": "2d83e234-1955-485e-975f-5b0728660102"
    },
    {
        "author": "敖陶孙",
        "paragraphs": [
            "老邹草檄如吹律，能令阴谷回阳春。",
            "手提赤心献天子，布衫麻鞋惊市人。",
            "戈船上嘘五里雾，诏发内府捐金银。",
            "进贤冠者不好武，归来结屋看涛云。",
            "却回孤愤与江浪，气压千人万人将。",
            "或时饮就夷门屠，亦有挝掺渔阳唱。",
            "埋名袖手君得辞，行宫今在江之湄。",
            "高帝游魂正思沛，太王有道聊居岐。",
            "一杯属君当起舞，能令公喜令公怒。",
            "捽摩青山斗两虎，搜搅中流鹅鹳语。",
            "平生未受哙等伍，图中襃鄂尔如许。",
            "六十小劫胡运去，老上单于公手取。"
        ],
        "title": "醉歌赠邹孝忠",
        "id": "ca14db86-a8ad-4eac-8e77-a60c5a90b8f7"
    },
    {
        "author": "敖陶孙",
        "paragraphs": [
            "羯鼓勿罢弄，吾琴无成亏。",
            "潘桃既无頼，陶柳自不持。",
            "造物有炉锤，揽之杜拾遗。",
            "卷帘出倾城，一笑不用帷。",
            "输心巧当面，珍重来如期。",
            "人为曲江秀，花自潜溪移。",
            "美人欲晞红，镜中腼东施。",
            "如闻姚魏风，红紫合折枝。",
            "常恐砑光帽，半倒金屈巵。",
            "作诗苦留春，出吻竟不奇。",
            "但当阒幽闲，属赋歌载驰。",
            "殷懃禅灵锦，丈尺余丘迟。",
            "公杯当再行，雉边多小儿。"
        ],
        "title": "次韵张宰牡丹",
        "id": "b5c501c5-39a4-4113-8c41-646b57a60250"
    },
    {
        "author": "敖陶孙",
        "paragraphs": [
            "吾闽天下选，人杰圣时蕃。",
            "佐戴高前谍，承家裕後昆。",
            "海门当剑立，洋屿焱鹏骞。",
            "气色来回互，耆明有讨论。",
            "蟠胸三万卷，落笔五千言。",
            "地芥垂头拾，天瓢信手翻。",
            "余阴润桑梓，剩馥到兰荪。",
            "白日骐驎坂，青春桃李园。",
            "扬鬐方泽国，插羽已天阍。",
            "伊昔昌能谏，于今弘独尊。",
            "夙惊山有虎，已验鹿随幡。",
            "带草书签丽，金华讲舌温。",
            "履声仍独上，驿置愈争奔。",
            "有客迷途甚，劳公倒屣烦。",
            "请先陈失马，次第说投猿。",
            "漳水头堪白，融峰泪几吞。",
            "嵌𡼭辞故里，觚角见修门。",
            "到递吴蚕宿，留交楚鴈番。",
            "忽通狂客刺，俄返独缧魂。",
            "望禄蒲生节，随人柳折圈。",
            "天高难发口，地缩会移跟。",
            "一昨哄堂暇，深知纳牖恩。",
            "印刓聊小靳，缊束更能存。",
            "日者叨堂贴，时哉会气元。",
            "敢言矜騕褭，复自妒婵媛。",
            "末学应须授，羣经剩欲翻。",
            "恐因鳣发发，复作兔爰爰。",
            "光范宽无阈，阶符紫有垣。",
            "极知专造化，稍许展寒暄。",
            "国论图南纪，边防议北辕。",
            "未将蟊火畀，忍使彗旗燔。",
            "天步曾留局，皇心重改幡。",
            "房奁非久秘，药笼会深掀。",
            "豆栈能忘秣，樗材傥入抡。",
            "略容偷廪稍，重议洗干坤。",
            "举邑多狺犬，深心寓祝㹠。",
            "老身难矍铄，疾眼久眵昏。",
            "合浦珠无胫，丰城剑有痕。",
            "事多惭蹇叔，议敢及臧孙。",
            "余日知安在，南村定北村。"
        ],
        "title": "上郑参政四十韵",
        "id": "07ae71bf-5ecd-422d-ab5b-3154124e9198"
    },
    {
        "author": "敖陶孙",
        "paragraphs": [
            "口腹不自主，来吟体斋诗。",
            "三肃斋中人，问体安措辞。",
            "体卑语近拘，体高语近欺。",
            "耳目口鼻形，人各师其师。",
            "要之天地间，当以一理推。",
            "冯侯好兄弟，一一清庙姿。",
            "是家好谈道，脱略毛与皮。",
            "一堂春愔愔，诗礼相娱嬉。",
            "但媿远客尘，涴子连理枝。",
            "虽然参自诀，要知不磷缁。",
            "我车得国工，分路有险夷。",
            "君知鲁叟圣，妙在物不遗。",
            "当其作春秋，一字如权锤。",
            "越境惜赵盾，断谓此语非。",
            "俗儒无已心，望道如隔纰。",
            "闭门画圆方，用世多参差。",
            "千载堪一咍，汝足未及巇。",
            "冯郎顾我笑，坐久炉烟迟。",
            "黄花粲墙东，青山转墙西。",
            "吾言亦已费，须君浮一巵。"
        ],
        "title": "体斋诗为梁溪冯季求作",
        "id": "a979f450-168a-416a-806e-795d5de5b0a3"
    },
    {
        "author": "敖陶孙",
        "paragraphs": [
            "平生庾公尘，可涴通州泥。",
            "朅来海门上，日瘦气惨凄。",
            "春风有相导，佚我以闼闺。",
            "前身定闻法，梦作三生猊。",
            "悟公痴钝禅，迎客忽虎溪。",
            "招要得半席，纸帐春缯绨。",
            "东轩养苍云，大似开昔迷。",
            "计程南山北，托宿东院西。",
            "绝怜维摩床，而置法喜妻。",
            "是身于虚空，了不碍角圭。",
            "四大师本无，客亦何所携。",
            "颇闻弁山隅，髯松作儿啼。",
            "山神喝连声，已受三十篦。",
            "岂知沩山牛，未脱靶与犂。",
            "去来同一云，未觉道理睽。",
            "幸勿使竹归，留与老凤栖。",
            "凿齿恐无对，後期当噬脐。"
        ],
        "title": "予客昆山得荐严长老时道人散朗闲远不交人事心甚敬之今来海上复得悟公老成疏练能言吴中山水人物甚详东轩种竹如云不问其人可知也一日忽起故山之想予语悟野田荒草在处愁人心目安能复作沩山之牛乎因作一诗言君子出处之大致以告不知者",
        "id": "5c57fec5-263f-4f5b-abac-53f894b48d42"
    },
    {
        "author": "敖陶孙",
        "paragraphs": [
            "来黝者谁，佥曰熊与。",
            "涉江乱流，实始逆予。",
            "天畀敢违，俯取以荐。",
            "维古英神，谓予汝眩。",
            "有男不梦，有妃莫当。",
            "居然两目，祝昼若盲。",
            "甚者痔下，取怒河伯。",
            "医者色难，请谋诸药。",
            "熊兮主方，我有玄囊。",
            "清汝决眦，扞汝浊肠。",
            "有如不信，剖肝自明。",
            "宁我一死，以与众生。",
            "拜神之休，率曹披啖。",
            "尔爱其蹯，我爱其胆。"
        ],
        "title": "熊得自古英之近江舟子哗然此异征也为之留皮与胆余均所获以侈神贶云作获熊一首时庚辰孟冬七日",
        "id": "82b7e0e9-d243-46c2-b47e-f613e2bacb5c"
    },
    {
        "author": "敖陶孙",
        "paragraphs": [
            "我有古时镜，云炼三精魄。",
            "双龙护其纽，玄雾纷四塞。",
            "持照盘古帝，面目湛可识。",
            "包藏久不事，天地稍苍黑。",
            "昨中试拂拭，依旧存八极。",
            "惟有世人心，寸膜不可得。"
        ],
        "title": "古兴  其一",
        "id": "b9fb3b14-a7ab-4dc7-9815-9b422e9d5d20"
    },
    {
        "author": "敖陶孙",
        "paragraphs": [
            "昔我走东海，遥望殊庭曲。",
            "独木盘九龙，欲以铁网漉。",
            "纷纷下百怪，牙甲争踏蹴。",
            "珊瑚泣沈沈，怅望不省录。",
            "终然拙用大，坐阅年代速。",
            "寄谢寥阳天，龙宫书未读。"
        ],
        "title": "古兴  其二",
        "id": "c08ffaa3-fc48-47cc-b276-61935e968c26"
    },
    {
        "author": "敖陶孙",
        "paragraphs": [
            "乌几学痴坐，吾炊何以晨。",
            "了知诗自好，不与甑相闻。",
            "苍苍本空空，呜呼谁使然。",
            "瓯窭知满篝，稍喜斗斛仁。",
            "而我亦齐民，不贪後世贤。",
            "腹无一寸温，百忧镇烧煎。",
            "岿然一破灶，寒虫欲无年。",
            "更欲辨名字，蟋蟀螽斯间。",
            "书生谨守书，放步防疾颠。",
            "虾蟆缘青冥，孤光恣吞吐。",
            "于菟无角翼，为天守门户。",
            "持此感物化，尧舜万万古。",
            "冰蚕不知寒，蓼虫不知苦。",
            "未知了身口，甘暖复几许。",
            "高高化人台，下视多劫灰。",
            "我欲轰雷车，老天怒不开。",
            "死语无出路，六经圣所裁。",
            "惟应蒯缑剑，日夕同归来。"
        ],
        "title": "前感兴一首",
        "id": "7c54d3b3-9416-451a-b869-2e31940c8327"
    },
    {
        "author": "敖陶孙",
        "paragraphs": [
            "皇天分四时，气节几错遌。",
            "俗儿一惊呼，识者泪横落。",
            "悠悠羲皇前，日月何磊荦。",
            "不世更凌历，地上光景薄。",
            "十年看花草，皴面少膏沃。",
            "看看六鳌背，坐爱白日曝。",
            "何当寥阳天，朗咏无生乐。"
        ],
        "title": "後感兴二首  其一",
        "id": "9e980bbd-5730-495b-8c3b-f4ef7bc080af"
    },
    {
        "author": "敖陶孙",
        "paragraphs": [
            "朝为感兴吟，暮作感兴吟。",
            "何者最可怜，泪尽枯人心。",
            "身後多所化，所遇或浅深。",
            "奈何姝姝人，色裹矜冠襟。",
            "野芳必在撷，浊酒必在斟。",
            "死题善人表，生托君子林。",
            "置之勿复言，愁阴复愁阴。"
        ],
        "title": "後感兴二首  其二",
        "id": "7378e97f-f505-4962-b161-7784733f93ee"
    },
    {
        "author": "敖陶孙",
        "paragraphs": [
            "凉飔动空谷，振我庭树枝。",
            "鲜荣忽颦蹙，颜色惨不怡。",
            "节序一如此，明当戒裘衣。",
            "寒虫劝机杼，敦迫不贷时。",
            "汝意固可尚，我机坐无丝。"
        ],
        "title": "秋日杂兴  其一",
        "id": "1f2d85c4-f61f-4147-a6da-07eddfb5bf4f"
    },
    {
        "author": "敖陶孙",
        "paragraphs": [
            "昼气差小祥，夜气益以清。",
            "林端动华彩，初月当我楹。",
            "涧光若翻鹤，草露如栖萤。",
            "揽衣一徙倚，肝鬲涵空明。",
            "一室噤众籁，寂寥无人声。",
            "落叶忽堕瓦，忧心还独惊。"
        ],
        "title": "秋日杂兴  其二",
        "id": "b399e88c-fcd4-4cce-b96a-1067db812ca4"
    },
    {
        "author": "敖陶孙",
        "paragraphs": [
            "客从湘中来，问我手中松。",
            "当时一寸根，翥霄作鸾龙。",
            "子可爇我鼎，肪可泽我容。",
            "松今已如此，而况种树翁。",
            "寄声十八丈，法当理归筇。"
        ],
        "title": "秋日杂兴  其三",
        "id": "77d50388-8abc-4656-a64b-f642d39f4a4d"
    },
    {
        "author": "敖陶孙",
        "paragraphs": [
            "阵云起西北，中原暗黄尘。",
            "岂无匡时算，无路不得陈。",
            "书生亦过计，夜夜占天文。",
            "匣剑似识时，中宵哑然鸣。",
            "我亦发悲歌，沾衣涕从横。"
        ],
        "title": "秋日杂兴  其四",
        "id": "65acfe27-6066-493e-9446-3a7b2aae05af"
    },
    {
        "author": "敖陶孙",
        "paragraphs": [
            "昨日尚絺绤，今日便衾帟。",
            "在公不关白，故故出不测。",
            "乡来三丈热，变灭在倏忽。",
            "蓬根爽然醒，凉意满巾帻。",
            "团扇岂办此，羞涩谢陋质。",
            "不必待秋来，理宜长弃掷。"
        ],
        "title": "秋日杂兴  其五",
        "id": "3a378926-1b27-4fc3-8370-eb41d4d67e96"
    },
    {
        "author": "敖陶孙",
        "paragraphs": [
            "黄云护灵芝，丈人非独醉。",
            "萧然四鹤发，海鸟眩觞味。",
            "古来闭关人，学道用其意。",
            "滈池未返璧，政欠颓然睡。",
            "仙苗足风露，中有熏心厉。",
            "支颐得一笑，刘郎已为帝。",
            "干坤重荡涤，奈何前星坠。",
            "昂藏君家老，招唤作许事。",
            "当筵就羽翼，颜色变韶穉。",
            "出山云怡怡，还山云泄泄。",
            "追思千载上，把酒足自慰。",
            "君堂定果耳，或者楼阁气。",
            "是间堪底用，万瓮盛醴齐。",
            "阿戎气如虎，神手了一世。",
            "政宜日无何，雪纻展鹄翅。",
            "高吟紫芝曲，四老恐欻至。"
        ],
        "title": "袁同史丈令赋所欲作醉皓堂诗以为後日数椽张本四老有袁谓乃其远祖云",
        "id": "c26674f6-e0b1-498e-b9e8-c0570b1eefd7"
    },
    {
        "author": "敖陶孙",
        "paragraphs": [
            "糟丘酒无时，释面云涛翻。",
            "前身阮步兵，搜句急追奔。",
            "诗清酒更冽，自扣玻璃盆。",
            "缅怀君家翁，满怀蟠虞轩。",
            "职当调九鼎，小却护北门。",
            "胸中补衮线，岂但民瘼痊。",
            "胡为坐海山，揖客通寒温。",
            "边庭失细大，益我愁思繁。",
            "今君富文采，色正语不喧。",
            "念我死尘𡏖，妙语为返魂。",
            "班班古罍洗，一笑三家村。"
        ],
        "title": "再简林子大",
        "id": "dac40c55-7691-4264-a17d-f74f21cdc91b"
    },
    {
        "author": "敖陶孙",
        "paragraphs": [
            "邻曲竟还往，岁除当馈分。",
            "作我淡生活，小龙破密云。",
            "天机亦良勤，错综合瘁芬。",
            "松柏青始独，苕华黄已芸。"
        ],
        "title": "凄其岁晚不胜乡国坟墓之情再得四篇赠宗之毋以示他人也  其一",
        "id": "8ae204c0-52ef-475a-a59a-74f20d8b873d"
    },
    {
        "author": "敖陶孙",
        "paragraphs": [
            "重趼踏九州，一源贯九流。",
            "岁晚天报子，兹楼敛其秋。",
            "正西苍龙尾，下掉白鹭洲。",
            "旁人为我叹，污渎横吞舟。"
        ],
        "title": "凄其岁晚不胜乡国坟墓之情再得四篇赠宗之毋以示他人也  其二",
        "id": "11c981aa-0566-4dc4-9e64-7d696b5aad3e"
    },
    {
        "author": "敖陶孙",
        "paragraphs": [
            "红尘暗九衢，生白有我室。",
            "山平拄笏颐，月满横琴膝。",
            "三年蛮府掾，不愧纸尾笔。",
            "梦从南海君，供我波罗蜜。"
        ],
        "title": "凄其岁晚不胜乡国坟墓之情再得四篇赠宗之毋以示他人也  其三",
        "id": "a550dba3-93f6-454e-8c2b-4ce982f458e4"
    },
    {
        "author": "敖陶孙",
        "paragraphs": [
            "昔我宦南海，宾友日击鲜。",
            "今来童市归，掌肉分乌鸢。",
            "旅食何足校，苦望双旌烟。",
            "愿为墓户家，毋为地行僊。"
        ],
        "title": "凄其岁晚不胜乡国坟墓之情再得四篇赠宗之毋以示他人也  其四",
        "id": "9249d31a-d08b-42d2-a53b-6c0d026a8c40"
    },
    {
        "author": "敖陶孙",
        "paragraphs": [
            "世纷何豫人，直作走千里。",
            "寒压破虎鞯，霜风杀淮苇。",
            "能来得吾愿，连夜灯花喜。",
            "矫矫将军力，一日破万纸。",
            "填胸龙豹韬，政坐毛锥子。",
            "区区寄人幕，谁访习凿齿。",
            "相见各挽须，士穷乃如此。",
            "吾谋适不用，步到狼山趾。",
            "荒村围海气，尖城如卧已。",
            "幸当小盘旋，长袖为君起。",
            "回首叫周郎，湟水面欲死。",
            "往者城南杜，钿车凑流水。",
            "胡然落此地，伴客歌快耳。",
            "吾徒离阔好，见即裂其眦。",
            "中年迫婚宦，官事漫不理。",
            "关心且诗酒，瓮面拨寒蚁。",
            "如闻董召南，犬鸡封石髓。",
            "感君好兄弟，行当访虚址。",
            "雍丘且勿念，将星落寒紫。",
            "送归无好语，凉月挂鲸尾。",
            "君行定过潘，茶鼎面曲几。",
            "因之启三请，问酒所以止。"
        ],
        "title": "送安丰尉丁梦符归霅川因简之晦兄弟时寓崇川报恩寺",
        "id": "8f80730d-6608-450c-8e01-773aba15beeb"
    },
    {
        "author": "敖陶孙",
        "paragraphs": [
            "漏尽有行客，袁侯挽不来。",
            "掉头缁尘中，胡为此徘徊。",
            "何处非诗具，螺江如泼醅。",
            "公子亦岂痴，索笑西湖梅。",
            "平生诗书腹，不计簿领材。",
            "噫呜梁父吟，慷慨新丰杯。",
            "梦作方士鳬，唤杖听风雷。",
            "何知江东路，瘦马冲尘埃。",
            "君名在吏部，作吏始此回。",
            "兽弱而弩强，蹙缩生自猜。",
            "自猜固如此，一语须君裁。",
            "王事有靡盬，柴车谁当推。",
            "行矣勿告劳，试身文书堆。"
        ],
        "tags": [
            "西湖"
        ],
        "title": "别袁席之二首  其一",
        "id": "fc960406-a709-414c-b51a-5426356a130a"
    },
    {
        "author": "敖陶孙",
        "paragraphs": [
            "昨送郑广文，持毡就客坐。",
            "今辞习主簿，相与枕书卧。",
            "名字擅一世，此法当寒饿。",
            "臞庵书满屋，十夏作僧过。",
            "就使君交我，指目等奇货。",
            "百年寸棰折，万事一甑破。",
            "独念君行路，历历眼中堕。",
            "入衢酒无声，道信山辞涴。",
            "每忆上程时，店火明个个。",
            "征人语暝霭，嘶马带枯莝。",
            "是间万金药，贵子身剂和。",
            "饮酒端不恶，为米知何奈。",
            "手板付丞相，此语尚须佐。"
        ],
        "title": "别袁席之二首  其二",
        "id": "5aab072d-2c6f-42dc-a5dd-fe6313123ce2"
    },
    {
        "author": "敖陶孙",
        "paragraphs": [
            "吾山何足夸，君语烦专送。",
            "姿为丘壑媚，意重璆琳贡。",
            "芥胸划玲珑，瞇眼豁尘瞀。",
            "白云足怡悦，明月得簸弄。",
            "居然卫霍近，顿压邹鲁哄。",
            "故人真阳守，遗补臞庵空。",
            "数株立拏螭，一笑慰歌凤。",
            "缅思昔牛李，竞势急鞿鞚。",
            "能令山崒硉，所欠腹空洞。",
            "那知负之走，更使逐者众。",
            "谁言山上山，竟作梦中梦。",
            "老衰本无欲，标榜聊取衷。",
            "独怜伏虎雄，必得饮羽中。",
            "荆室虽苟完，汉仪亦多偬。",
            "君能载酒来，我愿共饭瓮。"
        ],
        "title": "次韵陈景斋纠掾题品山斋数石之作",
        "id": "79e7cc27-f91f-481d-851b-36a6c6834f80"
    },
    {
        "author": "敖陶孙",
        "paragraphs": [
            "典衣沽美酒，铸金买艳歌。",
            "青灯炯长夜，如此粲者何。",
            "平生有廉蔺，方驾欲更过。",
            "低颜儿女中，鬰若鹰在罗。",
            "酣望八极表，老泪如悬河。",
            "诸儿颇嗤黠，见谓同一波。",
            "相如混涤器，谢鲲困掷梭。",
            "古来贤达人，细过非所科。",
            "窃愿天子圣，朝廷半丘轲。",
            "青春深农桑，东尽青齐阿。",
            "坐今倡楼女，委弃黛黑螺。",
            "下里羞阳春，中宫张云和。",
            "我为太平人，短褐生橐驼。",
            "醉魂招漫郎，或有石可磨。"
        ],
        "title": "有感一首",
        "id": "be24d904-87e2-4bda-aaf6-17d8a2757c77"
    },
    {
        "author": "敖陶孙",
        "paragraphs": [
            "四方集谤议，着面矢如雨。",
            "前身雷将军，柴立吾甚武。",
            "却还观我生，与世实鉏铻。",
            "西通祢衡邻，东接嵇康堵。",
            "以兹料身後，藐未得死所。",
            "一州纳一嘲，一邑献一侮。",
            "并浙十五州，我作大谤府。",
            "余外九州者，设伏特未举。",
            "徐思浮言端，中实无所主。",
            "怪雪羣犬吠，眩日百鸟语。",
            "何由泽其喙，环海变春醑。",
            "坐使声名高，一日跨尧禹。"
        ],
        "title": "谤议",
        "id": "729091a3-2e67-483f-9f32-0aaef7489e4e"
    },
    {
        "author": "敖陶孙",
        "paragraphs": [
            "酒泉我南邻，唤客青旗翻。",
            "渴心若绊马，未骋意已奔。",
            "平生无长物，取具一瓦盆。",
            "万事漫不理，得酒双眉轩。",
            "相传新丰坊，北奏司命门。",
            "衣冠敬再拜，一病烦公痊。",
            "富贵不敢愿，施我腰脾温。",
            "今晨客舟出，落日鸣蝉繁。",
            "属车得鸱夷，秉羽可解暄。",
            "却爱毕吏部，神全不惊魂。",
            "渠能给万瓮，甘老愚公村。"
        ],
        "title": "贯酒",
        "id": "b7f3e9d8-38ff-4b7b-bd04-66443bae9ff4"
    },
    {
        "author": "敖陶孙",
        "paragraphs": [
            "桑田鉴一夺，周官寒如灰。",
            "赐珏先沦奔，乃自垂棘胎。",
            "劫火到咸阳，六国无珍材。",
            "空余虢山在，蚌水相萦回。",
            "古潭月荒凉，孤光翳复开。",
            "六丁所邀留，珪魄幻紫瑰。",
            "閟藏三千年，掘狱无张雷。",
            "君先世闽南，家枕凤咮堆。",
            "夜光有感触，渠伊入剸裁。",
            "向来匪石心，不转误国魁。",
            "皦如照万世，是君以闻来。",
            "远孙极风流，乞语谫余哀。",
            "摩挲紫云姿，百感集我怀。",
            "石汝亦不遇，无两欧苏梅。"
        ],
        "title": "龚立道家藏虢月石屏",
        "id": "eaa52694-0259-4ccb-abf9-e15b95b69ca3"
    },
    {
        "author": "敖陶孙",
        "paragraphs": [
            "始秋我如京，褚中无所赍。",
            "萧条方逆旅，败履手自提。",
            "入门一曲几，尘暗乌皮低。",
            "平生实有恃，壮气干虹蜺。",
            "丈夫死则已，未死牛衣啼。",
            "以兹悟生理，得展庶可齐。",
            "城中雪没靴，冻马不敢嘶。",
            "病夫亦怕出，登楼去其梯。",
            "故人知我贫，坐有一石韲。",
            "招要过庐下，春风破余凄。",
            "老怀不胜酒，秩筵已如泥。",
            "感君一寒语，醉乡强攀跻。",
            "还归叱涂路，撑斤只槁梨。",
            "我策三十六，第一捐町畦。",
            "佩服今十年，默化浙东西。",
            "惟有三宿恋，弱念牵房闺。",
            "常时过饭家，屋上瞻乌栖。",
            "勿轻一壶酒，踏冻谁为携。",
            "穷途见弟兄，感涕沾䚢觿。",
            "世情尚酬答，人事多乖睽。",
            "终焉媿闵嘿，夜卧三画脐。",
            "何时接绸缪，门牡炊家鸡。",
            "入舍更主客，愧无鹿门妻。"
        ],
        "title": "雪中陈孔章招饮",
        "id": "f971107e-36ed-458a-a4be-08f32236e6ba"
    },
    {
        "author": "敖陶孙",
        "paragraphs": [
            "诗人贵笔精，如射得矢同。",
            "有笔仍工书，如矢入彀中。",
            "先从鼠乞须，次论腰到蜂。",
            "平生竹林交，未数阮仲容。",
            "住逢蔡邕书，三日清我胸。",
            "还临晋贤帖，明眼搏赤熊。",
            "规摹到晚唐，战手惊扬风。",
            "兴来欲捉笔，趯若螽在蛩。",
            "梦想诸葛诚，腰钱走江东。",
            "霜气侵短褐，十日守兔踪。",
            "故人知我乡，孤峰秃玉融。",
            "遣到管城子，令补麟趾终。",
            "骄豪始入手，廪如控奸雄。",
            "窃拟专赏罚，爵之中书公。",
            "何以报嘉恵，古寿碑色空。",
            "字方兰亭逸，墨比头陀浓。",
            "君家阅古脚，今日聊会逢。",
            "更待黑蚍蜉，满纸昏花蒙。"
        ],
        "title": "谢盖晞之饷笔仍酬以古寿春石刻金刚经",
        "id": "a0076352-76bd-423e-a94d-08b7b07a2ff7"
    },
    {
        "author": "敖陶孙",
        "paragraphs": [
            "红紫有偏尚，桂花总宜人。",
            "蜡雪明孤斟，绛雪娇小颦。",
            "可怜爱花人，两屐穿秋云。",
            "怀人小山作，寄愁中书君。",
            "向来鹫岭诗，政坐书檄嗔。",
            "月中落桂子，习气知几尘。",
            "潘郎桃李姿，颇亦尊所闻。",
            "提携风露前，缕衣深绀裙。"
        ],
        "title": "和姜尧章桂花裙字韵",
        "id": "85d0e8e1-6ec9-475b-9a05-9de0d354a1c6"
    },
    {
        "author": "敖陶孙",
        "paragraphs": [
            "神龙不池拘，威凤非笼驯。",
            "自我交袁君，愁见地上人。",
            "一官固儿嬉，君视真埃尘。",
            "去如下鞲鹰，来即释峤云。",
            "相从复几时，孰老西湖春。",
            "门前乌桕花，颇怪乌来频。",
            "问知八九雏，翅短青尚新。",
            "感君携孥行，道路嗟良勤。",
            "念子春秋学，当重博士茵。",
            "胡为簿余干，折腰五斗陈。",
            "祭河先恶池，小大则有伦。",
            "细意事朱墨，凡例实要津。",
            "赠言吾岂敢，辄献所食芹。",
            "惟时风雨交，涂潦埋车轮。",
            "十年上饶路，梦中说悲辛。",
            "黄泥漫塘坡，鸣鼍舞渊沦。",
            "赠子方竹筇，副以白纻巾。",
            "筇方吓鬼蜮，巾白来祗神。",
            "意气得人命，杯酒聊殷懃。",
            "上马莫回头，慎勿愁我贫。",
            "亦莫作怪事，祭灶通比邻。"
        ],
        "tags": [
            "西湖"
        ],
        "title": "送袁席之挈家之任",
        "id": "658140a1-f597-470b-a218-a1afb5b6c924"
    },
    {
        "author": "敖陶孙",
        "paragraphs": [
            "摄身上诸峰，我无千手目。",
            "神交庶子泉，梦老王官谷。",
            "平生林壑趣，鱼鸟即往复。",
            "杼山落何许，面势工设伏。",
            "故人郊居赋，雌霓从众读。",
            "大声嗑黄华，令德猗绿竹。",
            "永言乘樏叟，会计踵纳麓。",
            "方尊读书倚，肯效舞经祝。",
            "幸当草木近，安事筳篿卜。",
            "颜公况华扁，江令有余馥。",
            "骞掀鹏抟海，夭矫龙起陆。",
            "于焉峙横阁，渠是伯夷筑。",
            "何年黄金弹，鸡狗随蹋踘。",
            "还持挥蝇扇，静对振鹭瀑。",
            "前山入手版，後水激帽屋。",
            "风声逐孙登，星采向荀叔。",
            "谁能治西曹，束带望赐沐。",
            "清客班杂坐，动处草皆蓼。",
            "干坤磨旋蚁，身世蕉覆鹿。",
            "异时留岘首，羊公难讳独。"
        ],
        "title": "杼山阁诗",
        "id": "c8a4444c-aa2b-4e82-9894-d2c964a4d9af"
    },
    {
        "author": "敖陶孙",
        "paragraphs": [
            "大化我虫臂，常时炙牛心。",
            "居然身桔槔，老圃愁汉阴。",
            "简书实畏人，吏事颇见侵。",
            "千里得蛮语，十年生越吟。",
            "宁为尺一稽，何者可枉寻。",
            "盖公学齐鲁，颇似东海任。",
            "双骭留石涔，举世方盘针。",
            "稍传闭关术，抑按娱五禽。",
            "朅来道院中，狼山即知音。",
            "披衣起视夜，欲借北斗斟。",
            "寤言种秫陶，渠肯挟策钦。",
            "琅然庭柯句，欲和南风琴。",
            "勾牵老维摩，善哉去来今。",
            "飞潜不同穴，着鞭英隽林。"
        ],
        "title": "次韵盖宰",
        "id": "de34f076-3a3b-4a37-ae59-f22837be9723"
    },
    {
        "author": "敖陶孙",
        "paragraphs": [
            "若有人兮江之皋，搴珠树兮纫落毛。",
            "既轻举以远睐，众流靡靡兮汩独与吾相遭。",
            "余惧夫人之仙幻兮，指逵术以要之。",
            "忽改容而善步兮，纷还折之得宜。",
            "斥姬满之荒淫兮，服尧禹之所趋。",
            "载神鼎以自随兮，出夔魍以惊愚。",
            "予虑夫参重以贾踣兮，曰此耿耿之故也。",
            "闵一世之滔滔兮，谓彼不吾即而吾亦为此惧也。",
            "岁贸贸其婉晚兮，天浩浩其雨霜。",
            "反而顾余兮，被发内狂。",
            "前九疑之丧道兮，後渭浐之无梁。",
            "微夫子之亢衡兮，几人鬼之披攘。",
            "望兔迹之咫尺兮，仡驰骛之坚强。",
            "车轧轧其相摩，肩促促其相望。",
            "欲抽心而改错兮，虑夫子之我惩。",
            "忽风后其降予兮，天老字予以嘉名。",
            "独怦怦其不自得兮，泪流轼之纵横。",
            "幸哀其中道之离立兮，若示之以正通。",
            "纵世人之不吾与兮，吾将卒以自明。"
        ],
        "title": "赠缙云陈志仲主簿楚语一篇",
        "id": "7ebbfeea-e0ec-4fe5-af43-6810dab3a376"
    },
    {
        "author": "敖陶孙",
        "paragraphs": [
            "琉璃灯暖烧春红，水晶帘垂望欲空。",
            "美人缥缈隔花雾，春心咫尺无由通。",
            "宝钗沽酒市楼中，当筵一曲悲丝桐。",
            "少年游荡足行乐，江南日日长春风。"
        ],
        "title": "灯前曲",
        "id": "e2d2f453-3ca6-4e70-a47a-ca6f339fdfbd"
    },
    {
        "author": "敖陶孙",
        "paragraphs": [
            "拾遣诗视孔子道，豫章配孟颜後山。",
            "自余众作等别派，彪虥狸豹虎一斑。",
            "我修直笔公万世，议论不到甘謿讪。",
            "中间杜老饶寒饿，陈也绝荤黄尚可。",
            "天公雠施略相当，一字而贫更怜我。",
            "去年臞庵太荒凉，釜中得鱼雷隠床。",
            "了知诗祟力排摈，谁言锢疾蟠膏肓。",
            "刘郎食饱嗜昌歜，又一过目思手揽。",
            "编诗更着顾痴笔，字字可丹藏石䃭。",
            "知君疗病我益病，心手相忘还展咏。",
            "百年长病可得辞，两翁落唾皆可敬。",
            "忽云身後无知音，此诗百变无邪心。",
            "候虫时鸟足感耳，我思正在南风琴。",
            "谁能首涂追四始，以经夹毂骚驾轨。",
            "意所不快鞭曹刘，此时折汝一寸棰。",
            "长安市上逢联璧，人持一箭与我直。",
            "请君了却三万轴，再见坐我床下客。"
        ],
        "title": "借山谷後山诗编于刘宜之司户因书所见呈宜之兄弟",
        "id": "f715ee50-d80d-4f2d-92b2-e8abd713bd01"
    },
    {
        "author": "敖陶孙",
        "paragraphs": [
            "我昔尝为李公客，坐觉金气肃东南。",
            "钩章棘句护帖妥，独立却视何巘巘。",
            "此公行世有步里，十不五试惊愚凡。",
            "尺书飞出岷峨西，每沐问讯相雕镵。",
            "向来思贤实微尚，梦濯杜老百花潭。",
            "环英玉蘂媚初服，风日清美生妍酣。",
            "直言李公似杜公，前者何愧後何惭。",
            "今来划逢丁太常，目所未接心已甘。",
            "孤标出林唳霜鹘，健论转海驱风帆。",
            "张旜万里足骑壮，富公所说惟饥馋。",
            "国中何自得吾兀，尊足乃为公所贪。",
            "承郎曹司略清贵，龙鸾牺象劳所监。",
            "工歌韶頀未敢请，前有琴瑟纷相参。",
            "据梧枝策了自解，箭锋一语渠谁谙。",
            "世间声利大苇箔，置身各自萦茧蚕。",
            "一闻解缚脱躯命，往往唶舌徒婀媕。",
            "千人万人声一槩，请听野老真常谈。",
            "捐身大是守身橛，阅世当求出世衔。",
            "君今气色日日上，岁晚能同弥勒龛。"
        ],
        "title": "与太常丞丁晦甫",
        "id": "f8256111-b177-4115-9240-0b075a15b577"
    },
    {
        "author": "敖陶孙",
        "paragraphs": [
            "忠简公骑箕尾星，千古万古明天庭。",
            "在天高庙足欢喜，敕使孙枝扶炳灵。",
            "辍身仙班寄闲逸，阊阖正绕烟花出。",
            "朝元冠剑妥未动，一笑明朝作人日。",
            "汉家最重水衡丞，廪饩钱多上所能。",
            "掌藏颁用渠式法，置之忽分淮股肱。",
            "春风作意回焦土，黄池崎险尔如许。",
            "区区鼠辈何足磔，此心本应僧伽祖。",
            "甘泉酒作真珠红，和气已堕胡床中。",
            "奋髯抵掌直细事，参佐同此祥冲融。",
            "大江洸洸去无极，江南老人候舟色。",
            "诸公归补父兄处，二十五城那得直。",
            "海门短簿初来时，青衫恰辍惟烟姿。",
            "兴来得句自推激，为公压倒崧高诗。"
        ],
        "title": "寿通守赵寺丞",
        "id": "8a94fbb8-b9b9-4862-9a57-380acb29f05f"
    },
    {
        "author": "敖陶孙",
        "paragraphs": [
            "神仙窟宅会四明，气候中和开二月。",
            "是间表表韦平家，奎阁明良拱天阙。",
            "前周後鲁岌相望，孕昴降嵩天所设。",
            "大慈平等现官身，思日赞襄尽臣节。",
            "平生履狶真益下，余刃磔牛何虑缺。",
            "道逢不平忽伟事，坐觉日月妖气豁。",
            "未尝示袒勃安刘，亦复和羹商得说。",
            "由来转物得三昧，政尔成风聊一吷。",
            "涵濡少海益重润，运动紫枢高柄揭。",
            "迩来边琐向平宁，西土民艰随殄灭。",
            "撞搪噭呼间未免，寸地尺天吾忍免。",
            "公身固已佩安危，公寿应当等溟渤。",
            "花明柳暗沙堤外，着眼昌昌见春物。",
            "想当凤沼引夔龙，内乐宫壸俨成列。",
            "天皇酌醴赐加劳，词人第颂歌明哲。",
            "会令宇宙还帖泰，要与鸿蒙论融结。",
            "此时桃李竞新枝，草木恩光相焕发。",
            "小儒囿身坱圠内，独驾封轺来百粤。",
            "惟当岁献南山诗，长与天朝夸突兀。"
        ],
        "title": "代刘漕使寿相君",
        "id": "7b553809-21f1-4dce-9928-c34b9674b2d2"
    },
    {
        "author": "敖陶孙",
        "paragraphs": [
            "向来缚虎正死急，今日看牛无可鞭。",
            "我提审定之两印，十年勘尽诸方禅。",
            "浙东西山好僧相，头目静如秋水莲。",
            "试令回眼参壁观，掣顿已作猕猴颠。",
            "平生棒喝不作用，何者可毒臞翁拳。",
            "龟山爬沙吸淮海，上有蜀客蹲其颠。",
            "石颅铁脊锯牙齿，老龟无力供回旋。",
            "自言小来坐鬼窟，木客对诵明月篇。",
            "山中白石足朝饭，无语可对蹲鸱前。",
            "一行乃得命大谬，万事瓦裂今萧然。",
            "祇念竿木事游戏，铁胎五百成拘牵。",
            "至人无心亦到我，顾念尘脚相摩湔。",
            "是身如云即虚幻，安要包裹争鲜妍。",
            "尔来臞翁颇狡狯，随风转柂忘洄沿。",
            "都梁采药竟何有，杖头挑得枯藤僊。",
            "高堂暗坐触蝙蝠，放光时有阶头砖。",
            "了无一法可酬难，蒲团禅板久已捐。",
            "山空月明础石员，百围老干行参天。",
            "何当断手释椎凿，与师共泛荆溪船。"
        ],
        "title": "赠龟山慧海长老",
        "id": "6eece68b-0f1a-4a15-80a6-e1058bef2dd3"
    },
    {
        "author": "敖陶孙",
        "paragraphs": [
            "臞庵胸中空濩落，正尔有愁无处着。",
            "比来有酒三扪膺，突兀又似堆衡霍。",
            "道边俗子畧满眼，举扇障尘不容却。",
            "正如白日杀快雠，草草九衢面皆恶。",
            "不应叔末尽鬼魅，世道如此我何乐。",
            "獐头鼠目动侮人，貌敬逡巡背轻薄。",
            "其余边幅缀周孔，汝身无苦何遭缚。",
            "中原干戈六十载，八陵玉座尘漠漠。",
            "假君无力堪汛扫，渠可忘忧置恢拓。",
            "屯田边垒差易事，三十余年束高阁。",
            "呜呼吾君至仁厚，一言罢行水赴壑。",
            "雷塘勺陂可复请，专创一司足经畧。",
            "牛犁居屋旋填补，虎士编氓间参错。",
            "聊城指日下鲁奇，祁连刻期开卫幕。",
            "行之十年倘未效，臣头请膏斩马锷。",
            "奈何诸人忍奈事，天保正用初无作。",
            "居然判道君北海，不复追随我西洛。",
            "墨池到了须楯鼻，茶瓯小缓支铛脚。",
            "儒生寂寞守太玄，共尽同归一丘壑。"
        ],
        "title": "中夜叹",
        "id": "99aa8966-441c-49ef-87cd-756f6b992c00"
    },
    {
        "author": "敖陶孙",
        "paragraphs": [
            "亳州仙桧聃翁玩，西湖老桧陈朝余。",
            "区区草木定何意，多生要傍斋房居。",
            "吾行东广足已劬，两年纔到安期蒲。",
            "菩提叶老还书蠹，波罗子重空悬壶。",
            "地荒了不快人意，照耀南海何能无。",
            "迩来划见张公子，火云肉山炼心水。",
            "搜奇访古偶及之，破笑劳君相指似。",
            "门前罄折得堵宫，诸天龙神俱俨容。",
            "左呵右禁防所夺，上帝遗我驷玉龙。",
            "问从张公得明证，指画桧身分四印。",
            "嗟哉此老亦不逢，生世适当唐晚闰。",
            "天回地转逢今兹，霸战王争了不知。",
            "试看左纽足奇怪，虎胫骨贯龙鳞皮。",
            "霜枝雪干如相偶，老大商山余四叟。",
            "年深几惯雷霆争，夜定一从牛兕走。",
            "道形天貌吾何心，晚岁聊依清磬音。",
            "忽然空中闻款綮，指李丈人勤远临。",
            "更传坡仙曾设供，甘露缀枝如泼汞。",
            "桃源事托五柳翁，後世请将吾语用。"
        ],
        "tags": [
            "西湖"
        ],
        "title": "张连鲁仲本蜀人从其先宦岭表仅五六十年矣为言广州城内有桧奇古甚土人相传自唐末至今往时东坡先生道惠宿留此州尝供佛其下得甘露缀枝之异予征二事皆无所据而耆旧相传云尔要必有从来者张乞诗为赋长谣一篇",
        "id": "fbc548e9-2519-420f-869e-5b4d80a35fb7"
    },
    {
        "author": "敖陶孙",
        "paragraphs": [
            "徐州文壤基崇坛，老蔡径尺刳心肝。",
            "铜盘照夜血光碧，上有惨澹双镆干。",
            "请君载书许君死，彻器未竟盟已寒。",
            "了知今人不如古，古人亦有难知处。",
            "张生刎颈歼陈余，郦儿给印屠诸吕。",
            "劝君结交勿结心，报君多是逡巡人。",
            "救饥重脱嗾獒厄，出淖曾叨食马恩。",
            "轻言托心腹，心腹为祸媒。",
            "畏途巉空薄侧掌，要离孤冢空崔嵬。",
            "我愿中堂置瓮常盛酒，後列丝竹前宾友。",
            "细腰灯前拓秋窗，有来白事酹其口。",
            "交亦不必结，名亦不必闻。",
            "燕南氍毹藉地醉，千载一笑平原君。"
        ],
        "title": "长歌行",
        "id": "679523e0-c6d6-40f8-af77-81576fbf06cb"
    },
    {
        "author": "敖陶孙",
        "paragraphs": [
            "南窗解衣学画史，梦绕西湖貌西子。",
            "了无一语对青山，侧厘隃糜相与闲。",
            "平明视镜稀可数，生爱诗名压千古。",
            "春风别我不作难，壶浆瘦馿行出祖。",
            "政思坐上觅佳客，广文先生秀眉宇。",
            "船头把诗报忙事，欲些黄陈作黄土。",
            "摩挲老眼说旧观，绛衣大冠逢建武。",
            "二公派当百似续，行舒缀远如观舞。",
            "百年许长作灰冷，手披口吟心独苦。",
            "许君一死力负荷，麾斥众楚昌齐语。",
            "典衣沽酒人敢易，鼠壤犹堪窖余窭。",
            "长生木瓢要赏真，元刘放浪犹诗人。",
            "眼前生後姑置论，红紫事休天地贫。"
        ],
        "tags": [
            "西湖"
        ],
        "title": "次韵翁伯绍教授",
        "id": "dbce8f25-e86e-4c2f-bd5d-1e8fd131a07b"
    },
    {
        "author": "敖陶孙",
        "paragraphs": [
            "白衫紫领休沾襟，听我一曲截镫吟。",
            "使君五马新凿蹄，大江横前气骎骎。",
            "问知淮民何所恋，年来家有生牦犬。",
            "同州杂鞭且未下，山阴大钱聊可选。",
            "门阑书生守遗经，二年作吏劳丁宁。",
            "即日遂良须尽白，平生阮籍眼偏青。",
            "君行奏书踏龙尾，好为人间种桃李。",
            "鱼竿冷宦不足言，有一负公如此水。"
        ],
        "title": "代送别赵使君",
        "id": "31e752ab-4793-4a37-b98f-b9d31afddf8e"
    },
    {
        "author": "敖陶孙",
        "paragraphs": [
            "南来羁鸿北方客，背负严霜飞不得。",
            "日中命尽射生手，一箭正中凌空翮。",
            "一鸿中机百鸿惊，点空细字纷斜横。",
            "力穷遭烹忍一死，可怜片影长孤征。",
            "古人毕弋岂无意，登俎亦可无肉味。",
            "至今暴殄及胎夭，杀气为妖满天地。",
            "物生何至相吞屠，苍天变化还须臾。",
            "坐殿忽作杜鹃去，行河岂意黄能趋。",
            "人虫得丧无了日，客行感此泪横臆。",
            "有弟落南今在亡，十年一字无消息。",
            "冥鸿一来听祝辞，世间踏地皆危机。",
            "菰蒲饱霜湖水满，见草为人汝当远。"
        ],
        "title": "雁中箭词",
        "id": "68b0a943-decb-4173-bc94-fa8c9f278354"
    },
    {
        "author": "敖陶孙",
        "paragraphs": [
            "谓公目光谢牛背，公视赤子未脱绷。",
            "谓公足迹蹑龙尾，公守冻壁如痴蝇。",
            "看公进退无一可，公欲自判何方凭。",
            "迩来诏书下峻层，趣公入趁花底根。",
            "腰龟杖节亦已了，持橐上雍须公能。",
            "公言臣是江西狞，坐中十言九带枨。",
            "满朝贵人面雪色，可忍一一为臣頳。",
            "吉州城南水如渑，有蒌可丝鲂可罾。",
            "书生说食涎已满，寄谢龙阙双觚棱。",
            "祝融海王神最灵，胡能呵雾遮前程。",
            "堂堂大舸截江去，天吴击鼓冯夷迎。",
            "孰居其间为此争，东西欲夺公无情。",
            "众生焦灼大火聚，公但抱宝眠清冷。"
        ],
        "title": "送杨帅赴诏",
        "id": "435f938d-9814-48b8-9445-e0374167ff00"
    },
    {
        "author": "敖陶孙",
        "paragraphs": [
            "海中老蜃嘘楼阁，局促鶢鶋鲁东泊。",
            "忍能杯视九云梦，戢戢鱼头沸相灂。",
            "涛江亭东识君面，再见白也大鹏作。",
            "雄辞已褫壮士气，穷发天骄堪面缚。",
            "我家荆楚起孤剑，奋身多自青油幕。",
            "南迁闽峤已三世，土风正坐儒冠错。",
            "尚当拂磨十丈崖，刻颂欲将文字托。",
            "今君精悍喜谈兵，指画鱼丽分鹳鹤。",
            "会当平敌走行在，金印皇皇看手攫。",
            "不应从我学诗句，格律牵缠纷纆索。",
            "世间冷暖逐处所，火井自温冰井涸。",
            "论诗说剑亦奇事，媿乏三杯浇索寞。",
            "誓将并敌起三关，不作羣狐猜镇恶。",
            "齐纨鲁缟我山东，指日戎车会于泺。"
        ],
        "title": "再用韵酬陈秘校来诗有击楫清中原之志故中间多及之",
        "id": "c1944eea-c9ed-426a-8ea8-020166339a71"
    },
    {
        "author": "敖陶孙",
        "paragraphs": [
            "陈侯一榻悬千古，贱子何能望入府。",
            "门前谁者高櫑具，甚口美髯方快覩。",
            "裙衣新失大雪寺，告诉天吴烦拆补。",
            "阴风立我铁户限，起到不供人笑侮。",
            "迩来稍挫牙角勇，一见何知肺肝吐。",
            "绘衣君欲试华虫，鶑领吾方愧桑扈。",
            "新篇直欲命骚仆，寸舌宁当下齐虏。",
            "已从雁荡歌贯休，更向乌江怜项羽。",
            "遥知笔下卷波澜，乞与胸中洗尘土。",
            "魏侯魏侯听我语，醉里江山迭宾主。",
            "吴歌一声落青蒲，遮莫催归啼杜宇。",
            "江南江北知何许，万水千山话僧庑。",
            "因君永嘉说谢客，南海维摩堪泪雨。",
            "樽前卜试鸜鹆舞，一哄从渠较邹鲁。"
        ],
        "title": "永嘉魏秘校访仆萧寺且言出处甚详属与余同客昆山使人不能无怀魏云欲还故乡而吴中儿女森森如立竹矣因用所惠诗韵聊缀数语以塞来意韵长不复櫽括资客中一噱可也",
        "id": "3a68f0bf-cedf-47a6-92f0-bd43967ec983"
    },
    {
        "author": "敖陶孙",
        "paragraphs": [
            "劝君少留持一觞，三年一日纔初长。",
            "春风愔愔着桃李，露雨沃沃开麻桑。",
            "道傍箫鼓莫凄咽，使君平生面如铁。",
            "裁量渠是台阁具，坐使霜蹄困羁绁。",
            "前生疮痏生潢池，手披腹摩随所医。",
            "州家征财使家督，灌输辇送无愆期。",
            "诸郎自是丰年玉，谁能待荒学储谷。",
            "虚名作祟谨勿近，介者得嫌同者俗。",
            "臞庵先生室无邻，晚年得君情更亲。",
            "常时问政有宽猛，独觉处世无缁磷。",
            "何人幕府容疎懒，忆君高楼衣带缓。",
            "朅来问讯池上鱼，一笑相看喜无算。",
            "了知喜极还生愁，独自含情上小舟。",
            "府中参佐足追送，坐念长江天际流。",
            "还家且种盐官枣，垂柳当门乐华皓。",
            "诏书定起尹翁涂，珍重身名莫草草。"
        ],
        "tags": [
            "长江"
        ],
        "title": "送别张长官东归",
        "id": "caecb9b4-a1b6-4ea0-a0d8-0382ab647207"
    },
    {
        "author": "敖陶孙",
        "paragraphs": [
            "君家去天纔三百，君身去天无尺五。",
            "忽忆泥功栈外山，尽是杜老思君路。",
            "而今西子媚回塘，坐令猛士纡柔肠。",
            "可能直下窥秦陇，翻作吴儿时世妆。"
        ],
        "title": "上丁郎中  其一",
        "id": "d7bac91f-ec01-4b92-9f74-f912bc9be511"
    },
    {
        "author": "敖陶孙",
        "paragraphs": [
            "仲章薛公十一鹤，季章李白诗百篇。",
            "自我过都得二老，颇觉闽蜀堪同川。",
            "今来划逢丁将军，秀杰万里来嶓岷。",
            "箧中当自有行记，幸借天壁开嶙峋。"
        ],
        "title": "上丁郎中  其二",
        "id": "1ae5d5fe-7d54-483e-b0c8-59207d0d8e77"
    },
    {
        "author": "敖陶孙",
        "paragraphs": [
            "迎面宾鸿去未多，揽袪官柳不胜拖。",
            "还家定笑扊扅曲，上水初听欵乃歌。",
            "浊酒过邻通问讯，青灯语夜惬平和。",
            "机云也有谋东日，可解沧浪理钓蓑。"
        ],
        "title": "送舅氏行",
        "id": "02352272-24c9-4d64-9f35-1414a9f5da0c"
    },
    {
        "author": "敖陶孙",
        "paragraphs": [
            "风日暖，天大裘。",
            "蝇飞打窗油，北窗坟策高于丘。",
            "我欲发视劳牵抽，把酒起望天门陬。",
            "斜鸿书破半张纸，枯荷网空散铅水。",
            "机中挑出锦文诗，泪满鸳鸯半身紫。",
            "新愁波不穷，後愁更随风。",
            "美人如娇春，何物可御冬。",
            "古人已恨愁不足，却遣今人送愁续。",
            "轻将玉斧赠吴刚，漏得寒光照孤宿。",
            "素女为天拣退丝，伶伦猛截孤生枝。",
            "沙虫含冤射千载，谁劝黄竹栽瑶池。",
            "歌夜长，歌夜短，淮南桂枝香满满。",
            "为君持酒寿金人，少待露盘辞玉椀。"
        ],
        "title": "北窗雅言寄朱仁叔",
        "id": "8de9cf24-347f-4d69-ba4f-c2378f623145"
    },
    {
        "author": "敖陶孙",
        "paragraphs": [
            "船头月浑云不度，转眼光阴遽如许。",
            "江湖无地寄风威，短蓑遗作胡旋舞。",
            "还将老病入孤舟，碧波为人生白头。",
            "阑中五更鹅鸭乱，老渔画肚起长算。"
        ],
        "title": "飘风荆溪",
        "id": "0d72f224-0c9b-4819-a9a7-1add15546086"
    },
    {
        "author": "敖陶孙",
        "paragraphs": [
            "风师风狂无是处，文采成龙或成虎。",
            "向来打橛钉虚空，今日入山还削鐻。",
            "晴窗洗出烟岩秋，休嗟李广不封侯。",
            "见说行年今在坎，老慵且作囚山囚。"
        ],
        "title": "赠英德风和尚",
        "id": "c56b7153-557e-4ffb-bafa-98a2551ec71c"
    },
    {
        "author": "敖陶孙",
        "paragraphs": [
            "善财平明白下床，供君一钵曹溪香。",
            "山中老卢致无恙，为我一洗醒而狂。",
            "问君江行何所见，邂逅今朝识山面。",
            "羣峰亦自不相知，漥者欲逃危欲献。",
            "漥逃危献知奈何，小草远志元同科。",
            "时来随喜出云雨，不来抱蔼休岩阿。",
            "老人于山消底物，毕愿托身仍托骨。",
            "接颐孤撑看未已，万马崩腾过倏忽。",
            "贵人祗听宫门镮，何曾一叶吼冰滩。",
            "转头便下贞阳峡，岭猿举臂招入还。",
            "归来海上亦不恶，把酒持螯夸至乐。",
            "明朝远碧望林峦，依旧朱栏照城郭。"
        ],
        "title": "月华道中",
        "id": "20c8746f-bc5f-40c9-94be-49da72d039b1"
    },
    {
        "author": "敖陶孙",
        "paragraphs": [
            "薄薄酒，全吾天。",
            "丑丑妇，引吾年。",
            "败缯粗布形骸便。",
            "辛勤着书塞屋椽，何如郭外二顷桑麻田。",
            "折腰敛板高鸢肩，何如方床八尺供横眠。",
            "左为剑铓右鼎耳，劝君却步行相先。",
            "斗量明珠埒编钱，郿坞未就脐已燃。",
            "十眉间坐争连蜎，绝缨灭烛熏腥膻。",
            "农家丑妇眉半栉，白头惟有夫壻怜。",
            "劝君酒薄君勿嗔，尚方赐尊能杀人。",
            "力微覆餗有明诫，食鲑三九元非贫。",
            "酒不薄，人自薄。",
            "妻不恶，人自恶。",
            "不如浊酒三杯呼丑妇，共作原头赛神舞。"
        ],
        "title": "再赋薄薄酒",
        "id": "cf32a56a-8b80-435b-8f32-68e58278150c"
    },
    {
        "author": "敖陶孙",
        "paragraphs": [
            "薄薄酒，胜斋蔬。",
            "粗粗布，胜无襦。",
            "丑妻恶妾胜鳏孤。",
            "叱涂呵道驱高车，何如醉归连臂行相扶。",
            "巍冠束带商唐虞，何如北窗散发拥腹千爬梳。",
            "金樽瓦盆酒如一，食芹差可无雕胡。",
            "名尧字孔相号呼，百年蝼蚁同丘墟。",
            "朝为卿相暮匹夫，青黄蚤失沟中枯。",
            "锥利未必贤椎愚，左圆右方徒区区。",
            "不如浊酒三杯对丑妇，荆钗布裙相媚妩。"
        ],
        "title": "续薄薄酒",
        "id": "256f73d7-6c32-4d7a-9e51-e1e901dc38af"
    },
    {
        "author": "敖陶孙",
        "paragraphs": [
            "犊车油壁尘纷纷，恨君不识如花人。",
            "金鞭争道谁家郎，出门三日香人床。",
            "春风酒面吹微鳞，主人拔钗留上宾。",
            "洞房烛花尽意明，为君拂弦驻欢情。",
            "阵鸿尘涩声难安，城乌夜啼诉春寒。",
            "吴歈未终初日上，璇题藻井知无恙。",
            "请君衔杯莫问天，茂陵刘郎初学僊。",
            "人生百岁俱可怜，愿君流欢及盛年。",
            "世间万事不如酒，九环宝带时人有。",
            "感君一曲宽百忧，当时见人面色羞。",
            "君不见墙东儒生食井李，一生饮牛廉让水。"
        ],
        "title": "次醉中歌",
        "id": "0657e3a2-1c9d-438c-847e-bd75c6c5fe88"
    },
    {
        "author": "敖陶孙",
        "paragraphs": [
            "得谁酿法乃尔佳，连引数杯极口夸。",
            "须臾忘物亦忘我，是非荣辱不可加。",
            "儿童相随拍掌笑，阿翁醉也扶归家。",
            "平生故人赵半刺，遣骑折送园中花。",
            "饮酒不待劝，夜如何其月欲斜。",
            "倒着接䍦自起舞，笛声趁拍鼓三挝。",
            "陶陶兀兀意有得，小姬在傍双髻丫。",
            "驱令磨墨具纸笔，满幅大草飞龙蛇。",
            "妇云汝醉当止矣，明日酒醒不愧耶。"
        ],
        "title": "醉歌",
        "id": "58973ef3-9d42-40da-a0d5-1e573a1b1fa6"
    },
    {
        "author": "敖陶孙",
        "paragraphs": [
            "顷年投诗卫左史，今年谒诗卫相公。",
            "何方客子辟道路，诗卷长邀石浦风。",
            "先生官职泥土如，万事尽付阿堵中。",
            "天教权嬖表忠节，剑首一吷毫毛空。",
            "祇今事业已如许，愿闻当时北归语。",
            "面对手画真自知，十年绝口吾甚武。",
            "谢安风流过王导，芙蓉王公窃其表。",
            "从来雅志在东山，角巾不为筝歌老。",
            "古人进寸退一尺，江草江花足自适。",
            "功名时来不作难，雷动风行本无迹。",
            "百姓相惊当历耳，三江五湖作疮痏。",
            "百年天地亦悠悠，长镵老人泪如水。",
            "侧傍湖脚淀山蓝，出见轻鸥已不凡。",
            "颇闻琳琅塞门内，三笔六诗公所监。",
            "何能撰杖阅诸子，看公着帽淹几晷。",
            "朱衣目前空复愁，客有焦桐劳下指。",
            "去家初无可葺墙，独抱遗经天一方。",
            "石浦倘为苍生起，天衢日毂遥相望。"
        ],
        "title": "谒卫参政",
        "id": "822619f9-0b26-4ecc-9774-8b8669cfa3ad"
    },
    {
        "author": "敖陶孙",
        "paragraphs": [
            "素丝冲尘化为墨，老人双鬓无由黑。",
            "俗儿翻手候炎凉，惟有君心比霜雪。",
            "破窗草亢风雨寒，梦游帝乡虎当关。",
            "枯鱼对酒泪溅俎，雄剑夜吼铜花干。",
            "二十辞家颜色故，春心不语弦解语。",
            "借君古镜施铅华，含羞独泣罗房雨。",
            "青天中开多不平，少年裘马如流星。",
            "千金无处买侠骨，坐念岁月空峥嵘。"
        ],
        "title": "短歌赠临安友人",
        "id": "742593d9-45bf-4ce4-9c23-90943a02cb99"
    },
    {
        "author": "敖陶孙",
        "paragraphs": [
            "来雁无消息，寒蝉久寂寥。",
            "鬓毛随日化，吾意得诗消。",
            "楼影三更淡，天星几夜摇。",
            "眼中无长物，拄颊又明朝。"
        ],
        "title": "夜坐",
        "id": "9a6c3c99-5f13-41ae-b41b-e00ffb9a06e5"
    },
    {
        "author": "敖陶孙",
        "paragraphs": [
            "河津传五漏，雾雨入千家。",
            "白日鸣饥鼠，深更歇怒蛙。",
            "境空愁稍进，诗短意能加。",
            "客路多风雨，深忧斗柄斜。"
        ],
        "title": "倦夜",
        "id": "543443f5-d216-414f-90fc-03739a123eab"
    },
    {
        "author": "敖陶孙",
        "paragraphs": [
            "旧时黄正父，今日一浮屠。",
            "四海谁知己，三更忽捻须。",
            "空山吼狮子，暗壁缚于菟。",
            "何日当吾眼，藜床淡尔臞。"
        ],
        "title": "赠得一禅师",
        "id": "85f3eb0a-30a4-41fa-a2c6-8f909260ba4b"
    },
    {
        "author": "敖陶孙",
        "paragraphs": [
            "老马知涂益可羞，寒灯冷砚照穷愁。",
            "着书不望从儿读，归舍何当与妇谋。",
            "赤脚踏鲲真浪许，短衣射虎恐长休。",
            "何人得似襄阳守，乞我苕湖十顷秋。"
        ],
        "title": "灯下叹",
        "id": "bea2f3a3-0889-464b-a9e0-1bc35c3cdb6b"
    },
    {
        "author": "敖陶孙",
        "paragraphs": [
            "一昨羊城别五僊，驾言韶石叩钧天。",
            "偏师政拟劘诗垒，浅濑那知滞酒船。",
            "但使系书勤雁足，敢思腾上竦鸢肩。",
            "区区定取韩康笑，卖药逃名却自然。"
        ],
        "title": "次韩耕道赠别韵",
        "id": "45917c0d-0da0-4156-95b0-e98779bca4f1"
    },
    {
        "author": "敖陶孙",
        "paragraphs": [
            "早岁纵横论九流，中年往往爱清幽。",
            "细观梦境皆争鹿，静遣机心欲狎鸥。",
            "池上贪闲临晋帖，灯前抱病看吴钩。",
            "山林钟鼎从天赋，言志俱惭点与求。"
        ],
        "title": "病中用杜工部江村韵",
        "id": "4cec3386-6358-4a48-8cfd-c3a67a3527ff"
    },
    {
        "author": "敖陶孙",
        "paragraphs": [
            "振锡浮杯定偶然，茧窠谁见老蚕眠。",
            "祇知大胆嘲无本，渠识前身是普贤。",
            "师欲赢粮趋建德，我惭观画访开先。",
            "莫将幻境夸阳焰，吐尽多生渴死涎。"
        ],
        "title": "和开元寺省公韵",
        "id": "204fad03-0da6-4482-a25c-64b967ab2df1"
    },
    {
        "author": "敖陶孙",
        "paragraphs": [
            "满窗晴旭散轻埃，报答生成只酒杯。",
            "篇什正须今日用，岁时偏傍俗人来。",
            "轻舠上藕泥初拭，小巷争鱼臭不开。",
            "试作横竿权土炭，聊从夜半候阳回。"
        ],
        "title": "至日记见简辅汉卿二首  其一",
        "id": "758bdf54-a3c1-4a49-b9d9-a1c28f8d421e"
    },
    {
        "author": "敖陶孙",
        "paragraphs": [
            "枕上吟哦安意好，新诗自觉鬼神扶。",
            "遥传旧岁无多子，皆试新衣是早图。",
            "天下自须胡伯始，江东只在管夷吾。",
            "乡山此际当治麦，误矣为文效两都。"
        ],
        "title": "至日记见简辅汉卿二首  其二",
        "id": "d656789c-7419-479e-bb6c-3b6bc98fa1c5"
    },
    {
        "author": "敖陶孙",
        "paragraphs": [
            "检点诗篇方细读，忽传新渥照澄江。",
            "荣公铜虎非渠事，旧忆河豚是此邦。",
            "萧散盖公宜置舍，风流谢守想临窗。",
            "他时我得扁舟去，直过凝香索酒缸。"
        ],
        "title": "贺郡守得江阴",
        "id": "c64e7071-8c1a-4304-8f9b-f2cc44e960df"
    },
    {
        "author": "敖陶孙",
        "paragraphs": [
            "抱瓮终焉与世迷，斲轮久矣叹吾衰。",
            "江南未必无佳士，海内何由得二儿。",
            "不共施梁争折角，却思陶谢与同时。",
            "歌成未免傍人笑，农马虽专技已卑。"
        ],
        "title": "自笑",
        "id": "2cf870cc-5075-4386-8698-5de1cd3e6ef8"
    },
    {
        "author": "敖陶孙",
        "paragraphs": [
            "一百五日苦多雨，二十四花能几风。",
            "壮心欲与儿女竞，春事翻成寇盗空。",
            "公私蛙合笙歌里，客主山张图画中。",
            "作意後游仍独醉，西湖莫忘远来翁。"
        ],
        "tags": [
            "西湖"
        ],
        "title": "清明日湖上晚步",
        "id": "87de8980-51e6-4872-94a5-64f93470dc18"
    },
    {
        "author": "敖陶孙",
        "paragraphs": [
            "昏花乱眼叹吾衰，宝带忘腰羡子宜。",
            "碓下谁明能行者，瓮中聊觅永禅师。",
            "醉乡欲结无为社，劫火难烧见在诗。",
            "忽忆扁舟洞庭路，霜螯斫雪点橙丝。"
        ],
        "tags": [
            "洞庭湖"
        ],
        "title": "寄德久舍人时将过吴门",
        "id": "27c4444a-0b57-4a36-945a-a2babf1da256"
    },
    {
        "author": "敖陶孙",
        "paragraphs": [
            "短羽真成入彀游，小儒踪迹欲谁求。",
            "非关古字诛扬子，自是诸生欠沈犹。",
            "百计千方元薄命，双溪二水各宜秋。",
            "此行试卜唐夫子，会向芹边问楚囚。"
        ],
        "title": "送王楚材往湖州听读",
        "id": "125ff6ba-cd1c-4963-aa91-b7e7f09ad7ba"
    },
    {
        "author": "敖陶孙",
        "paragraphs": [
            "千年观一如，三日客同居。",
            "祇道清淮近，乌知浊世疎。",
            "地穷初限橘，水富巧藏鱼。",
            "排闼风烟入，观心视听虚。",
            "饭香鸦闯户，茶熟水鸣除。",
            "潮载支祁愤，天关禹贡书。",
            "磬材征古在，石蕝表凶余。",
            "董杏通邻堵，秦瓜过满车。",
            "游方孤雁去，问法翠屏舒。",
            "何日荆溪道，诛蓬对结庐。"
        ],
        "title": "赠玻璃僧慧观长老",
        "id": "f8abf500-acfd-4e6e-9705-7475fbe97f7f"
    },
    {
        "author": "敖陶孙",
        "paragraphs": [
            "短短桃身尽着花，微风细雨响芦芽。",
            "一晴眼底皆新物，蛱蝶成羣聚浅沙。"
        ],
        "title": "晚霁湖边独步",
        "id": "f0eca460-0ca2-4976-a4cc-8ed53d2f4fc1"
    },
    {
        "author": "敖陶孙",
        "paragraphs": [
            "歌舞教成王谢宅，百年华屋几人居。",
            "岂无藤葛垂阴地，女转缫车儿读书。"
        ],
        "title": "题郁氏子床屏",
        "id": "0cc2d962-45bb-4d46-bab7-eda75748bb4e"
    },
    {
        "author": "敖陶孙",
        "paragraphs": [
            "夜深霜月冷侵肤，醉饮归来得自娱。",
            "雾气水光同浩渺，误看田野作江湖。"
        ],
        "title": "醉归",
        "id": "ad7698ec-db62-4936-b52a-600abe73e9c4"
    },
    {
        "author": "敖陶孙",
        "paragraphs": [
            "天外谁飘桂子风，老夫鼻观已先通。",
            "直须斩断年时话，匹似西来叹不逢。"
        ],
        "title": "次潮阳宁公诗韵三首  其一",
        "id": "48497402-402f-4f83-9e56-f82cdbefea78"
    },
    {
        "author": "敖陶孙",
        "paragraphs": [
            "十方无壁惯曾游，一片孤云任去留。",
            "莫话潮阳旧公案，天台行色满檐头。"
        ],
        "title": "次潮阳宁公诗韵三首  其二",
        "id": "43a6c9d4-c2cc-474a-a2ab-6a3888568f7e"
    },
    {
        "author": "敖陶孙",
        "paragraphs": [
            "竹枝拗折殊多事，参取茶瓯未到前。",
            "为报天台痴五百，撞斋逻粥莫争先。"
        ],
        "title": "次潮阳宁公诗韵三首  其三",
        "id": "6e5b80e1-fc78-45a7-9b0d-e4bea2c533cb"
    },
    {
        "author": "敖陶孙",
        "paragraphs": [
            "三生同听寺楼钟，紧峭芒鞋任所从。",
            "莫向华亭觅船子，赵州桥下有青龙。"
        ],
        "title": "送行者妙淙往青龙谒陈七官人",
        "id": "2abaeec2-d528-4bd3-b70c-655ad26f0a39"
    },
    {
        "author": "敖陶孙",
        "paragraphs": [
            "通身有眼更无肠，好上臞庵师子床。",
            "莫作绿衣颠倒想，班姬陈后两凄凉。"
        ],
        "title": "为竹奴解嘲用山谷先生韵",
        "id": "e66982ad-66e3-4855-9402-f36b68108b84"
    },
    {
        "author": "敖陶孙",
        "paragraphs": [
            "长安乱叶舞征衣，独把新诗送吏师。",
            "自古才名谙宦拙，迩来官事要儿痴。"
        ],
        "title": "送霅川丁世卿宰舒之怀宁  其一",
        "id": "bf47b8d0-eff8-4a02-95a2-d25bd0d307df"
    },
    {
        "author": "敖陶孙",
        "paragraphs": [
            "八公草木迎人处，三老风沙上水时。",
            "直使边头行国宝，少年白面且经维。"
        ],
        "title": "送霅川丁世卿宰舒之怀宁  其二",
        "id": "d8b757cd-7151-45c1-a0cb-b614b74008c1"
    },
    {
        "author": "敖陶孙",
        "paragraphs": [
            "左手旋干右转坤，羣公相扇动流言。",
            "狼胡无地归姬旦，鱼腹终天痛屈原。",
            "一死固知公所欠，孤忠頼有史长存。",
            "九原若遇韩忠献，休说渠家末代孙。"
        ],
        "title": "悼赵忠定",
        "id": "fc89fe34-bc91-4a68-a81d-73450d185fde"
    },
    {
        "author": "敖陶孙",
        "paragraphs": [
            "樵路萦连入翠微，清泉白石可忘机。",
            "云中犬吠刘安过，树杪春深望帝归。",
            "白鹤肯留华表语，苍官合受锦衣围。",
            "珠襦玉柙今何许，一笑人间万事非。"
        ],
        "title": "皋亭山",
        "id": "89668402-8b64-4473-b7f2-7bdcc4986cf2"
    },
    {
        "author": "敖陶孙",
        "paragraphs": [
            "北邻捣衣声，明当葭管动。",
            "随宜过街巷，一岁三日用。",
            "请君歇砧杵，指直霜气重。",
            "君不见南邻已试明年灯，应制春衫泥小凤。"
        ],
        "title": "捣衣吟",
        "id": "853c610b-4277-4565-ab60-061baa4705f5"
    },
    {
        "author": "敖陶孙",
        "paragraphs": [
            "雪乃雨之死，雨乃雪之生。",
            "譬彼潮与水，同出而异情。",
            "洑流或乱潮，冻雨或间雪。",
            "达人于此时，着眼试分别。",
            "等是天一生，而有生杀存。",
            "所以古圣贤，谆谆畏乡原。"
        ],
        "title": "雪中对酒效昌黎体",
        "id": "59d68d52-5bcf-4a4e-a90f-14cd2bf22e71"
    },
    {
        "author": "敖陶孙",
        "paragraphs": [
            "臞翁方解夏，盖令正防秋。",
            "浄社吾追远，侯封子择留。",
            "硬黄随意草，大白几时浮。",
            "莫话河南北，伤心感沛州。"
        ],
        "title": "次韵盖睎之见忆",
        "id": "8104a933-561f-4b04-87b1-04e48528f14a"
    },
    {
        "author": "敖陶孙",
        "paragraphs": [
            "只有书楼日日登，栏干东角每深凭。",
            "一层已是愁无奈，想见仙人十二层。"
        ],
        "title": "小楼  其一",
        "id": "9bfac21c-9a9c-4924-9d3f-4d749d8b7eae"
    },
    {
        "author": "敖陶孙",
        "paragraphs": [
            "泥滥花淹燕不归，轻阴时猎酒家旗。",
            "无情最奈墙东柳，正向愁时寂寂垂。"
        ],
        "title": "小楼  其二",
        "id": "aaa40f95-a22b-495a-a25c-82f09acee94b"
    },
    {
        "author": "敖陶孙",
        "paragraphs": [
            "学道欠定力，一寒便生嗔。",
            "古来雪埋腰，定知英雄人。",
            "去为百钱游，得酒不濡唇。",
            "惨澹行歌归，仰面东南云。",
            "纷纷过车马，寂若耳不闻。",
            "退坐茆檐底，徒有豪气存。"
        ],
        "title": "旅舍七首  其一",
        "id": "bb608c3a-67ee-46c5-8677-84b7d72055ca"
    },
    {
        "author": "敖陶孙",
        "paragraphs": [
            "雪後天正碧，须臾白龙鳞。",
            "暮寒急归鸟，新月生微颦。",
            "帝居时节正，物肃天地仁。",
            "黄旗在何方，指画分星辰。",
            "拊拦发浩叹，肝胆空轮囷。",
            "儿女顾我笑，微霜湿衣巾。"
        ],
        "title": "旅舍七首  其二",
        "id": "f7886ec9-133e-4a56-99dc-ace4a92d79b3"
    },
    {
        "author": "敖陶孙",
        "paragraphs": [
            "今晨日色佳，负暄就前檐。",
            "晴鸢盘空阔，始觉天宇严。",
            "怡然一欠伸，双峦引遐瞻。",
            "亭亭倒枯荷，似是浮图尖。",
            "出家本不难，贝叶明牙签。",
            "但恐远公社，无酒与陶潜。"
        ],
        "title": "旅舍七首  其三",
        "id": "b5d0ea43-2a78-4d13-a65d-87b33f420465"
    },
    {
        "author": "敖陶孙",
        "paragraphs": [
            "啮雪苏州年，嘿数天再闰。",
            "当时贾长头，霜桐送孤韵。",
            "今年贫更恶，交友云散尽。",
            "收自缃楮林，博阅先後进。",
            "纵横略千家，诣处合一印。",
            "文章何当工，一死差可忍。"
        ],
        "title": "旅舍七首  其四",
        "id": "b9c6eaf6-8afb-4e99-9056-34e153ca72cf"
    },
    {
        "author": "敖陶孙",
        "paragraphs": [
            "人言我身长，尺度难为裁。",
            "居然一瓠壶，略可当酒杯。",
            "口交市井谈，面涴俗子埃。",
            "谓予倘不化，未觉逆旅猜。",
            "但恐醉语误，积毁能焚骸。",
            "殷勤王先生，脱袜何贤哉。"
        ],
        "title": "旅舍七首  其五",
        "id": "c5221b20-17af-46f6-95b5-5ed473de357b"
    },
    {
        "author": "敖陶孙",
        "paragraphs": [
            "少时重意气，裹剑师白猨。",
            "神伤化碧血，泪尽如生元。",
            "晚修漆园方，孔跖付一尊。",
            "小山受岁晚，片云时归屯。",
            "客来两团蒲，坐看茶烟翻。",
            "渊明真可人，觞至辄忘言。"
        ],
        "title": "旅舍七首  其六",
        "id": "41cba43e-0499-4446-93fb-cad2c9be60e3"
    },
    {
        "author": "敖陶孙",
        "paragraphs": [
            "我家碧鹳弟，尽用当执殳。",
            "摧颜伴老翁，意欲化白鳬。",
            "娟娟熨帛手，见之感无襦。",
            "坐念粟布谣，于乎予何诛。",
            "取求不汝瑕，霸心生断袪。",
            "请观泽中鴈，一一稻粱图。"
        ],
        "title": "旅舍七首  其七",
        "id": "d1c2a232-f7ec-4470-b7c1-0e808d672e28"
    },
    {
        "author": "敖陶孙",
        "paragraphs": [
            "往闻大龚公，鱼艾照灵寿。",
            "当时从肩舆，门生儿子後。",
            "诗书开似续，文采补耆旧。",
            "数椽上茅茨，基结称广陋。",
            "壁间落宝唾，半是经济手。",
            "坐令农隠堂，赑屃黄姑薮。",
            "我来虽未识，名下已奔凑。",
            "功名何足云，短锸支宇宙。",
            "所忧饭吾牛，刍恶毛角瘦。",
            "木奴擅中州，竹君食千亩。",
            "连车载长腰，横网遮巨口。",
            "人生亦何须，不若巴清妇。",
            "时来食方丈，时去鲑三九。",
            "常恐少微芒，深夜切奎斗。",
            "起家公不难，周汉须佐佑。",
            "敢请益治田，种秫多酿酒。",
            "岁晚沧洲期，许结羊仲友。"
        ],
        "title": "寄题龚立道农隠堂",
        "id": "8d11ce3c-e48b-460b-935e-3616cbdd6d11"
    },
    {
        "author": "敖陶孙",
        "paragraphs": [
            "无可奈何生午凉，暮年王粲更情伤。",
            "一川水浄鸥能白，九月秋归蝶自黄。",
            "洛下篇章还独咏，辽东城郭正相忘。",
            "纷纷后土涂泥甚，小试庄周曳尾方。"
        ],
        "title": "和留题寓舍",
        "id": "ebf10afb-1231-4343-ba53-66a226547372"
    },
    {
        "author": "敖陶孙",
        "paragraphs": [
            "霜风欺断柳，星月爱平芜。",
            "船暖知村近，钟寒想寺孤。"
        ],
        "title": "绝句",
        "id": "b308ef5b-f361-4289-9f60-ac1a28045f17"
    },
    {
        "author": "敖陶孙",
        "paragraphs": [
            "有声且勿吞，有泪且勿倾。",
            "声吞断人肠，泪倾草不生。",
            "万事有反覆，天地终无情。",
            "斲方以为轮，平地生九折。",
            "锻剑使绕指，青萍化为血。",
            "筋骸束未贯，光景电露灭。",
            "我欲竟此曲，此曲能颓山。",
            "奉君一巵酒，已矣当何言。"
        ],
        "title": "广行路难  其一",
        "id": "b920b284-2444-4a49-92ee-6f15d32f32e1"
    },
    {
        "author": "敖陶孙",
        "paragraphs": [
            "有歌且勿发，有舞且勿盘。",
            "歌发愁云阴，舞盘促岁年。",
            "古来妾事主，百悲偿一欢。",
            "劝君莫渡河，河伯欲娶妇。",
            "采桑急蚕饥，送死藁碪手。",
            "世故常多门，反覆无不有。",
            "我欲竟此曲，此曲能摧城。",
            "奉君一巵酒，假日聊偷生。"
        ],
        "title": "广行路难  其二",
        "id": "9aa9772a-4afb-4ad5-9e33-9155fa69a1b2"
    },
    {
        "author": "敖陶孙",
        "paragraphs": [
            "中兴元老堂堂，诸孙玉质金相。",
            "封殖毋忘嘉树，爱思犹及甘棠。"
        ],
        "title": "送别史友六首  其一",
        "id": "3c93e753-3982-4f87-9735-698448cef93f"
    },
    {
        "author": "敖陶孙",
        "paragraphs": [
            "诸君置膜外论，之子真个中人。",
            "冀北何限千驷，东市初逢一麟。"
        ],
        "title": "送别史友六首  其二",
        "id": "809d93e5-fce2-48fd-9af1-3a633e186f69"
    },
    {
        "author": "敖陶孙",
        "paragraphs": [
            "过淮读二山赋，举世识三槐家。",
            "熊鱼等所欲者，兕虎敢叹非耶。"
        ],
        "title": "送别史友六首  其三",
        "id": "aa1245ea-4dcc-43bb-afe1-44a453ee3dd1"
    },
    {
        "author": "敖陶孙",
        "paragraphs": [
            "烟霏巧湿行李，钟鼓初分去舟。",
            "中有锦衣尚褧，旁看泥轼垂油。"
        ],
        "title": "送别史友六首  其四",
        "id": "dd69556c-f931-4d49-9c00-f0a43684225b"
    },
    {
        "author": "敖陶孙",
        "paragraphs": [
            "八堰三江良苦，十洲五峤能明。",
            "归路未夸海市，还家且餍南烹。"
        ],
        "title": "送别史友六首  其五",
        "id": "bccc6af5-c9ab-446c-8c67-5e97cb7fe080"
    },
    {
        "author": "敖陶孙",
        "paragraphs": [
            "冶渚饯何彦德，虎溪送陶渊明。",
            "诸人卿自卿法，今日吾用吾情。"
        ],
        "title": "送别史友六首  其六",
        "id": "2e9396cf-c960-4595-83c9-4d28b8e430bf"
    },
    {
        "author": "敖陶孙",
        "paragraphs": [
            "天竺应须老辨才，罗浮那得染尘埃。",
            "试看出日朱明观，便是中天积翠台。",
            "起废合归良匠手，安禅好住白云堆。",
            "寄声旧日黄居士，九锁丹函请一开。"
        ],
        "title": "送月上人住宝积寺",
        "id": "d71e3144-7fba-4768-98de-463eb31b7cc4"
    },
    {
        "author": "敖陶孙",
        "paragraphs": [
            "青筇相伴到仙坛，身寄虚无缥缈间。",
            "景物迥殊人世界，烟霞深锁道家山。",
            "纷纷尽向红尘老，寂寂谁知白日闲。",
            "遣履山中棋一局，几人于此未应还。"
        ],
        "title": "冲虚观",
        "id": "d13ca170-2c3d-49e7-a1ff-10af7e4a07bb"
    },
    {
        "author": "敖陶孙",
        "paragraphs": [
            "当年灵寿杖，止合扶孔光。"
        ],
        "title": "句",
        "id": "00bf0497-ab5b-4eb5-8a86-c0d8a1526abc"
    },
    {
        "author": "陈文蔚",
        "paragraphs": [
            "人生富贵多繁华，每遇诞日张绮罗。",
            "高堂宾从拥朱紫，金尊捧欢倾流霞。",
            "青春未暮神仙醉，舞腰回雪皓齿歌。",
            "难逢乐事买欢笑，千金不惜如泥沙。",
            "贫家相去一何远，自叹居里非鸣珂。",
            "平时只甘陋巷味，啜菽饮水之日多。",
            "不知今朝是生旦，东邻旋问酒可赊。",
            "烹鲜击肥非不愿，一室悬磬将如何。",
            "阿爹从容呼儿语，我有至乐非由他。",
            "立身亦足显父母，声名不必登高科。",
            "颜色苟能奉亲欢，悦口不存旨与嘉。",
            "满堂虽无金玉富，六籍诸子幸满家。",
            "日率儿曹勤诵读，行慕颜闵心孔轲。",
            "但得门庭无外事，竹林足以长婆娑。",
            "子顺亲慈有余乐，自然福至由家和。",
            "篱边晚菊知人意，岁岁来荐黄金花。"
        ],
        "title": "老人生旦",
        "id": "8317baf5-6886-4478-aa19-bab2800e9499"
    },
    {
        "author": "陈文蔚",
        "paragraphs": [
            "一区投老将焉卜，扬雄草玄那可续。",
            "何似山中种修竹，白驹皎皎人如玉。",
            "山深九夏无炎溽，往来不着市廛足。",
            "主人心地一泓渌，调高和寡阳春曲。",
            "时闻樵歌起林麓，趺坐道人方闭目。",
            "读书万里归妙瞩，等闲莫蹑巢由躅。",
            "何妨春酒瓮头熟，便约幽人来卜筑。",
            "伯夷清风千载肃，堪笑荒凉旧金谷。"
        ],
        "title": "和余方叔题傅材甫筠谷韵",
        "id": "1aacc6a8-9b8a-4f51-b24b-cd96d6d3cc9e"
    },
    {
        "author": "陈文蔚",
        "paragraphs": [
            "山水可吾情，对酒不必醉。",
            "及其不以酒，何由得翁意。"
        ],
        "title": "火田郑次山贫士也家有燕坐之处五为赋之 寓意轩",
        "id": "1cd995f5-47ce-4780-90e1-9f52a6dc2b29"
    },
    {
        "author": "陈文蔚",
        "paragraphs": [
            "一息万里驰，白日天无光。",
            "归来固吾圉，宇泰生吉祥。"
        ],
        "title": "火田郑次山贫士也家有燕坐之处五为赋之 观省斋",
        "id": "9e52b71d-5c4c-4d1b-b9e8-99ce797ae37a"
    },
    {
        "author": "陈文蔚",
        "paragraphs": [
            "夜半一阳动，万木总皆春。",
            "当观向荣意，从此识吾仁。"
        ],
        "title": "火田郑次山贫士也家有燕坐之处五为赋之 槁木寮",
        "id": "e152773f-db51-4da7-b445-2102a282e0a2"
    },
    {
        "author": "陈文蔚",
        "paragraphs": [
            "中独抱孤清，外示聊以朴。",
            "不结桃李交，风味良不恶。"
        ],
        "title": "火田郑次山贫士也家有燕坐之处五为赋之 岁寒谷",
        "id": "027c55e6-3f8d-4e50-91ff-dbe905d2e4b2"
    },
    {
        "author": "陈文蔚",
        "paragraphs": [
            "筑室在涧阿，种木清成阴。",
            "中有圣人书，可以乐吾心。"
        ],
        "title": "火田郑次山贫士也家有燕坐之处五为赋之 隠窝",
        "id": "28d3689b-0233-4248-949c-afa6668af835"
    },
    {
        "author": "陈文蔚",
        "paragraphs": [
            "当年开元主，得失鉴前迹。",
            "图治极焦劳，自谓吾虽瘠。",
            "自从嬖在妾，干坤轻一掷。",
            "妖花恐其魂，宜远数百驿。"
        ],
        "title": "和贾元永醉杨妃",
        "id": "e3be1b06-6064-4eb3-bf82-46dda7287ff4"
    },
    {
        "author": "陈文蔚",
        "paragraphs": [
            "笔端老木千岁心，一见洗我尘土襟。",
            "坐久令人忘愠喜，古今碧涧落寒冰。",
            "乍浓乍淡阴复晴，晦明变化天所成。",
            "相画之法如相士，骨奇肉瘦神必清。",
            "烟淡云疏天幂幂，顷刻风雷暗尘壁。",
            "画工羞看手如神，十日一水五日石。"
        ],
        "title": "题郑好古松图和赵国兴韵",
        "id": "571a0f07-3f89-4a57-9d37-a1555f17c51d"
    },
    {
        "author": "陈文蔚",
        "paragraphs": [
            "初见种汝时，微荄极枯槁。",
            "今既长枝叶，日复一日好。",
            "仪刑静独秀，精神雨中澡。",
            "嗟我费耘治，尚媿窗前草。"
        ],
        "title": "观物二首  其一",
        "id": "8666c778-a3cc-4301-8a6d-9e72176cade5"
    },
    {
        "author": "陈文蔚",
        "paragraphs": [
            "墙东一微物，妙意包藏深。",
            "人皆看枝叶，我独观其心。",
            "萌蘗既绵绵，茂盛亦骎骎。",
            "从此识天地，生生无古今。"
        ],
        "title": "观物二首  其二",
        "id": "5d8dcec9-3099-4cec-8606-66a32f7bff5a"
    },
    {
        "author": "陈文蔚",
        "paragraphs": [
            "我生抱孤贞，有似窗前竹。",
            "却笑日用功，采绿不盈掬。",
            "诗书负宿愿，发愤处幽独。",
            "古人刮目处，论道不隔宿。",
            "吾计决已久，不疑何待卜。",
            "一书讯安否，双鱼勤往复。",
            "丈夫气相许，云雨讵翻覆。",
            "穷通付一醉，东邻酒方熟。"
        ],
        "title": "贾元永寄诗有穷愁之叹和韵宽之",
        "id": "eb4ff232-f384-4cb9-be10-d0c87c072e7a"
    },
    {
        "author": "陈文蔚",
        "paragraphs": [
            "兀坐谁与邻，院古槐阴静。",
            "美人东南来，共此炎夏永。",
            "危衷慰孤清，羁迹不待屏。",
            "十载怀愿见，一日良独幸。",
            "开樽共有酌，当月免对影。",
            "所讲根理致，坦然见心境。",
            "诠评寖及诗，语我挈裘领。",
            "云何方浩浩，遽尔中耿耿。",
            "归理武夷棹，梦寐江南景。",
            "吾曹贵晚节，莫辞霜露冷。",
            "世事如予何，遗编且重整。"
        ],
        "title": "同彭漫者寄铅山诸友韵送彭归武夷",
        "id": "4c6c67fd-cd9f-4088-b865-8b0485253f9a"
    },
    {
        "author": "陈文蔚",
        "paragraphs": [
            "雪夜访戴时，未至已先返。",
            "潘魏一夜话，兴味良亦短。",
            "三日聆妙语，远胜十年款。",
            "嗜欲排喧嚣，议论反根本。",
            "酒罢放怀歌，超然心更远。",
            "古人不难到，学力贵自勉。",
            "花柳况欣欣，游哉春未晚。"
        ],
        "title": "辛亥春与陈周佐县丞会于汭川旅邸从容三日临别呈周佐",
        "id": "d98a52a8-3f13-4a0e-ae3a-989d689a427a"
    },
    {
        "author": "陈文蔚",
        "paragraphs": [
            "去年过桃花，心情乱飞絮。",
            "今年重来时，烟水已成趣。",
            "川华动春绿，渔艇自来去。",
            "况复江上山，玉立美无度。",
            "徘徊欲吟诗，日暮不成赋。",
            "但见飞鸟归，暝色带云树。",
            "我生亦何求，行止随所寓。",
            "悠然此时心，但觉狎鸥鹭。",
            "风定波自平，可玩不可怖。",
            "堪嗟世间人，险阻起平路。",
            "兹焉得所图，万事不关虑。"
        ],
        "title": "再过桃花台",
        "id": "0499793b-43a1-46a2-b654-94e809e8d071"
    },
    {
        "author": "陈文蔚",
        "paragraphs": [
            "书阁高几寻，其高不可知。",
            "但见读书人，心与千古期。",
            "藉此闲旷地，端坐穷轩羲。",
            "世尘飞不到，月霁光风吹。",
            "况复揭扁榜，字画天下奇。",
            "妙有指南处，世人那易窥。",
            "昔闻堂上声，斲轮尝笑之。",
            "而子得深省，不觉糟粕遗。",
            "终日几案乐，舍此归其谁。"
        ],
        "title": "寄题吴伯丰所居二首 读书阁",
        "id": "5debd505-6915-402b-be15-2a5cfdb82c19"
    },
    {
        "author": "陈文蔚",
        "paragraphs": [
            "心兮如太虚，何恶亦何爱。",
            "吾庐寄吾兴，妙处端有在。",
            "于中忘岁时，畴觉屡迁代。",
            "但知曲肱眠，居然乐其内。",
            "无事户不出，此意谁能会。",
            "更约素心交，携书静相对。"
        ],
        "title": "寄题吴伯丰所居二首 亦爱轩",
        "id": "b401e466-9d0d-4f91-8a21-423a9c68efdf"
    },
    {
        "author": "陈文蔚",
        "paragraphs": [
            "为君半日留，得与诸贤集。",
            "人生贵远游，何苦自维絷。",
            "好鸟鸣更幽，远山青欲湿。",
            "时有午边风，吹从木阴入。"
        ],
        "title": "石井偶书呈同来者",
        "id": "fd253105-9cb2-4827-9576-d3dda7c18cd6"
    },
    {
        "author": "陈文蔚",
        "paragraphs": [
            "至後一百五，春光正韶华。",
            "往往天气少，多与人事差。",
            "今年特清朗，川原烂红霞。",
            "埋头卷书册，访友况不赊。",
            "尽日俱襄阳，满城同看花。",
            "百种斗红紫，意气各雄夸。",
            "忽焉有招呼，径醉碧桃家。",
            "主人意厚甚，更约观金沙。",
            "而我方与子，浩荡兴无涯。",
            "但恐催日驭，所幸未西斜。",
            "行行复行行，小筑逢异葩。",
            "杂然不知名，品品亦自嘉。",
            "园翁旋相问，酌酒仍烹茶。",
            "珍重颇深简，市井避喧哗。",
            "子乃若有告，未语先咨嗟。",
            "愿言更出郭，前林路非遐。",
            "会当有奇遇，始信我不讹。",
            "果见山下蒙，一泓莹无瑕。",
            "渊然蟠蛟龙，不为藏黾蛙。",
            "稍稍出奇怪，罗列如髻丫。",
            "须臾耸崭绝，炼不经女娲。",
            "特立如丈夫，匪可干以邪。",
            "相与发浩叹，题品乃未加。",
            "因念世沈晦，岂但如尔耶。",
            "乘风且归欤，投林有昏鸦。",
            "聊为赋此诗，醉笔歌龙蛇。"
        ],
        "title": "甲寅寒食日访徐子融子融同出游晚归志所历二十六韵",
        "id": "b340971a-5d79-4408-a780-2adccdbba31e"
    },
    {
        "author": "陈文蔚",
        "paragraphs": [
            "家家趁寒食，看花雒城里。",
            "孰知我辈人，屐去登山齿。",
            "千峰据其高，一览无余美。",
            "小溪山下来，青烟林末起。",
            "俯瞰阛阓居，总在尘埃底。",
            "洒樽遽移下，诗兴良未已。",
            "因念读书人，故事为重纪。"
        ],
        "title": "寒食後一日赵国兴携具拉游清风峡登一览亭分韵赋诗以尘埃已逐双溪去为韵得已字",
        "id": "26393318-8fa6-41e4-8b0e-88286ccfcca1"
    },
    {
        "author": "陈文蔚",
        "paragraphs": [
            "愧我困尘冗，因君得清游。",
            "脱身桃李场，慰彼林壑幽。",
            "水光晚更碧，山色翠欲流。",
            "诗情天万里，浩荡不可收。"
        ],
        "title": "回郑家桥小酌复以临清流而赋诗为韵得流字",
        "id": "d3c0fabf-c752-4f1c-8b27-5de42d4b4f04"
    },
    {
        "author": "陈文蔚",
        "paragraphs": [
            "使君今宵有高会，天为好事收滂沱。",
            "厌将歌舞竞时好，只有风月为诗魔。",
            "此际主劝客尽醉，何日弟和兄且歌。",
            "台高林影散满地，不饮奈此清光何。"
        ],
        "title": "中秋後二夕陪赵连州饮荷香亭次连州韵",
        "id": "4fb926de-b4a2-4ebc-b18a-71e78ab68892"
    },
    {
        "author": "陈文蔚",
        "paragraphs": [
            "春来凡草木，开处总成花。",
            "东皇本无心，世人徒尔夸。",
            "我爱花中王，矫矫出羣姿。",
            "非不爱桃李，桃李多繁枝。",
            "寄语折花人，半开花正好。",
            "折到离披时，翻成被花恼。",
            "花不在色香，全在精神处。",
            "不惯识花人，未肯轻分付。",
            "一夜无风雨，花枝报平安。",
            "折花须惜枝，容易莫伤残。",
            "兰熏可以佩，幽人撷其芳。",
            "红紫时所竞，安得细推详。",
            "白面谁家郎，逢花便攀折。",
            "言会折花枝，折花人更别。",
            "曲糵有工夫，气味独醇厚。",
            "欲酿胸中春，岂可樽无酒。",
            "座上尝春风，客来同把盏。",
            "妙处我独知，醺然面生暖。",
            "浅深存斟酌，杯行不须满。",
            "既满须持之，不持惧招损。",
            "香液喷瓮面，红光浮满巵。",
            "此为最佳处，亦是极难时。",
            "杯深不可把，俯身为渠撋。",
            "淋浪莫沾衣，操纵得其权。",
            "有客太诗狂，斗酒约相就。",
            "那识半醺时，春风满怀袖。",
            "我有酒一壶，酝酿颇得宜。",
            "饮之痊沈痾，赠子聊以持。"
        ],
        "title": "以花枝好处安详折酒盏满时撋就持为韵赠徐子融",
        "id": "18543d54-f07f-4b7b-aea3-f4fc6f5c79a0"
    },
    {
        "author": "陈文蔚",
        "paragraphs": [
            "任官自古惟贤材，天子耳目寄外台。",
            "祥刑所系切民命，可不于此钦恤哉。",
            "猗嗟东南俗脆弱，独有闽岭高崔嵬。",
            "山川风气颇相等，挟刚负险不可摧。",
            "自来岩谷多啸聚，屡遣使者歼渠魁。",
            "今幸田里各安业，毕竟习俗怀阴猜。",
            "侵陵矫虔或未免，狱讼不平良善灾。",
            "民强官弱亦已久，往往州县翻低回。",
            "政须绣斧肃风采，坐使一方公道开。",
            "秋霜凛烈惩其奸，扑灭不复然死灰。",
            "阳和宽大布德意，抚摩穷困如婴孩。",
            "湘江之水碧悠悠，使君昔日曾徘徊。",
            "于今八州复延颈，洗冤泽物须公来。",
            "澄清本是平生志，从此四境无氛埃。",
            "勿谓故园有松菊，长忆三径荒莓苔。"
        ],
        "title": "送赵进臣持闽宪节",
        "id": "096eb39b-e7fc-41fc-82d7-d04ccffd5250"
    },
    {
        "author": "陈文蔚",
        "paragraphs": [
            "皎皎冰雪姿，黯然宜水墨。",
            "却恐施丹素，翻令涴颜色。",
            "孤山水云深，庾岭林月黑。",
            "晴窗一挥染，想像意俱得。"
        ],
        "title": "先生跋所藏汤君墨梅约诸人赋诗俾文蔚亦题其後",
        "id": "506e670f-c8dc-4898-8e72-8f8363f05c40"
    },
    {
        "author": "陈文蔚",
        "paragraphs": [
            "古人不可见，千卷留遗编。",
            "要非纸上语，至理实参前。",
            "列圣精微心，舍此将何传。",
            "根本会于一，枝叶数万千。",
            "博文可约礼，掘井志得泉。",
            "兹乃读书旨，涵泳当忘年。",
            "勿以急迫求，留神尝静专。",
            "亦勿事悠悠，岁月空推迁。",
            "久而竟纯熟，脱落不知然。",
            "众理斯旁通，如海会百川。",
            "又如庖丁刀，体解牛无全。",
            "超然得我心，枘凿非方圆。",
            "书在言语後，用起言语先。",
            "唐人资缀缉，汉儒拘训笺。",
            "记诵日益博，畴知心鉴昏。",
            "祗足骋驰骛，与道实天渊。",
            "瑱山名亭意，难与世人言。",
            "方将屏俗虑，日夕亲圣贤。",
            "见闻岂足道，孰是入德门。",
            "隠几无别事，真趣在穷研。",
            "一旦忽冰释，花柳春无边。",
            "此时案上书，始可付蹄筌。"
        ],
        "title": "寄题吴子似所居二首 读书亭",
        "id": "3db47f02-86fe-42b0-a9c3-ff71731908a3"
    },
    {
        "author": "陈文蔚",
        "paragraphs": [
            "上帝降斯民，厥初存秉彝。",
            "古昔世教明，大道行坦夷。",
            "裘葛顺冬夏，饮食充渴饥。",
            "非有慕于外，夫妇皆与知。",
            "岳渎气既分，民风日浇漓。",
            "仁义既榛塞，教化悲陵迟。",
            "隠然善端着，不胜奸伪滋。",
            "其至藉吾道，纷纷取世资。",
            "阳尊若示公，阴叛实济私。",
            "孟氏极雄辩，剖晰精毫厘。",
            "言言七篇在，炳如日星垂。",
            "千载嗟晦蚀，大义谁复提。",
            "延陵有佳孙，好学谨操持。",
            "传授有所自，源派分江西。",
            "若为日用功，义利早辨之。",
            "细读象山记，妙意良在兹。",
            "愿言不为获，努力但耘耔。",
            "堂前有松桂，年年长柯枝。",
            "生意不自已，何心论报施。",
            "请子对佳木，长哦经德诗。"
        ],
        "title": "寄题吴子似所居二首 经德堂",
        "id": "b0d96bc1-c561-4bac-a30f-39c89f69814e"
    },
    {
        "author": "陈文蔚",
        "paragraphs": [
            "忆昔舟泊云锦溪，溪上故人知为谁。",
            "读书亭中不草草，永平人物入深讨。",
            "生平藉甚梅子真，我乃晚遇情相亲。",
            "古人事业贵悠久，归欤访我同门友。"
        ],
        "title": "送吴子似归番阳",
        "id": "88aaabe4-2eee-488e-b939-c649fcc0c975"
    },
    {
        "author": "陈文蔚",
        "paragraphs": [
            "一旱不问下与高，风吹日炙同煎熬。",
            "悲鸣鸿雁不饮啄，向人终日声嗷嗷。",
            "千里赤地天不管，毫发微功矜桔槔。",
            "乘除自古有成说，霖潦一春多发泄。",
            "渴苗欲死俟沾溉，到此翻令成泽竭。",
            "不眠耿耿抱幽恨，离毕中宵起占月。",
            "仰天浩叹如何理，引手欲挽天河水。",
            "鹅湖作镇县东隅，山巅忽有云峰起。",
            "朝隮何事故要勒，雨未崇朝还又止。",
            "农家与苗相为命，情不愿苏惟愿死。",
            "愁肠欲断成寸寸，顷刻风雷惊动散。",
            "为霖三日泽已均，泼墨千山云不断。",
            "骚人赋诗喜欲狂，自写长笺几脱腕。",
            "东西倒悬今少解，欢情随雨亦滂沛。",
            "祇愁西北望云霓，腥膻久矣为民害。",
            "请看麟史书伐邢，一日兴师当问罪。",
            "诗成聊写闵雨志，𤱶亩拳拳有深爱。"
        ],
        "title": "和叶仲洽喜雨",
        "id": "adef1041-30e9-4a1c-9ef4-0d4f2a4a1840"
    },
    {
        "author": "陈文蔚",
        "paragraphs": [
            "悠然君之见，不与凡见同。",
            "正似东篱下，山忽在眼中。",
            "谁昔夜登阁，歌罢饮亦终。",
            "恍若有真契，可知不可穷。"
        ],
        "title": "题傅岩叟悠然阁三章章八句  其一",
        "id": "a700ae4a-de21-406a-9093-77ee0e093481"
    },
    {
        "author": "陈文蔚",
        "paragraphs": [
            "悠然阁之名，名从见中起。",
            "长哦好仁诗，高山勤仰止。",
            "意与口俱到，掘井真得水。",
            "嗟哉世间人，穿凿求义理。"
        ],
        "title": "题傅岩叟悠然阁三章章八句  其二",
        "id": "4716c9c9-6e77-4a64-9df6-bbe28a5f6b27"
    },
    {
        "author": "陈文蔚",
        "paragraphs": [
            "悠然君之心，非古亦非今。",
            "忘言犹有诗，无弦安用琴。",
            "渊明此时意，千载无知音。",
            "但见登阁时，山高白云深。"
        ],
        "title": "题傅岩叟悠然阁三章章八句  其三",
        "id": "f9de3f07-f3bf-4a07-8e2f-612501cecd23"
    },
    {
        "author": "陈文蔚",
        "paragraphs": [
            "我来未试烹茶水，且读石上涪翁诗。",
            "上卧百尺晴蝃蝀，下贮一匣青玻璃。",
            "渊深知是蛟龙宅，风怒似挟熊虎威。",
            "自古贤栖知几许，今有精蓝藏翠微。"
        ],
        "tags": [
            "庐山"
        ],
        "title": "庐山杂咏 栖贤三峡桥",
        "id": "76f6a0e2-c472-4ba9-aae6-d775ffdb9395"
    },
    {
        "author": "陈文蔚",
        "paragraphs": [
            "朝登天池峰，暮酌天池水。",
            "一枕僧榻清，钟磬半空里。",
            "平生此名山，籍籍满吾耳。",
            "乘兴作远游，杖策自不已。",
            "行行到绝顶，尘世知隔几。",
            "云烟出其下，渺视犹万里。",
            "山川与人物，往往尽蒙被。",
            "始疑翻雪涛，混同一彭蠡。",
            "顷刻开一罅，初见山逦迤。",
            "仿佛人世界，未可详目指。",
            "山中为予言，此地去天咫。",
            "风雨晦冥候，与世殊不似。",
            "霖潦方下作，山头旋磨蚁。",
            "云深此埋屋，山下乃不尔。",
            "历验予所言，其言亦非诡。",
            "未必隔仙凡，高深实殊轨。",
            "初夜现佛灯，数星林末起。",
            "如萤复如炬，或明亦或止。",
            "昔闻颇甚怪，今见乃如此。",
            "寄语登山人，仍须细穷理。"
        ],
        "tags": [
            "庐山"
        ],
        "title": "庐山杂咏 天池",
        "id": "e5ee8e70-d295-412d-a6be-aa972955e331"
    },
    {
        "author": "陈文蔚",
        "paragraphs": [
            "先师紫阳翁，雅爱穷幽微。",
            "前贤有遗迹，所至皆发挥。",
            "千古庐山高，白鹿遇亦希。",
            "何人实经始，閟藏启天机。",
            "临流勘书台，隠然钓鱼矶。",
            "圣朝始加贲，泉石生光辉。",
            "榛莽百年中，潜长虎豹威。",
            "衣冠固不论，樵牧亦寥稀。",
            "今昔有显晦，山川无是非。",
            "先生适剖竹，按图重歔欷。",
            "斩荆得遗址，涧绕山合围。",
            "买田敞堂塾，岂将终遁肥。",
            "学子共栖集，相与咏而归。",
            "继圣讲绝学，咳唾落珠玑。",
            "此理忽森着，鱼鸢真跃飞。",
            "小子恨晚遇，讲席吊及依。",
            "升堂拜遗像，泫然涕沾衣。",
            "幸今主盟人，高识可与几。",
            "光风霁月意，端欲贤圣希。",
            "时来一讲订，诸生佩弦韦。",
            "超然此会意，规范喜无违。",
            "徘徊不忍去，暮宿留山扉。",
            "因极昔游处，恍如身泗沂。",
            "矧复洞中友，进步方騑騑。",
            "永矢忘世味，来食此山薇。"
        ],
        "tags": [
            "庐山"
        ],
        "title": "白鹿洞谒先生祠堂呈李梦开教授是日李入洞讲书",
        "id": "3d0255a6-22dd-4eae-813a-2245f5cced5d"
    },
    {
        "author": "陈文蔚",
        "paragraphs": [
            "登陟百险艰，来看云间瀑。",
            "飞从千仞峰，泻作一条玉。",
            "冬夏有盈缩，古今无断续。",
            "当日武夷翁，翩然来结屋。"
        ],
        "title": "卧龙瀑布",
        "id": "5a0ac0b4-798b-42ac-89ea-4d4262537f31"
    },
    {
        "author": "陈文蔚",
        "paragraphs": [
            "堂堂千载人，遗像凛如生。",
            "趋舍同一操，岂无当代英。",
            "欲唤卧龙起，四海盲聋惊。",
            "此意无今昨，未应归杳冥。"
        ],
        "title": "武侯像",
        "id": "3a7131d3-552d-4152-87a6-4ff79c1a68e8"
    },
    {
        "author": "陈文蔚",
        "paragraphs": [
            "无才济苍生，竹林远栖遁。",
            "中有圣人书，饭蔬自无闷。"
        ],
        "title": "新居六咏 竹林隠居",
        "id": "4287ce23-b589-458d-b165-f82b09eceba1"
    },
    {
        "author": "陈文蔚",
        "paragraphs": [
            "筑堤环碧沼，种花仍满堤。",
            "幽人日往来，非关桃李蹊。"
        ],
        "title": "新居六咏 花堤",
        "id": "3674568c-0e0e-42f5-a6c4-ed5645875dab"
    },
    {
        "author": "陈文蔚",
        "paragraphs": [
            "池东如月弦，池西如月弓。",
            "池北千丈屏，倒影碧波中。"
        ],
        "title": "新居六咏 半月池",
        "id": "ccc7a8dc-5b06-4919-a9c2-041b539104a3"
    },
    {
        "author": "陈文蔚",
        "paragraphs": [
            "清沟知几曲，花落流红锦。",
            "何须浮羽觞，自可供杯饮。"
        ],
        "title": "新居六咏 曲水",
        "id": "2469c5e3-845d-4ef7-a8fb-e9480e35f1da"
    },
    {
        "author": "陈文蔚",
        "paragraphs": [
            "燕坐焚清香，日永袅烟篆。",
            "妙处良独知，功收物欲战。"
        ],
        "title": "新居六咏 克斋",
        "id": "f03f0912-40c2-4bda-bb12-6a5d75222606"
    },
    {
        "author": "陈文蔚",
        "paragraphs": [
            "绿阴初散地，今有入檐枝。",
            "开窗对潇洒，岁寒惟独知。"
        ],
        "title": "新居六咏 梅窗",
        "id": "0644e4e9-b319-4c0e-a8f0-fd8efec78324"
    },
    {
        "author": "陈文蔚",
        "paragraphs": [
            "黄卷与晤对，日日有新闻。",
            "青山不世情，时时有佳宾。",
            "不动利害心，且无将迎勤。",
            "自得村童乐，何须市朝纷。",
            "种菊绕庭砌，黄花俟秋芬。",
            "琴书便当归，免使思白云。",
            "犂锄理荒秽，菽水娱朝昏。",
            "此外何所慕，甘作耕桑民。"
        ],
        "title": "五月十二日闲中偶作",
        "id": "6c228a0b-ea34-45bb-b234-6ac601937858"
    },
    {
        "author": "陈文蔚",
        "paragraphs": [
            "我闻章泉清，有客日洗耳。",
            "而况坦腹眠，满意得佳士。",
            "相期忘岁月，饱饭读书史。",
            "祇恐翁独吟，黄鹄举千里。",
            "静言同门友，吾郡差若多。",
            "相望数舍隔，便如千里赊。",
            "惟有湖上翁，时时许相过。",
            "比缘迹萍梗，亦已废琢磨。"
        ],
        "title": "徐天锡归自玉山昌甫以三诗送之後二篇有及予与徐子融傅岩叟之意且托其转寄答其意以谢之  其一",
        "id": "55f78b53-9522-4820-ac8f-ae256ae63229"
    },
    {
        "author": "陈文蔚",
        "paragraphs": [
            "曾共傅岩孙，同坐傅岩石。",
            "纪游未抄寄，双梅解相忆。",
            "天涯思美人，折花陡岑寂。",
            "所幸柱上题，如新未陈迹。"
        ],
        "title": "徐天锡归自玉山昌甫以三诗送之後二篇有及予与徐子融傅岩叟之意且托其转寄答其意以谢之  其二",
        "id": "0529b52f-aebe-4f34-9bb3-37a6fecade8c"
    },
    {
        "author": "陈文蔚",
        "paragraphs": [
            "曾参一唯外，相顾了无言。",
            "颜渊但如愚，永谢枝叶繁。",
            "後人谓二子，独得道之原。",
            "脱落章句卑，统宗而会元。",
            "谁知圣门教，入道固有门。",
            "非博奚反约，溯流乃求源。",
            "颜曾日用功，如海众水吞。",
            "及其成功後，木落归本根。",
            "固非求捷径，大学废讲论。",
            "李君敞高阁，驾言避俗喧。",
            "藏书比邺侯，日夕手自翻。",
            "百家期贯穿，目击万里存。",
            "上下洞今古，高深察干坤。",
            "一旦忽融会，豁然破篱籓。",
            "笑彼习忘子，读书尝惮烦。"
        ],
        "title": "寄题徽州李君博文阁",
        "id": "a87a36d6-d734-4e90-9e6d-10f9e96e1e0b"
    },
    {
        "author": "陈文蔚",
        "paragraphs": [
            "世间潢潦水，可叹无根源。",
            "盈满涸可待，骤雨空翻盆。",
            "鹅峰此邦镇，秀润草木繁。",
            "泄为石井泉，永与天地存。",
            "平湖十顷开，风漪绿荷翻。",
            "意共一脉落，高下相吐吞。",
            "清游二三丈，归途月黄昏。",
            "咫尺阻同集，笑我真惮烦。",
            "相期一朝去，雷电当飞奔。",
            "鞭龙起为雨，微功不须论。"
        ],
        "title": "和胡应祥游石井韵",
        "id": "163b585d-5305-4d67-9138-501c27b220f2"
    },
    {
        "author": "陈文蔚",
        "paragraphs": [
            "两岁霜风吹客袍，亲庭礼阙捧香醪。",
            "今日升堂祝亲寿，亲寿愿比南山高。",
            "古来人生七十稀，吾亲八十脸如桃。",
            "但得岁月无穷极，从教两鬓添霜毛。",
            "闲中花竹自娱戏，日课诗礼勉儿曹。",
            "随分家风尝礼法，何心与世争雄豪。",
            "自古作善天所佑，赋与庞眉并寿绦。",
            "不须神仙授秘诀，已保柱石常坚牢。",
            "年年新酿此时熟，真珠滴红听小槽。"
        ],
        "title": "壬申老人生旦",
        "id": "916d6110-fdef-4f3e-9e88-c4b2fe0ea22c"
    },
    {
        "author": "陈文蔚",
        "paragraphs": [
            "生息同宇宙，形骸通物我。",
            "天寒雪盈尺，灶冷炉无火。",
            "酒面生红光，花枝娇婀娜。",
            "虽然太守乐，亦要民安妥。"
        ],
        "title": "赵忠州有苦寒懒起之句和其韵",
        "id": "234ce97c-aceb-4199-b5cb-54b65d8ebcba"
    },
    {
        "author": "陈文蔚",
        "paragraphs": [
            "草虽至微物，禀气何不同。",
            "瑞者为灵芝，大抵和所钟。",
            "熏者为兰荪，芬香播春风。",
            "人知外秀异，胡不原诸中。",
            "奈何一种类，亦费造化工。",
            "沾濡足雨露，山川徒茂丰。",
            "畏冗无地着，无足比蒿蓬。",
            "成熟不堪食，但逞毫芒锋。",
            "除却刺人衣，此外无余功。",
            "惨虽未荆棘，包藏固难容。",
            "因行为芟除，当路靡留踪。",
            "害物亦害己，去汝如去凶。",
            "安得天地间，榛翳亨衢通。"
        ],
        "title": "去草棘",
        "id": "38aa338a-e597-4a38-9170-c6bebb7f7f49"
    },
    {
        "author": "陈文蔚",
        "paragraphs": [
            "我亦病闭门，机闲了无触。",
            "故人送诗来，绸缪写心曲。",
            "胡乃稽报章，悼往牵服属。",
            "天理循自然，非敢故羁束。",
            "人生寿夭定，心要无愧恧。",
            "逞欲千乘危，安分一瓢足。",
            "范雎倾穰侯，郦寄卖吕禄。",
            "何如北窗卧，酒熟巾自漉。",
            "况有圣贤书，可洗昏花目。",
            "一任岁月驶，流徙惊转瞩。",
            "安知疾疢余，非以石攻玉。"
        ],
        "title": "和余方叔病中见寄",
        "id": "0a61dc26-2600-45e1-9378-cd07ab3c1b98"
    },
    {
        "author": "陈文蔚",
        "paragraphs": [
            "地僻广干坤，身闲多月日。",
            "耕凿太古民，天然自淳质。",
            "未始泥神仙，阅世自长久。",
            "日用饮食余，帝力我何有。",
            "修竹三径幽，青山四时好。",
            "何须万间厦，一廛可娱老。",
            "园柑结新实，篱菊开晚花。",
            "旋篘瓮头酒，不负老年华。",
            "田夫与野老，一笑相逢迎。",
            "只说桑麻事，安知市朝争。",
            "年年愿今日，有酒可留客。",
            "虽是无珍馐，随宜具肴核。",
            "人言鹤发翁，翻作朱颜少。",
            "把酒更何辞，一对西风笑。",
            "环堵一亩宫，中有长生计。",
            "秋月与春花，今年又明岁。",
            "年高亲可庆，家贫儿包羞。",
            "今年胜去年，粗有酒新篘。",
            "岁月绵绵永，福禄日日新。",
            "天开九龄数，眼见四世人。",
            "共乐堂上亲，旋约山中友。",
            "虽是盘无馔，未至樽无酒。",
            "积善虽人为，康宁荷天宠。",
            "但愧儒素风，日乏甘旨奉。",
            "子孙虽未贤，粗肯诗礼亲。",
            "愿言各努力，忠孝以立身。",
            "人间无事日，箪瓢亦清欢。",
            "但愿从今日，时时报平安。"
        ],
        "title": "用门牌日有好花迎客笑岁蒭新酒奉亲欢为韵为老人寿",
        "id": "caf4873e-7de1-475d-ac66-6ca5ceda2e8e"
    },
    {
        "author": "陈文蔚",
        "paragraphs": [
            "人生邂逅如岐路，南北东西忽离聚。",
            "渊明本赋归去来，保社乃今随所寓。",
            "读书不杂嚣尘声，好在园林最幽处。",
            "朱桥跨出林阴外，一水绕庭将绿护。",
            "有时小立凭危栏，临风不忍空归去。",
            "矧逢暑夕远灯火，杖策月林时散步。",
            "更深每与二三子，辍寐每为清景驻。",
            "山高望望北斗低，花香拂拂南熏度。",
            "拟将胸次涤河汉，不管衣巾湿风露。",
            "清谈未必真废事，言下应当有微悟。",
            "不妨俯仰更观察，此意直须起训诂。",
            "郊墟次第新凉入，自可灯窗穷入暮。",
            "凡人努力在年少，老大悲伤欲何诉。",
            "嗟予学古虽有志，蹭蹬独为一生误。",
            "鸢鱼性分信机浅，风月情怀乃天赋。",
            "归哉要结园绮徒，清夜团栾绕庭树。"
        ],
        "title": "夏夜露坐偶书且勉同学子",
        "id": "e076550e-a80e-4132-9bf5-170bea8ffe6f"
    },
    {
        "author": "陈文蔚",
        "paragraphs": [
            "自笑山泽为癯儒，侪之富贵非其徒。",
            "他人诞日燕歌酒，贫家箪瓢屡空虚。",
            "昨朝不记生年月，面前忽见樽罍列。",
            "感君祝我还祝君，两翁相对头如雪。"
        ],
        "title": "予始生日岩叟携酒见过且有寿语赋此以谢之",
        "id": "31e5baa6-80f8-4c09-a71d-9f0d6bf63584"
    },
    {
        "author": "陈文蔚",
        "paragraphs": [
            "儿愿岁岁登斯堂，再拜为亲扶寿觞。",
            "近思去岁生日时，膝下罗列儿孙行。",
            "更愿明年似今日，酒面菊花如意黄。",
            "人间富贵谁不愿，儿只愿寿长且康。",
            "田园薄有可衣食，但要作善思无疆。",
            "生涯淡淡随分过，不逐势利常奔忙。",
            "初非熊经慕仙术，自是日月闲中长。",
            "天赋清奇古容貌，精神矍铄筋骨强。",
            "今朝捧酒祝亲意，不知何者堪比方。",
            "欲将吾亲比松柏，松柏老不禁风霜。",
            "欲将吾亲比龟鹤，龟龄鹤算终可量。",
            "溪北柱石山峩峩，蟠根结据由洪荒。",
            "家居山下不记年，永与山石同苍苍。"
        ],
        "title": "乙亥老人生旦",
        "id": "52869ae5-5ce8-43ce-b5b4-b264f1052f48"
    },
    {
        "author": "陈文蔚",
        "paragraphs": [
            "圣人当耳顺，吾年已逾再。",
            "日觊有新功，迩来如稍怠。",
            "嗟尔性虽驽，敢不鞭其退。",
            "须教十二时，此心无不在。",
            "书此当盘铭，终身以服佩。"
        ],
        "title": "责己",
        "id": "6e409297-1ba0-4ce3-acb5-9970b9e28e8b"
    },
    {
        "author": "陈文蔚",
        "paragraphs": [
            "箕畴五福孰居一，惟有年高无等匹。",
            "皆缘作善天降康，视履知当获元吉。",
            "贫居衣食虽屡乏，墙下有桑园芋栗。",
            "乘肥衣轻岂不快，往往久长难可必。",
            "矍铄吾翁八十五，骨劲双瞳如点漆。",
            "安贫每甘菽水养，虽是形癯心则逸。",
            "菊花开晚似有意，不为重阳为今日。",
            "成行儿女罗酒浆，拜祝愿天从所乞。",
            "不愿分外乐事多，只愿亲安体无疾。",
            "不愿官书汾阳考，只愿亲年增秩秩。",
            "儿孙倘或有生意，此去买田多种秫。",
            "直须酿酒如春红，岁岁称觞无了毕。",
            "况当风物一年好，盘荐黄橙并绿橘。"
        ],
        "title": "丁丑老人生旦",
        "id": "69ed6a01-70d5-41ed-aed4-5c2381553939"
    },
    {
        "author": "陈文蔚",
        "paragraphs": [
            "吾家本是田家子，其先世世居田里。",
            "儿因逐食浪飘蓬，欲归无以供甘旨。",
            "吾翁亦能甘淡薄，日夕饭疏而饮水。",
            "浑然质朴古人风，固应自有长生理。",
            "筋骸虽老自康健，聪明少壮犹难比。",
            "了无机械足怡神，不生嗜好强精髓。",
            "人间可慕是荣华，人间可羡为豪侈。",
            "荣华有似庭下花，芳菲之日知能几。",
            "豪侈真如草头露，不能顷刻朝阳里。",
            "谁知贫贱自安分，年年如此只如此。",
            "吾乡自来丙山高，位当南极崔嵬起。",
            "吾家门门对此山，算高欲与山同纪。",
            "加之西邻与东舍，往往黄发皆儿齿。",
            "酒熟长愿相招呼，一笑忘形相汝尔。"
        ],
        "title": "戊寅老人生旦",
        "id": "ca3bf67e-4012-471d-a1e2-ab18dffa57b2"
    },
    {
        "author": "陈文蔚",
        "paragraphs": [
            "来时积雪归途熟，暗中流换惊时节。",
            "所幸康宁九十亲，依然堂上垂华发。",
            "随意何当足甘旨，斑衣日戏慈颜悦。",
            "丈夫事业有用舍，穷通不必生分别。",
            "直须用力随处处，无徒潇洒送日月。",
            "嗟嗟世人泣岐路，东乡久哉吾计决。",
            "终当绁马扶桑树，车行万里谁能遏。",
            "慷慨自奋歌此章，老去不知情激烈。"
        ],
        "title": "自铅山归上饶途中感兴",
        "id": "9b76d6c3-50e4-4091-90ce-b43e83b509da"
    },
    {
        "author": "陈文蔚",
        "paragraphs": [
            "忆昔吾先师，慷慨歌远游。",
            "超忽凌八荒，咫尺视九州。",
            "东将征旸谷，挂衣扶桑头。",
            "西不畏羊肠，而以摧其辀。",
            "南辕有遐眺，直指百粤陬。",
            "北驾何所之，亦欲穷燕幽。",
            "堕地弧矢志，壮岁无不酬。",
            "肯学鄙丈夫，拘剪守一丘。",
            "今日因送子，歌此临清流。",
            "江深不可极，负重万斛舟。",
            "慨然动高兴，不作贾胡留。",
            "发足真自此，行矣万里修。",
            "倘或跨疲蹇，路长殊可忧。",
            "愿言自努力，岁晚当遂谋。",
            "江山有会意，寄书传置邮。"
        ],
        "title": "送周希颜游章贡",
        "id": "16feab59-5a7c-4f50-a0ac-9bfd862275ff"
    },
    {
        "author": "陈文蔚",
        "paragraphs": [
            "今朝酒熟吾翁喜，又见生朝会邻里。",
            "虽无盘馔罗膻荤，情话从容自嘉旨。",
            "人生富贵固足乐，惟有长年难得似。",
            "恬于世味心自闲，赢得庞眉更儿齿。",
            "晨兴再拜启阿爹，从古昭昭是天理。",
            "不因为善天降佑，何以康宁膺寿祉。",
            "称觞膝下列儿孙，虽说居贫良亦美。",
            "从今都不记春冬，只消岁月将时纪。",
            "束书但愿早还家，年年祝颂秋风里。"
        ],
        "title": "己卯老人生旦",
        "id": "16e7bfa6-00c7-4300-9c2b-232c70bdffa3"
    },
    {
        "author": "陈文蔚",
        "paragraphs": [
            "长哦豳人诗，九月欲授衣。",
            "方当流火辰，先已戒其期。",
            "当春非不蚕，入夏非不丝。",
            "一寸不上身，止为忧啼饥。",
            "蚕毕起功绩，关心听鸣鵙。",
            "岂不念人生，所急在衣食。",
            "衣单寒不御，鹑结百千缕。",
            "轻裘那得知，凄其良自苦。",
            "穷冬岁将往，雪片大如掌。",
            "怜他昨日织，安知今日纺。",
            "娇痴贵安女，未始识机杼。",
            "纨绮厌不华，缯帛何曾数。",
            "贫富固有分，茫茫何足论。",
            "感触此时心，宁不哀穷困。",
            "冯谁歌七月，俾汝知时节。",
            "塞墐聊补纫，团栾围榾柮。"
        ],
        "title": "穷冬积雪闵织纺妇",
        "id": "6fe62a05-9975-4d31-9f48-2b145d830958"
    },
    {
        "author": "陈文蔚",
        "paragraphs": [
            "有底可人情意，尽是酒村鱼市。",
            "行人忘却家乡，沽酒买鱼供醉。"
        ],
        "title": "建德道中六言",
        "id": "6af0f83f-e6b5-4670-af30-c2c91c6a70e7"
    },
    {
        "author": "陈文蔚",
        "paragraphs": [
            "忆昔同作康山游，杖屦历遍千岩幽。",
            "知君已具看山眼，每遇胜处尝淹留。",
            "从兹一去间何阔，倒指殆欲忘春秋。",
            "不知此地复何地，但见大江东去流。",
            "相逢恍然如隔世，尽洗积年离别愁。",
            "首为袖出南岩图，着鞭先我占一丘。",
            "南岩之高不可攀，俗驾欲到何缘由。",
            "君乃结屋于其巅，避世拟追园绮俦。",
            "雪飞霜瀑自天落，戟列万竹干云修。",
            "客来煮茗话畴昔，酒熟春禽相劝酬。",
            "自言得此已足老，岂复更怀身世忧。",
            "无心偶作云出岫，良念棣萼情绸缪。",
            "对床听雨有真意，肯放拂衣归去休。",
            "登高一日展遐眺，洗眼九华云渍收。",
            "语我南岩卜筑地，只放五老高一头。",
            "丹梯万丈径可蹑，独恨未遂曾往谋。",
            "我生亦有山水癖，欲见未见心先投。",
            "长哦南山白石烂，梦寐沧江飞白鸥。",
            "归与亟办买山计，甘与世好相盾矛。",
            "采蕨可以忘朝饥，种橘自当千户侯。",
            "眷言志事在𤱶亩，适我愿兮遑他求。",
            "此时作书报同志，知肯远为题诗不。"
        ],
        "title": "徐敬甫出示所居之别墅南岩图并诸公题咏欲予同作为赋长韵",
        "id": "09135bfe-a54f-4737-b07b-579601fa24fb"
    },
    {
        "author": "陈文蔚",
        "paragraphs": [
            "我生大江东，与江不相识。",
            "一日作远游，江头因目极。",
            "桃花春未涨，水落略见石。",
            "望断淮山青，隔岸纔咫尺。",
            "恃此一苇航，焉能恨南极。",
            "云屯十万众，守卫以人力。",
            "抚御有良将，成城众心得。",
            "江淮唇齿势，如家护墙壁。",
            "守淮即守江，淮民须爱惜。",
            "我朝圣泽深，不在险在德。",
            "慈俭今天子，迩遐无间隔。",
            "大臣百执事，根本共培植。"
        ],
        "title": "石潭道中追赋大江",
        "id": "f0fb5ced-e19f-4943-b1e0-3e6b5d5d021a"
    },
    {
        "author": "陈文蔚",
        "paragraphs": [
            "我闻九华名，未登九华峰。",
            "睨视百里外，烟翳尝冥蒙。",
            "快意一披抉，几欲挟长风。",
            "庶识真面目，高下俱迎逢。",
            "飞雪如有意，未积先消融。",
            "凌晨展清眺，万里开晴空。",
            "炯然明吾眸，洗出青芙蓉。",
            "未暇窥杳眇，固已领其宗。",
            "忆昔访庐阜，妙处尝支筇。",
            "景遇可题品，一一归诗筒。",
            "九华名此邦，挺挺诸山雄。",
            "若欲于五老，优劣定其中。",
            "窃比之孔门，等级回与雍。",
            "未敢谓核论，折衷章泉翁。"
        ],
        "title": "追赋九华",
        "id": "f0091eb0-25cd-4d23-9dc3-8370b7c00559"
    },
    {
        "author": "陈文蔚",
        "paragraphs": [
            "我为秋浦游，欲访秋浦迹。",
            "及已到此邦，秋浦无处觅。",
            "或云百里间，始见江祖石。",
            "或云江祖石，止在齐山侧。",
            "地形着山川，记载具文籍。",
            "父兄世流传，论且不可核。",
            "况出形器表，理可俄而测。",
            "所以圣人心，贵在于默识。",
            "不然差毫厘，千里成舛忒。",
            "想今锦鷤鸟，欲见已不得。",
            "试听白猿吟，傥能喧夜寂。"
        ],
        "title": "追赋秋浦",
        "id": "4b7957b2-0002-4e62-a041-ae442be0c43d"
    },
    {
        "author": "陈文蔚",
        "paragraphs": [
            "孰驱我去，孰驱我归。",
            "息荫乔木，清风吹衣。",
            "火日炎空，聊此徘徊。",
            "夷险自若，怨尤谁哉。",
            "世间万事，付酒一杯。"
        ],
        "title": "入郭回度黄沙岭息木阴下口占古意",
        "id": "8109c7a3-589d-4d48-8fb7-9e128f5d5222"
    },
    {
        "author": "陈文蔚",
        "paragraphs": [
            "陶陶太古民风淳，诈伪不萌情意真。",
            "何尝吐纳事屈伸，往往皆为百岁人。",
            "中古便似秋冬辰，和气无复如阳春。",
            "机巧百出妄喜嗔，七十者稀以为珍。",
            "我翁逍遥常幅巾，朴素几与太古邻。",
            "饮食淡泊厌膻荤，衣裘不择敝与新。",
            "日日娱嬉寂寞滨，甘与圣世为遗民。",
            "天锡遐龄登九旬，回视同庚皆土尘。",
            "炯然双眸且精神，坚强直可齐松椿。",
            "儿孙虽不侧朝绅，家庭礼法粗克遵。",
            "白酒年年造逡巡，膝下戏彩娱慈亲。"
        ],
        "title": "辛巳老人生旦",
        "id": "f629b917-cb6b-466a-81db-28320139fcdd"
    },
    {
        "author": "陈文蔚",
        "paragraphs": [
            "道人妙推算，未知谁赏音。",
            "章泉谨许可，赠之五字吟。",
            "老我已无用，穷通总无心。",
            "但思结茆地，访君白雪深。"
        ],
        "title": "周道人求诗书赠",
        "id": "6d92f368-530a-4212-939a-e7c51b4845ce"
    },
    {
        "author": "陈文蔚",
        "paragraphs": [
            "青山屋上名荷湖，故知下有神仙居。",
            "全似太华峰头玉井样，花开十丈世所无。",
            "自有天地此山有，谁人种得如船藕。",
            "造物不肯轻畀付，付与湛溪云隠手。",
            "云隠济人阴德多，有如此藕痊沉痾。",
            "自炼还丹成九转，方瞳点漆颜长酡。",
            "甚不爱飞霞千树结蟠桃，甚不爱湛溪千顷涨葡萄。",
            "蟠桃入口那能甘比蜜，湛溪不抵酒滴真珠槽。",
            "爱莲往往缘青壁，俯笑凡人无路觅。",
            "不知身世若为高，但见照人双眼碧。",
            "寄语峰头十丈花，年年来伴枣如瓜。",
            "不须更记岁与月，只记山前云隠家。"
        ],
        "title": "荷湖行为赵忠州寿",
        "id": "3f7882c5-1512-4b19-a4e3-936d23933966"
    },
    {
        "author": "陈文蔚",
        "paragraphs": [
            "昔人端为祈黄耈，再拜殷懃扶大斗。",
            "吾翁今年九十一，儿从两岁贫无酒。",
            "趋庭何以祝弥诞，盈把菊花空在手。",
            "嗅香嚼蘂当甘旨，翁亦怡然如适口。",
            "人生贫富在分定，独是期颐世稀有。",
            "翁余九十儿七十，膝下庞眉仍皓首。",
            "若将此事较人间，岂非造物意愈厚。",
            "因兹历历诏儿孙，自古悦亲惟孝友。",
            "上惇下睦无间言，一门和气熏蒸久。",
            "虽无旨酒奉杯酌，意乐心宽亲自寿。",
            "更于大节保终始，立身扬名以垂後。",
            "世上荣亲无若此，何必金章并紫绶。",
            "南邻白酒况可赊，丰俭随家惟用缶。",
            "年年此举谅不难，甲子无穷环癸丑。"
        ],
        "title": "癸未老人生旦",
        "id": "41dece42-b9fb-440c-be50-022539b9efa2"
    },
    {
        "author": "陈文蔚",
        "paragraphs": [
            "毋为陵学山，当为川学海。",
            "尹重贵自任，颜乐誓不改。"
        ],
        "title": "寄题俞伯南所居 希贤",
        "id": "3472cb07-1324-4d4d-a4aa-d53aa510fc58"
    },
    {
        "author": "陈文蔚",
        "paragraphs": [
            "岩筑无外求，莘耕有余乐。",
            "既为尧舜民，自抱羲农朴。"
        ],
        "title": "寄题俞伯南所居 野处",
        "id": "9eb12a1e-7bd7-486e-8545-afc769a65949"
    },
    {
        "author": "陈文蔚",
        "paragraphs": [
            "器重或可胜，道远畴能至。",
            "勉效既竭回，羞称愿息赐。"
        ],
        "title": "寄题俞伯南所居 毅斋",
        "id": "ac47b2e9-6f69-40a6-9aae-0eeee5e2c18d"
    },
    {
        "author": "陈文蔚",
        "paragraphs": [
            "自从天地开辟来，溪水清驶山崔嵬。",
            "山高水清亦奇观，怪问胡不生人材。",
            "人材本作世间用，朴仆支倾作梁栋。",
            "不然空冒一时名，过眼空花已如梦。",
            "人生出处不可期，伊周亦偶遭明时。",
            "颜闵何尝有科目，德尊百代帝王师。",
            "自古相传惟此道，一派源流端可考。",
            "道存不系穷与通，经济业穷耕钓老。",
            "风埃鼎鼎百年中，世事兴废何终穷。",
            "只有诗书传圣学，尧舜授受同高风。",
            "唤醒此原山与水，孕秀发祥从此始。",
            "立朝有道佐明君，抱璞山林亦奇伟。",
            "吾家家此不计年，未知起者谁其先。",
            "丈夫才业贵自负，不必美恶归山川。",
            "久欲题诗磨翠壁，要使後来闻义激。",
            "干坤造化岂无人，细与摩挲观此石。"
        ],
        "title": "石溪道中偶作",
        "id": "435821ca-226f-4be4-b10b-17358b28d7c8"
    },
    {
        "author": "陈文蔚",
        "paragraphs": [
            "有客有客心地闲，楼外青林林外山。",
            "风烟出没美无度，依约图画有无间。",
            "眼随白鸟去边远，一声渔唱江村晚。",
            "此时谁会倚栏心，云出不知何处巘。",
            "岁寒松柏饱风霜，肯逐桃李争春阳。",
            "安得共卧百尺楼，为挹江濑吞山光。",
            "当年影过八砖日，坡仙想像频搔发。",
            "无言细玩郭熙画，应思老去寻泉石。"
        ],
        "title": "诸君用东坡玉堂观郭熙画诗韵题江山王君平远楼黄子京携至求同作",
        "id": "e6aee0ea-98bf-4636-a767-6256c7855185"
    },
    {
        "author": "陈文蔚",
        "paragraphs": [
            "人心殊嗜好，黑白互相形。",
            "逐臭不自悟，荧荧飞青蝇。",
            "一日对此君，炯然双眼明。",
            "子猷虽借宅，绿阴仍满庭。",
            "雅凈两龚洁，高寒伯夷清。",
            "可近不可狎，劲挺干青冥。",
            "世人景先哲，绘画劳丹青。",
            "想像不觌面，孔孟何由倾。",
            "安知君子交，日日与相迎。",
            "手种万苍玉，君家有典刑。",
            "清风流至今，修好无渝盟。"
        ],
        "title": "寄题玉山周晦叔家似贤斋",
        "id": "43d0c90b-8375-49b5-9bc4-f489a26e1eed"
    },
    {
        "author": "陈文蔚",
        "paragraphs": [
            "轩前一树桂，手种知为谁。",
            "但见青如盖，团圆障朝曦。",
            "西风入庭户，吹香浮酒巵。",
            "相与一浩歌，涣焉剖藩篱。"
        ],
        "title": "题周几道桂轩",
        "id": "e1be7385-0edb-42c4-a3ae-bbd24a2244cc"
    },
    {
        "author": "陈文蔚",
        "paragraphs": [
            "汉人一经训，籯金云不如。",
            "君家遗经意，不与汉人俱。"
        ],
        "title": "玉山朱文龙有遗经林野二处赵昌甫程德夫皆有诗朱求予同作 遗经",
        "id": "3d11e938-acb3-4ae0-af38-c529036b1cd6"
    },
    {
        "author": "陈文蔚",
        "paragraphs": [
            "有人抱幽真，偏适林野趣。",
            "要之等喧寂，乃是安心处。"
        ],
        "title": "玉山朱文龙有遗经林野二处赵昌甫程德夫皆有诗朱求予同作 林野",
        "id": "45167b70-2752-4839-ab7d-d2582398d221"
    },
    {
        "author": "陈文蔚",
        "paragraphs": [
            "知君家住象山麓，日有见闻新耳目。",
            "自怜各在天一涯，休誉惟能采乡曲。",
            "却来一见玉溪头，已知标致非凡俗。",
            "等闲挥翰墨淋浪，惠我新诗不金玉。",
            "细将学问说根源，异同更与明朱陆。",
            "吾道工夫有端绪，要是义精仁乃熟。",
            "博文约礼是真传，收拾奇功归谨独。",
            "参前倚衡勿间断，千载断弦端可续。",
            "手披诗卷荷情真，聊以斯言报谆复。"
        ],
        "title": "薛玠两投诗以古风谢之",
        "id": "5432482f-c0b7-4950-8042-f9307938a239"
    },
    {
        "author": "陈文蔚",
        "paragraphs": [
            "人性靡不善，因物始有迁。",
            "本体遭剥蚀，如鉴尘所昏。",
            "畴昔均秉彝，善端本绵绵。",
            "既茂闲邪功，诚心所由存。",
            "若为用力地，格物居其先。",
            "万殊一理贯，洞然见本根。",
            "表里俱澄澈，断断义理分。",
            "言动中伦虑，狂愚讵同论。",
            "彼哉迷复子，一息万里奔。",
            "认赘以为嫡，未尝知反观。",
            "君子审取舍，不容泾渭浑。",
            "中扃瞭如烛，肯蔽耳目官。",
            "中庸示明训，一言会其元。"
        ],
        "title": "永邑杨君鉴子明辟斋读书将从事于古人为己之学求斋名于予并欲得一语以示为学之方予谓学虽多端而其要莫先于明善所以子思孟子俱以此开道後学大学格物之训实同出一源故因杨君之请扁以明善且诗以演其义幸毋忽其言之陋云",
        "id": "49672107-75af-47f7-8bdd-896dba516754"
    },
    {
        "author": "陈文蔚",
        "paragraphs": [
            "吾道本公平，何尝分彼此。",
            "总只在人心，浑然皆天理。",
            "推原赋予初，所钟均粹美。",
            "贤愚同一辙，所行无意轨。",
            "由其气禀异，于焉有臧否。",
            "清者洞然明，泓澄如止水。",
            "浊者性天蒙，荡然惟纵弛。",
            "末虽有善恶，反之即其始。",
            "变化在乎人，虽愚必明矣。",
            "日用无余功，自修惟克己。",
            "近代朱文公，此道頼纲纪。",
            "居尝语学者，虚名以为耻。",
            "必先由博学，然後能约礼。",
            "颜渊躬四勿，鲁参悟一唯。",
            "吁嗟今世人，非不究经旨。",
            "议论徒纷纭，反躬乖践履。",
            "好恶徇私情，是非随愠喜。",
            "体既杂真妄，用斯殊表里。",
            "要在无间断，善端勤积累。",
            "须臾不可忘，颠沛必如是。",
            "坚持敬一字，方知道在迩。",
            "我辈无他求，直须安汝止。"
        ],
        "title": "汪元思遗诗和意以谢",
        "id": "6bfece6c-9b27-4458-af7f-cca565f8b259"
    },
    {
        "author": "陈文蔚",
        "paragraphs": [
            "青山双夹小溪流，绿筱人家古渡头。",
            "虽是溪山不相识，劝人啼鸟却相留。"
        ],
        "title": "辛丑春游金华出东郊",
        "id": "90859327-6d0e-4013-ac09-973bc68c531a"
    },
    {
        "author": "陈文蔚",
        "paragraphs": [
            "路势弓腰转，湖光鉴面开。",
            "稻田春事给，村碓晚舂催。",
            "问宿尚十里，与谁同一杯。",
            "自怜今日首，频作望乡回。"
        ],
        "title": "常山道中",
        "id": "ffe90eb4-3d26-4bbb-980c-45413ddc05dc"
    },
    {
        "author": "陈文蔚",
        "paragraphs": [
            "潇潇风露菊花秋，人在瓯闽第一州。",
            "少日已尝怀壮志，今朝端不负清游。",
            "陪君数日从容语，洗我平生散乱愁。",
            "从此归来复何事，风涛虽险奈虚舟。"
        ],
        "title": "甲辰九月初访晦庵先生大安道中和余正叔韵",
        "id": "c84ce5d3-d81b-4738-b1df-34905f5f3330"
    },
    {
        "author": "陈文蔚",
        "paragraphs": [
            "敛藏先用肃如秋，次第阳和遍九州。",
            "岁月正缘闲里度，纷嚣那得静中游。",
            "明知与点有真乐，未足希颜却自愁。",
            "讽咏棹歌思九曲，与君重约泛扁舟。"
        ],
        "title": "归铅山正叔复用前韵和答之",
        "id": "616ade9d-edac-4937-b0cf-e3ef8587a11e"
    },
    {
        "author": "陈文蔚",
        "paragraphs": [
            "儿童剪伐未须施，竹外横斜一两枝。",
            "冷艳更开深雪里，此花应不冀人知。"
        ],
        "title": "和正叔咏梅一绝",
        "id": "35432082-4c25-4ef6-a21b-4ae6863376e2"
    },
    {
        "author": "陈文蔚",
        "paragraphs": [
            "一缕彤霞晚照晴，眼随白鸟去边明。",
            "疏疏烟树有无际，激激滩流高下声。",
            "归思楚云连日暮，新诗边月带霜清。",
            "前村倘有梅花约，草草相逢盖亦倾。"
        ],
        "title": "和李监税",
        "id": "efa3a0e4-7fb4-47d0-8b8c-c41dfdc11b13"
    },
    {
        "author": "陈文蔚",
        "paragraphs": [
            "学问分明有本根，一编鲁论幸今存。",
            "奈何至理难穷究，愿与良朋细讨论。",
            "欲探圣传千古秘，莫令心鉴一毫昏。",
            "吾侪总在生成内，要识无私造化恩。"
        ],
        "title": "和徐子融见寄",
        "id": "13173846-1a16-43bd-9948-b9a3f9562f73"
    },
    {
        "author": "陈文蔚",
        "paragraphs": [
            "梦里分明记本根，觉来无语正心君。",
            "阴阳却把量消长，且喜新来胜一分。"
        ],
        "title": "记梦",
        "id": "b5f4ac3d-773a-4801-95c0-eb9613faf99b"
    },
    {
        "author": "陈文蔚",
        "paragraphs": [
            "持身端的在兢兢，谨独方无愧怍情。",
            "莫道隠微人不见，暗中临我有神明。"
        ],
        "title": "示浩",
        "id": "add197bf-a58a-440d-9493-6741a381e45d"
    },
    {
        "author": "陈文蔚",
        "paragraphs": [
            "客身常恨春多雨，遥想吾庐长绿苔。",
            "每作家书问无恙，故园梅竹为新栽。"
        ],
        "title": "雨中即事",
        "id": "eaee9878-4017-4c97-92a1-582ce0f17468"
    },
    {
        "author": "陈文蔚",
        "paragraphs": [
            "十载交游一日如，高情多谢不相疏。",
            "分携幸不隔江海，得便常须访起居。",
            "折柳正当三月暮，泛舟深约九秋余。",
            "相期暇日吟哦外，只有公勤是荐书。"
        ],
        "title": "送赵国开赴崇安丞",
        "id": "8ba2ddf4-8452-4fb4-8538-6af6b02eb716"
    },
    {
        "author": "陈文蔚",
        "paragraphs": [
            "逊敏工夫不可偏，两端相济若韦弦。",
            "允怀固是常存养，明善谁知合在先。"
        ],
        "title": "和徐子融韵  其一",
        "id": "8c1ff5f4-f867-49f8-bfc5-31c450b5a77b"
    },
    {
        "author": "陈文蔚",
        "paragraphs": [
            "读书端的在研穷，洞贯精粗与始终。",
            "卓尔颜渊有真见，分明来自博文中。"
        ],
        "title": "和徐子融韵  其二",
        "id": "828bdd3c-2adb-4f5d-b0f7-3a780566029f"
    },
    {
        "author": "陈文蔚",
        "paragraphs": [
            "雨余云静太虚澄，月在今宵分外清。",
            "喜得佳篇来讽咏，世间荣辱一毫轻。"
        ],
        "title": "和徐子融韵  其三",
        "id": "23580051-1d33-46f9-8fba-e15da6e129c7"
    },
    {
        "author": "陈文蔚",
        "paragraphs": [
            "自怜涉世每多艰，事到萦心或厌烦。",
            "近日工夫何所似，有时惭愧梦中闲。"
        ],
        "title": "和徐子融韵  其四",
        "id": "d61d79f7-ea37-4a52-8564-5c6d9fc080bd"
    },
    {
        "author": "陈文蔚",
        "paragraphs": [
            "浩荡春江洗客愁，歌声欵乃发中流。",
            "溪斋却忆凭栏日，数尽来舟与去舟。"
        ],
        "title": "庚戌春下鄱阳舟中诸作 解舟汭口",
        "id": "e4176a31-2896-4bea-9fb1-b19e5194e108"
    },
    {
        "author": "陈文蔚",
        "paragraphs": [
            "船篷推起不教低，为放山光水色归。",
            "客子离家已三日，赭亭山下欲斜晖。"
        ],
        "title": "庚戌春下鄱阳舟中诸作 过赭亭",
        "id": "f258ea20-65d0-4352-9912-b87b6b4592f1"
    },
    {
        "author": "陈文蔚",
        "paragraphs": [
            "橹声终日听咿哑，碧浪红旌动彩霞。",
            "独我船中无一事，安排诗句过桃花。"
        ],
        "title": "庚戌春下鄱阳舟中诸作 过桃花台",
        "id": "c0aa1a91-20a5-427f-b356-6397fe4dd32b"
    },
    {
        "author": "陈文蔚",
        "paragraphs": [
            "远山淡淡水茫茫，知是江湖何处乡。",
            "娘子提携青裹布，始知风土近鄱阳。"
        ],
        "title": "庚戌春下鄱阳舟中诸作 过安仁界",
        "id": "f7186212-4c70-4fc8-9bad-eeaaaaede488"
    },
    {
        "author": "陈文蔚",
        "paragraphs": [
            "铜瓶只插碧桃花，日对幽人静不哗。",
            "为尔细观冰雪艳，就中便觉牡丹夸。"
        ],
        "title": "书窗碧桃",
        "id": "093e7e77-2d39-4b02-b88e-a701999426d5"
    },
    {
        "author": "陈文蔚",
        "paragraphs": [
            "窗外修篁仅百竿，相看不待报平安。",
            "何时得我身强健，共尔青青到岁寒。"
        ],
        "title": "病中对竹",
        "id": "6711e7a4-e89b-4071-93d9-37c5a85da46f"
    },
    {
        "author": "陈文蔚",
        "paragraphs": [
            "为把新诗子细寻，时移不觉日西沉。",
            "固知妙旨存精一，须察人心与道心。"
        ],
        "title": "和子融韵",
        "id": "1f662721-1b6f-4add-aeec-7b3d51a7b080"
    },
    {
        "author": "陈文蔚",
        "paragraphs": [
            "天理流行不用寻，鸢飞鱼跃自升沉。",
            "细观自有昭然处，始信严师是此心。"
        ],
        "title": "又和清明日兀坐用前韵",
        "id": "88049c1d-7974-4ddd-bfcd-2464457b9ca0"
    },
    {
        "author": "陈文蔚",
        "paragraphs": [
            "古曲谁弹起，千年无此音。",
            "尚怜惟韵在，端欲後人寻。",
            "指上虽传操，声中要识心。",
            "半生孤此志，弦续自而今。"
        ],
        "title": "和子融闻琴",
        "id": "cba10eab-9b07-4b07-a474-24ac4d39c863"
    },
    {
        "author": "陈文蔚",
        "paragraphs": [
            "雨意随人自及时，使君一念实通微。",
            "不知沛泽人间遍，但觉炎蒸梦里非。",
            "苗稼顿回枯欲死，桑林又喜绿添肥。",
            "从今饱吃鄱阳饭，细纪贤侯德政归。"
        ],
        "title": "赵守祷雨有感枕上得句足成五十六字呈赵守",
        "id": "17f44e85-f331-4705-a135-afa218f5a344"
    },
    {
        "author": "陈文蔚",
        "paragraphs": [
            "为爱黄云到晚晴，一樽高兴寄危亭。",
            "风荷卷水高低绿，烟树连山远近青。"
        ],
        "title": "七月廿六日登四望亭小酌和赵守韵二绝  其一",
        "id": "48556511-892e-4b8a-920f-89e64e328891"
    },
    {
        "author": "陈文蔚",
        "paragraphs": [
            "极目风烟尽一城，身闲无日不登亭。",
            "双明远与孤鸿没，绕郭一江罗带青。"
        ],
        "title": "七月廿六日登四望亭小酌和赵守韵二绝  其二",
        "id": "2e789b1e-7181-405e-9123-86d8ca6d415a"
    },
    {
        "author": "陈文蔚",
        "paragraphs": [
            "花开时节趁柔金，冷露繁霜未许侵。",
            "况是天香无俗韵，一樽清赏有知音。"
        ],
        "title": "和赵守木犀",
        "id": "e616b1a5-da98-4e44-b154-31ba309b44e9"
    },
    {
        "author": "陈文蔚",
        "paragraphs": [
            "交游无数竟谁同，雅羡夫君气似虹。",
            "吾道久随流俗弊，义居今见古人风。",
            "端能纵目秦淮上，邂逅论文楚水东。",
            "归去梅花开也未，江头叶叶剪霜风。"
        ],
        "title": "送欧阳国瑞归铅山",
        "id": "7962dbc2-44f1-4197-8e77-909a54476031"
    },
    {
        "author": "陈文蔚",
        "paragraphs": [
            "一气同流举切身，胡然于此限比邻。",
            "直须静处工夫到，便觉闲中意思真。",
            "心远独游千载上，客来共醉一樽醇。",
            "寓形宇内皆生意，何但名园草木春。"
        ],
        "title": "寄题吴伯丰同荣堂",
        "id": "252df8ac-c809-4776-8c78-d7a646c31708"
    },
    {
        "author": "陈文蔚",
        "paragraphs": [
            "面对灵龟最上峰，舟中活计不为穷。",
            "半春台下桃花水，一霎岸边杨柳风。",
            "天巧此时穷险怪，渊泉终日悟流通。",
            "一生堪笑渔翁拙，卧听潇潇雨打篷。"
        ],
        "title": "舟行望龟峰",
        "id": "eab65bc5-d5c0-4318-9a2e-a2d0bb81bd80"
    },
    {
        "author": "陈文蔚",
        "paragraphs": [
            "客子经行处，吴江万顷秋。",
            "风烟晓浓淡，云树远稀稠。",
            "缓去花相送，重来鸟劝留。",
            "与君无楚粤，一笑况同舟。"
        ],
        "title": "舟次兰溪和欧阳国瑞韵",
        "id": "3bb5c252-877d-4c04-ae56-4e9bb0c0f122"
    },
    {
        "author": "陈文蔚",
        "paragraphs": [
            "鄱水相逢亦偶然，吴中邂逅复掀髯。",
            "细思话别秋风日，已是浮生一岁添。"
        ],
        "title": "赠陈敬甫",
        "id": "681ce6a1-dcae-4a14-80ef-faaad2226ae2"
    },
    {
        "author": "陈文蔚",
        "paragraphs": [
            "秋来无日不登临，独喜今宵月满襟。",
            "仰面青天思把酒，寄情古调欲携琴。",
            "凉风舞袂身将举，白露沾衣夜向深。",
            "要看一台清影满，尽教移转碧梧阴。"
        ],
        "title": "月台观月",
        "id": "182f14bf-58ef-4213-8110-82ec3a68af55"
    },
    {
        "author": "陈文蔚",
        "paragraphs": [
            "台高无奈月明何，岂惮攀缘上岌峩。",
            "万壑秋声归草木，百年乡思动关河。",
            "遥知素影千家共，不独秋光此地多。",
            "中夜酒酣狂欲舞，停杯且复听吴歌。"
        ],
        "title": "又和欧阳国瑞韵",
        "id": "b0ea12c6-5ef0-4e8d-a4c0-8aa9bdeef02d"
    },
    {
        "author": "陈文蔚",
        "paragraphs": [
            "节物惊人故欲催，天涯倦客几时回。",
            "坐倾浊酒醒还醉，手把新诗卷又开。",
            "远想含香当奏事，近缘无月不登台。",
            "烟波见说西湖好，要趁秋风把钓来。"
        ],
        "tags": [
            "西湖"
        ],
        "title": "和赵工部临安见寄韵",
        "id": "5c08108a-6ff7-4c79-912f-85597bc9dd03"
    },
    {
        "author": "陈文蔚",
        "paragraphs": [
            "人生虽是有愚贤，到底天伦只一般。",
            "惆怅同安何处所，不堪岁暮更天寒。"
        ],
        "title": "十一月十四夜诵康节诗至忆弟三首潸然有感",
        "id": "eb4ebd85-66d2-463f-b0f9-5cb0e2419d67"
    },
    {
        "author": "陈文蔚",
        "paragraphs": [
            "倦游偶得赋归来，我亦何心世莫猜。",
            "水绿山青从所好，一帆风过钓鱼台。"
        ],
        "title": "自吴中归过钓台",
        "id": "da7fe3a5-63cd-4b7c-8a41-d7c92ea5abcc"
    },
    {
        "author": "陈文蔚",
        "paragraphs": [
            "为读忠臣孝子碑，欲行回首重依依。",
            "纷纷车马门前过，知有几人琴鹤归。"
        ],
        "title": "过赵清献墓居",
        "id": "0850a20c-de0a-4f5f-a76a-f62aa0605252"
    },
    {
        "author": "陈文蔚",
        "paragraphs": [
            "晓鸡残月更离程，只见梅花不忍行。",
            "水郭山村谁是伴，惟伊与我共孤清。"
        ],
        "title": "见梅",
        "id": "f53f9dd0-82a4-4bb7-b7ed-7a0da5b2f452"
    },
    {
        "author": "陈文蔚",
        "paragraphs": [
            "白云深处认灵山，喜气津津眉宇间。",
            "别去庭闱今八月，且欣明日慰亲颜。"
        ],
        "title": "望灵山喜而又作",
        "id": "f511a3c1-6421-4ca0-9a0a-aabd909d6916"
    },
    {
        "author": "陈文蔚",
        "paragraphs": [
            "霏霏小雨酿梅黄，结束琴书底用忙。",
            "已幸一春邻绛帐，祇今十日是端阳。",
            "榴花照眼新篁翠，卢橘盈盘煮酒香。",
            "天识主人留客意，故教归路滑羊肠。"
        ],
        "title": "程子云欲还乡阻雨聊戏之",
        "id": "7a72a3e7-f071-44c1-8a5b-2d9e7d36ebf1"
    },
    {
        "author": "陈文蔚",
        "paragraphs": [
            "人生何处不从容，旋向僧家借短筇。",
            "那为孤芳穷僻远，要留脚力上高峰。"
        ],
        "title": "探梅不遇登祈雨峰",
        "id": "b956a4f8-6a1b-42b5-8cc4-e416884509ff"
    },
    {
        "author": "陈文蔚",
        "paragraphs": [
            "当年心事几绸缪，长记天西玉一钩。",
            "客里近来嗟我倦，江边重得送君游。",
            "读书会有新功用，把酒聊寻旧倡酬。",
            "自愧不能追往事，但劳清梦绕螺州。"
        ],
        "title": "送彭应期下鄱阳",
        "id": "63dea410-96fe-4fb7-bd14-1ad4c5f2cd4e"
    },
    {
        "author": "陈文蔚",
        "paragraphs": [
            "是处皆炎热，澄江消客忧。",
            "相邀读书罢，同作浴沂游。",
            "自喜坐茂树，谁能唤小舟。",
            "月华如有待，先在柳梢头。"
        ],
        "title": "湛溪纳凉",
        "id": "ac35f3c6-c006-4f4c-b446-c68b29d77a8c"
    },
    {
        "author": "陈文蔚",
        "paragraphs": [
            "仲尼切戒取人恶，孟子真能不动心。",
            "嗟我痴顽何所得，但能于此惜分阴。"
        ],
        "title": "夜坐有感年四十",
        "id": "6d10f220-0c0e-44ed-8b6d-791172bfea70"
    },
    {
        "author": "陈文蔚",
        "paragraphs": [
            "云开日脚漏微明，无奈秋风掠面清。",
            "因作西邻闲纵步，不知乘兴有高情。"
        ],
        "title": "徐子融八月四夜见访值予有出寄诗三绝和韵以谢  其一",
        "id": "01add4d7-c1fc-42a6-aa5c-06387c31bca0"
    },
    {
        "author": "陈文蔚",
        "paragraphs": [
            "小斋虽不奉名谭，此理要须见倚参。",
            "料得归怀明月满，不应对影祗成三。"
        ],
        "title": "徐子融八月四夜见访值予有出寄诗三绝和韵以谢  其二",
        "id": "18d768c5-0207-4500-a8f9-d037e16add78"
    },
    {
        "author": "陈文蔚",
        "paragraphs": [
            "夜凉灯火掩柴扉，诗诵城南忆退之。",
            "更把新诗细紬绎，无言谁会点头时。"
        ],
        "title": "徐子融八月四夜见访值予有出寄诗三绝和韵以谢  其三",
        "id": "e46afe44-731d-489b-b4b4-4cf57de69e5c"
    },
    {
        "author": "陈文蔚",
        "paragraphs": [
            "惜香故剪碧云枝，却负花香花有辞。",
            "为辍清眠陪永夜，月窗相对恰相宜。"
        ],
        "title": "予酷爱桂香置两枝于萧寺之寓室日出不得对花夜归月影在窗撒灯清坐为赋二十八字",
        "id": "27149d07-cd18-4d3b-9d22-d5fc7e88ca41"
    },
    {
        "author": "陈文蔚",
        "paragraphs": [
            "亲为父子须还爱，分属君臣合用钦。",
            "细算天心无负我，我生犹有负天心。"
        ],
        "title": "十月三夜省愆二绝  其一",
        "id": "6b9e0390-05a1-4088-82d1-4b3f35a82691"
    },
    {
        "author": "陈文蔚",
        "paragraphs": [
            "孔子九思频点检，曾参三省重绸缪。",
            "事来若也能思省，事过何因有悔尤。"
        ],
        "title": "十月三夜省愆二绝  其二",
        "id": "e05c10bd-e094-452f-b731-d7cc9fe7a212"
    },
    {
        "author": "陈文蔚",
        "paragraphs": [
            "清时何故有遗材，酒胆如虹亦壮哉。",
            "多谢论交比金石，自惭进德未涓埃。",
            "政须尊酒风前共，莫作扁舟月下回。",
            "风雪当门须有夜，要观四物一时来。"
        ],
        "title": "和徐子融见寄",
        "id": "4b364155-4ed8-497d-91ed-16c27c4829a9"
    },
    {
        "author": "陈文蔚",
        "paragraphs": [
            "西郊有客枕溪居，特为孤芳小结庐。",
            "窗外横枝疏带竹，花边流水暗通渠。",
            "伊方傲矣百花上，我亦翛然三径余。",
            "此外不关茅屋事，为谁烟雨自妆梳。"
        ],
        "title": "用赵国兴梅韵自赋",
        "id": "fc005dab-f59a-43a7-ae07-f3ad55c05568"
    },
    {
        "author": "陈文蔚",
        "paragraphs": [
            "主人命酒嫌杯浅，狂客催诗恨句迟。",
            "此夜直须诗酒领，十分春色在花枝。"
        ],
        "title": "国兴招饮後圃即席赋",
        "id": "2c17edb9-3466-49a1-86f6-9c20990e7642"
    },
    {
        "author": "陈文蔚",
        "paragraphs": [
            "闲倚栏杆觅句时，此身如在浣花溪。",
            "草迷芳径王孙醉，花满春山杜宇啼。",
            "酒罢啜茶留石井，兴余随月步江堤。",
            "清泉白石平生约，未有工夫为品题。"
        ],
        "title": "上巳游惠泉和赵国兴韵",
        "id": "eb04a2de-6ac2-46cd-9c64-97a63fa482ef"
    },
    {
        "author": "陈文蔚",
        "paragraphs": [
            "借得缄书卷又开，喜同千里故人来。",
            "切嗟正为求真益，肯使鳞鸿泛往回。"
        ],
        "title": "徐子融以诗送余方叔吴介甫二书见示和韵以谢  其一",
        "id": "97ebafed-57d2-400c-bea6-0778af4f95a8"
    },
    {
        "author": "陈文蔚",
        "paragraphs": [
            "簪去良朋未有期，无邪端欲正吾思。",
            "近来自服无他药，一卷中庸对证医。"
        ],
        "title": "徐子融以诗送余方叔吴介甫二书见示和韵以谢  其二",
        "id": "fc017e3b-0714-4d21-8425-86934d5dae6a"
    },
    {
        "author": "陈文蔚",
        "paragraphs": [
            "逼人富贵固骎骎，体国忧时一寸心。",
            "符印递迁无旷岁，庙堂谁谓少知音。",
            "民间利病搜求久，财计源流讲究深。",
            "飞挽恢恢有余地，要知罢困极于今。"
        ],
        "title": "送赵德勤将漕淮东  其一",
        "id": "5f6d70b3-7eb2-4db9-8f43-7a9bf577a520"
    },
    {
        "author": "陈文蔚",
        "paragraphs": [
            "才难叹息古犹今，使节双持委寄深。",
            "真主厉精思吏治，累朝忠孝结人心。",
            "激扬正頼扶风宪，钦恤惟存布德音。",
            "吏称民安两无事，不妨丹扆献规箴。"
        ],
        "title": "送赵德勤将漕淮东  其二",
        "id": "68e847fc-9537-4145-a36a-f2fda37b9b00"
    },
    {
        "author": "陈文蔚",
        "paragraphs": [
            "登亭每忆楚东时，把酒吟诗对落晖。",
            "拭目正看黄鹄举，回头不奈白云飞。",
            "未应失计荒茅屋，正坐无钱买钓矶。",
            "𤱶亩有怀常抱膝，论思惟日望公归。"
        ],
        "title": "送赵德勤将漕淮东  其三",
        "id": "a0bddd6f-76e6-4c47-881e-58e9d5c5d627"
    },
    {
        "author": "陈文蔚",
        "paragraphs": [
            "昔日淮西今又东，为文怪似史迁公。",
            "远游要是丈夫志，自足一枝真计穷。"
        ],
        "title": "送彭应期游淮东  其一",
        "id": "defab003-b160-462e-a71c-a0c7679745c4"
    },
    {
        "author": "陈文蔚",
        "paragraphs": [
            "论心有约未能遂，两载江头再语离。",
            "纵乏青铜沽一醉，临风分袂可无诗。"
        ],
        "title": "送彭应期游淮东  其二",
        "id": "25c8e31b-45ea-406f-99d7-31f830c20b92"
    },
    {
        "author": "陈文蔚",
        "paragraphs": [
            "凭栏无事此时情，一阕欣闻欵乃声。",
            "归去夜阑谁管领，付他风月自清明。"
        ],
        "title": "六月十四夜独坐无喧阁",
        "id": "5cfcb03b-2066-4acd-badc-93ff212762dd"
    },
    {
        "author": "陈文蔚",
        "paragraphs": [
            "昏花病眼已经年，世味甘酸总澹然。",
            "堆案文书浑不读，一灯危坐晚凉天。"
        ],
        "title": "七月四夜雨过差凉闲坐和徐子融晦日所寄四绝  其一",
        "id": "0f7ee49b-8447-4c42-9f15-0d7a6dd7e7e5"
    },
    {
        "author": "陈文蔚",
        "paragraphs": [
            "珍重羲黄书一编，昔经秦火不能然。",
            "君今于此得消息，岂外吾身更觅天。"
        ],
        "title": "七月四夜雨过差凉闲坐和徐子融晦日所寄四绝  其二",
        "id": "58b4f919-a157-4ffc-b9c2-cfbab8d6d8ca"
    },
    {
        "author": "陈文蔚",
        "paragraphs": [
            "每向清宵自省愆，滔滔无奈世皆然。",
            "盈亏消息因而悟，万事支颐一听天。"
        ],
        "title": "七月四夜雨过差凉闲坐和徐子融晦日所寄四绝  其三",
        "id": "adfd7108-1dcf-467b-8cac-0b8dba12a159"
    },
    {
        "author": "陈文蔚",
        "paragraphs": [
            "此理分明见各偏，何时讲习到同然。",
            "寄书好与随庵道，千里元来共一天。"
        ],
        "title": "七月四夜雨过差凉闲坐和徐子融晦日所寄四绝  其四",
        "id": "e3b81f7e-662d-4345-8a3f-6be3a358b964"
    },
    {
        "author": "陈文蔚",
        "paragraphs": [
            "如今无复酒肠宽，十五年同一梦间。",
            "岁月易从愁里换，鬓毛多向别时斑。",
            "诸公台阁总皆着，独我山林自爱闲。",
            "见说西风欲回首，樽前重得话间关。"
        ],
        "title": "送赵国晋随侍之江西",
        "id": "f7a75fd1-f30a-4efa-9411-ee180c01cdb4"
    },
    {
        "author": "陈文蔚",
        "paragraphs": [
            "满地秋阴日欲残，故人相约过松关。",
            "风烟雨後呈姿态，杖屦秋来起废闲。",
            "喜有诗情浓似酒，从渠日历积如山。",
            "清溪况解知人意，为绕山堂绿一湾。"
        ],
        "title": "七月廿六日赵国兴招饮山堂有诗和韵",
        "id": "5c0b5814-b0b0-4258-a636-c854825443e0"
    },
    {
        "author": "陈文蔚",
        "paragraphs": [
            "儒党凋零类月残，兴言及此最情关。",
            "杯觞固可随宜醉，主宰何尝有暂闲。",
            "行健要将干作马，登高须识艮为山。",
            "莫教尽日劳舟楫，只在当初相见湾。"
        ],
        "title": "和韵呈徐子融聊寓规谏时子融同会",
        "id": "c3955cf1-c3fa-452d-8908-8c86e5d1a58f"
    },
    {
        "author": "陈文蔚",
        "paragraphs": [
            "千岩万壑暮云归，不但晴宜雨亦宜。",
            "妙处已将诗句写，吟余惟有梦魂知。",
            "对床谁共三更听，击节难名一段奇。",
            "安得山间伴清宿，拥衾推枕和公诗。"
        ],
        "title": "和赵连州雨中宿蒙轩韵",
        "id": "7c0836e3-2df5-4ca8-9d7b-b2c8d2789801"
    },
    {
        "author": "陈文蔚",
        "paragraphs": [
            "随宜适意小轩亭，傍竹临流取次成。",
            "地接园池山迳近，畦分花木四时平。",
            "秋风日有酒杯乐，径石时敲拄杖声。",
            "既有清湾堪钓月，可无一叶小舟横。"
        ],
        "title": "和傅国开县丞竹涧韵",
        "id": "f103e24d-4a3a-4d5e-9cf3-66b1c8b9840b"
    },
    {
        "author": "陈文蔚",
        "paragraphs": [
            "名园一水绿潆洄，消得风流太守来。",
            "把酒哦诗真不恶，此时怀抱十分开。"
        ],
        "title": "又和载酒过竹涧韵",
        "id": "0cbf586c-2cd1-4ef4-b86d-7e10a0c4a88c"
    },
    {
        "author": "陈文蔚",
        "paragraphs": [
            "把酒蒙轩喜屡同，笑谈终日坐生风。",
            "但知此意无欣厌，一任时人自介通。",
            "醉里直愁逢李白，席间何幸有车公。",
            "南枝趁取梅花未，贤圣时时为一中。"
        ],
        "title": "连州再招饮蒙轩次其韵",
        "id": "a6421263-d75e-427f-a079-ec0e06d4be65"
    },
    {
        "author": "陈文蔚",
        "paragraphs": [
            "先生风节本高寒，千仞峰头雪正漫。",
            "一夕诸生聆妙论，时人莫作剡溪看。"
        ],
        "title": "十一月望後同徐子融黄子功送先生归闽是夕宿分水岭头遇雪次早别先生二兄北归约联诗不成自赋一绝",
        "id": "b9c64acb-57cb-4a29-8c48-7d0581d5c2ed"
    },
    {
        "author": "陈文蔚",
        "paragraphs": [
            "未省千林变作瑶，祇知尊酒侍清宵。",
            "大将臣子明忠孝，妙在阴阳验息消。",
            "忆此老仙冲雪去，归欤两袂喜风飘。",
            "岭头故事诗能纪，今古相逢总不饶。"
        ],
        "title": "後一日和徐子融韵",
        "id": "0fd086e0-e8c4-4dfd-86a7-026106eeb0e7"
    },
    {
        "author": "陈文蔚",
        "paragraphs": [
            "相逢便欲作归谋，为子殷懃一日留。",
            "山好不妨和雨看，水平重得绕湖游。",
            "酒须更放微醺饮，诗亦无劳着意求。",
            "别去不愁山水隔，兴来径理雪中舟。"
        ],
        "title": "乙卯正月别子融",
        "id": "931b1f6d-9788-4273-9cf0-5efaec5fa0c4"
    },
    {
        "author": "陈文蔚",
        "paragraphs": [
            "近有平林远有山，先生无日不开颜。",
            "杜门有味心千古，何用浮名落世间。"
        ],
        "title": "三月望访徐子颜",
        "id": "5ed7a2a0-4619-4ae7-8b8a-8358f9865a16"
    },
    {
        "author": "陈文蔚",
        "paragraphs": [
            "拄上高峰近日轮，四山端的见来亲。",
            "此身已在烟霾上，可惜烟霾底下人。"
        ],
        "title": "九月十一日挈浩同省先陇早起四山昏翳冲雾露涉水登山至山颠则日已东上澄空朗然下视村中雾犹蒙罩人烟桑柘皆不可辨戏成一绝",
        "id": "baaa1ea5-aedb-4af6-b95d-773fdf95b3d0"
    },
    {
        "author": "陈文蔚",
        "paragraphs": [
            "诗哦击壤兴悠哉，一任光阴头上催。",
            "味好花间饮醇酎，风清竹外见疏梅。",
            "孤鸿忽自云间至，好意惊从天外来。",
            "人有合离花一也，不应人去不花开。"
        ],
        "title": "子融观木犀怀赵连州有别後吟情浑冷落不知花卉若为开之句录以见寄予报云近读书之暇多哦康节诗时有自适处忽奉佳章辄用此意继韵後录呈先生有报书",
        "id": "93f20dd0-ca6a-4336-a607-80fe50002838"
    },
    {
        "author": "陈文蔚",
        "paragraphs": [
            "溪园信步晚徘徊，白白红红夹径开。",
            "漫折一枝携在手，也教人道看花来。"
        ],
        "title": "晚步傅氏小园",
        "id": "0b94a0cb-891b-43d5-883a-eac24092dfe3"
    },
    {
        "author": "陈文蔚",
        "paragraphs": [
            "芳园十亩面东开，春色知从此地来。",
            "门外风光浑未觉，堂前早已发桃梅。"
        ],
        "title": "赵湖州东园杂咏和人韵 先春堂",
        "id": "e02c21d9-491c-487f-aa4b-775fcc57309e"
    },
    {
        "author": "陈文蔚",
        "paragraphs": [
            "远乐数声闻玉箫，酒酣起舞月中宵。",
            "谪仙当日真豪放，明镜飞空许见邀。"
        ],
        "title": "赵湖州东园杂咏和人韵 邀月",
        "id": "5656ddaa-d8cf-40e0-a50d-3f61cee2ba6e"
    },
    {
        "author": "陈文蔚",
        "paragraphs": [
            "着眼高时四海空，何须服日脸霞红。",
            "清朝坐对升旸谷，万里云烟在古风。"
        ],
        "title": "赵湖州东园杂咏和人韵 宾日",
        "id": "a03f8683-cabf-4d8a-960c-13e11572b047"
    },
    {
        "author": "陈文蔚",
        "paragraphs": [
            "吞梦胸襟纳九江，等闲领客醉壶觞。",
            "爱将万事寻源委，锄到云间得秘藏。"
        ],
        "title": "赵湖州东园杂咏和人韵 一勺",
        "id": "d595b142-9f23-4a5b-b4da-08a3e1c0d55d"
    },
    {
        "author": "陈文蔚",
        "paragraphs": [
            "亭据高峰上上头，登临人世一沤浮。",
            "嚣尘到此都遗尽，直欲乘风跨鹤游。"
        ],
        "title": "赵湖州东园杂咏和人韵 隽游",
        "id": "d4aa254d-e13c-4452-9f90-dc19369e8cdd"
    },
    {
        "author": "陈文蔚",
        "paragraphs": [
            "剔攘取予见经纶，中的工人又日新。",
            "一醉使君豪气发，颇思三箭定胡人。"
        ],
        "title": "赵湖州东园杂咏和人韵 矍圃",
        "id": "eacb1566-08c1-4720-b567-7b0db0024c17"
    },
    {
        "author": "陈文蔚",
        "paragraphs": [
            "平时安乐病中知，多少人间未发机。",
            "若把此身常似病，分明四十九年非。"
        ],
        "title": "和傅岩叟病中见寄",
        "id": "08bb1a9e-9035-400a-a829-32e4e3425ee6"
    },
    {
        "author": "陈文蔚",
        "paragraphs": [
            "小斋容膝足迟回，世路羊肠不用猜。",
            "久矣此心冥进取，翩然何日赋归来。",
            "新篘半熟瓮头酒，小摘微黄叶底梅。",
            "尽日北窗听雨卧，任他门巷长蒿莱。"
        ],
        "title": "雨不止和族叔韵",
        "id": "64cffcdb-f4b3-48f7-98aa-b07e146b20e1"
    },
    {
        "author": "陈文蔚",
        "paragraphs": [
            "设门大字题嘉遁，买宅浩然归去来。",
            "十亩清溪千个竹，一庭春意半窗梅。",
            "渔樵正伴诗翁乐，鸥鹭俄惊诏墨催。",
            "底事此中留不住，钓磻知有济时才。"
        ],
        "title": "戊午正月送赵工部赴江东参谋",
        "id": "c37f5316-c2be-457a-a0cb-4f4a9792a7c1"
    },
    {
        "author": "陈文蔚",
        "paragraphs": [
            "邂逅相逢不记春，未知此际得情亲。",
            "一溪云月闲中计，三尺丝桐物外身。",
            "未有清尊酬痛饮，已惊明日是行人。",
            "抱琴归去无余恨，大吕黄钟一味醇。"
        ],
        "title": "许世卿孝亭邂逅为予修琴临别求诗为赋长句",
        "id": "1841d399-6433-44b9-a32e-0dfa4426a246"
    },
    {
        "author": "陈文蔚",
        "paragraphs": [
            "没晓园林玉万株，最宜梅竹与茅庐。",
            "高人想见诗肩耸，乘兴还能访戴无。"
        ],
        "title": "雪中约嘉言叔",
        "id": "0bdebd55-0847-4154-b7f5-0b7a8311209d"
    },
    {
        "author": "陈文蔚",
        "paragraphs": [
            "自叹忠肠皎日星，致身无地老岩垧。",
            "君今有策奏天子，要使谗邪缩项听。"
        ],
        "title": "送傅君玉赴廷对",
        "id": "f2b5989c-5578-4143-8114-16ba9f17a46c"
    },
    {
        "author": "陈文蔚",
        "paragraphs": [
            "自昔桂阳名此山，登楼恍若见林端。",
            "山中固有诛茅地，却许吾人背面看。"
        ],
        "title": "读书傅氏揖桂林外一山恍如徐子融书阁所见书阁见山之阴揖桂见山之阳戏成一绝呈子融",
        "id": "4fb41955-e52a-4351-85db-b5858c5a98dd"
    },
    {
        "author": "陈文蔚",
        "paragraphs": [
            "登楼触目皆诗料，难写风烟尽笔端。",
            "不但绿阴晴後好，亦便山色雨中看。"
        ],
        "title": "子融和答三首再用韵赋一绝以谢",
        "id": "d05d7e77-af39-4cd5-9a4a-e7c7b05e5034"
    },
    {
        "author": "陈文蔚",
        "paragraphs": [
            "天然容貌本施朱，喜异羞同世不趋。",
            "化得丹砂成玉雪，也知人着半工夫。"
        ],
        "title": "傅材甫窗前白月桂开材甫索诗戏作  其一",
        "id": "de29f906-9d01-4775-96ec-e9c59ec6653a"
    },
    {
        "author": "陈文蔚",
        "paragraphs": [
            "冰姿冷淡不求知，却有同心为赋诗。",
            "更约东君同管领，一尊相对晚凉时。"
        ],
        "title": "傅材甫窗前白月桂开材甫索诗戏作  其二",
        "id": "02a17705-c7da-4ee6-93c8-71534069b7e3"
    },
    {
        "author": "陈文蔚",
        "paragraphs": [
            "琼楼玉宇不胜秋，把酒临风味转优。",
            "云雨自为朝暮变，歌诗不尽古今愁。",
            "谁知明月天心到，却有佳宾水际留。",
            "无限醉眠呼不醒，步随清影只搔头。"
        ],
        "title": "中秋雨作中夜月明余方叔留寓斋宿酒阑随水纵步方叔有诗用韵同赋",
        "id": "2c8b816c-a3d1-406e-bf27-0f158a74ba0b"
    },
    {
        "author": "陈文蔚",
        "paragraphs": [
            "坐谈冰雪满怀秋，珍重余君学素优。",
            "每有诗情并酒兴，为平月恨与花愁。",
            "支颐万事从渠变，拂榻今宵为我留。",
            "何处青山堪卜筑，约君归种菊千头。"
        ],
        "title": "方叔再用前韵约同赋",
        "id": "f98e09df-650e-4467-847d-b997f292d13f"
    },
    {
        "author": "陈文蔚",
        "paragraphs": [
            "蹑险扪萝策短藜，翠微深处有幽栖。",
            "风常拂面炎凉变，事不关心得丧齐。",
            "白酒携来云外饮，新诗留向竹间题。",
            "相陪尽日余清兴，犹自徜徉玩碧溪。"
        ],
        "title": "同余方叔龚南才纳凉于筠谷竹间题五十六字",
        "id": "cad34f7b-caa3-448b-8155-7b90a0da67fd"
    },
    {
        "author": "陈文蔚",
        "paragraphs": [
            "山下江清水见沙，杖头沽醉酒旗家。",
            "多情黄菊知人意，故放篱边三四花。"
        ],
        "title": "侍嘉言叔溪行和其韵",
        "id": "a2c2a398-cbed-448e-8368-10e0af06c167"
    },
    {
        "author": "陈文蔚",
        "paragraphs": [
            "四野山围面面屏，何人结屋趣方成。",
            "好风吹过半湖碧，白鸟飞边一点明。",
            "乘兴半春携酒约，隔山遥夜读书声。",
            "买邻为爱茅斋近，试倩诗人状此情。"
        ],
        "title": "和赵国兴访萧氏草堂",
        "id": "76141593-5250-4e3d-aaaf-1a709d9be792"
    },
    {
        "author": "陈文蔚",
        "paragraphs": [
            "浴沂天气出郊垧，所至题诗取次成。",
            "花坞风烟俱入咏，云岩泉石屡增名。",
            "摩挲硖石旧题字，展转东山未尽情。",
            "不出祗寻窗下计，春光随处亦清明。"
        ],
        "title": "庚申清明日子融出游寄示纪游十绝以长句谢之",
        "id": "5190a2c3-41e7-4213-b862-9e9f0c2e4018"
    },
    {
        "author": "陈文蔚",
        "paragraphs": [
            "饱食无余事，逍遥散步行。",
            "清晖人不见，鸥鹭自相迎。"
        ],
        "title": "晚步清晖不见主人题竹间",
        "id": "9cc9b233-7f74-4e4c-ab14-fa691d978630"
    },
    {
        "author": "陈文蔚",
        "paragraphs": [
            "苦无多路旅程宽，正是江南绿打团。",
            "欲湿征衫梅雨细，不成客梦麦秋寒。",
            "官闲诗可频搜句，亲近书宜月问安。",
            "自笑无才愧之子，明时君禄讵能干。"
        ],
        "title": "送赵国宜赴筠州户掾",
        "id": "5491d210-4388-4519-b424-07455dc4131f"
    },
    {
        "author": "陈文蔚",
        "paragraphs": [
            "听取闽山父老谣，屡曾游戏试牛刀。",
            "双鳬泽国翩翩去，一鹗秋风渐渐高。",
            "书至未忘千树橘，政成须种满城桃。",
            "早归宣室膺前席，莫漫江头赋广骚。"
        ],
        "title": "送赵国开赴湘阴",
        "id": "89466964-20bd-47d2-86ca-339f96a51a8d"
    },
    {
        "author": "陈文蔚",
        "paragraphs": [
            "快读新诗似见梅，昏昏醉眼为君开。",
            "枝头未见粉苞露，句里先传春信来。",
            "试问花神缘底晚，政须羯鼓为渠催。",
            "前枝见说南枝早，合取彭溪溪上栽。"
        ],
        "title": "和茂嘉郎中催梅韵",
        "id": "5e27e227-0862-4651-b031-e7084e52425a"
    },
    {
        "author": "陈文蔚",
        "paragraphs": [
            "柴门终日掩荒苔，记得年时把酒杯。",
            "幸有春风到桃李，一年一度看花来。"
        ],
        "title": "二月廿一日游藏胜有感",
        "id": "5c747b9e-608b-460b-bc01-f69b7aee0bfa"
    },
    {
        "author": "陈文蔚",
        "paragraphs": [
            "云章华阁照明时，朝野如今尚采诗。",
            "紫府祗因通夕梦，永平从此失朝饥。",
            "似闻令子心传印，便有行人口似碑。",
            "还许秫田分靖节，黄花重九醉东篱。"
        ],
        "title": "和赵国宜转寄傅岩叟诗韵时岁歉人艰食闻国宜有发粟意因有以劝相之",
        "id": "b1f23ec1-74be-4074-9602-2e60be321f7f"
    },
    {
        "author": "陈文蔚",
        "paragraphs": [
            "道义虽同趣，穷通奈两途。",
            "蜀闽歌召杜，莘野乐唐虞。",
            "世上风波恶，胸中矛盾无。",
            "交情岁寒见，故我即今吾。"
        ],
        "title": "和赵忠州见寄",
        "id": "3997074d-6bda-41d9-a106-caab946c85a0"
    },
    {
        "author": "陈文蔚",
        "paragraphs": [
            "穉子堂前戏彩时，种莲积水作盆池。",
            "间闻并萼窥红影，谁识双柯媚绿漪。",
            "莫谓微荄无妙意，也知造物等儿嬉。",
            "看看膝下成双绿，为应君家此段奇。"
        ],
        "title": "赵河源幼子种莲于盆池一干开双叶戏作小诗时河源二幼子一受命矣",
        "id": "106b2841-1de6-4de5-a22c-da1975e1dc7f"
    },
    {
        "author": "陈文蔚",
        "paragraphs": [
            "人杰须知本地灵，鹅峰挺拔湛溪清。",
            "新添九桂丛芳茂，旁发一枝花更荣。",
            "文社只今传盛事，宦途从此展修程。",
            "归耕媿我犹无地，仅有青山一笑迎。"
        ],
        "title": "贺赵及卿黄定甫主宾联名登第",
        "id": "aaaebb2c-a6c0-4465-b5cf-e2f5ebac9020"
    },
    {
        "author": "陈文蔚",
        "paragraphs": [
            "琴书结束定何时，折赠新年梅一枝。",
            "诗过钓台天欲雪，春归湖岸柳成丝。",
            "交游文社顿成阔，富贵帝乡今可期。",
            "小试活民医国手，眼明诸老会相知。"
        ],
        "title": "送赵局之官",
        "id": "4dce022d-3def-4b08-b2f3-2175f77c5fc2"
    },
    {
        "author": "陈文蔚",
        "paragraphs": [
            "何事隆冬震地雷，天公补过令方回。",
            "玉装庭树三番白，花间江梅六出开。",
            "岂止为民除瘴疠，且欣无地不琼瑰。",
            "到家未说丰年事，喜奉慈亲酒一杯。"
        ],
        "title": "十二月十二日踏雪度崧岭  其一",
        "id": "b7a45306-d639-4730-81ee-a7b1ef509831"
    },
    {
        "author": "陈文蔚",
        "paragraphs": [
            "雪行崧岭岁华新，又作残年踏雪人。",
            "茅屋画檐俱富贵，穉松枯木总精神。",
            "哦诗未怕寒生粟，举酒惟知暖欲春。",
            "自说到家贫亦好，两峰门外玉璘珣。"
        ],
        "title": "十二月十二日踏雪度崧岭  其二",
        "id": "403e0e63-eef6-4380-b2e4-23fa0072cc53"
    },
    {
        "author": "陈文蔚",
        "paragraphs": [
            "岁披草棘访槎牙，为爱凌霜傲雪花。",
            "不学春花娇女面，朱帘翠幕几重遮。"
        ],
        "title": "十二月廿三日举故事访黄冈梅",
        "id": "b965a12c-97c7-4503-85ef-f3a0027d6323"
    },
    {
        "author": "陈文蔚",
        "paragraphs": [
            "何必游园问主人，只寻花柳闹中春。",
            "都无拣择行随意，不费思量句有神。",
            "是处林园明紫翠，晚晴楼阁倚嶙峋。",
            "村村鸡酒相招唤，安得便为同社邻。"
        ],
        "title": "壬申春社前一日晚步欣欣园",
        "id": "331031fa-7dc0-4928-8bcd-4b6b05a61449"
    },
    {
        "author": "陈文蔚",
        "paragraphs": [
            "壮年学易计非疏，晚读人间种树书。",
            "不向云霄羡鸿鹄，却来江海伴舂锄。",
            "感君绿野成归计，令我青山思故居。",
            "只恐奇谋未施设，折秦强赵要相如。"
        ],
        "title": "和赵忠州归耕之赋",
        "id": "c5207a49-1f1d-4b02-ab76-0d48cbe12a0f"
    },
    {
        "author": "陈文蔚",
        "paragraphs": [
            "绿杨芳草两边洲，不碍晴川日夜流。",
            "我到忘机每终日，为谁飞去怪沙鸥。"
        ],
        "title": "三月八日晚步溪上二绝  其一",
        "id": "7c59c100-c05f-4e7a-a28d-f2f2f160a01b"
    },
    {
        "author": "陈文蔚",
        "paragraphs": [
            "画笔难描苹渚意，诗情难状柳堤风。",
            "若令妙处人皆会，甘把渔竿伴钓翁。"
        ],
        "title": "三月八日晚步溪上二绝  其二",
        "id": "3cadac78-42bd-426a-8dea-ede272dc5c25"
    },
    {
        "author": "陈文蔚",
        "paragraphs": [
            "上元灯火九衢中，何似金莲下半空。",
            "要识隔林奇绝处，星球带叶荔枝红。"
        ],
        "title": "天王寺佛塔灯隔林见之奇绝因成口占",
        "id": "fc9ce070-422b-41db-bafb-60217fd5f396"
    },
    {
        "author": "陈文蔚",
        "paragraphs": [
            "郭外多佳士，溪南好结庐。",
            "因君爱泉石，令我想风雩。",
            "既有琴书乐，应无世俗拘。",
            "谁能厌朝市，来此共须臾。"
        ],
        "title": "赋叶茂卿泉石轩",
        "id": "0bbecb99-69e9-4fc0-a88b-dce0de439b77"
    },
    {
        "author": "陈文蔚",
        "paragraphs": [
            "几曲青山一亩宫，前村惟有小溪通。",
            "鸡鸣鸟宿知昏旦，水碓无人自在舂。"
        ],
        "title": "行崧岭将半下瞰山中一人家似不与世接者凝伫久之因成一绝",
        "id": "db0c0734-a77f-4cb9-824e-515658658c7e"
    },
    {
        "author": "陈文蔚",
        "paragraphs": [
            "几人大厦室庐窘，之子数椽天地宽。",
            "醉里挥毫诗胆大，不悬金印老江干。"
        ],
        "title": "寄题张正国斗斋  其一",
        "id": "8fa93b2d-3358-46b7-9fdb-71a0939dfed3"
    },
    {
        "author": "陈文蔚",
        "paragraphs": [
            "蒲团竹几炷熏炉，剩读平生未见书。",
            "酌古量今会文夜，清风明月四窗虚。"
        ],
        "title": "寄题张正国斗斋  其二",
        "id": "4cf67c1b-2919-4e34-ae1f-b769e8628f77"
    },
    {
        "author": "陈文蔚",
        "paragraphs": [
            "数年约我过温溪，好趁鸡黄秋黍炊。",
            "添子江湖千顷意，劝于窗外作盆池。"
        ],
        "title": "寄题张正国斗斋  其三",
        "id": "853e9f2e-b400-4f32-a450-e8452a3e0d4c"
    },
    {
        "author": "陈文蔚",
        "paragraphs": [
            "人生相遇若云萍，听唱阳关酒暂停。",
            "夜雨挑灯今昨恨，秋风吹梦短长亭。",
            "笑予衰鬓霜侵绿，喜子新功刃发硎。",
            "欲当马檛何以赠，江边犹有柳条青。"
        ],
        "title": "送会稽王君东归",
        "id": "09ef17dc-759d-48fb-9239-5ac2ca820173"
    },
    {
        "author": "陈文蔚",
        "paragraphs": [
            "人说山田薄有收，不如平壤水交流。",
            "深耕早种将勤补，亦胜当初无寸畴。"
        ],
        "title": "视新买徐七坞田",
        "id": "72fe1312-9af2-4645-95df-ccfb6c10fa8a"
    },
    {
        "author": "陈文蔚",
        "paragraphs": [
            "三十年前识雅容，蹉跎人事各成翁。",
            "而今头白灯明里，有酒何妨一醉红。"
        ],
        "title": "和周次公韵送郑恭叔归城南并简次公  其一",
        "id": "15cc8034-4e32-4294-b0f9-3c0b1a90351b"
    },
    {
        "author": "陈文蔚",
        "paragraphs": [
            "春山曾记别匆匆，多少传言诗句中。",
            "远目不穷天万里，几随西日送征鸿。"
        ],
        "title": "和周次公韵送郑恭叔归城南并简次公  其二",
        "id": "c9d61a5f-1638-409f-be95-790f7f9a29bb"
    },
    {
        "author": "陈文蔚",
        "paragraphs": [
            "吾翁当日手亲栽，今见芳英几度开。",
            "把酒未能娱一醉，冲寒犯雪日须来。"
        ],
        "title": "癸酉立春冲雪观梅",
        "id": "46e24297-fb9c-4000-b37e-7d310d079183"
    },
    {
        "author": "陈文蔚",
        "paragraphs": [
            "不厕繁桃俗杏栽，诗怀端为此花开。",
            "自缘祗结冰霜侣，花底浑无俗驾来。"
        ],
        "title": "老人及儿辈皆和再用前韵",
        "id": "e349e27d-7a86-48aa-b1cb-f8d7e0ff463d"
    },
    {
        "author": "陈文蔚",
        "paragraphs": [
            "问津早似武陵溪，屋上鹅峰有遁肥。",
            "醉脸丹时歌雪白，碧山深处染桃绯。",
            "林亭缥缈仙翁乐，酒盏交酬花片飞。",
            "逍遣个中闲日月，赋诗应不送春归。"
        ],
        "title": "题赵守飞霞亭",
        "id": "22d314c8-4cf6-4e67-8439-10afeb33857e"
    },
    {
        "author": "陈文蔚",
        "paragraphs": [
            "不待渔舠唤隔溪，种桃千树正红肥。",
            "山围晓障新图画，花押春班簇紫绯。",
            "池凈白鸥相对浴，客来青鸟故双飞。",
            "寄诗为问花前醉，何似天香满袖归。"
        ],
        "title": "再用韵呈赵守",
        "id": "2862bdbc-a205-4a41-ae30-ad85f6ad3374"
    },
    {
        "author": "陈文蔚",
        "paragraphs": [
            "双旌未逐诏书还，放适何妨且谢安。",
            "地拔鹅峰长突兀，天教老子得蹒跚。",
            "病瘳不必维摩问，客醉谁知太守欢。",
            "更乞为时推此意，要令宵旰九重宽。"
        ],
        "title": "和赵忠州园亭落成宴客三首 自为堂",
        "id": "31c7ce7f-ddd6-4806-acac-d4997a131247"
    },
    {
        "author": "陈文蔚",
        "paragraphs": [
            "水香流出洞中花，曾阅秦朝与汉家。",
            "咫尺不知尘世隔，渔郎回首锁烟霞。"
        ],
        "title": "和赵忠州园亭落成宴客三首 飞霞亭",
        "id": "4c0d1750-4d5c-4f52-9c2e-770cf5d31488"
    },
    {
        "author": "陈文蔚",
        "paragraphs": [
            "自来名教属吾曹，立极何须说断鳌。",
            "聊把经纶寄鱼钓，岂无裴楷试仙涛。"
        ],
        "title": "和赵忠州园亭落成宴客三首 钓鳌",
        "id": "8fed24fc-6ae3-4832-b253-8c15618e6054"
    },
    {
        "author": "陈文蔚",
        "paragraphs": [
            "朱桥绿水夜深游，满载荷花万斛舟。",
            "多病近来常止酒，及无尊俎欠风流。"
        ],
        "title": "庐陵赵令君宅後有莲濠月夕相拉观莲戏庐陵",
        "id": "cb5c454e-db7a-412e-846d-8f70a73aee38"
    },
    {
        "author": "陈文蔚",
        "paragraphs": [
            "令君领客作清游，萧散仙人莲叶舟。",
            "唤得酒来诗兴发，浩歌和月吸黄流。"
        ],
        "title": "庐陵呼酒再用韵",
        "id": "4ad8aa4c-8410-49e1-b3ed-41832202d04d"
    },
    {
        "author": "陈文蔚",
        "paragraphs": [
            "路入芳池柳岸行，宛然野渡一舟横。",
            "祗缘胸次规模别，便有江湖气象生。",
            "云影恍疑帆影度，啸歌中有棹歌声。",
            "天书恐逐衔芦雁，未许花边卧月明。"
        ],
        "title": "庐陵于两池中作船亭名卧芦取山谷满船明月卧芦花之句落成为赋小诗",
        "id": "7733d93e-d94e-40cb-9d7c-c62a55d19d8b"
    },
    {
        "author": "陈文蔚",
        "paragraphs": [
            "待得巡檐有月行，梅仙无惜为琴横。",
            "频招野客耽诗兴，祇恐东君费曲生。",
            "拄笏静看山拥翠，凭栏闲听水流声。",
            "人生聚散无劳较，万里青天白鸟鸣。"
        ],
        "title": "晚坐卧庐复与庐陵同用前韵",
        "id": "de5e2843-c051-40b0-9312-08bb9bc5a18e"
    },
    {
        "author": "陈文蔚",
        "paragraphs": [
            "拂石临流几岁秋，未尝历险究源头。",
            "今朝拄上云烟去，为吸清泠最上流。"
        ],
        "title": "八月十日过松水",
        "id": "a740e4e1-3532-4f65-b610-aa75dc16ccae"
    },
    {
        "author": "陈文蔚",
        "paragraphs": [
            "连城价重虽非玉，千古名存寿此山。",
            "野服闲居颇相称，无端因得玩如环。"
        ],
        "title": "以寿山石绦环寄赵昌甫将以廿八字",
        "id": "8b9d5a84-d0a7-408f-b6fc-48a6b5eac1e2"
    },
    {
        "author": "陈文蔚",
        "paragraphs": [
            "花发枝头月月新，不妨分种过西邻。",
            "琴书结束归来日，要使门庭长有春。"
        ],
        "title": "甲戌正月从君用弟觅月桂栽",
        "id": "12d48213-dca2-4430-abfc-adf9c9dd2278"
    },
    {
        "author": "陈文蔚",
        "paragraphs": [
            "圣世宗儒重设科，名公硕德总搜罗。",
            "近年底事摧颓甚，士气都缘斲丧多。",
            "忧世情词常恳恻，喜君事业久研磨。",
            "不才但有山林兴，洗耳专听奏凯歌。"
        ],
        "title": "送叶味道赴南宫",
        "id": "c47405f7-c618-438a-86e4-bbb4c7c5cd64"
    },
    {
        "author": "陈文蔚",
        "paragraphs": [
            "岁月蹉跎发已丝，埋头自笑有书痴。",
            "故人倘解怜清好，归去山房补缺遗。"
        ],
        "title": "呈仓使觅官书",
        "id": "ac5e89dc-3d2f-4f62-909c-de1bffe17675"
    },
    {
        "author": "陈文蔚",
        "paragraphs": [
            "千林一夜散琼瑰，莫诮亭前春後梅。",
            "未入纷纷红紫队，不妨曾是雪中开。"
        ],
        "title": "池阳地寒梅开甚晚上元後始见疏花一夕春雪晓起观梅为梅解嘲",
        "id": "ff8d08f4-718e-4ee6-9002-242cf69ce6a0"
    },
    {
        "author": "陈文蔚",
        "paragraphs": [
            "六花如觉厌春迟，桃未敷红柳未垂。",
            "只有红梅太孤寂，裁冰缀玉助清奇。"
        ],
        "title": "仓使亦为梅着句适与予意相合和其韵",
        "id": "f58b660f-18ab-4dac-9c26-b29823ba5be2"
    },
    {
        "author": "陈文蔚",
        "paragraphs": [
            "千里江头访故人，事虽论旧道弥新。",
            "悬知一味忧勤意，要活九州穷困民。",
            "秋月洞明波底影，祥风潜有雪中春。",
            "荒山僻峤雪深处，无惜遄驱六辔均。"
        ],
        "title": "别仓使二首  其一",
        "id": "856c9696-f3a5-4edd-ace6-fd1e08d67824"
    },
    {
        "author": "陈文蔚",
        "paragraphs": [
            "服膺师训毅名斋，观省无妨动与偕。",
            "只向此中窥所守，已知平日谨诸怀。",
            "器充宏博干坤大，理析精微律吕谐。",
            "吾道古今穷不尽，一尊深夜讲朋侪。"
        ],
        "title": "别仓使二首  其二",
        "id": "988c8d55-57ba-4512-8101-be0f8325ab88"
    },
    {
        "author": "陈文蔚",
        "paragraphs": [
            "来时风雪乱纷纷，归日川原处处春。",
            "因识发生真意思，雨余花柳更精神。"
        ],
        "title": "归途喜晴",
        "id": "d1961efd-2370-4890-8dec-fb0626a2ee84"
    },
    {
        "author": "陈文蔚",
        "paragraphs": [
            "兴动齐山杖屦飞，可人迟日嫩晴晖。",
            "一堤烟柳连秋浦，万里江山入翠微。",
            "泉石怪奇难尽究，古今题品待携归。",
            "春来歌酒虽无禁，不与红尘染是非。"
        ],
        "title": "追赋齐山",
        "id": "98781a4c-5d09-4308-81aa-9025c6dddf7e"
    },
    {
        "author": "陈文蔚",
        "paragraphs": [
            "日日花光展翠游，芙蓉高树压城头。",
            "招邀风月新添竹，管领湖山数上楼。",
            "欲伴清琴庭舞鹤，不惊使节浦眠鸥。",
            "花开红藕熏风细，恨不同撑柳外舟。"
        ],
        "title": "追赋台治诸景有怀仓使",
        "id": "3b6643d9-0c6c-4228-9565-be08ebe751af"
    },
    {
        "author": "陈文蔚",
        "paragraphs": [
            "精蓝同占一青山，游子纷纷春自闲。",
            "要福乞灵从尔辈，独携筇杖款松间。"
        ],
        "title": "追赋西庙广觉寺",
        "id": "0453e393-d5e2-44be-9f20-8d56bffab0ac"
    },
    {
        "author": "陈文蔚",
        "paragraphs": [
            "书窗欲曙梦初还，起坐披衣百虑间。",
            "谁识斯时会心处，静听鸟语乐相关。"
        ],
        "title": "晨兴",
        "id": "314d18fa-8518-4f10-9ad2-def012ca2718"
    },
    {
        "author": "陈文蔚",
        "paragraphs": [
            "未成花柳种成堤，早有先声到浙西。",
            "待得已书驯雉绩，不妨聊访旧鸾栖。",
            "堂前风入琴三弄，江上春归雨一犂。",
            "莫道催科能样急，也分一念到羣黎。"
        ],
        "title": "送赵国呈赴金坛",
        "id": "d2f270b4-7961-4c9a-8d7a-6562208b3652"
    },
    {
        "author": "陈文蔚",
        "paragraphs": [
            "花日迟迟暖似烘，杖藜飞舞趁东风。",
            "野桥傍水柳先绿，山寺留春桃正红。",
            "信步哦诗忘日晚，因言契理觉春融。",
            "莆田远在千山外，长使灵泉信息通。"
        ],
        "title": "与周希颜游灵泉归途偶作",
        "id": "509a5e84-3565-48f9-94bf-6af890031b8d"
    },
    {
        "author": "陈文蔚",
        "paragraphs": [
            "每日相亲一卷书，席门犹是昔年如。",
            "似公长者今时少，花外何时见小车。"
        ],
        "title": "和昌甫见寄韵",
        "id": "e57e10cb-5288-4791-91dd-9db82c42858c"
    },
    {
        "author": "陈文蔚",
        "paragraphs": [
            "春来未听杜鹃啼，但见青山花满枝。",
            "俗礼不违聊上冢，他乡寒食叹年时。"
        ],
        "title": "清明上冢见杜鹃花",
        "id": "f18d9ac2-48ab-45f2-a436-63b63d0da955"
    },
    {
        "author": "陈文蔚",
        "paragraphs": [
            "海棠带雨浅深红，共憇闲亭拂面风。",
            "识得春光随处乐，鬓丝谁管已成翁。"
        ],
        "title": "希颜见寄二绝和韵  其一",
        "id": "f326834d-6e92-4ca6-b6f8-e33da2b081ff"
    },
    {
        "author": "陈文蔚",
        "paragraphs": [
            "乳燕将雏看学飞，绝胜对客麈频挥。",
            "绿阴翠幄闲中好，谁道春随红紫归。"
        ],
        "title": "希颜见寄二绝和韵  其二",
        "id": "1cb23a49-9e46-4548-965c-70afb3c79e99"
    },
    {
        "author": "陈文蔚",
        "paragraphs": [
            "门前题凤风何薄，雪夜回舟意未真。",
            "谁似松溪弄明月，兴来载酒访幽人。",
            "扣舷牛渚盟当践，落帽龙山约又新。",
            "况有梅花凉玉雪，暑窗容我日为邻。"
        ],
        "title": "周公美载酒见过以长句见谢意",
        "id": "48397030-a75c-4ff5-b62a-e8beb1408533"
    },
    {
        "author": "陈文蔚",
        "paragraphs": [
            "省赋山间明月章，好风吹我上河梁。",
            "冰轮不带一分缺，玉鉴无如今夕光。",
            "正自凭栏观水静，不妨倚杖看人忙。",
            "有谁会得迟归意，籁息天高午夜凉。"
        ],
        "title": "中秋後一夕正望浮桥观月",
        "id": "6f54b01e-125a-4d81-a063-ce8878093dde"
    },
    {
        "author": "陈文蔚",
        "paragraphs": [
            "寺访灵泉山路长，赋诗因得话莲塘。",
            "林间度竹风无暑，涧里流花水带香。",
            "静胜携筇终日款，闲来坐石满襟凉。",
            "纪游未暇牵人事，题品输君第一章。"
        ],
        "title": "重九後一日同公美游灵泉公美举示莲塘纳凉之句後公美和予浮桥观月之韵纪灵泉之游予以老人不快不暇即赋老人既安用渠纳凉韵为谢",
        "id": "b1addeea-97e3-4ae6-9f79-3f2b94c6b3b2"
    },
    {
        "author": "陈文蔚",
        "paragraphs": [
            "念作章泉去，川流日夜东。",
            "一身长是客，双鬓已成翁。",
            "霁想濂溪月，和思柳下风。",
            "平安毅斋信，多谢为流通。"
        ],
        "title": "昌甫寄徐崇甫书并崇甫寄渠诗及渠兄弟和章因次其韵呈昌甫",
        "id": "16674a24-c3a5-428f-bb15-4eab0740cbfa"
    },
    {
        "author": "陈文蔚",
        "paragraphs": [
            "景入小春方嫩寒，缓行不觉鸟间关。",
            "倚空叠嶂何崷崒，带石清溪屡绕环。",
            "政拟徘徊檀木岭，且先点检上林山。",
            "杖藜未作忙归计，又喜临清得钓湾。"
        ],
        "title": "十月九日同公美践上林之约回途纪实",
        "id": "8ab157c3-6021-477e-b271-33578a47d79b"
    },
    {
        "author": "陈文蔚",
        "paragraphs": [
            "青春深处每徘徊，为爱花城锦绣堆。",
            "谁似君家奇绝处，坐迎春色入门来。"
        ],
        "title": "壬午三月廿三日偕诸生携酒过公美家公美宅前山花烂开极可爱为赋一绝",
        "id": "46b6e661-1bce-4170-9e36-81c5cf53ef15"
    },
    {
        "author": "陈文蔚",
        "paragraphs": [
            "几年无便到招提，沙路徐行趁碧溪。",
            "花竹禅房成小款，笑谈不觉到斜西。"
        ],
        "title": "公美约同游龙安寺僧留小饮归途一绝",
        "id": "92ef61e5-b49d-4251-964c-fa1b82da08e5"
    },
    {
        "author": "陈文蔚",
        "paragraphs": [
            "万里秋风约我曹，俯观阛阓总尘劳。",
            "跻攀不藉登山屐，身世从知本自高。"
        ],
        "title": "十一日同诸友登南台二绝  其一",
        "id": "b71b5b47-341d-4c77-abf4-0bb2f0debad3"
    },
    {
        "author": "陈文蔚",
        "paragraphs": [
            "脚底云山叠叠低，面前一带绕清溪。",
            "秋光总可供吟笔，写作登高第一题。"
        ],
        "title": "十一日同诸友登南台二绝  其二",
        "id": "dcdbbde7-e04a-463e-957f-da2c9c24c76c"
    },
    {
        "author": "陈文蔚",
        "paragraphs": [
            "桑柘阴中日日行，只闻犬吠与鸡鸣。",
            "此时身在烟云上，眼界不知如许明。"
        ],
        "title": "登山却立俯视一村风物殊可人意二绝  其一",
        "id": "f38b316c-1f59-487a-856c-df16980e9fac"
    },
    {
        "author": "陈文蔚",
        "paragraphs": [
            "竹树谁家跨小桥，清溪一带抱山腰。",
            "不须更倩王摩诘，水墨平铺百尺绡。"
        ],
        "title": "登山却立俯视一村风物殊可人意二绝  其二",
        "id": "93c063db-7ccd-42ce-8bfa-ad775b834f25"
    },
    {
        "author": "陈文蔚",
        "paragraphs": [
            "九十慈亲鬓发皤，今年菊早去年花。",
            "一尊细说重阳事，似此清欢有几家。"
        ],
        "title": "重阳侍老人饮",
        "id": "dbf4cd3a-7268-4975-acc3-182845fd24d9"
    },
    {
        "author": "陈文蔚",
        "paragraphs": [
            "乘兴联翩渡小溪，轻车不怕日斜西。",
            "拟来古寺观新扁，且向山斋读旧题。",
            "茆屋起烟归路暝，秋云阁雨暮天低。",
            "人生适意惟行乐，不较毫芒宠辱齐。"
        ],
        "title": "节後赴傅岩叟之招望日同游栖隠庵华严寺呈岩叟及同游者",
        "id": "c1027da5-fd7f-4155-bdfb-36fef3368b9f"
    },
    {
        "author": "陈文蔚",
        "paragraphs": [
            "屡陪轩骑过横溪，每想云岩望眼西。",
            "酬约再寻山下路，赋诗留与石间题。",
            "吟风弄月计为上，竞利争名着总低。",
            "明日杖藜归故隠，人生离合信难齐。"
        ],
        "title": "岩叟用前韵相留践云岩之约和韵以谢",
        "id": "24f7176c-4767-4bf6-aab0-e2ff30374c68"
    },
    {
        "author": "陈文蔚",
        "paragraphs": [
            "我生本是山泽癯，只爱竹林痴读书。",
            "道人相遇说心相，我亦无心更问渠。"
        ],
        "title": "赠说相道人",
        "id": "fc35949b-8752-472f-8bb2-aee6d987d36a"
    },
    {
        "author": "陈文蔚",
        "paragraphs": [
            "每岁冲寒出探梅，如今花向屋檐开。",
            "玉颜相见无朝晚，绕树须拚日百回。"
        ],
        "title": "斋前梅开",
        "id": "6424cfbc-c8ba-4dad-a687-fbc6f6a501f5"
    },
    {
        "author": "陈文蔚",
        "paragraphs": [
            "道人邀我饭胡麻，半日清闲得远家。",
            "多少欲来无路问，空于洞口觅桃花。"
        ],
        "title": "癸未二月廿五日访周道人西庵戏题",
        "id": "c6b8cc31-2c40-42a1-8542-82277d7cf78c"
    },
    {
        "author": "陈文蔚",
        "paragraphs": [
            "武夷云会总儒衣，今似晨星渐觉稀。",
            "晚节喜君同臭味，不嫌枯淡肯来归。"
        ],
        "title": "清明前二日同周公美黄子京郊行和子京韵  其一",
        "id": "44f78085-d35f-4395-a538-ce16ba907180"
    },
    {
        "author": "陈文蔚",
        "paragraphs": [
            "寻春杖屦偶乘闲，多谢诗囊肯破悭。",
            "坐石有言盟白石，爱山随意买青山。"
        ],
        "title": "清明前二日同周公美黄子京郊行和子京韵  其二",
        "id": "f935e1d6-bb52-4083-9426-2b2146595043"
    },
    {
        "author": "陈文蔚",
        "paragraphs": [
            "大道公行居广居，敢将仁义作蘧庐。",
            "直须至理超然会，不在陈编细字书。"
        ],
        "title": "清明前二日同周公美黄子京郊行和子京韵  其三",
        "id": "19890add-5783-4952-9bba-e875dc363359"
    },
    {
        "author": "陈文蔚",
        "paragraphs": [
            "千丈抠衣记武夷，家山今日屡攀跻。",
            "春风拍拍满怀处，况是花开更鸟啼。"
        ],
        "title": "後一日因展省归途口占  其一",
        "id": "eff63bda-3e8e-4ebb-8ca4-ca58ca1ab136"
    },
    {
        "author": "陈文蔚",
        "paragraphs": [
            "春光休道属谁家，造化平铺无等差。",
            "不问世间凡草木，得春随意总皆花。"
        ],
        "title": "後一日因展省归途口占  其二",
        "id": "2052e895-08da-4fe3-aa80-cbd94ea775ec"
    },
    {
        "author": "陈文蔚",
        "paragraphs": [
            "羞逐纷纷世所趋，东溪风月未尝孤。",
            "闭门蒿藋从渠长，堆案简编聊自娱。",
            "机括要须明活法，箪瓢非但守枯株。",
            "不观点也风雩意，洒落胸中一累无。"
        ],
        "title": "寄题黄子京贫乐斋",
        "id": "addd4cb1-4837-478e-9350-032a6cf83868"
    },
    {
        "author": "陈文蔚",
        "paragraphs": [
            "少日深期造孔门，于今老矣叹无闻。",
            "自怜大业乖传授，頼有遗编可讨论。",
            "君赠名章多过誉，我惭衰朽不胜文。",
            "誓言愿毕余生力，细与穷源探本根。"
        ],
        "title": "又谢子京惠贽见",
        "id": "4dd29f01-2ce3-4b30-8a1d-5d478ab75b84"
    },
    {
        "author": "陈文蔚",
        "paragraphs": [
            "水饮已忘三月味，囊空真乏一钱储。",
            "屡空本是吾家事，赢得闲身且着书。"
        ],
        "title": "集着尚书偶成",
        "id": "9ec7e1a1-e868-4cb6-9777-1b8996ff94e7"
    },
    {
        "author": "陈文蔚",
        "paragraphs": [
            "少日尝嗤稼圃非，近来闲听老农知。",
            "世间机械从来耻，不惮晨昏抱瓮疲。"
        ],
        "title": "灌圃",
        "id": "2a1f8f69-bc81-486f-b3ff-471b77f87004"
    },
    {
        "author": "陈文蔚",
        "paragraphs": [
            "每荐盘餐自觉清，尝于雨後撷其英。",
            "未言服饵收奇效，翠叶黄花眼早明。"
        ],
        "title": "赋决明",
        "id": "c25c4d24-14f5-42d8-8551-507efb5018dd"
    },
    {
        "author": "陈文蔚",
        "paragraphs": [
            "反关甘与世情暌，绿遍闲庭草欲齐。",
            "何处客来谈列岫，有人雪踏自东溪。",
            "坐低流俗几千辈，已见新诗第一题。",
            "他日竹林如肯过，圣门相与探端倪。"
        ],
        "title": "永丰祝子益和予诗见寄许见访以长句谢之且坚其约",
        "id": "e8575cf7-de4f-4ea2-81d4-9a8c736c40d2"
    },
    {
        "author": "陈文蔚",
        "paragraphs": [
            "面面青山不记名，想知宜雨亦宜晴。",
            "去来自在云千叠，高下无多屋数楹。",
            "晨诵昼弦俱乐事，春光秋月总诗情。",
            "个中真乐谁能识，不问人间枯与荣。"
        ],
        "title": "寄题列岫",
        "id": "105e30bd-df03-43d9-8cb1-a53fbe93c08f"
    },
    {
        "author": "陈文蔚",
        "paragraphs": [
            "正念交情旧，忽来诗卷新。",
            "既能赊酒饮，宁作卖书贫。",
            "计想寻窗下，闲须过涧滨。",
            "为言田舍乐，花鸟亦情真。"
        ],
        "title": "叶茂卿寄诗卷赋此以谢之",
        "id": "6fb8bd1d-d7f0-47ac-a642-3a6ae951634b"
    },
    {
        "author": "陈文蔚",
        "paragraphs": [
            "自从栖隠入山深，间阔真同金玉音。",
            "已谓清光依日月，不知幽趣尚园林。",
            "暂违陶径菊松面，喜动苏堤梅柳心。",
            "闻道专留荐贤牍，知音当在伯牙琴。"
        ],
        "title": "送赵国宜之官武林",
        "id": "61789cb5-cbcf-492d-8672-8c1c46595759"
    },
    {
        "author": "陈文蔚",
        "paragraphs": [
            "不辞艰险涉江湖，素志惟期欲展舒。",
            "平允外应无别法，坦夷中自有亨衢。",
            "虽云天远雁行近，未至风高鱼素疏。",
            "见说民淳须事简，不妨宦学进工夫。"
        ],
        "title": "送赵惠卿赴玉沙法曹",
        "id": "d6125b6f-fb66-4ab1-9da2-89f112c7ead5"
    },
    {
        "author": "陈文蔚",
        "paragraphs": [
            "章泉相去每相思，多谢交情不见遗。",
            "缱绻方赓前日句，联翩又读後来诗。",
            "梅方迎腊多投好，菊已凌霜不入时。",
            "大抵世情皆若此，吾侪真结岁寒知。"
        ],
        "title": "昌甫前诗见简方和去未达间再于岩叟处见後诗和韵以谢",
        "id": "ccddeba5-ecae-48a0-83f5-15e97759b25d"
    },
    {
        "author": "陈文蔚",
        "paragraphs": [
            "岁月苦为身口累，风霜无奈鬓毛侵。",
            "中间一事却奇特，存得当时一片心。"
        ],
        "title": "一夕梦中得绝句觉时惟记後二句最真因润色足成之",
        "id": "1932a882-841e-42c0-b7a5-af40312b6b32"
    },
    {
        "author": "陈文蔚",
        "paragraphs": [
            "负米尝漂迹，关心为倚门。",
            "尽欢惟啜菽，奉旨屡空尊。",
            "温剂劳分给，新诗且记存。",
            "开缄细吟讽，小立近黄昏。"
        ],
        "title": "甲申正月答昌甫见寄韵代书",
        "id": "1bb7bb2f-297e-4362-beb4-0f6a092036a4"
    },
    {
        "author": "陈文蔚",
        "paragraphs": [
            "红梅高赏趁春晴，不记年华几甲庚。",
            "花酒一时双遣至，却愁不似对梅清。"
        ],
        "title": "周公美尝年有红梅之约今花时雨雪公美以诗遣花酒和韵以谢",
        "id": "71c66ce4-e542-4641-8a87-cf1cc2254c5a"
    },
    {
        "author": "陈文蔚",
        "paragraphs": [
            "清明恰值雨晴时，剩喜邻僧福有诗。",
            "十里懒寻沽酒旆，一编深下读书帷。",
            "放怀是处青春好，无事于中白日迟。",
            "况是精蓝去家近，兴来何惜瘦藤支。"
        ],
        "title": "清明资福僧遣诗赋此以答之",
        "id": "197c996d-4440-4998-8b53-e610039cb806"
    },
    {
        "author": "陈文蔚",
        "paragraphs": [
            "欺人一任雪堆头，岂复长怀身外愁。",
            "涉世自知今已惯，风波应不覆虚舟。"
        ],
        "title": "和公美一绝",
        "id": "4db9fb07-a31e-4f6c-b115-a43f6092fb5e"
    },
    {
        "author": "陈文蔚",
        "paragraphs": [
            "出门正尔值淋漓，决策登车不自疑。",
            "一路新晴天借与，花香鸟语却撩诗。"
        ],
        "title": "四月二日往檀林登车遇雨度鹅湖岭渐觉开霁一路晴快野花满山赋二绝  其一",
        "id": "4d3f405f-909d-41cd-acf0-3749c30a02e0"
    },
    {
        "author": "陈文蔚",
        "paragraphs": [
            "块坐萧斋废短筇，一春长在雨声中。",
            "野花留得春光在，无数青山玉雪丛。"
        ],
        "title": "四月二日往檀林登车遇雨度鹅湖岭渐觉开霁一路晴快野花满山赋二绝  其二",
        "id": "11cafa1b-e5e6-42fa-ad4d-ba72ce4b4714"
    },
    {
        "author": "陈文蔚",
        "paragraphs": [
            "问尘清坐兴悠哉，小立朱桥未忍回。",
            "好景吟情忽相契，小溪流出柳阴来。"
        ],
        "title": "问尘清坐久之归途偶得绝句",
        "id": "02e6913d-78d1-4b1d-986b-97dde8189647"
    },
    {
        "author": "陈文蔚",
        "paragraphs": [
            "高城石井下成池，对自初分混沌时。",
            "虽小古今无涸溢，却怜江海有盈亏。"
        ],
        "title": "崧岭石泉",
        "id": "b5705f8a-737e-4dd3-845b-c67cd9271a3e"
    },
    {
        "author": "陈文蔚",
        "paragraphs": [
            "杖藜曾是为春忙，紫陌青山到处芳。",
            "不谓竹林栖隠地，好风时遶野花香。"
        ],
        "title": "家园偶闻野花香",
        "id": "bdc12cd1-2cb5-4e49-a029-a0e0628adcc0"
    },
    {
        "author": "陈文蔚",
        "paragraphs": [
            "麟经书雨意何如，可喜非常故可书。",
            "膏泽未观南亩遍，嫩凉且觉北窗虚。",
            "采诗好入丰年颂，把酒聊娱化日舒。",
            "怀抱一时宽亩𤱶，微痾勿药顿消除。"
        ],
        "title": "六月十二日喜雨",
        "id": "0a9da2ff-84ac-45b3-b0b0-50c7296fa27e"
    },
    {
        "author": "陈文蔚",
        "paragraphs": [
            "庸庸不作世间奇，空负生成造化机。",
            "岁月漫惊多发积，功程殊未进毫微。",
            "不贪腰下悬金印，且自尊前戏彩衣。",
            "多谢诸君借辉润，一朝盈箧尽珠玑。"
        ],
        "title": "贱生诸友有祝颂语以五十六字谢之",
        "id": "22c14a16-e9d5-4a9a-b3dd-38c70a038cdf"
    },
    {
        "author": "陈文蔚",
        "paragraphs": [
            "一编凈度出玄文，因憇书窗醉酒尊。",
            "儒释未须谈一二，且于花下立黄昏。"
        ],
        "title": "纵步过资福寺僧留饮出示凈度文三教一理论戏书时寺门桂花烂开",
        "id": "6dd6203c-0ab7-4d22-b588-819665b5f83c"
    },
    {
        "author": "陈文蔚",
        "paragraphs": [
            "太初元有此山川，往古来今几许年。",
            "合是地灵神降岳，为生人杰柱惊天。",
            "遗民但抱羲农朴，正学谁知孔孟传。",
            "要识碧溪流不断，後人须看石崖镌。"
        ],
        "title": "九月十八日自双溪还寺车中偶得",
        "id": "8788ca31-8bc1-4def-a877-361dee45d6f9"
    },
    {
        "author": "陈文蔚",
        "paragraphs": [
            "小似武夷深更幽，地盘九曲一溪流。",
            "诛茆结屋虽成左，赢得青山自在游。"
        ],
        "title": "隠将峡口占二绝  其一",
        "id": "befd50b0-a5b4-4c09-94c0-851e01b4203e"
    },
    {
        "author": "陈文蔚",
        "paragraphs": [
            "四顾青山数亩余，岂无闲地可耕锄。",
            "有人肯办入山苦，满谷桑麻绕舍蔬。"
        ],
        "title": "隠将峡口占二绝  其二",
        "id": "8494df56-f523-45d8-9ade-e4411fb05c4a"
    },
    {
        "author": "陈文蔚",
        "paragraphs": [
            "药裹屡蒙扶病亲，一番书至一情真。",
            "人言莫急晨昏奉，我叹尚为萍梗身。",
            "栖隠重曾定要约，章泉一见话悲辛。",
            "吴笺况拜殷懃赐，且续新诗为缕陈。"
        ],
        "title": "谢昌甫以诗惠药笺",
        "id": "4765550b-c11c-44af-9bc2-561625ac7d87"
    },
    {
        "author": "陈文蔚",
        "paragraphs": [
            "江南目断短长亭，会面无由见德星。",
            "所及交情无皂白，且欣师训炳丹青。",
            "君将偃室春鸣瑟，我但莱衣日过庭。",
            "多谢新诗相勉进，敢忘圭复识中扃。"
        ],
        "title": "和张元德寄昌甫末章见及之韵",
        "id": "43e45291-8668-47c1-8777-ec78ccb333a8"
    },
    {
        "author": "陈文蔚",
        "paragraphs": [
            "几欲来观鱼计亭，未酬此约已星星。",
            "自从萧寺一回别，不记春山几度青。",
            "尚友古人长闭户，喜闻新命忽扬庭。",
            "兴来会作扁舟去，剥啄应劳为启扃。"
        ],
        "title": "用前韵寄昌甫",
        "id": "55dbcb48-5bf4-4664-8c6e-4bc9a4a8692c"
    },
    {
        "author": "陈文蔚",
        "paragraphs": [
            "风光报答可无诗，渐喜春风熟燕泥。",
            "客至甚思留竹隠，书来无奈趣岩栖。",
            "幸同故国云虽暮，朗诵新吟日未西。",
            "自愧续貂才不敏，徘徊月已在榱题。"
        ],
        "title": "和周公美韵",
        "id": "3cb35994-1756-41d1-a629-a2d4bc8e3b50"
    },
    {
        "author": "陈文蔚",
        "paragraphs": [
            "问春何事苦晴悭，春意惜花留嫩寒。",
            "共到花前细商畧，精神最好雨中看。"
        ],
        "title": "赵忠州雨中赏海棠",
        "id": "0bef744d-a005-4943-8daa-a09805ea110b"
    },
    {
        "author": "陈文蔚",
        "paragraphs": [
            "且喜花时雨不妨，凭阑闲与细平章。",
            "一池交映月添白，六出同妍雪逊香。",
            "素有书痴缘病懒，不知诗兴为渠忙。",
            "道人雅好惟清供，却恐花神索酒觞。"
        ],
        "title": "赋萧爽薝卜戏岩叟",
        "id": "a854f049-ceac-4d9a-99e8-6e7e9bc0a0dc"
    },
    {
        "author": "陈文蔚",
        "paragraphs": [
            "底事更深睡不感，惜花爱月两关情。",
            "黑甜一枕虽云美，未省人间有此清。"
        ],
        "title": "月夜观花",
        "id": "1d5a11e9-929a-4c96-b016-32310f8a930b"
    },
    {
        "author": "陈文蔚",
        "paragraphs": [
            "暂辍书程业未妨，倚栏高诵杜陵章。",
            "不知雨意将诗意，但觉花香带酒香。",
            "散破苦嫌饥雀下，争喧闲看蜜蜂忙。",
            "也知栖隠如萧爽，恨不花前共举觞。"
        ],
        "title": "岩叟约观栖隠薝卜雨阻和前韵送酒再用韵答之",
        "id": "f348c256-1a3b-44f8-bd43-f12ee223338a"
    },
    {
        "author": "陈文蔚",
        "paragraphs": [
            "凝伫虚亭未惬心，清光隠隠隔疏林。",
            "欲观玉鉴呈全体，独倚朱栏到夜深。"
        ],
        "title": "六月十七夜待月",
        "id": "239f206e-1b2c-4160-9b6e-0457b8681e13"
    },
    {
        "author": "陈文蔚",
        "paragraphs": [
            "自从别去竹林居，暇日寻诗每念渠。",
            "疾读新编慰牢落，清风习习满襟裾。"
        ],
        "title": "黄子京见访值予未还留诗和韵以谢  其一",
        "id": "c5ad6512-2f9d-425b-a173-82d64f3551e8"
    },
    {
        "author": "陈文蔚",
        "paragraphs": [
            "此去团溪百里余，不须踪迹叹差殊。",
            "平铺此理元无间，曾验工程进也无。"
        ],
        "title": "黄子京见访值予未还留诗和韵以谢  其二",
        "id": "0b4d08ce-a570-484c-937a-f07fa5dd138b"
    },
    {
        "author": "陈文蔚",
        "paragraphs": [
            "二年不作上方游，一日重寻旧话头。",
            "却恨婵娟成两处，清尊无分共中秋。"
        ],
        "title": "子京又以长篇告别值予欲出一绝谢之",
        "id": "b15b401f-96e3-4725-b3e1-5e1fbcc57b6b"
    },
    {
        "author": "陈文蔚",
        "paragraphs": [
            "两年再踏铅山路，今日初尝石井泉。",
            "碧玉岩边论汤餠，全胜五鼎击肥鲜。"
        ],
        "title": "又和胡应祥游石井韵",
        "id": "7df6341f-071d-47bb-a8db-036414d8fb9d"
    },
    {
        "author": "章良能",
        "paragraphs": [
            "短锸长镵出万峰，凿开混沌作玲珑。",
            "市朝可是无巇崄，更向山林巧用工。"
        ],
        "title": "题玲珑山",
        "id": "5cefdf2f-b84b-4f80-8e5c-a61008358726"
    },
    {
        "author": "章良能",
        "paragraphs": [
            "禁营貔虎天廐龙，技痒不奈刍粟丰。",
            "闻道宝津尝护驾，前期踊跃矜骁雄。",
            "红绡低系柳枝碧，满满弯弓斫鬉射。",
            "偶然穿叶未为奇，截下红绡方破的。",
            "彩绳长曳彩球轻，闪烁眩转如奔星。",
            "弦头霹雳起马脚，回看一箭落欃枪。",
            "乌纱帽稳春衫薄，交鞯焕烂青丝络。",
            "千步场深隔九关，毕景驰驱有余乐。",
            "李侯应奉随春官，日晏归穿卫士班。",
            "平生抵死怜神骏，绝艺那能不细看。",
            "不学阎公伏池侧，仓皇丹粉供宣索。",
            "他年乘兴试追寻，妙处祇须凭子墨。",
            "十六蹄翻意态真，罄控应节顾眄亲。",
            "当时骑士尽应尔，尚想元丰兵制新。",
            "慨今多事困供亿，养兵殆且殚民力。",
            "未闻士歌马腾槽，安得从容观戏剧。"
        ],
        "title": "题李伯时飞骑习射图",
        "id": "42763a94-f0dd-4ee8-a7a5-10248c28e160"
    },
    {
        "author": "蔡幼学",
        "paragraphs": [
            "褰裳涉秋浦，散策上齐山。",
            "盼往谢尘嚣，瞻新得层峦。",
            "万象翕呈露，跬步不可间。",
            "下巧瞰坤轴，高奇仰天剜。",
            "硿矼禹所穴，巀嶭秦开关。",
            "始探困伛偻，徐行快平宽。",
            "斲凤扣危壁，登虬俯澄湾。",
            "突然出鳌背，但见江漫漫。",
            "匪特激愚懦，且以订羣顽。"
        ],
        "title": "和林择之齐山韵",
        "id": "0c1e9e7d-da51-4d51-ae9e-c17c493f218b"
    },
    {
        "author": "蔡幼学",
        "paragraphs": [
            "凉月在木末，我行出林垧。",
            "林垧何所事，爱此朝气清。",
            "池荇浥风露，洒洒醉梦醒。",
            "来禽俯清泚，相照脸色頳。",
            "悠然到瓜田，钩蔓亦轩腾。",
            "万物咸得宜，吾生亦何营。"
        ],
        "title": "早至湖心小园",
        "id": "ef985bc3-c471-4cf9-830a-f52fd1e9e0f7"
    },
    {
        "author": "蔡幼学",
        "paragraphs": [
            "春风扫积素，春雨涨新彩。",
            "再行适良愿，及此嘉致足。",
            "溪桃绽腮红，溪柳起肤粟。",
            "万物欣向荣，吾生亦从欲。",
            "浮家信所之，欢意到僮仆。",
            "行乐人有言，未省我心曲。",
            "忆昔西湖春，安舆探芳谷。",
            "彩舫漾晴漪，名园玩清缛。",
            "星郎引羣雏，戏舞衣裻裻。",
            "归来夜未央，清话屡更烛。",
            "只今天一涯，把酒远相属。",
            "富贵竟何时，一官乃覊束。",
            "法喜闻我言，低回若惊辱。",
            "一笑强相酬，归装宜早促。"
        ],
        "tags": [
            "西湖"
        ],
        "title": "浮家",
        "id": "ea8ab449-8163-4880-b3c8-70681d806760"
    },
    {
        "author": "蔡幼学",
        "paragraphs": [
            "月色凈加水，奈此清兴何。",
            "谁人当领此，隔屋呼项佗。",
            "驾言先我出，追随费经过。",
            "履声适相逢，欢然憇亭荷。",
            "干坤何浩荡，水月光相磨。",
            "醉归巷无人，羣儿自前呵。"
        ],
        "title": "月夜赠项子谦",
        "id": "3b507e89-0e6d-4f88-8abf-73356e3ca531"
    },
    {
        "author": "蔡幼学",
        "paragraphs": [
            "落日维舟处，沙头望眼平。",
            "牛羊分陇下，灯火隔林明。",
            "人散村墟静，溪寒风浪生。",
            "渔翁醉眠稳，小艇任斜横。"
        ],
        "title": "晚泊",
        "id": "902d6133-2159-4541-9206-a440db230837"
    },
    {
        "author": "蔡幼学",
        "paragraphs": [
            "野水萍无主，清风草自香。",
            "庭阴新似染，物色去如忙。",
            "岸树鱼依绿，畦花蝶斗黄。",
            "家园向来梦，静数四年强。"
        ],
        "title": "田园",
        "id": "24ef8067-d4a2-410d-b7c0-9b2436cedd9e"
    },
    {
        "author": "黄畴若",
        "paragraphs": [
            "长廊睥睨来者谁，出门解后渠得知。",
            "不言使者求遗书，只言浴茧当及时。",
            "从容与语益款洽，论到翰墨尤瑰奇。",
            "山僧技痒不自禁，稍出修禊兰亭词。",
            "启函展玩未及竟，袖有黄纸天庭追。",
            "口呿气褫僵欲死，一骑趣向咸阳驰。",
            "虬须天子喜折屐，诏许两禁同观之。",
            "龙腾凤集在御榻，平生触眼何曾窥。",
            "自从茧纸归昭陵，宝气夜夜光陆离。",
            "千年议论经几手，极力追仿分毫厘。",
            "博闻强志子桑子，上下纂辑无或遗。",
            "清臞不满六尺长，中有文字无津涯。",
            "归君此编忽自笑，山东学究真黠儿，而今御史还书痴。"
        ],
        "title": "泽卿示兰亭考作萧翼取兰亭辞",
        "id": "b99b19d7-64c7-4225-9224-87435b293e53"
    },
    {
        "author": "吴柔胜",
        "paragraphs": [
            "深巷寂无人，鸟声花坞春。",
            "荜门长日掩，天地一闲身。"
        ],
        "title": "柴门春昼",
        "id": "7f8d1034-d8d2-4f28-a7df-2963badcf32e"
    },
    {
        "author": "吴柔胜",
        "paragraphs": [
            "啮膝嘶风径奔駻，花前挟弹回头看。",
            "一鸟不鸣春昼闲，野水清清绿阴暗。"
        ],
        "title": "唐人挟弹图",
        "id": "fc61a099-c634-441d-948f-e9a3e9837a8c"
    },
    {
        "author": "吴柔胜",
        "paragraphs": [
            "髯龙嘶风山石裂，玉人影断横斜月。",
            "一声翠羽琅玕东，罗浮梦断微茫中。"
        ],
        "title": "三友图",
        "id": "8704223a-ac2f-4905-b61b-29e46ad13b11"
    },
    {
        "author": "吴柔胜",
        "paragraphs": [
            "拟续宣城志，难忘令尹贤。",
            "庭空无狱讼，斋静有诗篇。",
            "心比秋云远，政如霜月悬。",
            "活人最多处，饥岁作丰年。"
        ],
        "title": "送林明府",
        "id": "e50a017c-1819-4543-b178-39352be59074"
    },
    {
        "author": "吴柔胜",
        "paragraphs": [
            "丹枫酣霜压林丘，黄叶老尽岩西头。",
            "不应蔓草烟漠漠，并作粉绘苍山秋。"
        ],
        "title": "牧亭秋色",
        "id": "cd48477c-1a10-4423-b857-a0175e308f05"
    },
    {
        "author": "商侑",
        "paragraphs": [
            "地俯梅溪新栋宇，源通橘井近烟霞。"
        ],
        "title": "句",
        "id": "0e2a3be9-0bdc-40b6-bcc0-3a94bd859d94"
    },
    {
        "author": "赵善诏",
        "paragraphs": [
            "三山高峭拔，鼎峙各争雄。",
            "秀气钟英物，衣冠盛蜀中。"
        ],
        "title": "隆州",
        "id": "d06cad07-cc1e-4c3c-bb7b-2f938fbfeefa"
    },
    {
        "author": "赵善诏",
        "paragraphs": [
            "仁寿州如斗，分符愧罔功。"
        ],
        "title": "句  其一",
        "id": "2275d418-c053-42b9-8a9f-1b9273e93e17"
    },
    {
        "author": "赵善诏",
        "paragraphs": [
            "谁谓山城僻，伦魁此破荒。"
        ],
        "title": "句  其二",
        "id": "52d7bf9f-97ea-47ce-82b2-913e07887fa2"
    },
    {
        "author": "陈祖仁",
        "paragraphs": [
            "身浮沤□草头露，实见卓立中流柱。",
            "世网走逃如脱兔，菩提了了无他路。",
            "迷人捐躯大火聚，自灼自焚甘自苦。",
            "诸佛菩萨慈悯故，教以一舍无复取。",
            "显公超然知落处，功德销磨赀万数。",
            "一箪一钵朝昏度，佛事日富贫非虑。",
            "如是降心如是住，呕哕自蓄与虫蠹。",
            "风清松竹相尔汝，谁其嗣之需一悟。"
        ],
        "title": "释宗显重修宝梵院",
        "id": "af8beba5-17eb-42e6-9bcd-ebe9b8c9edf1"
    },
    {
        "author": "颜棫",
        "paragraphs": [
            "未厌殷懃达曙看。"
        ],
        "title": "句  其一",
        "id": "f9fdbb7e-c7a1-4616-adf2-9c00e8567cec"
    },
    {
        "author": "颜棫",
        "paragraphs": [
            "眼明喜见晓光舒。"
        ],
        "title": "句  其二",
        "id": "604bbe32-17e5-4aac-9556-371dc6c1f983"
    },
    {
        "author": "颜棫",
        "paragraphs": [
            "衰草连天惨淡黄。"
        ],
        "title": "句  其三",
        "id": "a4038189-570f-4f05-b4f4-00952f90f216"
    },
    {
        "author": "颜棫",
        "paragraphs": [
            "一带溪山画不如。"
        ],
        "title": "句  其四",
        "id": "bee73009-bd09-4a84-acbe-39d46a7e5f8e"
    },
    {
        "author": "谢直",
        "paragraphs": [
            "贫者士之常，富亦我所欲。",
            "得常讵可厌，逐欲何由足。",
            "荒哉化蝶翁，微欤监河粟。",
            "人生命如线，日须不盈匊。",
            "俯仰天地间，何由谢羁束。"
        ],
        "title": "遣怀五首寄致道  其一",
        "id": "f4d2f91d-eccc-43d6-8e0e-7474523956d8"
    },
    {
        "author": "谢直",
        "paragraphs": [
            "时命各有遇，何言富与贫。",
            "有来疾雷电，决去微埃尘。",
            "坐令区区者，视此为鬼神。",
            "既有得失患，自忘情性真。",
            "所以首阳山，昔有饿死人。"
        ],
        "title": "遣怀五首寄致道  其二",
        "id": "42743712-b444-4ead-b104-a0b0c59cbc21"
    },
    {
        "author": "谢直",
        "paragraphs": [
            "君子不谋食，士固食于人。",
            "饥饿自有责，何足烦吾神。",
            "拂几展我书，熟读困蹇屯。",
            "羲文与周孔，可鉴道屈信。",
            "叹叹眼中事，悠悠尘间身。"
        ],
        "title": "遣怀五首寄致道  其三",
        "id": "745f9829-8f69-4069-93ce-89a1c173568e"
    },
    {
        "author": "谢直",
        "paragraphs": [
            "生当益于人，为道固不同。",
            "赐也乃结驷，回也乃屡空。",
            "忆昔年少壮，未知理穷通。",
            "收身百忧余，自置寂寞中。",
            "饘粥傥可继，当为七十翁。"
        ],
        "title": "遣怀五首寄致道  其四",
        "id": "775c9e36-9e77-45e8-9953-e203f89937ac"
    },
    {
        "author": "谢直",
        "paragraphs": [
            "在昔营居巢，首尾三十年。",
            "高邻念羁旅，分我佳林泉。",
            "自从仓幕归，亦买半顷田。",
            "坐念颜太师，粥竭祇益煎。",
            "不如边孝先，昼眠腹便便。"
        ],
        "title": "遣怀五首寄致道  其五",
        "id": "a411b022-573e-47a0-8380-f9cb71b235db"
    },
    {
        "author": "谢直",
        "paragraphs": [
            "寒光转南陆，夕景上乔木。",
            "层柯荫修径，疏密散金绿。",
            "缅怀载酒人，萝蔓记遐躅。",
            "行行出林表，烟莽际童牧。",
            "时有种麦儿，挥鉏电翻覆。"
        ],
        "title": "辰十月八日同希周扫松灵石晚步松下怆然有怀以数诗示儿侄辈邀希周同赋时阿同在新城他日当寄之  其一",
        "id": "b840ed96-f35e-4420-b028-c78568aba9cb"
    },
    {
        "author": "谢直",
        "paragraphs": [
            "老树谁所栽，及兹上交盖。",
            "峥嵘仰巨樟，秀发怜稚桧。",
            "悠然搅心思，慨我百年外。",
            "我怀引以长，天色惨欲晦。",
            "投床闻夕钟，拥衾不成醉。"
        ],
        "title": "辰十月八日同希周扫松灵石晚步松下怆然有怀以数诗示儿侄辈邀希周同赋时阿同在新城他日当寄之  其二",
        "id": "6aaeb960-adb5-40ba-a94c-b3ee3a209b1e"
    },
    {
        "author": "谢直",
        "paragraphs": [
            "长怀邴曼容，远慕蘧伯玉。",
            "养志则安能，寡过亦所欲。",
            "邈哉误儒冠，坐使衣食促。",
            "籝书不论金，终身未易读。",
            "洒扫惭老僧，日食纔一粥。"
        ],
        "title": "辰十月八日同希周扫松灵石晚步松下怆然有怀以数诗示儿侄辈邀希周同赋时阿同在新城他日当寄之  其三",
        "id": "bbf67255-b17e-4964-945f-d0be0f1408f6"
    },
    {
        "author": "谢直",
        "paragraphs": [
            "先公为直言，蔡林古无书。",
            "家贫卖窗箔，编箨聚所余。",
            "取之写文字，琐细行虫蛆。",
            "遂令後奕世，衣冠出门闾。",
            "今为执政孙，学与不学欤。"
        ],
        "title": "辰十月八日同希周扫松灵石晚步松下怆然有怀以数诗示儿侄辈邀希周同赋时阿同在新城他日当寄之  其四",
        "id": "de03545b-33c4-4628-9213-692ab9537f7d"
    },
    {
        "author": "谢直",
        "paragraphs": [
            "小夫智解短，锥刀竞其身。",
            "养志与养体，孰为能事亲。",
            "堂堂父母躯，浩浩仁义贫。",
            "此贫不以道，此乐岂非真。",
            "我知我天分，人言葛天民。"
        ],
        "title": "辰十月八日同希周扫松灵石晚步松下怆然有怀以数诗示儿侄辈邀希周同赋时阿同在新城他日当寄之  其五",
        "id": "f2174868-4862-4846-b5de-3e4ef946fa07"
    },
    {
        "author": "谢直",
        "paragraphs": [
            "昔在井田日，一民本非四。",
            "农隙或工商，其秀乃称士。",
            "是知桑禾间，可以寄书史。",
            "时非长桀耦，时得伊傅事。",
            "卒岁优游哉，吾道甚简易。"
        ],
        "title": "辰十月八日同希周扫松灵石晚步松下怆然有怀以数诗示儿侄辈邀希周同赋时阿同在新城他日当寄之  其六",
        "id": "90e4f4fd-1e15-43a1-b2c0-4f1e003d60ad"
    },
    {
        "author": "谢直",
        "paragraphs": [
            "渊明真学者，余事聊为诗。",
            "我读命子篇，怆彼已焉辞。",
            "後来杜陵翁，自笑身长儿。",
            "我昔过庭日，教诲真严师。",
            "哀哀蓼莪泪，洒洒坟树枝。"
        ],
        "title": "辰十月八日同希周扫松灵石晚步松下怆然有怀以数诗示儿侄辈邀希周同赋时阿同在新城他日当寄之  其七",
        "id": "df9d6e69-fa79-40a6-9679-2d0f0551a483"
    },
    {
        "author": "谢直",
        "paragraphs": [
            "长怀际天渊，短怀在眉睫。",
            "吾门起典午，台徙今五叶。",
            "中原气象属，前辈风流接。",
            "柰何不竟书，而欲事作业。",
            "感此怀短长，赋诗写胸胁。"
        ],
        "title": "辰十月八日同希周扫松灵石晚步松下怆然有怀以数诗示儿侄辈邀希周同赋时阿同在新城他日当寄之  其八",
        "id": "ead554ef-4ab3-4316-aafb-fe41015090e3"
    },
    {
        "author": "谢直",
        "paragraphs": [
            "上有皇天下后土，此身不患无归所。",
            "凭谁说与清河公，何苦为人作黄祖。"
        ],
        "title": "诗一首",
        "id": "296ec96a-4311-457c-b31b-af94619c3f4b"
    },
    {
        "author": "谢直",
        "paragraphs": [
            "苒苒年华渐向西，可能回脚下涂泥。",
            "静收营虑还书卷，少有工夫入菜畦。",
            "洁甚水蒲边白鸟，翩然风柳下黄鹂。",
            "犹嫌宿处闻鸡犬，更待移深过虎蹊。"
        ],
        "title": "山居二首寄朝中故旧  其一",
        "id": "0c1e2c0f-0264-4b57-afcf-8a091820be81"
    },
    {
        "author": "谢直",
        "paragraphs": [
            "造化涵洪靡不容，近分一谷着愚公。",
            "地因沙涨偏宜竹，山为岩多却碍松。",
            "夜静图书天晓睡，腊寒薪火暑天风。",
            "独惭道学工夫浅，却比先师不屡空。"
        ],
        "title": "山居二首寄朝中故旧  其二",
        "id": "29847db2-4da3-472d-9df9-ccf33fcde8b2"
    },
    {
        "author": "谢直",
        "paragraphs": [
            "敢谓曾同学，巍科尚累君。",
            "世须存我辈，天乃误斯文。",
            "乡国缘当尽，衣冠哭忍闻。",
            "何当车挽什，刻石累高坟。"
        ],
        "title": "挽刘省庵",
        "id": "b8479585-ceba-4821-b343-feb76e1cd541"
    },
    {
        "author": "许中应",
        "paragraphs": [
            "晴暾发轻暑，惠风荡繁林。",
            "驱车青郊路，举跐西山岑。",
            "随流翫回转，就阴便清深。",
            "子规续哀响，仓庚流好音。",
            "侧径既窈窕，层崖亦岖嵚。",
            "石泉潄琼瑶，松风戞璆琳。",
            "云间渺虚旷，恍若韶濩临。",
            "水乐名其亭，上有坡仙吟。",
            "泉甘瀹新茗，芹香侑清斟。",
            "攀跻岂不劳，景胜忘所任。",
            "夕阳忽在山，清兴浩难禁。",
            "山灵应有约，何时重来寻。"
        ],
        "title": "陪邑大夫登西岘峰",
        "id": "3a2985b1-b76e-4f9a-9edc-0c52924aba50"
    },
    {
        "author": "许中应",
        "paragraphs": [
            "清泚何妨一整巾，苍崖先自怯登临。",
            "泛现人物几荣悴，祗有林泉无古今。",
            "万个倘容参直节，一泓端欲印无心。",
            "苍颜还许交同老，罗隠书堂尚可寻。"
        ],
        "title": "涵碧亭",
        "id": "8fc9cd29-cc7c-4631-ba15-3220413968ee"
    },
    {
        "author": "王益祥",
        "paragraphs": [
            "丈室无余地，生涯小有天。",
            "推窗成旷阔，俯槛遶清涟。",
            "载酒日边客，闻歌柳外船。",
            "隔墙人易与，剩着买山钱。"
        ],
        "title": "题资福院平绿轩",
        "id": "a2b8120c-1046-4688-a7a9-4e2cd9ca8fa7"
    },
    {
        "author": "高似孙",
        "paragraphs": [
            "明发遵西陆，驱车月流光。",
            "佳山迎车来，知是古余杭。",
            "危树露如雨，平野日未阳。",
            "支流滀清源，弱羽无高翔。",
            "人家丛灌下，世载山水乡。",
            "扣门作午憩，白饭羞文鲂。",
            "邂逅有足欢，离合非其常。",
            "主人不予鄙，予留亦徜徉。"
        ],
        "title": "入余杭县",
        "id": "c9ebe08c-d3be-4607-b948-5903f54af029"
    },
    {
        "author": "高似孙",
        "paragraphs": [
            "晚程息劳辙，白日流西晖。",
            "水鸟得鱼去，耘夫荷锄归。",
            "川原杳仟绵，林野杂依霏。",
            "一来扣竹馆，相邀入荆扉。",
            "重岩吐清溜，澄阴布残菲。",
            "曰予考此室，十世相因依。",
            "左右桑果足，岁日鸡豚肥。",
            "丰犹未至裕，歉亦无能饥。",
            "予闻良自惬，欲谋北山薇。",
            "有田可同耕，有蚕当共衣。",
            "车夫猝无情，此志仍重违。"
        ],
        "title": "憩昌化民家",
        "id": "3b3fe07a-0345-4789-b186-408bd3f427af"
    },
    {
        "author": "高似孙",
        "paragraphs": [
            "素意杳难寻，残炉属晚阴。",
            "花知西洛事，雁叫北人心。",
            "客共艰难尽，诗随老大深。",
            "金陵书不到，消息又沉沉。"
        ],
        "title": "答李才翁",
        "id": "cbd2c60f-4a48-40aa-bdd9-d78077d4b203"
    },
    {
        "author": "高似孙",
        "paragraphs": [
            "数寸清纯玉不如，入波陶发冷萧疏。",
            "千金烂抵荆山鹊，一璞深刳渭水鱼。",
            "墨带花香临近涧，泓沉灯影了残书。",
            "从来端歙难优劣，名下真成士不虚。"
        ],
        "title": "宋江都研",
        "id": "fa316435-44a2-48ff-8b4b-045c13b3c2cc"
    },
    {
        "author": "高似孙",
        "paragraphs": [
            "无能应俗苦皇皇，诗不惊人笔事荒。",
            "天下无山如饭颗，人间有水自沧浪。",
            "左杯右蟹一舟足，早韭晚菘三亩强。",
            "莫谓觉来亡可嗜，逢人犹自觅花忙。"
        ],
        "title": "答宇文文学",
        "id": "63f5e29b-f755-4389-9261-46b4234949c9"
    },
    {
        "author": "高似孙",
        "paragraphs": [
            "道山堂上御府画，展卷犹能记老燕。",
            "十日何由办水石，千金乃可分江天。",
            "楚湘两岸风落木，海岳三秋雁度川。",
            "大山小山俱好隠，江南梦去曲肱眠。"
        ],
        "title": "燕文贵山水图",
        "id": "ed29de5d-c087-4a33-ae3f-8f8a24d1c7e0"
    },
    {
        "author": "高似孙",
        "paragraphs": [
            "平生不识武昌楼，官柳青青好在不。",
            "庾亮笛吹黄鹄月，简栖碑驳碧苔秋。",
            "山横赤壁含情断，水出瞿唐快意流。",
            "何处叫君同一醉，并舟秦女擘箜篌。"
        ],
        "title": "答武昌吴广文",
        "id": "00be427f-8ffb-445d-bd64-74fd87d099df"
    },
    {
        "author": "高似孙",
        "paragraphs": [
            "宜州丹砂产旸谷，不比辰溪攒箭镞。",
            "素霓深抱赤城霞，斩猩半染于阗玉。",
            "海日下照珊瑚红，化为姹女金芙蓉。",
            "一从擘华分禹璞，犹有绛气埋云峰。",
            "铸鼎泥坛有消息，坐看光辉成五色。",
            "淮南鸡犬亦同升，九转真能生羽翼。"
        ],
        "title": "丹砂歌谢胡史君惠砂床",
        "id": "c06da8c5-56ad-4d10-b010-eb2769771ae4"
    },
    {
        "author": "高似孙",
        "paragraphs": [
            "人生聚散难为别，何况匆匆作胡越。",
            "梅梢带雪下昭阳，明朝便隔关山月。",
            "长城不战四夷平，臣妾一死鸿毛轻。",
            "回凭汉使报天子，为妾奏此琵琶声。",
            "长安城中百万户，家家竞学琵琶谱。",
            "酸声苦调少人知，食雪天山忆苏武。",
            "西风吹霜雁飞飞，汉宫月照秋砧衣。",
            "嫖姚已死甲兵老，公主公主何时归。"
        ],
        "title": "琵琶引",
        "id": "75e07c6f-ed20-4ebf-af2f-0b5986b77392"
    },
    {
        "author": "高似孙",
        "paragraphs": [
            "曹公夜燕凌云台，一言契阔含余哀。",
            "分香老伎各云雨，歌舞不尽埋蒿莱。",
            "漠漠颓基邺山下，万里烟尘无一瓦。",
            "井干罇酒自平生，乌鹊飞南播遗雅。",
            "老农垦雨开荒寒，一砾千金苔未干。",
            "世人好奇不好近，直比周簋仍商盘。",
            "老璞浑浑殊质鲁，得水犹能发妍妩。",
            "更与人间作瓌古，月明夜盗西陵土。"
        ],
        "title": "铜雀砚歌",
        "id": "e7e15eb1-5724-4e01-9f54-df5f1ed9b25b"
    },
    {
        "author": "高似孙",
        "paragraphs": [
            "天晴而雨断兮，作苍梧九疑之高。",
            "秋风行而川怒兮，泄潇湘洞庭之奔流。",
            "树不知名兮山抱复岭，沙不计程兮水趋它洲。",
            "波作止兮蛟舞蛟蛰，云晦明兮猿呼猿愁。",
            "原不可作兮兰亦尘土，贾傅归汉兮鵩其何尤。",
            "谁呼鱼兮北澨有酒，谁鼓枻兮南津有舟。",
            "怀斯人兮杳霭千里，目怅望兮吾其归休。"
        ],
        "tags": [
            "洞庭湖"
        ],
        "title": "黄居中潇湘图歌",
        "id": "c6489981-72e8-411b-9a73-f45f040ad70d"
    },
    {
        "author": "高似孙",
        "paragraphs": [
            "有伟千人杰，能为万里游。",
            "挂帆春背雁，问驿夜惊鸥。",
            "道路空留滞，文章莫暗投。",
            "九疑生雨遍，三峡带寒流。",
            "采药青神观，题诗白帝楼。",
            "干坤供烂醉，星斗照闲愁。",
            "汉已归萧相，天难寿武侯。",
            "词人头欲雪，壮士泪如秋。",
            "中下犹须策，西南夙倚筹。",
            "有钱书尽买，灭虏志终酬。",
            "猿破高唐梦，龙驯滟滪舟。",
            "行人定安稳，夏近可归不。"
        ],
        "title": "寄吴钤干",
        "id": "873ab051-5ea1-4ee8-9e7b-97a6e920f24d"
    },
    {
        "author": "高似孙",
        "paragraphs": [
            "夜骑白鸾出琳阙，三万仙官锵佩玦。",
            "云雷帖妥过刚风，左推日九右扶月。",
            "一息瑶池翠水家，阿母迎谒龙驱车。",
            "青娥弹丝玉妃酒，坼尽蟠桃红玉花。",
            "九天丈人来问道，太极之前天不老。",
            "丹霞一气玉枢宫，宝笈绳金容探讨。",
            "井君沐浴波五色，洞房光芒上奔日。",
            "天上传呼六丁直，星斗离离碍鸾翼。"
        ],
        "title": "骑鸾引赠句曲山吴道士",
        "id": "1efb08ee-2511-4075-9493-844e6c4dc380"
    },
    {
        "author": "高似孙",
        "paragraphs": [
            "翠华不向苑中来，可是年年惜露台。",
            "水际春风寒漠漠，官梅却作野梅开。"
        ],
        "title": "聚景园",
        "id": "cd645cb8-ddfe-44ce-88a4-386fc24c2b28"
    },
    {
        "author": "高似孙",
        "paragraphs": [
            "水明一色抱神州，雨压轻尘不敢浮。",
            "山北山南人唤酒，春前春後客凭楼。",
            "射熊馆暗花投扆，下鹄池深柳拂舟。",
            "白发邦人能道旧，君王曾奉上皇游。"
        ],
        "title": "四圣观",
        "id": "6362dc03-c66e-4cfb-bfa4-950359cbd310"
    },
    {
        "author": "高似孙",
        "paragraphs": [
            "自随野意订山行，香浸楠花白水生。",
            "借得风来帆便饱，隔溪新度一声鶑。"
        ],
        "title": "石楠",
        "id": "1b10ea32-5f7a-4157-9990-cea0955a0404"
    },
    {
        "author": "高似孙",
        "paragraphs": [
            "下帘深与意商量，无酒何如此夜长。",
            "一树木丝仙有分，依然只作秘书香。"
        ],
        "title": "木香",
        "id": "c36e530b-21c2-41fb-a72a-fc181e3204ca"
    },
    {
        "author": "高似孙",
        "paragraphs": [
            "舍南舍北雪犹存，山外斜阳不到门。",
            "一夜冷香清入梦，野梅千树月明村。"
        ],
        "title": "梅",
        "id": "ab74b3be-2e6b-4722-a9ac-d76b6f2ed3c1"
    },
    {
        "author": "高似孙",
        "paragraphs": [
            "翠峰嵯峨三十六，寒泉落空响哀玉。",
            "岩花石路势萦纡，玉阑干护修筠绿。",
            "雪髯老人负紫瓢，金丝麈尾遥相招。",
            "红螺酌酒湛湛碧，坐倚苍石吹洞箫。",
            "孤鹤来传天上诏，老人挽予偕一到。",
            "飘飘高举凌青冥，直过罡风履黄道。",
            "祥光楼阁倚峥嵘，神虎守阙森卫兵。",
            "双阖朱扉忽微启，中有灵官来远迎。",
            "绛衣持斧立丹陛，玉皇手中玉如意。",
            "云璈风瑟自宫商，天声清越非人世。",
            "帝旁青童传帝宣，文华宫中呼谪仙。",
            "谪仙顾余笑且言，子宜亟返来他年。",
            "探怀赠我五色笔，子当宝之慎勿失。",
            "浓香氤氲迷帝所，长揖老人下西庑。",
            "身从日月上头行，俯视斗杓分子午。",
            "云气相随步武生，过耳但觉松风鸣。",
            "觉来握笔纪佳梦，月明楼鼓挝三更。"
        ],
        "title": "纪梦",
        "id": "089ee0d1-658f-47eb-bca6-2bd99b82ece6"
    },
    {
        "author": "高似孙",
        "paragraphs": [
            "妙手能夸薄样梢，桂香分入蟹为包。",
            "也知不枉持螯手，便是持螯亦草茅。"
        ],
        "title": "蟹包",
        "id": "282e3b23-0f95-415f-9f96-222ad88db513"
    },
    {
        "author": "高似孙",
        "paragraphs": [
            "鳞甲错夏物，怀青莫如蟳。",
            "苏公今张华，何微不知音。",
            "入手巨螯健，斫雪隽莫禁。",
            "宛然如玠辈，曾是秉玉心。",
            "蟹因龟蒙杰，酒与毕郎深。",
            "二者不可律，食之当酌斟。"
        ],
        "title": "富次律送蟳",
        "id": "f2471f3d-d66f-4ef9-a678-a27e58a2c98f"
    },
    {
        "author": "高似孙",
        "paragraphs": [
            "雁知枫已落松江，催得书来急蟹纲。",
            "消一两螯如斲雪，强三百橘未经霜。",
            "无诗莫学天随子，有酒当呼吏部郎。",
            "不解持经聊戒杀，省嫌无板去烧汤。"
        ],
        "title": "赵嘉甫致松江蟹",
        "id": "5afd08f8-0a77-4523-92d1-e06768aa82bb"
    },
    {
        "author": "高似孙",
        "paragraphs": [
            "小橘枚枚菊未黄，蟹肥全不待些霜。",
            "莫嫌草草相知少，犹是曾为吏部郎。"
        ],
        "title": "李迅甫送蟹  其一",
        "id": "cc3b0a1b-903a-487f-a017-4701114c9ea9"
    },
    {
        "author": "高似孙",
        "paragraphs": [
            "平生嗜此龟蒙蟹，便无钱也多多买。",
            "瞥见风姿已潇潇，一呷橙虀酒如澥。"
        ],
        "title": "李迅甫送蟹  其二",
        "id": "b12b399f-0bb9-493e-8d55-c42a590c03df"
    },
    {
        "author": "高似孙",
        "paragraphs": [
            "年年作誓蟹为羹，倦不能支畧放行。",
            "但是草泥行郭索，莫愁豕腹胀膨亨。",
            "酒今到此都空了，诗亦随渠太瘦生。",
            "吏部一生豪到底，此时得意孰为争。"
        ],
        "title": "誓蟹羹",
        "id": "48edd9ef-657d-4191-a6a7-a34ee6fa901c"
    },
    {
        "author": "高似孙",
        "paragraphs": [
            "青天肯为蟹飞霜，蟹亦贪诗老更狂。",
            "枫叶已随诗共冷，菊花能为酒先忙。",
            "平生尔雅谁能熟，此去玄经孰敢荒。",
            "剪去吴淞半江水，渔翁不敢叫沧浪。"
        ],
        "title": "赵嘉父送松江蟹",
        "id": "5180bdbf-d192-4ad7-930c-fbe8a76b1575"
    },
    {
        "author": "高似孙",
        "paragraphs": [
            "人间宁有几松江，蟹到强时橙也黄。",
            "非是龟蒙无此隽，自从茂世孰为忙。",
            "干坤大半渔为宅，雪月从头笔做床。",
            "不读晋书谁了此，晋书曾读也苍茫。"
        ],
        "title": "同父送松江蟹",
        "id": "1bd02649-331b-485f-abe4-6a058cf4f49d"
    },
    {
        "author": "高似孙",
        "paragraphs": [
            "江空蟹急窘于搜，满腹清凉做尽秋。",
            "茶灶笔床新意思，寝香卫戟战风流。",
            "生拚不入吴王鲙，死亦相寻越女舟。",
            "得一好诗无可憾，无诗也不作骚愁。"
        ],
        "title": "赵广德送松江蟹",
        "id": "8fe5a5d6-5838-4e2d-9d8b-1065e1730dd6"
    },
    {
        "author": "高似孙",
        "paragraphs": [
            "秋驱雁至至犹稀，且馔新篘理旧衣。",
            "蟹为龟蒙何惜死，鲈非张翰且休肥。",
            "五湖已去无遗恨，三径方归有昨非。",
            "更欲借渠茶灶火，萧萧叶满洞庭芦。"
        ],
        "tags": [
            "洞庭湖"
        ],
        "title": "赵崇晖送鱼蟹",
        "id": "b1747643-2462-4263-bfd1-987c2af1872f"
    },
    {
        "author": "高似孙",
        "paragraphs": [
            "早挥鲙手作云鳌，雪带晴飞且拍熬。",
            "安得轮囷如此壮，也知郭索许多骚。",
            "翰林风月从来别，太史江山一味豪。",
            "今夜笔床船上去，已输吏部十分高。"
        ],
        "title": "赵君海惠蟳",
        "id": "153261a2-b21e-4aa1-b367-3cc36ecdec86"
    },
    {
        "author": "高似孙",
        "paragraphs": [
            "苦无多雨便重阳，忆杀池头煮蟹凉。",
            "政用此时消几辈，菊花先作故山香。"
        ],
        "title": "江寺丞送蟹",
        "id": "ce1a26d3-831f-4eec-99fb-98b4ba7fe99f"
    },
    {
        "author": "高似孙",
        "paragraphs": [
            "天雨洞庭霜，寒驱蟹力忙。",
            "全然空俗味，只是作诗香。",
            "酒已方纔熟，橙犹未肯黄。",
            "让渠茶灶火，和月煮沧浪。"
        ],
        "tags": [
            "洞庭湖"
        ],
        "title": "吴中致蟹",
        "id": "699fe98a-ab8d-4508-ac8a-418054b320c1"
    },
    {
        "author": "高似孙",
        "paragraphs": [
            "连日天街候驾归，且呼酒对早梅飞。",
            "从来吏部高情别，右手分将老蟹肥。"
        ],
        "title": "汪强仲郎中送蟹",
        "id": "9b61ec04-de98-48be-a3ca-8a5e6f25cdca"
    },
    {
        "author": "高似孙",
        "paragraphs": [
            "秋入丹枫声怒号，吴儿得志飞轻舠。",
            "纬以万竹澜寒涛，有法如兵勇于鏊。",
            "彼蟹甚武殊驿骚，一霜二霜如此膏。",
            "物生固忌风味高，最以风味无一逃。",
            "葬之酒乡泣醨糟，一醉竟死俱陶陶。",
            "了我一身凡几醪，死生大矣惟所遭。",
            "饮中诸公人中豪，左手酒杯右手螯。",
            "醉魂浩荡不可招，为君以酒博葡卜。",
            "世间万事真牛毛，一醉一死俱蓬蒿。",
            "恭惟不杀心忉忉，视民如蟹呜呼饕。"
        ],
        "title": "答癯庵致糟蟹",
        "id": "30d7c1fe-8275-4673-a4d3-8c6cc95b62f3"
    },
    {
        "author": "高似孙",
        "paragraphs": [
            "西风送冷出湖田，一梦酣春落酒泉。",
            "介甲尽为香玉软，脂膏犹作紫霞坚。",
            "魂迷杨柳滩头月，身老松花瓮里天。",
            "不是无肠贪曲糵，要将风味与人传。"
        ],
        "title": "䤌蟹",
        "id": "654dffac-6b48-47fb-a573-f4c16adc39c5"
    },
    {
        "author": "高似孙",
        "paragraphs": [
            "望九疑兮云雨，心惨惨兮思君。",
            "冉冉兮愁痕，楚波深兮斑竹活。",
            "历嵯峩兮极眺，讯遐心兮谁将。",
            "蛟何跃兮冲波，鸿何惊兮离网。",
            "湘有苹兮渚有荃，欲将诚兮无能宣。",
            "苍莽兮何之，孰亮余兮㛹娟。",
            "羽何音兮锵锵，凤何仪兮济济。",
            "朝腾余轫兮梧阴，夕娱兮清澧。",
            "蹇踌躇兮自喜，遡清川兮如洗。",
            "植馆兮云中，树之兮石磊。",
            "磊贝阙兮鳞堂，杂青枫兮始霜。",
            "芷路兮蘅薄，桂飞橑兮兰房。",
            "相芰荷兮可衣，美秋菊兮曾粮。",
            "瑶华兮在席，江有蓠兮吐芳。",
            "被薜兮带萝，表之兮以兰香。",
            "汇众卉兮扬徽，贮芳辛兮同熏。",
            "哀弦切兮入云，灵来下兮缤纷。",
            "捐余珰兮中流，遗余玦兮北渚。",
            "俨奉君兮嘉荐，乃遗余兮芳杜。",
            "时契阔兮难再，聊歌风兮自语。"
        ],
        "title": "九怀",
        "id": "7480754b-7e1a-4696-b22b-a52218ba93a5"
    },
    {
        "author": "高似孙",
        "paragraphs": [
            "揽九州兮余忧，民将鱼兮谁瘳。",
            "水受令兮安流，菱芃芃兮方秋。",
            "老帝力兮茫茫，射神鱼兮飞舟。",
            "朝帝君兮不下，莽故疆兮生埃。",
            "踏苍龙兮倏东，栖灵游兮故宫。",
            "擢桂栋兮兰房，蕙帱兮荃床。",
            "翳残书兮罅𦉟，杳空山兮神扬。",
            "神扬兮何极，有人来兮为之太息。",
            "湿刓石兮酒寒，隠怀君兮伤恻。",
            "荪桡兮桂檝，海若兮献月。",
            "采水碧兮紫渊，弄蠙珠兮冰穴。",
            "无一芳兮可酬，心难吐兮犹咽。",
            "砥柱兮汤汤，龙门兮阻长。",
            "事难古兮悲伤，迹苍奔兮蹇余以何往。",
            "朝欲逝兮河津，夕濯衣兮西溆。",
            "花涨兮波恶，鱼斗兮云舞。",
            "沐余冠兮嵯嵯，濯予珰兮楚楚。",
            "灵心怿兮来下，乃遗余兮芳杜。",
            "玩芳杜兮三嗅，时不来兮孰与。"
        ],
        "title": "九怀 苍梧帝",
        "id": "3b1e31dc-e312-4e26-954d-9d8f0f90e968"
    },
    {
        "author": "高似孙",
        "paragraphs": [
            "草长兮菲菲，越山青兮霏微。",
            "玉在佩兮欲语，望故宫兮如归。",
            "酒阔兮犹香，僾流光兮庭帏。",
            "芳俎进兮兰藉，玉鳞寒兮牲肥。",
            "灵翱兮醉只，笙嘘云兮沾衣。",
            "鼓轻舠兮无留，月共载兮依依。",
            "乐莫乐兮知几，哀莫哀兮别离。",
            "鹧鸪愁兮忘飞。"
        ],
        "title": "九怀 思禹",
        "id": "cc4558d1-a66d-45e8-85c5-14e14b273afc"
    },
    {
        "author": "高似孙",
        "paragraphs": [
            "江欲冷兮丹枫，月将缺兮初鸿。",
            "天如仄兮沉波，檝有声兮追风。",
            "易莫易兮谋功，难莫离兮图终。",
            "东山兮谁作，若斯人兮犹穷。",
            "水下鹥兮溶溶，山插云兮丛丛。",
            "叫夫君兮不闻，拊遗声兮如空。",
            "君不来兮谁晤，余心忧兮冲冲。"
        ],
        "title": "九怀 越王台",
        "id": "dadb6024-8b5b-429c-b94c-b3637e5102c2"
    },
    {
        "author": "高似孙",
        "paragraphs": [
            "越山兮青青，江波兮喷薄。",
            "万里兮长风，引惊澜兮去之。",
            "夫君兮以渊为期，水何为兮劳苦。",
            "越山兮升云，江水兮未平。",
            "举酒兮讯君，将与余兮心倾。",
            "若有人兮飐云旗，舞神鱼兮踏文螭。",
            "奏水星兮叫冰夷，横壮气兮海为飞。",
            "麋台兮生草，言如毛兮人杲杲。",
            "夕宿兮江皋，越兵西兮如拉槁。",
            "一沐浴兮九江，水扬波兮淙淙。",
            "飞余桡兮雁渚，舍余珰兮渔矼。",
            "望美人兮未来，心不怡兮难降。",
            "有酒兮如冰，呼脍具兮鱼龙腥。",
            "浇磊块兮洗磅礴，有老父兮愁偏醒。"
        ],
        "title": "九怀 鸱夷子皮",
        "id": "8de3f9d6-f3f8-449f-b551-dcd64f7c89c2"
    },
    {
        "author": "高似孙",
        "paragraphs": [
            "君之来兮鞭潮，令冰夷兮毋骄。",
            "抚余车兮安驱，海难填兮魂销。",
            "龙翼辀兮既东，旌翠昏兮生埃。",
            "蛟抗刃兮波赤，咽雾光兮蓬莱。",
            "乐莫乐兮佳游，哀莫哀兮忘归。",
            "箫钟兮铙鼓，吴歌兮楚舞。",
            "鱼飞兮雁奔，君之乐兮俣俣。",
            "憩跸兮嵯峩，陈席兮楚楚。",
            "撰德兮苍崖，秦夸声兮豪诩。",
            "骑杂沓兮銮玲珑，穷禹迹兮窥践宫。",
            "民如蟹兮谁能聪，海水作兮号鱼龙。",
            "欢未殚兮乐未终，金母号兮汉旌红。"
        ],
        "title": "九怀 浙水府",
        "id": "0aab6b0b-7180-4e3c-8a33-7557cbdcf9db"
    },
    {
        "author": "高似孙",
        "paragraphs": [
            "江上兮青山，水既去兮复还。",
            "引微风兮无澜，擢桂桨兮闲闲。",
            "望美人兮来下，灵翩翩兮从女。",
            "劈中流兮扬舲，雁邕邕兮遵渚。",
            "玉衣兮画裳，御清气兮前青凤。",
            "穆川后兮静波，湘君遗兮兰芳。",
            "行贞兮昭昭，珰明兮玉娟。",
            "天门兮为开，万夫哀兮惟女贤。",
            "翠帷下兮沉沉，花饮露兮阴阴。",
            "素鳞寒兮不动，寄风瑟兮瑶音。",
            "涉江兮采苹，剪绡兮蠲尘。",
            "奉瑶华兮结辞，灵不见兮愁人。",
            "愁人兮柰何，目眇眇兮微波。",
            "路杳霭兮修长，其柰何兮夕歌。"
        ],
        "title": "九怀 秦游",
        "id": "8a195806-7a9b-4b4f-8bed-b2ad7e04f761"
    },
    {
        "author": "高似孙",
        "paragraphs": [
            "若有人兮山阿，乐莫乐兮在薖。",
            "絜余佩兮有兰，惬余裳兮有萝。",
            "凌八荒兮骋望，怅山河兮悲壮。",
            "倒天汉兮濯江淮，眇风云兮晤怀。",
            "竹树兮冥蒙，海月兮朣胧。",
            "君何为兮山中，鸿奔南兮逼轻舟。",
            "歌闻天兮击中流，气浩浩兮横九州。",
            "山冉冉兮生雨，水汪汪兮迷浦。",
            "鴂一叫兮花愁，期美人兮春渚。"
        ],
        "title": "九怀 江夫人",
        "id": "0af6aadf-8a50-44a4-b560-74a12acf302b"
    },
    {
        "author": "高似孙",
        "paragraphs": [
            "砥苍崖兮燕危盘，枕渊洄兮夏留寒。",
            "谷怀烟兮川引雾，出渔乡兮入樵路。",
            "屋如悬兮石将危，荡兰舟兮扬桂旗。",
            "江有蓠兮溪有荪，沙一抹兮云垂垂。",
            "耒宜雨兮帆宜风，香在垆兮各为功。",
            "村醪熟兮春无度，水羞香兮雪登俎。",
            "晴阴节兮花乱飞，老渔歌兮野巫舞。",
            "灵埃乐兮憺忘归，人无忘兮雨而雨。",
            "维余舟兮款神关，石𦉟𦉟兮萝漫漫。",
            "帷之褰兮风毳急，石可憇兮苔痕斑。",
            "潭中人兮夜渔急，神鱼舞兮阴妃泣，报灵君兮千罟集。",
            "水如练兮月冥冥，若月弦兮作湘声。",
            "舟欲去兮且复留，耿不寐兮空隠忧。"
        ],
        "title": "九怀 东山",
        "id": "93c300f2-9ae4-412a-b256-bd74474cb5a4"
    },
    {
        "author": "高似孙",
        "paragraphs": [
            "无诗文。"
        ],
        "title": "九怀 嶀山雨",
        "id": "6f03e7e2-c2cb-4646-8ff4-20c4491713ce"
    },
    {
        "author": "高似孙",
        "paragraphs": [
            "山如罨兮栖柔烟，鸟徘徊兮翠如褰。",
            "荫松柏兮牵丹泉，猿在上兮鹤在前。",
            "拍浮丘兮延偓佺，话坎离兮生坤干。",
            "问山月兮今何年，月得道兮玄之玄。"
        ],
        "title": "山中楚辞  其一",
        "id": "4dc12f3e-ebcd-4622-a8a9-db48ffab9812"
    },
    {
        "author": "高似孙",
        "paragraphs": [
            "月澄午兮收云，嚼鲜芳兮予酒。",
            "朝列宿兮将举，炯其北兮惟斗。",
            "斡四令兮无惰，活元气兮眑眑。",
            "一罍兮上诉，思超凡兮辞垢。"
        ],
        "title": "山中楚辞  其二",
        "id": "b0e2457b-4d4d-4453-be73-b84f85948864"
    },
    {
        "author": "高似孙",
        "paragraphs": [
            "穆东皇兮受命，乐山中兮俱春。",
            "风引树兮欣欣，雨生波兮粼粼。",
            "天有心兮康予，朝复朝兮趋新。",
            "春空劳兮又去，山青青兮予亲。"
        ],
        "title": "山中楚辞  其三",
        "id": "bf87ff0c-6cd9-4819-9985-fe0720076dee"
    },
    {
        "author": "高似孙",
        "paragraphs": [
            "若古兮多奇，御夏兮高明。",
            "蹇千山兮在下，石吐泉兮泠泠。",
            "采新果兮半熟，被疏絺兮全轻。",
            "非老子兮孰悟，亦晋人兮予盟。",
            "风来南兮洗琴，棋落落兮争声。",
            "心有官兮自玉，天相知兮同醒。"
        ],
        "title": "山中楚辞  其四",
        "id": "d75b36a0-0426-474a-8a68-7801ca08d9f3"
    },
    {
        "author": "高似孙",
        "paragraphs": [
            "桂树兮团栾，篱菊兮可采。",
            "石磊磊兮沿荔，雁嗷嗷兮离叆。",
            "人心凄兮易凉，时令迁兮谁縡。",
            "揽古昔兮自怅，视彭殇兮何待。",
            "吁嗟秋兮，不以悲而能轻，不以愁而为怠。",
            "若得意兮骚者，酒淋骚兮如海。"
        ],
        "title": "山中楚辞  其五",
        "id": "c514c7c3-9a57-415d-88f8-affe5f7aec36"
    },
    {
        "author": "高似孙",
        "paragraphs": [
            "木蔌蔌兮皆冬，汛山林兮迎雪。",
            "匠此妙兮磅礴，信天人兮豪杰。",
            "当是时雁分黯淡之云，花弄扶疏之月。",
            "酒涉隽兮少对，诗造微兮自悦。",
            "天山兮谁饥，蔡州兮谁决。",
            "眇斯人兮毋作，雪霏霏兮空洁。"
        ],
        "title": "山中楚辞  其六",
        "id": "ddc080bb-4ce5-40f8-9672-a9884c6927d8"
    },
    {
        "author": "高似孙",
        "paragraphs": [
            "帝子降兮北渚，目眇眇兮愁予。",
            "袅袅兮秋风，洞庭波兮木叶下。",
            "揭揭兮寒菼，濊濊兮轻罛。",
            "有鹈兮在梁，鸿何为兮离网。",
            "白苹深兮骋望，水之清兮濯缨。",
            "翁不语兮嗔偏醒，欵乃一声兮天水渌。"
        ],
        "tags": [
            "洞庭湖"
        ],
        "title": "欵乃辞",
        "id": "f465749c-658f-4df5-9111-674c791f63d1"
    },
    {
        "author": "高似孙",
        "paragraphs": [
            "洞庭潇湘白雪中，中有云气随飞龙。",
            "渔父天寒网罟冻，山木尽亚洪涛风。",
            "渔翁暝踏孤舟立，沧浪水深青冥阔。",
            "不见湘妃鼓瑟时，至今斑竹临江活。",
            "渔翁夜傍西岩宿，晓汲清湘燃楚竹。",
            "烟销日出不见人，欵乃一声山水渌。"
        ],
        "tags": [
            "洞庭湖"
        ],
        "title": "後欵乃辞",
        "id": "af6bd4b3-c791-45c4-8097-6dd42eab30ba"
    },
    {
        "author": "高似孙",
        "paragraphs": [
            "迅双桨兮刊中流，风与力兮帆无留。",
            "瞥逝鸿兮呵慵虬，芷泣香兮木鸣樛。",
            "宛有人兮山之幽，翠翦字兮旌柔柔。",
            "朝阳澨兮夕阴洲，月不动兮雪霜浮。",
            "期灵君兮一徕游，虚谷应兮寒飕飕。",
            "酒可醺兮苹可羞，灵不鄙兮摅吾愁。"
        ],
        "title": "嶀台神弦曲  其一",
        "id": "de72c0be-d59d-4bfb-9bd7-6a270169f521"
    },
    {
        "author": "高似孙",
        "paragraphs": [
            "水清清兮石凿凿，浪攻崖兮风洗壑。",
            "天飞凉兮众木作，元气涌兮鱼龙恶。",
            "若有人兮老丛崿，跨黄罴兮度蘅幄。",
            "夕鸿溟兮晓名岳，怀霖雨兮时电雹。",
            "灵来娭兮瑟兰勺，水光开兮烟罢漠。",
            "律予辞兮征眇邈，林划啸兮灵欤乐。"
        ],
        "title": "嶀台神弦曲  其二",
        "id": "f26cd6d3-5981-425c-97bd-1e5fee6425f3"
    },
    {
        "author": "高似孙",
        "paragraphs": [
            "花少思兮离离，企佳人兮不来。",
            "风袅袅兮吹愁，绿满树兮香在苔。",
            "鴂哀兮山裂，芳菲兮今歇。",
            "杳新知兮谁悦，期佳人兮柰何别。"
        ],
        "title": "花飞引",
        "id": "0580bc89-c9e5-4fa1-bbce-7a639b3e92f6"
    },
    {
        "author": "高似孙",
        "paragraphs": [
            "绿连雾兮窈窕，翠生香兮轻浮。",
            "花得道兮无妍，鸟涉仙兮何愁。",
            "心太平兮太平，功如水兮先秋。",
            "乔松来兮乐余，蓬莱乐兮堪游。"
        ],
        "title": "蓬莱游  其一",
        "id": "5f12a041-ebce-4122-b2b0-f58ab805e499"
    },
    {
        "author": "高似孙",
        "paragraphs": [
            "木采采兮交荫，灵飞来兮随鹤。",
            "月欲去兮仍西，风吹花兮未落。",
            "花未落兮犹春，酒依依兮如昨。",
            "王与谢兮让余，蓬莱游兮堪乐。"
        ],
        "title": "蓬莱游  其二",
        "id": "402a068e-d7e1-4615-b507-26cac91b66e9"
    },
    {
        "author": "高似孙",
        "paragraphs": [
            "秋兰兮青青，得道兮如素。",
            "娟娟兮好修，行隠隠兮不渝。",
            "夫人兮孰怀，美兰何为兮覩处。",
            "秋兰兮英英，含章兮自明。",
            "山中兮无人，其与谁兮晤倾。",
            "悲复乐兮乐复悲，怅来者兮不可期。",
            "悲莫悲兮有所思，乐莫乐兮心相知。",
            "赠子兮杂佩，朝能来兮夕能会。",
            "暮雨兮生愁，心缭悷兮何能嘅。",
            "讯苍苍兮如何，天不语兮云嵯嵯。",
            "吐琬琰兮自通，宛清扬兮山之阿。",
            "望美人兮不来，閴寥寥兮浩歌。",
            "云裾兮风裳，引沆瀣兮朝阳。",
            "澹自乐兮僾尚羊，岂无人兮而不香。"
        ],
        "title": "秋兰辞",
        "id": "acb6ad2f-adbe-485f-bdc6-41275e3d2a87"
    },
    {
        "author": "高似孙",
        "paragraphs": [
            "桂树丛生兮山之幽，匽蹇布濩兮翠交流。",
            "壑溪错互兮云崒霄，石戋戋兮溜鸣瑶。",
            "鹤阴阴兮猿嗷嗷，攀援桂枝兮聊佳留。",
            "聊佳留兮迟迟，讯有华兮东篱。",
            "风景兮不可支，襟将舒兮孰怡。",
            "碕兮曲，山崒屼，揽赜邃兮心愰惚。",
            "潏兮沕，寥兮瑟，柽萝密丛灌盘纡兮杳藏日。",
            "嶙峋凿落兮蕫茏回复，榛薄葐蒀兮葩华棻郁。",
            "青萝素蔓兮薇芜彧毓，兕勇熊遒兮来啸来伏。",
            "山中崊崊兮嵬嵬，泠泠兮济济。",
            "蛩唧兮禽嘶，秋风兮自来。",
            "攀桂枝兮聊须留。",
            "桂花开兮芙蓉寒，桂花落兮芰荷干。",
            "若人兮悲秋，山中兮胡为不可留。"
        ],
        "title": "小山丛桂",
        "id": "8c344b86-826b-441b-ac36-96d2fa80463c"
    },
    {
        "author": "高似孙",
        "paragraphs": [
            "沐佳施兮清灵，涤三生兮无腥。",
            "迅玄挺兮嘉会，蜕吾骨兮坯吾形。"
        ],
        "title": "朝丹霞  其一",
        "id": "fd9fedf6-ee59-4ce2-9aaa-4af44fe8eb57"
    },
    {
        "author": "高似孙",
        "paragraphs": [
            "杳倏驾兮潜青宜，舞刚风兮鹄分翎。",
            "上何有兮无能名，老积气兮寒泠泠。"
        ],
        "title": "朝丹霞  其二",
        "id": "e62f6de9-202d-42e7-bdd1-0a7a9f62119c"
    },
    {
        "author": "高似孙",
        "paragraphs": [
            "窈复窈兮流火庭，物受炼兮愁六丁。",
            "烁此鼎兮神无停，雪尽垢兮朝朱陵。"
        ],
        "title": "朝丹霞  其三",
        "id": "ef34dc77-799b-44d0-8730-b31dcc38f500"
    },
    {
        "author": "高似孙",
        "paragraphs": [
            "转璇枢兮上亭亭，一语契兮惊群星。",
            "味清浄兮不可经，玄复玄兮发新硎。"
        ],
        "title": "朝丹霞  其四",
        "id": "db90b9ea-0819-49ec-b2dd-012e1752fe0d"
    },
    {
        "author": "高似孙",
        "paragraphs": [
            "画琳琅兮黄金绳，帝监观兮燕清宁。",
            "闻不闻兮皦无际，毛发竦兮心为冰。"
        ],
        "title": "朝丹霞  其五",
        "id": "b5d4db4a-d294-4672-8eda-dd770db202a1"
    },
    {
        "author": "高似孙",
        "paragraphs": [
            "井有波兮通沧溟，玉抱德兮谁能铭。",
            "憺来归兮析然醒，道有成兮其当升。"
        ],
        "title": "朝丹霞  其六",
        "id": "1266bad2-3230-48ad-b26a-816ec35ddd86"
    },
    {
        "author": "高似孙",
        "paragraphs": [
            "四朝渥遇鬓微丝，多少恩荣世少知。",
            "长乐花深春侍宴，重华香暖夕论诗。",
            "黄金籯满无心爱，古锦囊归有字奇。",
            "一笑难陪珠履客，看临古帖对梅枝。"
        ],
        "title": "由校中秘书授徽倅道出金陵投留守吴公琚",
        "id": "9bafe6f3-fe50-4b8f-9810-0671b78ddc25"
    },
    {
        "author": "高似孙",
        "paragraphs": [
            "道是青神谷，元通白帝崖。",
            "有松如壮士，其魄化婴儿。",
            "云湿侵鸦嘴，天寒翦兔丝。",
            "尧初香摘髓，秦後雪凝脂。",
            "穴动龙蛇窘，山空鸟兽悲。",
            "惟将千岁力，白了一生奇。"
        ],
        "title": "杨嗣勋惠茯苓",
        "id": "c55d7307-ed9f-41be-9899-f48900254605"
    },
    {
        "author": "高似孙",
        "paragraphs": [
            "柳生春思拂京华，不管闲人也忆家。",
            "添尽好香那睡得，月良如水浸梨花。"
        ],
        "title": "都下",
        "id": "364bfdb8-92a7-488d-aa24-009cb6387992"
    },
    {
        "author": "高似孙",
        "paragraphs": [
            "青冥风露无人管，醉力飞升入桂台。",
            "月过斗西亲挽住，伴人骑鹤去蓬莱。"
        ],
        "title": "中秋夜登秀台二绝  其一",
        "id": "4eda6c0f-a703-4dd7-9dc7-cd5aaca67ee5"
    },
    {
        "author": "高似孙",
        "paragraphs": [
            "冰娥看尽人间世，好事如公不数枚。",
            "却唤清罍相揖酌，汝听下界息成雷。"
        ],
        "title": "中秋夜登秀台二绝  其二",
        "id": "bfd988c6-f255-4d95-9af8-a8bcd05b3b9e"
    },
    {
        "author": "高似孙",
        "paragraphs": [
            "殿头催引上清华，独奏春词喝赐茶。",
            "带月归来仙骨冷，梦魂全不到梨花。"
        ],
        "title": "梨花",
        "id": "1ea5e5fa-093b-4ede-98e6-a690af6068a6"
    },
    {
        "author": "高似孙",
        "paragraphs": [
            "白鹭青烟剡江口，梅六七分经雪後。",
            "月肯流连相伴酒，隔岸呼船有鱼否。"
        ],
        "title": "晚泊江口",
        "id": "2fa6091c-0414-4ccc-9332-0a85ad28bbd3"
    },
    {
        "author": "高似孙",
        "paragraphs": [
            "青天不惜日，壮士偏知秋。",
            "自古有奇画，如今空白头。",
            "彼时当再来，吾老不可留。",
            "天推璧月上，星入银河流。",
            "躔度若此急，人生与之浮。",
            "终夜自起舞，无人共登楼。",
            "典谟有陈言，河洛非故州。",
            "黄鹤呼不来，谁能理残裘。"
        ],
        "title": "答辛幼安",
        "id": "ac604fa4-e666-4f73-aedd-7ebe8c13e6dd"
    },
    {
        "author": "高似孙",
        "paragraphs": [
            "犹道中峰浅，重新入翠微。",
            "读书呼鹤听，洗砚待猨归。",
            "近瀑青松湿，朝阳紫朮肥。",
            "逢仙归又晚，行得健如飞。"
        ],
        "title": "寄桐柏山王尊师",
        "id": "4879c6d9-d618-4fdd-810f-051c9b357241"
    },
    {
        "author": "高似孙",
        "paragraphs": [
            "且入西陵抖素衣，寒灯犹有雁相依。",
            "月僵积雪和梅冻，天拆残星背斗飞。",
            "书策不堪供世用，江山何肯笑人归。",
            "赤城仙伯皆吾辈，为带诗行问子微。"
        ],
        "title": "桑世昌泽卿归天台",
        "id": "5869bba6-ada1-471c-adf8-4d9d58437bf0"
    },
    {
        "author": "高似孙",
        "paragraphs": [
            "夙闻桐柏山，下入金庭洞。",
            "五云所出没，千翠相迎送。",
            "川明芝自烨，夏冷雪犹冻。",
            "沙泉注阳穴，水碧孕阴峒。",
            "天光抱琼室，神力扶兰栋。",
            "其左斗苍虬，其西翔紫凤。",
            "中穿穴窈复，傍见石阙空。",
            "青烟溜松髓，白水鸣醴瓮。",
            "怪草不知名，珍禽时曳弄。",
            "石蜜吐岩房，琪芳突苔缝。",
            "星君时一游，仙翁亦参从。",
            "或乘玄鹤来，或并青鸾控。",
            "香趋玉女跪，丹走山灵恸。",
            "谷神元不死，玄根在深种。",
            "谁其握性命，于此破昏梦。",
            "世人少知几，何能测天用。"
        ],
        "title": "夜宿金庭洞",
        "id": "bf5a87fd-4596-4c24-a1c0-b72fe015c54f"
    },
    {
        "author": "高似孙",
        "paragraphs": [
            "中天积翠玉台遥，昆阆吹风下赤霄。",
            "鹤护青松生老珀，龙归丹井应寒潮。",
            "三台自逐玑衡转，玉帝常同海岳朝。",
            "休道人间仙骨少，功成也会作松乔。"
        ],
        "title": "次韵沈台州游桐柏山",
        "id": "8b711825-5274-4ab3-8ba9-9d0fbd33955a"
    },
    {
        "author": "高似孙",
        "paragraphs": [
            "翠岳竦神秀，玉衡直三台。",
            "上有长生君，含光赤城台。",
            "阳崖烨金芝，阴壑生碧苔。",
            "独立云在下，一啸仙俱来。",
            "丹郎醉不醒，玉女声如孩。",
            "帝乡风自寒，洞口花长开。",
            "所嗟尘埃中，那有神仙才。",
            "秦皇漫东海，汉武空蓬莱。"
        ],
        "title": "桐柏山琼台",
        "id": "ff70626f-49a8-4b81-8e8b-482214bdfe59"
    },
    {
        "author": "高似孙",
        "paragraphs": [
            "月到中峰碧峭深，露桃微重鹤移阴。",
            "隔松听得仙官话，句句皆非世上音。"
        ],
        "title": "夜宿桐柏",
        "id": "3afaa661-78ac-491b-bcd1-999374b118d3"
    },
    {
        "author": "高似孙",
        "paragraphs": [
            "一夜天台雨，青鞋蹋尽沙。",
            "添将清瀑水，湿尽碧桃花。",
            "涉涧鉏生朮，和云嚼野茶。",
            "便无仙骨分，不敢更思家。"
        ],
        "title": "琼台西路",
        "id": "bee2636b-60e7-4c27-b068-074dff513022"
    },
    {
        "author": "高似孙",
        "paragraphs": [
            "天人皆奇人，一以文为主。",
            "至今昆仑山，犹有羣玉府。",
            "虚无天之根，清浄道所祖。",
            "也知自羲翁，此妙泄盘古。",
            "老氏启藏室，八神负猛虡。",
            "玉垂太上篇，金写神仙语。",
            "舜璇奔一机，汉宫凿万户。",
            "璆谐玉女下，雷吼苍龙舞。",
            "侍晨校琅简，玉卿譔瑶谱。",
            "两垣协躔度，四溟节风雨。",
            "恭惟上帝骘，哀此下民苦。",
            "昭昭悬朗监，历历开蒙瞽。",
            "粤从擘混沌，孰不趋子午。",
            "六爻本乎健，五行依乎土。",
            "神机迭经纬，和应相律吕。",
            "子能发此钥，太微开帝宇。"
        ],
        "title": "桐柏观阅藏经",
        "id": "f5c3f982-eec2-4ffd-9bd3-627be51e8911"
    },
    {
        "author": "高似孙",
        "paragraphs": [
            "乱石排天倚岚壁，苔痕不犯松乔迹。",
            "上通羣帝集台斗，下凿十洲通碣石。",
            "树呼清风杂今古，山遗宿润从开辟。",
            "丹翁曾同玉女醉，樵者亦见仙人弈。",
            "云飞磴道晴掩冉，露湿衣裳香滴沥。",
            "洞中灵君来不来，鹤归冲落桃花碧。"
        ],
        "title": "清晓升琼台顶石崖有仙人脚迹",
        "id": "2ac76d03-8d4e-41f1-b7c8-87369240d4ec"
    },
    {
        "author": "高似孙",
        "paragraphs": [
            "羽人归丹丘，轻房冒苍顶。",
            "云飞北斗坛，瀑洗洪崖井。",
            "三更火交坎，八十雪垂领。",
            "深香熨玉釜，淑气回丹鼎。",
            "彼空此亦无，物动我自静。",
            "灼知乔松辈，元涉羲老境。",
            "一来受清涤，内悟开微儆。",
            "请添无为香，上有萧台景。"
        ],
        "title": "桐柏山黄法师斋",
        "id": "b0370c39-cc2e-4d4a-a43a-76a97c55850b"
    },
    {
        "author": "高似孙",
        "paragraphs": [
            "凿石引幽路，傍崖开碧庭。",
            "棋留樵客坐，鹅博老君经。",
            "竹榻朝吞日，松坛夜拜星。",
            "山中有公事，鹤触杏花零。"
        ],
        "title": "桐柏山郑先生斋",
        "id": "33c6b9b9-8078-4734-ae20-64dd057db60c"
    },
    {
        "author": "高似孙",
        "paragraphs": [
            "依松屈曲疑无路，十里廿里香深冱。",
            "殿台平入蓬莱图，人烟尽属天台赋。",
            "山奔万马逼人立，泉吼晴雷半天注。",
            "乱峰发地翠参错，沓嶂参差龙屈怒。",
            "阴磴仍遗前腊雪，阳崖竞拔千年树。",
            "亦容羽客卖丹来，更有神僧飞锡渡。",
            "佛界焚香玉女跪，海舟献宝胡儿踞。",
            "未午催敲集梵钟，随云共展升堂具。",
            "冥搜穷日不知极，妙尽所历何容遽。",
            "平生略持山水眼，是处且了林泉素。",
            "挥支公钱极易事，分庞翁榻良难遇。",
            "青山不是世闲无，山若识人人也住。"
        ],
        "title": "万年山",
        "id": "5ea2d4c8-c04f-4d5c-b953-bc30c0360801"
    },
    {
        "author": "高似孙",
        "paragraphs": [
            "一石上负昆仑柱，一水西奔牛女渚。",
            "玉斡狞鳞万松古，夜夜神光干帝宇。",
            "石滑苔危冰一缕，四海长依开辟雨。",
            "月落未落逢诺矩，两足敲泉龙罢舞。"
        ],
        "title": "石桥歌",
        "id": "b7b84eb2-4b6b-45dd-87be-6de253ae935d"
    },
    {
        "author": "高似孙",
        "paragraphs": [
            "崖腰溜清水，素光摇玉宇。",
            "其阴透碧海，有石如砥柱。",
            "心知老龙都，直入蓬莱府。",
            "仙云荡凉润，积雪明深暑。",
            "阴阳若在兹，嘘吸多成雨。",
            "孤花栖暗芳，瘦木垂梢古。",
            "娟娟绿蟾蜍，曾识广寒女。",
            "深疑珠宫物，内敬不敢侮。",
            "山僧惜一茶，自碾仍自煮。",
            "相从有觉意，两悟无凡语。",
            "欲分鲜花屏，稍筑松风庑。",
            "铜缾取明月，洗此文字苦。"
        ],
        "title": "国清寺泉时有绿蟾蹲崖石西",
        "id": "caa95eea-d3a3-4287-9b40-5b113c13bef8"
    },
    {
        "author": "高似孙",
        "paragraphs": [
            "山栖极造理，其北恰岚壁。",
            "下吞泉数斗，中有蒲数脊。",
            "崖留未化雪，竹迸将崩石。",
            "不为世所熏，直入玄之寂。",
            "道人无一吝，近我如相识。",
            "忽然问周易，再三说太极。",
            "言清嚼冰雪，事奥通金碧。",
            "吐纳少滞咽，导引多精色。",
            "阴火养阳鼎，黄云生宝鬲。",
            "定是西母池，佳桃已中食。"
        ],
        "title": "栖霞宫山斋",
        "id": "5a06f96b-085f-4206-9642-9acc641ff4fc"
    },
    {
        "author": "高似孙",
        "paragraphs": [
            "朝廷文物自升平，公主园林尚典刑。",
            "山好尽强金谷涧，客来且上翠微亭。",
            "鹤鸣欲说前时事，花在非如旧日馨。",
            "多少唐人诗意思，无人知得更冥冥。"
        ],
        "title": "参政钱公山园",
        "id": "4418390a-9631-40b7-b271-5d45182c3e32"
    },
    {
        "author": "高似孙",
        "paragraphs": [
            "山含宿冻未曾销，鸟去仍回水路遥。",
            "千树梅花三尺雪，一帆风力半江潮。"
        ],
        "title": "浮冈",
        "id": "1d2cdec9-229d-476f-ba6c-2d6f57e18a56"
    },
    {
        "author": "高似孙",
        "paragraphs": [
            "一江夹清浑，只向青村注。",
            "余云拖薄润，远霭飞轻素。",
            "船轻顺流下，石狭奔湍怒。",
            "苍阴布仙迹，野芳生幽趣。",
            "山色各有旧，春情宛如诉。",
            "徘徊良自得，泱漭又将暮。",
            "遐瞻金碧庭，可入丹泉路。",
            "今夜宿桃花，切莫匆匆去。"
        ],
        "title": "天台渡",
        "id": "a2b363ee-ce28-4bed-aed1-4e8a4fb682d3"
    },
    {
        "author": "高似孙",
        "paragraphs": [
            "落花入溪口，山山皆可佳。",
            "横矼碧水急，後峰白云霾。",
            "野药缀殷子，危松换新钗。",
            "鱼轻争凑石，兰瘦深依涯。",
            "此处若有仙，欲留殊未阶。",
            "一来爱清气，全是牵幽怀。",
            "空色下映水，风声高在崖。",
            "草草亦难通，借泉洗青鞋。"
        ],
        "title": "天台道中",
        "id": "bcddf004-b3d0-4c48-b1c7-3de575a91419"
    },
    {
        "author": "高似孙",
        "paragraphs": [
            "此山即蓬莱，其下通弱水。",
            "万里奏上帝，一岳留仙史。",
            "逍遥丹霞上，出没流精里。",
            "夜子鹤又叫，月晕风欲起。",
            "自从西磵去，复见东峰峙。",
            "松施神农萝，石护尧时髓。",
            "无中犹有象，玄外更无旨。",
            "略闻赤松道，浩劫不可纪。"
        ],
        "title": "再至桐柏山",
        "id": "158817a2-bac2-417d-9dae-a33f8a5e7235"
    },
    {
        "author": "高似孙",
        "paragraphs": [
            "东崖紫云飞，西壁白雪炯。",
            "洞口一何邃，人闲无此静。",
            "松风翻瀑怒，梅月逼鹤警。",
            "苔污断阙石，茶注彭亨鼎。",
            "丈人极好生，生神最澄景。",
            "且修黄房诀，夜向香心永。"
        ],
        "title": "桐柏台夜作",
        "id": "710ad6c2-8243-4ddd-a12b-4849d5d72399"
    },
    {
        "author": "高似孙",
        "paragraphs": [
            "非是拜庞公，何繇识此峰。",
            "自唐无两见，如汉有高踪。",
            "径吐归来菊，山连种老松。",
            "轻飞云似健，精炼玉为容。",
            "鹤要亲题竹，猨常认击筇。",
            "花深多不见，叶响却相逢。",
            "天最知陶亮，人难揖戴颙。",
            "一来非小事，吝到此皆溶。"
        ],
        "title": "鹿郎中山居",
        "id": "bd702bbe-e76a-4982-b990-f31bf6951ada"
    },
    {
        "author": "高似孙",
        "paragraphs": [
            "携诗来做台州雪，台州雪好无人说。",
            "一峰玉削昆仑柱，一天冰夹蓬莱阙。",
            "大江不动网罟冻，众壑皆声松竹折。",
            "村无人行太清浄，树无鸟栖俱峭绝。",
            "丹天仙君谒帝回，赤脚泠泠踏寒月。",
            "不管飞残水帝魂，从头尽笑春风拙。",
            "绿华之女素霓衣，从以广寒太阴妃。",
            "法曲导引青鸾飞，仙人仙人胡不归。"
        ],
        "title": "巾山雪",
        "id": "b587428b-4751-404d-8013-edf5f9a237b6"
    },
    {
        "author": "高似孙",
        "paragraphs": [
            "只为襟怀别，全然少俗埃。",
            "山林非细事，天地有奇才。",
            "泉石皆经画，松梅不妄栽。",
            "何销嵩洛去，嵩洛在天台。"
        ],
        "title": "王清叔舍人玉寒堂",
        "id": "24b5efe0-c96f-4d41-863c-85a06c9d3cff"
    },
    {
        "author": "高似孙",
        "paragraphs": [
            "已是成仙了，全然得道长。",
            "石坚松结髓，山暖朮生香。",
            "近瀑衣裳冷，和云笔砚凉。",
            "傍崖修碧宇，何日奏寥阳。"
        ],
        "title": "寄天台萧练师",
        "id": "b6951b1e-177d-439f-a863-2a2d43f473b7"
    },
    {
        "author": "高似孙",
        "paragraphs": [
            "绝冥万丈深，积翠凌空危。",
            "清涧月自浴，孤芳人不知。",
            "石骨溜香髓，松苓涌凉脂。",
            "忽然青云阴，见此白玉姿。",
            "冉冉露痕重，漼漼雪花滋。",
            "淑气注阳鼎，甘津灌华池。",
            "开经拜修静，得道推安期。",
            "聊欲燕其阳，饱食五色芝。"
        ],
        "title": "石桥纹蕈",
        "id": "6be7f0dd-9478-43af-8ad2-6d2a028ab468"
    },
    {
        "author": "高似孙",
        "paragraphs": [
            "只在闲云里，房虚湿翠屏。",
            "童归收晚果，客至歇残经。",
            "月落千峰黑，龙归白水腥。",
            "关门无一事，草木共冥冥。"
        ],
        "title": "简石桥僧璧晖",
        "id": "6f37e678-5d3f-4780-9d23-d13116e378d2"
    },
    {
        "author": "高似孙",
        "paragraphs": [
            "元与玄俱妙，全无事可轻。",
            "路依苍石转，房与碧云平。",
            "鹤露收残梦，桃风析晚酲。",
            "西窗留与我，却去事弥明。"
        ],
        "title": "桐柏郑练师归故山",
        "id": "4c14d1e7-0181-41e1-8ea0-edac915bda85"
    },
    {
        "author": "高似孙",
        "paragraphs": [
            "一灯炯微明，敲尽寒更永。",
            "老蛩泣月罅，脆叶鸣霜井。",
            "此事谁主宰，凡物皆动静。",
            "不了达者观，却似醉难醒。",
            "久无谢安石，况复陶弘景。",
            "残书非一慨，孤钟但深省。",
            "梅生雪後花，雁叫云西影。",
            "他心不可度，此语堪自警。"
        ],
        "title": "分绣阁夜作二首  其一",
        "id": "9e9f0e51-d2a1-461a-9e54-60ed2f834e72"
    },
    {
        "author": "高似孙",
        "paragraphs": [
            "识字始多忧，悟理良自苦。",
            "少小习句读，岂解工训诂。",
            "一从入老大，甚觉悔雕组。",
            "人生各用命，何乃太知古。",
            "典谟必皋契，诗句须李杜。",
            "生居诸公後，已觉万事忤。",
            "勤妇少完袄，惰农甘莽卤。",
            "八卦不可推，天意眇如许。"
        ],
        "title": "分绣阁夜作二首  其二",
        "id": "b3e0b3d0-306c-4910-b2ed-402aeaa3e895"
    },
    {
        "author": "高似孙",
        "paragraphs": [
            "早乘霞气入蓬莱，不识神仙也不来。",
            "曾与赤松游数日，自携玉女上西台。",
            "当时共说黄房事，回首空惊碧海埃。",
            "前度刘郎今得度，桃花一一为郎开。"
        ],
        "title": "别天台",
        "id": "83c53859-7d30-47a0-a289-0bfc512900bf"
    },
    {
        "author": "高似孙",
        "paragraphs": [
            "恨不相从早，分渠月半寮。",
            "墨飞春涧石，茶衮夕铛潮。",
            "诗到如今瘦，情从此处消。",
            "为君料理极，参透碧寥寥。"
        ],
        "title": "和居简师韵  其一",
        "id": "c150c8e5-dc16-4bb4-941d-5ecf6d7bf543"
    },
    {
        "author": "高似孙",
        "paragraphs": [
            "忆昔相寻处，时今可更么。",
            "春愁侵磊隗，晚步隔坡陀。",
            "风入唐声妥，山函蜀气多。",
            "一春听尽雨，此意与谁歌。"
        ],
        "title": "和居简师韵  其二",
        "id": "9e76a660-38fc-446d-a189-8efe92adca8e"
    },
    {
        "author": "高似孙",
        "paragraphs": [
            "抱崖一水限僧居，空翠溟蒙画不如。",
            "落日游人山窈窕，清风啼鸟竹萧疎。"
        ],
        "title": "水西",
        "id": "1c460fef-6d57-45f5-8e8f-5f3a6c74fa91"
    },
    {
        "author": "高似孙",
        "paragraphs": [
            "竹如鹤脚瘦交加，惊识英英玉露沙。",
            "一见已知仙骨健，高于越箭更无差。"
        ],
        "title": "次韵陈校书送鹤竹笋诗",
        "id": "a0235630-ba17-4375-975c-7fa051e69454"
    },
    {
        "author": "高似孙",
        "paragraphs": [
            "洞门金画翠琅玕，杏不多花月溜寒。",
            "借得御书经自读，松风浄洗石棋盘。"
        ],
        "title": "游九锁  其一",
        "id": "1862492e-d507-4c8f-8880-679b38f783c4"
    },
    {
        "author": "高似孙",
        "paragraphs": [
            "云气常常在上峰，松生仙骨尽成龙。",
            "不通名姓谁谈道，却得云边两度逢。"
        ],
        "title": "游九锁  其二",
        "id": "781d531f-d8b5-4a51-aedb-b9313ca814eb"
    },
    {
        "author": "高似孙",
        "paragraphs": [
            "且更淮南了岁华，天香深窈竹西家。",
            "忽然踏碎琼楼月，相伴夫人暮倚花。"
        ],
        "title": "扬州官满辞后土题玉立亭",
        "id": "06caa4bd-fbde-40e7-97b5-188dedda16cd"
    },
    {
        "author": "高似孙",
        "paragraphs": [
            "歇程偏惜来时路，白鸟相随呼野渡。",
            "一树桃花碧云暮，过了溪西却飞去。"
        ],
        "title": "天台渡",
        "id": "9f3a11d3-680b-4e8e-b047-2a3bfa0ba0f0"
    },
    {
        "author": "高似孙",
        "paragraphs": [
            "潮分残力引船飞，一道浮晖入杳微。",
            "可惜梅皆容易落，相将雁又接连归。",
            "依前清洛情犹在，觉道离骚事已非。",
            "倚枕但看王导传，困来不复解春衣。"
        ],
        "title": "济钱清江",
        "id": "42efbcac-b61c-4731-9399-15320f0d26af"
    },
    {
        "author": "高似孙",
        "paragraphs": [
            "带雪匆匆别楚云，天寒依约见湘君。",
            "只疑不合瑶池去，引得春风八九分。"
        ],
        "title": "红梅花",
        "id": "41de956a-7768-4881-bf70-23e6866c7d27"
    },
    {
        "author": "高似孙",
        "paragraphs": [
            "料理闲如旧，依还略似家。",
            "自添磨砚水，多买入瓶花。",
            "有客谈游墅，催奴设赐茶。",
            "悠悠江海意，风雪满兼葭。"
        ],
        "title": "小阁",
        "id": "b2c3334f-be8d-40ce-a1f5-3e01d3217487"
    },
    {
        "author": "高似孙",
        "paragraphs": [
            "衮衮江来急建瓴，一西还有几长亭。",
            "峨眉雪罢添巴水，玉垒云空见蜀星。",
            "白浪不侵鱼复阵，青苔犹护剑关铭。",
            "堂堂功业今皆在，天意何时更一醒。"
        ],
        "title": "任贤良归蜀",
        "id": "6edf0d90-2586-4260-8153-e56c4ca9764f"
    },
    {
        "author": "高似孙",
        "paragraphs": [
            "江上人家破竹门，潮来水长浸篱根。",
            "鮆鱼一尺枇杷小，放溜船来酒满尊。"
        ],
        "title": "蔡山渡",
        "id": "c2cd6965-79e3-4de5-8eff-999f9fa85eab"
    },
    {
        "author": "高似孙",
        "paragraphs": [
            "回首云边更看松，风流王谢旧行踪。",
            "不知谁继诸贤後，夜半来听六寺钟。"
        ],
        "title": "别云门",
        "id": "0172e278-e3b3-4171-89c8-75b7b5969bad"
    },
    {
        "author": "高似孙",
        "paragraphs": [
            "砚湿舂锄雨，垆腥郭索泥。"
        ],
        "title": "句  其一",
        "id": "24b7026a-6020-4e61-aebe-0e2f3b5e52e8"
    },
    {
        "author": "高似孙",
        "paragraphs": [
            "鱼带淞江月盈缶，隽处依稀开蟹斗。"
        ],
        "title": "句  其二",
        "id": "355c51e5-4a1c-4dbc-864c-6cba8f801eb4"
    },
    {
        "author": "高似孙",
        "paragraphs": [
            "僧釜菘分甲，渔篝蟹斗脐。"
        ],
        "title": "句  其三",
        "id": "6a66fdad-06c7-4262-a76f-398e0f517ca8"
    },
    {
        "author": "高似孙",
        "paragraphs": [
            "有桂丛生须让菊，为鲈归去也输螯。"
        ],
        "title": "句  其四",
        "id": "5149f4bb-854d-402b-a97c-b4b0feceff9e"
    },
    {
        "author": "高似孙",
        "paragraphs": [
            "小山花落渠如别，右手螯香我欠肥。"
        ],
        "title": "句  其五",
        "id": "4fe8bcf7-f1a4-46ac-8626-0e1614d495a1"
    },
    {
        "author": "高似孙",
        "paragraphs": [
            "菊报酒初熟，橙催蟹又肥。"
        ],
        "title": "句  其六",
        "id": "34871e49-fe5f-4ecf-b064-2c3f63589faa"
    },
    {
        "author": "高似孙",
        "paragraphs": [
            "有鱼有蟹美如玉，胡不醉呼黄鹤楼。"
        ],
        "title": "句  其七",
        "id": "d60957fe-3f5c-4ae6-98bd-e35803f39bad"
    },
    {
        "author": "高似孙",
        "paragraphs": [
            "有晋风姿如此蟹，个个能空无能解。"
        ],
        "title": "句  其八",
        "id": "b35091b8-7bb3-4552-be27-f36af01170da"
    },
    {
        "author": "高似孙",
        "paragraphs": [
            "蟹遁迫众隙，鹤饥拳两阶。"
        ],
        "title": "句  其九",
        "id": "a59accb4-1105-46b6-a7cf-8fe570d9f32d"
    },
    {
        "author": "高似孙",
        "paragraphs": [
            "簖头蟹大须都买，篘下醪香且竟酣。"
        ],
        "title": "句  其一○",
        "id": "5d88217b-25fd-436b-91c9-1644134355da"
    },
    {
        "author": "高似孙",
        "paragraphs": [
            "水生奔蟹簄，树杂荫鱼床。"
        ],
        "title": "句  其一一",
        "id": "733913c5-7b07-49a0-ad08-ec77baf22f16"
    },
    {
        "author": "高似孙",
        "paragraphs": [
            "明夜定依渔父宿，簄头呼蟹碧丸丸。"
        ],
        "title": "句  其一二",
        "id": "be157a84-9a39-4edb-985f-0feed0c34705"
    },
    {
        "author": "高似孙",
        "paragraphs": [
            "自携笔具呼西舟，好风吹蟹归鱼篝。"
        ],
        "title": "句  其一三",
        "id": "afa541fc-611e-4491-af7c-804125135825"
    },
    {
        "author": "高似孙",
        "paragraphs": [
            "山梅能摘索，溪蟹更清癯。"
        ],
        "title": "句  其一四",
        "id": "1c758c2a-2f50-4872-8762-720216390bf2"
    },
    {
        "author": "高似孙",
        "paragraphs": [
            "蟹生溪味爽，梅报野香疏。"
        ],
        "title": "句  其一五",
        "id": "ff980262-ea62-4e08-8d2d-cb2f7d68cf54"
    },
    {
        "author": "高似孙",
        "paragraphs": [
            "翠惊苕影乱，蟹过石阴空。"
        ],
        "title": "句  其一六",
        "id": "fa57cfa9-49e5-418a-9afc-8a32d8032e3d"
    },
    {
        "author": "高似孙",
        "paragraphs": [
            "秋兰临涧活，石蟹带霜饥。"
        ],
        "title": "句  其一七",
        "id": "a0722a32-39b2-44b6-ac8d-9b8ffae29931"
    },
    {
        "author": "高似孙",
        "paragraphs": [
            "蟹遨离罅石，翠狎跂枯莲。"
        ],
        "title": "句  其一八",
        "id": "9b3dc007-ab18-42b8-8098-d25687fff5a7"
    },
    {
        "author": "高似孙",
        "paragraphs": [
            "沙清幽蟹露，树蔚野禽留。"
        ],
        "title": "句  其一九",
        "id": "0e4a3ac5-190b-4344-9946-8105a46feb0c"
    },
    {
        "author": "高似孙",
        "paragraphs": [
            "相次西风吹蟹老，眼前且作鲙残图。"
        ],
        "title": "句  其二○",
        "id": "379c0c1c-14b9-460c-ac12-3feed0bcd77a"
    },
    {
        "author": "高似孙",
        "paragraphs": [
            "大川足鳬雁，蟹老鱼亦老。"
        ],
        "title": "句  其二一",
        "id": "2c1e2c26-6a46-471b-a5b1-e8648435c1b1"
    },
    {
        "author": "高似孙",
        "paragraphs": [
            "菊报香篘熟，橙催宿蟹肥。"
        ],
        "title": "句  其二二",
        "id": "569fd468-164f-48a9-acae-485f0cc56229"
    },
    {
        "author": "高似孙",
        "paragraphs": [
            "夏蟹新中食，初菘脆入虀。"
        ],
        "title": "句  其二三",
        "id": "9f73f55b-9aa2-43cc-9f91-868503c8d1da"
    },
    {
        "author": "高似孙",
        "paragraphs": [
            "不是桂菊蟹，如何能好秋。"
        ],
        "title": "句  其二四",
        "id": "0ee5d193-d6cd-4f3c-86ab-19243b189288"
    },
    {
        "author": "高似孙",
        "paragraphs": [
            "风流夸老看元宵。"
        ],
        "title": "句  其二五",
        "id": "c8be0c2d-f553-4b72-a58a-5265ae3c7f39"
    },
    {
        "author": "高似孙",
        "paragraphs": [
            "砚八百年今懒进，蟹一尺大何能烹。"
        ],
        "title": "句  其二六",
        "id": "bc6dd67c-059b-4bbc-a3a7-fcf8d36e6152"
    },
    {
        "author": "高似孙",
        "paragraphs": [
            "壮尺大贪持蟹匡，十分香怜破橙黄。"
        ],
        "title": "句  其二七",
        "id": "46c20513-20b0-424a-8453-404c6986f6d6"
    },
    {
        "author": "高似孙",
        "paragraphs": [
            "月洗黄芦雪，天生紫蟹秋。"
        ],
        "title": "句  其二八",
        "id": "83b88976-c394-4b20-b5da-d1398afe3d55"
    },
    {
        "author": "高似孙",
        "paragraphs": [
            "雁愁奔旧菊，蟹健敌新醪。"
        ],
        "title": "句  其二九",
        "id": "765b1f91-0354-49d7-9168-5c68663e72a7"
    },
    {
        "author": "高似孙",
        "paragraphs": [
            "蟹与人同健，诗如酒怕陈。"
        ],
        "title": "句  其三○",
        "id": "792cd4c8-2c13-40ca-a6a2-c9db71181f95"
    },
    {
        "author": "高似孙",
        "paragraphs": [
            "笑逼花皆立，骚添蟹越遒。"
        ],
        "title": "句  其三一",
        "id": "3f65106f-c07e-45d5-8e46-0eac1fd5e606"
    },
    {
        "author": "高似孙",
        "paragraphs": [
            "最觉黄花如有意，却怜豪蟹欲相疎。"
        ],
        "title": "句  其三二",
        "id": "6079835c-bd62-4a56-8515-77dc5a362b48"
    },
    {
        "author": "高似孙",
        "paragraphs": [
            "沙空擒逸蟹，泉熟煮寒青。"
        ],
        "title": "句  其三三",
        "id": "33c3a9a2-2ede-4c05-8f7e-837319a9649e"
    },
    {
        "author": "高似孙",
        "paragraphs": [
            "菊纔重九破，蟹却十分遨。"
        ],
        "title": "句  其三四",
        "id": "552d3330-a9b8-4561-a76f-08ea5ff21035"
    },
    {
        "author": "高似孙",
        "paragraphs": [
            "回舟指淞江，径奔鱼蟹海。"
        ],
        "title": "句  其三五",
        "id": "229f741a-813e-4e8a-ab4b-a12f94a09707"
    },
    {
        "author": "高似孙",
        "paragraphs": [
            "多买潮来蟹，催烹带得鱼。"
        ],
        "title": "句  其三六",
        "id": "51232313-eec7-4977-9a4f-7ddd1c267ff1"
    },
    {
        "author": "高似孙",
        "paragraphs": [
            "近涧取白水，初篘烹石蟹。"
        ],
        "title": "句  其三七",
        "id": "1dccc2a0-b50f-4fce-9901-9f10376afc6a"
    },
    {
        "author": "高似孙",
        "paragraphs": [
            "天差鹤管烹茶水，风夹花吹煮蟹烟。"
        ],
        "title": "句  其三八",
        "id": "268dde3d-3e29-4525-be20-c5ae77d52936"
    },
    {
        "author": "高似孙",
        "paragraphs": [
            "蟹纔逢毕卓，酒不了刘伶。"
        ],
        "title": "句  其三九",
        "id": "b56dc61b-5cea-4747-9781-225b030cf0a7"
    },
    {
        "author": "高似孙",
        "paragraphs": [
            "小山花落渠如别，右手螯香我欠肥。"
        ],
        "title": "句  其四○",
        "id": "f1c6075f-8daa-41ae-94cd-aa10bb8f1db5"
    },
    {
        "author": "高似孙",
        "paragraphs": [
            "折得花相伴，消渠酒拍浮。"
        ],
        "title": "句  其四一",
        "id": "99929f40-23d3-4972-97e9-6006478b5fc6"
    },
    {
        "author": "高似孙",
        "paragraphs": [
            "未教剪初韭，全如持左螯。"
        ],
        "title": "句  其四二",
        "id": "f1cf5d74-fe1e-4a13-aec9-48317aa2fdc5"
    },
    {
        "author": "高似孙",
        "paragraphs": [
            "雁老已忘苏武节，蟹危犹爱毕郎奇。"
        ],
        "title": "句  其四三",
        "id": "1f23615a-1b9c-45a8-a192-be34323c7117"
    },
    {
        "author": "高似孙",
        "paragraphs": [
            "啜醨正自强持酒，众醉如何敢独醒。"
        ],
        "title": "句  其四四",
        "id": "18e73ada-b046-49bd-a1c3-81435cda9563"
    },
    {
        "author": "高似孙",
        "paragraphs": [
            "笋早趋禽腹，橙香适蟹虀。"
        ],
        "title": "句  其四五",
        "id": "7c88965f-3f33-4ff9-b66d-a4fb8b1b0f96"
    },
    {
        "author": "高似孙",
        "paragraphs": [
            "莼逢鲈始服，橙入蟹偏香。"
        ],
        "title": "句  其四六",
        "id": "471abdcf-b071-4440-bba1-22bcd4888970"
    },
    {
        "author": "高似孙",
        "paragraphs": [
            "蟹豪留客饭，芎细约僧茶。"
        ],
        "title": "句  其四七",
        "id": "46eeb8c4-f0cb-46bf-bea9-41f684c1fa9d"
    },
    {
        "author": "高似孙",
        "paragraphs": [
            "老蟹自应强隽逸，壮蛑还只象膏粱。"
        ],
        "title": "句  其四八",
        "id": "5ffd5da9-ba0e-4d54-9039-c61fb4f658be"
    },
    {
        "author": "高似孙",
        "paragraphs": [
            "斫雪蝤蛑鲙，生香茉莉杯。"
        ],
        "title": "句  其四九",
        "id": "a05c27e9-0887-4dd6-b217-a041bdcec55b"
    },
    {
        "author": "高似孙",
        "paragraphs": [
            "豆蔻雨分霁，翠蟳雪炊香。"
        ],
        "title": "句  其五○",
        "id": "1d05ce57-1ae5-430b-b3d0-765fdeb509e0"
    },
    {
        "author": "高似孙",
        "paragraphs": [
            "蟳肥和雪鲙，梅早夹春篘。"
        ],
        "title": "句  其五一",
        "id": "b55eded2-c5a7-4f44-90db-46e9973008d7"
    },
    {
        "author": "高似孙",
        "paragraphs": [
            "无诗如郑谷，有发似冯唐。"
        ],
        "title": "句  其五二",
        "id": "aa10e73b-0ab9-4042-8f45-580a6b5de632"
    },
    {
        "author": "高似孙",
        "paragraphs": [
            "风稳琛舟引，春归卉服衙。"
        ],
        "title": "句  其五三",
        "id": "fdf4adf3-9cf5-47cf-b74c-c7a772e6645d"
    },
    {
        "author": "高似孙",
        "paragraphs": [
            "上皇今百岁，近侍不多人。"
        ],
        "title": "句  其五四",
        "id": "7fea8342-e791-49e4-a7d4-8cddeb25ea59"
    },
    {
        "author": "高似孙",
        "paragraphs": [
            "鹿采花修供，猨分石坐禅。"
        ],
        "title": "句  其五五",
        "id": "b9138acc-723a-44ac-8855-98169051ea0e"
    },
    {
        "author": "高似孙",
        "paragraphs": [
            "梦无全觉久，诗只半聊奇。"
        ],
        "title": "句  其五六",
        "id": "dd1b30f8-0909-4d9a-8d10-c92a663debc5"
    },
    {
        "author": "高似孙",
        "paragraphs": [
            "竹大时闻折，梅明不受霾。"
        ],
        "title": "句  其五七",
        "id": "bc29f308-7d97-41d6-adb3-9386d40cb25b"
    },
    {
        "author": "高似孙",
        "paragraphs": [
            "今古凭诗了，干坤頼酒浇。",
            "忙犹输使砚，懒尚事持茶。"
        ],
        "title": "句  其五八",
        "id": "7eb31aaf-7fdb-4fcd-a99e-0c5c1d173c26"
    },
    {
        "author": "高似孙",
        "paragraphs": [
            "汾献升云鼎，秦遗蚀雪碑。"
        ],
        "title": "句  其五九",
        "id": "e62dee85-d71d-4565-b980-280d7a1ce184"
    },
    {
        "author": "高似孙",
        "paragraphs": [
            "沙冷雁三二，天长帆有无。"
        ],
        "title": "句  其六○",
        "id": "82969a15-d656-4c6d-b9d3-207727846f21"
    },
    {
        "author": "高似孙",
        "paragraphs": [
            "题遍蛟绡干碧海，吹将鹤笛上青天。"
        ],
        "title": "句  其六一",
        "id": "9e5cb623-ac13-49cf-8306-7d5a92ecdfb8"
    },
    {
        "author": "高似孙",
        "paragraphs": [
            "太乙神仙游册府，秦王学士凭阑干。"
        ],
        "title": "句  其六二",
        "id": "f7191c44-a1db-4c35-8e56-deb3a182f7de"
    },
    {
        "author": "高似孙",
        "paragraphs": [
            "已是飞来鶗鴂了，可能落到牡丹开。"
        ],
        "title": "句  其六三",
        "id": "202d0674-f44e-4974-8a63-0713a79d3069"
    },
    {
        "author": "高似孙",
        "paragraphs": [
            "东西都汉犹司马，三百年唐只次山。"
        ],
        "title": "句  其六四",
        "id": "f21d3a20-8a2e-47b5-939c-af6d761d8f99"
    },
    {
        "author": "高似孙",
        "paragraphs": [
            "晋书好传偏安石，唐世诸人且乐天。"
        ],
        "title": "句  其六五",
        "id": "2a9aeb8a-a400-4e7a-9a52-3e2db90ca08d"
    },
    {
        "author": "高似孙",
        "paragraphs": [
            "龙尾石须分几寸，牡丹花不望头纲。"
        ],
        "title": "句  其六六",
        "id": "6631be2a-197c-4164-992d-c1d51bc138ac"
    },
    {
        "author": "高似孙",
        "paragraphs": [
            "旋作池来分剡曲，略教花处似苏堤。"
        ],
        "title": "句  其六七",
        "id": "de0a7035-c4b6-40ed-9b59-8c6889017fa5"
    },
    {
        "author": "高似孙",
        "paragraphs": [
            "相依岂恨移来晚，欲诉犹须说到明。"
        ],
        "title": "句  其六八",
        "id": "2db1b863-722b-420a-9eda-f7d8e06cd08d"
    },
    {
        "author": "高似孙",
        "paragraphs": [
            "花开纔一信，人日故多阴。"
        ],
        "title": "句  其六九",
        "id": "ffe5cd65-6d75-4063-a221-c5e38aa9c958"
    },
    {
        "author": "石应孙",
        "paragraphs": [
            "孤鹜去边天浩渺，万家穷处水湾环。",
            "岭外此州为道院，风烟殊弗类南蛮。"
        ],
        "title": "题南山",
        "id": "0bbb9faf-c679-4888-ac5a-a4263dcff6c3"
    },
    {
        "author": "石应孙",
        "paragraphs": [
            "山川形胜雄江东，九华辉映天都峰。",
            "传闻早已荡胸臆，恨不插翼长相从。",
            "朅来随牒官秋浦，城郭奔驰厌尘土。",
            "絜家捧檄过临城，偷闲两作烟霞主。",
            "黄山登览原无由，何期易地太平游。",
            "清池轩豁日舒丽，突兀楼观撑深幽。",
            "凭高徙倚敞心目，绝壁半天横碧玉。",
            "回溪千里指顾间，螺髻分明三十六。",
            "壮怀高向紫霄悬，俯视培塿真一拳。",
            "古今秀色餐不尽，笔端收拾生云烟。",
            "萍踪倘未逐流水，古剎相望二三里。",
            "暇时风月得交游，鸥鹭同眠勿惊起。"
        ],
        "title": "游黄山",
        "id": "75484de3-8c60-408b-bbe4-546e543690e8"
    },
    {
        "author": "石应孙",
        "paragraphs": [
            "我试问阳和，洞间谁是主。",
            "尽日立东风，百花无一语。"
        ],
        "title": "石花洞",
        "id": "9e7b08d2-a58d-419c-9876-f7d026659d93"
    },
    {
        "author": "石应孙",
        "paragraphs": [
            "桃花五色四时开，片片香随磵水来。",
            "况是轩辕曾手植，紫烟深处有楼台。"
        ],
        "title": "桃花洞",
        "id": "fa0ccdeb-d514-4003-b516-b51469b3b7d3"
    },
    {
        "author": "石应孙",
        "paragraphs": [
            "珠帘巧费水晶裁，万古垂垂浅碧苔。",
            "几度月钩钩不上，孤云能入此中来。"
        ],
        "title": "水帘洞",
        "id": "5270f89c-f256-45a7-a2fd-a6a6d72fef46"
    },
    {
        "author": "张声道",
        "paragraphs": [
            "池绕九岩边，鸳鸯自在眠。",
            "圆荷浮簇簇，翠葆静涓涓。",
            "沾足三春雨，清和四月天。",
            "庭空无一事，真乐付诗篇。"
        ],
        "title": "九折岩  其一",
        "id": "7e8bf28c-b487-4b02-ab49-28ffa1bb7469"
    },
    {
        "author": "张声道",
        "paragraphs": [
            "酒送钟声随晚照，雨添竹色荐新凉。",
            "栏干烛影水波静，帘卷杯深荷度香。"
        ],
        "title": "九折岩  其二",
        "id": "6037e363-701d-4faa-94ee-336361be1c33"
    },
    {
        "author": "徐大受",
        "paragraphs": [
            "招手晴云豁，妙高峰顶头。",
            "竹舆摇午梦，茗椀唤春愁。",
            "俎豆罗千嶂，虚空起一沤。",
            "危栏闲徙倚，万象入冥搜。"
        ],
        "title": "游石桥至塔头路",
        "id": "9e89a907-c774-4544-97ac-f9a35fd689d6"
    },
    {
        "author": "徐大受",
        "paragraphs": [
            "畧彴微分碧玉湾，杖藜穿破鬰蓝天。",
            "山深草木春无路，时有藤花一树妍。"
        ],
        "title": "入石桥路林木蓊鬰但闻涧声潺潺忽惊湍飞雹骇绿纷红杂然而下口占二绝句  其一",
        "id": "9ad7d56a-d83a-40ae-8d5c-e8a62d2887fb"
    },
    {
        "author": "徐大受",
        "paragraphs": [
            "琮琤林涧只听闻，想见萦崖络石纹。",
            "忽作惊湍溅飞雹，半随花雨落纷纷。"
        ],
        "title": "入石桥路林木蓊鬰但闻涧声潺潺忽惊湍飞雹骇绿纷红杂然而下口占二绝句  其二",
        "id": "518e0d66-2f45-4620-8e75-8449c31e6201"
    },
    {
        "author": "徐大受",
        "paragraphs": [
            "九葩一萼鹤翎红，开落梅黄烟雨中。",
            "千叶青莲无路到，不知春在石桥东。"
        ],
        "title": "方外诗友机空二禅娄诧莲峰五月梅雨深林丛薄中娑罗花特异每以未见为恨夏初过此而桥东是花豫开岂应真大士出此以相劳耶",
        "id": "af276098-4aa3-4b99-992d-6440e64c1690"
    },
    {
        "author": "徐大受",
        "paragraphs": [
            "踏破深崖苍石棱，八峰来谒简庵清。",
            "山花照座一两点，雪狖叫云三四声。",
            "诗带烟霞藏旧刻，门开楼阁见经行。",
            "平田浅草归时路，风月依然度百城。"
        ],
        "title": "入万年谒简庵清老追和曾使君诗板韵",
        "id": "c9266a15-d5bb-4804-96bc-592acc8146e1"
    },
    {
        "author": "徐大受",
        "paragraphs": [
            "电激河翻白雨飞，青烟紫雾落斜晖。",
            "山中道士秘泉石，只到此亭牵客衣。"
        ],
        "title": "归路过福圣观瀑布辉老踞坐盘石二绝题飞雨亭  其一",
        "id": "5095ca64-64f1-4ab1-b169-00a037ab231e"
    },
    {
        "author": "徐大受",
        "paragraphs": [
            "一水高悬千尺梭，空林终日影婆娑。",
            "仰天雄踞盘陀石，尊者真身诺巨那。"
        ],
        "title": "归路过福圣观瀑布辉老踞坐盘石二绝题飞雨亭  其二",
        "id": "27a1f2fa-786d-45b2-9d7a-9242b958a48b"
    },
    {
        "author": "徐大受",
        "paragraphs": [
            "道人去住本无心，云出空山鹤在阴。",
            "试问白莲同浄社，何如赤壁卧青林。",
            "叫羣孤雁水天阔，啼雪冷猿岩洞深。",
            "要勘山门骑佛殿，春风杖锡傥来临。"
        ],
        "title": "送辉老自赤城住圣水",
        "id": "61b74371-f502-4978-a589-c32037073163"
    },
    {
        "author": "徐大受",
        "paragraphs": [
            "密林凝昼寂，一叶动须惊。",
            "砌浄飞花影，池深落果声。",
            "正宜铺枕簟，且复倒瓶罂。",
            "向晚催归急，烟江野艇横。"
        ],
        "title": "题林咏道浮江别业",
        "id": "85a8101c-18a8-4369-9862-0388e1e23eac"
    },
    {
        "author": "徐大受",
        "paragraphs": [
            "重重帘幕护金猊，小树花开逼麝脐。",
            "寒色十分新疹粟，春心一点暗通犀。",
            "香延棋畔仙人斧，影射灯前太乙藜。",
            "从此再周花甲子，伴公长醉玉东西。"
        ],
        "title": "岩桂花",
        "id": "745ce228-fb59-4010-83b4-c3775c703ca0"
    },
    {
        "author": "傅諴",
        "paragraphs": [
            "霜明玉节映寒流，马渡芦沟向上头。",
            "万里河山观古塞，百年荆棘叹神州。",
            "要临瀚海铭燕石，莫上新亭作楚囚。",
            "多少遗民思旧俗，可怜金帛岁包羞。"
        ],
        "title": "使金",
        "id": "66c26bcd-aff2-45ab-a7cf-25d7e83f6b13"
    },
    {
        "author": "傅諴",
        "paragraphs": [
            "宫阙岧峣俯碧空，九门未晓月朦胧。",
            "马嘶南陌东风远，回首神京一梦中。"
        ],
        "title": "东京道上口占",
        "id": "0f47f58c-446c-4e98-b57e-90c8e05e1e3d"
    },
    {
        "author": "洪彦华",
        "paragraphs": [
            "闻说澹岩天下稀，乘闲得得叩岩扉。",
            "中虚上透真奇观，□□□□□悟机。"
        ],
        "title": "澹岩纪游  其一",
        "id": "af634e26-c0bd-4178-99a7-1be026185084"
    },
    {
        "author": "洪彦华",
        "paragraphs": [
            "朝阳岩自次山显，钴鉧潭由子厚彰。",
            "山水得人名始重，不元不柳□逢黄。"
        ],
        "title": "澹岩纪游  其二",
        "id": "dc0b99cd-fe04-46a3-a333-41c8213391bf"
    },
    {
        "author": "洪彦华",
        "paragraphs": [
            "辟秦人去几千年，介石于今尚块然。",
            "指□载鱼行播□，争如流水亦称贤。"
        ],
        "title": "澹岩纪游  其三",
        "id": "d2aefb17-dd94-4ad1-87bd-e80982a4824e"
    },
    {
        "author": "洪彦华",
        "paragraphs": [
            "暗岩别是洞中天，石臼石棋仍石田。",
            "因□岩扃知命戒，贪□□□复言旋。"
        ],
        "title": "澹岩纪游  其四",
        "id": "2b51a024-35ec-41f7-96a3-7d6bf68b5f24"
    },
    {
        "author": "洪彦华",
        "paragraphs": [
            "老僧持钵傍山门，古寺萧然一味清。",
            "骨相山林非富贵，不应曾有训狐鸣。"
        ],
        "title": "澹岩纪游  其五",
        "id": "afd5ee19-f928-4f35-af87-425bdb9462e6"
    },
    {
        "author": "葛洪",
        "paragraphs": [
            "雨歇留蒸湿，明来得翳凉。",
            "双嬉鱼欲动，万个竹添长。",
            "景到烦诗答，欢多厄日忙。",
            "兹游端胜绝，不是学高阳。"
        ],
        "title": "涵碧亭",
        "id": "e50dbf22-1fbb-46d0-81b3-addb9ea6995c"
    },
    {
        "author": "葛洪",
        "paragraphs": [
            "兰若凭高处，风虚阁自凉。",
            "川林输望迥，日月对闲长。",
            "洒落幽人暇，奔驰俗累忙。",
            "何时足生理，卜筑并山阳。"
        ],
        "title": "中兴寺琼翠阁次乔梦符韵",
        "id": "f8baec01-4718-434f-af05-8b6624b43d59"
    },
    {
        "author": "葛洪",
        "paragraphs": [
            "昔日经游处，如今意已荒。",
            "知君曾命驾，为恨失褰裳。",
            "境好因人胜，诗看着脚忙。",
            "会须重定约，暇日共相徉。"
        ],
        "title": "游天宫寺",
        "id": "6bee563f-ab9a-44da-b16b-deb801026674"
    },
    {
        "author": "葛洪",
        "paragraphs": [
            "岁晏风裂肉，今乃顿和柔。",
            "玄冥在何许，而使威令收。",
            "阴冰澌已泮，础柱汗交流。",
            "敝扇出故箧，老体捐轻裘。",
            "细人幸煦燠，君子深噍啁。",
            "天地有正气，来往无停辀。",
            "春蚕而冬敖，夏假而秋揫。",
            "此候或云舛，厥证良不瘳。",
            "念昔有名相，死人遗道周。",
            "睠焉不敢忽，顾逮一喘牛。",
            "彼诚知所职，岂伊调燮羞。",
            "嗟予寡所恃，隔绝明与幽。",
            "罪戾不自省，胡为忧人忧。"
        ],
        "title": "癸丑腊大暖志之",
        "id": "4616c295-d401-43b4-acdc-837692dfd8e0"
    },
    {
        "author": "张元观",
        "paragraphs": [
            "未了人间朱墨缘，强颜荒邑又三年。",
            "填胸瞇目皆尘土，直到峰头始豁然。"
        ],
        "title": "翠云山",
        "id": "b18396be-04a9-4859-9232-c3e6a9bb866a"
    },
    {
        "author": "薛绂",
        "paragraphs": [
            "坦情渠侬嫌我真，斗升谁给太仓陈。",
            "悠悠江汉飘零客，落落干坤老病身。",
            "心历百艰弥感奋，诗留千古越清新。",
            "高斋高处齐文焰，付与从今仰止人。"
        ],
        "title": "续和漕司高斋韵",
        "id": "55281835-af70-44a4-b85a-9b7b81a44528"
    },
    {
        "author": "邓谏从",
        "paragraphs": [
            "崚嶒玉削三千丈，翠泼岚光冷相向。",
            "风含太古云气长，变化溟蒙纷万象。",
            "阴晴一日具四时，天籁壑深虚自响。",
            "神山娟妙擢群参，锦绣铺张献奇状。",
            "蟠根积铁汇百川，龙矫蛟翻饶跌宕。",
            "势连三楚此开国，故垒荒宫带溪瀼。",
            "楼台井邑老风烟，环佩清闻驻仙仗。",
            "竹林风味便读易，久与江山为辈行。",
            "鸣弦余暇豁心眼，戏着飞阑云雨上。",
            "爽明自可达壅蔽，野获又何劳草创。",
            "政和民气长似春，景迥心平过于掌。",
            "征鸿明灭志何杳，黄鹄追随意尤放。",
            "当年李杜经行处，太史银钩刻青嶂。",
            "宝刀珠瑟出耕垦，曲水纤腰迷草莽。",
            "牢盆古隶杂秦篆，飞动闲摹永平样。",
            "珊瑚交柯炯不蚀，髣髴将军勋业壮。",
            "英雄繁盛随流水，时有竹枝赓牧唱。",
            "孔泉文物起骚经，国色明妃守孤尚。",
            "我家峨眉紫翠间，为爱奇峰甘蒟醤。",
            "秋风野水忆丝莼，击汰夷犹理烟榜。"
        ],
        "title": "题巫山瞻华亭",
        "id": "b768e96d-7103-4d00-ac98-d8535569b6a0"
    },
    {
        "author": "叶时",
        "paragraphs": [
            "书法光芒晋永和，後来摹写不胜多。",
            "考论又得桑夫子，兰渚风流转不磨。"
        ],
        "title": "还桑泽卿兰亭考二首  其一",
        "id": "048ad79a-5877-42d6-a511-c5734a994941"
    },
    {
        "author": "叶时",
        "paragraphs": [
            "自从茧纸殉昭陵，定武流传剩得名。",
            "总辑旧闻为博议，即今真赝不难凭。"
        ],
        "title": "还桑泽卿兰亭考二首  其二",
        "id": "5c1d4db2-d06b-4e8a-ba67-996aaf635430"
    },
    {
        "author": "杨诚之",
        "paragraphs": [
            "德性天然具，文章少已工。",
            "淳明范太史，简澹小臾公。",
            "圣学骊珠贯，人材水镜空。",
            "膏车轻万里，垂发哭途穷。"
        ],
        "title": "挽东莱先生  其一",
        "id": "ba9047e6-7ffe-42bc-b812-d2591e045a42"
    },
    {
        "author": "杨诚之",
        "paragraphs": [
            "宇量诸公上，声名一世宗。",
            "平生无一愧，度外有兼容。",
            "绠断一寻井，萝枯百尺松。",
            "纷纷湖海士，末路更谁从。"
        ],
        "title": "挽东莱先生  其二",
        "id": "d1b1420f-bbe4-4d6b-9040-b494da70622b"
    },
    {
        "author": "杨诚之",
        "paragraphs": [
            "久属苍生望，温然两玉人。",
            "长沙纔赋鵩，绝笔遽伤麟。",
            "自牖无遗纳，遭时有未信。",
            "万牛回首处，深谷卧轮囷。"
        ],
        "title": "挽东莱先生  其三",
        "id": "37058341-913d-4559-83c6-5a02981f9007"
    },
    {
        "author": "杨诚之",
        "paragraphs": [
            "共惜堂堂去，真成种种休。",
            "中原渺归计，清洛更东流。",
            "锻炼言犹在，从谷志未酬。",
            "何心诵遗草，有路恸西州。"
        ],
        "title": "挽东莱先生  其四",
        "id": "c37ca33b-eb17-483b-9992-f1f5d19b8212"
    },
    {
        "author": "汪雄图",
        "paragraphs": [
            "黄山青兮峛崺，三十六峰兮森起。",
            "草芸芸兮金吐华，石浥浥兮玉成髓。",
            "若有人兮薜荔衣，掬芳润兮凌险巇。",
            "朝撷英兮岩窦，夕揽秀兮溪湄。",
            "招浮邱兮为侣，岂刘阮兮自迷。",
            "疗膏肓兮下土，陪轩辕兮与归。"
        ],
        "title": "黄山采药歌",
        "id": "85312176-2bdc-460b-ab2c-07cd6d1ce306"
    },
    {
        "author": "赵汝谈",
        "paragraphs": [
            "每忆西湖上，青帘卖酒亭。",
            "柳条鱼颊翠，花片马蹄馨。",
            "寒食经行路，晴窗入梦屏。",
            "因循春又晚，风絮搅空冥。"
        ],
        "tags": [
            "西湖"
        ],
        "title": "南湖",
        "id": "48459de9-880a-43b6-aaac-729d2f84dccb"
    },
    {
        "author": "赵汝谈",
        "paragraphs": [
            "灵谷神仙宅，言归肆目新。",
            "山光远如画，秋色老于人。",
            "世事棋争劫，人心海变尘。",
            "功成思范蠡，湖上一闲身。"
        ],
        "title": "灵谷",
        "id": "12fab9e6-1df2-4ff6-8555-46de88e6964a"
    },
    {
        "author": "赵汝谈",
        "paragraphs": [
            "幽亭枕苍峡，云窦通曲水。",
            "百折如建瓴，㶁㶁鸣不止。",
            "客来一抽钥，白雾噀岩底。",
            "欻翕千丈蛟，拏空翠涛起。",
            "天开混沌窍，日洗盘古髓。",
            "谅匪畜池鳞，多应化雷尾。",
            "冯陵气易壮，怖荡辞难侈。",
            "日假金洞光，景逾瑶池泚。",
            "谁云游方外，巧异缁尘里。",
            "坡仙颇年数，觌面犹尺咫。",
            "采句贵自然，巩言良是已。",
            "琁题豁灵界，篆出蕃君里。",
            "物生亦倚数，有形必有靡。",
            "道人亦多事，浮念何时死。",
            "余生嗜泉薮，痼习牵研几。",
            "太息动静机，于何寄真理。",
            "醉倒和沧浪，烦君更详此。"
        ],
        "title": "翠蛟亭和巩丰韵",
        "id": "40f6d6bd-87b9-4b8d-acc1-be5415c6a27a"
    },
    {
        "author": "赵汝谈",
        "paragraphs": [
            "与子乡邻信有年，故王遗事到今传。",
            "爽鸠邑改风烟在，散骑园分水竹偏。",
            "高架插书供夜读，满堂成彩敌春妍。",
            "相如可是区区者，戏笔题桥亦偶然。"
        ],
        "title": "环锦亭  其一",
        "id": "bb61474e-6a08-4565-b6ee-907d7a251d96"
    },
    {
        "author": "赵汝谈",
        "paragraphs": [
            "枌社交阴旧有缘，蹇馿那得到亭前。",
            "青山谢傅携樽地，白水钱王守冢田。",
            "尚友诗书厪暇日，养亲豚韭乐丰年。",
            "异时驷马荣归里，虚左相迎更可贤。"
        ],
        "title": "环锦亭  其二",
        "id": "bbe7373f-280e-4a26-8eca-00218fa9f6b1"
    },
    {
        "author": "赵汝谈",
        "paragraphs": [
            "久客长安思野人，今年籴贵更愁新。",
            "江芜漠漠春多少，展卷聊寻梦里身。"
        ],
        "title": "题谢一犁春雨图",
        "id": "f89c853a-a0f9-4bf1-89bf-d1ad126f37cd"
    },
    {
        "author": "赵汝谈",
        "paragraphs": [
            "峡口苍苍放水时，干风吹落面前诗。",
            "可怜无地遮秋色，流出千山也自奇。"
        ],
        "title": "洞霄观水",
        "id": "5a672656-f396-4760-8ccc-f12b46401800"
    },
    {
        "author": "赵汝谈",
        "paragraphs": [
            "杨柳风吹神雨晴，樱桃花发野塘春。",
            "归来依旧青山好，白发看山有几人。"
        ],
        "title": "寄赵昌父",
        "id": "bd4ace6f-2a85-4997-857a-0bb33a647434"
    },
    {
        "author": "赵汝谈",
        "paragraphs": [
            "多病思君秋水深，好风忽送雁来音。",
            "相逢四句山中偈，说尽君心见我心。"
        ],
        "title": "翠蛟亭酬和  其一",
        "id": "349b9d6d-c29e-4fad-9950-5ea90996dafd"
    },
    {
        "author": "赵汝谈",
        "paragraphs": [
            "闻道今晨看洞回，老龙眠处宝千堆。",
            "灵珠已落君侯手，枉着明驼夜半催。"
        ],
        "title": "翠蛟亭酬和  其二",
        "id": "2bdaa019-d2dd-4eb5-966e-6f65785482fd"
    },
    {
        "author": "赵汝谈",
        "paragraphs": [
            "衣上缤翂云欲生，一山果熟看猿登。",
            "亦闻鳌背通朱关，几拟追寻竟未曾。"
        ],
        "title": "翠蛟亭酬和  其三",
        "id": "04e909d6-69b9-4fde-8e95-ed21a0aea80d"
    },
    {
        "author": "赵汝谈",
        "paragraphs": [
            "君言华子冈，遗迹在兹山。",
            "阴雾虎啸谷，熙旸乌浴泉。",
            "划疑易区界，遐集古圣贤。",
            "丹井砂荡潏，玉林桂葱阡。",
            "或时吹箫子，来往倏飞烟。",
            "征谢靡不验，叩玄发奇筌。",
            "先畴乐斯隠，荒始规後传。",
            "小子夙慕遁，驰心结绳前。",
            "仙路邈难期，矫首涕潺湲。",
            "谒予愿有术，投翰三喟然。"
        ],
        "title": "次曾景建和谢康乐华子冈诗韵",
        "id": "20a4eaae-9fff-4280-8c9f-296ccb7e0ce1"
    },
    {
        "author": "赵汝谈",
        "paragraphs": [
            "诗评明水好，笑我尚逶迤。",
            "丹穴三千仞，苍藤千万枝。",
            "谷耕闻好鸟，社饮见庞眉。",
            "他日烦君指，书堂与佛祠。"
        ],
        "title": "次曾景建红泉碧涧韵  其一",
        "id": "2e972432-2524-4839-a2f6-ec53ebf61a1b"
    },
    {
        "author": "赵汝谈",
        "paragraphs": [
            "石不能言语，云如过去身。",
            "意求虽彷佛，事往或湮沦。",
            "洞壑龙离隠，池塘草得春。",
            "山民忽惊避，吾此岸乌巾。"
        ],
        "title": "次曾景建红泉碧涧韵  其二",
        "id": "e94b1137-825a-4a94-94e6-03424cc67d64"
    },
    {
        "author": "赵汝谈",
        "paragraphs": [
            "康乐秀髯长拂巾，伐山走鹿辟车尘。",
            "才毫并触当时祸，物色分留後代人。",
            "环涧已为僧去碣，红泉今与子通邻。",
            "着书万卷精庐里，成佛生天自致身。"
        ],
        "title": "次曾景建红泉精舍韵",
        "id": "c1105685-4657-4bae-813f-8f9732aa4179"
    },
    {
        "author": "周牧",
        "paragraphs": [
            "点点晴光滴翠岚，参天松干影毵毵。",
            "穿云日阅客十数，汲水时闻僧两三。",
            "俗子遶登山勒马，禅心常共丹同龛。",
            "烹茶汲取盈瓯雪，一味清霜齿颊寒。"
        ],
        "title": "资圣寺",
        "id": "efd51d1b-8a66-4b95-ae00-5938967f3182"
    },
    {
        "author": "周牧",
        "paragraphs": [
            "翠微深处着亭台，抖擞红尘双眼开。",
            "岚影剩添杯色好，泉声不带市喧来。",
            "竹间啼鸟破山寂，天际孤舟界浪回。",
            "占断鹞峰无限景，何妨杖屦日徘徊。"
        ],
        "title": "超览亭",
        "id": "d636d5f4-d224-44bd-ac15-4552646c2feb"
    },
    {
        "author": "俞应符",
        "paragraphs": [
            "生前欺天绝汉统，死後欺人设疑冢。",
            "人生用智死即休，何有余机到丘垄。",
            "人言疑冢我不疑，我有一法君未知。",
            "直须尽发疑冢七十二，必有一冢藏君尸。"
        ],
        "title": "漳河疑冢",
        "id": "8cb2c4c0-d939-4ac5-8c83-f0b0d13add7b"
    },
    {
        "author": "郑域",
        "paragraphs": [
            "维扬后土庙琼花，安业唐昌宫玉蕊。",
            "判然二物本不同，唤作一般良未是。",
            "琼花雪白轻压枝，大率形模八仙耳。",
            "山溪野路多见之，樵夫摧残如狝薙。",
            "比之玉蕊似实非，金粟冰丝那有此。",
            "花须中有碧胆瓶，别出珑璁高半指。",
            "清馨静夜冲九天，招隠瑶台女仙子。",
            "乘风跃马汗漫游，偷折繁香分月姊。",
            "紫茎柘叶荼䕷条，少到寻常人眼底。",
            "翰林内苑集贤阁，雨露承天近尺咫。",
            "後生不识天上花，又把山矾轻比拟。",
            "叶酸而涩供染黄，不着霜缣偏入纸。",
            "江乡老少知此名，郑榐玚音无正字。",
            "方言土谚随舌讹，乌马成焉固应尔。"
        ],
        "title": "玉蕊花",
        "id": "a539a891-c975-4af9-80f9-ed63343aea87"
    },
    {
        "author": "郑域",
        "paragraphs": [
            "团栾蜂蕊簇枝间，铅鼎成丹七返还。",
            "乞与幽人伴幽壑，不妨相对两朱颜。"
        ],
        "title": "山丹花",
        "id": "f8a405d4-0fbb-4ab2-a59d-36223582cad5"
    },
    {
        "author": "郑域",
        "paragraphs": [
            "风韵传天竺，随经入汉京。",
            "香飘山麝馥，露染雪衣轻。"
        ],
        "title": "茉莉花  其一",
        "id": "e7eb7e1e-b27a-43fa-b23e-7c40b968e53d"
    },
    {
        "author": "郑域",
        "paragraphs": [
            "玉瑳莲子作尖丸，龙脑熏香簇满冠。",
            "好是莹无红一点，苦教红却不堪看。"
        ],
        "title": "茉莉花  其二",
        "id": "839b22e0-bea4-4559-98a9-0d00c4e1f537"
    },
    {
        "author": "郑域",
        "paragraphs": [
            "妙香真色得之天，羞御铅华学女妍。",
            "只向温柔乡里活，怕寒不许上林传。"
        ],
        "title": "素馨花",
        "id": "0cde43af-1707-4ac7-b1db-22c71c9579e5"
    },
    {
        "author": "郑域",
        "paragraphs": [
            "此花移种自招提，借佛为名识者希。",
            "优钵曼陀果何似，并参香争问因依。"
        ],
        "title": "阇提花",
        "id": "869c1da2-f887-4b19-93c2-1e64fdf8c4d0"
    },
    {
        "author": "郑域",
        "paragraphs": [
            "海角人烟百万家，蛮风未变事堪嗟。",
            "果堆羊豕乌青榄，菜饤丁香紫白茄。",
            "杨枣实酸薄蒳子，山荼无叶木棉花。",
            "一般气味真难学，日啖槟榔当啜茶。"
        ],
        "title": "槟榔",
        "id": "6b340fab-18b6-4eff-8f7b-8f443c361b3d"
    },
    {
        "author": "郑域",
        "paragraphs": [
            "高山如逸民，不肯近人迹。",
            "孤峭尺五天，空洞容数百。",
            "不招龙自来，其下为窟宅。",
            "天下待霖雨，胡为躭睡癖。",
            "我今唤飞廉，驾汝上空碧。",
            "吾鞭不妄施，慎勿惮劳瘠。"
        ],
        "title": "题灵惠",
        "id": "2500b5ee-5e89-461c-8fd4-32487c264f13"
    },
    {
        "author": "郑域",
        "paragraphs": [
            "暮秋访幽隠，谢屐凌崩空。",
            "行到山顶间，还与平地同。",
            "举手抉层云，下视无高峰。",
            "疏藤挂赤虬，粘苔糁青茸。",
            "面首三神山，缥缈沧海东。",
            "指点笑语高，吹声半天中。",
            "安得大鹏背，载我游无穷。"
        ],
        "title": "游黄杨岩",
        "id": "6e09cd04-677d-440e-aa35-cfe11ca8ab29"
    },
    {
        "author": "郑域",
        "paragraphs": [
            "法相具诸相，宝方无定方。",
            "突兀虎豹立，嵌空蛟龙藏。",
            "入地转轮远，透天圆窦光。",
            "何人凿混沌，掷弃官路傍。"
        ],
        "title": "题法相岩",
        "id": "dcbd29cd-3c3a-4b9b-9115-5304ed4edf69"
    },
    {
        "author": "郑域",
        "paragraphs": [
            "九里花田地。"
        ],
        "title": "句  其一",
        "id": "4a0105e9-22ef-48b6-84ef-673bff871e07"
    },
    {
        "author": "郑域",
        "paragraphs": [
            "槟榔共聘币。"
        ],
        "title": "句  其二",
        "id": "2c2ea0af-8d48-4897-b348-0c3fcf10e3a2"
    },
    {
        "author": "郑域",
        "paragraphs": [
            "果子庵摩勒。"
        ],
        "title": "句  其三",
        "id": "9e7b2f16-ff1d-49a3-9a13-dd997926fafc"
    },
    {
        "author": "郑域",
        "paragraphs": [
            "旅程一见错欢喜，彷佛吾乡茉莉花。"
        ],
        "title": "句  其四",
        "id": "95ab4caa-8eaf-4195-bf24-46d770354fe5"
    },
    {
        "author": "林㟽",
        "paragraphs": [
            "咫尺移文唤即应，此亭便可配韩亭。",
            "溪流横过一湾碧，山色平分两岸青。",
            "落日钟声鸣远树，半空塔影倒寒汀。",
            "云烟满目皆亲种，留与邦人作画屏。"
        ],
        "tags": [
            "西湖"
        ],
        "title": "题西湖山岩二首  其一",
        "id": "c0ba2ffb-8302-4476-8364-d25a511605fd"
    },
    {
        "author": "林㟽",
        "paragraphs": [
            "坐对高舂放晚衙，舂米和石也穿芽。",
            "鸥边云阔三千顷，树杪烟横数万家。",
            "贮月未圆松琐碎，怯风无力竹欹斜。",
            "叮咛好护湖山景，养得阴成宿莫鸦。"
        ],
        "tags": [
            "西湖"
        ],
        "title": "题西湖山岩二首  其二",
        "id": "53514ec8-f946-4c2b-9df6-f108ebbb7d81"
    },
    {
        "author": "林㟽",
        "paragraphs": [
            "小雨上东山，层层着意看。",
            "寻泉行处僻，就石坐来寒。",
            "赤舄归周旦，苍山起谢安。",
            "功能成底事，一抹莫云残。"
        ],
        "title": "登潮阳东山",
        "id": "b308f967-2cc6-49e6-8331-f08cf95c962e"
    },
    {
        "author": "林㟽",
        "paragraphs": [
            "去岁重阳尚故乡，今朝官舍又重阳。",
            "人情不似黄花好，处处相逢一种香。"
        ],
        "title": "九日题潮阳县斋",
        "id": "b22e680b-7f01-4fa0-9a89-537e5192122d"
    },
    {
        "author": "林㟽",
        "paragraphs": [
            "镜奁平处小桥西，桥外轻鸥掠镜飞。",
            "凿破青云放山出，拨开碧藓引湖归。",
            "带烟插柳阴虽瘦，趁雨栽荷绿已肥。",
            "欲借禽鱼祝君寿，君恩宽大此情微。"
        ],
        "tags": [
            "西湖"
        ],
        "title": "重辟西湖  其一",
        "id": "a037716d-7580-4729-8f02-432745c2a08d"
    },
    {
        "author": "林㟽",
        "paragraphs": [
            "新堤喜绕几纡萦，挈榼携壶出满城。",
            "萍破烟纹容棹过，石开云罅看人行。",
            "亭浮横照波中影，僧拾残霞树杪声。",
            "不必凤凰山上问，此山东向面湖平。"
        ],
        "tags": [
            "西湖"
        ],
        "title": "重辟西湖  其二",
        "id": "66715ddc-1594-48f4-b87d-584ddf438821"
    },
    {
        "author": "陈唐佐",
        "paragraphs": [
            "云端象鼻通，一瓮自冲融。",
            "岂是干坤小，当知造化工。",
            "灵泉猿不饮，丹气鹤常充。",
            "仙子乘鸾去，何年返故宫。"
        ],
        "title": "铁瓮洞",
        "id": "b77184ab-7463-455a-9324-d43e128174f5"
    },
    {
        "author": "醉客",
        "paragraphs": [
            "行尽蓬莱弱水源，今朝忍渴过昆仑。",
            "兴来莫问酒中圣，且把金杯和月吞。"
        ],
        "title": "诗一首",
        "id": "4bf76149-bba5-47b0-ab78-a53de9a0077a"
    },
    {
        "author": "陆埈",
        "paragraphs": [
            "茂宰慈祥意，三年只似初。",
            "折腰宁而米，掣肘固难书。",
            "机静波浮鸟，刑疏网漏鱼。",
            "终然清议在，褒字到公车。"
        ],
        "title": "送奚宰二首  其一",
        "id": "ca07a8b0-5218-41d4-85c1-0e1e033cae2e"
    },
    {
        "author": "陆埈",
        "paragraphs": [
            "失学儿俱懒，师资点化开。",
            "砭针瘳痼疾，膏馥起枯荄。",
            "授□方知绪，从游奈溯洄。",
            "武城门下士，应许厕澹台。"
        ],
        "title": "送奚宰二首  其二",
        "id": "56f3b9e7-e2cb-427d-a7fe-7787816d195f"
    },
    {
        "author": "陆埈",
        "paragraphs": [
            "灰貌凝清古，霜津溢澹甜。",
            "面嫌汤後白，心慰邑中黔。",
            "美实种寒谷，珍尝近御奁。",
            "彼姝徒冠玉，争得似无盐。"
        ],
        "title": "丑梨",
        "id": "cdeb955f-1cf1-4723-997c-08772f99ee85"
    },
    {
        "author": "陆埈",
        "paragraphs": [
            "恍然楹桷架虚空，意象经营九仞功。",
            "三载笑谈杯酒里，一时人物画图中。",
            "金兰托契从今始，玉烛迎和与众同。",
            "却笑楚台雕篆客，强生分别诧雄风。"
        ],
        "title": "和奚宰春风楼即事",
        "id": "97333759-8b81-4793-a424-bb538c701b81"
    },
    {
        "author": "谯令宪",
        "paragraphs": [
            "余年四十九，滥分盆城竹。",
            "悠然望匡庐，秀色良可掬。",
            "缅思二先生，风流昔所独。",
            "紫极感秋吟，北窗和月宿。",
            "兹余还一来，契合若龟卜。",
            "行年适相同，妙语难再复。",
            "杖屦兼经从，陈迹犹可覆。",
            "怀人夜永叹，归欤清睡熟。"
        ],
        "tags": [
            "庐山"
        ],
        "title": "和太白感秋",
        "id": "bbaa5a4b-2bac-489a-bce2-ad4030ce5805"
    },
    {
        "author": "谯令宪",
        "paragraphs": [
            "回头四十九年非，又向盆城把一麾。",
            "苏子北窗明月夜，谪仙紫极感秋时。",
            "来游偶契二贤迹，欲赋难酬五字诗。",
            "前辈风流沦落尽，何人为种玉田芝。"
        ],
        "title": "题三轩",
        "id": "fd3df275-e165-4a88-8759-9af5b137dabc"
    },
    {
        "author": "叶延年",
        "paragraphs": [
            "一夜西风惊客枕，满堤杨柳作秋声。"
        ],
        "title": "句",
        "id": "0cb3b2c1-ee83-4ad1-97dc-4ea4d2a0ce1d"
    },
    {
        "author": "赵善卞",
        "paragraphs": [
            "百世垂芳在一经，茂林修竹读书声。",
            "园池日涉皆成趣，景物天然分外清。",
            "聊复垂纶藏渭钓，等闲释耒起莘耕。",
            "知君自有真良贵，岂羡斯亭锦得名。"
        ],
        "title": "题环锦亭",
        "id": "f7c4076e-7311-4242-a1b4-e6b733467718"
    },
    {
        "author": "顾士龙",
        "paragraphs": [
            "松形夭矫学飞鸾，怪石苍崖藓晕团。",
            "地僻不容人迹到，云深更觉客衣单。",
            "春归不见桃干树，月冷空余水一滩。",
            "欲问神仙向何处，山风吹雨作朝寒。"
        ],
        "title": "经由天台刘阮洞以雨作不及游",
        "id": "98d047ca-72e5-4acb-80b0-3de3df01faa7"
    },
    {
        "author": "顾士龙",
        "paragraphs": [
            "三十六溪清浅水，二十四重高下山。",
            "卓锡自无风雨厄，不然俗驾便须还。"
        ],
        "title": "西峰山",
        "id": "fb020e58-1ac3-4663-b9c9-82db36359e4f"
    },
    {
        "author": "单炜",
        "paragraphs": [
            "兰亭一入昭陵後，笔法于今未易回。",
            "谁识定斋三昧笔，又传璧坼到江梅。"
        ],
        "title": "与郭敬叔",
        "id": "2ee8930f-ed24-4c49-8531-20abebf49e69"
    },
    {
        "author": "姜夔",
        "paragraphs": [
            "滔滔沔鄂留，有腼三宿桑。",
            "持钵了白日，事贱丸蛣蜣。",
            "念当去石友，烟席凌江湘。",
            "为君试歌商，歌短意则长。"
        ],
        "title": "以长歌意无极好为老夫听为韵奉别沔鄂亲友  其一",
        "id": "4bf7043d-6fac-4a98-8cc2-4ea727f49104"
    },
    {
        "author": "姜夔",
        "paragraphs": [
            "佳人鲁山下，日弄清汉波。",
            "促弦调宝瑟，哀思感人多。",
            "咬哇秦缶击，冷落郢客歌。",
            "知音良不易，如此粲者何。"
        ],
        "title": "以长歌意无极好为老夫听为韵奉别沔鄂亲友  其二",
        "id": "dcf19ec1-58a3-4a02-bcbe-7a3a09386195"
    },
    {
        "author": "姜夔",
        "paragraphs": [
            "英英白龙孙，眉目古人气。",
            "拮据营数椽，下帘草生砌。",
            "文章作迳庭，功用见造次。",
            "无庸垂罄嗟，遗安鹿门意。"
        ],
        "title": "以长歌意无极好为老夫听为韵奉别沔鄂亲友  其三",
        "id": "91df1c4a-a741-4d0f-a4a6-110e5274cad9"
    },
    {
        "author": "姜夔",
        "paragraphs": [
            "诗人辛国士，句法似阿驹。",
            "别墅沧浪曲，绿阴禽鸟呼。",
            "颇参金粟眼，渐造文字无。",
            "儿辈例学语，屋壁祝蒲卢。"
        ],
        "title": "以长歌意无极好为老夫听为韵奉别沔鄂亲友  其四",
        "id": "77c5097b-8bba-4cba-a43f-7be176f495a2"
    },
    {
        "author": "姜夔",
        "paragraphs": [
            "山阴千载人，挥洒照八极。",
            "只今定武刻，犹带龙虎笔。",
            "单侯出机杼，岂自剑舞得。",
            "余波入竹石，绝叹咄咄逼。"
        ],
        "title": "以长歌意无极好为老夫听为韵奉别沔鄂亲友  其五",
        "id": "4f5e2749-137a-463a-af00-fab33b8f7d31"
    },
    {
        "author": "姜夔",
        "paragraphs": [
            "异时之罘君，在涅守曰颢。",
            "黄钟欠牛铎，淋漓吊遗稿。",
            "有子殊可人，特未见此老。",
            "客来请论文，但道曲肱好。"
        ],
        "title": "以长歌意无极好为老夫听为韵奉别沔鄂亲友  其六",
        "id": "ec9c7f23-1ad5-4509-8a74-c672c6c301e2"
    },
    {
        "author": "姜夔",
        "paragraphs": [
            "中郎逝千霜，曲高复谁为。",
            "庞翁趣无弦，郑伯功斲鼻。",
            "春风桃花溪，寒渌绕苍翠。",
            "何当从两君，放浪讨幽事。"
        ],
        "title": "以长歌意无极好为老夫听为韵奉别沔鄂亲友  其七",
        "id": "cafa6b92-ccd0-49f4-a851-66f9f4cffd08"
    },
    {
        "author": "姜夔",
        "paragraphs": [
            "宦达羞故妻，贱贫厌丘嫂。",
            "上书云雨迥，还舍笋蕨老。",
            "江皋鉏带经，决计恨不早。",
            "士无五羖皮，没世抱枯槁。"
        ],
        "title": "以长歌意无极好为老夫听为韵奉别沔鄂亲友  其八",
        "id": "926ecfef-4e24-4e7f-824e-04ced075904b"
    },
    {
        "author": "姜夔",
        "paragraphs": [
            "伐木响虚牝，我愿友褐夫。",
            "九关呀虎豹，何时内高袪。",
            "黄鹄眇云树，鹦鹉澹烟芜。",
            "倚杖得清赏，洗心观本初。"
        ],
        "title": "以长歌意无极好为老夫听为韵奉别沔鄂亲友  其九",
        "id": "f93132b9-d317-446c-9103-be156f8f4582"
    },
    {
        "author": "姜夔",
        "paragraphs": [
            "孤鸿度关山，风霜摧翅瓴。",
            "影低白云莫，哀噭那忍听。",
            "士生有如此，储粟不满瓶。",
            "着书穷愁滨，可续离骚经。"
        ],
        "title": "以长歌意无极好为老夫听为韵奉别沔鄂亲友  其一○",
        "id": "2062aa9d-2927-4d7e-b337-b0fbbb297676"
    },
    {
        "author": "姜夔",
        "paragraphs": [
            "眇眇临风思美人，荻花枫叶带离声。",
            "夜深吹笛移船去，三十六湾秋月明。"
        ],
        "title": "过湘阴寄千岩",
        "id": "5f522c8a-1fd7-48be-8d41-ce541e1d534e"
    },
    {
        "author": "姜夔",
        "paragraphs": [
            "万里晴沙夕照西，此心唯有断云知。",
            "年年数尽秋风字，想见江南摇落时。"
        ],
        "title": "雁图",
        "id": "9be38b6e-69a3-483b-b77b-8c15e542b319"
    },
    {
        "author": "姜夔",
        "paragraphs": [
            "山东隆准公，未语心已解。",
            "按剑堂下人，成事汝应退。",
            "非无带砺约，政尔有恩害。",
            "平生三寸舌，松间漱寒濑。"
        ],
        "title": "赤松图",
        "id": "c8d9ced7-fd5b-4f30-8662-6280b082f494"
    },
    {
        "author": "姜夔",
        "paragraphs": [
            "翰墨场中老斲轮，真能一笔扫千军。",
            "年年花月无闲日，处处山川怕见君。",
            "箭在的中非尔力，风行水上自成文。",
            "先生只可三千首，回施江东日暮云。"
        ],
        "title": "送朝天续集归诚斋时在金陵",
        "id": "f1365f1d-9823-4357-9d0e-f55f4c226af2"
    },
    {
        "author": "姜夔",
        "paragraphs": [
            "淮南雪落云绕戍，王郎鸣鞭猎狐兔。",
            "问君本是山阴人，何不扁舟剡溪去。",
            "人生乐事将无同，知君此心如太空。",
            "只今去踏龙尾道，也似寒江蓑笠翁。",
            "鉴湖一曲荷花浦，君不归来花有语。",
            "旧宅应添竹几竿，到家不觉秋如许。",
            "十年雪里看淮南，聚米能作淮南山。",
            "筹边妙处须急吐，政自不容修竹间。",
            "人道长江无六月，日光正射青芦叶。",
            "何以赠君濯炎热，雪即是诗诗是雪。"
        ],
        "tags": [
            "长江"
        ],
        "title": "送王孟玉归山阴",
        "id": "dda12a58-740d-4e4d-86bd-3decd442360d"
    },
    {
        "author": "姜夔",
        "paragraphs": [
            "细草穿沙雪半销，吴宫烟冷水迢迢。",
            "梅花竹里无人见，一夜吹香过石桥。"
        ],
        "title": "除夜自石湖归苕溪  其一",
        "id": "2ad738b1-b66d-49b1-b320-02416337adb2"
    },
    {
        "author": "姜夔",
        "paragraphs": [
            "美人台上昔欢娱，今日空台望五湖。",
            "残雪未融青草死，苦无麋鹿过姑苏。"
        ],
        "title": "除夜自石湖归苕溪  其二",
        "id": "1ae4e915-1e76-4992-9930-4a606ed36456"
    },
    {
        "author": "姜夔",
        "paragraphs": [
            "黄帽传呼睡不成，投篙细细激流冰。",
            "分明旧泊江南岸，舟尾春风飐客灯。"
        ],
        "title": "除夜自石湖归苕溪  其三",
        "id": "4ed7a69c-9da5-46bd-a4e2-b253cf5d2ed9"
    },
    {
        "author": "姜夔",
        "paragraphs": [
            "千门列炬散林鸦，儿女相思未到家。",
            "应是不眠非守岁，小窗春意入灯花。"
        ],
        "title": "除夜自石湖归苕溪  其四",
        "id": "ba411a07-9018-4ec7-a3ea-0c743bf39a74"
    },
    {
        "author": "姜夔",
        "paragraphs": [
            "三生定自陆天随，又向吴松作客归。",
            "已拚新年舟上过，倩人和雪洗征衣。"
        ],
        "title": "除夜自石湖归苕溪  其五",
        "id": "0e1c3e76-c948-43ea-bd94-967075aa32a3"
    },
    {
        "author": "姜夔",
        "paragraphs": [
            "沙尾风回一棹寒，椒花今夕不登盘。",
            "百年草草都如此，自琢春词剪烛看。"
        ],
        "title": "除夜自石湖归苕溪  其六",
        "id": "457b7667-50b7-4b81-aad3-f61e08208129"
    },
    {
        "author": "姜夔",
        "paragraphs": [
            "笠泽茫茫雁影微，玉峰重叠护云衣。",
            "长桥寂寞春寒夜，只有诗人一舸归。"
        ],
        "title": "除夜自石湖归苕溪  其七",
        "id": "75b5a39c-f133-42b1-b2fe-65204cf4a41c"
    },
    {
        "author": "姜夔",
        "paragraphs": [
            "桑间篝火却宜蚕，风土相传我未谙。",
            "但得明年少行役，只裁白纻作春衫。"
        ],
        "title": "除夜自石湖归苕溪  其八",
        "id": "472f3c69-0d3f-4fe1-8022-274189111456"
    },
    {
        "author": "姜夔",
        "paragraphs": [
            "少小知名翰墨场，十年心事只凄凉。",
            "旧时曾作梅花赋，研墨于今亦自香。"
        ],
        "title": "除夜自石湖归苕溪  其九",
        "id": "78790fef-883d-47af-b058-9092fb2aeec8"
    },
    {
        "author": "姜夔",
        "paragraphs": [
            "环玦随波冷未销，古苔留雪卧墙腰。",
            "谁家玉笛吹春怨，看见鹅黄上柳条。"
        ],
        "title": "除夜自石湖归苕溪  其一○",
        "id": "0058280c-c210-406a-ba8c-9050b544d475"
    },
    {
        "author": "姜夔",
        "paragraphs": [
            "身退诗仍健，官高病已侵。",
            "江山平日眼，花鸟暮年心。",
            "九转终无助，三高竟欲寻。",
            "尚留巾垫角，胡虏有知音。"
        ],
        "title": "悼石湖三首  其一",
        "id": "087eb898-9aa7-473a-a3c3-917a53e0fb44"
    },
    {
        "author": "姜夔",
        "paragraphs": [
            "未作龙蛇梦，惊闻露电身。",
            "百年无此老，千首属何人。",
            "安得公长健，那知事转新。",
            "酸风忧国泪，高冢卧麒麟。"
        ],
        "title": "悼石湖三首  其二",
        "id": "fa814468-4408-4e09-8065-6520f5559dc7"
    },
    {
        "author": "姜夔",
        "paragraphs": [
            "未定情钟痛，何堪更悼亡。",
            "遣书知伏枕，来吊只空堂。",
            "雪里评诗句，梅边按乐章。",
            "沉思酒杯落，天阔意茫茫。"
        ],
        "title": "悼石湖三首  其三",
        "id": "a10c0ad2-4168-47cf-85a8-ed9365eb3ea5"
    },
    {
        "author": "姜夔",
        "paragraphs": [
            "垂杨风雨小楼寒，宋玉秋词不忍看。",
            "万里青山无处隠，可怜投老客长安。"
        ],
        "title": "临安旅邸答苏虞叟",
        "id": "56ebb6cc-aabd-4272-8db6-6dbde8209bcd"
    },
    {
        "author": "姜夔",
        "paragraphs": [
            "将军家世出臞儒，合上青云作计疎。",
            "吴下宅成花未种，湖边地吉草新锄。",
            "空嗟过隙催人世，頼有提孩读父书。",
            "它日石羊芳草路，弟兄来此一沾裾。"
        ],
        "title": "张平甫哀挽",
        "id": "235a4552-92ad-47b9-a753-0d74eb7eaaad"
    },
    {
        "author": "姜夔",
        "paragraphs": [
            "花里藏仙宅，帘边驻客舟。",
            "浦涵沧海润，云接洞庭秋。",
            "草木山山秀，阑干处处幽。",
            "机云韬世业，暇日此夷犹。"
        ],
        "tags": [
            "洞庭湖"
        ],
        "title": "题华亭钱参园池",
        "id": "bd1b6fd4-f10d-471b-a3ee-171a1328aab7"
    },
    {
        "author": "姜夔",
        "paragraphs": [
            "姑苏台下梅花树，应为调羹故早开。",
            "燕寝休夸香雾重，鸳行却望衮衣来。",
            "前时甲第仍垂柳，今度沙堤已种槐。",
            "应念无枝夜飞鹊，月寒风劲羽毛摧。"
        ],
        "title": "寄上张参政",
        "id": "80d14c3f-6d9e-44c8-b2cd-3a0eb5948f3c"
    },
    {
        "author": "姜夔",
        "paragraphs": [
            "雪矸如玉城，偏师敢轻犯。",
            "黄芦阵野鹜，我自将十万。",
            "三战渠未降，北面石湖范。",
            "先生霸越手，定目一笑粲。"
        ],
        "title": "雪中访石湖",
        "id": "ccb916b8-a944-4db7-81ea-f43a50ef66c6"
    },
    {
        "author": "姜夔",
        "paragraphs": [
            "伯劳飞燕若为忙，还忆东斋夜共床。",
            "别後无书非弃我，春前会面却它乡。",
            "连宵为说经忧患，异日相逢各老苍。",
            "更欲少留天不许，晓风吹艇入垂杨。"
        ],
        "title": "京口留别张思顺",
        "id": "b3c72945-de60-4043-ac55-645928472f21"
    },
    {
        "author": "姜夔",
        "paragraphs": [
            "夜阑浩歌起，玉帐生悲风。",
            "江东可千里，弃妾蓬蒿中。",
            "化石那解语，作草犹可舞。",
            "陌上望骓来，翻愁不相顾。"
        ],
        "title": "虞美人草",
        "id": "7b084eb1-b7b5-4b3a-a875-3790d2c43e54"
    },
    {
        "author": "姜夔",
        "paragraphs": [
            "夜暗归云绕柂牙，江涵星影鹭眠沙。",
            "行人怅望苏台柳，曾与吴王扫落花。"
        ],
        "tags": [
            "写景",
            "借古讽今",
            "怀古",
            "宋・辽・金・元"
        ],
        "title": "姑苏怀古",
        "id": "5b1fe942-a7e5-4d96-b613-ba201e99398a"
    },
    {
        "author": "姜夔",
        "paragraphs": [
            "篱落青青花倒垂，避人黄鸟雨中飞。",
            "西郊寂寞无车马，时有溪童卖菜归。"
        ],
        "title": "次韵德久",
        "id": "cfda68f7-b920-46ee-93ea-721fc596b4a4"
    },
    {
        "author": "姜夔",
        "paragraphs": [
            "茫茫复茫茫，中有山苍苍。",
            "大哉夫差国，坐断天一方。",
            "夫差醉莲宫，大浪摇不醒。",
            "越师何从来，夺我玉万顷。",
            "年年亭上秋，一笛千古愁。",
            "谁能知许事，飞下双白鸥。"
        ],
        "title": "华藏寺云海亭望具区",
        "id": "4581bfa3-5fc2-447e-9943-048d18cd6eb2"
    },
    {
        "author": "姜夔",
        "paragraphs": [
            "亚字桥亭面面风，六人同坐树阴中。",
            "松交归路如留客，石碍流杯故恼公。",
            "山色最怜秦望绿，野花只作晋时红。",
            "夕阳啼鸟人将散，俛仰兴怀自昔同。"
        ],
        "title": "次朴翁游兰亭韵",
        "id": "92dc1924-8c9f-4e89-8804-7697da79434c"
    },
    {
        "author": "姜夔",
        "paragraphs": [
            "龙尾回平野，檐牙出翠微。",
            "望山怜绿远，坐树觉春归。",
            "草合平吴路，鸥忘覇越机。",
            "午凉松影乱，白羽对禅衣。"
        ],
        "title": "同朴翁登卧龙山",
        "id": "7c97157c-0431-423c-92f2-c6c61ff71222"
    },
    {
        "author": "姜夔",
        "paragraphs": [
            "此去庐陵定几程，向来筇杖未经行。",
            "悬知征棹云边集，大有吟情雪里生。",
            "楚渡食萍应甚美，舜祠吹玉直能清。",
            "二君即日青冥上，唯我春山带雨耕。"
        ],
        "title": "次韵胡仲方因杨伯子见寄",
        "id": "634ca32a-31b0-425c-b785-9b326e7d23e0"
    },
    {
        "author": "姜夔",
        "paragraphs": [
            "桥西一水曲通村，岸阁浮萍绿有痕。",
            "家住石湖人不到，藕花多处别开门。"
        ],
        "tags": [
            "写人",
            "写景",
            "赞美",
            "写人诗"
        ],
        "title": "次石湖书扇韵",
        "id": "661a1e33-939b-4f63-86a8-1415570ebe44"
    },
    {
        "author": "姜夔",
        "paragraphs": [
            "风吹松树枝，怀我松间友。",
            "云从北山来，令我屡回首。",
            "山灵夜夜起，山雨侵人衣。",
            "遥知竹窗里，自吟新雨诗。"
        ],
        "title": "夏日寄朴翁朴时在灵隠",
        "id": "8ccabc32-13d2-4d42-9646-529e4a0d3883"
    },
    {
        "author": "姜夔",
        "paragraphs": [
            "发已星星带已宽，徐郎犹自客长安。",
            "家山竹好无由看，谩种庭心一两竿。"
        ],
        "title": "竹友为徐南卿作  其一",
        "id": "77221302-c2b1-41cb-aa3b-c66bcf88f52e"
    },
    {
        "author": "姜夔",
        "paragraphs": [
            "世路苍黄总是愁，暮年须得小优游。",
            "如今渐觉知心少，剩种青青伴白头。"
        ],
        "title": "竹友为徐南卿作  其二",
        "id": "b51f0158-2fb3-4901-a04f-20cda9475911"
    },
    {
        "author": "姜夔",
        "paragraphs": [
            "太一图书客屡谈，已知上相出淮南。",
            "银台日月非虚过，金鼎功名得细参。",
            "从此与人为雨露，应怜有客卧云岚。",
            "明朝起为苍生贺，旋着藤冠紫竹簪。"
        ],
        "title": "贺张肖翁参政",
        "id": "e67d1a87-da16-48be-a1f2-ddd2eea3f51d"
    },
    {
        "author": "姜夔",
        "paragraphs": [
            "明妃未嫁时，满宫妬蛾眉。",
            "一朝辞玉陛，人人泪双垂。"
        ],
        "title": "同潘德久作明妃作  其一",
        "id": "6b7aa3de-3145-4461-9c3e-ba1c480a9756"
    },
    {
        "author": "姜夔",
        "paragraphs": [
            "年年心随雁，日日穹庐中。",
            "遥见沙上月，忽忆建章宫。"
        ],
        "title": "同潘德久作明妃作  其二",
        "id": "97c45d2b-4228-4f51-9bbe-87bd8e8cc8f1"
    },
    {
        "author": "姜夔",
        "paragraphs": [
            "身同汉使来，不同汉使归。",
            "虽为胡中妇，只着汉家衣。"
        ],
        "title": "同潘德久作明妃作  其三",
        "id": "d48b9cf2-17d3-4f21-a5a0-b3e263d1f253"
    },
    {
        "author": "姜夔",
        "paragraphs": [
            "老乌栖栖飞且号，晨来枝上啄楮桃。",
            "楮桃已空楮叶死，犹啄枯枝觅虫蚁。",
            "老乌赋分何其贫，未啼已被邻公嗔。",
            "吁嗟老乌不自省，墙头屋上纷成羣。",
            "吴中贵游重鹦鹉，千金远致能言语。",
            "花底红绦郑袖擎，盘中碧果秦宫取。",
            "天生灵物得人怜，过者须来鹦鹉边。",
            "老乌事事无足录，人间犹传夜啼曲。"
        ],
        "title": "乌夜啼",
        "id": "9441b1d1-cbc5-49d4-9b38-af354090fa71"
    },
    {
        "author": "姜夔",
        "paragraphs": [
            "与师同月不同年，归墨归儒各自缘。",
            "想得山中无寿酒，但携茶到菊花前。"
        ],
        "title": "寿朴翁",
        "id": "ad74b74c-300a-4db2-823b-d027e2e0a5fc"
    },
    {
        "author": "姜夔",
        "paragraphs": [
            "荷叶披披一浦凉，青芦奕奕夜吟商。",
            "平生最识江湖味，听得秋声忆故乡。"
        ],
        "title": "湖上寓居杂咏  其一",
        "id": "daf6e540-a987-4e2e-bff6-3e170cbfa4af"
    },
    {
        "author": "姜夔",
        "paragraphs": [
            "湖上风恬月澹时，卧看云影入玻璃。",
            "轻舟忽向窗边过，摇动青芦一两枝。"
        ],
        "title": "湖上寓居杂咏  其二",
        "id": "9f69477b-4a83-41d8-92ae-4e859ca38da9"
    },
    {
        "author": "姜夔",
        "paragraphs": [
            "秋云低结乱山愁，千顷银波凝不流。",
            "堤畔画船堤上马，绿杨风里两悠悠。"
        ],
        "title": "湖上寓居杂咏  其三",
        "id": "73feeec3-8a14-48c4-bebd-6998093ea440"
    },
    {
        "author": "姜夔",
        "paragraphs": [
            "处处虚堂望眼宽，荷花荷叶过栏干。",
            "游人去後无歌鼓，白水青山生晚寒。"
        ],
        "title": "湖上寓居杂咏  其四",
        "id": "7a8c7100-9e9b-4b1d-b763-21d4d6684aea"
    },
    {
        "author": "姜夔",
        "paragraphs": [
            "辇路垂杨两行栽，苑门秋水欲平阶。",
            "朝朝南望宫云起，白鸟一双山下来。"
        ],
        "title": "湖上寓居杂咏  其五",
        "id": "2b9b6410-9a3e-449b-953c-0d37bfa2bd45"
    },
    {
        "author": "姜夔",
        "paragraphs": [
            "微波冲得绿萍开，数点青青粘石阶。",
            "绿葑自来还自去，来时须载白鸥来。"
        ],
        "title": "湖上寓居杂咏  其六",
        "id": "98e78749-825c-4df0-a3b4-e93738995b61"
    },
    {
        "author": "姜夔",
        "paragraphs": [
            "布衣何用揖王公，归向芦根濯软红。",
            "自觉此心无一事，小鱼跳出绿萍中。"
        ],
        "title": "湖上寓居杂咏  其七",
        "id": "6ea3638a-e85b-47da-9e58-8bfcc29a3f45"
    },
    {
        "author": "姜夔",
        "paragraphs": [
            "囊封万字总空言，露滴桐枝欲断弦。",
            "时事悠悠吾亦懒，卧看秋水浸山烟。"
        ],
        "title": "湖上寓居杂咏  其八",
        "id": "1d50c2af-4165-4168-96d9-7ff5eb88bfe2"
    },
    {
        "author": "姜夔",
        "paragraphs": [
            "苑墙曲曲柳冥冥，人静山空见一灯。",
            "荷叶似云香不断，小船摇曳入西陵。"
        ],
        "title": "湖上寓居杂咏  其九",
        "id": "1d80b504-67c0-47f8-9dc7-dc1fc36ce110"
    },
    {
        "author": "姜夔",
        "paragraphs": [
            "处士风流不并时，移家相近若依依。",
            "夜凉一舸孤山下，林黑草深萤火飞。"
        ],
        "title": "湖上寓居杂咏  其一○",
        "id": "b0ebd830-de7d-4341-8719-4e13b30cbb56"
    },
    {
        "author": "姜夔",
        "paragraphs": [
            "卧榻看山绿涨天，角门长泊钓鱼船。",
            "而今渐欲抛尘事，未了菟裘一怅然。"
        ],
        "title": "湖上寓居杂咏  其一一",
        "id": "f42cf70e-2a65-4ce1-9741-165ff0297fd7"
    },
    {
        "author": "姜夔",
        "paragraphs": [
            "钓窗不忍见南山，下有三雏骨未寒。",
            "惆怅古今同此味，二陵风雨晋师还。"
        ],
        "title": "湖上寓居杂咏  其一二",
        "id": "d6816bce-97c0-4986-8c15-c6c689b168d2"
    },
    {
        "author": "姜夔",
        "paragraphs": [
            "柳下轩窗枕水开，画船忽载故人来。",
            "与君同过西城路，却指烟波独自回。"
        ],
        "title": "湖上寓居杂咏  其一三",
        "id": "51c86882-4328-43e3-ba92-3bb44f26abd2"
    },
    {
        "author": "姜夔",
        "paragraphs": [
            "指点移舟着柳堤，美人相顾复相携。",
            "上桥更觉秋香重，花在西陵小苑西。"
        ],
        "title": "湖上寓居杂咏  其一四",
        "id": "a92b0180-7fa0-48ad-bb66-51905a74a474"
    },
    {
        "author": "姜夔",
        "paragraphs": [
            "句入冰轮冷，愁因玉宇开。",
            "可无如此客，犹恨不能杯。",
            "好句长城立，寒鸦结阵来。",
            "箜篌莫停手，拚却断肠回。"
        ],
        "title": "坐上和约斋",
        "id": "d11e7623-b166-4f7c-abce-11354ab0d146"
    },
    {
        "author": "姜夔",
        "paragraphs": [
            "吴儿临水宅，四面见行舟。",
            "蒲叶浸鹅项，杨枝蘸马头。",
            "年年人去国，夜夜月窥楼。",
            "传语城中客，功名半是愁。"
        ],
        "title": "出北关",
        "id": "6371e5b0-b64f-45c2-9ea9-93fed81fb754"
    },
    {
        "author": "姜夔",
        "paragraphs": [
            "老去无心听管弦，病来杯酒不相便。",
            "人生难得秋前雨，乞我虚堂自在眠。"
        ],
        "title": "平甫见招不欲往  其一",
        "id": "3d477441-68ac-49d6-a38c-96d08013ee50"
    },
    {
        "author": "姜夔",
        "paragraphs": [
            "楼阁万重秋雨里，峰峦四合暮潮边。",
            "凤城今夕凉如水，多少人家试管弦。"
        ],
        "title": "平甫见招不欲往  其二",
        "id": "50385ebb-d0cb-459e-a5e4-d175e9f6d68b"
    },
    {
        "author": "姜夔",
        "paragraphs": [
            "越国霸来头已白，洛京归後梦犹惊。",
            "沉思只羡天随子，蓑笠寒江过一生。"
        ],
        "title": "三高祠",
        "id": "031135ad-6172-4780-9114-131d4a05759f"
    },
    {
        "author": "姜夔",
        "paragraphs": [
            "横看山色仰看云，十幅风帆不藉人。",
            "记取合江江畔树，他年此处好垂纶。"
        ],
        "title": "过桐庐",
        "id": "dbe3625a-d4b9-4fb1-8634-bf50aaacb356"
    },
    {
        "author": "姜夔",
        "paragraphs": [
            "诸老凋零极可哀，尚留名字压崔嵬。",
            "刘郎可是疎文墨，几点烟脂污绿苔。"
        ],
        "title": "登乌石寺观张魏公刘安成岳武穆留题刘云侍儿意真奉命题记",
        "id": "23e6a851-47b0-4c48-9265-00ab7a284adc"
    },
    {
        "author": "姜夔",
        "paragraphs": [
            "自作新词韵最娇，小红低唱我吹箫。",
            "曲终过尽松陵路，回首烟波十四桥。"
        ],
        "tags": [
            "古诗三百首",
            "宋诗",
            "行舟"
        ],
        "title": "过垂虹",
        "id": "fed36439-230b-4e61-9a7d-7a26f2d560fe"
    },
    {
        "author": "姜夔",
        "paragraphs": [
            "稻丛茁茁欲齐肩，杨柳僛僛不蔽蝉。",
            "忽忆石头城下路，槿花斜压钓鱼船。"
        ],
        "title": "访费山人",
        "id": "6be36f8d-0b2b-44ae-98f7-a7bca092d2a4"
    },
    {
        "author": "姜夔",
        "paragraphs": [
            "牛渚矶边渺渺秋，笛声吹月下中流。",
            "西风不识张京兆，画得蛾眉如许愁。"
        ],
        "title": "牛渚",
        "id": "52ce500e-7ffa-4575-87e4-34a201955a4d"
    },
    {
        "author": "姜夔",
        "paragraphs": [
            "青花绿叶上疎篱，别有长条竹尾垂。",
            "老觉淡妆差有味，满身秋露立多时。"
        ],
        "title": "武康丞宅同朴翁咏牵牛",
        "id": "70326766-0d3f-414c-a7d9-ef947fe1379d"
    },
    {
        "author": "姜夔",
        "paragraphs": [
            "不见青青绕竹生，西风篱落抱枯藤。",
            "道人一任空花过，愁杀山阴觅句僧。"
        ],
        "title": "朴公悼牵牛甚奇余亦作",
        "id": "ef2b7485-6d5b-4020-9081-983efad06add"
    },
    {
        "author": "姜夔",
        "paragraphs": [
            "九真何苍苍，乃在清汉尾。",
            "衡茅依草木，念远独伯姊。",
            "春来众芳滋，春去众芳委。",
            "兄弟各天涯，啼鴂见料理。",
            "汉江出巨鱼，风雷入驱使。",
            "安得挟我辀，西征二千里。"
        ],
        "title": "春日书怀四首  其一",
        "id": "45cab6e7-93e6-4d93-9082-0cb6b7ee63d3"
    },
    {
        "author": "姜夔",
        "paragraphs": [
            "春云驿路暗，游子眇归程。",
            "永怀故山下，风雨悲柏庭。",
            "翁仲不解语，幽鸟时时鸣。",
            "人家插垂柳，客里又清明。"
        ],
        "title": "春日书怀四首  其二",
        "id": "ada1a9b8-28fc-4137-ab92-d6050ebdbbdf"
    },
    {
        "author": "姜夔",
        "paragraphs": [
            "垂杨大别寺，春草郎官湖。",
            "家巷有石友，合并不待呼。",
            "瘦藤倚花树，花片藉玉壶。",
            "老郑谈绝妙，辛杨句敷腴。",
            "平生子姚子，貌古心甚儒。",
            "时邀野僧语，间与琴工俱。",
            "酒阑兴未了，左转城南隅。",
            "大江围楚碧，烟水入玄虚。",
            "留落不自恨，惟嗟故人疎。",
            "一月三见梦，梦中相与娱。",
            "日日潮风起，怅望武昌鱼。"
        ],
        "title": "春日书怀四首  其三",
        "id": "0078aefe-9c22-469d-a003-f674471c33c4"
    },
    {
        "author": "姜夔",
        "paragraphs": [
            "武昌十万家，落日紫烟低。",
            "亭亭头陀塔，高处白鸟栖。",
            "白鸟忽飞去，春山空四围。",
            "南楼有佳人，再召且再辞。",
            "闭门课文事，撄物深天机。",
            "斯人不可致，白鸟会来归。"
        ],
        "title": "春日书怀四首  其四",
        "id": "fef991b8-b7c4-47d5-aeb5-c987792f8223"
    },
    {
        "author": "姜夔",
        "paragraphs": [
            "木末谁家缥缈亭，画堂临水更虚明。",
            "经过此处无相识，塔下秋云为我生。"
        ],
        "title": "过德清  其一",
        "id": "e0ffdefb-1d6b-4624-b938-3d5ecf125612"
    },
    {
        "author": "姜夔",
        "paragraphs": [
            "溪上佳人看客舟，舟中行客思悠悠。",
            "烟波渐远桥东去，犹见阑干一点愁。"
        ],
        "title": "过德清  其二",
        "id": "9b5f34b3-1a50-4a33-8f3d-c4481c9fcdf4"
    },
    {
        "author": "姜夔",
        "paragraphs": [
            "南山仙人何所食，夜夜山中煮白石。",
            "世人唤作白石仙，一生费齿不费钱。",
            "仙人食罢腹便便，七十二峰生肺肝。",
            "真租只在南山南，我欲从之不惮远。",
            "无方煮石何由软。",
            "佳名锡我何敢辞，但愁自比长苦饥。",
            "囊中只有转庵诗，便当掬水三咽之。"
        ],
        "title": "予居苕溪上与白石洞天为邻潘德久字余曰白石道人且以诗见畀其词曰人间官爵似樗蒲采到枯松亦大夫白石道人新拜号断无缴驳任称呼予以长句报贶",
        "id": "b1524f7f-ce9f-4be1-a11d-f4b4e1d33213"
    },
    {
        "author": "姜夔",
        "paragraphs": [
            "箜篌且勿弹，老夫不可听。",
            "河边风浪起，亦作箜篌声。",
            "古人抱恨死，今人抱恨生。",
            "南邻卖妻者，秋夜难为情。",
            "长安买歌舞，半是良家妇。",
            "主人虽爱怜，贱妾那久住。",
            "缘贫来卖身，不缘触夫怒。",
            "日日登高楼，怅望宫南树。"
        ],
        "title": "箜篌引",
        "id": "4558cc0a-c1d7-4df6-8fa0-d5fee85d8246"
    },
    {
        "author": "姜夔",
        "paragraphs": [
            "笔陈无功汗左轮，而今老去不能军。",
            "水边白鸟闲于我，窗外梅花疑是君。",
            "欲向江湖行此话，可无朋友托斯文。",
            "新篇大是相料理，因忆西山扬子云。"
        ],
        "title": "陈君玉以小集见归用余还诚斋朝天续集韵作七字夔报贶",
        "id": "d5908b40-8cca-4d3f-a628-4e6a3ae170fd"
    },
    {
        "author": "姜夔",
        "paragraphs": [
            "白天碎碎如析绵，黑天昧昧如陈玄。",
            "白黑破处青天出，海月飞来光尚湿。",
            "是夜太史奏月蚀，三家各自矜算术。",
            "或云七分或食既，或云食昼不在夕。",
            "上令御史登吴山，下视海门监月出。",
            "年来历失无人修，三家之说谁为优。",
            "乍如破镜光炯炯，渐若小儿初食餠。",
            "时方下令严禁铜，破镜何为来海东。",
            "天边有餠不可食，闻说饥民满淮北。",
            "是镜是餠且勿论，须臾还我黄金盆。",
            "金盆当空四山静，平波倒浸云天影。",
            "下连八表共此光，上接银河通一冷。",
            "御史归家太史眠，人间不闻钟鼓传。",
            "白石道人呼钓船，一瓢欲酌湖中天。",
            "荷叶摆头君睡去，西风急送敲窗句。"
        ],
        "title": "丁巳七月望湖上书事",
        "id": "a6097f42-8320-4dea-b2e8-cccbaff74828"
    },
    {
        "author": "姜夔",
        "paragraphs": [
            "旧国婆娑几树梅，将军逐鹿未归来。",
            "江东父老空相忆，枝上年年长绿苔。"
        ],
        "title": "项里项王之里也在山阴西南二十余里地多杨梅苔梅皆妙天下王性之赋项里杨梅云只今枝头万颗红犹似咸阳三月火予近得苔梅一枝古怪特甚为作七言",
        "id": "2ff2d252-491e-4dbd-bdd9-ee34fb921b31"
    },
    {
        "author": "姜夔",
        "paragraphs": [
            "楚楚田郎亦大奇，少年风味我曾知。",
            "春城寒食谁相伴，夜月梨花有所思。",
            "剪烛屡呼金凿落，倚窗闲品玉参差。",
            "含情不拟逢人说，鹦鹉能歌自作词。"
        ],
        "title": "寄田郎",
        "id": "a4521e51-782c-409c-9329-c32c424b3523"
    },
    {
        "author": "姜夔",
        "paragraphs": [
            "搴裳望洞庭，眼过天一角。",
            "初别未甚愁，别久今始觉。",
            "作笺非无笔，寒雁不肯落。",
            "芦花待挐音，怪底北风恶。"
        ],
        "tags": [
            "洞庭湖"
        ],
        "title": "待千岩  其一",
        "id": "8660ee13-1ae3-4d06-94ef-31d06c95210f"
    },
    {
        "author": "姜夔",
        "paragraphs": [
            "若人金石心，试命洞庭浪。",
            "传闻下巴陵，沥酒喜无恙。",
            "我行丹枫林，屡骋白苹望。",
            "乌鹊不可嗔，论功当坐上。"
        ],
        "tags": [
            "洞庭湖"
        ],
        "title": "待千岩  其二",
        "id": "c1d97f89-1965-4a00-96f7-ed20daad9449"
    },
    {
        "author": "姜夔",
        "paragraphs": [
            "裁衣赠所欢，曲领再三安。",
            "欢出无人试，闺中自着看。"
        ],
        "title": "古乐府  其一",
        "id": "d313ca8d-7b44-4f42-a060-74ed3db723e6"
    },
    {
        "author": "姜夔",
        "paragraphs": [
            "甚欲逐郎行，畏人笑无媒。",
            "日日东风起，西家桃李开。"
        ],
        "title": "古乐府  其二",
        "id": "39509354-5da8-469f-8d43-519b0fcbc07d"
    },
    {
        "author": "姜夔",
        "paragraphs": [
            "令我歌一曲，曲终郎见留。",
            "万一不当意，翻作平生羞。"
        ],
        "title": "古乐府  其三",
        "id": "c9c5ef75-36db-4c8f-80af-35180bb6c657"
    },
    {
        "author": "姜夔",
        "paragraphs": [
            "红雨洒溪流，下濑仍小驻。",
            "鱼队猎残香，故故作吞吐。",
            "老子把一杯，微风忽吹去。"
        ],
        "title": "赋千岩曲水",
        "id": "ef1e9882-0ecf-4172-a35a-2b614c71f07f"
    },
    {
        "author": "姜夔",
        "paragraphs": [
            "李陵归不得，高筑望乡台。",
            "长安一万里，鸿雁隔年回。",
            "望望虽不见，时时一上来。"
        ],
        "title": "李陵台",
        "id": "56adeb5e-d8b3-4be8-9d7d-67e07910993f"
    },
    {
        "author": "姜夔",
        "paragraphs": [
            "京尘吹帽汗淋衣，相见频年只道归。",
            "省里移文那得了，家边持节未为非。",
            "煮干碧海知谁用，割尽黄云尚告饥。",
            "可得不为根本计，秋风还见雁南飞。"
        ],
        "title": "送王德和提举淮东",
        "id": "34781540-6e58-4a3d-bb1b-256efd12677d"
    },
    {
        "author": "姜夔",
        "paragraphs": [
            "迟君日日数归程，到得君归我已行。",
            "一路好山思共看，半年有酒不同倾。",
            "吾侪政坐清贫累，各自而今白发生。",
            "人物眇然须强饭，天工应不负才名。"
        ],
        "title": "寄时父",
        "id": "849a39a6-a458-4006-b711-94ad70f39ffe"
    },
    {
        "author": "姜夔",
        "paragraphs": [
            "塞草汀云护玉鞍，连天花落路漫漫。",
            "如今却忆当时健，下马题诗不道寒。"
        ],
        "title": "雪中六解  其一",
        "id": "d14ecdf1-ebbf-4e2b-ae26-246f26c83ec2"
    },
    {
        "author": "姜夔",
        "paragraphs": [
            "黄鹤矶边晚渡时，柳花风急片帆飞。",
            "一声长笛鱼龙舞，白浪如山不肯归。"
        ],
        "title": "雪中六解  其二",
        "id": "61749276-d7af-41e3-9f31-4c8c659cfca5"
    },
    {
        "author": "姜夔",
        "paragraphs": [
            "万马行空转屋檐，高寒屡索酒杯添。",
            "故人家住吴山上，借得西湖自卷帘。"
        ],
        "tags": [
            "西湖"
        ],
        "title": "雪中六解  其三",
        "id": "c10a21c4-2296-4736-9c1f-2586b7666c33"
    },
    {
        "author": "姜夔",
        "paragraphs": [
            "曾泛扁舟诣石湖，恍然坐我范宽图。",
            "天寒远挂一行雁，三十六峰生玉壶。"
        ],
        "title": "雪中六解  其四",
        "id": "7cdcd0d8-2afd-4548-ab07-090db0f2cca2"
    },
    {
        "author": "姜夔",
        "paragraphs": [
            "万壑千岩一样寒，城中别有玉龙蟠。",
            "旧人秉兴扁舟处，今日诗仙戴笠看。"
        ],
        "title": "雪中六解  其五",
        "id": "1accd2bd-35fe-4f1b-88c8-ca0a0bd72f01"
    },
    {
        "author": "姜夔",
        "paragraphs": [
            "沉香火里笙箫合，暖玉鞍边雉兔空。",
            "办得煎茶有骄色，先生只合作诗穷。"
        ],
        "title": "雪中六解  其六",
        "id": "3dcec82d-6fe3-4f9a-8c35-36942791eaca"
    },
    {
        "author": "姜夔",
        "paragraphs": [
            "猛相思里得君来，政喜欢时却便回。",
            "别路苦无青柳折，到家应有小桃开。",
            "起居五马兼堂上，问讯千岩及阿灰。",
            "儿女痴顽夫妇健，漂零何日共尊罍。"
        ],
        "title": "送李万顷",
        "id": "b4ec49d2-f050-49ca-8837-04e1dc3295fe"
    },
    {
        "author": "姜夔",
        "paragraphs": [
            "十年所闻溢吾耳，去年诵君书一纸。",
            "古人三语得奇士，况此磊落数百字。",
            "相逢千岩万壑里，有客如君请兄事。",
            "才高自古人所忌，论高不售反惊世，好诗取客如券契。",
            "我无三者犹至是，如君之贫不可避。",
            "如君之贫不可避，呼舟径渡寒潮外。"
        ],
        "title": "送陈敬甫",
        "id": "b5fd05b8-70c1-4b69-80e2-3ea3b789e607"
    },
    {
        "author": "姜夔",
        "paragraphs": [
            "秦山越树两依依，闲倚阑干看落晖。",
            "杨柳梢头春又暗，玉箫声里夜游归。"
        ],
        "title": "越中士女春游",
        "id": "b625d563-48c7-49de-8608-dd538d46888f"
    },
    {
        "author": "姜夔",
        "paragraphs": [
            "壮志只便鞍马上，客梦长到江淮间。",
            "谁能辛苦运河里，夜与商人争往还。"
        ],
        "title": "送彭仲讷往合肥三首  其一",
        "id": "621d624a-e7d7-4562-b74d-bd02824cae3b"
    },
    {
        "author": "姜夔",
        "paragraphs": [
            "我家曾住赤栏桥，邻里相过不寂寥。",
            "君若到时秋已半，西风门巷柳萧萧。"
        ],
        "title": "送彭仲讷往合肥三首  其二",
        "id": "958f95d4-9303-41c2-bd0d-02d8fe12ff3f"
    },
    {
        "author": "姜夔",
        "paragraphs": [
            "小帘灯火屡题诗，回首青山失後期。",
            "未老刘郎定重到，烦君说与故人知。"
        ],
        "title": "送彭仲讷往合肥三首  其三",
        "id": "68db2aca-b24d-4034-b246-65d96c85ebd1"
    },
    {
        "author": "姜夔",
        "paragraphs": [
            "人家多住竹篱中，杨柳疎疎尚带风。",
            "记得下孤城下路，白云依旧两三篷。"
        ],
        "title": "下孤城",
        "id": "338a2245-0263-4695-80bc-33e84892dfdb"
    },
    {
        "author": "姜夔",
        "paragraphs": [
            "桥下松陵绿浪横，来迟不与白鸥盟。",
            "知君久对青山立，飞尽梨花好句成。"
        ],
        "title": "平甫放三十二鸥于吴松余不及与盟",
        "id": "450ae7a4-d48d-4ee8-bdfb-024194677c04"
    },
    {
        "author": "姜夔",
        "paragraphs": [
            "归心已逐晚云轻，又见越中长短亭。",
            "十里水边山下路，桃花无数麦青青。"
        ],
        "title": "萧山",
        "id": "9298427a-6dca-4e38-91c1-98e65aad8697"
    },
    {
        "author": "姜夔",
        "paragraphs": [
            "在山长与云同斋，出山忆云云不来。",
            "千金买得太湖石，数峰相对寒崔嵬。",
            "朝来忽觉青苔湿，叆叆如炊石间出。",
            "白云何处不相逢，却怪年年枉相忆。",
            "王郎胸中横一丘，在山出山云与游。",
            "更呼白面老居士，来倚云根吟七字。"
        ],
        "tags": [
            "太湖"
        ],
        "title": "生云轩",
        "id": "c3445604-0367-4705-a571-b3c44e547cbc"
    },
    {
        "author": "姜夔",
        "paragraphs": [
            "晴窗日日拟雕虫，惆怅明时不易逢。",
            "二十五弦人不识，淡黄杨柳舞春风。"
        ],
        "title": "戊午春帖子",
        "id": "81e65f39-9dca-4a19-ac07-ab63a049f5da"
    },
    {
        "author": "姜夔",
        "paragraphs": [
            "项侯声名天宇窄，与君俱是荆湖客。",
            "向来相闻不相值，长安城中乃相识。",
            "论文要得文中天，邯郸学步终不然。",
            "知君笔墨与性合，妙处突过苏李前。",
            "我如切切秋虫语，自诡平生用心苦。",
            "神凝或与元气接，屡举似君君亦许。",
            "西湖一曲古墙阴，清坐论诗夜向深。",
            "见谓人间有公等，不知来者不如今。",
            "干坤虽大知者少，君不见古人拙处今人巧。",
            "我徂山林口挂壁，如君合救狂澜倒。",
            "石渠春水绿泱泱，阁下无人白日长。",
            "万里江湖入归梦，子云不愿校书郎。",
            "九华山色梅根渡，半日风帆即秋浦。",
            "六条察吏安用许，幸有千岩作诗侣。"
        ],
        "tags": [
            "九华山",
            "西湖"
        ],
        "title": "送项平甫倅池阳",
        "id": "fb18e164-e95b-46f4-95d3-e83eee621fb9"
    },
    {
        "author": "姜夔",
        "paragraphs": [
            "阿八宫中酒未醒，天风吹发夜泠泠。",
            "归时只怕扶桑暖，赤脚横骑太一鲸。"
        ],
        "title": "偶题",
        "id": "185f818b-a891-49c5-990e-f2a0b3402cad"
    },
    {
        "author": "姜夔",
        "paragraphs": [
            "绎句寻章久未休，花房日晏不梳头。",
            "谁教郎主能多事，乞与冥冥千古愁。"
        ],
        "title": "陈日华侍儿读书",
        "id": "f0018b6a-bda4-424f-aa9f-ddac38ae7bd3"
    },
    {
        "author": "姜夔",
        "paragraphs": [
            "不见郢中能赋客，可怜负此女郎山。",
            "冰魂寂寞无归处，独宿鸳鸯沙水寒。"
        ],
        "title": "女郎山",
        "id": "47e3311e-0255-4c7f-99de-7d7805a4807b"
    },
    {
        "author": "姜夔",
        "paragraphs": [
            "夜半金神羽猎，奔走山川百灵。",
            "云气旌旗来下，飒然已入青冥。"
        ],
        "title": "金神夜猎图二首  其一",
        "id": "ab7f1a9d-0b89-4012-bc1c-a96b9b15494f"
    },
    {
        "author": "姜夔",
        "paragraphs": [
            "後宫婵娟玉女，自鞚八尺飞龙。",
            "两两鸣鞭争导，绿云斜坠春风。"
        ],
        "title": "金神夜猎图二首  其二",
        "id": "b49ad934-d7e8-410f-b239-9937e2368b63"
    },
    {
        "author": "姜夔",
        "paragraphs": [
            "银钩铁画太师字，从人乞米亦可怜。",
            "五仓空虚胃神哭，竟日悄悄无炊烟。",
            "仙人留书说服气，道士辟谷期引年。",
            "人生不食浪自苦，独不见子桑鼓琴十日雨。"
        ],
        "title": "书乞米帖後",
        "id": "9f68b356-4534-4c51-857e-bee6c6037672"
    },
    {
        "author": "姜夔",
        "paragraphs": [
            "晴日小溪沙暖，春梦怜渠颈交。",
            "只怕笛声惊散，费人月咏风嘲。"
        ],
        "title": "次韵鸳鸯梅  其一",
        "id": "6388ab9f-d853-43d9-96e5-d6130025739e"
    },
    {
        "author": "姜夔",
        "paragraphs": [
            "漠漠江南烟雨，于飞似报初春。",
            "折过女郎山下，料应愁杀佳人。"
        ],
        "title": "次韵鸳鸯梅  其二",
        "id": "2e7a38f5-c9a6-47db-aaee-af938ecfec20"
    },
    {
        "author": "姜夔",
        "paragraphs": [
            "斯文准干坤，作者难屈指。",
            "我从李郎游，知有徐孺子。",
            "春风橘洲前，白月太湖尾。",
            "怀哉来无期，玉唾炯在纸。",
            "去年识仲氏，何啻空谷喜。",
            "合并忽自天，倾倒见底里。",
            "维君天下士，竹箭东南美。",
            "胡不在石渠，诸公当料理。",
            "千岩今林宗，泉石助风轨。",
            "示疾不下堂，有句高八米。",
            "此老笔砚交，诚斋古元礼。",
            "毫端洒秋露，去国词愈伟。",
            "属闻都门别，回首即桑梓。",
            "独怜苕溪上，垂榻俟行李。",
            "烟波肯寻盟，归棹为君舣。"
        ],
        "tags": [
            "太湖"
        ],
        "title": "呈徐通仲兼简仲锡通仲与诚斋为乡人近来赴调而诚斋去国又通仲久与千岩有苕霅之约而未至余挽通仲欲与同归千岩故末章及之",
        "id": "aedc599e-979e-4856-8684-5d4e784f2abf"
    },
    {
        "author": "姜夔",
        "paragraphs": [
            "江汉乘流客，干坤不系舟。",
            "玉琴虚素月，金剑落清秋。",
            "野鹿知随草，饥鹰故上鞴。",
            "风流大堤曲，一唱使人愁。"
        ],
        "title": "答沈器之二首  其一",
        "id": "595f26ba-7d17-4246-bc5d-36581e844c83"
    },
    {
        "author": "姜夔",
        "paragraphs": [
            "涉远身良苦，登高望欲迷。",
            "试吟青玉案，不似白铜鞮。",
            "露下秋虫怨，风高北马嘶。",
            "槎头有新味，人在太湖西。"
        ],
        "tags": [
            "太湖"
        ],
        "title": "答沈器之二首  其二",
        "id": "92d5ae85-82db-4e25-ab07-5de2edc83c99"
    },
    {
        "author": "姜夔",
        "paragraphs": [
            "阑干风冷雪漫漫，惆怅无人把钓竿。",
            "时有官船桥畔过，白鸥飞去落前滩。"
        ],
        "tags": [
            "思念",
            "写人",
            "雪",
            "写雪"
        ],
        "title": "钩雪亭",
        "id": "58a84f99-d90f-4b6b-9f39-fc490b55d41a"
    },
    {
        "author": "姜夔",
        "paragraphs": [
            "马背何如牛背，短衣落日空山。",
            "只么身归盘谷，未须名满人间。"
        ],
        "title": "马上值牧儿",
        "id": "8e275112-6e64-4bdc-af0f-d0db16cf2106"
    },
    {
        "author": "姜夔",
        "paragraphs": [
            "契丹家住云沙中，耆车如水马若龙。",
            "春来草色一万里，芍药牡丹相间红。",
            "大胡牵车小胡舞，弹胡琵琶调胡女。",
            "一春浪宕不归家，自有穹庐障风雨。",
            "平沙软草天鹅肥，胡儿千骑晓打围。",
            "皂旗低昂围渐急，惊作羊角凌空飞。",
            "海东健鹘健如许，鞴上风生看一举。",
            "万里追奔未可知，划见纷纷落毛羽。",
            "平章俊味天下无，年年海上驱群胡。",
            "一鹅先得金百两，天使走送贤王庐。",
            "天鹅之飞铁为翼，射生小儿空看得。",
            "腹中惊怪有新姜，元是江南经宿食。"
        ],
        "title": "契丹歌",
        "id": "b1812c47-eaf5-4c8b-872d-22f82c194192"
    },
    {
        "author": "姜夔",
        "paragraphs": [
            "黄云承袜知何处，招得冰魂付北枝。",
            "金谷楼高愁欲坠，断肠谁把玉龙吹。"
        ],
        "title": "绿萼梅",
        "id": "b6698d6d-8f01-40d1-a5fe-d5dc77ca993b"
    },
    {
        "author": "姜夔",
        "paragraphs": [
            "平生中散七不堪，凤麈时时伴燕谈。",
            "道士有神传火枣，故人无字入云蓝。",
            "雨凉竹叶宜三酌，日落荷花倚半酣。",
            "极欲扁舟南荡去，冷鸥轻燕略相谙。"
        ],
        "title": "次韵千岩杂谣",
        "id": "6d724a09-125a-45be-81f3-b50e0c8b499c"
    },
    {
        "author": "姜夔",
        "paragraphs": [
            "梅根东望九华云，中有风流衣绣人。",
            "名下一生劳梦想，尊前数语倍情亲。",
            "节旄在道催归汉，花鸟留君且作春。",
            "见说祥风挟时雨，故园松菊亦精神。"
        ],
        "title": "寄上郑郎中",
        "id": "a5ec171d-ff9c-4059-bb5d-ece76e83d769"
    },
    {
        "author": "姜夔",
        "paragraphs": [
            "吴儿牵挽醉莼鲈，今日西归略自如。",
            "别路冷云随驿马，望乡乔木记吾庐。",
            "湘中花月偏怜酒，淮左儿童待拥车。",
            "凡我旧游君更历，橘洲相见讶无书。"
        ],
        "title": "送左真州还长沙",
        "id": "6899045f-499a-4c9d-80fc-51b91c38165d"
    },
    {
        "author": "姜夔",
        "paragraphs": [
            "君不见苕溪西南石鼓山，鸟如鸜鹆啼其间。",
            "土人相传是阿弟，千呼万唤云复还。",
            "身为独雁失俦侣，所愧鹡鸰图急难。",
            "绕林哀哀诉明月，夜阑月落声渐咽。",
            "天地阔远兄不闻，苍崖下泪山竹裂。",
            "岂无鸦舅与鹁姑，人各有心非友于，陟冈四顾空欷歔。",
            "君不见江南望夫谁家子，登山化石不得语。"
        ],
        "title": "禽言如曰哥哥",
        "id": "dc018ae7-6575-4d02-9d78-dd936d3fe27a"
    },
    {
        "author": "姜夔",
        "paragraphs": [
            "客来读赋作雌蜺，平生未闻衡说诗。",
            "省中诗人官事了，狎鸥入梦心无机。",
            "韵高落落悬清月，铿锵妙语春冰裂。",
            "一自长安识子云，三叹郢中无白雪。",
            "范公萧爽思出尘，有客如此渠不贫。",
            "堂堂五字作城守，平章劲敌君在口。",
            "二公句法妙万夫，西罩来橐中藏鲁玙。",
            "只今击节乌栖曲，不愧当年贺鉴湖。"
        ],
        "title": "次韵诚斋送仆往见石湖长句",
        "id": "28524503-804c-47e5-8010-2747b76c9091"
    },
    {
        "author": "姜夔",
        "paragraphs": [
            "枯槎啅干鹊，交臂失夫君。",
            "柰此一尊酒，凭高空水云。"
        ],
        "title": "与和甫时甫分题画卷夔得剡溪图",
        "id": "f53475b3-6927-4c18-a3f6-74a4c42c5ca9"
    },
    {
        "author": "姜夔",
        "paragraphs": [
            "金风凉夜深，吹我萧萧发。",
            "起折丹桂枝，惊落花上月。"
        ],
        "title": "东堂联句",
        "id": "f82c8877-5e0b-4983-9ee4-717b2f7a874a"
    },
    {
        "author": "姜夔",
        "paragraphs": [
            "杨柳风微约暮寒，野禽容与只波间。",
            "道人心性如天马，可爱青丝十二闲。"
        ],
        "title": "次韵武伯",
        "id": "634a0089-0872-4a7f-a9fd-c128d816f5e7"
    },
    {
        "author": "姜夔",
        "paragraphs": [
            "世间形象尽成灯，烘火旋沙巧思生。",
            "列肆又多看不遍，游人一一把灯行。"
        ],
        "title": "观灯口号  其一",
        "id": "910a29a0-b37b-4e99-9250-b10ca5ec445c"
    },
    {
        "author": "姜夔",
        "paragraphs": [
            "市楼歌鼓太諠哗，灯若连珠照万家。",
            "太守令严君莫舞，游人空戴玉梅花。"
        ],
        "title": "观灯口号  其二",
        "id": "daea8094-bed6-40f8-b8ba-76a466ce9365"
    },
    {
        "author": "姜夔",
        "paragraphs": [
            "游人总戴孟家蝉，争托星球万眼圆。",
            "闹里传呼大官过，後车多少尽婵娟。"
        ],
        "title": "观灯口号  其三",
        "id": "3f4f2ee2-7795-44f2-b9ae-431bdbe10248"
    },
    {
        "author": "姜夔",
        "paragraphs": [
            "花帽笼头几岁儿，女儿学着内人衣。",
            "灯前月下无归路，不到天明亦不归。"
        ],
        "title": "观灯口号  其四",
        "id": "cca7b342-2aaa-4e72-8944-56ef831355f3"
    },
    {
        "author": "姜夔",
        "paragraphs": [
            "好灯须买不论钱，别有玻璃价百千。",
            "教下贵人多预赏，买时长在一阳前。"
        ],
        "title": "观灯口号  其五",
        "id": "6f0b4ec9-475e-48c4-8fa9-5cee27630638"
    },
    {
        "author": "姜夔",
        "paragraphs": [
            "珠络玻璃到地垂，凤头衔带玉交枝。",
            "君王不赏无人进，天竺堂深夜雨时。"
        ],
        "title": "观灯口号  其六",
        "id": "0ce8e612-e37e-4c2e-8209-c62e6b91b3be"
    },
    {
        "author": "姜夔",
        "paragraphs": [
            "纷纷铁马小回旋，幻出曹公大战年。",
            "若使英雄知□事，不教儿女戏灯前。"
        ],
        "title": "观灯口号  其七",
        "id": "1b678369-39fb-4c3b-b6f7-6b84ecc412c3"
    },
    {
        "author": "姜夔",
        "paragraphs": [
            "贵客钩帘看御街，市中珍品一□□。",
            "帘前花架无行路，不得金钱不肯回。"
        ],
        "title": "观灯口号  其八",
        "id": "fa2c159e-d671-4ca8-8b72-f2576771d40b"
    },
    {
        "author": "姜夔",
        "paragraphs": [
            "修内司人偏戏鼓，辇官营里独烧灯。",
            "春风到处皆君赐，金柳丝丝满凤城。"
        ],
        "title": "观灯口号  其九",
        "id": "181d3b4d-8a2f-433c-a0da-b6949a10ef8c"
    },
    {
        "author": "姜夔",
        "paragraphs": [
            "正好嬉游天作魔，翠裙无奈雨沾何。",
            "御街暗里无灯火，处处但闻楼上歌。"
        ],
        "title": "观灯口号  其一○",
        "id": "3c3670eb-c9a1-44b6-942b-c9d5a85e46ba"
    },
    {
        "author": "姜夔",
        "paragraphs": [
            "野人复何知，自谓山泽好。",
            "来裨奉常议，识笳鼓羽葆。",
            "谁怜老垂垂，却入闹浩浩。",
            "营巢犹是寓，学圃何不早。",
            "淮桂手所植，汉瓮躬自抱。",
            "花开不忍出，花落不忍扫。",
            "佳客夜深来，清尊月中倒。",
            "一禅两居士，更约践幽讨。"
        ],
        "title": "和转庵丹桂韵",
        "id": "64c5bafc-4a77-46ad-8a76-d5bfa1896e3c"
    },
    {
        "author": "姜夔",
        "paragraphs": [
            "镜里山林绿到天，春风只在禹祠前。",
            "一声何处提壶鸟，猛省红尘二十年。"
        ],
        "title": "陪张平甫游禹庙",
        "id": "066cc9eb-f0c6-4958-9ab1-ee703d39a6b5"
    },
    {
        "author": "姜夔",
        "paragraphs": [
            "前日松间步屧归，更将荷叶障秋晖。",
            "如今城里抛团扇，应是山中试夹衣。",
            "水有秋容莲渐少，树含凉气鸟慵飞。",
            "炎天既懒趋城市，从此尤须恋翠微。"
        ],
        "title": "乍凉寄朴翁",
        "id": "77c3c43b-0a69-43fc-af62-252f5d1ec6af"
    },
    {
        "author": "姜夔",
        "paragraphs": [
            "此郎都无子弟气，夜对黄奶笼青灯。",
            "只今落脚堕鸢外，欲往从之叹未能。"
        ],
        "title": "寄俞子  其一",
        "id": "db8fb1ac-941d-457a-896f-6180b086093b"
    },
    {
        "author": "姜夔",
        "paragraphs": [
            "郎罢才名今白发，佐州亦复坐穷边。",
            "甚欲出手相料理，东南风高难寄笺。"
        ],
        "title": "寄俞子  其二",
        "id": "dcf4bc60-5f48-487c-a0b0-782e2370762b"
    },
    {
        "author": "姜夔",
        "paragraphs": [
            "洞庭八百里，玉盘盛水银。",
            "长虹忽照影，大哉五色轮。",
            "我舟渡其中，晁晁惊我神。",
            "朝发黄陵祠，暮至赤沙曲。",
            "借问此何处，沧湾三十六。",
            "青芦望不尽，明月耿如烛。",
            "湾湾无人家，只就芦边宿。"
        ],
        "tags": [
            "洞庭湖"
        ],
        "title": "昔游诗  其一",
        "id": "40e89f07-35b0-4079-a619-ef91880fd88e"
    },
    {
        "author": "姜夔",
        "paragraphs": [
            "放舟龙阳县，洞庭包五河。",
            "汹汹不得道，茫茫将奈何。",
            "篙师请小泊，石矴沉泥沙。",
            "是中太无岸，强指苇与莎。",
            "滞留三四晨，大浪山嵯峨。",
            "同舟总下泪，自谓餧鼋鼍。",
            "白水日以长，仅存青草芽。",
            "转盼又已没，但见千顷波。",
            "此时羡白鸟，飞入青山阿。"
        ],
        "tags": [
            "洞庭湖"
        ],
        "title": "昔游诗  其二",
        "id": "00c76b7e-8692-479f-9e93-cbf997243d47"
    },
    {
        "author": "姜夔",
        "paragraphs": [
            "九山如马首，一一奔洞庭。",
            "小舟过其下，幸哉波浪平。",
            "大风忽怒起，我舟如叶轻。",
            "或升千丈坡，或落千丈坑。",
            "回望九马山，政与大浪争。",
            "如飞鹅车炮，乱打睢阳城。",
            "又如白狮子，山下跳鬇鬡。",
            "须臾入别浦，万死得一生。",
            "始知茵席湿，尽覆杯中羹。"
        ],
        "tags": [
            "洞庭湖"
        ],
        "title": "昔游诗  其三",
        "id": "fe6f84e3-1d86-427a-9202-08ee79a04d3f"
    },
    {
        "author": "姜夔",
        "paragraphs": [
            "萧萧湘阴县，寂寂黄陵祠。",
            "乔木荫楼殿，画壁半倾欹。",
            "芦洲雨中淡，渔网烟外归。",
            "重华不可见，但见江鸥飞。",
            "假令无恨事，过此亦依依。"
        ],
        "title": "昔游诗  其四",
        "id": "6d296b30-3268-48a3-aa32-82494a90061f"
    },
    {
        "author": "姜夔",
        "paragraphs": [
            "我乘五板船，将入沌河口。",
            "大江风浪起，夜黑不见手。",
            "同行子周子，渠胆大如斗。",
            "长竿插芦席，船作野马走。",
            "不知何所诣，生死付之偶。",
            "忽闻入草声，灯火亦稍有。",
            "杙船遂登岸，急买野家酒。"
        ],
        "title": "昔游诗  其五",
        "id": "d62082d8-7d8d-4aed-8c80-e4e1b0054b17"
    },
    {
        "author": "姜夔",
        "paragraphs": [
            "天寒白马渡，落日山阳村。",
            "是时无霜雪，万里风奔奔。",
            "外旃吹已透，内纩冰不温。",
            "吹马马欲倒，吹笠任飞翻。",
            "不见行路人，但见草木蕃。",
            "忽看野烧起，大焰烧干坤。",
            "声如震雷震，势若江湖吞。",
            "虎豹走散乱，麋鹿不足言。",
            "夜投野店宿，无壁亦无门。",
            "此行值三厄，幸得躯命存。",
            "明发见老姊，斗酒为招魂。"
        ],
        "title": "昔游诗  其六",
        "id": "c1ff1fb4-6f84-4bf8-9124-3d5799cf3d86"
    },
    {
        "author": "姜夔",
        "paragraphs": [
            "扬舲下大江，日日风雨雪。",
            "留滞鳌背洲，十日不得发。",
            "岸冰一尺厚，刀剑触舟楫。",
            "岸雪一丈深，屹如玉城堞。",
            "同舟二三士，颇壮不恐慑。",
            "蒙毡闭篷卧，波里任倾攧。",
            "晨兴视毡上，积雪何皎洁。",
            "欲上不得梯，欲留岸频裂。",
            "攀援始得上，幸有人见接。",
            "荒村三两家，寒苦衣食缺。",
            "买猪祭波神，入市路已绝。",
            "如今得安坐，闲对妻儿说。"
        ],
        "title": "昔游诗  其七",
        "id": "34879d5b-50fc-4b60-bc6f-3f97aeaa6aea"
    },
    {
        "author": "姜夔",
        "paragraphs": [
            "青草长沙境，洞庭渺相连。",
            "洞庭西北角，云梦更无边。",
            "复有白湖沌，渺莽里数千。",
            "岂惟大盗窟，神龙所盘旋。",
            "白湖辛巳岁，忽堕死蜿蜒。",
            "一鳞大如箕，一髯大如椽。",
            "白身青鬐鬛，两角上梢天。",
            "半体卧沙上，半体犹沉渊。",
            "里正闻之官，官使吏致虔。",
            "作斋为禳禬，观者足阗阗。",
            "敛席覆其体，数里闻腥膻。",
            "一夕雷雨过，此物忽已迁。",
            "遗迹陷成川，中可行大船。",
            "是年虏亮至，送死江之壖。",
            "或云祖龙谶，诡异非偶然。",
            "近日山阳人，采菱不知还。",
            "望见三龙浮，目若电火燃。",
            "见龙多见尾，少见四体全。",
            "一龙已为异，三者亦罕传。",
            "又因渔湖侧，水中忽生烟。",
            "烟中一馿出，绕身步蹁跹。",
            "俄随霹雳去，欲诘无由缘。",
            "我闻语此事，乘舟往观焉。",
            "径往枯葭浦，白鹭争相先。",
            "湖有刘备庙，实司浩渺权。",
            "裴回无所见，归棹月明前。"
        ],
        "tags": [
            "洞庭湖"
        ],
        "title": "昔游诗  其八",
        "id": "3cbf0e6f-f7ab-4c0d-a420-edc3094a4d46"
    },
    {
        "author": "姜夔",
        "paragraphs": [
            "昔游桃源山，先次白马渡。",
            "渡头何清深，鸿鹄在高树。",
            "白马亦洞天，昔人有奇遇。",
            "洞门不可见，但闻水声怒。",
            "瞻彼羽人宅，乃乘方船渡。",
            "修廊夹五殿，重阁映千树。",
            "规模象魏壮，回合绿阴护。",
            "山椒望五溪，壶头入指顾。",
            "故宫在其北，屋瓦带松雾。",
            "古杉晋时物，中空野人住。",
            "外围四十尺，内可十客聚。",
            "我游瞿仙馆，坛上表遗步。",
            "却下八叠坡，一亭众妙具。",
            "两山抱澄潭，老木枝干互。",
            "瞻前秀而迥，坐久凛难驻。",
            "桃源独不见，僻在宫南路。",
            "山行转深邃，狙猿纷上下。",
            "石窦出微涓，令我意犹豫。",
            "昔闻渔舟子，水际见洞户。",
            "今看去溪远，定自後人误。",
            "惆怅却归来，此游不得屡。",
            "于今二十年，历历经行处。"
        ],
        "title": "昔游诗  其九",
        "id": "8ca7cf36-3c83-4bc3-8b6e-39290caa3b6b"
    },
    {
        "author": "姜夔",
        "paragraphs": [
            "昔游衡山下，看水入朱陵。",
            "半空扫积雪，万万玉花凝。",
            "或如生绡挂，或作薄雾横。",
            "纷纷虎豹吼，往往蛟龙惊。",
            "人语不相闻，溅雹漂我缨。",
            "有鱼缘峭壁，上上终不停。",
            "此中有神物，雷雨周八纮。"
        ],
        "tags": [
            "衡山"
        ],
        "title": "昔游诗  其一○",
        "id": "fa6193c9-b300-4a17-9c00-3a14f99062f2"
    },
    {
        "author": "姜夔",
        "paragraphs": [
            "昔游衡山上，未晓入幽谷。",
            "欲识所坐舆，横版挂两竹。",
            "状如秋千垂，高下不倾覆。",
            "登山九千丈，中道多佛屋。",
            "一峰高一峰，峰峰秀林木。",
            "仰看同来客，木末见冠服。",
            "高台石桥路，寻常云所宿。",
            "下方雷雨时，此上自晴旭。",
            "紫盖何突兀，万里在一目。",
            "余峰六七十，仅如翠浪矗。",
            "北有懒瓒岩，大石庇樵牧。",
            "下窥半崖花，杯盂琢红玉。",
            "飞云身畔过，揽之不盈掬。",
            "祝融最高绝，紫盖不足录。",
            "俯视同仰观，苍苍万形伏。",
            "惟余岣嵝峰，南睇半空绿。",
            "彷佛认潇湘，向岳流屈曲。",
            "高处惊我魂，幡思宅平陆。",
            "其东有雷穴，灵异谨勿触。",
            "云来绵世界，云去一峰独。",
            "僧窗或留罅，云入不可逐。",
            "绝顶横石渠，仙人有遗躅。",
            "山多金光草，夜半如列烛。",
            "灵药不可寻，吁嗟归太速。"
        ],
        "tags": [
            "衡山"
        ],
        "title": "昔游诗  其一一",
        "id": "2fbf5cab-b129-49bc-b92a-6c61b96e57f1"
    },
    {
        "author": "姜夔",
        "paragraphs": [
            "濠梁四无山，坡陀亘长野。",
            "吾披紫茸毡，纵饮面微赭。",
            "自矜意气豪，敢骑雪中马。",
            "行行逆风去，初亦畧沾洒。",
            "疾风吹大片，忽若乱飘瓦。",
            "侧身当其冲，丝鞚袖中把。",
            "重围万箭急，驰突更叱咤。",
            "酒力不支吾，数里进一斝。",
            "燎茅烘湿衣，客有见留者。",
            "裴回望神州，沉叹英雄寡。"
        ],
        "title": "昔游诗  其一二",
        "id": "cf1d2f2d-bd2a-4bcb-87e0-34821e029577"
    },
    {
        "author": "姜夔",
        "paragraphs": [
            "既离湖口县，未至落星湾。",
            "舟中三两程，程程见庐山。",
            "庐山遮半天，五老云为冠。",
            "朝看金叠叠，暮看紫巉巉。",
            "瀑布在山半，彷佛认一斑。",
            "庐山忽不见，云雨满人间。"
        ],
        "tags": [
            "庐山"
        ],
        "title": "昔游诗  其一三",
        "id": "93c5b9f8-d769-4df8-b5cc-cdfdce0d57b7"
    },
    {
        "author": "姜夔",
        "paragraphs": [
            "雪霁下扬子，闲望江上山。",
            "山山如白玉，日照金孱颜。",
            "是时江水浄，影落清镜寒。",
            "潮催庾信老，云送佛狸还。",
            "万古感心事，惆怅垂杨湾。"
        ],
        "title": "昔游诗  其一四",
        "id": "e0dc0631-85b4-4840-b31e-495aa60af6ce"
    },
    {
        "author": "姜夔",
        "paragraphs": [
            "衡山为真宫，道士饮我酒。",
            "共坐有何人，山中白衣叟。",
            "问叟家何在，近住山洞口。",
            "殷勤起见邀，徐步入林薮。",
            "云深险径黑，石乱湍水吼。",
            "寻源行渐远，茅屋剪如帚。",
            "老烹茶味苦，野琢琴形丑。",
            "叟云司马僊，学道此居久。",
            "屋东大盘石，棋画今尚有。",
            "古木庇覆之，清泉石根走。",
            "因悲百年内，汲汲成白首。",
            "僊人固难值，隠者亦可偶。",
            "追惟恍如梦，欲画无好手。"
        ],
        "tags": [
            "衡山"
        ],
        "title": "昔游诗  其一五",
        "id": "4cff8d94-57d3-4e32-b851-10242a29a63d"
    },
    {
        "author": "姜夔",
        "paragraphs": [
            "杨侯笔力天下奇，早岁豪彦相追随。",
            "一班略见客亭稿，文采炳蔚惊羣儿。",
            "长安城中择幽栖，静退不愿时人知。",
            "大书前荣号雾隠，意与风虎云龙期。",
            "人皆炫耀身陆离，见草而悦忘皋比。",
            "南山十日不下食，君子一变谁能窥。",
            "正论不作世道微，通都大邑多狐狸。",
            "惜君爪牙不得施，公超五里亦奚为。"
        ],
        "title": "题杨冠卿客亭类稿",
        "id": "ddd2ed6d-16b6-447d-82a4-68d0af467c91"
    },
    {
        "author": "姜夔",
        "paragraphs": [
            "行尽江南最远山，却寻干越上清滩。",
            "秋清云锦溪中过，玉石瑰奇一万般。"
        ],
        "title": "琵琶洲",
        "id": "9ba1057f-940f-42ae-9aef-5cfdc69b1e83"
    },
    {
        "author": "姜夔",
        "paragraphs": [
            "空山寻桂树，折香思故人。",
            "故人隔秋水，一望一回颦。",
            "南山北山路，载花如行云。",
            "阑干望双桨，秾枝储待君。",
            "西泠荫歌舞，夜夜明月嗔。",
            "弃捐頳玉佩，香尽作秋尘。",
            "楚调秋更苦，寂寥无复闻。",
            "来吟绿丛下，凉风吹练裙。"
        ],
        "title": "桂花",
        "id": "e58f1a7f-62b7-4985-aa3d-e167123f8f7a"
    },
    {
        "author": "姜夔",
        "paragraphs": [
            "六军文武浩如云，花簇头冠样样新。",
            "惟有至尊浑不戴，尽将春色赐羣臣。"
        ],
        "title": "郊祀後景灵宫恭谢纪事  其一",
        "id": "1aa6e0cb-8692-4693-a4c4-f510d3cf4e81"
    },
    {
        "author": "姜夔",
        "paragraphs": [
            "万数簪花满御街，圣人先自景灵回。",
            "不知後面花多少，但见红云冉冉来。"
        ],
        "title": "郊祀後景灵宫恭谢纪事  其二",
        "id": "569f6385-0979-4599-aa38-c7699770a03c"
    },
    {
        "author": "姜夔",
        "paragraphs": [
            "南陌东城尽舞儿，画金刺绣满罗衣。",
            "也知爱惜春游夜，舞落银蟾不肯归。"
        ],
        "title": "灯词  其一",
        "id": "144bccbc-2e84-4fa8-94bf-9f980908c07f"
    },
    {
        "author": "姜夔",
        "paragraphs": [
            "灯已阑珊月色寒，舞儿往往夜深还。",
            "只因不尽婆娑意，更向街心弄影看。"
        ],
        "title": "灯词  其二",
        "id": "9c609017-403b-4c3c-a876-da73938be43b"
    },
    {
        "author": "姜夔",
        "paragraphs": [
            "沙河云合无行处，惆怅来游路已迷。",
            "却入静坊灯火空，门门相似列蛾眉。"
        ],
        "title": "灯词  其三",
        "id": "0e33def7-6e64-49f8-9f84-e532b95fd2de"
    },
    {
        "author": "姜夔",
        "paragraphs": [
            "游人归後天街静，坊陌人家未闭门。",
            "帘里垂灯照尊俎，坐中嬉笑觉春温。"
        ],
        "title": "灯词  其四",
        "id": "0229c5fe-c9b7-4d44-b3c8-8eea6693b0ac"
    },
    {
        "author": "姜夔",
        "paragraphs": [
            "迎风吹白发，送客向黄岩。",
            "在事何为尔，如君自不凡。",
            "城阴当复会，诗卷可频缄。",
            "纵别无多久，江沙望远帆。"
        ],
        "title": "送王简卿归天台二首  其一",
        "id": "5404059a-62ec-4960-a64f-b29d1ee0b370"
    },
    {
        "author": "姜夔",
        "paragraphs": [
            "雠书虽不愿，治粟亦何为。",
            "夜月同游处，春潮独往时。",
            "无心资造化，任运有成亏。",
            "护冷加餐食，幽居且自怡。"
        ],
        "title": "送王简卿归天台二首  其二",
        "id": "1311acd8-0ef4-428d-a6d6-9e22717fe07e"
    },
    {
        "author": "姜夔",
        "paragraphs": [
            "岳麓溪毛秀，湘滨玉水香。",
            "灵苗怜劲直，达节着芬芳。",
            "岂谓盘盂小，而忘臭味长。",
            "拳山并勺水，所至未能量。"
        ],
        "title": "菖蒲",
        "id": "e15c5d9c-4754-4d81-a053-b7b6d0a24bc8"
    },
    {
        "author": "姜夔",
        "paragraphs": [
            "和靖当年不娶妻，因何七世有孙儿。",
            "若非鹤种并龙种，定是瓜皮搭李皮。"
        ],
        "title": "嘲林可山称和靖七世孙",
        "id": "334e7381-ae19-4e3a-8287-1dcb41983fba"
    },
    {
        "author": "姜夔",
        "paragraphs": [
            "不贪名爵伐功劳，勇退深虞祸患遭。",
            "甫里闲居耕钓乐，范张高处陆犹高。"
        ],
        "title": "三高祠",
        "id": "f629b13c-7872-451d-9c01-4228ffa53215"
    },
    {
        "author": "姜夔",
        "paragraphs": [
            "自是瀛洲客，还因野趣来。",
            "解衣吟寂寞，携酒上崔嵬。",
            "石洞山山秀，栀花树树开。",
            "只应岩下水，相送上船回。"
        ],
        "title": "和王秘书游水乐洞",
        "id": "d2db6b6a-8fed-4fdd-b837-c5efbb195483"
    },
    {
        "author": "姜夔",
        "paragraphs": [
            "深衣跨羸骖，杳杳春山路。",
            "入寺君未知，闲看移桂树。"
        ],
        "title": "嘉泰壬戌上元日访全老于浄林广福院观沈传师碑隆茂宗画赠诗二首  其一",
        "id": "88321336-3f59-4fbc-a4a1-5c2f0c8b509e"
    },
    {
        "author": "姜夔",
        "paragraphs": [
            "沈碑含秀润，隆画出神奇。",
            "道人那得此，老子乃躭之。"
        ],
        "title": "嘉泰壬戌上元日访全老于浄林广福院观沈传师碑隆茂宗画赠诗二首  其二",
        "id": "a8de6a2e-1908-4a6a-ab44-4a369628dd91"
    },
    {
        "author": "姜夔",
        "paragraphs": [
            "四人松下共盘桓，笔砚花壶石上安。",
            "今日兴怀同此味，老仙留字在孱颜。"
        ],
        "title": "斋後与全老铦朴翁聪自闻酌龙井而归  其一",
        "id": "25fd8873-9cec-4bee-8f4b-5e549dac3f4f"
    },
    {
        "author": "姜夔",
        "paragraphs": [
            "年时六月海扬尘，遥见青山起白云。",
            "闻有高僧来诵咒，岩前抛珓问龙君。"
        ],
        "title": "斋後与全老铦朴翁聪自闻酌龙井而归  其二",
        "id": "501e18a7-1d5e-4107-b3a4-7c946010e831"
    },
    {
        "author": "姜夔",
        "paragraphs": [
            "鹤氅如烟羽扇风，赋情芳草绿阴中。",
            "黑头办了人间事，来看凌霜数点红。"
        ],
        "title": "自题画像",
        "id": "1c5acf8e-4ab9-4745-a769-e983deead999"
    },
    {
        "author": "姜夔",
        "paragraphs": [
            "幸自不居城，西风觉又生。",
            "空山多雨气，废寺少人声。",
            "发为忧时白，吟因入夜清。",
            "推窗问天色，犹有佛灯明。"
        ],
        "title": "寺中",
        "id": "c9cde6eb-d364-4082-9f13-9484094bf411"
    },
    {
        "author": "姜夔",
        "paragraphs": [
            "怜君归橐路迢迢，到得茅斋转寂寥。",
            "应叹药栏经雨烂，土肥抽尽缩砂苗。"
        ],
        "title": "有送",
        "id": "2e67d8f6-a627-4878-a45a-f07af82363ec"
    },
    {
        "author": "姜夔",
        "paragraphs": [
            "松尾飕飕石浪寒，胡啼番曲转声酸。",
            "人间无此春风手，应是江妃夜夜弹。"
        ],
        "title": "于越亭",
        "id": "e3c4ceb9-413a-412f-b9e3-428e0325e25f"
    },
    {
        "author": "姜夔",
        "paragraphs": [
            "小山不能云，大山半为天。"
        ],
        "title": "句  其一",
        "id": "b934d71f-013d-415b-884a-d435ba8641cd"
    },
    {
        "author": "姜夔",
        "paragraphs": [
            "屋角红梅树，花前白石生。"
        ],
        "title": "句  其二",
        "id": "05ef8997-af5d-4368-b17a-6dc50cc3f91d"
    },
    {
        "author": "姜夔",
        "paragraphs": [
            "梅花竹里无人见，一夜吹香过石桥。"
        ],
        "title": "句  其三",
        "id": "f5bdedd7-2f28-49dd-987d-449a9ea7e021"
    },
    {
        "author": "姜夔",
        "paragraphs": [
            "中兴无限艰难意，日暮湖平力士归。"
        ],
        "title": "句  其四",
        "id": "ad99de4f-4ef0-48ab-bd0a-0b51cd44c0d7"
    },
    {
        "author": "葛天民",
        "paragraphs": [
            "向晚一鸠鸣，道人春睡足。",
            "无处写幽怀，巡檐数修竹。"
        ],
        "title": "春怀",
        "id": "d9323b62-2c6f-4b62-9392-5f71ae002d8c"
    },
    {
        "author": "葛天民",
        "paragraphs": [
            "夜雨涨波高二尺，失却捣衣平正石。",
            "天明水落石依然，老夫一夜空相忆。"
        ],
        "title": "绝句",
        "id": "bddb04c8-7fe8-4496-9978-9ac5812f91c7"
    },
    {
        "author": "葛天民",
        "paragraphs": [
            "我本田夫作比丘，也知骑马胜骑牛。",
            "如今马上看山色，不似骑牛得自由。"
        ],
        "title": "看山",
        "id": "671f12fb-6418-4e18-abbc-da478d73ebc8"
    },
    {
        "author": "葛天民",
        "paragraphs": [
            "参禅学诗无两法，死蛇解弄活鱍鱍。",
            "气正心空眼自高，吹毛不动全生杀。",
            "生机熟语却不俳，近代独有杨诚斋。",
            "才名万古付公论，风月四时输好怀。",
            "知公别具顶门窍，参得彻兮吟得到。",
            "赵州禅在口皮边，渊明诗写胸中妙。",
            "用则致君尧舜前，舍时便灌庐陵园。",
            "六十四卦只两画，三百五篇惟一言。",
            "我与诚斋略相识，亦不知他好官职。",
            "但知拚得忍饥七十年，脊梁如铁心如石。",
            "不曾屈膝不皱眉，不把文章做出诗。",
            "玉川後身却不怪，乐天再世尤能奇。",
            "隔千里兮共明月，何似寒灰相对拨。",
            "公亦何须要我知，我只欠公头上发。"
        ],
        "title": "寄杨诚斋",
        "id": "ed02d31d-5712-44aa-9045-7a6ba474bb76"
    },
    {
        "author": "葛天民",
        "paragraphs": [
            "碧床酒盎香拍浮，吴姬粉醉不识愁。",
            "黄金手挥博歌头，夜半春回杨柳楼。"
        ],
        "title": "醉书酒肆",
        "id": "e30eae83-ca07-46b0-9c8c-71df594e51a2"
    },
    {
        "author": "葛天民",
        "paragraphs": [
            "龙脊桥边鹤膝幽，一枝斜亚水横流。",
            "自从识破胡笳曲，吹彻黄昏不解愁。"
        ],
        "title": "竺涧梅",
        "id": "108e1cf1-7b05-46dd-b88d-cd02e7989305"
    },
    {
        "author": "葛天民",
        "paragraphs": [
            "半山徐敬伯，薄宦在中都。",
            "柳舍偷闲到，村醪就近酤。",
            "易添诗债负，难得醉工夫。",
            "却羡渔樵叟，虽贫一事无。"
        ],
        "title": "谢文思徐敬伯见访",
        "id": "0c99372b-16e9-44eb-a2ca-7b37769b6eee"
    },
    {
        "author": "葛天民",
        "paragraphs": [
            "春涨侵高岸，春云裹乱山。",
            "倒迁杨柳活，斜倚桔槔闲。",
            "世味老方淡，花时晴最悭。",
            "东风嗔懒动，故故撼柴关。"
        ],
        "title": "即事",
        "id": "0bcf7e6f-3576-49ee-888d-9ff6b729043e"
    },
    {
        "author": "葛天民",
        "paragraphs": [
            "长安唯白石，与我最相关。",
            "每到难逢面，翻思懒下山。",
            "欲归愁路远，小住待君还。",
            "尽日看幽桂，无人似我闲。"
        ],
        "title": "重访白右",
        "id": "02616d9a-9077-4adc-a5a0-991a5650831a"
    },
    {
        "author": "葛天民",
        "paragraphs": [
            "一言已出驷难追，頼得君王放过伊。",
            "杨子江心杭折苇，浪头何似问头危。"
        ],
        "title": "达磨渡芦像",
        "id": "bbd8aa93-4c60-4cc1-b8cb-a688fb7e0108"
    },
    {
        "author": "葛天民",
        "paragraphs": [
            "齿发中年态，丘园素隠心。",
            "因栽白匾豆，欲当紫团参。",
            "筐筥收繁荚，窗扉失茂阴。",
            "萧萧檐外竹，抱蔓替予吟。"
        ],
        "title": "收白匾豆因得二首  其一",
        "id": "41980a53-765c-437a-8cee-e1a2284a6d50"
    },
    {
        "author": "葛天民",
        "paragraphs": [
            "古香无伴侣，一榻共云分。",
            "磵水塘头过，樵歌枕上闻。",
            "余生聊自适，此意与谁论。",
            "落叶如相委，时敲月下门。"
        ],
        "title": "收白匾豆因得二首  其二",
        "id": "403f89ea-01a8-477d-8a17-b4e95d95821f"
    },
    {
        "author": "葛天民",
        "paragraphs": [
            "落梅如雪雨如麻，最怕春寒是杏花。",
            "病後不能涓滴饮，可怜芳信到贫家。"
        ],
        "title": "仲春初二绝  其一",
        "id": "f9b51e80-68e5-496e-b30d-a54c983bf55c"
    },
    {
        "author": "葛天民",
        "paragraphs": [
            "初交二月草蒙茸，邻里纷纷去折蓬。",
            "柳下闭门非懒出，苦无筋力趁儿童。"
        ],
        "title": "仲春初二绝  其二",
        "id": "0433c2ed-9d2f-47b7-8fee-b2c25be34854"
    },
    {
        "author": "葛天民",
        "paragraphs": [
            "陌上红尘歇，湖中翠霭生。",
            "定钟山寺迥，新月夜船清。",
            "蛙乱鸣方急，鸥闲睡不惊。",
            "儿曹知我到，认得打门声。"
        ],
        "title": "湖上夜归",
        "id": "76bfbf12-7468-46d8-a4f6-b67153e33cc9"
    },
    {
        "author": "葛天民",
        "paragraphs": [
            "蛰动犹寒在，鸠鸣恰睡余。",
            "素传鹰羽化，多占鹊巢居。",
            "报我晴何用，怜渠拙自如。",
            "年年偏感处，风急杏花初。"
        ],
        "title": "闻鸠",
        "id": "1c6b88f5-649e-4ec9-997c-ae6e5d6c0445"
    },
    {
        "author": "葛天民",
        "paragraphs": [
            "咫尺春三月，寻常百姓家。",
            "为迎新燕入，不下旧帘遮。",
            "翅湿沾微雨，泥香带落花。",
            "巢成鶵长大，相伴过年华。"
        ],
        "title": "迎燕",
        "id": "6837316c-d9ee-41b5-82f5-086a46fd6724"
    },
    {
        "author": "葛天民",
        "paragraphs": [
            "粉翅来何许，春风卒未休。",
            "众芳皆旧识，微雨是新愁。",
            "斗舞围墙角，贪香缀蘂头。",
            "与花俱不语，相可自风流。"
        ],
        "title": "玩蝶",
        "id": "e015ef16-51c4-4dee-a397-3bc2a6af8ecd"
    },
    {
        "author": "葛天民",
        "paragraphs": [
            "望帝知何苦，催归不自禁。",
            "窜身依树密，啼血染花深。",
            "细雨离人泪，游丝荡子心。",
            "青山明月夜，老耳最知音。"
        ],
        "title": "闻杜鹃",
        "id": "a9e07357-26df-42a3-9fa9-ef17d69d5bd4"
    },
    {
        "author": "葛天民",
        "paragraphs": [
            "断槎无叶又无枝，得似勾春柳一丝。",
            "不是画船栖泊处，白鸥飞下立多时。"
        ],
        "title": "湖上观柳偶记龙泉先生勾春柳一丝之句感而有述",
        "id": "81bf8d5f-fd23-42b5-96c2-5d10fd2e998d"
    },
    {
        "author": "葛天民",
        "paragraphs": [
            "疎影横斜处，匆匆入夏看。",
            "绿阴遮得暗，青子结来酸。",
            "因病全疎酒，如痴犹凭栏。",
            "杨花无藉在，风急正漫漫。"
        ],
        "title": "尝青梅",
        "id": "53c10c00-48c0-4262-ad11-d1baedae4fef"
    },
    {
        "author": "葛天民",
        "paragraphs": [
            "小圃新穿土，中藏一丈空。",
            "山腰泉脉透，井口树阴蒙。",
            "浇药先资用，煎茶已见功。",
            "甘凉羞自荐，汲许四邻同。"
        ],
        "title": "开井",
        "id": "404ad3cc-9f1f-4d95-b14f-e8cc9a03f52a"
    },
    {
        "author": "葛天民",
        "paragraphs": [
            "龙护深潭草木昏，断碑元佑典刑存。",
            "蜀仙已去吴僧少，岭上松篁亦断魂。"
        ],
        "title": "龙井",
        "id": "c6e6c337-10d0-4ce4-81b9-d22f9b94b05d"
    },
    {
        "author": "葛天民",
        "paragraphs": [
            "连天芳草雨漫漫，赢得鸥边野水宽。",
            "花欲尽时风扑起，柳绵无力护春寒。"
        ],
        "title": "江山",
        "id": "541e57fe-2916-4d6f-98dc-fdeaa98536b7"
    }
]