[
    {
        "author": "胡曾",
        "paragraphs": [
            "行行西至一荒陂，因笑唐公不见机。",
            "莫惜骕骦输令尹，汉东宫阙早时归。"
        ],
        "title": "咏史诗 骕骦陂",
        "id": "86a43dc8-d6dd-4e6f-88ff-637aff6a0e29"
    },
    {
        "author": "胡曾",
        "paragraphs": [
            "夹谷莺啼三月天，野花芳草整相鲜。",
            "来时不见侏儒死，空笑齐人失措年。"
        ],
        "title": "咏史诗 夹谷",
        "id": "314907e2-1a54-48de-b066-ae103b41251b"
    },
    {
        "author": "胡曾",
        "paragraphs": [
            "草长黄池千里余，归来宗庙已丘墟。",
            "出师不听忠臣谏，徒耻穷泉见子胥。"
        ],
        "title": "咏史诗 吴宫",
        "id": "a7873bf4-4a85-47a9-bc03-22d8e13572af"
    },
    {
        "author": "胡曾",
        "paragraphs": [
            "春草绵绵岱日低，山边立马看摩笄。",
            "黄莺也解追前事，来向夫人死处啼。"
        ],
        "title": "咏史诗 摩笄山",
        "id": "64af3efc-661d-49d8-a986-42a47d6da98d"
    },
    {
        "author": "胡曾",
        "paragraphs": [
            "赵王一旦到房陵，国破家亡百恨增。",
            "魂断丛台归不得，夜来明月为谁升。"
        ],
        "title": "咏史诗 房陵",
        "id": "beb93e81-a237-4a19-ab33-a0870c6f6fae"
    },
    {
        "author": "胡曾",
        "paragraphs": [
            "青春行役思悠悠，一曲汀蒲濮水流。",
            "正见涂中龟曳尾，令人特地感庄周。"
        ],
        "title": "咏史诗 濮水",
        "id": "c1fce6c1-e0d4-4f93-9d56-d478e48dd351"
    },
    {
        "author": "胡曾",
        "paragraphs": [
            "野田极目草茫茫，吴楚交兵此路傍。",
            "谁料伍员入郢后，大开陵寝挞平王。"
        ],
        "title": "咏史诗 柏举",
        "id": "691edfc0-e4a9-41de-aad7-db757fd69c36"
    },
    {
        "author": "胡曾",
        "paragraphs": [
            "一上青山便化身，不知何代怨离人。",
            "古来节妇皆销朽，独尔不为泉下尘。"
        ],
        "title": "咏史诗 望夫山",
        "id": "b2aeef01-bbe1-4e9f-8732-864fcacc25eb"
    },
    {
        "author": "胡曾",
        "paragraphs": [
            "凿开山岭引湘波，上去昭回不较多。",
            "无限鹊临桥畔立，适来天道过天河。"
        ],
        "title": "咏史诗 金义岭",
        "id": "0d1d6881-f415-46ec-a606-ba3282ce8b51"
    },
    {
        "author": "胡曾",
        "paragraphs": [
            "一上高亭日正晡，青山重叠片云无。",
            "万年松树不知数，若个蚪枝是大夫。"
        ],
        "title": "咏史诗 云云亭",
        "id": "e0b6fc43-e463-4797-b7d9-03035b1bc914"
    },
    {
        "author": "胡曾",
        "paragraphs": [
            "新建阿房壁未干，沛公兵已入长安。",
            "帝王苦竭生灵力，大业沙崩固不难。"
        ],
        "title": "咏史诗 阿房宫",
        "id": "5b947022-7373-4ec6-b413-8de600ca9d0f"
    },
    {
        "author": "胡曾",
        "paragraphs": [
            "年年游览不曾停，天下山川欲遍经。",
            "堪笑沙丘才过处，銮舆风过鲍鱼腥。"
        ],
        "title": "咏史诗 沙丘",
        "id": "eab4e94b-055d-4c90-9ead-e369fd0a3837"
    },
    {
        "author": "胡曾",
        "paragraphs": [
            "一朝阎乐统羣凶，二世朝廷扫地空。",
            "唯有渭川流不尽，至今犹绕望夷宫。"
        ],
        "title": "咏史诗 咸阳",
        "id": "bd58fb29-15c0-473f-87cf-773c21a471fc"
    },
    {
        "author": "胡曾",
        "paragraphs": [
            "此水虽非禹凿开，废丘山下重萦回。",
            "莫言只解东流去，曾使章邯自杀来。"
        ],
        "title": "咏史诗 废丘山",
        "id": "f960b161-be0d-4a26-8621-467f5ad48f8f"
    },
    {
        "author": "胡曾",
        "paragraphs": [
            "数罪楚师应夺气，底须多论破深艰。",
            "仓皇鬬智成何语，遗笑当时广武山。"
        ],
        "title": "咏史诗 广武山",
        "id": "5f357246-459f-4780-87e6-3b981681db26"
    },
    {
        "author": "胡曾",
        "paragraphs": [
            "关东新破项王归，赤帜悠扬日月旗。",
            "从此汉家无敌国，争教彭越受诛夷。"
        ],
        "title": "咏史诗 长安",
        "id": "0deed735-e88d-4b59-850f-0f78a6f742e4"
    },
    {
        "author": "胡曾",
        "paragraphs": [
            "项籍鹰扬六合晨，鸿门开宴贺亡秦。",
            "樽前若取谋臣计，岂作阴陵失路人。"
        ],
        "title": "咏史诗 鸿门",
        "id": "3951f2c3-079d-4680-b351-f8946c6cb906"
    },
    {
        "author": "胡曾",
        "paragraphs": [
            "荆棘苍苍汉水湄，将坛烟草覆余基。",
            "适来投石空江上，犹似龙颜纳谏时。"
        ],
        "title": "咏史诗 汉中",
        "id": "a8e8a4d6-2ff7-4fb0-81de-c74b7a8d358a"
    },
    {
        "author": "胡曾",
        "paragraphs": [
            "韩信经营按镆铘，临戎叱咤有谁加。",
            "犹疑转战逢勍敌，更向军中问左车。"
        ],
        "title": "咏史诗 泜水",
        "id": "7ff4cc76-df94-4c2f-b943-7f857434af41"
    },
    {
        "author": "胡曾",
        "paragraphs": [
            "汉祖听谗不可防，伪游韩信果罹殃。",
            "十年辛苦平天下，何事生擒入帝乡。"
        ],
        "title": "咏史诗 云梦",
        "id": "ac96e898-32cf-4b8b-bd49-2464b72a0ae0"
    },
    {
        "author": "胡曾",
        "paragraphs": [
            "路入高阳感郦生，逢时长揖便论兵。",
            "最怜伏轼东游日，下尽齐王七十城。"
        ],
        "title": "咏史诗 高阳",
        "id": "301228bb-b4a9-4034-9a51-44b0d3060007"
    },
    {
        "author": "胡曾",
        "paragraphs": [
            "四皓忘机饮碧松，石巖云殿隐高踪。",
            "不知俱出龙楼后，多在商山第几重。"
        ],
        "title": "咏史诗 四皓庙",
        "id": "1ce074b4-f73b-4b60-a075-80d2c301e8ac"
    },
    {
        "author": "胡曾",
        "paragraphs": [
            "原头日落雪边云，犹放韩卢逐兔羣。",
            "况是四方无事日，霸陵谁识旧将军。"
        ],
        "title": "咏史诗 霸陵",
        "id": "699d92a4-5707-4dae-96db-24767b82a07c"
    },
    {
        "author": "胡曾",
        "paragraphs": [
            "欲出昆明万里师，汉皇习战此穿池。",
            "如何一面图攻取，不念生灵气力疲。"
        ],
        "title": "咏史诗 昆明池",
        "id": "efbcdbfb-6307-45d0-820c-1d18df752e70"
    },
    {
        "author": "胡曾",
        "paragraphs": [
            "武皇无路及昆丘，青鸟西沈陇树秋。",
            "欲问生前躬祀日，几烦龙驾到泾州。"
        ],
        "title": "咏史诗 回中",
        "id": "f8c4b9bc-b775-4fa1-b186-ac41d37992b7"
    },
    {
        "author": "胡曾",
        "paragraphs": [
            "何人知足反田庐，玉管东门饯二疏。",
            "岂是不荣天子禄，后贤那使久闲居。"
        ],
        "title": "咏史诗 东门",
        "id": "98ac4269-52bf-4fd8-b8bf-578e2e7765a9"
    },
    {
        "author": "胡曾",
        "paragraphs": [
            "汉帝荒唐不解忧，大夸田猎废农收。",
            "子云徒献长杨赋，肯念高皇沐雨秋。"
        ],
        "title": "咏史诗 射熊馆",
        "id": "4801c0d9-52d1-4bd3-a263-c3ebbb002599"
    },
    {
        "author": "胡曾",
        "paragraphs": [
            "师克由来在协和，萧王兵马固无多。",
            "谁知大敌昆阳败，却笑前朝困楚歌。"
        ],
        "title": "咏史诗 昆阳",
        "id": "bd9066c4-64a1-44ea-b9b7-c71b04eaf807"
    },
    {
        "author": "胡曾",
        "paragraphs": [
            "七里青滩映碧层，九天星象感严陵。",
            "钓鱼台上无丝竹，不是高人谁解登。"
        ],
        "title": "咏史诗 七里滩",
        "id": "25e28997-3e96-4c7b-bec4-6a0c7b5361eb"
    },
    {
        "author": "胡曾",
        "paragraphs": [
            "古贤高尚不争名，行止由来动杳冥。",
            "今日浪为千里客，看花慙上德星亭。"
        ],
        "title": "咏史诗 颍川",
        "id": "7932689a-6c71-4120-838f-b1233f5f959d"
    },
    {
        "author": "胡曾",
        "paragraphs": [
            "黄祖才非长者俦，祢衡珠碎此江头。",
            "今来鹦鹉洲边过，惟有无情碧水流。"
        ],
        "title": "咏史诗 江夏",
        "id": "5302460c-2666-4f95-96b5-3c76e4a1497b"
    },
    {
        "author": "胡曾",
        "paragraphs": [
            "本初屈指定中华，官渡相持勒虎牙。",
            "若使许攸财用足，山河争得属曹家。"
        ],
        "title": "咏史诗 官渡",
        "id": "e0d2b11b-73ed-41d6-adab-de9ac7d5e227"
    },
    {
        "author": "胡曾",
        "paragraphs": [
            "长安城外白云秋，萧索悲风灞水流。",
            "因想汉朝离乱日，仲宣从此向荆州。"
        ],
        "title": "咏史诗 灞岸",
        "id": "b68b35df-a8e0-4f72-b82b-051b09958349"
    },
    {
        "author": "胡曾",
        "paragraphs": [
            "徒向濡须欲受降，英雄才略独无双。",
            "天心不与金陵便，高步何由得渡江。"
        ],
        "title": "咏史诗 濡须桥",
        "id": "0c9c5f7c-00fe-4d24-a95c-aa09b963ef79"
    },
    {
        "author": "胡曾",
        "paragraphs": [
            "策马行行到豫州，祖生寂寞水空流。",
            "当时更有三年寿，石勒寻为关下囚。"
        ],
        "title": "咏史诗 豫州",
        "id": "b27ab6de-7501-4cc2-987b-afddf703bfd6"
    },
    {
        "author": "胡曾",
        "paragraphs": [
            "苻坚举国出西秦，东晋危如累卵晨。",
            "谁料此山诸草木，尽能排难化为人。"
        ],
        "title": "咏史诗 八公山",
        "id": "c10fc0e5-1f53-4be8-8806-8b4f502137a9"
    },
    {
        "author": "胡曾",
        "paragraphs": [
            "翰苑何时休嫁女，文昌早晚罢生儿。",
            "上林新桂年年发，不许平人折一枝。"
        ],
        "title": "下第",
        "id": "1a78f81c-6a0a-438a-8c5e-cd331e1efa4d"
    },
    {
        "author": "胡曾",
        "paragraphs": [
            "万里桥边女校书，枇杷花下闭门居。",
            "扫眉才子知多少，管领春风总不如。"
        ],
        "tags": [
            "写人",
            "赞美",
            "写人诗"
        ],
        "title": "赠薛涛",
        "id": "b440d330-6c31-4e27-ae2b-b1be83d528d1"
    },
    {
        "author": "方干",
        "paragraphs": [
            "采莲女儿避残热，隔夜相期侵早发。",
            "指剥春葱腕似雪，画桡轻拨蒲根月。",
            "兰舟迟速有输赢，先到河湾赌何物。",
            "才到河湾分首去，散在花间不知处。"
        ],
        "title": "采莲",
        "id": "ea443c03-ab3d-4119-af2e-88011345610a"
    },
    {
        "author": "方干",
        "paragraphs": [
            "众木又摇落，望君还不还。",
            "轩车在何处，雨雪满前山。",
            "思苦文星动，乡遥钓渚闲。",
            "明年见名姓，唯我独何颜。"
        ],
        "title": "寄李频",
        "id": "9f7bd3ff-6c6a-4935-b4e1-bcae3436a9a4"
    },
    {
        "author": "方干",
        "paragraphs": [
            "前山含远翠，罗列在窗中。",
            "尽日人不到，一尊谁与同。",
            "凉随莲叶雨，暑避柳条风。",
            "岂分长岑寂，明时有至公。"
        ],
        "title": "东溪别业寄吉州段郎中",
        "id": "db89ed07-30e2-4bee-a251-524b1e3d56b1"
    },
    {
        "author": "方干",
        "paragraphs": [
            "误饮覃怀酒，谁知滞去程。",
            "朝昏太行色，坐卧沁河声。",
            "白道穿秦甸，严鼙似戍城。",
            "邻鸡莫相促，游子自晨征。"
        ],
        "title": "怀州客舍",
        "id": "216b4a68-f610-4bf3-a613-b4ad905f8682"
    },
    {
        "author": "方干",
        "paragraphs": [
            "求名如未遂，白首亦难归。",
            "送我尊前酒，典君身上衣。",
            "寒芜随楚尽，落叶渡淮稀。",
            "莫叹干时晚，前心岂便非。"
        ],
        "title": "中路寄喻凫先辈",
        "id": "912006bc-4b5e-44b5-8725-c284293b7c91"
    },
    {
        "author": "方干",
        "paragraphs": [
            "故园终不住，剑鹤在扁舟。",
            "尽室无余俸，还家得白头。",
            "钟催吴岫晓，月遶渭河流。",
            "曾是栖安邑，恩期异日酬。"
        ],
        "title": "送赵明府还北",
        "id": "88dcf393-efa8-45df-9c79-8987380fc203"
    },
    {
        "author": "方干",
        "paragraphs": [
            "地下无余恨，人间得盛名。",
            "残篇续大雅，稚子托诸生。",
            "度日山空暮，缘溪鹤自鸣。",
            "难收故交意，寒笛一声声。"
        ],
        "title": "过朱协律故山",
        "id": "282c33b7-cfce-4c95-9204-c01fb7745b2c"
    },
    {
        "author": "方干",
        "paragraphs": [
            "登车误相远，谈笑亦何因。",
            "路入潇湘树，书随巴蜀人。",
            "歛衣寒犯雪，倾箧病看春。",
            "莫负髫年志，清朝作献臣。"
        ],
        "title": "途中寄刘沆",
        "id": "7814a03b-b322-4816-8227-0340f927d314"
    },
    {
        "author": "方干",
        "paragraphs": [
            "束书成远去，还计莫经春。",
            "倒箧唯求醉，登舟自笑贫。",
            "波移彭蠡月，树没汉陵人。",
            "试吏曾趋府，旌幢自可亲。"
        ],
        "title": "送班主簿入谒荆南韦常侍",
        "id": "28fc5eea-2f45-454b-9c0f-ab669bfd3c0f"
    },
    {
        "author": "方干",
        "paragraphs": [
            "绝顶无烦暑，登临三伏中。",
            "深萝难透日，乔木更含风。",
            "山叠云霞际，川倾世界东。",
            "那知兹夕兴，不与古人同。"
        ],
        "title": "夏日登灵隐寺后峰",
        "id": "2e9708d4-3043-4daf-9177-4a7bea0a21d6"
    },
    {
        "author": "方干",
        "paragraphs": [
            "细声频断续，审听亦难分。",
            "髣髴应移处，从容却不闻。",
            "兰栖朝咽露，树隐暝吟云。",
            "莫遣乡愁起，吾怀祗是君。"
        ],
        "title": "听新蝉寄张昼",
        "id": "537c1a86-c967-41d8-a11e-aec849d9bb43"
    },
    {
        "author": "方干",
        "paragraphs": [
            "文战偶未胜，无令移壮心。",
            "风尘辞帝里，舟檝到家林。",
            "过楚寒方尽，浮淮月正沈。",
            "持杯话来日，不听洞庭砧。"
        ],
        "tags": [
            "洞庭湖"
        ],
        "title": "送喻坦之下第还江东",
        "id": "9ea9b609-5f2d-4983-b566-9748ed50076e"
    },
    {
        "author": "方干",
        "paragraphs": [
            "蜀路何迢递，怜君独去游。",
            "风烟连北虏，山水似东瓯。",
            "九折盘荒坂，重江遶汉州。",
            "临邛一壶酒，能遣长卿愁。"
        ],
        "title": "送姚舒下第游蜀",
        "id": "6c6d015a-9fe2-49c4-83f1-56718c7ce894"
    },
    {
        "author": "方干",
        "paragraphs": [
            "此地似乡国，堪为朝夕吟。",
            "云藏吴相庙，树引越山禽。",
            "潮落海人散，钟迟秋寺深。",
            "我来无旧识，谁见寂寥心。"
        ],
        "title": "旅次钱塘",
        "id": "0ab7d88d-bb22-4137-a4c4-3ef6ffa2fee7"
    },
    {
        "author": "方干",
        "paragraphs": [
            "知心似古人，岁久分弥亲。",
            "离别波涛阔，留连槐柳新。",
            "蟆陵寒贳酒，渔浦夜垂纶。",
            "自此星居后，音书岂厌频。"
        ],
        "title": "别喻凫",
        "id": "33fddbd6-5437-4c79-bd4c-58fcdb7d244e"
    },
    {
        "author": "方干",
        "paragraphs": [
            "相逢未作期，相送定何之。",
            "不得长年少，那堪远别离。",
            "泛湖乘月早，践雪过山迟。",
            "永望多时立，翻如在梦思。"
        ],
        "title": "送相里烛",
        "id": "a6649093-93d8-4ebb-a384-5cfd06f2aa86"
    },
    {
        "author": "方干",
        "paragraphs": [
            "闲花未零落，心绪已纷纷。",
            "久客无人见，新禽何处闻？舟随一水远，路出万山分。",
            "夜月生愁望，孤光必照君。"
        ],
        "title": "君不来",
        "id": "9df3fe52-6f0b-4e28-9009-924934ad580b"
    },
    {
        "author": "方干",
        "paragraphs": [
            "江流盘复直，浮棹出家林。",
            "商洛路犹远，山阳春已深。",
            "青云应有望，白发未相侵。",
            "才小知难荐，终劳许郭心。"
        ],
        "title": "将谒商州吕郎中道出楚州留献章中丞",
        "id": "f7423aa8-a14c-403d-9dc0-cdbff5feffe9"
    },
    {
        "author": "方干",
        "paragraphs": [
            "卷箔羣峰暮，萧条未掩关。",
            "江流嶓[冢]雨，路入汉家山。",
            "落叶欹眠后，孤砧倚望间。",
            "此情偏耐醉，难遣酒罍闲。"
        ],
        "title": "金州客舍",
        "id": "aa40e360-14cf-4b65-a7dd-54f4b17de13c"
    },
    {
        "author": "方干",
        "paragraphs": [
            "灞上寒仍在，柔条亦自新。",
            "山河虽度腊，雨雪未知春。",
            "正忆同袍者，堪逢共国人。",
            "衔杯益无语，与尔转相亲。"
        ],
        "title": "途中逢孙辂因得李频消息",
        "id": "06b8584f-8aba-4c65-b082-f2fb23694ab1"
    },
    {
        "author": "方干",
        "paragraphs": [
            "道路本无限，又应何处逢？流年莫虚掷，华髪不相容。",
            "野渡波摇月，空城雨翳钟。",
            "此心随去马，迢递过千峰。"
        ],
        "tags": [
            "离别",
            "岁月"
        ],
        "title": "送从兄郜",
        "id": "988873f6-5213-41bc-aefa-b82a2610326c"
    },
    {
        "author": "方干",
        "paragraphs": [
            "壮岁分冞切，少年心正同。",
            "当闻千里去，难遣一尊空。",
            "翳烛蒹葭雨，吹帆橘柚风。",
            "明年见亲族，尽集在怀中。"
        ],
        "title": "送许温",
        "id": "e948e721-0489-4665-b340-a65e258c8c80"
    },
    {
        "author": "方干",
        "paragraphs": [
            "寒山压镜心，此处是家林。",
            "梁燕窥春醉，嵒猿学夜吟。",
            "云连平地起，月向白波沈。",
            "犹自闻钟角，栖身可在深。"
        ],
        "title": "镜中别业二首 一",
        "id": "c02dd15a-1ca1-4d58-8dca-7905382a5a20"
    },
    {
        "author": "方干",
        "paragraphs": [
            "世人如不容，吾自纵天慵。",
            "落叶凭风扫，香秔倩水舂。",
            "花朝连郭雾，雪夜隔湖钟。",
            "身外无能事，头宜白此峰。"
        ],
        "title": "镜中别业二首 二",
        "id": "e0910975-76bf-4a43-aec8-ab2898d6f05c"
    },
    {
        "author": "方干",
        "paragraphs": [
            "愁吟与独行，何事不伤情。",
            "久立钓鱼处，唯闻啼鸟声。",
            "山蔬和草嫩，海树入篱生。",
            "吾在兹溪上，怀君恨不平。"
        ],
        "title": "经周处士故居",
        "id": "0a25656f-290c-497a-b5d7-670022ecd9ae"
    },
    {
        "author": "方干",
        "paragraphs": [
            "所得非众语，众人那得知。",
            "才吟五字句，又白几茎髭。",
            "月阁欹眠夜，霜轩正坐时。",
            "沈思心更苦，恐作满头丝。"
        ],
        "title": "赠喻凫",
        "id": "e11586ae-a259-416a-a0e9-6dd2835066f2"
    },
    {
        "author": "方干",
        "paragraphs": [
            "长天接广泽，二气共含秋。",
            "举目无平地，何心恋直钩。",
            "孤钟鸣大岸，片月落中流。",
            "却忆鸱夷子，当时此泛舟。"
        ],
        "tags": [
            "洞庭湖"
        ],
        "title": "早发洞庭",
        "id": "37d6d80a-b183-4fbc-8d1f-bc7da73bb3bc"
    },
    {
        "author": "方干",
        "paragraphs": [
            "志业不得力，到今犹苦吟。",
            "唫成五字句，用破一生心。",
            "世路屈声远，寒溪怨气深。",
            "前贤多晚达，莫怕鬓霜侵。"
        ],
        "title": "贻钱塘县路明府",
        "id": "08ff2f82-8894-4219-96b7-d5b5500ad123"
    },
    {
        "author": "方干",
        "paragraphs": [
            "吟霜与卧云，此兴亦甘贫。",
            "吹箭落翠羽，垂丝牵锦鳞。",
            "满湖风撼月，半日雨藏春。",
            "却笑萦簪组，劳心字远人。"
        ],
        "title": "湖上言事寄长城喻明府",
        "id": "70d1abe4-fd20-446e-bb56-340dfed6c886"
    },
    {
        "author": "方干",
        "paragraphs": [
            "高低竹杂松，积翠复留风。",
            "路极阴溪里，寒生暑气中。",
            "闲云低覆草，片水静涵空。",
            "方见洋源牧，心侔造化功。"
        ],
        "title": "涵碧亭",
        "id": "f20efba0-0932-4f14-8e68-dc4c8f8c6d78"
    },
    {
        "author": "方干",
        "paragraphs": [
            "永怀难自问，此夕众愁兴。",
            "晓韵侵春角，寒光隔岁灯。",
            "心燃一寸火，泪结两行冰。",
            "煦育诚非远，阳和又欲升。"
        ],
        "title": "除夜",
        "id": "2910d0ab-6354-4a43-af9d-ecbcf9a977df"
    },
    {
        "author": "方干",
        "paragraphs": [
            "才子醉更逸，一吟倾一觞。",
            "支颐忍有得，摇笔便成章。",
            "王粲实可重，祢衡争不狂。",
            "何时应会面，梦里是潇湘。"
        ],
        "title": "赠许牍山人",
        "id": "87fe9ca3-ecf3-46b3-9cbe-be9ba6cf3a03"
    },
    {
        "author": "方干",
        "paragraphs": [
            "定难在明略，何曾劳战争。",
            "飞书谕强寇，计日下重城。",
            "深雪移军夜，寒笳出塞情。",
            "苦心殊易老，新髪早年生。"
        ],
        "title": "赠功成将",
        "id": "4ec6ad27-5cb4-4979-bb59-e25d2358e790"
    },
    {
        "author": "方干",
        "paragraphs": [
            "原上桑柘瘦，再来还见贫。",
            "沧州几年隐，白发一茎新。",
            "败叶平空堑，残阳满近隣。",
            "闲言说知己，半是学禅人。"
        ],
        "title": "白艾原客",
        "id": "c1acb0da-22b0-424a-b376-b752b4cf00d0"
    },
    {
        "author": "方干",
        "paragraphs": [
            "寥寥落何处，一夜过胡天。",
            "送苦秋风外，吹愁白发边。",
            "望乡皆下泪，久戍尽休眠。",
            "寂寞空沙晓，开眸片月悬。"
        ],
        "title": "朔管",
        "id": "446becdb-0cc3-4ef8-8bca-c24e8f2ee3c0"
    },
    {
        "author": "方干",
        "paragraphs": [
            "旧山长系念，终日卧边亭。",
            "道路知已远，梦魂空再经。",
            "秋泉凉好引，乳鹤静宜听。",
            "独上高楼望，蓬身且未宁。"
        ],
        "title": "忆故山",
        "id": "98447cde-dbfc-4d23-8e37-367b4c4b3108"
    },
    {
        "author": "方干",
        "paragraphs": [
            "江东寒近腊，野寺水天昏。",
            "无酒能消夜，随僧早闭门。",
            "照墙灯焰细，著瓦雨声繁。",
            "漂泊仍千里，清吟欲断魂。"
        ],
        "title": "冬夜泊僧舍",
        "id": "56af8751-f431-4937-8723-7028c0b90ae0"
    },
    {
        "author": "方干",
        "paragraphs": [
            "遥夜独不卧，寂寥庭户中。",
            "河明五陵上，月满九门东。",
            "万里亲朋散，故园沧海空。",
            "归怀正南望，此夕起秋风。"
        ],
        "title": "新秋独夜寄戴叔伦",
        "id": "898d1a7c-c627-428d-8ca9-44741ea4d987"
    },
    {
        "author": "方干",
        "paragraphs": [
            "举酒一相劝，逢春聊尽欢。",
            "羇游故交少，远别后期难。",
            "路上野花发，雨中青草寒。",
            "悠悠两都梦，小沛与长安。"
        ],
        "title": "送沛县司马丞之任",
        "id": "3d92e117-b18e-42b7-ba62-865dd047f58d"
    },
    {
        "author": "方干",
        "paragraphs": [
            "万里杨柳色，出关随故人。",
            "轻烟覆流水，落日照行尘。",
            "积梦江湖阔，忆家兄弟贫。",
            "裴回灞亭上，不语共伤春。"
        ],
        "title": "送卢评事东归",
        "id": "4b07b91d-182e-4a91-b430-7f0515c4c110"
    },
    {
        "author": "方干",
        "paragraphs": [
            "钟鼓喧离室，车徒促夜装。",
            "晓榆新变火，轻柳暗飞霜。",
            "转镜看华髪，传杯话故乡。",
            "每嫌儿女泪，今日自沾裳。"
        ],
        "title": "清明日送邓芮还乡",
        "id": "469ebce1-1cc8-4396-b86a-92d2d747c9cf"
    },
    {
        "author": "方干",
        "paragraphs": [
            "九门思谏诤，万里采风谣。",
            "关外逢秋月，天涯过晚潮。",
            "雁飞云杳杳，木落浦萧萧。",
            "空怨他乡别，回舟暮寂寥。"
        ],
        "title": "送崔拾遗出使江东",
        "id": "5349b866-ffbc-45f6-b94d-cd7fd3a5008b"
    },
    {
        "author": "方干",
        "paragraphs": [
            "为文通绝境，从宦及良辰。",
            "洛下知名早，腰边结绶新。",
            "且倾浮菊酒，聊拂染衣尘。",
            "独恨沧州侣，愁来别故人。"
        ],
        "title": "重阳日送洛阳李丞之任",
        "id": "b81fee60-8250-47f6-b541-7442dac7a613"
    },
    {
        "author": "方干",
        "paragraphs": [
            "独乘骢马去，不并旅人还。",
            "中外名卿贵，田园高步闲。",
            "暮春经楚县，新月上淮山。",
            "道路空瞻望，轩车不敢攀。"
        ],
        "title": "江州送李侍御归东洛",
        "id": "614337bb-d830-451e-ae52-2dd6d7b87ed6"
    },
    {
        "author": "方干",
        "paragraphs": [
            "乡人去欲尽，北雁又南飞。",
            "京洛风尘久，江淮音信稀。",
            "旧山知独往，一醉莫相违。",
            "未得解羇旅，无劳问是非。"
        ],
        "title": "送郭太祝归江东",
        "id": "c2ae6fc3-2b66-4f79-b8b3-37748ee60dd7"
    },
    {
        "author": "方干",
        "paragraphs": [
            "成名年少日，就业圣人书。",
            "擢桂谁相比，籝金已不如。",
            "东城送归客，秋日待征车。",
            "若到清潭畔，儒风变里闾。"
        ],
        "title": "送李恬及第后还贝州",
        "id": "971f3450-5edd-4da1-8b4a-820be76cfb69"
    },
    {
        "author": "方干",
        "paragraphs": [
            "离堂千里客，归骑五陵人。",
            "路转函关晚，烟开上苑新。",
            "天涯将野服，阙下见乡亲。",
            "问得存亡事，裁诗寄海滨。"
        ],
        "title": "收两京后还上都兼访一二亲故",
        "id": "195db8dd-0613-4715-81e4-585888488b56"
    },
    {
        "author": "方干",
        "paragraphs": [
            "何时到故乡，归去佩铜章。",
            "亲友移家尽，闾阎百战伤。",
            "背关余草木，出塞足风霜。",
            "遗老应相贺，知君不下堂。"
        ],
        "title": "送汶上王明府之任",
        "id": "550f1927-69d1-46e2-b74c-1e4277b576f5"
    },
    {
        "author": "方干",
        "paragraphs": [
            "云雨一消散，悠悠关复河。",
            "俱从泛舟役，遂隔洞庭波。",
            "楚水去不尽，秋风今更过。",
            "无由得相见，却恨寄书多。"
        ],
        "tags": [
            "洞庭湖"
        ],
        "title": "湖南使院遣情送江夏贺侍郎",
        "id": "7f91ab51-a47a-44fb-9b6d-5a57cdea3db3"
    },
    {
        "author": "方干",
        "paragraphs": [
            "万人曾死战，几户免刀兵。",
            "井邑初安堵，儿童未长成。",
            "凉风吹古木，野火烧残营。",
            "寥落千余里，山高水复清。"
        ],
        "title": "过申州作",
        "id": "a2f4ad5f-7fc4-4038-a17c-4a124bf9e937"
    },
    {
        "author": "方干",
        "paragraphs": [
            "移家近汉阴，不复问华簪。",
            "买酒宜城远，烧田梦泽深。",
            "暮山逢鸟入，寒水见鱼沈。",
            "与物皆无累，终年惬本心。"
        ],
        "title": "汝南过访田评事",
        "id": "98ab4706-5c35-4616-a758-587cdce03600"
    },
    {
        "author": "方干",
        "paragraphs": [
            "律仪通外学，诗思入玄关。",
            "烟景随人别，风姿与物闲。",
            "贯花留静室，咒水度空山。",
            "谁识浮云意，悠悠天地间。"
        ],
        "title": "送道上人游方",
        "id": "f7af4fd9-6339-4c67-8962-16fe5caf52bf"
    },
    {
        "author": "方干",
        "paragraphs": [
            "莫辞还作吏，且喜速回车。",
            "留醉悲残岁，含情寄远书。",
            "共看衰老近，转觉宦名虚。",
            "遥想清溪畔，幽人得自如。"
        ],
        "title": "送饶州王司法之任兼寄朱处士",
        "id": "542f3f61-746d-41fb-82ea-47ff0a40f0a2"
    },
    {
        "author": "方干",
        "paragraphs": [
            "爱此栖心静，风尘路已赊。",
            "十余茎野竹，一两树山花。",
            "遶石开泉细，穿萝引径斜。",
            "无人会幽意，来往在烟霞。"
        ],
        "title": "詹碏山居",
        "id": "af31dddf-eee7-445a-8511-3c4c3f1e9bfa"
    },
    {
        "author": "方干",
        "paragraphs": [
            "画角吹残月，寒声发戍楼。",
            "立霜嘶马怨，攒碛泣兵愁。",
            "燕雁鸣云畔，胡风冷草头。",
            "罢闻三会后，天逈晓星流。"
        ],
        "title": "晓角",
        "id": "23de0fd0-fefe-418a-ac6f-71c62443860b"
    },
    {
        "author": "方干",
        "paragraphs": [
            "烧火掩关坐，穷居客访稀。",
            "冻云愁暮色，寒日淡斜晖。",
            "穿牖竹风满，遶庭云叶飞。",
            "已嗟周一岁，羇寓尚何依。"
        ],
        "title": "冬日",
        "id": "e2369358-7d9d-49ba-acb1-c7b85ba94e95"
    },
    {
        "author": "方干",
        "paragraphs": [
            "早为千里别，况复是秋残。",
            "木叶怨先老，江云愁暮寒。",
            "交情如水淡，离酒泛杯宽。",
            "料想还家后，休吟行路难。"
        ],
        "title": "残秋送友",
        "id": "7b774434-3435-4dbe-b5a5-558913822fab"
    },
    {
        "author": "方干",
        "paragraphs": [
            "藕叶缀为衣，东西泣路岐。",
            "乡心日落后，身计酒醒时。",
            "触目多添感，凝情足所思。",
            "羁愁难尽遣，行坐一低眉。"
        ],
        "title": "客行",
        "id": "28e1801c-e062-4514-bd71-1198dc4a4c62"
    },
    {
        "author": "方干",
        "paragraphs": [
            "度鸿惊睡醒，欹枕已三更。",
            "梦破寂寥思，灯残零落明。",
            "空窗闲月色，幽壁静虫声。",
            "况是离乡久，依然无限情。"
        ],
        "title": "秋夜",
        "id": "dfc43e14-5ffd-41cf-b444-89f6e3da1e4d"
    },
    {
        "author": "方干",
        "paragraphs": [
            "入夜天西见，蛾[眉]冷素光。",
            "潭鱼惊钓落，云雁怯弓张。",
            "隐隐临珠箔，微微上粉墙。",
            "更怜三五夕，仙桂满轮芳。"
        ],
        "title": "新月",
        "id": "38f15ae7-30ca-44c5-b4d1-ce74c370c84e"
    },
    {
        "author": "方干",
        "paragraphs": [
            "就枕忽不寐，孤怀兴叹初。",
            "南谯收旧历，上苑绝来书。",
            "暝雪细声积，晨钟寒韵疎。",
            "侯门昔弹铗，曾共食江鱼。"
        ],
        "title": "滁上怀周贺",
        "id": "603d1bd2-1966-4bf1-a83d-ac3ec14ca31f"
    },
    {
        "author": "方干",
        "paragraphs": [
            "寺处唯高僻，云生石枕前。",
            "静吟因得句，独夜不妨禅。",
            "窗接停猨树，巖飞浴鹤泉。",
            "相思有书札，俱倩猎人传。"
        ],
        "title": "寄石湓清越上人",
        "id": "38102412-14f3-414c-9d2d-9ac27471726c"
    },
    {
        "author": "方干",
        "paragraphs": [
            "造化有功力，平分归笔端。",
            "溪如冰后听，山似烧来看。",
            "立意雪髯出，支颐烟汗干。",
            "世间从尔后，应觉致名难。"
        ],
        "title": "陈式水墨山水",
        "id": "3330b9a5-01c5-46e5-8f8b-b88b4c7f7212"
    },
    {
        "author": "方干",
        "paragraphs": [
            "昔见初栽日，今逢成树时。",
            "存思心更感，遶看步还迟。",
            "蝶舞摇风蘂，莺啼含露枝。",
            "裴回不忍去，应与醉相宜。"
        ],
        "title": "陈秀才亭际木兰",
        "id": "31b2aa54-caed-497d-9062-0b31ff8c26fe"
    },
    {
        "author": "方干",
        "paragraphs": [
            "幽独度遥夜，夜清神更闲。",
            "高风吹越树，细露湿湖山。",
            "月皎微吟后，钟鸣不寐间。",
            "如教累簪组，此兴岂相关。"
        ],
        "title": "赠镜公",
        "id": "2d079a36-af6d-4dcd-b933-d2b6516a7b89"
    },
    {
        "author": "方干",
        "paragraphs": [
            "登寺寻盘道，人烟远更微。",
            "石窗秋见海，山霭暮侵衣。",
            "众木随僧老，高泉尽日飞。",
            "谁能厌轩冕，来此便忘机。"
        ],
        "title": "登雪窦僧家",
        "id": "0065a4a9-d0d0-47b6-81c3-f7a2661f9c5e"
    },
    {
        "author": "方干",
        "paragraphs": [
            "声望去已远，门人无不知。",
            "义行相识处，贫过少年时。",
            "妨寐夜吟苦，爱闲身达迟。",
            "难求似君者，我去更逢谁。"
        ],
        "title": "途中逢进士许巢",
        "id": "3db59a4a-6a16-4baa-b7c9-e27b60550c05"
    },
    {
        "author": "方干",
        "paragraphs": [
            "芿草不停兽，因师山更灵。",
            "村林朝乞食，风雨夜开扃。",
            "井味兼松粉，云根着净瓶。",
            "尘劳如醉梦，对此暂能醒。"
        ],
        "title": "赠玛瑙山禅者",
        "id": "38c6a382-acaa-4635-8ff6-a1f64a8db1df"
    },
    {
        "author": "方干",
        "paragraphs": [
            "远别那无梦，重游自有期。",
            "半年乡信到，两地赤心知。",
            "坐久吟移调，更长砚结凘。",
            "文人才力薄，终怕阿戎欺。"
        ],
        "title": "詶故人陈乂都",
        "id": "3f0a2210-7ade-4233-bb78-127bd6c5a5f7"
    },
    {
        "author": "方干",
        "paragraphs": [
            "幂幂复苍苍，微和傍早阳。",
            "前春寒已尽，待闰日犹长。",
            "柳变虽因雨，花迟岂为霜。",
            "自兹延圣历，谁不驻年光。"
        ],
        "title": "闰春",
        "id": "04cb418e-1a3f-487d-b3c3-4b4beb822fda"
    },
    {
        "author": "方干",
        "paragraphs": [
            "叠叶与高节，俱从毫末生。",
            "流传千古誉，研炼十年情。",
            "向月本无影，临风疑有声。",
            "吾家钓台畔，似此两三茎。"
        ],
        "title": "方著作画竹",
        "id": "ccceb8ba-2faf-41b6-86fe-4cf0d7609dca"
    },
    {
        "author": "方干",
        "paragraphs": [
            "平明方发尽，为待好风吹。",
            "不见移来日，先愁落去时。",
            "浓香薰叠叶，繁朵压卑枝。",
            "坐看皆终夕，游蜂似有期。"
        ],
        "title": "题友人山花",
        "id": "d5705d7d-10e8-422f-945c-e56061f5f416"
    },
    {
        "author": "方干",
        "paragraphs": [
            "几生余习在，时复作微吟。",
            "坐夏莓苔合，行禅桧柏深。",
            "入山成白首，学道是初心。",
            "心地不移变，徒云寒暑侵。"
        ],
        "title": "赠诗僧怀静",
        "id": "0d8e1226-937d-46b3-83f8-c071463ac5e4"
    },
    {
        "author": "方干",
        "paragraphs": [
            "理论与妙用，皆从人外来。",
            "山河澄正气，雪月助宏才。",
            "傲世寄渔艇，藏名归酒杯。",
            "升沈在方寸，即恐起风雷。"
        ],
        "title": "赠许牍秀才",
        "id": "2943d552-63b0-456f-9da9-a7cf0735c907"
    },
    {
        "author": "方干",
        "paragraphs": [
            "至业是至宝，莫过心自知。",
            "时情如甚畅，天道即无私。",
            "入洛霜霰苦，离家兰菊衰。",
            "焚舟不回顾，薄暮又何之。"
        ],
        "title": "送于丹",
        "id": "6d1354ef-d056-45b8-b3d0-c571af440158"
    },
    {
        "author": "方干",
        "paragraphs": [
            "沧茫大荒外，风教即难知。",
            "连夜扬帆去，经年到岸迟。",
            "波涛含左界，星斗定东维。",
            "或有归风便，当为相见期。"
        ],
        "title": "送人游日本国",
        "id": "1c9bbf31-a372-4b6d-8c81-36c2b0eb7a66"
    },
    {
        "author": "方干",
        "paragraphs": [
            "日月昼夜转，年光难驻留。",
            "轩窗才过雨，枕簟即知秋。",
            "草际鸟行出，溪中虹影收。",
            "唯君壮心在，应笑卧沧洲。"
        ],
        "title": "东溪言事寄于丹",
        "id": "3f9b15c7-c353-48fd-951a-3acc4ee43150"
    },
    {
        "author": "方干",
        "paragraphs": [
            "一瞬即七里，箭驰犹是难。",
            "樯边走岚翠，枕底失风湍。",
            "但讶猨鸟定，不知霜月寒。",
            "前贤竟何益，此地误垂竿。"
        ],
        "title": "暮发七里滩夜泊严光台下",
        "id": "86ed3878-bba1-474c-92c3-f29908bb7bb9"
    },
    {
        "author": "方干",
        "paragraphs": [
            "气象四时清，无人画得成。",
            "众山寒叠翠，两派绿分声。",
            "坐月何曾夜，听松不似晴。",
            "混元融结后，便有此溪名。"
        ],
        "title": "处州洞溪",
        "id": "330e085f-4b9e-413e-9281-e4753fc5a4b3"
    },
    {
        "author": "方干",
        "paragraphs": [
            "水木深不极，似将星汉连。",
            "中州唯此地，上界别无天。",
            "雪折停猨树，花藏浴鹤泉。",
            "师为终老意，日日复年年。"
        ],
        "title": "称心寺中岛",
        "id": "520556ce-3f7f-41f5-98fe-7a66e6e7227b"
    },
    {
        "author": "方干",
        "paragraphs": [
            "地气寒不畅，严风无定时。",
            "挑灯青烬少，呵笔尺书迟。",
            "白兔没已久，晨鸡僵未知。",
            "竚看开圣历，喧煦立为期。"
        ],
        "title": "岁晚苦寒",
        "id": "32fdf308-96cd-4f85-9759-81c2500d4986"
    },
    {
        "author": "方干",
        "paragraphs": [
            "未问移栽日，先愁落地时。",
            "疎中从间叶，密处莫烧枝。",
            "郢客教谁探，胡蜂是自知。",
            "周回两三步，常有醉乡期。"
        ],
        "title": "杜鹃花",
        "id": "5ed1226c-2321-4a25-ade8-2929fe0f2c87"
    },
    {
        "author": "方干",
        "paragraphs": [
            "散拙亦自遂，麤将猨鸟同。",
            "飞泉高泻月，独树逈含风。",
            "果落盘盂上，云生箧笥中。",
            "未甘明圣日，终作钓渔翁。"
        ],
        "title": "山中",
        "id": "d7d2a57b-425a-47a7-b2a6-e0e2f18ad089"
    },
    {
        "author": "方干",
        "paragraphs": [
            "儿童戏穿凿，咫尺见津涯。",
            "藓岸和纤草，松泉溅浅沙。",
            "光含半牀月，影入一枝花。",
            "到此无醒日，当时有习家。"
        ],
        "title": "路支使小池",
        "id": "5b610d25-f37d-4ac4-ac2a-7b467aeab436"
    },
    {
        "author": "方干",
        "paragraphs": [
            "师为众人重，始得众人师。",
            "年到白头日，行如新戒时。",
            "缾添放鱼涧，窗逈褭猿枝。",
            "此地堪终老，迷痴自不知。"
        ],
        "title": "清源标公",
        "id": "00751342-bbcf-49ed-bf65-9959762a06be"
    },
    {
        "author": "方干",
        "paragraphs": [
            "飞泉溅禅石，缾注亦生苔。",
            "海上山不浅，天边人自来。",
            "长年随桧柏，独夜任风雷。",
            "猎者闻疎磬，知师入定回。"
        ],
        "title": "题雪窦禅师壁",
        "id": "959dbe2a-b2da-4c33-b668-9df20b9af13c"
    },
    {
        "author": "方干",
        "paragraphs": [
            "风涛匝山寺，磬韵达渔船。",
            "此处别师久，远怀无信传。",
            "月华妨静烛，鸟语答幽禅。",
            "已见如如理，灰心应不然。"
        ],
        "title": "重寄金山寺僧",
        "id": "ef9c43ce-c331-4ad0-a52a-da9d765271b0"
    },
    {
        "author": "方干",
        "paragraphs": [
            "才高登上第，孝极殁庐茔。",
            "一命何无定，片言徒有声。",
            "故园花自发，新冢月初明。",
            "寂寞重泉里，岂知春物荣。"
        ],
        "title": "哭胡珪",
        "id": "8f3e181f-cc78-47e9-a3d1-a64fcf3b7eb3"
    },
    {
        "author": "方干",
        "paragraphs": [
            "清规暂趋府，独立与谁亲。",
            "遂性无非酒，求闲却爱贫。",
            "林泉应入梦，印绶莫留人。",
            "王事闻多暇，吟来几首新。"
        ],
        "title": "与清溪赵明府",
        "id": "430f8354-f18e-4ad5-bf56-48cb21a7df37"
    },
    {
        "author": "方干",
        "paragraphs": [
            "俸禄三年后，程途一月间。",
            "舟中非客路，镜里是家山。",
            "密雪霑行袂，离杯变别颜。",
            "古人唯贺满，今挈解由还。"
        ],
        "title": "送剡县陈永秩满归越",
        "id": "0af0a74b-6ea4-4991-a64c-37f452e4105c"
    },
    {
        "author": "方干",
        "paragraphs": [
            "暮齿甘衰谢，逢人惜别离。",
            "青山前代业，老树此身移。",
            "买药将衣尽，寻方见字迟。",
            "如何镊残鬓，览镜变成丝。"
        ],
        "title": "示乡叟",
        "id": "ae2b08be-ec91-4d23-8dbc-272e8b814f59"
    },
    {
        "author": "方干",
        "paragraphs": [
            "得路到深寺，幽虚曾识名。",
            "藓浓阴砌古，烟起暮香生。",
            "曙月落松翠，石泉流梵声。",
            "闻僧说真理，烦恼自然轻。"
        ],
        "title": "游竹林寺",
        "id": "3a23b415-da76-496d-a249-e827701da499"
    },
    {
        "author": "方干",
        "paragraphs": [
            "问道远相访，无人觉路长。",
            "夜深回钓檝，月影出书林。",
            "蝉噪蓼花发，禽来山果香。",
            "多时欲归去，西望又斜阳。"
        ],
        "title": "陆处士别业",
        "id": "cd73391b-28e2-47d6-98c5-1f0dd512f531"
    },
    {
        "author": "方干",
        "paragraphs": [
            "坐来藂木大，谁见入嵒年。",
            "多病长留药，无忧亦是禅。",
            "搘牀移片石，舂粟引高泉。",
            "尽愿求心法，逢谁即拟传。"
        ],
        "title": "赠中岳僧",
        "id": "c2e63615-7b07-4e87-b53e-b02d641f8a6b"
    },
    {
        "author": "方干",
        "paragraphs": [
            "乱山重复叠，何路访先生。",
            "岂料多才者，空垂不世名闲曹犹得醉，薄俸亦胜耕。",
            "莫问吟诗石，年年芳草平。"
        ],
        "title": "寄普州贾司仓岛",
        "id": "2239a873-dbc7-45d7-a297-1d3aa0f2fe1e"
    },
    {
        "author": "方干",
        "paragraphs": [
            "去住如云鹤，飘然不可留。",
            "何山逢后夏，一食在孤舟。",
            "细雨莲塘晚，疎蝉橘岸秋。",
            "应怀旧溪月，夜过石窗流。"
        ],
        "title": "送镜空上人游江南",
        "id": "128f52c6-06a9-4066-b17e-a1c180217db8"
    },
    {
        "author": "方干",
        "paragraphs": [
            "筚门惆怅内，时节暗来频。",
            "每见新正雪，长思故国春。",
            "云西斜去雁，江上未归人。",
            "又一年为客，何媒得到秦。"
        ],
        "title": "新正",
        "id": "64996b37-9d84-497c-9c25-ac280b138765"
    },
    {
        "author": "方干",
        "paragraphs": [
            "寂寂永宫里，天师朝礼声。",
            "步虚闻一曲，浑欲到三清。",
            "瑞草秋风起，仙堦夜月明。",
            "多年远尘意，此地欲铺平。"
        ],
        "title": "夜听步虚",
        "id": "9a3f5069-b98e-449b-a61c-59a1db20801c"
    },
    {
        "author": "方干",
        "paragraphs": [
            "师步有云随，师情唯鹤知。",
            "萝迷收{艹/术}路，雪隔出溪时。",
            "竹狖窥沙井，巖禽停桧枝。",
            "由来傲卿相，卧稳答书迟。"
        ],
        "title": "题碧溪山禅老",
        "id": "c894ea12-d454-4e07-bb6b-1c9ceec478a4"
    },
    {
        "author": "方干",
        "paragraphs": [
            "双扉桧下开，寄宿石房苔。",
            "幡北灯花动，城西雪霰来。",
            "收棋想云梦，罢茗议天台。",
            "同忆前年腊，师初白阁回。"
        ],
        "title": "寒食宿先天寺无可上人房",
        "id": "e53c7dfa-6d87-4122-8cd6-261901a57ca6"
    },
    {
        "author": "方干",
        "paragraphs": [
            "凉霄烟霭外，三五玉蟾秋。",
            "列野星辰正，当空鬼魅愁。",
            "泉澄寒魄莹，露滴冷光浮。",
            "未折青青桂，吟看不忍休。"
        ],
        "title": "中秋月",
        "id": "2c943c10-ea7d-4271-aacc-d33a5b87ce6f"
    },
    {
        "author": "方干",
        "paragraphs": [
            "空为梁甫吟，谁竟是知音。",
            "风雪生寒夜，乡园来旧心。",
            "沧江孤棹逈，白阁一钟深。",
            "君子久忘我，此怀甘自沈。"
        ],
        "title": "暮冬书怀呈友人",
        "id": "582a27dc-0a99-47d2-a859-8a9b95bb7a42"
    },
    {
        "author": "方干",
        "paragraphs": [
            "忘机室亦空，禅与沃州同。",
            "唯有半庭竹，能生竟日风。",
            "思山海月上，出定印香终。",
            "继后传衣者，还须立雪中。"
        ],
        "title": "赠江南僧",
        "id": "d4d0cc8b-cb2e-412d-a446-a176ffffe758"
    },
    {
        "author": "方干",
        "paragraphs": [
            "摇曳惹风吹，临堤软胜丝。",
            "态浓谁为识，力弱自难持。",
            "学舞枝翻袖，呈妆叶展眉。",
            "如何一攀折，怀友又题诗。"
        ],
        "title": "柳",
        "id": "ef0dace3-e56c-4647-8c04-778b3ec84416"
    },
    {
        "author": "方干",
        "paragraphs": [
            "受诏从华省，开旗发帝州。",
            "野烟新驿曙，残照古山秋。",
            "树势连巴没，江声入楚流。",
            "唯应化行后，吟句上闲楼。"
        ],
        "title": "送姚合员外赴金州",
        "id": "67cfb00b-b7fb-4f48-824c-e942a27a8bfc"
    },
    {
        "author": "方干",
        "paragraphs": [
            "遥遥去舸新，浸郭苇兼苹。",
            "树列巢滩鹤，乡多钓浦人。",
            "虹分阳羨雨，浪隔广陵春。",
            "知竟三年秩，琴书外是贫。"
        ],
        "title": "送江阴霍明府之任",
        "id": "3766d1a6-b5d4-4f74-ba93-c9fa0a497af1"
    },
    {
        "author": "方干",
        "paragraphs": [
            "南行无俗侣，秋雁与寒云。",
            "野趣自多惬，乡名人共闻。",
            "吴山中路断，淛水半江分。",
            "此地登临惯，摅情一送君。"
        ],
        "title": "送友及第归淛东",
        "id": "9a3a597e-db3d-40a3-8927-47550775edf8"
    },
    {
        "author": "方干",
        "paragraphs": [
            "趍世非身事，山中适性情。",
            "野花多异色，幽鸟少凡声。",
            "树影搜凉卧，苔光破碧行。",
            "闲寻采药处，仙路渐分明。"
        ],
        "title": "山中即事",
        "id": "c626fcd6-22e5-4865-9a8e-1470243c9386"
    },
    {
        "author": "方干",
        "paragraphs": [
            "弭节齐安郡，孤城百战残。",
            "傍村林有虎，带郭县无官。",
            "暮角梅花怨，清江桂影寒。",
            "黍离缘底事，撩我起长叹。"
        ],
        "title": "过黄州作",
        "id": "1c2723ad-321e-4af7-9aa1-d252731e0d50"
    },
    {
        "author": "方干",
        "paragraphs": [
            "晨鸡两遍报更阑，刁斗无声晓漏干。",
            "暖日映山调正气，东风入树舞残寒。",
            "轩车欲识人间感，献岁须来帝里看。",
            "才酌屠苏定年齿，坐中惟笑鬓毛斑。"
        ],
        "title": "元日",
        "id": "74a6951a-81f5-427a-b059-be5ad4f56372"
    },
    {
        "author": "方干",
        "paragraphs": [
            "展翅开帆秪待风，吹嘘成事古今同。",
            "已呼断雁归行里，全胜枯鳞在辙中。",
            "若许死前恩少报，终期言下命潜通。",
            "临岐再拜无余事，愿取文章达圣聪。"
        ],
        "title": "别从兄郜",
        "id": "88d93546-b84b-4852-9106-4aa36a944fe0"
    },
    {
        "author": "方干",
        "paragraphs": [
            "分手频曾变寒暑，迢迢远意各何如。",
            "波涛一阻两乡梦，岁月无过双鲤鱼。",
            "吟处落花藏笔砚，睡时斜雨湿图书。",
            "此来俗辈皆疎我，唯有故人心不疎。"
        ],
        "title": "寄江陵王少府",
        "id": "049d78d9-0440-4e3a-9e8c-03351c35c1ec"
    },
    {
        "author": "方干",
        "paragraphs": [
            "曙后月华犹冷湿，自知坐卧逼天宫。",
            "晨鸡未暇鸣山底，早日先来照屋东。",
            "人世驱驰方丈内，海波摇动一杯中。",
            "伴师长住应难住，归去仍须入俗笼。"
        ],
        "title": "题睦州乌龙山禅居",
        "id": "efec4dcb-35ba-4a3b-8937-15b9cc95f65e"
    },
    {
        "author": "方干",
        "paragraphs": [
            "虽云圣代识贤明，自是山河应数生。",
            "大雅篇章无弟子，高门世业有公卿。",
            "入楼早月中秋色，遶郭寒潮半夜声。",
            "白屋青云至悬阔，愚儒肝胆若为倾。"
        ],
        "title": "寄杭州于郎中",
        "id": "6f6a63fc-dea5-420a-98cd-e68f033e6ed3"
    },
    {
        "author": "方干",
        "paragraphs": [
            "青云直上路初通，已在明君倚注中。",
            "欲遣为霖安九有，先令作相赞东宫。",
            "自从忠谠承天睠，更用文篇续国风。",
            "最是何人感恩德，谢敷星下钓渔翁。"
        ],
        "title": "寄灵武胡常侍",
        "id": "4e9821fd-2707-408c-a964-9f4a962bf4a9"
    },
    {
        "author": "方干",
        "paragraphs": [
            "海内芳声谁可竝，承家三代相门深。",
            "剖符已副东人望，援笔曾传圣主心。",
            "此地清廉惟饮水，四方焦热待为霖。",
            "他年莫学鸱夷子，远泛扁舟用铸金。"
        ],
        "title": "上张舍人",
        "id": "5eae777f-8dcc-4fbf-8a7e-a49c98f91eba"
    },
    {
        "author": "方干",
        "paragraphs": [
            "因君贰邑蓝溪上，遣我维舟红叶时。",
            "共向乡中非半面，俱惊鬓里有新丝。",
            "竚看孤洁成三考，应笑愚疎舍一枝。",
            "貌似故人心尚喜，相逢况是旧相知。"
        ],
        "title": "题慈溪张丞壁",
        "id": "a6fc0aae-c655-4432-9a0e-98a4aa985c3d"
    },
    {
        "author": "方干",
        "paragraphs": [
            "隔竹每呼皆得应，二心亲熟更如何。",
            "文章锻炼犹相似，年齿参差不校多。",
            "雨后卷帘看越岭，更深欹枕听湖波。",
            "朝昏幸得同醒醉，遮莫光阴自下坡。"
        ],
        "title": "赠邻居袁明府",
        "id": "6e022ea6-7a91-4af3-aac0-e25f22f753d9"
    },
    {
        "author": "方干",
        "paragraphs": [
            "池亭才有二三亩，风景胜于千万家。",
            "瑟瑟林排全巷竹，猩猩血染半园花。",
            "竝牀欹枕逢春尽，援笔持杯到日斜。",
            "丱角相知成白首，而今欢笑莫咨嗟。"
        ],
        "title": "孙氏林亭",
        "id": "c6ea1d13-938a-4f3e-a1a2-55207b23d391"
    },
    {
        "author": "方干",
        "paragraphs": [
            "谢守登城对远峰，金英泛泛满金钟。",
            "楼头风景八九月，牀下水云千万重。",
            "红斾朝昏虽许近，清才今古定难逢。",
            "鲤鱼纵是凡鳞鬣，得在膺门合作龙。"
        ],
        "title": "漳州阳亭言事寄于使君",
        "id": "fd89828b-ef35-48f0-898d-c944feb0a50e"
    },
    {
        "author": "方干",
        "paragraphs": [
            "二年朝夜见双旌，心魄知恩梦亦惊。",
            "幽贱麤能分菽麦，从容岂合遇公卿。",
            "吹嘘若自毫端出，羽翼应从肉上生。",
            "却恨此身唯一死，空将一死报犹轻。"
        ],
        "title": "别胡中丞",
        "id": "53d6b63f-37b6-45d6-a01f-ae1128cd5770"
    },
    {
        "author": "方干",
        "paragraphs": [
            "步步势穿江底去，此中危滑转身难。",
            "下蒸阴气松萝湿，外制温风杖屦寒。",
            "数里烟云方觉异，前程世界更应宽。",
            "由来委曲寻仙路，不似先生换骨丹。"
        ],
        "title": "游张公洞寄陶校书",
        "id": "1e0380b1-949f-495a-b793-965c5590f4fb"
    },
    {
        "author": "方干",
        "paragraphs": [
            "岂知平地似天台，朱户深沈别径开。",
            "曳响露蝉穿树去，斜行沙鸟向池来。",
            "窗中早月当琴榻，墙上秋山入酒杯。",
            "何事此中如世外，应缘羊祜是仙才。"
        ],
        "title": "题睦州郡中千峰榭",
        "id": "ad92e00b-71d8-4b50-9730-e8c57b455288"
    },
    {
        "author": "方干",
        "paragraphs": [
            "杨震东来是宦游，政成登此自消忧。",
            "草中白道穿村去，树里清溪照郭流。",
            "纵目四山宜永日，开襟五月似高秋。",
            "不知县籍添新户，但见川原桑柘稠。"
        ],
        "title": "登新城县楼赠蔡明府",
        "id": "b83f6e50-25f4-4bc8-bce6-5c156c0a6024"
    },
    {
        "author": "方干",
        "paragraphs": [
            "避石攀萝去不迷，行时举步似丹梯。",
            "东轩海日已先照，下界晨鸡犹未啼。",
            "郭里云山全占寺，村前竹树半藏溪。",
            "谢公吟望多来此，此地应将岘首齐。"
        ],
        "title": "和于中丞登扶风亭",
        "id": "a7fc9e84-5406-414d-b84e-d6cfeaf18d2f"
    },
    {
        "author": "方干",
        "paragraphs": [
            "溪势盘回绕郡流，饶阳春色满溪楼。",
            "岂唯啼鸟催人醉，更有繁花笑客愁。",
            "蹇拙命中迷直道，仁慈风里驻扁舟。",
            "膺门若感深恩去，终杀微躯未足酬。"
        ],
        "title": "赠信州高员外",
        "id": "23890fc3-a94b-4440-858e-a0e4359cbc09"
    },
    {
        "author": "方干",
        "paragraphs": [
            "漳南罢郡如之任，二十四州相次迎。",
            "泊岸旗幡邮吏拜，连山风雨探人行。",
            "月中倚棹吟渔浦，花底垂鞭醉凤城。"
        ],
        "title": "漳州于使君罢郡如之任漳南去上国二十四州使君无非亲故",
        "id": "97ffa4ab-cabb-4bc5-804a-d51ea5afdfc5"
    },
    {
        "author": "方干",
        "paragraphs": [
            "天遣相门延积庆，今同太庙荐嘉宾。",
            "柳条此日同谁折，桂树明年为尔春。",
            "倚棹寒吟渔浦月，垂鞭醉入凤城尘。",
            "由来不要文章得，要且文章出众人。"
        ],
        "title": "送弟子伍秀才赴举",
        "id": "fdec4fa2-f3a0-4ff0-a2e7-df910aa4d5f8"
    },
    {
        "author": "方干",
        "paragraphs": [
            "都缘相府有宗兄，却恐妨君正路行。",
            "石上长松自森秀，雪中孤玉更凝明。",
            "西陵晓月中秋色，北固军鼙半夜声。",
            "幸有清才与洪笔，何愁高节不公卿。"
        ],
        "title": "贻高谠",
        "id": "ed461f61-6556-44c0-a5ef-5495da32eeec"
    },
    {
        "author": "方干",
        "paragraphs": [
            "坐看孤峭却劳神，还是微吟到日曛。",
            "松鹤认名呼得下，沙蝉飞处听犹闻。",
            "夜阑亦似深山月，雨后唯关满屋云。",
            "便此逍遥应不易，朱衣红斾未容君。"
        ],
        "title": "题长洲陈明府小亭",
        "id": "b730dd33-0194-4192-ba53-6fd2400e3ad8"
    },
    {
        "author": "方干",
        "paragraphs": [
            "到县却应嫌水阔，离家终是见山疎。",
            "笙歌不驻难辞酒，舟檝将行负担书。",
            "为政必能安楚老，向公犹可钓淮鱼。",
            "鸾凰取便多如此，掠地斜飞上太虚。"
        ],
        "title": "送朱二十赴涟水",
        "id": "beb07467-6eed-45ec-bc9d-d7d5b25d3786"
    },
    {
        "author": "方干",
        "paragraphs": [
            "上德由来合动天，旌旗到日是丰年。",
            "羣书已熟无人似，五字研成举世传。",
            "莫道政声同宇宙，须知紫气满山川。",
            "岂唯里巷皆苏息，犹有恩波及钓船。"
        ],
        "title": "德政上睦州胡中丞",
        "id": "51229c91-cca0-47c8-a852-df998ee7bc06"
    },
    {
        "author": "方干",
        "paragraphs": [
            "封匏寄酒提携远，织笼盛梅答赠迟。",
            "九度搅和谁用法，四边窥摘自攀枝。",
            "罇罍泛蚁堪尝日，童稚驱禽欲熟时。",
            "毕卓醉狂潘氏少，倾来掷去恰相宜。"
        ],
        "title": "袁明府以家酝寄余余以山梅答赠非唯四韵兼亦双关",
        "id": "34a43b74-4edd-44bb-ae10-2f9e13dc7730"
    },
    {
        "author": "方干",
        "paragraphs": [
            "能除疾瘼似良医，一郡乡风当日移。",
            "身贵久离行药伴，才高独作后人师。",
            "春游下马皆成醼，吏散看山即有诗。",
            "借问公方与文道，而今中夏更传谁。"
        ],
        "title": "上杭州姚郎中",
        "id": "85ae6a7f-804d-4e56-9530-46037811b29d"
    },
    {
        "author": "方干",
        "paragraphs": [
            "君辞旧里一年期，艺至心身亦自知。",
            "尊尽离人看北斗，月寒惊鹊绕南枝。",
            "书回册市砧应绝，棹出村潭菊未衰。",
            "与尔相逢终不远，昨闻秘监在台墀。"
        ],
        "title": "送叶秀才赴举兼呈吕少监",
        "id": "2d9229ab-880d-442a-bb15-0f3766fdbefa"
    },
    {
        "author": "方干",
        "paragraphs": [
            "激箭溪湍势莫凭，飘然一叶若为乘。",
            "仰瞻青壁开天罅，斗转寒湾避石棱。",
            "巢鸟夜惊离岛树，啼猿昼怯下巖藤。",
            "此中明日寻知己，恐似龙门不易登。"
        ],
        "title": "自缙云赴郡溪流百里轻棹一发曾不崇朝叙事四韵寄献段郎中",
        "id": "d3aaf758-19a6-407d-b2e8-37be27d5c577"
    },
    {
        "author": "方干",
        "paragraphs": [
            "不独闲花不共时，一株寒艳尚参差。",
            "凌晨未喷含霜朵，应候先开亚水枝。",
            "芬郁合将兰竝茂，凝明应与雪相宜。",
            "谢公吟赏愁飘落，可得更拈长笛吹。"
        ],
        "title": "胡中丞早梅",
        "id": "65a418eb-3ed3-4581-8772-7c5d32023d24"
    },
    {
        "author": "方干",
        "paragraphs": [
            "借问庭芳早晚栽，座中疑展画屏开。",
            "花分浅浅臙脂脸，叶堕殷殷腻粉腮。",
            "红砌不须夸芍药，白苹何用逞重台。",
            "慇懃为报看花客，莫学游蜂日日来。"
        ],
        "title": "牡丹",
        "id": "1f175f8d-0a34-47c7-aaf5-6851c06cac2a"
    },
    {
        "author": "方干",
        "paragraphs": [
            "险峭虽从笔下成，精能皆自意中生。",
            "倚云孤桧知无朽，挂壁高泉似有声。",
            "转扇惊波连岸动，回灯落日向山明。",
            "小年师祖过今祖，异域应传项信名。"
        ],
        "title": "观项信水墨",
        "id": "6f535e3b-37eb-4733-9014-658a90e965c4"
    },
    {
        "author": "方干",
        "paragraphs": [
            "醉吟雪月思深苦，思苦神劳华髪生。",
            "自学古贤修静节，唯应野鹤识高情。",
            "细泉出石飞难尽，孤烛和云湿不明。",
            "何事嬾于嵇叔夜，更无书札答公卿。"
        ],
        "title": "书桃花坞周处士壁",
        "id": "4af061fd-f83e-4f62-954c-0c43a1a52d40"
    },
    {
        "author": "方干",
        "paragraphs": [
            "少小高眠无一事，五侯勋盛欲如何。",
            "湖边倚仗寒吟苦，石上横琴夜醉多。",
            "鸟自树梢随果落，人从窗外卸帆过。",
            "由来朝市为真隐，可要栖身向薜萝。"
        ],
        "title": "题桐庐谢逸人江居",
        "id": "6ef6063d-a846-408a-8bd0-03b414728b00"
    },
    {
        "author": "方干",
        "paragraphs": [
            "密片无声急复迟，纷纷犹胜落花时。",
            "从容不觉藏苔迳，宛转偏宜傍柳丝。",
            "透室虚明非月照，满空回散是风吹。",
            "高人坐卧才方逸，援笔应成六出词。"
        ],
        "title": "叙雪寄喻凫",
        "id": "1bd00edd-4bb4-4361-91ec-5d936ba754eb"
    },
    {
        "author": "方干",
        "paragraphs": [
            "密片繁声旋不销，萦风杂霰转飘飖。",
            "澄江莫蔽长流色，衰柳难黏自动条。",
            "湿气添寒酤酒夜，素花迎曙卷帘朝。",
            "此时明迳无行迹，唯望徽之问寂寥。"
        ],
        "title": "又叙雪寄喻凫",
        "id": "0013efd8-546f-4eaa-8152-876fbad71de5"
    },
    {
        "author": "方干",
        "paragraphs": [
            "寒空此夜落文星，星落文留万古名。",
            "入室几人成弟子，为儒是处哭先生。",
            "家无谏草逢明代，国有遗篇续正声。",
            "晓向平原陈葬礼，悲风吹雨湿铭旌。"
        ],
        "title": "哭秘书姚少监",
        "id": "580d7c16-f26c-4682-b843-92dc7227880d"
    },
    {
        "author": "方干",
        "paragraphs": [
            "北人虽泛南流水，称意南行莫恨赊。",
            "道路先经毛竹岭，风烟渐近刺桐花。",
            "舟停渔浦犹为客，县入樵溪似到家。",
            "下马政声王事少，应容闲吏日高衙。"
        ],
        "title": "送人宰永泰",
        "id": "55c08e91-b311-45bc-b944-4fb7d5edbe43"
    },
    {
        "author": "方干",
        "paragraphs": [
            "举目纵然非我有，思量似在故山时。",
            "鹤盘远势投孤屿，蝉曳残声过别枝。",
            "凉月照窗欹枕倦，澄泉遶石泛觞迟。",
            "青云未得平行去，梦到江南身旅羇。"
        ],
        "tags": [
            "思乡",
            "感伤",
            "写景"
        ],
        "title": "旅次洋州寓居郝氏林亭",
        "id": "49a003d9-bac0-4745-9dc2-58fb0c2fb266"
    },
    {
        "author": "方干",
        "paragraphs": [
            "圣代谏臣停谏舌，求归故里傲云霞。",
            "溪头讲树缆渔艇，箧里朝衣输酒家。",
            "但爱身闲辞禄俸，那嫌岁计在桑麻。",
            "我来幸与诸生异，问答时容近绛纱。"
        ],
        "title": "茅山赠洪拾遗",
        "id": "d14107ed-9502-4b0e-ab11-ffa35978b7a9"
    },
    {
        "author": "方干",
        "paragraphs": [
            "为是仙才登望处，风光便似武陵春。",
            "闲花半落犹迷蝶，白鸟双飞不避人。",
            "树影兴余侵枕簟，荷香坐久著衣巾。",
            "暂来此地非多日，明主那容借寇恂。"
        ],
        "title": "睦州吕郎中郡中环溪亭",
        "id": "1e5d4e6e-dd62-4def-8857-9a7a1bf525e6"
    },
    {
        "author": "方干",
        "paragraphs": [
            "少微夜夜当仙掌，更有何人在此居。",
            "花月旧应看浴鹤，松萝本自伴删书。",
            "素琴醉去经宵枕，衰髪寒来向日梳。",
            "故国多年归未遂，因逢此地忆君庐。"
        ],
        "title": "赠华阴隐者",
        "id": "698985e5-f06c-4ea2-af3e-599b9e7ca958"
    },
    {
        "author": "方干",
        "paragraphs": [
            "昔用雄才登上第，今将重德合明君。",
            "苦心多为安民术，援笔皆成出世文。",
            "寒角细吹孤峤月，秋涛横卷半江云。",
            "掠天逸势应非久，一鹗那栖众鸟羣。"
        ],
        "title": "上杭州杜中丞",
        "id": "9e4e4ba5-3431-47b0-ae7f-cf18fb9b02a3"
    },
    {
        "author": "方干",
        "paragraphs": [
            "幸见仙才领郡初，郡城孤峭似仙居。",
            "杉萝色里游亭榭，瀑布声中阅簿书。",
            "德重自将天子合，情高元与世人疎。",
            "寒潭是处清连底，宾席何心望食鱼。"
        ],
        "title": "赠处州段郎中",
        "id": "0d049c01-a2b0-4d7e-bda5-6fa098dd100f"
    },
    {
        "author": "方干",
        "paragraphs": [
            "砌下松巅有鹤栖，孤猿亦在鹤边啼。",
            "卧闻雷雨归巖早，坐见星辰去地低。",
            "一迳穿缘应就郭，千花掩映似无溪。",
            "是非生死多忧恼，此日蒙师为破迷。"
        ],
        "title": "书法华寺上方禅壁",
        "id": "bf0fab86-68e7-439a-a314-53db63afebe6"
    },
    {
        "author": "方干",
        "paragraphs": [
            "藓榭莎亭萝篠阴，依稀气象似山林。",
            "橘枝亚路黄苞重，井脉牵湖碧甃深。",
            "稚子遮门留熟客，惊蝉入座避游禽。",
            "四邻不见孤高处，翻笑腾腾只醉吟。"
        ],
        "title": "书吴道隐林亭",
        "id": "64f0f921-339b-4608-9b43-830a0b49f218"
    },
    {
        "author": "方干",
        "paragraphs": [
            "去去凌晨回见星，木兰舟稳画桡轻。",
            "白波潭上鱼龙气，红树林中鸡犬声。",
            "蜜炬烧残银汉昃，羽觞飞急玉山倾。",
            "此时检点诸名士，却是渔翁无姓名。"
        ],
        "title": "陪王大夫泛湖",
        "id": "a0b41f5a-e7c8-48c7-bf5d-9ec3c8d713d9"
    },
    {
        "author": "方干",
        "paragraphs": [
            "高节何曾似任官，药苗香洁备常餐。",
            "一分酒户添犹得，五字诗名隐即难。",
            "笑我无媒生鹤髪，知君有意忆渔竿。",
            "明年莫便还家去，镜里云山且共看。"
        ],
        "title": "赠会稽张少府",
        "id": "11bba374-5127-4853-9eae-e243cb86d54d"
    },
    {
        "author": "方干",
        "paragraphs": [
            "荣启先生挟琴去，厌寻灵胜忆巖栖。",
            "白猿垂树窗边月，红鲤惊钩竹外溪。",
            "惯采药苗供野馔，曾书蕉叶寄新题。",
            "古贤犹怆河梁别，未可怱怱便解携。"
        ],
        "title": "送郑台处士归绛巖",
        "id": "dad56060-a0a2-4084-8b52-d172fd264080"
    },
    {
        "author": "方干",
        "paragraphs": [
            "积翠千层一径开，遥盘山腹到琼台。",
            "藕花飘落前巖去，桂子流从别洞来。",
            "石上丛林碍星斗，窗边瀑布走风雷。",
            "纵云孤鹤无留滞，定恐烟萝不放回。"
        ],
        "title": "因话天台胜异仍送罗道士",
        "id": "de86f00f-9cb8-416f-bfd8-1587f7a44a8f"
    },
    {
        "author": "方干",
        "paragraphs": [
            "日夜役神多损寿，先生下世未中年。",
            "撰碑纵托登龙伴，营奠应支卖鹤钱。",
            "孤垅阴风吹细草，空窗湿气渍残篇。",
            "人间别更无冤事，到此谁能与问天。"
        ],
        "title": "哭喻凫先辈",
        "id": "01c487bc-5775-4c13-8a61-3216b4bbbc63"
    },
    {
        "author": "方干",
        "paragraphs": [
            "湖北湖西往复还，朝昏只处自由间。",
            "暑天移榻就深竹，月夜乘舟归浅山。",
            "遶砌紫鳞欹枕钓，垂簷野果隔窗攀。",
            "古贤暮齿方如此，多笑愚儒鬓未斑。"
        ],
        "title": "湖北有茅斋湖西有松岛轻棹往返颇谐素心因成四韵",
        "id": "314bd64b-c7d2-40e5-8c72-3c5677414ef2"
    },
    {
        "author": "方干",
        "paragraphs": [
            "慵拙幸便荒僻地，纵听猨鸟亦何愁。",
            "偶斟药酒欺梅雨，却著寒衣过麦秋。",
            "岁计有时添橡实，生涯一半在渔舟。",
            "世人若便无知己，应向此溪成白头。"
        ],
        "title": "鉴湖西岛言事",
        "id": "4d5603e7-c931-48b0-a94b-3be81dbda988"
    },
    {
        "author": "方干",
        "paragraphs": [
            "欹枕亦吟行亦醉，卧吟行醉更何营。",
            "贫来犹有故琴在，老去不过新髪生。",
            "山鸟踏枝红果落，家童引钓白鱼惊。",
            "潜夫自有孤云侣，可要王侯知姓名。"
        ],
        "title": "山中言事",
        "id": "86eb8fc6-f33d-44a3-850a-2d879467406f"
    },
    {
        "author": "方干",
        "paragraphs": [
            "作尉孜孜更寒苦，操心至癖不为清。",
            "虽将剑鹤支残债，犹有歌篇取盛名。",
            "尽拟勤求为弟子，皆将疑义问先生。",
            "与君相识因儒术，岁月弥多别有情。"
        ],
        "title": "赠萧山彭少府",
        "id": "8aca568e-ef41-4db0-b1c0-7489e5640c45"
    },
    {
        "author": "方干",
        "paragraphs": [
            "纵居鼙角喧阗处，亦共云溪邃僻同。",
            "万虑全离方寸内，一生多在五言中。",
            "芰荷叶上难停雨，松桧枝间自有风。",
            "莫笑旅人终日醉，吾将大醉与禅通。"
        ],
        "title": "赠式上人",
        "id": "03368df1-771c-489b-964f-a094084d86ab"
    },
    {
        "author": "方干",
        "paragraphs": [
            "我爱君家似洞庭，冲湾泼岸夜波声。",
            "蟾蜍影里清吟苦，舴艋舟中白发生。",
            "常共酒杯为侣伴，复闻纱帽见公卿。",
            "莫言举世无知己，自有孤云识此情。"
        ],
        "tags": [
            "西湖",
            "洞庭湖"
        ],
        "title": "赠钱塘湖上唐处士",
        "id": "698608ee-0eff-4d41-9fd5-57bbd7991016"
    },
    {
        "author": "方干",
        "paragraphs": [
            "日与村家事渐同，烧松啜茗学邻翁。",
            "池塘月撼芙蕖浪，窗户凉生薜荔风。",
            "书幌昼昏岚气里，巢枝俯折雪声中。",
            "山阴钓叟无知己，窥镜挦多鬓欲空。"
        ],
        "title": "山中言事",
        "id": "7e788505-144a-49bf-a394-5fdc3fd76a6f"
    },
    {
        "author": "方干",
        "paragraphs": [
            "芸香署里从容步，阳羨山中啸傲情。",
            "竿底紫鳞输钓伴，花边白犬吠流莺。",
            "长潭五月含冰气，孤桧中宵学雨声。",
            "便泛扁舟应未得，鸱夷弃相始垂名。"
        ],
        "title": "题陶详校书阳羨隐居",
        "id": "219840bc-43a1-4319-b302-8ee40a49b3c5"
    },
    {
        "author": "方干",
        "paragraphs": [
            "八月萧条九月时，沙蝉海燕各分飞。",
            "杯盂未称尝生酒，砧杵先催试熟衣。",
            "泉漱玉声冲石窦，橘垂朱实压荆扉。",
            "无过纵有家山思，印绶留连争得归。"
        ],
        "title": "秋晚林中寄宾幕",
        "id": "e2f87f2a-df54-481f-9c30-f42de1929152"
    },
    {
        "author": "方干",
        "paragraphs": [
            "此日因师话乡里，故乡风土我偏谙。",
            "一枝竹叶如溪北，半树梅花似岭南。",
            "山夜猎徒多信犬，雨天村舍未催蚕。",
            "如今休作还家意，两须垂丝已不堪。"
        ],
        "title": "与乡人鉴休上人别",
        "id": "a79294e3-38ff-4617-bb89-b0ddbcc62ef0"
    },
    {
        "author": "方干",
        "paragraphs": [
            "自古主司看荐士，明年应是不参差。",
            "须凭吉梦为先兆，必恐长才偶盛时。",
            "北阙上书冲雪早，西陵中酒趂潮迟。",
            "郄诜可要真消息，只向春前便得知。"
        ],
        "title": "送王霖赴举",
        "id": "7bdd79ba-21f7-467d-96a0-a6201acfc39c"
    },
    {
        "author": "方干",
        "paragraphs": [
            "甸外山川无越国，依稀只似剑门西。",
            "镜中叠浪摇星斗，城上繁花咽鼓鼙。",
            "断臂青猿啼玉笥，成行白鸟下耶溪。",
            "此中曾是同游处，迢递寻君梦不迷。"
        ],
        "title": "思越中旧游寄友",
        "id": "1d0bd591-16cb-4cbb-8082-517f3c5ef211"
    },
    {
        "author": "方干",
        "paragraphs": [
            "仙舟仙药醉行春，上界稀逢下界人。",
            "绮绣峰前闻野鹤，旌旗影里见游鳞。",
            "澄潭彻底齐心镜，杂树含芳让锦茵。",
            "凡许从容谁不幸，就中光显是州民。"
        ],
        "title": "陪胡中丞泛湖",
        "id": "93e8fe54-0498-46a2-8564-59cf7b27ea50"
    },
    {
        "author": "方干",
        "paragraphs": [
            "纷纭宛转更堪看，压竹摧巢井径漫。",
            "风柳细条粘不得，春溪绿色蔽应难。",
            "清辉直认中庭月，湿气偏添半夜寒。",
            "谢守来吟才更逸，郢词先至彩毫端。"
        ],
        "title": "叙雪献员外",
        "id": "d2c3b930-6ef4-4548-8dd8-f544f2381e79"
    },
    {
        "author": "方干",
        "paragraphs": [
            "大志无心守章句，终怀上畧致殊功。",
            "保宁帝业青萍在，投弃儒书绛帐空。",
            "密雪曙连葱岭道，青松夜起柳营风。",
            "将星依旧当文座，应念愚儒命未通。"
        ],
        "title": "王将军",
        "id": "5e08d19b-a0bb-48dc-b561-1ec365edbf2f"
    },
    {
        "author": "方干",
        "paragraphs": [
            "重叠山前对酒罇，腾腾兀兀度朝昏。",
            "平明疎磬白云寺，遥夜孤砧红叶村。",
            "去鸟岂知烟树远，惊鱼应觉露荷翻。",
            "旅人寄食逢黄菊，每见故人思故园。"
        ],
        "title": "阳亭言事献漳州于使君",
        "id": "19118f03-caa0-4c76-9dcf-582138961a18"
    },
    {
        "author": "方干",
        "paragraphs": [
            "亭际夭妍日日看，每朝颜色一般般。",
            "满枝犹待春风力，数朵先欺腊雪寒。",
            "舞蝶似随歌拍转，游人只怕酒杯干。",
            "久长年少应难得，忍不丛边到夜观。"
        ],
        "title": "海石榴",
        "id": "ba970512-e02b-48c0-bf95-d18e3a2bc599"
    },
    {
        "author": "方干",
        "paragraphs": [
            "檇李转闻风教好，重门夜不上重关。",
            "腰悬墨绶三年外，身去青云一步间。",
            "勤苦字人酬帝力，从容对客问家山。",
            "升沈路别情犹在，不忘乡中旧往还。"
        ],
        "title": "嘉兴许明府",
        "id": "f77afa59-211a-41fc-9f77-3f4b5823b370"
    },
    {
        "author": "方干",
        "paragraphs": [
            "行处避松兼碍石，即须门径落斜开。",
            "爱邀旧友看渔钓，贪听新禽驻酒杯。",
            "树影不随明月去，溪声常送落花来。",
            "睡时分得江淹梦，五色毫端弄逸才。"
        ],
        "title": "再题路支使南亭",
        "id": "18450793-5eda-461d-8116-5d6d6ee367b5"
    },
    {
        "author": "方干",
        "paragraphs": [
            "广狭偶然非制定，犹将方寸像沧溟。",
            "一泓春水无多浪，数尺晴天几个星。",
            "露满玉盘当半夜，匣开金镜在中庭。",
            "主人垂钓常来此，虽把鱼竿醉未醒。"
        ],
        "title": "路支使小池",
        "id": "b0ca1ce6-b3b0-419e-96b8-1cee5eb75a66"
    },
    {
        "author": "方干",
        "paragraphs": [
            "寿尽天年命不通，钓溪吟月便成翁。",
            "虽云挂剑来坟上，亦恐藏书在壁中。",
            "巢父精灵归大夜，客儿才调振遗风。",
            "南华至理须齐物，生死即应无异同。"
        ],
        "title": "哭江西处士陈陶",
        "id": "f7e0d0d6-2063-4b07-bafd-01bc247f209f"
    },
    {
        "author": "方干",
        "paragraphs": [
            "异术闲和合圣明，湖光浩气共澄清。",
            "郭中云吐啼猿寺，山上花藏调角城。",
            "香起荷湾停棹饮，丝垂柳陌约鞭行。",
            "游人今日又明日，不觉镜中新髪生。"
        ],
        "title": "越中言事二首 一",
        "id": "9813c7bf-4e9f-4077-8c55-51a920e30c98"
    },
    {
        "author": "方干",
        "paragraphs": [
            "云霞水木共苍苍，元化分功秀一方。",
            "百里湖波轻撼月，五更军角慢吹霜。",
            "沙边贾客喧鱼市，岛上潜夫醉笋庄。",
            "终岁逍遥仁术内，无名甘老买臣乡。"
        ],
        "title": "越中言事二首 二",
        "id": "4b945626-9876-42b1-aaf5-604eef9071ec"
    },
    {
        "author": "方干",
        "paragraphs": [
            "或雨或云常不定，地灵云雨自无时。",
            "世人莫识神方字，仙鸟偏栖药树枝。",
            "远壑度年如晦暝，阴溪入夏有凌澌。",
            "此中唯有师知我，未得寻师即梦师。"
        ],
        "title": "题龙瑞观兼呈徐尊师",
        "id": "bb219c41-8710-4792-9e73-33a0b4f27527"
    },
    {
        "author": "方干",
        "paragraphs": [
            "婆娑恋酒山花尽，绕缭还家水路通。",
            "转檝拟从青草岸，吹帆犹是白苹风。",
            "淮边欲暝军鼙急，洛下先寒苑树空。",
            "诗句因余更孤峭，书题不合忘江东。"
        ],
        "title": "送陈秀才将游霅上便议北归",
        "id": "7bd0bb5a-d305-4afc-80f0-d842dbdf023d"
    },
    {
        "author": "方干",
        "paragraphs": [
            "用心精至自无疑，千万人中似汝稀。",
            "上国才将五字去，全家便待一枝归。",
            "西陵柳路摇鞭尽，北固潮程挂席飞。",
            "想见明年榜前事，当时分散著来衣。"
        ],
        "title": "送吴彦融赴举",
        "id": "5e7eb93e-9294-474c-b83b-257898357a45"
    },
    {
        "author": "方干",
        "paragraphs": [
            "坐看南北与西东，远近无非礼义中。",
            "一县繁花香送雨，五株垂柳绿牵风。",
            "寒涛背海喧还静，驿路穿林断复通。",
            "仲叔受恩多感恋，裴回却怕酒壶空。"
        ],
        "title": "同萧山陈长官县楼登望",
        "id": "8b68f064-cd74-4b78-867a-165b29488e28"
    },
    {
        "author": "方干",
        "paragraphs": [
            "何事忽来还忽去，孤云不定鹤情高。",
            "真经与术添年寿，灵药分功入鬓毛。",
            "必拟一身生羽翼，终看陆地作波涛。",
            "遍寻巖洞求仙者，即恐无人似尔曹。"
        ],
        "title": "送何道者",
        "id": "0f9172b0-4e23-4bd3-8a8e-5de0ef6ad17b"
    },
    {
        "author": "方干",
        "paragraphs": [
            "由来至宝出毫端，五色炎光照室寒。",
            "仰望孤峰知耸峻，前临积水见波澜。",
            "冰丝织络经心久，瑞玉雕磨措手难。",
            "不是散斋兼拭目，寻常未便借人看。"
        ],
        "title": "酬将作于少监",
        "id": "1ee88668-70ec-4e83-866c-5f458783fc23"
    },
    {
        "author": "方干",
        "paragraphs": [
            "大片纷纷小片轻，雨和风击更纵横。",
            "园林入夜寒光动，窗户凌晨湿气生。",
            "蔽野吞村飘未歇，摧巢压竹密无声。",
            "山阴道士吟多兴，六出花边五字成。"
        ],
        "title": "雪中寄殷道士",
        "id": "448178d2-a4fd-4881-80d6-dbbae17f5f88"
    },
    {
        "author": "方干",
        "paragraphs": [
            "出众仙才是谪仙，裁霞曳绣一篇篇。",
            "虽将洁白酬知己，自有风流助少年。",
            "欹枕卧吟荷叶雨，持杯坐醉菊花天。",
            "冥搜太苦神应乏，心在虚无更那边。"
        ],
        "title": "宋从事",
        "id": "6da6fa2f-1363-47fa-bc30-f4e58f4c2118"
    },
    {
        "author": "方干",
        "paragraphs": [
            "寸心似火频求荐，两鬓如霜始息机。",
            "隔岸鸡鸣春耨去，邻家犬吠夜渔归。",
            "倚松长啸宜疎拙，拂石欹眠绝是非。",
            "多谢元瑜怜野贱，时回车马发光辉。"
        ],
        "title": "出山寄苏从事",
        "id": "38e4dc8c-ad08-42b7-ad37-f567ca0e0104"
    },
    {
        "author": "方干",
        "paragraphs": [
            "政成何用满三年，上界羣仙待谪仙。",
            "便赴新恩归紫禁，还从旧路上青天。",
            "笙歌怨咽当离席，更漏丁东在画船。",
            "必恐驻班留立位，前程一步是炉烟。"
        ],
        "title": "送杭州李员外",
        "id": "9db8c539-b088-4546-89fd-6a8b06278601"
    },
    {
        "author": "方干",
        "paragraphs": [
            "药成平地是寥天，三十人中最少年。",
            "白雪振声来辇下，青云开路到牀前。",
            "公卿位近应翘足，荀宋才微可拍肩。",
            "一等孔门为弟子，愚儒独自赋归田。"
        ],
        "title": "赠李支使",
        "id": "6d49094f-55f8-4c88-ba18-2aabc71e7130"
    },
    {
        "author": "方干",
        "paragraphs": [
            "常闻画石不画水，画水至难君得名。",
            "海色未将蓝汁染，笔锋犹傍墨花行。",
            "散吞高下应无岸，斜蹙东南势欲倾。",
            "坐久神迷不能决，却疑身在小蓬瀛。"
        ],
        "title": "卢卓山人画水",
        "id": "f390f8db-8215-45fe-900e-b2b3f728a0ba"
    },
    {
        "author": "方干",
        "paragraphs": [
            "主人何处独裴回，流水自流花自开。",
            "若见故交皆散去，即应新燕不归来。",
            "入门缭绕穿荒竹，坐石逡巡染绿苔。",
            "应是曾经恶风雨，修桐半折损琴材。"
        ],
        "title": "废宅",
        "id": "e622114b-9dec-44cd-9335-d0aa5c5d37d2"
    },
    {
        "author": "方干",
        "paragraphs": [
            "山捧亭台郭遶山，遥盘苍翠到山巅。",
            "嵒中古井虽通海，窟里阴云不上天。",
            "罗列众星依木末，周回万室在簷前。",
            "我来可要归禅老，一寸寒灰已达玄。"
        ],
        "title": "题宝林山禅院",
        "id": "9713e138-57fe-4bae-a364-8f38cd449bf6"
    },
    {
        "author": "方干",
        "paragraphs": [
            "清邃林亭指画开，幽巖别派像天台。",
            "坐牵蕉叶题诗句，醉触藤花落酒杯。",
            "白鸟不归山里去，红鳞多自镜中来。",
            "终年此地为吟伴，早起寻君薄暮回。"
        ],
        "title": "题越州袁秀才林亭",
        "id": "805df95b-c30d-4773-ac47-68f6574f6d81"
    },
    {
        "author": "方干",
        "paragraphs": [
            "修持百法过半百，日往月来心更坚。",
            "牀上水云随坐夏，林西山月伴行禅。",
            "寒蜩远韵来窗里，白鸟斜行起砌边。",
            "我爱寻师师访我，只应寻访是因缘。"
        ],
        "title": "题龟山穆上人院",
        "id": "81f683ef-6473-46a1-bb41-7d1888aaad58"
    },
    {
        "author": "方干",
        "paragraphs": [
            "直缘多艺用心劳，心路玲珑格调高。",
            "舞袖低徊真蛱蝶，朱唇深浅假樱桃。",
            "粉胸半掩疑晴雪，醉眼斜回小样刀。",
            "才会雨云须别去，语慙不及琵琶槽。"
        ],
        "title": "赠美人四首 一",
        "id": "08db89b6-4d7c-4074-8bd6-3b33ebbde829"
    },
    {
        "author": "方干",
        "paragraphs": [
            "严冬忽作看花日，盛暑翻为见雪时。",
            "坐上弄娇声不转，尊前掩笑意难知。",
            "含歌媚盼如桃叶，妙舞轻盈似柳枝。",
            "年几未多犹怯在，些些私语怕人疑。"
        ],
        "title": "赠美人四首 二",
        "id": "0d9deda2-45b5-48e1-87df-5ac40d378827"
    },
    {
        "author": "方干",
        "paragraphs": [
            "酒蕴天然自性灵，人间有艺总关情。",
            "剥葱十指转筹疾，舞柳细腰随拍轻。",
            "常恐胸前春雪释，惟愁座上庆云生。",
            "若教梅尉无仙骨，争得仙娥驻玉京。"
        ],
        "title": "赠美人四首 三",
        "id": "205e4696-114f-411a-b878-207f4252123d"
    },
    {
        "author": "方干",
        "paragraphs": [
            "昔日仙人今玉人，深冬相见亦如春。",
            "倍酬金价微含笑，才发歌声早动尘。",
            "昔岁曾为萧史伴，今朝应作宋家邻。",
            "百年别后知谁在，须遣丹青画取真。"
        ],
        "title": "赠美人四首 四",
        "id": "05b510f0-bbe5-4fc3-b5eb-aadb25008942"
    },
    {
        "author": "方干",
        "paragraphs": [
            "几年调弄七条丝，元化分功十指知。",
            "泉迸幽音离石底，松含细韵在霜枝。",
            "窗中顾兔初圆夜，竹上寒蝉尽散时。",
            "唯有此时心更静，声声可作后人师。"
        ],
        "title": "听段处士弹琴",
        "id": "2ac33c00-bd81-45a3-a893-f18aa9617e71"
    },
    {
        "author": "方干",
        "paragraphs": [
            "去岁离家今岁归，孤帆梦向鸟前飞。",
            "必知芦笋侵沙井，兼被藤花占石矶。",
            "云岛采茶常失路，雪龛中酒不关扉。",
            "故交若问逍遥事，玄冕何曾胜苇衣。"
        ],
        "title": "初归镜中寄陈端公",
        "id": "d7062bbc-428a-46cc-a9da-a03c3fece818"
    },
    {
        "author": "方干",
        "paragraphs": [
            "牛斗正齐羣木末，鸟行横截众山腰。",
            "路盘砌下兼穿竹，井在巖头亦统潮。",
            "海岸四更看日出，石房三月任花烧。",
            "未能割得繁华去，难向此中甘寂寥。"
        ],
        "title": "再题龙泉寺上方",
        "id": "13933f4a-f8e9-4914-a2af-8f652a6649cb"
    },
    {
        "author": "方干",
        "paragraphs": [
            "一泓潋滟复澄明，半日功夫斸小庭。",
            "占地未过四五尺，浸天唯入两三星。",
            "鹢舟草际浮霜叶，[渔]火沙边驻小萤。",
            "才见规模识方寸，知君立意象沧溟。"
        ],
        "title": "于秀才小池",
        "id": "804bd3c9-3828-4e3c-a217-bc1e3995b88b"
    },
    {
        "author": "方干",
        "paragraphs": [
            "暖景融融寒景清，越台风送晓钟声。",
            "四郊远火烧烟月，一道惊波撼郡城。",
            "夜雪未知东岸绿，春风犹放半江晴。",
            "谢公吟处依稀在，千古无人继盛名。"
        ],
        "title": "叙钱塘异胜",
        "id": "d4bb6bb4-0a1a-4ac0-9103-8e34e6a2347d"
    },
    {
        "author": "方干",
        "paragraphs": [
            "垂杨褭褭草芊芊，气象清深似洞天。",
            "援笔便成鹦鹉赋，洗花须用桔槔泉。",
            "商于避世堪同日，渭曲逢时必有年。",
            "直恐刚肠闲未得，醉吟争奈被才牵。"
        ],
        "title": "赠中巖王处士",
        "id": "ec3bb929-3cb1-47fe-ab85-27f0f9a04359"
    },
    {
        "author": "方干",
        "paragraphs": [
            "常思旧里欲归难，已作归心即自宽。",
            "此日早知无爵位，当时便合把渔竿。",
            "朝昏入闰春将逼，城邑多山夏却寒。",
            "不是幽愚望荣忝，君侯异礼亦何安。"
        ],
        "title": "初归故里献侯郎中",
        "id": "ecad7cb7-d844-4261-8828-774ea7096f54"
    },
    {
        "author": "方干",
        "paragraphs": [
            "颜巷萧条知命后，膺门感激受恩初。",
            "却容鹤髪还蜗舍，犹梦渔竿从隼旟。",
            "新定暮云吞故国，会稽春草入贫居。",
            "乡中自古为儒者，谁得公侯降尺书。"
        ],
        "title": "归睦州中路寄侯郎中",
        "id": "b920e66d-5611-4e4a-9050-b93061ca9d08"
    },
    {
        "author": "方干",
        "paragraphs": [
            "来来先上上方看，眼界无穷世界宽。",
            "巖溜喷空晴似雨，林萝碍日夏多寒。",
            "众山迢递皆相叠，一路高低不记盘。",
            "清峭关心惜归去，他时梦到亦难判。"
        ],
        "title": "题报恩寺上方",
        "id": "cf96d9bb-5f35-4d4a-bf12-3d21e39ea74f"
    },
    {
        "author": "方干",
        "paragraphs": [
            "定拟孜孜化海边，须判素髪侮流年。",
            "波涛不应双溪水，分野长如二月天。",
            "浮客若容开荻地，钓翁应免税苔田。",
            "前贤未必全堪学，莫读当时归去篇。"
        ],
        "title": "送永嘉王令之任二首 一",
        "id": "7cd871a4-1f4a-4295-95a2-54080a243a70"
    },
    {
        "author": "方干",
        "paragraphs": [
            "虽展县图如到县，五程犹入缙云东。",
            "山间阁道盘巖底，海界孤峰在浪中。",
            "礼法未闻离汉制，土宜多说似吴风。",
            "字人若用非常术，唯要旬时便立功。"
        ],
        "title": "送永嘉王令之任二首 二",
        "id": "2c3a79cf-cf6a-4bad-842b-6639ac55b7b1"
    },
    {
        "author": "方干",
        "paragraphs": [
            "指画便分元化力，周回秀绝自清机。",
            "孤云恋石寻常住，落絮萦风特地飞。",
            "雏鸟啼花催酿酒，惊鱼溅水误沾衣。",
            "明年秩满难将去，何似先教画取归。"
        ],
        "title": "盐官王长官新创瑞隐亭",
        "id": "55496726-b913-4685-83ea-b40d4ebf677c"
    },
    {
        "author": "方干",
        "paragraphs": [
            "越器敲来曲调成，腕头匀滑自轻清。",
            "随风摇曳有余韵，测水浅深多泛声。",
            "昼漏丁当相续滴，寒蝉计会一时鸣。",
            "若教进上梨园去，众乐无由更擅名。"
        ],
        "title": "李户曹小妓天得善击越器以成曲章",
        "id": "f4f2406a-32f3-4efc-8f56-f827db9647d8"
    },
    {
        "author": "方干",
        "paragraphs": [
            "急景苍茫昼若昏，夜风干峭触前轩。",
            "寒威半入龙蛇窟，暖气全归草树根。",
            "蜡烬凝来多碧焰，香醪滴处有冰痕。",
            "尺书未达年应老，先被新春入故园。"
        ],
        "title": "岁晚言事寄乡中亲友",
        "id": "421ffaee-2a37-4e56-8383-00732b82ad6c"
    },
    {
        "author": "方干",
        "paragraphs": [
            "御题百首思纵横，半日功夫举世名。",
            "羽冀便从吟处出，珠玑续向笔头生。",
            "莫嫌黄绶官资小，必料青云道路平。",
            "才子风流复年少，无愁高卧不公卿。"
        ],
        "title": "赠孙百篇",
        "id": "25656d38-a8f4-4aee-9f34-f7a41824f626"
    },
    {
        "author": "方干",
        "paragraphs": [
            "傍窥盛德与高节，缅想应无前后人。",
            "讲论参同深到骨，停腾姹女立成银。",
            "棋功过却杨玄宝，易义精于梅子真。",
            "朱紫侯门犹不见，可知岐路有风尘。"
        ],
        "title": "赠夏侯评事",
        "id": "c666b67e-ecb4-4aae-a61d-9f8dd0c7558d"
    },
    {
        "author": "方干",
        "paragraphs": [
            "圣主伫知宣室事，岂容才子滞长沙。",
            "随珠此去方酬德，赵璧当时误指瑕。",
            "骢马将离江浦月，绣衣却照禁中花。",
            "应怜寂寞沧洲客，烟汉尘泥相去赊。"
        ],
        "title": "送郑端公",
        "id": "20383cfb-ddf1-469f-8393-c419d3902a60"
    },
    {
        "author": "方干",
        "paragraphs": [
            "举目凄凉入破门，鲛人一饭尚知恩。",
            "闲花旧识犹含笑，怪石无情更不言。",
            "樵叟和巢伐桃李，牧童兼草踏兰荪。",
            "壶觞笑咏随风去，唯有声声蜀帝魂。"
        ],
        "title": "题故人废宅二首 一",
        "id": "cb399434-92aa-4bf0-9efa-722fd23e559e"
    },
    {
        "author": "方干",
        "paragraphs": [
            "寒莎野树入荒庭，风雨萧萧不掩扃。",
            "旧径已知无孟竹，前溪应不浸荀星。",
            "精灵消散归寥廓，功业传留在志铭。",
            "薄暮停车更悽怆，山阳隣笛若为听。"
        ],
        "title": "题故人废宅二首 二",
        "id": "46b62c90-24c9-4802-8ef6-2d0f47142173"
    },
    {
        "author": "方干",
        "paragraphs": [
            "修持清苦振佳声，众鸟那知一鹗情。",
            "蹑履三千皆后学，抟风九万即前程。",
            "名将日月同时朽，身是山河应数生。",
            "从此云泥更悬阔，渔翁不合见公卿。"
        ],
        "title": "寄于少监",
        "id": "2afba7f8-a83f-4dc4-9330-1c9351374b8c"
    },
    {
        "author": "方干",
        "paragraphs": [
            "郭里人家如掌上，簷前树木映窗櫺。",
            "烟霞若接天台地，分野应侵婺女星。",
            "驿路古今通北阙，仙溪日夜入东溟。",
            "彩衣才子多吟啸，公退时时见画屏。"
        ],
        "title": "和剡县陈明府登县楼",
        "id": "00e4e11e-d07b-4571-be1c-b7c0a9bae513"
    },
    {
        "author": "方干",
        "paragraphs": [
            "画石画松无两般，犹嫌瀑布画声难。",
            "虽云智惠生灵府，要且功夫在笔端。",
            "泼处便连阴洞黑，添来先向朽枝干。",
            "我家曾寄双台下，往往开图尽日看。"
        ],
        "title": "项洙处士画水墨钓台",
        "id": "2a642c7c-869a-461d-94a6-89cb68902bfd"
    },
    {
        "author": "方干",
        "paragraphs": [
            "莫见平明离少室，须知薄暮入天台。",
            "常时爱缩山川去，有夜自携星月来。",
            "灵药不知何代得，古松应是长年栽。",
            "先生暗笑看棋者，半局棋边白发催。"
        ],
        "title": "赠天台叶尊师",
        "id": "30bc1cb8-87e0-45f3-b373-b743251ebcb3"
    },
    {
        "author": "方干",
        "paragraphs": [
            "圣世科名酬志业，仙州秀色助神机。",
            "梅真入仕提雄笔，阮瑀从军著彩衣。",
            "昼寝不知山雪积，春游应趁夜潮归。",
            "相思莫讶音书晚，鸟去犹须叠日飞。"
        ],
        "title": "寄台州孙从事百篇",
        "id": "f338a4ab-eef7-43a3-b0f0-d19df1d980c5"
    },
    {
        "author": "方干",
        "paragraphs": [
            "昔著政声闻国外，今留儒术化江东。",
            "青云旧路归仙掖，白凤新词入圣聪。",
            "弦管未知银烛晓，旌旗已侍锦帆风。",
            "郡人难议酬恩德，徧在三年礼遇中。"
        ],
        "title": "送睦州侯郎中赴阙",
        "id": "79ad1634-1d57-4ab5-a78d-608da7ae60c2"
    },
    {
        "author": "方干",
        "paragraphs": [
            "绣难相似画难真，明媚鲜妍绝比伦。",
            "露压盘条方到地，风吹艳色欲烧春。",
            "断霞转影侵西壁，浓麝分香入四邻。",
            "看取后时归故里，庭花应让锦衣新。"
        ],
        "title": "朱秀才庭际蔷薇",
        "id": "2509435c-6904-417d-95b2-84d7e5a3c746"
    },
    {
        "author": "方干",
        "paragraphs": [
            "纵目下看浮世事，方知峭崿与天通。",
            "湖边风力归帆上，岭顶云根在雪中。",
            "促韵寒钟催落照，斜行白鸟入遥空。",
            "前人去后后人至，今古异时登眺同。"
        ],
        "title": "登龙瑞观北巖",
        "id": "079f6fcf-4c0e-44f2-a54f-1fed25e11546"
    },
    {
        "author": "方干",
        "paragraphs": [
            "之官便是还乡路，白日堂堂著锦衣。",
            "八咏遗风资逸兴，二溪寒色助清威。",
            "曙星没尽提纲去，暝角吹残鏁印归。",
            "笑我中年更愚僻，醉醒多在钓渔矶。"
        ],
        "title": "送婺州许录事",
        "id": "e5a3986e-b53a-46ac-9775-f3bf5049eec5"
    },
    {
        "author": "方干",
        "paragraphs": [
            "未明先见海底日，良久远鸡方报晨。",
            "古树含风长带雨，寒巖四月始知春。",
            "中天气爽星河近，下界时丰雷雨匀。",
            "前后登临思无尽，年年改换去来人。"
        ],
        "title": "题龙泉寺绝顶",
        "id": "ae9241dd-b994-4008-a225-f22ffe3df174"
    },
    {
        "author": "方干",
        "paragraphs": [
            "求仙不在炼金丹，轻举由来别有门。",
            "日晷未移三十刻，风骚已及四千言。",
            "宏才尚遣居卑位，公道何曾雪至冤。",
            "歛板尘中无恨色，应缘利禄副晨昏。"
        ],
        "title": "赠上虞胡少府百篇",
        "id": "43991de9-0528-495f-b247-88cdee06973d"
    },
    {
        "author": "方干",
        "paragraphs": [
            "为郡至公兼至察，古今能有几多人。",
            "忧民一似清吟苦，守节还如未达贫。",
            "利刃从前堪切玉，澄潭到底不容尘。",
            "潜夫岂合干旌斾，甘棹渔舟下钓纶。"
        ],
        "title": "上郑员外",
        "id": "27a31d0e-4cb3-4640-a12b-2af17e442dcb"
    },
    {
        "author": "方干",
        "paragraphs": [
            "风烟百变无定态，缅想画人虚损心。",
            "卷箔槛前沙鸟散，垂钩牀下锦鳞沈。",
            "白云野寺凌晨磬，红树孤村遥夜砧。",
            "此地四时抛不得，非唯盛暑事开襟。"
        ],
        "title": "桐庐江阁",
        "id": "28aed5ea-acbe-4f21-b6e3-0b625e92e068"
    },
    {
        "author": "方干",
        "paragraphs": [
            "地灵直是饶风雨，杉桧老于云雨间。",
            "只讶窗中常见海，方知砌下更多山。",
            "远泉势曲犹须引，野果枝低可要攀。",
            "若把重门谕玄寂，何妨善闭却无关。"
        ],
        "title": "题澄圣塔院上方",
        "id": "f2af8215-6ac6-436f-8539-fa1a746b98f0"
    },
    {
        "author": "方干",
        "paragraphs": [
            "亦恐浅深同禹穴，兼云制度象污罇。",
            "窥寻未见泉来路，缅想应穿石裂痕。",
            "片段似冰犹可把，澄清如镜不曾昏。",
            "欲知到底无尘染，堪与吾师比性源。"
        ],
        "title": "僧院小泉井",
        "id": "a9b64065-51f2-4088-a7fc-51d6a9e4c82c"
    },
    {
        "author": "方干",
        "paragraphs": [
            "不敢要君征亦起，致君全得似唐虞。",
            "谠言昨叹离天听，新冢今闻入县图。",
            "琴锁坏窗风自触，鹤归乔木月难呼。",
            "学书弟子何人在，检点犹逢谏草无。"
        ],
        "title": "过姚监故居",
        "id": "d3ed1da2-fd4b-4ba9-bb69-baa97b3165fb"
    },
    {
        "author": "方干",
        "paragraphs": [
            "间世星郎夜[宴]时，丁丁寒漏滴声稀。",
            "琵琶弦促千般语，鹦鹉杯深四散飞。",
            "遍请玉容歌白雪，高烧红蜡照朱衣。",
            "人间有此荣华事，争遣渔翁恋钓矶。"
        ],
        "title": "陪李郎中夜[宴]",
        "id": "d78bf863-e246-4cf5-a1a9-d463e9d553ca"
    },
    {
        "author": "方干",
        "paragraphs": [
            "孙武倾心与万夫，削平妖孽在斯须。",
            "才施偃月行军令，便见台星逼座隅。",
            "独柱搘天寰海正，雄名盖世古今无。",
            "圣君争不酬功业，仗下高悬破贼图。"
        ],
        "title": "狂寇后上刘尚书",
        "id": "97cfa1a4-cd39-4c9d-a9fa-215d20f64d58"
    },
    {
        "author": "方干",
        "paragraphs": [
            "下马政成无一事，应须胜地过朝昏。",
            "笙歌引出桃花洞，罗绣拥来金谷园。",
            "十里水云吞半郭，九秋山月入千门。",
            "常闻大厦堪栖息，燕雀心知不敢言。"
        ],
        "title": "尚书新创敌楼二首 一",
        "id": "14b6191b-91b8-4eb8-ab63-c0b4efdee1c5"
    },
    {
        "author": "方干",
        "paragraphs": [
            "异境永为欢乐地，歌钟夜夜复年年。",
            "平明旭日生牀底，薄暮残霞落酒边。",
            "虽向槛前窥下界，不知窗里是中天。",
            "直须分付丹青手，画出旌幢遶谪仙。"
        ],
        "title": "尚书新创敌楼二首 二",
        "id": "fda59d83-9203-463a-b642-10059d281859"
    },
    {
        "author": "方干",
        "paragraphs": [
            "非唯孤峭与世绝，吟处斯须能变通。",
            "物外搜罗归大雅，毫端剪削有余功。",
            "山川正气侵灵府，雪月清辉引思风。",
            "别得人间上升术，丹霄路在五言中。"
        ],
        "title": "赠李郢端公",
        "id": "9358d8d8-b26e-420b-974a-b10553983866"
    },
    {
        "author": "方干",
        "paragraphs": [
            "东南云路落斜行，入树穿村见赤城。",
            "远近常时皆药气，高低无处不泉声。",
            "映巖日向牀头没，湿烛云从柱底生。",
            "更有仙花与灵鸟，恐君多半未知名。"
        ],
        "title": "送孙百篇游天台",
        "id": "e81a2e4c-3f09-41da-b6ab-7c9983984962"
    },
    {
        "author": "方干",
        "paragraphs": [
            "毫末用功成一水，水源山脉固难寻。",
            "逡巡便可见波浪，咫尺不能知浅深。",
            "但有片云生海口，终无明月在潭心。",
            "我来拟学磻溪叟，白首钓璜非陆沈。"
        ],
        "title": "陆山人画水",
        "id": "57cfd391-5a1e-4f1d-94c3-71ebbda5b2fd"
    },
    {
        "author": "方干",
        "paragraphs": [
            "莫见一瓢离树上，犹须四壁在林间。",
            "沈吟不寐先闻角，屈曲登高自有山。",
            "溅石迸泉听未足，亚窗红果卧堪攀。",
            "公卿若便遗名姓，却与禽鱼作往还。"
        ],
        "title": "郭中山居",
        "id": "0a121fdb-d28e-4d93-9aac-1667466c2aea"
    },
    {
        "author": "方干",
        "paragraphs": [
            "聚散联翩急复迟，解将华髪两相欺。",
            "虽云竹重先藏路，却讶巢倾不损枝。",
            "入户便从风起后，照窗翻似月明时。",
            "此时门巷无行迹，尘满尊罍谁得知。"
        ],
        "title": "雪中寄李知诲判官",
        "id": "22771bdf-fd40-465e-8f76-5addfa25ba95"
    },
    {
        "author": "方干",
        "paragraphs": [
            "举目时时似故园，乡心自动向谁言。",
            "白云晓湿寒山寺，红叶夜飞明月村。",
            "震泽风帆归橘岸，钱塘水府抵城根。",
            "羨师了达无牵束，竹径生苔掩竹门。"
        ],
        "title": "途中言事寄居远上人",
        "id": "5d9ec426-8ef2-438a-bde2-72fa9fdbb615"
    },
    {
        "author": "方干",
        "paragraphs": [
            "野禽未觉巢枝仄，稚子先忧径竹摧。",
            "半夜忽明非月午，前庭旋释被春摧。",
            "碎花若入樽中去，清气应归笔底来。",
            "深拥红炉听仙乐，忍教愁坐画寒灰。"
        ],
        "title": "雪中寄薛郎中",
        "id": "cfa7f9e0-9a85-4346-b652-907c8b520ee0"
    },
    {
        "author": "方干",
        "paragraphs": [
            "举目岂知新智慧，存思便是小天台。",
            "偶尝嘉果求枝去，因问名花寄种来。",
            "春物诱才归健笔，夜歌牵醉入丛杯。",
            "此中难遇逍遥事，计日应为印绶催。"
        ],
        "title": "题盛令新亭",
        "id": "b31b6c47-50de-4e78-ae7d-8320d89688b9"
    },
    {
        "author": "方干",
        "paragraphs": [
            "一石雄才独占难，应分二斗借人寰。",
            "澄心不出风骚外，落笔全归教化间。",
            "莲幕未来须更聘，桂枝才去即先攀。",
            "可怜丽句能飞动，荀宋精灵亦厚颜。"
        ],
        "title": "赠郑仁规",
        "id": "1a50192e-1ba5-42dd-81e4-b2c1dd53464f"
    },
    {
        "author": "方干",
        "paragraphs": [
            "相看不忍尽离觞，五两牵风速去樯。",
            "远驿新砧应弄月，初程残角未吹霜。",
            "越山直下分吴苑，淮水横流入楚乡。",
            "珍重郄家好兄弟，明年禄位在何方。"
        ],
        "title": "送缙陵王少府赴举",
        "id": "c409a740-82cd-4ef4-90c5-c67a1e8eafae"
    },
    {
        "author": "方干",
        "paragraphs": [
            "截湾冲濑片帆通，高枕微吟到剡中。",
            "掠草并飞怜燕子，停桡独饮学渔翁。",
            "波涛漫撼长潭月，杨柳斜牵一岸风。",
            "便拟乘槎应去得，仙源直恐接星东。"
        ],
        "title": "路入剡中作",
        "id": "8c91ff71-32c5-4a44-ad8b-854196ce3eee"
    },
    {
        "author": "方干",
        "paragraphs": [
            "遥夜看来疑月照，平明失去被云迷。",
            "挂巖远势穿松岛，击石残声注稻畦。",
            "素色喷成三伏雪，余波流作万年溪。",
            "不缘真宰能开决，应向前山杂淤泥。"
        ],
        "title": "东山瀑布",
        "id": "52c21623-9b05-4e06-8935-c7a398165efb"
    },
    {
        "author": "方干",
        "paragraphs": [
            "三世精能举世无，笔端狼籍见功夫。",
            "添来势逸阴崖黑，泼处痕轻灌木枯。",
            "垂地寒云吞大漠，过江春雨入全吴。",
            "兰堂坐久心弥惑，不道山川是画图。"
        ],
        "title": "水墨松石",
        "id": "25bb5111-e17f-4d19-b261-56f76b78714e"
    },
    {
        "author": "方干",
        "paragraphs": [
            "出镇当时移越俗，致君何日不尧年。",
            "到来唯饮长溪水，归去应将一个钱。",
            "吟处美人擎笔砚，行时飞鸟避旌旃。",
            "四方皆是分忧寄，独有东南戴二天。"
        ],
        "title": "献浙东王大夫二首 一",
        "id": "6781e418-606e-4b83-8d29-211ccc36fc9d"
    },
    {
        "author": "方干",
        "paragraphs": [
            "王臣夷夏仰清名，领镇犹为失意行。",
            "已见玉璜曾上钓，何愁金鼎不和羹。",
            "誉将星月同时朽，身应山河满数生。",
            "泥滓云霄至悬阔，渔翁不合见公卿。"
        ],
        "title": "献浙东王大夫二首 二",
        "id": "daf469bc-99b3-4c76-b482-3ff3be76eaf5"
    },
    {
        "author": "方干",
        "paragraphs": [
            "莫见凌风飘粉箨，须知碍石作盘根。",
            "细看枝上蝉吟处，犹是笋时虫蚀痕。",
            "月送绿阴斜上砌，露凝寒色湿遮门。",
            "列仙终日逍遥地，鸟雀潜来不敢喧。"
        ],
        "title": "越州使院竹",
        "id": "7a8c87d6-dc85-4c20-8cd6-6155a1c5cadb"
    },
    {
        "author": "方干",
        "paragraphs": [
            "名场失手一年年，月桂尝闻到手边。",
            "谁道高情偏似鹤，自云长啸不如蝉。",
            "众花交艳多成实，深井通潮半杂泉。",
            "却是偶然行未到，元来有路上寥天。"
        ],
        "title": "题赠李校书",
        "id": "f71ae393-d0dc-4627-9ee8-ac96bca1b2be"
    },
    {
        "author": "方干",
        "paragraphs": [
            "自将苦节酬清秩，肯要庞眉一个钱。",
            "恩爱已苏句践国，程途却上大罗天。",
            "鱼池菊岛还公署，沙鹤松栽入画船。",
            "密奏无非经济术，从容几刻在炉烟。"
        ],
        "title": "送王侍郎浙东入朝",
        "id": "47943bb7-7c60-42ef-bea0-ef8d40d98c88"
    },
    {
        "author": "方干",
        "paragraphs": [
            "闭户先生无是非，竹湾松树藕苗衣。",
            "愁吟密雪思难尽，醉倒残花扶不归。",
            "若出薜萝迎鹤简，应抛舴艋别渔矶。",
            "到头苦节终何益，空改文星作少微。"
        ],
        "title": "赠黄处士",
        "id": "ac11e601-295a-4b3c-81e9-70baeebccb82"
    },
    {
        "author": "方干",
        "paragraphs": [
            "都缘声价振皇州，高卧中条不自由。",
            "早副急征来凤沼，常陪内宴醉龙楼。",
            "锵金五字能援笔，钓玉三年信直钩。",
            "必恐借留终不遂，越人相顾已先愁。"
        ],
        "title": "献王大夫二首 一",
        "id": "5b656af9-c728-48b8-861d-8badf693c1c1"
    },
    {
        "author": "方干",
        "paragraphs": [
            "功成犹自更行春，塞路旌旗十里尘。",
            "只用篇章为教化，不知夷夏望陶钧。",
            "金章照耀浮光动，玉面生狞细步匀。",
            "历任圣朝清峻地，至今依是少年身。"
        ],
        "title": "献王大夫二首 二",
        "id": "fb9f4fa3-6155-408c-9b43-d1e06146bc24"
    },
    {
        "author": "方干",
        "paragraphs": [
            "变通唯在片时间，此事全由一粒丹。",
            "若取寿长延至易，如嫌地远缩何难。",
            "先生阔别能轻举，弟子才来学不飡。",
            "箧里生尘是闲药，外沾犹可救衰残。"
        ],
        "title": "赠五牙山人洗修白",
        "id": "81e7315e-6bd3-47fe-9476-00949dfe7005"
    },
    {
        "author": "方干",
        "paragraphs": [
            "才下轺车即岁丰，方知盛德与天通。",
            "清声渐出寰瀛外，喜气全归教化中。",
            "落地遗金终日在，经年滞狱当时空。",
            "直缘后学无功业，不虑文翁不至公。"
        ],
        "title": "处州献卢员外",
        "id": "d8c32c2f-4e73-4bdb-8006-cfb592495ff3"
    },
    {
        "author": "方干",
        "paragraphs": [
            "奔倾漱石亦喷苔，此是便随元化来。",
            "长片挂巖轻似练，远声离洞咽于雷。",
            "气含松桂千枝润，势画云霞一道开。",
            "直是银河分派落，兼闻碎滴溅天台。"
        ],
        "title": "石门瀑布",
        "id": "b2c33488-8414-4cc6-bbad-058da1e31f1a"
    },
    {
        "author": "方干",
        "paragraphs": [
            "方知激蹙与喷飞，直恐古今同一时。",
            "远壑流来多石脉，寒空扑碎作凌澌。",
            "谢公巖上冲云去，织女星边落地迟。",
            "聚向山前更谁测，深沈见底是澄漪。"
        ],
        "title": "题仙巖瀑布呈陈明府",
        "id": "135370e8-2d7a-41b6-8305-1ec998217c18"
    },
    {
        "author": "方干",
        "paragraphs": [
            "用心何况两衙间，退食孜孜亦不闲。",
            "压酒晒书犹检点，修琴取药似交关。",
            "笙歌入夜舟中月，花木知春县里山。",
            "平叔正堪汤饼试，风流不合问年颜。"
        ],
        "title": "赠山阴崔明府",
        "id": "2533784d-65c8-4d14-9d24-41aa4fb5d0ab"
    },
    {
        "author": "方干",
        "paragraphs": [
            "灩灩湿光凌竹树，寥寥清气袭衣襟。",
            "不知测穴通潮信，却讶轻涟动镜心。",
            "夜久即疑星影过，早来犹见石痕深。",
            "辘轳用智终何益，抱瓮遗名亦至今。"
        ],
        "title": "山井",
        "id": "5e83bad8-4fc4-4e9f-9d7b-5be373a9a4f9"
    },
    {
        "author": "方干",
        "paragraphs": [
            "直为篇章非动众，遂令轩盖不经过。",
            "未妨溪上泛渔艇，又为门前张雀罗。",
            "夜学事须凭雪照，朝厨争奈绝烟何。",
            "若于巖洞求伦类，今古疎愚似我多。"
        ],
        "title": "偶作",
        "id": "2b63aee2-eff3-45ff-a1b9-b40464bf0c3c"
    },
    {
        "author": "方干",
        "paragraphs": [
            "非唯吴起与穰苴，今古推排尽不如。",
            "白马知无髀上肉，黄巾泣向箭头书。",
            "二年战地成桑茗，千里荒榛作比闾。",
            "功业更多身转贵，伫看幢节引戎车。"
        ],
        "title": "贼退后赠刘将军",
        "id": "d4993e83-70b4-47e9-8541-b25e2d7be8c8"
    },
    {
        "author": "方干",
        "paragraphs": [
            "不觉年华似箭流，朝看春色暮逢秋。",
            "正嗟新冢垂青草，便见故交梳白头。",
            "虽道了然皆是梦，应还达者即无愁。",
            "破除生死须齐物，谁向穹苍问事由。"
        ],
        "title": "感时三首 一",
        "id": "14a97b0b-a66b-421a-ab79-6955ebe37729"
    },
    {
        "author": "方干",
        "paragraphs": [
            "日乌往返无休息，朝出扶桑暮却回。",
            "夜雨旋驱残热去，江风吹送早寒来。",
            "才怜饮处飞花片，又见书边聚雪堆。",
            "莫恃少年欺白首，须臾还被老相催。"
        ],
        "title": "感时三首 二",
        "id": "d75584fb-20ad-45ff-8bb9-838ff3378ee4"
    },
    {
        "author": "方干",
        "paragraphs": [
            "世途扰扰复憧憧，真恐华夷事亦同。",
            "岁月自消寒暑内，荣枯尽在是非中。",
            "今朝犹作青襟子，明日还成白首翁。",
            "堪笑愚夫足纷竞，不知流水去无穷。"
        ],
        "title": "感时三首 三",
        "id": "3ee23327-cced-451e-a830-57d6b05074f8"
    },
    {
        "author": "方干",
        "paragraphs": [
            "不逢盛暑不冲寒，种子成丛用法难。",
            "醉眼若为抛去得，狂心更拟折来看。",
            "凌霜烈火吹无艳，裛露阴霞晒不干。",
            "莫道娇红怕风雨，经时犹自未凋残。"
        ],
        "title": "牡丹",
        "id": "28fbc11a-a99f-4d75-a8db-fa33eaa8cc7c"
    },
    {
        "author": "方干",
        "paragraphs": [
            "织锦虽云用旧机，抽梭起样更新奇。",
            "何如且破望中叶，未可便攀低处枝。",
            "藉地落花春半后，打窗斜雪夜深时。",
            "此时才子吟应苦，吟苦鬼神知不知。"
        ],
        "title": "赠进士章碣",
        "id": "42d8f044-8f43-45ea-9e11-0ae1cfbfd29d"
    },
    {
        "author": "方干",
        "paragraphs": [
            "字人心苦达神明，何止重门夜不扃。",
            "莫道耕田全种秫，兼闻退食亦逢星。",
            "暎林顾兔停琴望，隔水寒猨驻笔听。",
            "却恐南山尽无石，南山有石合为铭。"
        ],
        "title": "与桐庐郑明府",
        "id": "6e18cb48-d173-479a-9456-c07e99cccc8a"
    },
    {
        "author": "方干",
        "paragraphs": [
            "非唯言下变荣衰，大海可倾山可移。",
            "如剖夜光归暗室，似驱春气入寒枝。",
            "死灰到底翻腾焰，朽骨随头却长肥。",
            "便杀微躬复何益，生成恩重报无期。"
        ],
        "title": "谢王大夫奏表",
        "id": "e7e428bf-ccee-4e12-8a28-ddaacfede756"
    },
    {
        "author": "方干",
        "paragraphs": [
            "旧巖终副却归期，巖下有人应识师。",
            "目覩婴孩成老叟，手栽松柏有枯枝。",
            "前山低校无多地，东海浅于初去时。",
            "若把古今相比类，姓丁仙鹤亦如斯。"
        ],
        "title": "送道人归旧巖",
        "id": "837f3760-286c-44d8-b78e-9978ebad20f7"
    },
    {
        "author": "方干",
        "paragraphs": [
            "路入仙溪气象清，垂鞭树石罅中行。",
            "雾昏不见西陵岸，风急先闻瀑布声。",
            "山下县寮张乐送，海边津吏棹舟迎。",
            "诗家弟子无多少，唯只于余别有情。"
        ],
        "title": "送钱特卿赴职天台",
        "id": "a014c5b0-bcea-4487-8d09-07befe112cbf"
    },
    {
        "author": "方干",
        "paragraphs": [
            "青苔斸破植贞坚，细碧竿排郁眼鲜。",
            "小凤凰声吹嫩叶，短蛟龙尾褭轻烟。",
            "节环腻色端匀粉，根拔秋光暗长鞭。",
            "怪得入门肌骨冷，缀风黏月满庭前。"
        ],
        "title": "题新竹",
        "id": "fa7b4e61-d84b-4c84-836f-869cfff353f6"
    },
    {
        "author": "方干",
        "paragraphs": [
            "俗人皆嫉谢临川，果中常情□□□。",
            "为政旧规方利国，降生直性已归天。",
            "岘亭惋咽知无极，渭曲馨香莫计年。",
            "从此心丧应毕世，忍看坟草读残篇。"
        ],
        "title": "哭王大夫",
        "id": "2c0c764a-86af-48ba-99c1-8732ed9df4d0"
    },
    {
        "author": "方干",
        "paragraphs": [
            "苦用贞心传弟子，即应低眼看公卿。",
            "水中明月无踪迹，风里浮云可计程。",
            "庭际孤松随鹤立，窗间清磬学蝉鸣。",
            "料师多刦长如此，岂筭前生与后生。"
        ],
        "title": "赠干素上人",
        "id": "4cd567ae-d63b-4532-b079-d7f6ca0d3cf8"
    },
    {
        "author": "方干",
        "paragraphs": [
            "中天坐卧见人寰，峭石垂藤不易攀。",
            "晴卷风雷归故壑，夜和猿鸟锁寒山。",
            "势横绿野苍茫外，影落平湖潋灩间。",
            "师在西巖最高处，路寻之字见禅关。"
        ],
        "title": "题应天寺上方兼呈谦上人",
        "id": "e1df388d-698e-4896-a337-107d0bb06714"
    },
    {
        "author": "方干",
        "paragraphs": [
            "苍翠岧嶤逼窅冥，下方雷雨上方晴。",
            "飞流便向砌边挂，片月影从窗外行。",
            "驯鹿不知谁结侣，野禽都是自呼名。",
            "只应禅者无来去，坐看千山白发生。"
        ],
        "title": "题法华寺绝顶禅家壁",
        "id": "2c431add-bbd2-43f3-83fc-1dd24c527037"
    },
    {
        "author": "方干",
        "paragraphs": [
            "春去春来似有期，日高添睡是归时。",
            "虽将细雨催芦笋，却用东风染柳丝。",
            "重雾已应吞海色，轻霜犹自剉花枝。",
            "此时野客因花醉，醉卧花间应不知。"
        ],
        "title": "春日",
        "id": "63fcdb63-3899-45d8-a774-7db18bd01156"
    },
    {
        "author": "方干",
        "paragraphs": [
            "连枝棣萼世无双，未秉鸿钧拥大邦。",
            "折桂早闻推独步，分忧暂辍过重江。",
            "晴寻凤沼云中树，思遶稽山枕上窗。",
            "试把十年辛苦志，问津求拜碧油幢。"
        ],
        "title": "上越州杨严中丞",
        "id": "f08bc9e1-6822-4492-8b75-91302a40e3ee"
    },
    {
        "author": "方干",
        "paragraphs": [
            "桂轮秋半出东方，巢鹊惊飞夜未央。",
            "海上风云摇皓影，空中露气湿流光。",
            "斜临户牖通宵烛，回照堦墀到晓霜。",
            "庾亮恃才高更逸，方闻墨翰已成章。"
        ],
        "title": "月",
        "id": "29cf0e3c-8138-43a5-9d2a-e42b5591e3c9"
    },
    {
        "author": "方干",
        "paragraphs": [
            "运行元化不参差，四极中华共一时。",
            "正气才随灰律变，残寒便被柳条欺。",
            "冰融大泽朝阳觉，草绿陈根夜雨知。",
            "不信风光疾于箭，年来年去变霜髭。"
        ],
        "title": "早春",
        "id": "bf019d08-f1c8-4368-8c5e-f924caa36589"
    },
    {
        "author": "方干",
        "paragraphs": [
            "清晓入花如步障，恋花行步步迟迟。",
            "含风欲绽中心朵，似火应烧外面枝。",
            "野客须𢬵终日醉，流莺自有隔年期。",
            "使君坐处笙歌合，便是列仙身不知。"
        ],
        "title": "对花",
        "id": "f001479c-4b58-402c-a966-d8a6209bc9f6"
    },
    {
        "author": "方干",
        "paragraphs": [
            "玉漏斯须即达晨，四时吹转任风轮。",
            "寒灯短烬方烧腊，画角残声已报春。",
            "明日便为经岁客，昨朝犹是少年人。",
            "新正定数随年减，浮世惟应百遍新。"
        ],
        "title": "除夜",
        "id": "fde664e8-2d5a-47e4-aa2b-7fd3e07b6780"
    },
    {
        "author": "方干",
        "paragraphs": [
            "便向中流出太阳，兼疑大岸逼浮桑。",
            "门前白道通丹阙，浪里青山占几乡。",
            "帆势落斜依浦溆，钟声断续在沧茫。",
            "古今悉不知天意，偏把云霞媚一方。"
        ],
        "title": "题松江驿",
        "id": "fd31e801-564c-4e56-b29e-29e546344153"
    },
    {
        "author": "方干",
        "paragraphs": [
            "莫道东南路不赊，思归一步是天涯。",
            "林中夜半双台月，洲上春深九里花。",
            "绿树遶村含细雨，寒潮背郭卷平沙。",
            "闻师却到乡中去，为我殷勤谢酒家。"
        ],
        "title": "思桐庐旧居便送鉴上人",
        "id": "3cdd5f0b-21e1-45fb-b992-6038553b91eb"
    },
    {
        "author": "方干",
        "paragraphs": [
            "四极虽云共二仪，晦明前后即难知。",
            "西方尚在星辰下，东域已过寅卯时。",
            "大海浪中分国界，扶桑树底是天涯。",
            "满帆若有归风便，到岸犹须隔岁期。"
        ],
        "title": "送僧归日本",
        "id": "c55cafae-4be4-43f2-a912-d07559c60add"
    },
    {
        "author": "方干",
        "paragraphs": [
            "深僻孤高无四邻，白云明月自相亲。",
            "海中日出山先晓，世上寒轻谷未春。",
            "窗逼野溪闻唳鹤，林通村径见樵人。",
            "此时惟有雷居士，不厌[篮]舆去住频。"
        ],
        "title": "宁国寺",
        "id": "c7462818-fd04-4963-8a97-10859ebbeefc"
    },
    {
        "author": "方干",
        "paragraphs": [
            "莫问终休否，林中事已成。",
            "盘餐怜火种，岁计付刀耕。",
            "掬水皆花气，听松似雨声。",
            "书空翘足卧，避险侧身行。",
            "果傍闲轩落，蒲连湿岸生。",
            "禅生知见理，妻子笑无名。",
            "更拟教诗苦，何曾待酒清。",
            "石溪鱼不大，月树鹊多惊。",
            "砌下通樵路，窗间见县城。",
            "云山任重叠，难隔故交情。"
        ],
        "title": "山中寄吴磻十韵",
        "id": "00dca69f-cc9e-4cbe-bcc3-ec039a9728b6"
    },
    {
        "author": "方干",
        "paragraphs": [
            "指画应心成，周回气象清。",
            "牀前沙鸟语，案下锦鳞惊。",
            "细柳风吹旋，新荷露压倾。",
            "微芳缘岸落，迸笋入波生。",
            "舴艋舟中醉，莓苔径上行。",
            "高人莫归去，此处胜蓬瀛。"
        ],
        "title": "嘉兴县内池阁",
        "id": "ca4393f5-a5de-45ed-85f7-561572886837"
    },
    {
        "author": "方干",
        "paragraphs": [
            "樵猎两三户，凋疎是近邻。",
            "风雷前壑雨，花木后嵒春。",
            "文字不得力，桑麻难救贫。",
            "山禽欺稚子，夜犬吠渔人。",
            "未必圣明代，长将云水亲。",
            "知音不延荐，何路出泥尘。"
        ],
        "title": "镜湖西岛言事寄陶校书",
        "id": "7900b5e8-5fc0-4896-a1ee-86ec2d0e2721"
    },
    {
        "author": "方干",
        "paragraphs": [
            "贵达合逢明圣日，风流又及少年时。",
            "才因出众人皆嫉，势欲摩霄自不知。",
            "正直早年闻苦节，从容此日见清规。",
            "却教鹦鹉呼桃叶，便遣婵娟唱竹枝。",
            "闲话篇章停烛久，醉迷歌舞出花迟。",
            "云鸿别有回翔便，应笑啁啾燕雀卑。"
        ],
        "title": "赠赵崇侍御",
        "id": "1c7c0898-c714-43b6-8b60-5731f538bbd6"
    },
    {
        "author": "方干",
        "paragraphs": [
            "混元融结致功难，山下平湖湖上山。",
            "万倾涵虚寒潋灩，千寻耸翠秀孱颜。",
            "芰荷香入琴棋处，雷雨声离栋牖间。",
            "但有五云依鹤岭，曾无陆路向人寰。",
            "夜溪漱玉常堪听，仙树垂珠可要攀。",
            "若弃荣名便居此，自然浮浊不相关。"
        ],
        "title": "叙龙瑞观胜异寄于尊师",
        "id": "c40f8d04-5d8e-4d1e-8176-41c8af345470"
    },
    {
        "author": "方干",
        "paragraphs": [
            "远近利民因智力，周回润物像心源。",
            "菰蒲纵感生成惠，鳣鲔那占广大恩。",
            "潋灩清辉吞半郭，萦纡别派入遥村。",
            "砂泉遶石通山脉，岸木黏萍是浪痕。",
            "已见澄来连镜底，兼知极处浸云根。",
            "波涛不起时方泰，舟檝徐行日易昏。",
            "烟雾未应藏岛屿，凫鹥亦解避旌旛。",
            "虽云桃叶歌还醉，却被荷花笑不言。",
            "孤鹤必应思凤诏，凡鱼岂合在龙门。",
            "能将盛事添元化，一夕机谟万古存。"
        ],
        "tags": [
            "西湖"
        ],
        "title": "侯郎中新置西湖",
        "id": "98dc34a9-2116-4899-b68b-1ae883ea90df"
    },
    {
        "author": "方干",
        "paragraphs": [
            "兰汀橘岛映亭台，不是经心即手栽。",
            "满阁白云随雨去，一池寒月逐潮来。",
            "小松出屋和巢长，新迳通村避笋开。",
            "柳絮风前欹枕卧，荷花香里棹舟回。",
            "园中认叶封林草，簷下攀枝落野梅。",
            "莫恣高情求逸思，须防急诏用长材。",
            "若因萤火终残卷，便把渔歌送几杯。",
            "多谢郢中贤太守，常时谈笑许追陪。"
        ],
        "title": "许员外新阳别业",
        "id": "648f33a4-c11c-47f9-a0c1-c78ee40fe788"
    },
    {
        "author": "方干",
        "paragraphs": [
            "满目亭台嘉木繁，燕蝉吟语不为喧。",
            "昼潮势急吞诸岛，暑雨声回露半村。",
            "真为援毫方掩卷，常因按曲便开尊。",
            "若将明月为俦侣，应把清风遗子孙。",
            "绣羽惊弓离果上，红鳞见饵出蒲根。",
            "寻君未要先敲竹，且棹渔舟入大门。"
        ],
        "title": "李侍御上虞别业",
        "id": "aaaac947-5d82-401f-8d95-48494cd6fb40"
    },
    {
        "author": "方干",
        "paragraphs": [
            "世人如要问生涯，满架堆牀是五车。",
            "谷鸟暮蝉声四散，修篁灌木势交加。",
            "蒲葵细织团圆扇，薤叶平铺合遝花。",
            "却用水荷苞绿李，兼将寒井浸甘瓜。",
            "惯缘崄峭收松粉，常趂芳鲜掇茗芽。",
            "池上树阴随浪动，窗前月影被巢遮。",
            "坐云独酌杯盘湿，穿竹微吟路径斜。",
            "见说公卿访遗逸，逢迎亦是戴乌纱。"
        ],
        "title": "题悬溜巖隐者居",
        "id": "5ce68366-a582-4fe7-9d07-c350d2a09230"
    },
    {
        "author": "方干",
        "paragraphs": [
            "岂知经史深相悮，两鬓垂丝百事休。",
            "受业几多为弟子，成名一半作公侯。",
            "前时射鹄徒抛箭，此日求鱼未上钩。",
            "竹里断云来枕上，巖边片月在牀头。",
            "过庭急雨和花落，遶舍澄泉带叶流。",
            "缅想远书聆鹊喜，窥寻嘉果觉猿偷。",
            "旧诗改处空留韵，新酝尝来不满篘。",
            "阮瑀如能问寒馁，风光当日入沧洲。"
        ],
        "title": "山中言事八韵寄李支使",
        "id": "6f685a00-97a9-4faf-a785-7fab7cb57244"
    },
    {
        "author": "方干",
        "paragraphs": [
            "寸心似火频求荐，两鬓如霜始息机。",
            "隔岸鸡鸣春耨去，邻家犬吠夜渔归。",
            "倚松长啸成疎拙，拂石欹眠绝是非。",
            "执爨纵曾炊橡实，纫针曾解补荷衣。",
            "常凭早月来张烛，亦假清风为掩扉。",
            "多是元瑜怜野贱，时回车马发光辉。"
        ],
        "title": "山中言事寄赠苏判官",
        "id": "1fa01f08-2686-4fc1-91d8-bcd83e046010"
    },
    {
        "author": "方干",
        "paragraphs": [
            "高情不与俗人知，耻学诸生取桂枝。",
            "荀宋五言行世早，巢由三诏出溪迟。",
            "操心已在精微域，落笔皆成典诰词。",
            "一鹗难成燕雀伍，非熊本是帝王师。",
            "贤臣虽蕴经邦术，明主终无谏猎时。",
            "莫道百僚忧礼绝，兼闻七郡怕天移。",
            "直缘材力头头赡，专被文星步步随。",
            "不信重言通造化，须臾便可变荣衰。"
        ],
        "title": "献王大夫",
        "id": "0a643914-95d2-47b9-acfc-6407687869f6"
    },
    {
        "author": "方干",
        "paragraphs": [
            "夜入明河星似少，曙摇澄碧扇风翻。",
            "细泉细脉难来到，应觉添瓶耗旧痕。"
        ],
        "title": "浅井",
        "id": "159a72c5-31db-4cab-94dd-22f2f7d9cb0d"
    },
    {
        "author": "方干",
        "paragraphs": [
            "去去何时却见君，悠悠烟水似天津。",
            "明年今夜有明月，不是今年看月人。"
        ],
        "title": "与徐温话别",
        "id": "633aee94-6b17-4f5a-a86d-5bdee4a3e2f9"
    },
    {
        "author": "方干",
        "paragraphs": [
            "马首寒山黛色浓，一重重尽一重重。",
            "醉醒已在他人界，犹忆东阳昨夜钟。"
        ],
        "title": "出东阳道中作",
        "id": "6d6d84e8-f587-49f1-bc8c-d93371ea50b4"
    },
    {
        "author": "方干",
        "paragraphs": [
            "锦价转高花更巧，能将旧手弄新梭。",
            "从来一字为褒贬，二十八言犹太多。"
        ],
        "title": "酬孙发",
        "id": "4cee1c62-0c45-499a-ae02-9b0e491d2ff3"
    },
    {
        "author": "方干",
        "paragraphs": [
            "少小与君情不疎，听君细话胜家书。",
            "如今若到乡中去，道我垂钩不钓鱼。"
        ],
        "title": "送乡中故人",
        "id": "f00895ae-2266-441d-a715-7ba2dcc4407e"
    },
    {
        "author": "方干",
        "paragraphs": [
            "昨日草枯今日青，羇人又动望乡情。",
            "夜来有梦登归路，不到桐庐已及明。"
        ],
        "title": "思江南",
        "id": "22c95d0c-6049-4ba8-ab66-b87621d59739"
    },
    {
        "author": "方干",
        "paragraphs": [
            "邃巖乔木夏藏寒，牀下云溪枕上看。",
            "台殿渐多山更重，却令飞去即应难。"
        ],
        "title": "题宝林寺禅者壁",
        "id": "f960de41-6651-45bc-acb7-0be08b65f68c"
    },
    {
        "author": "方干",
        "paragraphs": [
            "讦直上书难遇主，衔冤下世未成翁。",
            "琴尊剑鹤谁将去，惟锁山斋一树风。"
        ],
        "title": "过李羣玉故居",
        "id": "853a59b7-26e1-4644-b3cd-9e619d6e9d51"
    },
    {
        "author": "方干",
        "paragraphs": [
            "酒里藏身嵒里居，删繁自是一家书。",
            "世人呼尔为渔叟，尔学钓璜非钓鱼。"
        ],
        "title": "题玉笥山强处士",
        "id": "25130ef8-2d6d-442f-9107-01d0877c7578"
    },
    {
        "author": "方干",
        "paragraphs": [
            "远路东西欲问谁，寒来无处寄寒衣。",
            "去时初种庭前树，树已胜巢人未归。"
        ],
        "title": "君不来",
        "id": "82fe5f24-e534-49e0-b989-4203b2a1b377"
    },
    {
        "author": "方干",
        "paragraphs": [
            "谷鸟散啼如有恨，庭花含笑似无情。",
            "更名变皃难休息，去去来来第几生。"
        ],
        "title": "经旷禅师旧院",
        "id": "628bb385-a964-423e-96c9-559a788be989"
    },
    {
        "author": "方干",
        "paragraphs": [
            "席上新声花下杯，一声声被拍声摧。",
            "乐工不识长安道，尽是书中寄曲来。"
        ],
        "title": "江南闻新曲",
        "id": "46d896f1-7fae-48a1-999a-380308a58dbb"
    },
    {
        "author": "方干",
        "paragraphs": [
            "一朝寂寂与冥冥，垄树未长坟草青。",
            "高节雄才向何处，夜阑空锁满池星。"
        ],
        "title": "经故侯郎中旧居",
        "id": "094d3e43-ccaf-400f-955e-dbea6ddd133b"
    },
    {
        "author": "方干",
        "paragraphs": [
            "上才乘酒到山阴，日日成篇字字金。",
            "镜水周回千万顷，波澜倒泻入君心。"
        ],
        "title": "越中逢孙百篇",
        "id": "287c3446-2875-4ae7-8364-8ee77df5d9d6"
    },
    {
        "author": "方干",
        "paragraphs": [
            "越国云溪秀发时，蒋京词赋谢麟诗。",
            "后来若要知优劣，学圃无过老圃知。"
        ],
        "title": "寄谢麟",
        "id": "35bffb3a-06bd-40f2-99fa-bac1292cf57f"
    },
    {
        "author": "方干",
        "paragraphs": [
            "枕上愁多百绪牵，常时睡觉在溪前。",
            "人前尽是交亲力，莫道升沈总信天。"
        ],
        "title": "与长洲陈子美长官",
        "id": "2073d156-f290-402b-94be-ef3c1bcd170a"
    },
    {
        "author": "方干",
        "paragraphs": [
            "葛溪铁片梨园调，耳底丁东十六声。",
            "彭泽主人怜妙乐，玉杯春暖许同倾。"
        ],
        "title": "新安殷明府家乐方响",
        "id": "5c4a9138-88af-431e-a3a0-910d8e665f8b"
    },
    {
        "author": "方干",
        "paragraphs": [
            "许教门馆久踟躇，仲叔怀恩对玉壶。",
            "唯有离心欲销客，空垂双泪不成珠。"
        ],
        "title": "别殷明府",
        "id": "45fed8b0-3d29-4f76-8439-04aa84b8fbca"
    },
    {
        "author": "方干",
        "paragraphs": [
            "仙峤倍分元化功，揉蓝翠色一重重。",
            "还家莫更寻山水，自有云山在笔峰。"
        ],
        "title": "送水墨项处士归天台",
        "id": "481df1f9-1f44-4179-894b-fbdc2cdbaa07"
    },
    {
        "author": "方干",
        "paragraphs": [
            "直钩终日竟无鱼，钟鼓声中与世疎。",
            "若向湖边访幽拙，萧条四壁是闲居。"
        ],
        "title": "赠会稽杨长官",
        "id": "d6c85766-a521-46c9-a1cd-b36dd6f18c01"
    },
    {
        "author": "方干",
        "paragraphs": [
            "言下随机见物情，看看狱路草还生。",
            "旅人莫怪无鱼食，直为寒江水至清。"
        ],
        "title": "赠申长官",
        "id": "2cfaefcb-d34b-44d2-92e7-99d0361aa8dc"
    },
    {
        "author": "方干",
        "paragraphs": [
            "归去春山逗晚晴，萦回树石罅中行。",
            "明时不是无知己，自忆湖边钓与耕。"
        ],
        "title": "将归湖上留别陈宰",
        "id": "26c81ed8-2fab-4af1-8fc8-865ff7d4fbd7"
    },
    {
        "author": "方干",
        "paragraphs": [
            "秋水一泓常见底，涧松千尺不生枝。",
            "人间学佛知多少，净尽心花只有师。"
        ],
        "title": "贻亮上人",
        "id": "d2cc7626-574f-4fac-a509-e1c5c750cf6b"
    },
    {
        "author": "方干",
        "paragraphs": [
            "四十年来多少人，一分零落九成尘。",
            "与师犹得重相见，亦是枯株勉强春。"
        ],
        "title": "贻曦上人",
        "id": "5acd812b-5191-4c13-8c91-ead4eb4524eb"
    },
    {
        "author": "方干",
        "paragraphs": [
            "水阔坐看千万里，青芜盖地接天津。",
            "祢衡莫爱山中静，遶舍山多却碍人。"
        ],
        "title": "书原上鲍处士屋壁",
        "id": "6cc788b9-6d65-4d60-9bee-02a7f7dcbae5"
    },
    {
        "author": "方干",
        "paragraphs": [
            "吴越思君意易伤，别君添我鬓边霜。",
            "由来淛水偏堪恨，截断千山作两乡。"
        ],
        "title": "别孙蜀",
        "id": "9c6d3c94-4d8d-485d-b69b-46f23ebbffac"
    },
    {
        "author": "方干",
        "paragraphs": [
            "潭底锦鳞多识钓，未投香饵即先知。",
            "欲教鱼目无分别，须学揉蓝染钓丝。"
        ],
        "title": "赠江上老人",
        "id": "03006024-21d5-4dcc-812a-d47bcfc1a457"
    },
    {
        "author": "方干",
        "paragraphs": [
            "非唯剑鹤独难留，触事皆闻被债收。",
            "赖是豪家念寒馁，却还渔岛与渔舟。"
        ],
        "title": "赠东溪贫道",
        "id": "64e41cf9-d05d-4fa0-b49d-92dc4167c1c2"
    },
    {
        "author": "方干",
        "paragraphs": [
            "狂心醉眼共裴回，一半先开笑未开。",
            "此日不能偷折去，胡蜂直恐趂人来。"
        ],
        "title": "咏花",
        "id": "ec5a29ea-1295-4e5c-a8c4-191b2aed3524"
    },
    {
        "author": "方干",
        "paragraphs": [
            "棹寻椒岸萦回去，数里时逢一两家。",
            "知是从来贡金处，江边牧竖亦披沙。"
        ],
        "title": "路入金州江中作",
        "id": "ba075193-c062-4f98-a3c8-bc502543b62b"
    },
    {
        "author": "方干",
        "paragraphs": [
            "卷帘圆月照方塘，坐久尊空竹有霜。",
            "白犬吠风惊雁起，犹能一一旋成行。"
        ],
        "title": "夜会郑氏昆季林亭",
        "id": "147f8ac8-6bc9-4068-895b-8a5286efa9ec"
    },
    {
        "author": "方干",
        "paragraphs": [
            "映窗孤桂非手植，子落月中闻落时。",
            "仙客此时头不白，看来看去有枯枝。"
        ],
        "tags": [
            "黄山"
        ],
        "title": "题黄山人庭前孤桂",
        "id": "4e171648-38bf-4919-9909-529e07e37301"
    },
    {
        "author": "方干",
        "paragraphs": [
            "三秋万里五溪行，风里孤云不计程。",
            "若念猩猩解言语，放生先合放猩猩。"
        ],
        "title": "送僧南游",
        "id": "daa99ddf-9c05-456a-b83c-3f57d4a509be"
    },
    {
        "author": "方干",
        "paragraphs": [
            "可怜妍艳正当时，刚被狂风一夜吹。",
            "今日流莺来旧处，百般言语殢空枝。"
        ],
        "title": "惜花",
        "id": "298e06a4-2baf-4d6f-85de-4eb392a50bcf"
    },
    {
        "author": "方干",
        "paragraphs": [
            "早识吾师频到此，芝童药犬亦相迎。",
            "今师一去无来日，花洞石坛空月明。"
        ],
        "title": "题天柱观鱼尊师旧院",
        "id": "f8632c4e-eafb-4de2-9100-b471d05d2528"
    },
    {
        "author": "方干",
        "paragraphs": [
            "百花香气傍行人，花底垂鞭日易醺。",
            "野父不知寒食节，穿林转壑自烧云。"
        ],
        "title": "东阳道中作",
        "id": "cfd3313f-62c8-4328-803f-b01c019ec77f"
    },
    {
        "author": "方干",
        "paragraphs": [
            "六幅轻绡画建溪，刺桐花下路高低。",
            "分明记得曾行处，祗欠猿声与鸟啼。"
        ],
        "title": "题画建溪图",
        "id": "ad181c40-a014-43b7-9325-2b1e7ca4231e"
    },
    {
        "author": "方干",
        "paragraphs": [
            "游子去游多不归，春风酒味胜余时。",
            "闲来却伴巴儿醉，荳蔲花边唱竹枝。"
        ],
        "title": "蜀中",
        "id": "4bb37279-2f68-4f24-a7e4-91ed086ac8cf"
    },
    {
        "author": "方干",
        "paragraphs": [
            "千山红树万山云，把酒相看日又曛。",
            "一曲离歌两行泪，更知何地再逢君。"
        ],
        "title": "衢州别李秀才",
        "id": "752e8458-d475-451a-8d6c-346f48c48542"
    },
    {
        "author": "方干",
        "paragraphs": [
            "曾于方外见麻姑，闻说君山自古无。",
            "元是昆仑山顶石，海风吹落洞庭湖。"
        ],
        "tags": [
            "洞庭湖",
            "写山",
            "想象",
            "描写山"
        ],
        "title": "题君山",
        "id": "029fd96d-bfcb-471d-b212-0b076833e3ce"
    },
    {
        "author": "方干",
        "paragraphs": [
            "物色旁求至汉庭，一宵同寝见交情。",
            "先生不入云台像，赢得桐江万古名。"
        ],
        "title": "题严子陵祠二首 一",
        "id": "7857d80c-90b6-4c81-ad52-010baea89c72"
    },
    {
        "author": "方干",
        "paragraphs": [
            "苍翠云峰开俗眼，泓澄烟水浸尘心。",
            "惟将道业为芳饵，钓得高名直到今。"
        ],
        "title": "题严子陵祠二首 二",
        "id": "3bb6263d-dc05-4ef4-ae6c-f958a2f714b2"
    },
    {
        "author": "方干",
        "paragraphs": [
            "十六声中运手轻，一声声似自然声。",
            "不缘精妙过流辈，争得江南别有名。"
        ],
        "title": "失题",
        "id": "408b99c3-3596-49dd-950d-0164f134a46f"
    },
    {
        "author": "方干",
        "paragraphs": [
            "弟子已攀桂，先生犹卧云。",
            "把得新诗草里论。",
            "枯井夜闻邻果落，废巢寒见别禽来。"
        ],
        "title": "句",
        "id": "bd9ee4fb-7c6e-4709-b9a3-9be162d4e3cb"
    },
    {
        "author": "罗邺",
        "paragraphs": [
            "玉帛朝元万国来，鸡人晓唱五门开。",
            "春排北极迎仙驭，日捧南山入寿杯。",
            "歌舜薰风铿劒珮，祝尧嘉气霭楼台。",
            "可怜四海车书共，重见萧曹佐汉材。"
        ],
        "title": "岁仗",
        "id": "907c21dd-f8c0-4cb1-9208-812f9d62c36b"
    },
    {
        "author": "罗邺",
        "paragraphs": [
            "落尽春红始著花，花时比屋事豪奢。",
            "买栽池馆恐无地，看到子孙能几家。",
            "门倚长衢攒绣毂，幄笼轻日护香霞。",
            "歌钟满座争欢赏，肯信流年鬓有华。"
        ],
        "title": "牡丹",
        "id": "69d87b1e-7b47-4cb9-8522-68896e274626"
    },
    {
        "author": "罗邺",
        "paragraphs": [
            "当时无德御干坤，广筑徒劳万古存。",
            "谩役生民防极塞，不知血刃起中原。",
            "珠玑旋见陪陵寝，社稷何曾保子孙。",
            "降虏至今犹自说，冤声夜夜傍城根。"
        ],
        "title": "长城",
        "id": "ab88c86d-b340-4c1f-9ae0-a788e0f52201"
    },
    {
        "author": "罗邺",
        "paragraphs": [
            "秋夕苍茫一雁过，西风白露满宫莎。",
            "昨来京洛逢归客，犹说轩车未渡河。",
            "莫把少年空倚赖，须知孤立易蹉跎。",
            "想君怀抱哀吟夜，铜雀台前皓月多。"
        ],
        "title": "秋夕寄友人",
        "id": "47e46e33-41a7-4871-9ce9-9519ad774e58"
    },
    {
        "author": "罗邺",
        "paragraphs": [
            "叶落才悲草又生，看看少壮是衰形。",
            "关中秋雨书难到，江上春寒酒易醒。",
            "多少系心身未达，寻思举目泪堪零。",
            "几时抛得归山去，松下看云读道经。"
        ],
        "title": "冬夕江上言事五首 一",
        "id": "c1fc353c-ead2-4f94-9245-b8b58d4e4e5e"
    },
    {
        "author": "罗邺",
        "paragraphs": [
            "喔喔晨鸡满树霜，喧喧晓渡簇舟航。",
            "数星昨夜寒炉火，一阵谁家腊瓮香。",
            "久别羇孤成潦倒，回看书劒更苍黄。",
            "逢人举止皆言命，至竟谋闲可胜忙。"
        ],
        "title": "冬夕江上言事五首 二",
        "id": "5d8701fe-8420-4a91-8ad5-6fe35cc6bf60"
    },
    {
        "author": "罗邺",
        "paragraphs": [
            "野堂吟罢独行行，点水微微冻不鸣。",
            "十里溪山新雪后，千家襟袖晓寒生。",
            "只宜醉梦依华寝，可称羸蹄赴宿程。",
            "日苦几多心下见，那堪岁晏又无成。"
        ],
        "title": "冬夕江上言事五首 三",
        "id": "dfa27e22-0888-4a02-8764-e2bbb54cec79"
    },
    {
        "author": "罗邺",
        "paragraphs": [
            "僻居多与懒相宜，吟拥寒炉过腊时。",
            "风柳欲生阳面叶，冻梅先绽岭头枝。",
            "山川自小抛耕钓，骨肉无因免别离。",
            "赖有陶情一尊酒，愁中相向展愁眉。"
        ],
        "title": "冬夕江上言事五首 四",
        "id": "74d46eeb-c751-4981-a240-8972e4587f3f"
    },
    {
        "author": "罗邺",
        "paragraphs": [
            "一带长溪渌浸门，数声幽鸟啄云根。",
            "松亭尽日唯空坐，难得儒翁共讨论。"
        ],
        "title": "冬夕江上言事五首 五",
        "id": "1c905516-4089-4fdd-accc-887af08a78e9"
    },
    {
        "author": "罗邺",
        "paragraphs": [
            "柳暗榆飞春日深，水边门巷独来寻。",
            "旧山共是经年别，新句相逢竟夕吟。",
            "枕近禁街闻晓鼓，月当高竹见栖禽。",
            "劳歌莫问秋风计，恐起江河垂钓心。"
        ],
        "title": "春日宿崇贤里",
        "id": "eb07ad37-32ab-4b4c-967d-0f990ef02e9e"
    },
    {
        "author": "罗邺",
        "paragraphs": [
            "青楼一别戍金微，力尽秋来破虏围。",
            "锦字莫辞连夜织，塞鸿常是到春归。",
            "正怜汉月当空照，不奈胡沙满眼飞。",
            "唯有梦魂南去日，故乡山水路依稀。"
        ],
        "title": "征人",
        "id": "3975bb78-6a18-4c1c-9809-bcc18ca99917"
    },
    {
        "author": "罗邺",
        "paragraphs": [
            "暖辞云谷背残阳，飞下东风翅渐长。",
            "却笑金笼是羁绊，岂知瑶草正芬芳。",
            "晓逢溪雨投红树，晚啭宫楼泣旧妆。",
            "何事离人不堪听，灞桥斜日褭垂杨。"
        ],
        "title": "莺",
        "id": "dd064c9b-59c3-4bc2-a97d-c1e2f0d298c3"
    },
    {
        "author": "罗邺",
        "paragraphs": [
            "行宫门外陌铜驼，两畔分栽此最多。",
            "欲到清秋近时节，争开金蘂向关河。",
            "层楼寄恨飘珠箔，骏马怜香撼玉珂。",
            "愁杀江湖随计者，年年为尔剩奔波。"
        ],
        "title": "槐花",
        "id": "5d417588-0e6c-438c-93a5-5afab29e5bc4"
    },
    {
        "author": "罗邺",
        "paragraphs": [
            "文战连输未息机，束书携劒定前非。",
            "近来从听事难得，休去且无山可归。",
            "匹马出门还怅望，孤云何处是因依？斜阳驿路西风紧，遥指人烟宿翠微。"
        ],
        "title": "自蜀入关",
        "id": "4d8301fd-9f94-46d0-b981-2d2eb97b18e4"
    },
    {
        "author": "罗邺",
        "paragraphs": [
            "春半上阳花满楼，太平天子昔巡游。",
            "千门虽对嵩山在，一笑还随洛水流。",
            "深锁笙歌巢燕听，遥瞻金碧路人愁。",
            "翠华却自登仙去，肠断宫娥望不休。"
        ],
        "title": "上阳宫",
        "id": "e5c55939-4440-4283-b269-d17a834c9f7e"
    },
    {
        "author": "罗邺",
        "paragraphs": [
            "台阁层层倚半空，遶轩澄碧御沟通。",
            "金钿座上歌春酒，画蜡尊前滴晓风。",
            "岁月不知成隙地，子孙谁更系殊功。",
            "人间若算无荣辱，却是扁舟一钓翁。"
        ],
        "title": "旧侯家",
        "id": "91699541-4f7a-48a1-bcc9-ba778bac51c1"
    },
    {
        "author": "罗邺",
        "paragraphs": [
            "野店暮来山畔逢，寒芜漠漠露华浓。",
            "窗间灯在犬惊吠，溪上月沈人罢舂。",
            "远别只愁添雪鬓，此生何计隐云峯。",
            "离心却羨南飞翼，独过吴江更数重。"
        ],
        "title": "宿武安山有怀",
        "id": "fd5416bc-02e2-4964-aaf7-916f448a764a"
    },
    {
        "author": "罗邺",
        "paragraphs": [
            "春生溪岭雪初开，下马云亭酹一杯。",
            "好是精灵偏有感，能于乡里不为灾。",
            "九江贾客应遥祝，五夜神兵数此来。",
            "尽室唯求多降福，新年归去便风催。"
        ],
        "title": "谒寗祠",
        "id": "31dde9b8-5b57-43d0-99d5-328625ccc1ee"
    },
    {
        "author": "罗邺",
        "paragraphs": [
            "一片危墙势恐人，墙边日日走蹄轮。",
            "筑时驱尽千夫力，崩处空为数里尘。",
            "长恨往来经此地，每嗟兴废欲霑巾。",
            "那堪又向荒城过，锦雉惊飞麦陇春。"
        ],
        "title": "经故洛城",
        "id": "ca0d3ec6-2e3e-4554-a7e2-4fb0168230e6"
    },
    {
        "author": "罗邺",
        "paragraphs": [
            "百战辛勤归帝乡，南班班里最南行。",
            "弓欺猨臂秋无力，劒泣虬髯晓有霜。",
            "千古耻非书玉帛，一心犹自向河湟。",
            "年年宿卫天颜近，曾把功勋奏建章。"
        ],
        "title": "老将",
        "id": "8280e328-d21d-4c8c-bc12-36f1f6fa9aa5"
    },
    {
        "author": "罗邺",
        "paragraphs": [
            "故国东归泽国遥，曲江晴望忆渔樵。",
            "都缘北阙春先到，不是南山雪易消。",
            "瑞影玉楼开组绣，欢声丹禁奏云韶。",
            "虽然未得陪鸳鹭，亦酹金觞祝帝尧。"
        ],
        "title": "曲江春望",
        "id": "bfecb565-4671-4fec-9252-3f368c06acbf"
    },
    {
        "author": "罗邺",
        "paragraphs": [
            "喧喧蹄毂走红尘，南北东西暮与晨。",
            "谩道青云难得路，何曾紫陌有闲人。",
            "杯倾竹叶侯门月，马落桃花御水春。",
            "只合咏歌来大国，况逢文景化惟新。"
        ],
        "title": "帝里",
        "id": "851a0abb-fb93-494a-9580-89193160bd7d"
    },
    {
        "author": "罗邺",
        "paragraphs": [
            "若筭防边久远名，新安岂更胜长城。",
            "谩兴他役悲荒垒，何似从今实取兵。",
            "圣德便应同险固，人心自不向忠贞。",
            "但将死节酬尧禹，版筑无劳寇已平。"
        ],
        "title": "新安城",
        "id": "f8a386a2-41d0-424d-8a7d-700d771115a9"
    },
    {
        "author": "罗邺",
        "paragraphs": [
            "四十年来诗酒徒，一生缘兴滞江湖。",
            "不愁世上无人识，唯怕村中没酒沽。",
            "春巷摘桑喧姹女，江船吹笛舞蛮奴。",
            "焚鱼酌醴醉尧代，吟向席门聊自娱。"
        ],
        "title": "自遣",
        "id": "c5ed514b-2c25-4b04-9a1a-48fefddc930d"
    },
    {
        "author": "罗邺",
        "paragraphs": [
            "漾漾悠悠几派分，中浮短艇与鸥羣。",
            "天街带雨淹芳草，玉洞飘花下白云。",
            "静称一竿持处见，急宜孤馆觉来闻。",
            "隋家柳畔偏堪恨，东入长淮日又曛。"
        ],
        "title": "流水",
        "id": "5031e420-3ead-447a-aa5e-4997510d1168"
    },
    {
        "author": "罗邺",
        "paragraphs": [
            "自说归山人事赊，素琴丹灶是生涯。",
            "牀头残药鼠偷尽，溪上破门风摆斜。",
            "石井晴垂青葛叶，竹篱荒映白茅花。",
            "遥知此去应稀出，独卧晴窗梦晓霞。"
        ],
        "title": "送张逸人",
        "id": "976b5330-60d9-4800-83f8-e5bf26a563f5"
    },
    {
        "author": "罗邺",
        "paragraphs": [
            "烟收绿野远连空，戍垒依稀入望中。",
            "万里山河星拱北，百年人事水归东。",
            "扁舟晚济桃花浪，走马晴嘶柳絮风。",
            "乡思正多羁思苦，不须回首问渔翁。"
        ],
        "title": "春晚渡河有怀",
        "id": "12660670-9084-4177-9ede-75e8ebfdebd7"
    },
    {
        "author": "罗邺",
        "paragraphs": [
            "柳碧桑黄破国春，残阳微雨望归人。",
            "江山不改兴亡地，冠盖自为前后尘。",
            "帆势挂风轻若翅，浪声吹岸叠如鳞。",
            "六朝无限悲愁事，欲下荒城回首频。"
        ],
        "title": "春望梁石头城",
        "id": "6cb66e64-c34a-4ecf-8e44-917e7e72f660"
    },
    {
        "author": "罗邺",
        "paragraphs": [
            "霜白山村月落时，一声鸡后又登岐。",
            "居人犹自掩关在，行客已愁驱马迟。",
            "身事不堪空感激，鬓毛看著欲凋衰。",
            "青萍委匣休哮吼，未有恩讐拟报谁。"
        ],
        "title": "早发宜陵即事",
        "id": "eb06b620-a3e1-45f3-a323-2c4bf4e22a4e"
    },
    {
        "author": "罗邺",
        "paragraphs": [
            "红闲碧霁瑞烟开，锦翅双飞去又回。",
            "一种鸟怜名字好，尽缘人恨别离来。",
            "暖依牛渚汀莎媚，夕宿龙池禁漏催。",
            "相对若教春女见，便须携向凤凰台。"
        ],
        "title": "鸳鸯",
        "id": "508074ec-f7cc-4ee4-8c53-fc230ba9c316"
    },
    {
        "author": "罗邺",
        "paragraphs": [
            "愁坐兰闺日过迟，卷帘巢燕羨双飞。",
            "管弦楼上春应在，杨柳桥边人未归。",
            "玉笛岂能留舞态，金河犹自浣戎衣。",
            "梨花满院东风急，惆怅无言倚锦机。"
        ],
        "title": "春闺",
        "id": "52d23303-c4b1-4969-b788-89235b2b768f"
    },
    {
        "author": "罗邺",
        "paragraphs": [
            "前代高门今宰邑，怀才重义古来无。",
            "笙歌厌听吟清句，京洛思归展画图。",
            "蜀酝天寒留容醉，陇禽山晓隔帘呼。",
            "何年期拜朱幡贵，马上论诗在九衢。"
        ],
        "title": "赠东川梓桐县韦德孙长官",
        "id": "051c3516-1de6-4771-8530-9de30d651a34"
    },
    {
        "author": "罗邺",
        "paragraphs": [
            "乱泉飞下翠屏中，名共真珠巧缀同。",
            "一片长垂今与古，半山遥听水兼风。",
            "虽无舒卷随人意，自有潺湲济物功。",
            "每向暑天来往见，疑将仙子隔房栊。"
        ],
        "title": "题水帘洞",
        "id": "de3347f1-b279-4097-bc9c-4477e2a6b225"
    },
    {
        "author": "罗邺",
        "paragraphs": [
            "拂露丛开血色殷，枉无名字对空山。",
            "时逢舞蝶寻香至，少有行人辍櫂攀。",
            "若在侯门看不足，为生江岸见如闲。",
            "结根毕竟输桃李，长近都城紫陌间。"
        ],
        "title": "野花",
        "id": "a2beb0ae-77a2-4f57-a018-1e6a4f02a6ef"
    },
    {
        "author": "罗邺",
        "paragraphs": [
            "如练如霜干复轻，西风处处拂江城。",
            "长垂钓叟看不足，暂泊王孙愁亦生。",
            "好傍翠楼装月色，枉随红叶舞秋声。",
            "最宜羣鹭斜阳里，闲捕纤鳞傍尔行。"
        ],
        "title": "芦花",
        "id": "7f18f909-a424-425e-9e2e-68e30efa8912"
    },
    {
        "author": "罗邺",
        "paragraphs": [
            "性僻多将云水便，山阳酒病动经年。",
            "行迟暖陌花拦马，睡重春江雨打船。",
            "闲弄玉琴双鹤舞，静窥庭树一猱悬。",
            "结茅更莫期深隐，声价如今满日边。"
        ],
        "title": "山阳贻友人",
        "id": "a21e7d1b-c523-4074-b9b8-a6e347eabd15"
    },
    {
        "author": "罗邺",
        "paragraphs": [
            "千门共惜放春回，半锁楼台半复开。",
            "公子不能留落日，南山遮莫倚高台。",
            "残红似怨皇州雨，细绿犹藏画蜡灰。",
            "毕竟思量何足叹，明年时节又还来。"
        ],
        "title": "长安惜春",
        "id": "ed22ab2e-f86e-4ff2-a378-f32ac8b86455"
    },
    {
        "author": "罗邺",
        "paragraphs": [
            "剪露[裁]烟胜角冠，来从玉洞五云端。",
            "醉宜薤叶欹斜影，稳称菱花子细看。",
            "野客爱留笼鹤髪，溪翁争乞配渔竿。",
            "真仙首饰劳相寄，尘土飜慙戴去难。"
        ],
        "title": "谢友人遗华阳巾",
        "id": "705f361b-a16a-4d3b-bd14-ef5850c5f895"
    },
    {
        "author": "罗邺",
        "paragraphs": [
            "缀雪枝条似有情，凌寒澹注笑妆成。",
            "冻香飘处宜春早，素艳开时混月明。",
            "迁客岭头悲褭褭，美人帘下妬盈盈。",
            "满园桃李虽堪赏，要且东风晚始生。"
        ],
        "title": "早梅",
        "id": "334bb3ba-bab6-4664-9807-8329e569c0fd"
    },
    {
        "author": "罗邺",
        "paragraphs": [
            "长悬青紫与芳枝，尘路无因免别离。",
            "马上多于在家日，尊前堪惜少年时。",
            "关河客梦还乡后，雨雪山程出店迟。",
            "却羨高人此中老，轩车过尽不知谁。"
        ],
        "title": "留题张逸人草堂",
        "id": "646ec3e5-eb75-4908-8b58-6c0ecf4939db"
    },
    {
        "author": "罗邺",
        "paragraphs": [
            "一抛文战学从公，两逐旌旗宿梵宫。",
            "酒醒月移窗影畔，夜凉身在水声中。",
            "侯门聚散真如梦，花界登临转悟空。",
            "明发不堪山下路，几程愁雨又愁风。"
        ],
        "tags": [
            "庐山"
        ],
        "title": "钟陵崔大夫罢镇攀随再经匡庐寺宿",
        "id": "d295b8e6-7a12-490d-b8a1-ead122132a81"
    },
    {
        "author": "罗邺",
        "paragraphs": [
            "受得彭门拥信旗，一家将谓免羁离。",
            "到来门馆空归去，羞向交亲说受知。",
            "层构尚无容足地，尺波宁有跃鳞时。",
            "到头忍耻求名是，须向青云觅路岐。"
        ],
        "title": "留献彭门郭常侍",
        "id": "0ab45f3c-d91a-4d66-893f-fa3b82009b9a"
    },
    {
        "author": "罗邺",
        "paragraphs": [
            "一道潺湲溅暖莎，年年惆怅是春过。",
            "莫言行路听如此，流[入]深宫怅更多。",
            "桥畔月来清见底，柳边风紧绿生波。",
            "纵然满眼添归思，未把渔竿奈尔何。"
        ],
        "title": "洛水",
        "id": "0c24d2ba-ff1f-4ee7-884b-c055cbba1e9b"
    },
    {
        "author": "罗邺",
        "paragraphs": [
            "花时一宿碧山前，明月东风呌杜鹃。",
            "孤馆觉来听夜半，羸僮相对亦无眠。",
            "汝身哀怨犹如此，我泪纵横岂偶然。",
            "争得苍苍知有恨，汝身成鹤我成仙。"
        ],
        "title": "闻杜鹃",
        "id": "005fcf66-fe23-4151-8082-b924a89a6f5a"
    },
    {
        "author": "罗邺",
        "paragraphs": [
            "职忝翩翩逐建牙，笈随征骑入胡沙。",
            "定将千里书凭雁，应看三春雪当花。",
            "年长有心终报国，时清到处便营家。",
            "逢秋不拟同张翰，为忆鲈鱼却叹嗟。"
        ],
        "title": "趂职单于留别阙下知己",
        "id": "9c2b0437-c081-4c69-a75c-76fb9108a26c"
    },
    {
        "author": "罗邺",
        "paragraphs": [
            "清世谁能便陆沈，相逢休作忆山吟。",
            "若教仙桂在平地，更有何人肯苦心。",
            "去国汉妃还似玉，亡家石氏岂无金。",
            "且安怀抱莫惆怅，瑶瑟调高尊酒深。"
        ],
        "title": "落第书怀寄友人",
        "id": "7b52f4e3-1b6c-41d2-b6e0-31ce7cd4041b"
    },
    {
        "author": "罗邺",
        "paragraphs": [
            "玉槛瑶轩任所依，东风休忆岭头归。",
            "金[笼]共惜好毛羽，红觜莫教多是非。",
            "便向郄堂夸饮啄，还应祢笔发光辉。",
            "乘时得路何须贵，燕雀鸾凤各有机。"
        ],
        "title": "鹦鹉咏",
        "id": "1bccf5e6-9a50-4262-9fa2-253e7ba9b86c"
    },
    {
        "author": "罗邺",
        "paragraphs": [
            "门向红尘日日开，入门襟袖远尘埃。",
            "暗香惹步涧花发，晚景逼簷溪鸟回。",
            "不为市朝行路近，有谁车马看山来。",
            "可怜严子持竿处，云水终年锁绿苔。"
        ],
        "title": "题沧浪峡",
        "id": "64b3229d-9fd9-4b15-8ade-81af9424ccdb"
    },
    {
        "author": "罗邺",
        "paragraphs": [
            "叠玉骈珪巧思长，露华烟魄让清光。",
            "休摇雉尾当三伏，似展龙鳞在一牀。",
            "高价不唯标越绝，冷纹疑似卧潇湘。",
            "杜陵他日重归去，偏称醉眠松桂堂。"
        ],
        "title": "白角簟",
        "id": "1f5c5d46-f2bc-4e38-867f-aef2a749b164"
    },
    {
        "author": "罗邺",
        "paragraphs": [
            "行子岂知烟水劳，西风独自泛征艘。",
            "酒醒孤馆秋帘卷，月满寒江夜笛高。",
            "黄叶梦余归朔塞，青山家在极波涛。",
            "去年今日逢君处，雁下芦花猨正号。"
        ],
        "title": "秋日怀江上友人",
        "id": "8cba2bb0-9c8d-46b5-a9aa-3cdd62e93638"
    },
    {
        "author": "罗邺",
        "paragraphs": [
            "筠管参差排凤翅，月堂凄切胜龙吟。",
            "最宜轻动纤纤玉，醉送当观灩灩金。",
            "缑岭独能征妙曲，嬴台相共吹清音。",
            "好将宫征陪歌扇，莫遣新声郑卫侵。"
        ],
        "title": "题笙",
        "id": "96db5981-c596-4f11-b151-d5a989a4a391"
    },
    {
        "author": "罗邺",
        "paragraphs": [
            "谩把青春酒一杯，愁襟未信酒能开。",
            "江边依旧空归去，帝里还如不到来。",
            "门掩残阳鸣鸟雀，花飞何处好池台。",
            "此时惆怅便堪老，何用人间岁月催。"
        ],
        "title": "下第",
        "id": "5f4d21dc-5107-4aef-a92b-281d5bb8bb5b"
    },
    {
        "author": "罗邺",
        "paragraphs": [
            "残星残月一声钟，谷际巖隈爽气浓。",
            "不向碧台惊醉梦，但来青镜促愁容。",
            "繁金露洁黄笼菊，独翠烟凝远涧松。",
            "闲步幽林与苔径，渐移栖鸟及鸣蛩。"
        ],
        "title": "秋晚",
        "id": "957e87f0-e303-4891-9c14-765e7a2dc7c4"
    },
    {
        "author": "罗邺",
        "paragraphs": [
            "几年栖旅寄西秦，不识花枝醉过春。",
            "短艇闲思五湖浪，羸蹄愁伴九衢尘。",
            "关河风雨迷归梦，钟鼓朝昏老此身。",
            "忽向太平时节过，一竿持去老遗民。"
        ],
        "title": "长安春夕旅怀",
        "id": "73948339-20a5-4f13-9bc7-8d1f600cb0e5"
    },
    {
        "author": "罗邺",
        "paragraphs": [
            "洛阳春霁绝尘埃，嵩少烟岚画障开。",
            "草色花光惹襟袖，箫声歌响隔楼台。",
            "人心便觉闲多少，马足方知倦往来。",
            "愁上中桥桥上望，碧波东去夕阳催。"
        ],
        "title": "洛阳春望",
        "id": "09145935-0a91-4b06-bc8d-38b09303fb62"
    },
    {
        "author": "罗邺",
        "paragraphs": [
            "燕归巢后即离羣，吟倚东风恨日曛。",
            "一别一年方见我，游来游去不禁君。",
            "莺花御苑看将尽，丝竹侯家亦少闻。",
            "独坐南楼正惆怅，柳塘花絮更纷纷。"
        ],
        "title": "惜春",
        "id": "5c87968f-becc-41e8-945a-59618dac60bb"
    },
    {
        "author": "罗邺",
        "paragraphs": [
            "[乌]焰才沈桂魄生，霜阶拥褐暂吟行。",
            "闲思江市白醪满，静忆僧窗绿绮横。",
            "尘土自怜长失计，云帆尤觉有归情。",
            "几多怅望无穷事，空画炉灰坐到明。"
        ],
        "title": "冬日旅怀",
        "id": "9c129911-f342-445c-8e8d-acbbee0cd5a6"
    },
    {
        "author": "罗邺",
        "paragraphs": [
            "芳径春归花半开，碧山波暖雁初回。",
            "满楼月色还依旧，昨夜歌声自不来。",
            "愁眼向谁零玉筯，征蹄何处驻红埃？中宵吟罢正惆怅，从此兰堂锁绿苔。"
        ],
        "title": "春夕寄友人时有与歌者南北",
        "id": "3e08b226-1b17-417b-96d8-e2d552b24efb"
    },
    {
        "author": "罗邺",
        "paragraphs": [
            "一星残烛照离堂，失计游心归渺茫。",
            "不自寻思无道路，为谁辛苦竞时光。",
            "九衢春色休回首，半夜溪声正梦乡。",
            "却羨去年买山侣，月斜渔艇倚潇湘。"
        ],
        "title": "春夜赤水驿旅怀",
        "id": "0da9bfac-e088-40d2-bec3-31c7948a0cba"
    },
    {
        "author": "罗邺",
        "paragraphs": [
            "山馆吟余山月斜，东风摇曳拂窗花。",
            "岂知驱马无闲日，长在他人后到家。",
            "孤劒向谁开壮节，流年催我自堪嗟。",
            "灯前结束又前去，晓出石林啼乱鸦。"
        ],
        "title": "春山山馆旅怀",
        "id": "0242bab9-b70e-4a92-9c2b-9bdeb42d5c56"
    },
    {
        "author": "罗邺",
        "paragraphs": [
            "阶前月色与蛩声，阶上愁人坐复行。",
            "秦谷入霜空有梦，越山无计可归耕。",
            "穷途若遣长堪恸，华髪无因肯晚生。",
            "不似扁舟钓鱼者，免将心事筭浮荣。"
        ],
        "title": "秋夕旅怀",
        "id": "4e6565e9-cbc3-46c8-9d6d-7e301a0369fa"
    },
    {
        "author": "罗邺",
        "paragraphs": [
            "鸟道穿云望峡遥，羸蹄经宿在岧嶤。",
            "到来山下春将半，上得林端雪未消。",
            "返驾王尊何足叹，哭途阮籍谩无聊。",
            "未知遇此恓惶者，泣向东风鬓欲凋。"
        ],
        "title": "春过白遥岭",
        "id": "2f2b0a52-7223-4099-b2cb-62a1e4a46af3"
    },
    {
        "author": "罗邺",
        "paragraphs": [
            "秋入江天河汉清，迢迢钟漏出孤城。",
            "金波千里别来夜，玉筯两行流到明。",
            "若在人间须有恨，除非禅伴始无情。",
            "人间谁有□□□，聚散自然惆怅生。"
        ],
        "title": "别夜",
        "id": "2ca559ff-b536-4ed0-967d-7f4f4e7723dc"
    },
    {
        "author": "罗邺",
        "paragraphs": [
            "满袖归来天桂香，紫泥重降旧书堂。",
            "自怜苇带同巢许，不驾蒲轮佐禹汤。",
            "怪石尽含千古秀，奇花多吐四时芳。",
            "何人更肯追高躅，唯有樵童戏藓牀。"
        ],
        "title": "费拾遗书堂",
        "id": "8dd8e601-a5a7-4b89-93d8-38e8823e2385"
    },
    {
        "author": "罗邺",
        "paragraphs": [
            "无端溪上看兰桡，又是东风断柳条。",
            "双鬓多于愁里镊，四时须向醉中销。",
            "行人骏马嘶香陌，独我残阳倚野桥。",
            "吟水咏山心未已，可能终不胜渔樵。"
        ],
        "title": "溪上春望",
        "id": "80d9fadc-f398-48c0-8ce1-ff382746bdf5"
    },
    {
        "author": "罗邺",
        "paragraphs": [
            "曾降瑶缄荐姓名，攀云几合到蓬瀛。",
            "须存彭寿千年在，终见茅公九转成。",
            "鲲海已知劳鹤使，萤窗不那梦霓旌。",
            "琪花玉蔓应相笑，未得歌吟从酒行。"
        ],
        "title": "献池州庾员外",
        "id": "8af7baed-0611-45a6-97d6-af6ef63f2680"
    },
    {
        "author": "罗邺",
        "paragraphs": [
            "每岁东来助发生，舞空悠飏徧寰瀛。",
            "暗添芳草池塘色，远遰高楼箫管声。",
            "帘透骊宫偏带恨，花催上苑剩多情。",
            "如何一瑞车书日，吹取青云道路平。"
        ],
        "title": "春风",
        "id": "36c3ee47-4465-4ac4-bc0d-f6de06e6ad55"
    },
    {
        "author": "罗邺",
        "paragraphs": [
            "曾谒仙宫最上仙，西风许醉桂花前。",
            "争欢酒蚁浮金爵，从听歌尘扑翠蝉。",
            "秋霁卷帘凝锦席，夜阑吹笛称江天。",
            "却思紫陌觥筹地，兔缺乌沈欲半年。"
        ],
        "title": "冬日寄献庾员外",
        "id": "89341c14-9073-4972-a1b4-d5f3fb6fbdb4"
    },
    {
        "author": "罗邺",
        "paragraphs": [
            "来往烟波非定居，生涯蓑褐外无余。",
            "闲垂两鬓任如鹤，只系一竿时得鱼。",
            "月浦扣船歌皎洁，雨蓬隈岸卧萧疎。",
            "行人误话金张贵，笑指北邙丘与墟。"
        ],
        "title": "钓翁",
        "id": "1af95f36-d4af-43a1-ac11-be247ce226c5"
    },
    {
        "author": "罗邺",
        "paragraphs": [
            "稽岭春生酒冻销，烟鬟红袖恃娇饶。",
            "岸边丛雪晴香老，波上长虹晚影遥。",
            "正哭阮途归未得，更闻江笔赴嘉招。",
            "人间荣瘁真堪恨，坐想征轩鬓欲凋。"
        ],
        "title": "闻友人入越幕因以诗赠",
        "id": "c27daaf8-489e-4fdb-8d82-85a074f8fd2e"
    },
    {
        "author": "罗邺",
        "paragraphs": [
            "日日唯忧行役迟，东归可是有家归。",
            "都缘桂玉无门住，不算山川去路危。",
            "秦树梦愁黄鸟啭，吴江钓忆锦鳞肥。",
            "桃夭李艳清明近，惆怅当年意尽违。"
        ],
        "title": "东归",
        "id": "5e2f42f6-d672-416b-aca2-f19ec01f7c88"
    },
    {
        "author": "罗邺",
        "paragraphs": [
            "古道槐花满树开，入关时节一蝉催。",
            "出门唯恐不先到，当路有谁长待来。",
            "似箭年光还可惜，如蓬生计更堪哀。",
            "故园若有渔舟在，应挂云帆早个回。"
        ],
        "title": "入关",
        "id": "fa0f7f6d-5791-4ef9-b33d-1ab0d0c1b526"
    },
    {
        "author": "罗邺",
        "paragraphs": [
            "雪宫词客燕宫游，一轴烟花象外搜。",
            "谩把蜀纹当昼展，徒夸湘碧带春流。",
            "吟时致我寒侵骨，得处疑君白尽头。",
            "从北南归明月夜，岭猨滩鸟更悠悠。"
        ],
        "title": "览陈丕卷",
        "id": "8401c4e5-86da-40c8-9353-c55fcf4cbb0e"
    },
    {
        "author": "罗邺",
        "paragraphs": [
            "万浪千巖首未回，无憀相倚上高台。",
            "家山如画不归去，客舍似讐谁遣来。",
            "红泪罢窥连晓烛，碧波休引向春杯。",
            "后时若有青云望，何事偏教羽冀摧。"
        ],
        "title": "巴南旅舍言怀",
        "id": "b37dae24-1d6c-4f55-8862-1bfc0f2c0414"
    },
    {
        "author": "罗邺",
        "paragraphs": [
            "高台今日竟长闲，因想兴亡自惨颜。",
            "四海已归新雨露，六朝空认旧江山。",
            "槎翘独鸟沙汀畔，风遰连樯雪浪间。",
            "好是轮蹄来往便，谁人不向此跻攀。"
        ],
        "title": "登凌歊台",
        "id": "f6b5bc84-561d-4080-b1a8-0a6595a4a676"
    },
    {
        "author": "罗邺",
        "paragraphs": [
            "离人到此倍堪伤，陂水芦花似故乡。",
            "身事未知何日了，马蹄唯觉到秋忙。",
            "田园牢落东归晚，道路辛勤北去长。",
            "却羨无愁是沙鸟，双双相趂下斜阳。"
        ],
        "title": "仆射陂晚望",
        "id": "dedd5f45-dcab-46d9-8c14-0b29e5f19c2c"
    },
    {
        "author": "罗邺",
        "paragraphs": [
            "废苑墙南残雨中，似袍颜色在蒙茸。",
            "微香暗惹游人步，远绿才分鬬雉踪。",
            "三楚渡头长恨见，五侯门外却难逢。",
            "年年纵有春风便，马迹车轮一万重。"
        ],
        "title": "芳草",
        "id": "ebde1812-899f-4fa6-8345-ddf561e71e56"
    },
    {
        "author": "罗邺",
        "paragraphs": [
            "西风才起一蝉鸣，便筭关河马上程。",
            "碧浪鹢舟从此别，丹霄鹄箭忍无成。",
            "二年芳思随云雨，几日离歌恋斾旌。",
            "回首横塘更东望，露荷烟菊倍伤情。"
        ],
        "title": "秋日留题蒋亭",
        "id": "2275de93-9ca8-4161-b871-382e33398f41"
    },
    {
        "author": "罗邺",
        "paragraphs": [
            "一点灯残鲁酒醒，已携孤劒事离程。",
            "愁看飞雪闻鸡唱，独向长空背雁行。",
            "白草近关微有路，浊河连底冻无声。",
            "此中来往本迢递，况是驱羸客塞城。"
        ],
        "tags": [
            "抒情",
            "叙事",
            "写景"
        ],
        "title": "早发",
        "id": "d295299f-31e4-4da1-bb0a-f42829fd8503"
    },
    {
        "author": "罗邺",
        "paragraphs": [
            "暮天新鴈起汀洲，红蓼花开水国愁。",
            "想得故园今夜月，几人相忆在江楼。"
        ],
        "title": "雁二首 一",
        "id": "0ed58ce0-6658-4aa2-aaa8-618541648884"
    },
    {
        "author": "罗邺",
        "paragraphs": [
            "早背胡霜过戍楼，又随寒日下汀洲。",
            "江南江北多离别，忍报年年两地愁。"
        ],
        "title": "雁二首 二",
        "id": "e8252846-2511-4161-ba12-397de464c9d0"
    },
    {
        "author": "罗邺",
        "paragraphs": [
            "水殿清风玉户开，飞光千点去还来。",
            "无风无月长门夜，偏到阶前点绿苔。"
        ],
        "title": "萤二首 一",
        "id": "9e9b0d61-33ac-463f-809e-66c9b47e75d1"
    },
    {
        "author": "罗邺",
        "paragraphs": [
            "裴回无烛冷无烟，秋迳莎庭入夜天。",
            "休向书窗来照字，近来红蜡满歌筵。"
        ],
        "title": "萤二首 二",
        "id": "ffa018d6-b04a-4331-9bd2-c15cef111fcc"
    },
    {
        "author": "罗邺",
        "paragraphs": [
            "花开只恐看来迟，及到愁如未看时。",
            "家在楚乡身在蜀，一年春色负归期。"
        ],
        "title": "看花",
        "id": "fb09f085-ca1f-412e-b42f-849fdc7aa583"
    },
    {
        "author": "罗邺",
        "paragraphs": [
            "处处东风扑晚阳，轻轻醉粉落无香。",
            "就中堪恨隋堤上，曾惹龙舟舞凤凰。"
        ],
        "title": "柳絮",
        "id": "96c6b703-07dc-4683-b51f-72ab5dbc65ae"
    },
    {
        "author": "罗邺",
        "paragraphs": [
            "纷纷霭霭遍江湖，得路为霖岂合无。",
            "莫使悠飏只如此，帝乡还更暖苍梧。"
        ],
        "title": "云",
        "id": "21191040-9160-4209-9b71-8c3bc6d40ae7"
    },
    {
        "author": "罗邺",
        "paragraphs": [
            "曲江岸上天街里，两地纵生车马多。",
            "不似萋萋南浦见，晚来烟雨半相和。"
        ],
        "title": "芳草",
        "id": "bb6afac5-da67-4bf6-9d68-3e5ac0657981"
    },
    {
        "author": "罗邺",
        "paragraphs": [
            "青门春色一花开，长到花时把酒杯。",
            "自觉无家似潮水，不知归处去还来。"
        ],
        "title": "出都门",
        "id": "d373e8bf-69fb-4e7d-b813-ff4af3ea8eb2"
    },
    {
        "author": "罗邺",
        "paragraphs": [
            "芳草长含玉辇尘，君王游幸此中频。",
            "今朝别有承恩处，鹦鹉飞来说似人。"
        ],
        "title": "宫中二首 一",
        "id": "bd31fa64-9db7-4b44-9eb6-7ab77f6c5730"
    },
    {
        "author": "罗邺",
        "paragraphs": [
            "虽然自小属梨园，不识先皇玉殿门。"
        ],
        "title": "宫中二首 二",
        "id": "e7a0a09f-5eb7-4058-a94e-6a97311e5bb0"
    },
    {
        "author": "罗邺",
        "paragraphs": [
            "河湟何计绝烽烟，免使征人更戍边。",
            "尽放农桑无一事，遣教知有太平年。"
        ],
        "title": "河湟",
        "id": "34595ff5-f069-470b-8b60-bb590bd30039"
    },
    {
        "author": "罗邺",
        "paragraphs": [
            "蜀魄千年尚怨谁，声声啼血向花枝。",
            "满山明月东风夜，正是愁人不寐时。"
        ],
        "title": "闻子规",
        "id": "d7e5dfbb-f218-43ff-819b-802416b3ff11"
    },
    {
        "author": "罗邺",
        "paragraphs": [
            "千山垒土望三山，云鹤无踪羽卫还。",
            "若说神仙求便得，茂陵何事在人间。"
        ],
        "title": "望仙",
        "id": "fe0199b5-a409-41d8-9401-9f6dcb2c3510"
    },
    {
        "author": "罗邺",
        "paragraphs": [
            "好傍青山与碧溪，刺桐毛竹待双栖。",
            "花时迁客伤离别，莫向相思树上啼。"
        ],
        "title": "放鹧鸪",
        "id": "2872cb01-a564-43af-8d21-0fec6cce7768"
    },
    {
        "author": "罗邺",
        "paragraphs": [
            "风摇巖桂露闻香，白鹿惊时出绕墙。",
            "不向骊山锁宫殿，可知仙去是明皇。"
        ],
        "title": "骊山",
        "id": "4b654b54-d1ab-4799-9a92-7eaf483749ad"
    },
    {
        "author": "罗邺",
        "paragraphs": [
            "繁如瑞雪压枝开，越岭吴溪免用栽。",
            "却是五侯家未识，春风不放过江来。"
        ],
        "tags": [
            "梅花",
            "抒怀",
            "花",
            "写花"
        ],
        "title": "梅花",
        "id": "546b15ae-fceb-40ec-8fc0-2120b3c7fa91"
    },
    {
        "author": "罗邺",
        "paragraphs": [
            "一枝秾艳对秋光，露滴风摇倚砌傍。",
            "晓景乍看何处似，谢家新染紫罗裳。"
        ],
        "title": "鸡冠花",
        "id": "2359cbed-80f6-45fb-a961-d6f6b7106ac3"
    },
    {
        "author": "罗邺",
        "paragraphs": [
            "炀帝开河鬼亦悲，生民不独力空疲。",
            "至今呜咽东流水，似向清平怨昔时。"
        ],
        "title": "汴河",
        "id": "616815d3-539f-4a58-ab6e-97dbe3b035e0"
    },
    {
        "author": "罗邺",
        "paragraphs": [
            "岸落残红锦雉飞，渡江船上夕阳微。",
            "一枝犹负平生意，归去何曾胜不归。"
        ],
        "title": "渡江有感",
        "id": "a9eb4c63-9fc7-4d91-85ea-d1bb4b6a8b99"
    },
    {
        "author": "罗邺",
        "paragraphs": [
            "九衢终日见南山，名利何人肯掩关。",
            "唯有吾师达真理，坐看霜树老云间。"
        ],
        "tags": [
            "终南山"
        ],
        "title": "题终南山僧堂",
        "id": "ef4fe546-b1eb-4315-8148-361756a12d45"
    },
    {
        "author": "罗邺",
        "paragraphs": [
            "过往长逢日色稀，雪花如掌扑行衣。",
            "岭头却望人来处，特地身疑是鸟飞。"
        ],
        "title": "大散岭",
        "id": "e15e43d4-98d6-46e7-a6c2-b004d2e0a7f1"
    },
    {
        "author": "罗邺",
        "paragraphs": [
            "嘉陵南岸雨初收，江似秋岚不煞流。",
            "此地终朝有行客，无人一为櫂扁舟。"
        ],
        "title": "嘉陵江",
        "id": "12336ab5-cca7-444d-a3e3-3c6e4d81aca3"
    },
    {
        "author": "罗邺",
        "paragraphs": [
            "雨洒江声风又吹，扁舟正与睡相宜。",
            "无端戍鼓催前去，别却青山向晓时。"
        ],
        "title": "早行",
        "id": "3aefd553-d1e5-447c-91bd-f6feedb603ec"
    },
    {
        "author": "罗邺",
        "paragraphs": [
            "大河平野正穷秋，羸马羸僮古渡头。",
            "昨夜莲花峰下月，隔帘相伴到明愁。"
        ],
        "tags": [
            "黄河"
        ],
        "title": "黄河晓渡",
        "id": "08cccc1b-944b-4889-a93d-cfc9788b8837"
    },
    {
        "author": "罗邺",
        "paragraphs": [
            "一条春水漱莓苔，几绕玄宗浴殿回。",
            "此水贵妃曾照影，不堪流入旧宫来。"
        ],
        "title": "温泉",
        "id": "d3a0282a-9aec-4ea1-94cd-63497649c1d8"
    },
    {
        "author": "罗邺",
        "paragraphs": [
            "梦断南窗啼晓乌，新霜昨夜下庭梧。",
            "不知帘外如珪月，还照边城到晓无。"
        ],
        "title": "秋怨",
        "id": "aa7033e7-70ad-449c-8ae8-40ea460f2604"
    },
    {
        "author": "罗邺",
        "paragraphs": [
            "北来南去几时休，人在光阴似箭流。",
            "直待江山尽无路，始因抛得别离愁。"
        ],
        "title": "叹别",
        "id": "fbf4b0a9-6704-4d07-90c8-9aea0b97ded8"
    },
    {
        "author": "罗邺",
        "paragraphs": [
            "欲别东风剩黯然，亦知春去有明年。",
            "世间争那人先老，更对残花一醉眠。"
        ],
        "title": "送春",
        "id": "dea41905-a68a-40c4-bd07-97a70c0342e3"
    },
    {
        "author": "罗邺",
        "paragraphs": [
            "煖香红焰一时燃，缇幕初垂月落天。",
            "堪恨兰堂别离夜，如珠似泪滴樽前。"
        ],
        "title": "蜡烛",
        "id": "f38b46c3-47b3-4530-ac4a-14e13252180c"
    },
    {
        "author": "罗邺",
        "paragraphs": [
            "白玉尊前紫桂香，迎春阁上燕双双。",
            "陈王半醉贵妃舞，不觉隋兵夜渡江。"
        ],
        "title": "陈宫",
        "id": "7cdc714c-bb13-4ea2-a894-cfcf3915d801"
    },
    {
        "author": "罗邺",
        "paragraphs": [
            "万点飞泉下白云，似帘悬处望疑真。",
            "若将此水为霖雨，更胜长垂隔路尘。"
        ],
        "title": "水帘",
        "id": "d52f4a69-8d07-4cfd-a112-85221c647b82"
    },
    {
        "author": "罗邺",
        "paragraphs": [
            "芳草和烟暖更青，闲门要路一时生。",
            "年年点检人间事，唯有春风不世情。"
        ],
        "tags": [
            "咏物诗",
            "咏物",
            "讽喻"
        ],
        "title": "赏春",
        "id": "039fc803-bc22-4f29-9df2-716ca15339b5"
    },
    {
        "author": "罗邺",
        "paragraphs": [
            "生前几到此亭台，寻叹投荒去不回。",
            "若遣春风会人意，花枝尽合向南开。"
        ],
        "title": "叹平泉",
        "id": "bd0a0ea5-7bd0-4563-b3f8-f65055b175ac"
    },
    {
        "author": "罗邺",
        "paragraphs": [
            "兼风飒飒洒皇洲，能滞轻寒阻胜游。",
            "半夜五侯池馆里，美人惊起为花愁。"
        ],
        "title": "长安春雨",
        "id": "727fc328-af80-49b6-80be-5bdd43ce0022"
    },
    {
        "author": "罗邺",
        "paragraphs": [
            "上皇西幸却归秦，花木依然满禁春。",
            "唯有贵妃歌舞地，月明空殿锁香尘。"
        ],
        "title": "驾蜀回",
        "id": "b438d5cf-245c-4c69-bb24-55a4329fb033"
    },
    {
        "author": "罗邺",
        "paragraphs": [
            "古宫荒井曾平后，见说耕人又凿开。",
            "拾得玉衩镌勅字，当时恩泽赐谁来。"
        ],
        "title": "吴王古宫井二首 一",
        "id": "39b66aed-4942-4982-9ed6-4cd2e9829f26"
    },
    {
        "author": "罗邺",
        "paragraphs": [
            "含青薜荔随金甃，碧砌磷磷生绿苔。",
            "莫言数尺无波水，曾与如花竝照来。"
        ],
        "title": "吴王古宫井二首 二",
        "id": "7a025954-025b-4537-995a-7ed68f4eb807"
    },
    {
        "author": "罗邺",
        "paragraphs": [
            "别离不独恨蹄轮，渡口风帆发更频。",
            "何处青楼方凭槛，半江斜日认归人。"
        ],
        "title": "江帆",
        "id": "ba9b0e8d-0e7c-4bdb-8f8b-72f3b664fc7f"
    },
    {
        "author": "罗邺",
        "paragraphs": [
            "歌舞从来最得名，如今老寄洛阳城。",
            "当时醉送龙骧曲，留与谁家唱月明。"
        ],
        "title": "为人感赠",
        "id": "81e08109-4137-4309-9a4b-87f12efc7655"
    },
    {
        "author": "罗邺",
        "paragraphs": [
            "望断长川一叶舟，可堪归路更沿流。",
            "垂来别处无人见，芳草斜阳满渡头。"
        ],
        "title": "春江恨别",
        "id": "4583c2b1-e065-4ea3-9dab-52382928c988"
    },
    {
        "author": "罗邺",
        "paragraphs": [
            "人间莫谩惜花落，花落明年依旧开。",
            "却最堪悲是流水，便同人事去无回。"
        ],
        "title": "叹流水二首 一",
        "id": "d500e8f1-7a41-4e87-82a2-b83454a93dee"
    },
    {
        "author": "罗邺",
        "paragraphs": [
            "龙跃虬蟠旋作潭，绕红溅绿下东南。",
            "春风散入侯家去，漱齿花前酒半酣。"
        ],
        "title": "叹流水二首 二",
        "id": "c8598df9-4e1d-4323-9c6d-bd4240c5538f"
    },
    {
        "author": "罗邺",
        "paragraphs": [
            "年年春色独怀羞，彊向东归懒举头。",
            "莫道还家便容易，人间多少事堪愁。"
        ],
        "title": "落第东归",
        "id": "b75978bd-2c37-4bbe-94e9-9fd37fa5b9af"
    },
    {
        "author": "罗邺",
        "paragraphs": [
            "昔岁相知别有情，几回磨拭始将行。",
            "如今老去愁无限，抱向闲窗却怕明。"
        ],
        "title": "镜",
        "id": "7e9a8dc2-6ddb-4c78-9623-fff124b26ead"
    },
    {
        "author": "罗邺",
        "paragraphs": [
            "腊晴江煖鸊鹈飞，梅雪香黏越女衣。",
            "鱼市酒村相识徧，短船歌月醉方归。"
        ],
        "title": "南行",
        "id": "ee75c5e5-6718-4cee-9a1c-d3332c1fe273"
    },
    {
        "author": "罗邺",
        "paragraphs": [
            "金鞍玉勒照花明，过后春风特地生。",
            "半醉五侯门里出，月高犹在禁街行。"
        ],
        "title": "公子行",
        "id": "26e413d4-b9da-476a-93a7-be2142753514"
    },
    {
        "author": "罗邺",
        "paragraphs": [
            "韦曲城南锦绣堆，千金不惜买花栽。",
            "谁知豪贵多羁束，落尽春红不见来。"
        ],
        "title": "春日偶题城南韦曲",
        "id": "4581f7cd-3b3e-4efd-98d3-c9789d6e9dfc"
    },
    {
        "author": "罗邺",
        "paragraphs": [
            "轻财重义真公子，长策沈机继武侯。",
            "龙节坐持兵十万，可怜三蜀尽无忧。"
        ],
        "title": "上东川顾尚书",
        "id": "091a6064-01f8-4f8f-9317-2c1027077445"
    },
    {
        "author": "罗邺",
        "paragraphs": [
            "埋骨千年近路尘，路傍碑号晋将军。",
            "当时若使无功业，早个耕桑到此坟。"
        ],
        "title": "过王濬墓",
        "id": "6caee38d-ca1a-4198-afb9-d2d9e934ce5c"
    },
    {
        "author": "罗邺",
        "paragraphs": [
            "灞水何人不别离，无家南北倚空悲。",
            "十年此路花时节，立马霑襟酒一巵。"
        ],
        "title": "灞上感别",
        "id": "c97708b0-b794-46d4-a87a-817b7e1ea3bd"
    },
    {
        "author": "罗邺",
        "paragraphs": [
            "酌坐对芳草，东风吹旅衣。",
            "最嫌驱马倦，自未有山归。",
            "华髪将时逼，青云计又非。",
            "离襟一霑洒，回首正残晖。"
        ],
        "title": "春日与友人话别",
        "id": "f887b920-28d5-410e-8407-5445318457fe"
    },
    {
        "author": "罗邺",
        "paragraphs": [
            "翠叶才分细细枝，清阴犹未上阶墀。",
            "蕙兰虽许相依日，桃李还应笑后时。",
            "抱节不为霜霰改，成林终与凤凰期。",
            "渭滨若更征贤相，好作渔竿系钓丝。"
        ],
        "title": "竹",
        "id": "77b71ed9-470d-4c38-b24e-8462db41ff93"
    },
    {
        "author": "罗邺",
        "paragraphs": [
            "马上乘秋欲建勋，飞狐夜鬬出师频。",
            "若无紫塞烟尘事，谁识青楼歌舞人。",
            "战骨沙中金镞在，贺筵花畔玉盘新。",
            "由来边卒皆如此，只是君门合杀身。"
        ],
        "title": "边将",
        "id": "e865eefa-a417-4315-b205-43e330d0fac6"
    },
    {
        "author": "罗邺",
        "paragraphs": [
            "巴山惨别魂，巴水彻荆门。",
            "此地若重到，居人谁复存。",
            "落帆红叶渡，驻马白云村。",
            "却羨南飞鴈，年年到故园。"
        ],
        "title": "巴南旅泊",
        "id": "a6920acb-c13d-4e00-85ee-681ae2588559"
    },
    {
        "author": "罗邺",
        "paragraphs": [
            "知君意不浅，立马问生涯。",
            "薄业无归地，他乡便是家。",
            "宵吟怜桂魄，朝起怯菱花。",
            "语尽黄河上，西风日又斜。"
        ],
        "tags": [
            "黄河"
        ],
        "title": "河上逢友人",
        "id": "5666f391-cb86-4534-81b3-a14386484f5b"
    },
    {
        "author": "罗邺",
        "paragraphs": [
            "万般名利不关身，况待山平海变尘。",
            "五月波涛争下峡，满堂金玉为何人。",
            "谩夸浮世青云贵，未尽离杯白发新。",
            "谁似雨篷篷底客，渚花汀鸟自相亲。"
        ],
        "title": "偶题离亭",
        "id": "95e5b7b7-96a1-4bdb-ae8d-195c8b5e11db"
    },
    {
        "author": "罗邺",
        "paragraphs": [
            "正怜云水与心违，湖上亭高对翠微。",
            "尽日不妨凭槛望，终年未必有家归。",
            "青蝉渐傍幽丛噪，白鸟时穿返照飞。"
        ],
        "title": "夏晚望嵩亭有怀",
        "id": "1aad938d-a1c0-4909-b186-737d62bb313a"
    },
    {
        "author": "罗邺",
        "paragraphs": [
            "秋庭怅望别君初，折柳分襟十载余。",
            "相见或因中夜梦，寄来多是隔年书。",
            "携樽座外花空老，垂钓江头柳渐疎。",
            "裁得诗凭千里雁，吟来宁不忆吾庐。"
        ],
        "title": "途中寄友人",
        "id": "7d82b500-8e29-4eb6-bbb1-30cca024d3c4"
    },
    {
        "author": "罗邺",
        "paragraphs": [
            "世间荣辱半相和，昨日权门今雀罗。",
            "万古明君方纳谏，九江迁客更应多。",
            "碧池草熟人偷钓，画戟春闲莺乱过。",
            "几许乐僮无主后，不离隣巷教笙歌。"
        ],
        "title": "伤侯弟",
        "id": "3a00fd47-50c4-454e-af86-b6e1a35ec3a7"
    },
    {
        "author": "罗邺",
        "paragraphs": [
            "旧国多将泉石亲，西游爱此拂行尘。",
            "帘开山色离亭午，步入松香别岛春。",
            "谁肯暂安耕钓地，相逢谩叹路岐身。",
            "归期不及桃花水，江上何曾鲙雪鳞。"
        ],
        "title": "春日过寿安山馆",
        "id": "52a46df5-f913-4649-b9c1-d1c47ac5eb88"
    },
    {
        "author": "罗邺",
        "paragraphs": [
            "天上高名世上身，垂纶何不驾蒲轮。",
            "一朝卿相俱前席，千古篇章冠后人。",
            "稽岭不归空挂梦，吴宫相值欲霑巾。",
            "吾王若致升平化，可独成周只渭滨。"
        ],
        "title": "吴门再逢方干处士",
        "id": "de2dbaa7-0dca-49c0-ba3f-533c1d66f362"
    },
    {
        "author": "罗邺",
        "paragraphs": [
            "才入新秋百感生，就中蝉噪最堪惊。",
            "能催时节凋双鬓，愁到江山听一声。",
            "不傍管弦拘醉态，偏依杨柳挠离情。",
            "故园闻处犹惆怅，况是经年万里行。"
        ],
        "title": "蝉",
        "id": "71f1ee93-63e4-4b31-8107-17ccef2d8c9b"
    },
    {
        "author": "罗邺",
        "paragraphs": [
            "塞寺穷秋别还师，西风一雁倍伤悲。",
            "每嗟尘世长多事，重到禅斋是几时。",
            "霜岭自添红叶恨，月溪休和碧云词。",
            "关河回首便千里，飞锡南归讵可知。"
        ],
        "title": "秋日留别义初上人",
        "id": "b7f28e86-f4dc-41cc-867c-651ba4bb4f57"
    },
    {
        "author": "罗邺",
        "paragraphs": [
            "寺入千巖石路长，孤吟一宿远公房。",
            "卧听半夜杉坛雨，转觉中峰枕簟凉。",
            "花界已无悲喜念，尘襟自足是非妨。",
            "他年纵使重来此，息得心猨鬓已霜。"
        ],
        "title": "夏日宿灵巖寺宗公院",
        "id": "c37028d7-82b5-4d06-a9fe-38ea02e9a612"
    },
    {
        "author": "罗邺",
        "paragraphs": [
            "日高荒庙掩双扉，杉迳无人鸟雀悲。",
            "昨日江潮起归思，满窗风雨觉来时。",
            "何堪身计长如此，闲尽炉灰却是疑。",
            "赖有碧云吟句客，禅余相访说新诗。"
        ],
        "title": "冬日庙中书事呈栖白上人",
        "id": "6c000d87-47b6-4226-9f93-d21869f772dc"
    },
    {
        "author": "罗邺",
        "paragraphs": [
            "危阁压山冈，晴空疑鸟行。",
            "胜搜花界尽，响益梵音长。",
            "有月堪先到，无风亦自凉。",
            "人烟纷绕绕，诸树共苍苍。",
            "榻恋高楼语，瓯怜昼茗香。",
            "此身闲未得，驱马入残阳。"
        ],
        "title": "夏日题远公北阁",
        "id": "088834a6-8bcf-4562-b553-489c2a4ab7bb"
    },
    {
        "author": "罗邺",
        "paragraphs": [
            "秦楼花发时，秦女笑相随。",
            "及到秋风日，飞来欲问谁。"
        ],
        "title": "秋蝶二首 一",
        "id": "f71d784a-674e-481f-b08c-931b116330be"
    },
    {
        "author": "罗邺",
        "paragraphs": [
            "似厌栖寒菊，翩翩占晚阳。",
            "愁人如见此，应下泪千行。"
        ],
        "title": "秋蝶二首 二",
        "id": "6e97bc90-04df-4d50-9604-40a70a990e40"
    },
    {
        "author": "罗邺",
        "paragraphs": [
            "别路垂[杨]柳，秋风凄管弦。",
            "青楼君去后，明月为谁圆。"
        ],
        "tags": [
            "离别",
            "秋天"
        ],
        "title": "秋别",
        "id": "fa73018c-c5be-4d65-ab0d-551a19049b56"
    },
    {
        "author": "罗邺",
        "paragraphs": [
            "愁将万里身，来伴看花人。",
            "何事独惆怅，故园还又春。"
        ],
        "title": "共友人看花",
        "id": "80179f84-582b-46ce-8e64-60f5a3e83cbb"
    },
    {
        "author": "罗邺",
        "paragraphs": [
            "终日长程复短程，一山行尽一山青。",
            "路傍君子莫相笑，天上由来有客星。"
        ],
        "title": "行次",
        "id": "4149460e-a279-46c8-89d6-72433f2d02fa"
    },
    {
        "author": "罗邺",
        "paragraphs": [
            "城上层楼北望时，闲云远水自相宜。",
            "人人尽道堪图画，枉遣山翁醉习池。"
        ],
        "title": "鳯州北楼",
        "id": "122d3a6f-4d3c-4989-82f7-84cad990ebc6"
    },
    {
        "author": "罗邺",
        "paragraphs": [
            "繁华举世皆如梦，今古何人肯暂闲。",
            "唯有东林学禅客，白头闲坐对青山。"
        ],
        "title": "赠僧",
        "id": "b5c790d2-6e13-4faa-a2b2-28dbe6a27972"
    },
    {
        "author": "罗隐",
        "paragraphs": [
            "江头日暖花又开，江东行客心悠哉。",
            "高阳酒徒半彫落，终南山色空崔嵬。",
            "圣代也知无弃物，侯门未必用非才。",
            "一船明月一竿竹，家住五湖归去来。"
        ],
        "tags": [
            "终南山"
        ],
        "title": "曲江春感",
        "id": "f70cd0ff-ca1c-459d-abc7-6850d58b7629"
    },
    {
        "author": "罗隐",
        "paragraphs": [
            "皇陂潋灩深复深，陂西下马聊登临。",
            "垂杨风轻弄翠带，鲤鱼日暖跳黄金。",
            "三月穷途无胜事，十年流水见归心。",
            "输他谷口郑夫子，偷得闲名说至今。"
        ],
        "title": "皇陂",
        "id": "996562b6-5aa5-4798-9e29-8712dca22720"
    },
    {
        "author": "罗隐",
        "paragraphs": [
            "夫子门前数仞墙，每经过处忆游梁。",
            "路从青琐无因见，恩在丹心不可忘。",
            "未必便为谗口隔，只应贪草谏书忙。",
            "别来愁悴知多少，两度槐花马上黄。"
        ],
        "title": "寄郑补阙",
        "id": "deacbc5d-c662-420c-b733-145872752fae"
    },
    {
        "author": "罗隐",
        "paragraphs": [
            "似共东风别有因，绛罗高卷不胜春。",
            "若教解语应倾国，任是无情亦动人。",
            "芍药与君为近侍，芙蓉何处避芳尘。",
            "可怜韩令功成后，辜负秾华过此身。"
        ],
        "title": "牡丹花",
        "id": "db92063f-038f-4620-9990-3f7d697ad279"
    },
    {
        "author": "罗隐",
        "paragraphs": [
            "莫把阿胶向此倾，此中天意固难明。",
            "解通银汉应须曲，才出昆仑便不清。",
            "高祖誓功衣带小，仙人占斗客槎轻。",
            "三千年后知谁在，何必劳君报太平。"
        ],
        "tags": [
            "黄河",
            "典故",
            "讽刺"
        ],
        "title": "黄河",
        "id": "8ea3421c-ab98-4fe8-96a5-b3e0328016e4"
    },
    {
        "author": "罗隐",
        "paragraphs": [
            "当时天子是闲游，今日行人特地愁。",
            "柳色纵饶妆故国，水声何忍到扬州。",
            "干坤有意终难会，黎庶无情岂自由。",
            "应笑秦皇用心错，谩驱神鬼海东头。"
        ],
        "title": "汴河",
        "id": "82431b04-6628-41bc-b038-7913b3fc2236"
    },
    {
        "author": "罗隐",
        "paragraphs": [
            "进乏梯媒退又难，强随豪贵殢长安。",
            "风从昨夜吹银汉，泪拟何门落玉盘。",
            "抛掷红尘应有恨，思量仙桂也无端。",
            "锦鳞赪尾平生事，却被闲人把钓竿。"
        ],
        "title": "西京崇德里居",
        "id": "a42cd3e9-6353-4d46-9caa-2a2b15a018ee"
    },
    {
        "author": "罗隐",
        "paragraphs": [
            "顦顇长安何所为，旅魂穷命自相疑。",
            "满川碧嶂无归日，一榻红尘有泪时。",
            "雕琢只应劳郢匠，膏肓终恐误秦医。",
            "浮生七十今三十，从此悽惶未可知。"
        ],
        "title": "投所思",
        "id": "0f50862c-2d38-4905-ad42-aa051802c3ed"
    },
    {
        "author": "罗隐",
        "paragraphs": [
            "行尘不是昔时尘，谩向朱门忆侍臣。",
            "一榻已无开眼处，九泉应有爱才人。",
            "文余吐凤他年诏，树想栖鸾旧日春。",
            "从此恩深转难报，夕阳衰草泪沾巾。"
        ],
        "title": "经张舍人旧居",
        "id": "6a39a519-2dbf-4459-899a-2d222df61449"
    },
    {
        "author": "罗隐",
        "paragraphs": [
            "大卤旌旗出洛滨，此中烟月已埃尘。",
            "更无楼阁寻行处，只有山川识野人。",
            "早得铸金夸范蠡，旋闻垂钓哭平津。",
            "旧游难得时难遇，回首空城百草春。"
        ],
        "title": "雒城作",
        "id": "cb36b9b4-b939-41c9-8afb-c982600e826c"
    },
    {
        "author": "罗隐",
        "paragraphs": [
            "水蓼花红稻穗黄，使君兰棹汎回塘。",
            "倚风荇藻先开路，迎斾凫鹥尽著行。",
            "手里兵符神与术，腰间金印彩为囊。",
            "少年太守勋庸盛，应笑燕台两鬓霜。"
        ],
        "title": "姑苏城南湖陪曹使君游",
        "id": "734ea579-0c9a-41ee-910c-f510551c2983"
    },
    {
        "author": "罗隐",
        "paragraphs": [
            "多病无因櫂小舟，阖闾城下谒名侯。",
            "水寒不见双鱼信，风便唯闻五袴讴。",
            "早说用兵长暗合，近传观稼亦闲游。",
            "须知谢奕依前醉，闲阻清谈又一秋。"
        ],
        "title": "秋日有寄姑苏曹使君",
        "id": "687b7b59-8e11-49a6-9019-27074b232f03"
    },
    {
        "author": "罗隐",
        "paragraphs": [
            "苹鹿歌中别酒催，粉闱星彩动昭回。",
            "久经罹乱心应破，乍覩升平眼渐开。",
            "顾我昔年悲玉石，怜君今日蕴风雷。",
            "龙门盛事无因见，费尽黄金老隗台。"
        ],
        "title": "送章碣赴举",
        "id": "b46bca13-2d00-4f0f-999c-61faafae2ef8"
    },
    {
        "author": "罗隐",
        "paragraphs": [
            "湖水平来见鲤鱼，偶因烹处得琼琚。",
            "披寻藻思千重后，吟想冰光万里余。",
            "漳浦病来情转薄，赤城吟苦意何如。",
            "锦衣公子怜君在，十载兵戈从板舆。"
        ],
        "title": "寄杨秘书",
        "id": "603ae201-ece8-4c04-bb3f-8516b304ef86"
    },
    {
        "author": "罗隐",
        "paragraphs": [
            "会稽诗客赵能卿，往岁相逢话石城。",
            "正恨故人无上寿，喜闻良宰有高情。",
            "山朝佐命层层耸，水接飞流步步清。",
            "两火一刀罹乱后，会须乘兴雪中行。"
        ],
        "title": "往年进士赵能卿尝话金庭胜事见示叙",
        "id": "eb880d90-cec0-490a-b68c-a7b1c29a470f"
    },
    {
        "author": "罗隐",
        "paragraphs": [
            "双鱼迢递到江滨，伤感南陵旧主人。",
            "万里朝台劳寄梦，十年侯国阻趋尘。",
            "寻知乱后尝辞禄，共喜闲来得养神。",
            "时见齐山敬亭客，不堪戎马战征频。"
        ],
        "title": "得宣州窦尚书书因投寄二首 一",
        "id": "d443dda0-9ffb-4f82-a6e1-8c58d1e4b708"
    },
    {
        "author": "罗隐",
        "paragraphs": [
            "曾逐旌旗过板桥，世途多难竟蓬飘。",
            "步兵校尉辞公府，车骑将军忆本朝。",
            "醉里旧游还历历，病中衰鬓奈萧萧。",
            "遗簪堕履应留念，门客如今只下僚。"
        ],
        "title": "得宣州窦尚书书因投寄二首 二",
        "id": "b85ef9f8-714c-4bee-9cd5-fddf6897f101"
    },
    {
        "author": "罗隐",
        "paragraphs": [
            "细玉罗纹下碧霄，杜门颜巷落偏饶。",
            "巢居只恐高柯折，旅客愁闻去路遥。",
            "撅冻野蔬和粉重，埽庭松叶带酥烧。",
            "寒窗呵笔寻诗句，一片飞来纸上销。"
        ],
        "title": "雪",
        "id": "5c5a3223-b5ac-4be6-a085-c8a4abe9203c"
    },
    {
        "author": "罗隐",
        "paragraphs": [
            "嘉植阴阴覆劒池，此中能政动神祗。",
            "湖边观稼雨迎马，城外犒军风满旗。",
            "融酒徒夸无算爵，俭莲还少最高枝。",
            "珊瑚笔架真珠履，曾和陈王几首诗。"
        ],
        "title": "暇日有寄姑苏曹使君兼呈张郎中郡中宾僚",
        "id": "ded6ea3d-bfbd-4037-a82f-f9f8e5846d4d"
    },
    {
        "author": "罗隐",
        "paragraphs": [
            "耳边要静不得静，心里欲闲终未闲。",
            "自是宿缘应有累，可能时事更相关。",
            "鱼慙张翰辞东府，鹤怨周颙负北山。",
            "看却金庭芝术老，又驱车入七人班。"
        ],
        "title": "寄右省王谏议",
        "id": "2aa8873a-f6ad-438a-832c-4bfe412a90b1"
    },
    {
        "author": "罗隐",
        "paragraphs": [
            "千载遗踪一窖尘，路傍耕者亦伤神。",
            "祖龙算事浑乖角，将谓诗书活得人。"
        ],
        "title": "焚书坑",
        "id": "042ca878-b3bb-45b7-af5a-2719423b4ca1"
    },
    {
        "author": "罗隐",
        "paragraphs": [
            "荒堆无草树无枝，嬾向行人问昔时。",
            "六国英雄漫多事，到头徐福是男儿。"
        ],
        "title": "始皇陵",
        "id": "c5d9a248-116f-4465-8f3b-411bd41324a5"
    },
    {
        "author": "罗隐",
        "paragraphs": [
            "青青月桂触人香，白苎衫轻称沈郎。",
            "好继马卿归故里，况闻山简在襄阳。",
            "杯倾别岸应须醉，花傍征军渐欲芳。",
            "拟把金钱赠嘉礼，不堪栖屑困名场。"
        ],
        "title": "送沈先辈归送上嘉礼",
        "id": "8b29ffdc-f28c-4e03-a2ee-96b99d8ac4f9"
    },
    {
        "author": "罗隐",
        "paragraphs": [
            "江花江草暖相隈，也向江边把酒杯。",
            "春色恼人遮不得，别愁如疟避还来。",
            "安排贱迹无良策，裨补明时望重才。",
            "一曲吴歌齐拍手，十年尘眼未曾开。"
        ],
        "title": "春日叶秀才曲江",
        "id": "b298777c-4db6-424c-b441-e4051bf7ecc9"
    },
    {
        "author": "罗隐",
        "paragraphs": [
            "秦树团团夕结阴，此中庄舃动悲吟。",
            "一枝丹桂未入手，万里苍波长负心。",
            "老去渐知时态薄，愁来唯愿酒杯深。",
            "七雄三杰今何在，休为闲人泪满襟。"
        ],
        "title": "西京道德里",
        "id": "35dc0c09-9b06-424e-88ad-744de4d6b4a7"
    },
    {
        "author": "罗隐",
        "paragraphs": [
            "汉阳渡口兰为舟，汉阳城下多酒楼。",
            "当年不得尽一醉，别梦有时还重游。",
            "襟带可怜吞楚塞，风烟只好狎江鸥。",
            "月明更想曾行处，吹笛桥边木叶秋。"
        ],
        "title": "忆夏口",
        "id": "ddf26999-c33a-41aa-814a-32f7a4b1ef15"
    },
    {
        "author": "罗隐",
        "paragraphs": [
            "楚人曾此限封疆，不见清阴六里长。",
            "一壑暮声何怨望，数峰秋势自颠狂。",
            "由来四皓须神伏，大抵秦皇谩气强。",
            "欲学鸡鸣试关吏，太平时节嬾思量。"
        ],
        "title": "武牢关",
        "id": "9dd478b9-c0d3-4e6d-a3f7-625a1f31d2d7"
    },
    {
        "author": "罗隐",
        "paragraphs": [
            "太平天子念蒲东，又委星郎养育功。",
            "昨日隼旟辞阙下，今朝珠履在河中。",
            "楼移庾亮千山月，树待袁宏一扇风。",
            "不及政成应入拜，晋州何足展清通。"
        ],
        "title": "途中献晋州孟中丞",
        "id": "170a3ec4-38b1-4e0b-947e-7bc6746ec822"
    },
    {
        "author": "罗隐",
        "paragraphs": [
            "远闻天子似羲皇，偶舍渔乡入帝乡。",
            "五等列侯无故旧，一枝仙桂有风霜。",
            "灯欹短焰烧离鬓，漏转寒更滴旅肠。",
            "归计未知身已老，九衢双阙夜苍苍。"
        ],
        "title": "长安秋夜",
        "id": "def3c98e-2235-49e0-a98a-c41df9d87858"
    },
    {
        "author": "罗隐",
        "paragraphs": [
            "宰府初开忝末尘，四年谈笑隔通津。",
            "官资肯便矜中路，酒醆还应忆故人。",
            "江畔旧游秦望月，槛前公事镜湖春。",
            "如今莫问西禅坞，一炷寒香老病身。"
        ],
        "title": "春晚寄钟尚书",
        "id": "a667d245-2c14-4386-8f2b-ad0977c21bc4"
    },
    {
        "author": "罗隐",
        "paragraphs": [
            "洞庭霜落水云秋，又汎轻涟任去留。",
            "世界高谈今已得，宦途清贵旧曾游。",
            "手中彩笔夸题凤，天上泥封奖狎鸥。",
            "更见南来钓翁说，醉吟还上木兰舟。"
        ],
        "tags": [
            "洞庭湖"
        ],
        "title": "秋晓寄友人",
        "id": "70a4bb22-0ec2-46ae-9519-0aca07aac67e"
    },
    {
        "author": "罗隐",
        "paragraphs": [
            "旧业传家有宝刀，近闻余力更挥毫。",
            "腰间印佩黄金重，卷里诗裁白雪高。",
            "讌罢嘉宾迎凤藻，猎归诸将问龙韬。",
            "分茅列土才三十，犹拟廻头赌锦袍。"
        ],
        "title": "秋日有酬",
        "id": "52e62191-de6f-4132-9b42-3353b3552c83"
    },
    {
        "author": "罗隐",
        "paragraphs": [
            "梁王兔苑荆榛里，炀帝鸡台梦想中。",
            "只觉惘然悲谢傅，未知何以报文翁。",
            "生灵不幸台星拆，造化无情世界空。",
            "划尽寒灰始堪叹，满庭霜叶一窗风。"
        ],
        "title": "所思",
        "id": "5f0643db-fed7-482c-821d-339d292fbb2e"
    },
    {
        "author": "罗隐",
        "paragraphs": [
            "乱离无计驻生涯，又事东游惜岁华。",
            "村店酒旗沽竹叶，野桥梅雨泊芦花。",
            "讐书发迹官虽屈，负米安亲路不赊。",
            "应见使君论世旧，埽门重得向曹家。"
        ],
        "title": "送魏校书兼呈曹使君",
        "id": "15600055-696a-47f0-817c-79e837b79be8"
    },
    {
        "author": "罗隐",
        "paragraphs": [
            "汉惠秦皇事已闻，庙前高木眼前云。",
            "楚王谩费闲心力，六里青山尽属君。"
        ],
        "title": "四皓庙",
        "id": "bdec1cbe-b0fe-4c00-b212-ed75035cd5aa"
    },
    {
        "author": "罗隐",
        "paragraphs": [
            "溶溶曳曳自舒张，不向苍梧即帝乡。",
            "莫道无心便无事，也曾愁杀楚襄王。"
        ],
        "title": "浮云",
        "id": "6ad3cceb-e35a-4b5a-b362-cd6442348299"
    },
    {
        "author": "罗隐",
        "paragraphs": [
            "北去南来无定居，此生生计竟何如。",
            "酷怜一觉平明睡，长被鸡声恶破除。"
        ],
        "title": "早发",
        "id": "92510ba1-d3e9-4758-986d-cbe94fa8664c"
    },
    {
        "author": "罗隐",
        "paragraphs": [
            "沈水良材食柏珍，博山烟煖玉楼春。",
            "怜君亦是无端物，贪作馨香忘却身。"
        ],
        "title": "香",
        "id": "7811ce26-7387-43ff-bde2-4489d2d6a668"
    },
    {
        "author": "罗隐",
        "paragraphs": [
            "台上年年揜翠蛾，台前高树夹漳河。",
            "英雄亦到分香处，能共常人较几多。"
        ],
        "title": "邺城",
        "id": "19e0483a-7f2d-4d52-941b-26c22158b0f0"
    },
    {
        "author": "罗隐",
        "paragraphs": [
            "络角星河菡萏天，一家懽笑设红筵。",
            "应倾谢女珠玑箧，尽写檀郎锦绣篇。",
            "香帐簇成排窈窕，金鍼穿罢拜婵娟。",
            "铜壶漏报天将晓，惆怅佳期又一年。"
        ],
        "tags": [
            "七夕情人节",
            "七夕节"
        ],
        "title": "七夕",
        "id": "03dae603-233e-4110-b819-f1f4cdaa8e50"
    },
    {
        "author": "罗隐",
        "paragraphs": [
            "赋得长杨不直钱，却来京口看莺迁。",
            "也知绛灌轻才子，好谒尤常醉少年。",
            "万里故乡云缥缈，一春生计泪澜汍。",
            "多情柱史应相问，与话归心正浩然。"
        ],
        "title": "送臧濆下第谒窦鄜州",
        "id": "6bb037d5-bfd7-4374-866b-b49a217ebd35"
    },
    {
        "author": "罗隐",
        "paragraphs": [
            "君与田苏即旧游，我于交分亦绸缪。",
            "二年隔绝黄泉下，尽日悲凉曲水头。",
            "鸥鸟似能齐物理，杏花疑欲伴人愁。",
            "寡妻稚子应寒食，遥望江陵一泪流。"
        ],
        "title": "清明日曲江怀友",
        "id": "952d21bd-f771-4e05-882d-55e26116b124"
    },
    {
        "author": "罗隐",
        "paragraphs": [
            "欲将刀笔润王猷，东去先分圣主忧。",
            "满扇好风吹郑圃，一车甘雨别皇州。",
            "尚书碛冷鸿声晚，仆射陂寒树影秋。",
            "从此文星在何处，武牢关外庾公楼。"
        ],
        "title": "送郑州严员外",
        "id": "c639a190-62a3-4315-b1b8-ea68063c293e"
    },
    {
        "author": "罗隐",
        "paragraphs": [
            "远山高树思悠哉，重倚危楼尽一杯。",
            "谢守已随征诏入，鲁儒犹逐断蓬来。",
            "地寒谩忆移暄手，时急方须济世才。",
            "宣室夜阑如有问，可能全望未然灰。"
        ],
        "title": "孙员外赴阙后重到三衢",
        "id": "dcd43c18-526b-47fb-9c80-0864bf9010b0"
    },
    {
        "author": "罗隐",
        "paragraphs": [
            "乌噪残阳草满庭，此中枯木似人形。",
            "只应神物长为主，未必浮槎即有灵。",
            "八月风波飘不去，四时黍稷荐惟馨。",
            "南朝庾信无因赋，牢落祠前水气腥。"
        ],
        "title": "衡阳泊木居士庙下作",
        "id": "a4c2fb76-79ae-4a19-9023-779674fc00f4"
    },
    {
        "author": "罗隐",
        "paragraphs": [
            "孺亭滕阁少踟蹰，三度南游一事无。",
            "秪觉流年如鸟逝，不知何处有龙屠？云归洪井枝柯敛，水下漳江气色麤。",
            "赖得与君同此醉，醒来愁被鬼揶揄。"
        ],
        "title": "钟陵见杨秀才",
        "id": "55c75a02-2c14-4e7b-abfe-0813bf416aeb"
    },
    {
        "author": "罗隐",
        "paragraphs": [
            "吴门此去逾千里，湘浦离来想数旬。",
            "只见风师长占路，不知青帝已行春。",
            "危怜坏堞犹遮水，狂爱寒梅欲傍人。",
            "事往时移何足问，且凭村酒暖精神。"
        ],
        "title": "自湘川东下立春泊夏口阻风登孙权城",
        "id": "caa2eb55-7350-4be6-bf41-30b01d397fef"
    },
    {
        "author": "罗隐",
        "paragraphs": [
            "旅榜前年过洞庭，曾提刀笔事甘宁。",
            "瑇筵离隔将军幕，朱履频窥处士星。",
            "恩重匣中孤劒在，梦余江畔数峰青。",
            "金貂见服嘉宾散，回首昭丘一涕零。"
        ],
        "tags": [
            "洞庭湖"
        ],
        "title": "春日忆湖南旧游寄卢校书",
        "id": "92c67e23-6445-4765-af73-e8f2cd61c090"
    },
    {
        "author": "罗隐",
        "paragraphs": [
            "俭莲高贵九霄闻，粲粲朱衣降五云。",
            "骢马早年曾避路，银鱼今日且从军。",
            "御题彩服垂天眷，袍展花心透縠纹。",
            "应笑当年老莱子，鲜华都自降明君。"
        ],
        "title": "贺淮南节度卢员外赐绯",
        "id": "c04023e4-bd8a-46ae-9791-8564abfd1870"
    },
    {
        "author": "罗隐",
        "paragraphs": [
            "树远连天水接空，几年行乐旧隋宫。",
            "花开花谢还如此，人去人来自不同。",
            "鸾凤调高何处酒，吴牛蹄健满车风。",
            "思量只合腾腾醉，煮海平陈一梦中。"
        ],
        "title": "春日独游禅智寺",
        "id": "9076aaee-0789-49e6-98f2-c1e6ab75db1e"
    },
    {
        "author": "罗隐",
        "paragraphs": [
            "层层高阁旧瀛洲，此地须征第一流。",
            "丞相近年萦倚望，重才今日喜遨游。",
            "荣持健笔金黄贵，恨咽离筵管吹秋。",
            "谁继伊臯送行句，梁王诗好郢人愁。"
        ],
        "title": "和淮南李司空同转运员外",
        "id": "f1b0e94c-2f46-4d7f-8678-dd9c2448afb0"
    },
    {
        "author": "罗隐",
        "paragraphs": [
            "四海兵戈尚未宁，始于云外学仪形。",
            "九天玄女犹无圣，后土夫人岂有灵。",
            "一带好云侵鬓绿，两层危岫拂眉青。",
            "韦郎年少知何在，端坐思量太白经。"
        ],
        "title": "后土庙",
        "id": "93c2a2d0-43e3-4dc8-8b04-701f6fe4ed25"
    },
    {
        "author": "罗隐",
        "paragraphs": [
            "冷烟轻澹傍衰丛，此夕秦淮驻断蓬。",
            "栖鴈远惊沽酒火，乱鵶高避落帆风。",
            "地销王气波声急，山带秋阴树影空。",
            "六代精灵人不见，思量应在月明中。"
        ],
        "title": "金陵夜泊",
        "id": "88590f8c-7514-4583-89e3-048383edb9d9"
    },
    {
        "author": "罗隐",
        "paragraphs": [
            "寒江九派转城楼，东下钟陵第一州。",
            "人自中台方贵盛，地从西晋即风流。",
            "旧班久望鹓晴翥，余力犹闻虎夜浮。",
            "应恨属官无健令，异时佳节阻闲游。"
        ],
        "title": "上江州陈员外",
        "id": "ba05ac2e-d158-43f4-94e4-3615d9957711"
    },
    {
        "author": "罗隐",
        "paragraphs": [
            "满槛山川漾落晖，槛前前事去如飞。",
            "云中鸡犬刘安过，月里笙歌炀帝归。",
            "江蹙海门帆散去，地吞淮口树相依。",
            "红楼翠幕知多少，长向东风有是非。"
        ],
        "title": "广陵开元寺阁上作",
        "id": "100c6eef-0d63-4fa6-8fde-4ddab28bdb2b"
    },
    {
        "author": "罗隐",
        "paragraphs": [
            "往岁先皇驭九州，侍臣才业最风流。",
            "文穷典诰虽余力，俗致雍熙尽密谋。",
            "兰省换班青作绶，柏台前引绛为鞲。",
            "都缘未负江山兴，开济生灵校一秋。"
        ],
        "title": "上鄂州韦尚书",
        "id": "d7fc97e0-ced3-4dd4-a6bd-b13a4ffdc53c"
    },
    {
        "author": "罗隐",
        "paragraphs": [
            "远雪亭亭望未销，岳阳春浅似相饶。",
            "短芦冒土初生笋，高柳偷风已弄条。",
            "波汎洞庭㺍獭健，谷连荆楚鬼神妖。",
            "中流菱唱泊何处，一只画船兰作桡。"
        ],
        "tags": [
            "洞庭湖"
        ],
        "title": "早春巴陵道中",
        "id": "5139f923-7a06-4ba7-9445-305ab4cbfd81"
    },
    {
        "author": "罗隐",
        "paragraphs": [
            "驿西斜日满窗前，独凭秋栏思渺绵。",
            "数尺断蓬惭故国，一轮清镜泣流年。",
            "已知世事真徒尔，纵有心期亦偶然。",
            "空媿荀家好兄弟，鴈来鱼去是因缘。"
        ],
        "title": "广陵秋日酬进士臧濆见寄",
        "id": "57834796-ca3b-48da-a2c4-479de7f577ac"
    },
    {
        "author": "罗隐",
        "paragraphs": [
            "圣君宵旰望时雍，丹诏西来雨露浓。",
            "宣父道高休叹凤，武侯才大本吟龙。",
            "九州似鼎终须负，万物为铜只待镕。",
            "腊后春前更何事，便看经度奏东封。"
        ],
        "title": "淮南送李司空朝觐",
        "id": "06ecfe6e-3519-4398-9c97-c88411d0c172"
    },
    {
        "author": "罗隐",
        "paragraphs": [
            "野寺疎钟万木秋，偶寻题处认名侯。",
            "官离南郡应闲暇，地胜东山想驻留。",
            "百醆浓醪成别梦，两行垂露澣羁愁。",
            "心知只有韦公在，更对真踪话旧游。"
        ],
        "title": "秋日禅智寺见裴郎中题名寄韦瞻",
        "id": "029aeaa0-04a3-44a0-acc3-9fde814364a1"
    },
    {
        "author": "罗隐",
        "paragraphs": [
            "烟水濛濛接板桥，数年经历驻征桡。",
            "醉凭危槛波千顷，愁倚长亭柳万条。",
            "别后故人冠獬豸，病来知己赏鹪鹩。",
            "清流夹宅千家住，会向闲乘一信潮。"
        ],
        "title": "广陵春日忆池阳有寄",
        "id": "21648e35-1869-4ed9-b0ab-0164cbd5d350"
    },
    {
        "author": "罗隐",
        "paragraphs": [
            "蟾宫虎穴两皆休，来凭危栏送远愁。",
            "多事林莺还谩语，薄情边鴈不回头。",
            "春融只待干坤醉，水阔深知世界浮。",
            "欲共高僧话心迹，野花芳草奈相尤。"
        ],
        "title": "春中湘中题岳麓寺僧舍",
        "id": "192c1e45-f73f-4022-bc3a-21c42d37f215"
    },
    {
        "author": "罗隐",
        "paragraphs": [
            "此日蓬壶两日程，当时消息甚分明。",
            "桃须曼倩催方熟，橘待洪崖遣始行。",
            "岛外音书应有意，眼前尘士渐无情。",
            "莫教更似山西鼠，啮破愁肠恨一生。"
        ],
        "title": "出试后投所知",
        "id": "7a0fcbfe-77cb-4467-b71f-c3bd224770cc"
    },
    {
        "author": "罗隐",
        "paragraphs": [
            "晴江春暖兰蕙薰，凫鹥苒苒鸥著羣。",
            "洛阳贾谊自无命，少陵杜甫兼有文。",
            "空阔远帆遮落日，苍茫野树碍归云。",
            "松醪酒好昭潭静，闲过中流一吊君。"
        ],
        "title": "湘南春日怀古",
        "id": "de174f95-3f82-4ae0-8a51-72ed1433a535"
    },
    {
        "author": "罗隐",
        "paragraphs": [
            "东南苍翠何崔嵬，横流一望幽抱开。",
            "影寒已令水底去，脚阔欲过湖心来。",
            "深处不唯容鬼怪，暗中兼恐有风雷。",
            "仙人往往今谁在，红杏花香重首回。"
        ],
        "tags": [
            "庐山"
        ],
        "title": "江州望庐山",
        "id": "6e968ec9-1a22-460a-868e-6837ca27bb0b"
    },
    {
        "author": "罗隐",
        "paragraphs": [
            "二年岐路有西东，长忆优游楚驿中。",
            "虎帐谈高无客继，马卿官傲少人同。",
            "世危肯使依刘表，山好犹能忆谢公。",
            "此去此恩言不得，谩将闲泪对春风。"
        ],
        "title": "金陵寄窦尚书",
        "id": "9d93cfde-5557-4ab8-b28f-808a3b59ebc3"
    },
    {
        "author": "罗隐",
        "paragraphs": [
            "蛮牋象管夜深时，曾赋陈宫第一诗。",
            "宴罢风流人不见，废来踪迹草应知。",
            "莺怜胜事啼空巷，蜨恋余香舞好枝。",
            "还有往年金甃井，牧童樵叟等闲窥。"
        ],
        "title": "清溪江令公宅",
        "id": "a4e6c438-0ac0-466b-978f-55406614eb6f"
    },
    {
        "author": "罗隐",
        "paragraphs": [
            "海槎闲暇阆风轻，不是安流不肯行。",
            "鸡省露浓汤饼熟，凤池烟暖诏书成。",
            "渔筹已合光儒梦，尧印何妨且治兵。",
            "会将两都收复后，右图仪表左题名。"
        ],
        "title": "郑州献卢舍人",
        "id": "7b3a753f-67ba-4020-8826-2963274a0f01"
    },
    {
        "author": "罗隐",
        "paragraphs": [
            "黄尘初起此留连，火耨刀耕六七年。",
            "雨夜老农伤水旱，雪晴渔父共舟船。",
            "已悲世乱身须去，肯媿途危迹屡迁。",
            "却是九华山有意，列行相送到江边。"
        ],
        "tags": [
            "九华山"
        ],
        "title": "别池阳所居",
        "id": "63b55463-0bd6-4860-a98b-52ff237f651b"
    },
    {
        "author": "罗隐",
        "paragraphs": [
            "八都上将近平戎，便附輶轩奏圣聪。",
            "三接驾前朝觐礼，一函江表战征功。",
            "云间阆苑何时见，水底瑶池触处通。",
            "知有殿庭余力在，莫辞消息寄西风。"
        ],
        "title": "送内使周大夫自杭州朝贡",
        "id": "f9c642c7-9100-4a82-ad7c-6e6f60419114"
    },
    {
        "author": "罗隐",
        "paragraphs": [
            "旧游不合到心中，把得君诗意亦同。",
            "水馆酒阑清夜月，香街人散白杨风。",
            "长绳系日虽难绊，辨口谈天不易穷。",
            "世事自随蓬转在，思量何处是飞蓬。"
        ],
        "title": "酬黄从事怀旧见寄",
        "id": "4a30f782-738e-4dde-9d80-f5a917996397"
    },
    {
        "author": "罗隐",
        "paragraphs": [
            "一片丝罗□□□，洞房西室女工劳。",
            "花随玉指添春色，鸟逐金鍼长羽毛。",
            "蜀绵谩夸声自贵，越绫虚说价功高。",
            "可中用作鸳鸯被，红叶枝枝不碍刀。"
        ],
        "title": "绣",
        "id": "c962f237-a2cc-4e62-a3a7-25b7417bf6dc"
    },
    {
        "author": "罗隐",
        "paragraphs": [
            "家国兴亡自有时，吴人何苦怨西施。",
            "西施若解倾吴国，越国亡来又是谁。"
        ],
        "tags": [
            "隋・唐・五代",
            "哲理",
            "咏史怀古"
        ],
        "title": "西施",
        "id": "cde7b687-57dd-4d31-9df6-54c0866898d0"
    },
    {
        "author": "罗隐",
        "paragraphs": [
            "得即高歌失即休，多愁多恨亦悠悠。",
            "今朝有酒今朝醉，明日愁来明日愁。"
        ],
        "title": "自遣",
        "id": "e1f5f07c-296e-4cb6-96a8-5ffdedb281a7"
    },
    {
        "author": "罗隐",
        "paragraphs": [
            "白似琼瑶滑似苔，随梳伴镜拂尘埃。",
            "莫言此个尖头物，几度撩人恶髪来。"
        ],
        "title": "白角箆",
        "id": "e18496a5-bf1d-46ba-aa86-5665375e216b"
    },
    {
        "author": "罗隐",
        "paragraphs": [
            "强歌强舞竟难胜，花落花开泪满膺。",
            "秪合当年伴君死，免交憔悴望西陵。"
        ],
        "title": "铜雀台",
        "id": "59f2348b-aa54-4e2a-8d38-bb7ff2915aa3"
    },
    {
        "author": "罗隐",
        "paragraphs": [
            "莫恨雕笼翠羽残，江南地暖陇西寒。",
            "劝君不用分明语，语得分明出转难。"
        ],
        "title": "鹦鹉",
        "id": "0e682aca-7b51-4956-acc8-d5a1ccae3e67"
    },
    {
        "author": "罗隐",
        "paragraphs": [
            "占得佳名绕树芳，依依相伴向秋光。",
            "若教此物堪收贮，应被豪门尽㔉将。"
        ],
        "title": "金钱花",
        "id": "456b097e-1668-4610-9bae-c293ac126bc0"
    },
    {
        "author": "罗隐",
        "paragraphs": [
            "天赐胭脂一抹腮，盘中磊落笛中哀。",
            "虽然未得和羹便，曾与将军止渴来。"
        ],
        "title": "梅",
        "id": "1f204352-241f-417d-b73a-4343c4747bb3"
    },
    {
        "author": "罗隐",
        "paragraphs": [
            "大昴分光降斗牛，兴唐宗社作诸侯。",
            "伊夔事业扶千载，韩白机谋冠九州。",
            "贵盛上持龙节钺，延长应续鹤春秋。",
            "锦衣玉食将何报，更俟庄椿一举头。"
        ],
        "title": "钱尚父生日",
        "id": "e1b51918-4187-4fcb-8cc8-75fb9ec7ffd2"
    },
    {
        "author": "罗隐",
        "paragraphs": [
            "出驯桑雉入朝簪，萧洒清名映士林。",
            "近日篇章欺白雪，早年词赋得黄金。",
            "桂堂纵道探龙颔，兰省何曾驻鹤心。",
            "离乱事多人不会，酒浓花暖且闲吟。"
        ],
        "title": "寄前户部陆郎中",
        "id": "93f09284-25ae-4f76-b76a-fb673bb6ed77"
    },
    {
        "author": "罗隐",
        "paragraphs": [
            "下盘空迹上云浮，偶逐僧行步步愁。",
            "暂憩已知须用意，渐来争忍不回头。",
            "烟中树老重江晚，铎外风轻四境秋。",
            "嬾指台城更东望，鹊飞龙鬬尽荒丘。"
        ],
        "title": "登瓦棺寺阁",
        "id": "b198d059-b980-4ecc-8ed9-c38c7e184aa6"
    },
    {
        "author": "罗隐",
        "paragraphs": [
            "草堂何处试徘徊，见说遗踪向此开。",
            "蟾桂自归三径后，鹤书曾降九天来。",
            "白云事迹依前在，青琐光阴竟不回。",
            "尽夕为君思曩日，野泉呜咽路莓苔。"
        ],
        "tags": [
            "九华山"
        ],
        "title": "九华山费征君所居",
        "id": "f24d9b8f-386d-4ecc-a4d3-55c0804d3835"
    },
    {
        "author": "罗隐",
        "paragraphs": [
            "不知何处是前程，合眼腾腾信马行。",
            "两鬓已衰时未遇，数峰虽在病相撄。",
            "尘埃巩洛虚光景，诗酒江湖漫姓名。",
            "试哭军门看谁问，旧来还似祢先生。"
        ],
        "title": "途中寄怀",
        "id": "0c75c844-f3a0-4c3d-ae1f-6b5705ac4c85"
    },
    {
        "author": "罗隐",
        "paragraphs": [
            "傞傞江柳欲矜春，铁瓮城边见故人。",
            "屈指不堪言甲子，披风常记是庚申。",
            "别来且喜身俱健，乱后休悲业尽贫。",
            "还有杖头沽酒物，待寻山寺话逡巡。"
        ],
        "title": "京口见李侍郎",
        "id": "09a804e8-62f9-4c47-80bb-3915f9121b7a"
    },
    {
        "author": "罗隐",
        "paragraphs": [
            "病寄南徐两度秋，故人依约亦扬州。",
            "偶因鴈足思闲事，拟棹孤舟访旧游。",
            "风急几闻江上笛，月高谁共酒家楼。",
            "平生意气消磨尽，甘露轩前看水流。"
        ],
        "title": "秋日酬张特玄",
        "id": "e3ab19da-bdc0-4fbc-a75b-62ada09c72af"
    },
    {
        "author": "罗隐",
        "paragraphs": [
            "篱畔霜前偶得存，苦教迟晚避兰荪。",
            "能销造化几多力，不受阳和一点恩。",
            "生处岂容依玉砌，要时还许上金罇。",
            "陶公没后无知己，露滴幽丛见泪痕。"
        ],
        "title": "登高咏菊尽",
        "id": "52f90da3-5fc8-4e09-b856-2c80a27a2f17"
    },
    {
        "author": "罗隐",
        "paragraphs": [
            "寒城猎猎戍旗风，独倚危楼怅望中。",
            "万里山河唐土地，千年魂魄晋英雄。",
            "离心不忍听边马，往事应须问塞鸿。",
            "好脱儒冠从校尉，一枝长戟六钧弓。"
        ],
        "title": "登夏州城楼",
        "id": "69e5e32c-8412-4701-9f07-b0cee0756dbe"
    },
    {
        "author": "罗隐",
        "paragraphs": [
            "野水无情去不回，水边花好为谁开。",
            "只知事逐眼前去，不觉老从头上来。",
            "穷似丘轲休叹息，达如周召亦尘埃。",
            "思量此理何人会，蒙邑先生最有才。"
        ],
        "title": "水边偶题",
        "id": "e6a66f66-b1de-4b37-ae64-b92e6aaa5e69"
    },
    {
        "author": "罗隐",
        "paragraphs": [
            "孤舟欲泊思何穷，曾忆西来值雪中。",
            "珠履少年初满座，白衣游子也从公。",
            "狂抛赋笔琉璃冷，醉倚歌筵瑇瑁红。",
            "今日斯文向谁说，泪碑棠树两成空。"
        ],
        "title": "故洛阳公镇大梁时隐得游门下今之经历事往人非聊抒所怀以伤以谢",
        "id": "eef8f4a0-d61f-4ed9-b6a2-74f8dfb30a9b"
    },
    {
        "author": "罗隐",
        "paragraphs": [
            "南望商于北帝都，两堪栖托两无图。",
            "只闻斥逐张公子，不觉悲同楚大夫。",
            "巖畔早凉生紫桂，井边疎影落高梧。",
            "一杯渌酒他年忆，沥向青波寄五湖。"
        ],
        "title": "杜陵秋思",
        "id": "46825354-bda0-48c1-86df-04d40b0233dc"
    },
    {
        "author": "罗隐",
        "paragraphs": [
            "往岁酂侯镇渚宫，曾将清律暖孤蓬。",
            "才怜曼倩三冬后，艺许由基一箭中。",
            "言重不能轻薄命，地寒终是泣春风。",
            "凤凰池涸台星拆，回首岐山忆至公。"
        ],
        "title": "隐尝在江陵忝故中令白公叨蒙知遇今复重过渚宫感事悲身遂成长句",
        "id": "df5004da-4e92-4ea7-a130-3a62ad0cdc80"
    },
    {
        "author": "罗隐",
        "paragraphs": [
            "草虫幽咽树初团，独系孤舟夜已阑。",
            "浊浪势奔吴苑急，疎钟声彻惠山寒。",
            "愁催鬓髪凋何易，贫恋家乡别渐难。",
            "他日亲朋应大笑，始知书劒是无端。"
        ],
        "title": "夜泊毘陵无锡县有寄",
        "id": "e0a9b920-b9ed-460f-b7c3-0f12fbc61597"
    },
    {
        "author": "罗隐",
        "paragraphs": [
            "暖触衣襟漠漠香，闲梅遮柳不胜芳。",
            "数枝艳拂文君酒，半里红欹宋玉墙。",
            "尽日无人疑怅望，有时经雨乍凄凉。",
            "旧山山下还如此，廻首东风一断肠。"
        ],
        "title": "桃花",
        "id": "8302c621-3c77-4308-9542-e2003c831a70"
    },
    {
        "author": "罗隐",
        "paragraphs": [
            "抛掷南阳为主忧，北征东讨尽良筹。",
            "时来天地皆同力，运去英雄不自由。",
            "千里山河轻孺子，两朝冠劒恨谯周。",
            "唯余巖下多情水，犹解年年傍驿流。"
        ],
        "tags": [
            "写人",
            "怀古",
            "写人诗"
        ],
        "title": "筹笔驿",
        "id": "282a3626-fcad-43fc-81c3-7c6d616d7aca"
    },
    {
        "author": "罗隐",
        "paragraphs": [
            "庄周高论伯牙琴，闲夜思量泪满襟。",
            "四海共谁言近事，九原从此负初心。",
            "鸥翻汉浦风波急，鴈下郧溪雾雨深。",
            "慙媿苍生还有意，解歌襦袴至如今。"
        ],
        "title": "重过随州故兵部李侍郎恩知因抒长句",
        "id": "7463fb4d-0d38-446a-95ca-28b8b305efb7"
    },
    {
        "author": "罗隐",
        "paragraphs": [
            "山川去接汉江东，曾伴隋侯醉此中。",
            "歌绕夜梁珠宛转，舞娇春席雪朦胧。",
            "棠遗善政阴犹在，薤送哀声事已空。",
            "惆怅知音竟难得，两行清泪白杨风。"
        ],
        "title": "商于驿楼东望有感",
        "id": "3b319d0c-9e24-401c-918e-90f328e78813"
    },
    {
        "author": "罗隐",
        "paragraphs": [
            "杜甫诗中韦曲花，至今无赖尚豪家。",
            "美人晓折露沾袖，公子醉时香满车。",
            "万里丹青传不得，二年风雨恨无涯。",
            "羨他南涧高眠客，春去春来任物华。"
        ],
        "title": "寄南城韦逸人",
        "id": "ba643b30-19e2-4219-b0b5-00b41ca5fbe3"
    },
    {
        "author": "罗隐",
        "paragraphs": [
            "吴王醉处十余里，照野拂衣今正繁。",
            "经雨不随山鸟散，倚风疑共路人言。",
            "愁怜粉艳飘歌席，静爱寒香扑酒罇。",
            "欲寄所思无好信，为人惆恨又黄昏。"
        ],
        "title": "梅花",
        "id": "dcca7f52-22eb-4259-b9a7-86e6dd1b6938"
    },
    {
        "author": "罗隐",
        "paragraphs": [
            "鸾音鹤信杳难回，凤驾龙车早晚来。",
            "仙境是谁知处所，人间空自造楼台。",
            "云侵朱槛应难到，虫网闲窗永不开。",
            "子细思量成底事，露凝风摆作尘埃。"
        ],
        "title": "淮南高骈所造迎仙楼",
        "id": "f345e4ae-4e49-4370-9a20-83dab7b30feb"
    },
    {
        "author": "罗隐",
        "paragraphs": [
            "高僧惠我七言诗，顿豁尘心展白眉。",
            "秀似谷中花媚日，清如潭底月圆时。",
            "应观法界莲千叶，肯折人间桂一枝。",
            "漂荡秦吴十余载，因循犹恨识师迟。"
        ],
        "title": "和禅月大师见赠",
        "id": "7eacb0e2-b501-4a74-9d95-7157411f3074"
    },
    {
        "author": "罗隐",
        "paragraphs": [
            "晚来乘兴谒先师，松柏凄凄人不知。",
            "九仭萧墙堆瓦砾，三间茅殿走狐狸。",
            "雨淋状似悲麟泣，露滴还同叹凤悲。",
            "傥使小儒名稍立，岂教吾道受栖迟。"
        ],
        "title": "谒文宣王庙",
        "id": "84926f6f-bc31-4657-9eda-faa140b3a4a9"
    },
    {
        "author": "罗隐",
        "paragraphs": [
            "三教之中儒最尊，止戈为武武尊文。",
            "吾今尚自披蓑笠，你等何须读典坟。",
            "释氏宝楼侵碧汉，道家宫殿拂青云。",
            "若教颜闵英灵在，终不羞他李老君。"
        ],
        "title": "代文宣王答",
        "id": "57c0a387-0e79-4207-9e1f-0fa4f6c810e0"
    },
    {
        "author": "罗隐",
        "paragraphs": [
            "朱轮此去正春风，且驻青云听断蓬。",
            "一榻早年容孺子，双旌今日别文翁。",
            "诚知汲善心长在，争奈干时迹转穷。",
            "酬德酬恩两无路，谩劳惆怅凤城东。"
        ],
        "title": "重送朗州张员外",
        "id": "d9c9e3b8-9873-498e-aafe-767730ad8e09"
    },
    {
        "author": "罗隐",
        "paragraphs": [
            "入蜀归吴三首诗，藏于笥箧重于师。",
            "劒关夜读相如听，瓜步秋吟炀帝悲。",
            "景物也知输健笔，时情谁不许高枝。",
            "明年二月春风里，江岛闲人慰所思。"
        ],
        "title": "广陵秋夜读进士常修三篇因题",
        "id": "d2f27ade-d6fc-4054-b48b-6d532251936a"
    },
    {
        "author": "罗隐",
        "paragraphs": [
            "桃在仙翁旧苑傍，暖烟轻霭扑人香。",
            "十年此地频偷眼，二月春风最断肠。",
            "曾恨梦中无好事，也知囊里有仙方。",
            "寻思仙骨终难得，始与回头问玉皇。"
        ],
        "title": "逼试投所知",
        "id": "b742aada-da27-4eac-a72e-525d247710b4"
    },
    {
        "author": "罗隐",
        "paragraphs": [
            "汉江波浪渌于苔，每到江边病眼开。",
            "半雨半风终日恨，无名无迹几时回。",
            "云生岸谷秋阴合，树接帆樯晚思来。",
            "对此空惭圣明代，忍教缨上有尘埃。"
        ],
        "title": "汉江上作",
        "id": "9e8709a4-746f-4baa-8ec2-ba4d8a33f0ed"
    },
    {
        "author": "罗隐",
        "paragraphs": [
            "秋河耿耿夜沈沈，往事三更尽到心。",
            "多病谩劳窥圣代，薄才终是费知音。",
            "家山梦后帆千尺，尘土搔来髪一簪。",
            "空羨良朋尽高价，可怜东箭与南金。"
        ],
        "title": "秋夜寄进士顾荣",
        "id": "63f2aab5-c61c-47c6-823d-8a3bee66a995"
    },
    {
        "author": "罗隐",
        "paragraphs": [
            "暖云慵堕柳垂条，骢马徐郎过渭桥。",
            "官秩旧参荀祕监，罇罍今伴霍嫖姚。",
            "科随鹄箭频曾中，礼向侯弓以重招。",
            "莫恨东风促行李，不多时节却归朝。"
        ],
        "title": "寄渭北徐从事",
        "id": "b9bae62a-2375-49dd-bc16-f87c56ff4bdf"
    },
    {
        "author": "罗隐",
        "paragraphs": [
            "酒阑离思浩无穷，西望维扬忆数公。",
            "万里飘零身未了，一家知奖意曾同。",
            "云横晋国尘应暗，路转吴江信不通。",
            "今日便成卢子谅，满襟珠泪堕霜风。"
        ],
        "title": "徐寇南逼感事献江南知己次韵",
        "id": "1b9690d8-210e-4fd3-8d15-940cb667b67c"
    },
    {
        "author": "罗隐",
        "paragraphs": [
            "小敷文伯见何时，南望三衢渴复饥。",
            "天子未能崇典诰，诸生徒欲恋旌旗。",
            "风高绿野苗千顷，露冷平楼酒满巵。",
            "尽是数旬陪奉处，使君争肯不相思。"
        ],
        "title": "寄三衢孙员外",
        "id": "c652b9aa-0ac6-4540-8626-998427441552"
    },
    {
        "author": "罗隐",
        "paragraphs": [
            "凤鸾势逸九霄宽，北去南来任羽翰。",
            "朱绂两参王俭府，绣衣三领杜林官。",
            "道从上国曾匡济，才向牢盆始重难。",
            "应笑张纲谩生事，埋轮不得在长安。"
        ],
        "title": "淮南送卢端公归台",
        "id": "00516f98-ea15-4848-8755-8c5cbd3e7bcf"
    },
    {
        "author": "罗隐",
        "paragraphs": [
            "入郭登桥出郭船，红楼日日柳年年。",
            "君王忍把平陈业，只博雷塘数亩田。"
        ],
        "title": "炀帝陵",
        "id": "109b216f-fc72-4d02-aae9-1830a8e50986"
    },
    {
        "author": "罗隐",
        "paragraphs": [
            "佛屋前头野草春，贵妃轻骨此为尘。",
            "从来绝色知难得，不破中原未是人。"
        ],
        "title": "马嵬坡",
        "id": "656306ec-e597-401b-bb9c-8967763151f5"
    },
    {
        "author": "罗隐",
        "paragraphs": [
            "灞岸晴来送别频，相偎相倚不胜春。",
            "自家飞絮犹无定，争解垂丝绊路人。"
        ],
        "title": "柳",
        "id": "9a935c45-8f29-496b-a6c7-0362682c8c5d"
    },
    {
        "author": "罗隐",
        "paragraphs": [
            "夹路依依千里遥，路人回首认隋朝。",
            "春风未借宣华意，犹费工夫长绿条。"
        ],
        "title": "隋堤柳",
        "id": "1f0e0004-ed06-4c9b-966b-6b726215c8ea"
    },
    {
        "author": "罗隐",
        "paragraphs": [
            "数步荒榛接旧蹊，寒江漠漠草凄凄。",
            "鹿门黄土无多少，恰到书生冢便低。"
        ],
        "title": "孟浩然墓",
        "id": "8a03df58-e9f4-4936-a6b5-a2ba5530cbf6"
    },
    {
        "author": "罗隐",
        "paragraphs": [
            "长策东鞭及海隅，鼋鼍奔起鬼神趋。",
            "怜君未到沙丘日，肯信人间有死无。"
        ],
        "title": "秦纪",
        "id": "adce9f9c-538c-45f2-938f-4d4143f4973c"
    },
    {
        "author": "罗隐",
        "paragraphs": [
            "掌前流水驻无尘，掌下轩车日日新。",
            "谩向山头高举手，何曾招得路行人。"
        ],
        "title": "仙掌",
        "id": "6729c05a-c777-4a24-8be6-bc9d469c5bd2"
    },
    {
        "author": "罗隐",
        "paragraphs": [
            "湖上风高动白苹，暂延清景此逡巡。",
            "隔年违别成何事，半夜相看似故人。",
            "蟾向静中矜爪距，兔隈明处弄精神。",
            "嫦娥老大应惆怅，倚泣苍苍桂一轮。"
        ],
        "title": "咏月",
        "id": "e9e266c5-d56f-4ed0-8d24-f076150762cf"
    },
    {
        "author": "罗隐",
        "paragraphs": [
            "西游象阙媿知音，东下荆溪称越吟。",
            "风动芰荷香四散，月明楼阁影相侵。",
            "闲欹别枕千般梦，醉送征帆万里心。",
            "薜荔衣裳木兰檝，异时烟雨好追寻。"
        ],
        "title": "宿荆州江陵驿",
        "id": "47c8f00d-4417-4e61-93eb-203f19bdcb2c"
    },
    {
        "author": "罗隐",
        "paragraphs": [
            "雪晴天外见诸峰，幽轧行轮有去踪。",
            "内史宅边今独恨，步兵厨畔旧相容。",
            "十年别鬓疑朝镜，千里归心著晚钟。",
            "若不他时更青眼，未知谁肯荐临邛。"
        ],
        "title": "抚州别阮兵曹",
        "id": "d0fbdee0-1149-4129-86f9-29414c55ba5c"
    },
    {
        "author": "罗隐",
        "paragraphs": [
            "少年容易舍樵渔，曾辱明公荐子虚。",
            "汉殿寒夜时不食，宋都风急命何疎。",
            "云埋野艇吟归去，草没山田赋遂初。",
            "长劒一寻歌一奏，此心争肯为鲈鱼。"
        ],
        "title": "新安投所知",
        "id": "a9476a76-abc6-45b4-b36e-94847f866e9f"
    },
    {
        "author": "罗隐",
        "paragraphs": [
            "江边旧业半彫残，每轸归心即万端。",
            "狂折野梅山店暖，醉吹村笛酒楼寒。",
            "只言圣代谋身易，争奈贫儒得路难。",
            "同病同忧更何事，为君提笔画渔竿。"
        ],
        "title": "江边有寄",
        "id": "f6caa5b9-9b73-41eb-b973-68037062e935"
    },
    {
        "author": "罗隐",
        "paragraphs": [
            "二年流落大梁城，每送君归即有情。",
            "别路算来成底事，旧游言著似前生。",
            "苑荒嬾认词人会，门在空怜烈士名。",
            "至竟男儿分应定，不须惆怅谷中莺。"
        ],
        "title": "送友人归夷门",
        "id": "2f54a309-e8ea-435c-a619-761d42169ff5"
    },
    {
        "author": "罗隐",
        "paragraphs": [
            "吴公台下别经秋，破虏城边暂驻留。",
            "一笑有情堪解梦，数年无故不同游。",
            "云牵楚思横鱼艇，柳送乡心入酒楼。",
            "且酌松醪依旧醉，谁能相见向春愁。"
        ],
        "title": "湘中见进士乔诩",
        "id": "f9292b45-fde7-41c4-a79d-6219186cd031"
    },
    {
        "author": "罗隐",
        "paragraphs": [
            "贵提金印出咸秦，潇洒江城两度春。",
            "一派水清疑见胆，数重山翠欲留人。",
            "望崇早合归黄阁，诗好何妨恋白苹。",
            "自是受恩心未足，却垂双翅羨吴均。"
        ],
        "title": "上霅川裴郎中",
        "id": "598adc93-bfca-4bf3-be85-a5048ec4bcca"
    },
    {
        "author": "罗隐",
        "paragraphs": [
            "怒声汹汹势悠悠，罗刹江边地欲浮。",
            "漫道往来存大信，也知反覆向平流。",
            "任抛巨浸疑无底，猛过西陵只有头。",
            "至竟朝昏谁主掌，好骑赪鲤问阳侯。"
        ],
        "tags": [
            "钱塘江"
        ],
        "title": "钱塘江潮",
        "id": "d703eb74-ba16-42cc-b86c-d7433fdfa7e8"
    },
    {
        "author": "罗隐",
        "paragraphs": [
            "物态时情难重陈，夫君此去莫伤春。",
            "男儿只要有知己，才子何堪更问津。",
            "万转江山通蜀国，两行珠翠见褒人。",
            "海棠花谢东风老，应念京都共苦辛。"
        ],
        "title": "送人赴职任褒中",
        "id": "a5ac046b-bd19-489b-919d-563595326370"
    },
    {
        "author": "罗隐",
        "paragraphs": [
            "试将生计问蓬根，心委寒灰首戴盆。",
            "翅弱未知三岛路，舌顽虚掉五侯门。",
            "啸烟白狖沈高木，擣月清砧触旅魂。",
            "家在碧江归不得，十年鱼艇长苔痕。"
        ],
        "title": "临川投穆中丞",
        "id": "e31d2a65-13f0-4242-81c3-0c205d2b9486"
    },
    {
        "author": "罗隐",
        "paragraphs": [
            "萧萧羸马正尘埃，又送輶轩向吹台。",
            "别酒莫辞今夜醉，故人知是几时回。",
            "泉经华岳犹应冻，花到梁园始合开。",
            "为谢东门抱关吏，不堪惆怅满离杯。"
        ],
        "title": "早春送张坤归大梁",
        "id": "d6640c0c-32b0-48f7-adbd-6709ec39ea77"
    },
    {
        "author": "罗隐",
        "paragraphs": [
            "松橘苍黄覆钓矶，早年生计近年违。",
            "老知风月终堪恨，贫觉家山不易归。",
            "别岸客帆和鴈落，晚程霜叶向人飞。",
            "买臣严助精灵在，应笑无成一布衣。"
        ],
        "title": "东归途中作",
        "id": "08d59a44-af3e-40cc-ab1e-5baef4aa0737"
    },
    {
        "author": "罗隐",
        "paragraphs": [
            "赋成无处换黄金，却向春风动越吟。",
            "天子爱才虽仄席，诸生多病又沾襟。",
            "柳攀灞岸狂遮袂，水忆池阳渌满心。",
            "珍重彩衣归正好，莫将闲事系升沈。"
        ],
        "title": "送进士臧濆下第后归池州",
        "id": "2384ff33-19d4-4417-a53b-dd3640722046"
    },
    {
        "author": "罗隐",
        "paragraphs": [
            "丹桂无心彼此谙，二年疎嬾共江潭。",
            "愁知酒醆终难舍，老觉人情转不堪。",
            "云外鸳鸯非故旧，眼前胶漆似烟岚。",
            "劳歌一曲霜风暮，击折湘妃白玉簪。"
        ],
        "title": "湘中赠范郧",
        "id": "e17df864-ff93-4234-8565-45dbab852beb"
    },
    {
        "author": "罗隐",
        "paragraphs": [
            "衰羸岂合话荆州，争奈思多不自由。",
            "无路重趋桓典马，有诗曾上仲宣楼。",
            "尘销别迹堪垂泪，树拂他门嬾举头。",
            "一种人间太平日，独教零落忆沧州。"
        ],
        "title": "寄张侍郎",
        "id": "d50b42bf-ebbc-4adb-8a5a-47db62eee71c"
    },
    {
        "author": "罗隐",
        "paragraphs": [
            "楚城日暮烟霭深，楚人驻马还登临。",
            "襄王台下水无赖，神女庙前云有心。",
            "千载是非难重问，一江风雨好闲吟。",
            "欲招屈宋当时魄，兰败荷枯不可寻。"
        ],
        "title": "渚宫秋思",
        "id": "1e2eb811-aed9-4712-ba96-a7ef06c0d4c3"
    },
    {
        "author": "罗隐",
        "paragraphs": [
            "槐杪清蝉烟雨余，萧萧凉叶堕衣裾。",
            "噪槎乌散沈苍岭，弄杵风高上碧虚。",
            "百岁梦生悲蛱蜨，一朝香死泣芙蕖。",
            "六宫谁买相如赋，团扇恩情日日疎。"
        ],
        "title": "闲居早秋",
        "id": "3723f8d8-27d0-4aff-9df6-34c9430afec0"
    },
    {
        "author": "罗隐",
        "paragraphs": [
            "潮平远岸草侵沙，东晋衰来最可嗟。",
            "庾舅已能窥帝室，王都还是预人家。",
            "山寒老树啼风曲，泉暖枯骸动芷牙。",
            "欲起九原看一徧，秦淮声急日西斜。"
        ],
        "title": "建康",
        "id": "37f23f6c-4575-4dbf-b621-392c22beef99"
    },
    {
        "author": "罗隐",
        "paragraphs": [
            "江蓠漠漠树重重，东过清淮到宿松。",
            "县好也知临浣水，官闲应得看灊峰。",
            "春风绿野吴歌怨，雪霁平郊楚酒浓。",
            "留取余杯待张翰，明年归棹一从容。"
        ],
        "title": "送舒州宿松县傅少府",
        "id": "0df6f1cf-96fc-4341-b1e7-09d703ea95a6"
    },
    {
        "author": "罗隐",
        "paragraphs": [
            "败垣危堞迹依稀，试驻羸骖吊落晖。",
            "跋扈以成梁冀在，简书难问杜乔归。",
            "由来世事须翻覆，未必余才解是非。",
            "千载昆阳好功业，与君门下作恩威。"
        ],
        "title": "经故洛阳城",
        "id": "943080c5-852b-47ea-a2b2-9cd2e194719d"
    },
    {
        "author": "罗隐",
        "paragraphs": [
            "百尺高台勃勃州，大刀长戟汉诸侯。",
            "征鸿过尽边云阔，战马闲来塞草秋。",
            "国计已推肝胆许，家财不为子孙谋。",
            "仍闻陇蜀由多事，深喜将军未白头。"
        ],
        "title": "夏州胡常侍",
        "id": "6aab3187-1815-49eb-9072-3df6036c2988"
    },
    {
        "author": "罗隐",
        "paragraphs": [
            "半年池口恨萍蓬，今日思量已梦中。",
            "游子马蹄难重到，故人尊酒与谁同。",
            "山横翠后千重绿，蜡想歌时一烬红。",
            "从此客程君不见，麦秋梅雨徧江东。"
        ],
        "title": "寄进士卢休",
        "id": "497b1b34-1b9e-47a8-a971-9ee55f53470c"
    },
    {
        "author": "罗隐",
        "paragraphs": [
            "中间声迹早薰然，阻避钧衡过十年。",
            "碧海浪高终济物，苍梧云好已归天。",
            "花迎彩服离莺谷，柳傍东风触马鞭。",
            "应念凄凉洞庭客，夜深双泪忆渔船。"
        ],
        "tags": [
            "洞庭湖"
        ],
        "title": "赠先辈令狐补阙",
        "id": "59341040-7f21-497f-a7a5-bfbdcd1cd6e5"
    },
    {
        "author": "罗隐",
        "paragraphs": [
            "一枝何足解人愁，抛却还随定远侯。",
            "紫陌红尘今别恨，九衢双阙夜同游。",
            "芳时易失劳行止，良会难期且驻留。",
            "若到边庭有来使，试批书尾话梁州。"
        ],
        "title": "送秦州从事",
        "id": "abe585c2-58ba-4dd7-ad20-f8f6df7805b2"
    },
    {
        "author": "罗隐",
        "paragraphs": [
            "锦帐郎官塞诏年，汀州曾驻木兰船。",
            "祢衡酒醒春瓶倒，柳恽诗成海月圆。",
            "歌蹙远山珠滴滴，漏催香烛泪涟涟。",
            "使君入拜吾徒在，宣室他时岂偶然。"
        ],
        "title": "湖州裴郎中赴阙后投简寄友生",
        "id": "dbb3c751-ed46-4634-bfaa-e07ccc696efe"
    },
    {
        "author": "罗隐",
        "paragraphs": [
            "苹洲重到杳难期，西倚邮亭忆往时。",
            "北海尊中常有酒，东阳楼上岂无诗。",
            "地清每负生灵望，官重方升礼乐司。",
            "闻说江南旧歌曲，至今犹自唱吴姬。"
        ],
        "title": "秋日泊平望驿寄太常裴郎中",
        "id": "3ca5a4eb-2ac8-4426-8e47-5d5681dcb9fc"
    },
    {
        "author": "罗隐",
        "paragraphs": [
            "吴塞当时指此山，吴都亡后绿孱颜。",
            "岭梅乍暖残妆恨，沙鸟初晴小队闲。",
            "波阔鱼龙应混杂，壁危猿狖奈奸顽。",
            "会将一副寒蓑笠，来与渔翁作往还。"
        ],
        "title": "西塞山",
        "id": "6ce1451f-5e44-4ebb-80ea-6f0c6c91d5e9"
    },
    {
        "author": "罗隐",
        "paragraphs": [
            "梁宋追游早岁同，偶然违别事皆空。",
            "年如流水催何急，道似危途动即穷。",
            "醉舞且欣连夜月，狂吟还聚上楼风。",
            "烦君更枉骚人句，白凤灵虵满袖中。"
        ],
        "title": "秋日汴河客舍酬友人",
        "id": "ebff189e-a2fa-42e8-a008-827abb2b0ff3"
    },
    {
        "author": "罗隐",
        "paragraphs": [
            "仙桂高高似有神，貂裘敝尽取无因。",
            "难将白发期公道，不觉丹枝属别人。",
            "双阙往来慙请谒，五湖归后耻交亲。",
            "盈盘紫蟹千巵酒，添得临岐泪满巾。"
        ],
        "title": "东归",
        "id": "2f2e79a1-e504-422a-90c4-c398bc9dc47d"
    },
    {
        "author": "罗隐",
        "paragraphs": [
            "朝论国计暮论兵，余力犹随凤藻生。",
            "语继盘盂抛俗格，气兼河岳带商声。",
            "闲寻绮思千花丽，静想高吟六义清。",
            "天柄已持尧典在，更堪回首问缘情。"
        ],
        "title": "广陵李仆射借示近诗因投献",
        "id": "f96f3c83-6ec5-4523-9d33-782f7129f4b2"
    },
    {
        "author": "罗隐",
        "paragraphs": [
            "燕恋雕梁马恋轩，此心从此更何言。",
            "直将尘外三生命，未敌君侯一日恩。",
            "红蜡有时还入梦，片帆何处独销魂？忍看明发衣襟上，珠泪痕中见酒痕。"
        ],
        "title": "三衢哭孙员外",
        "id": "397d8aed-01e9-4f40-93b8-1dd63636e148"
    },
    {
        "author": "罗隐",
        "paragraphs": [
            "凤里前年别望郎，丁宁唯恐滞吴乡。",
            "劝疎杯酒知妨事，乞与书题作裹粮。",
            "苹鹿未能移海曲，县花寻已落河阳。",
            "九原自此无因见，反覆遗踪泪万行。"
        ],
        "title": "箧中得故王郎中书",
        "id": "af82dc0f-3a0c-4ff4-bd21-c9309f4a7de5"
    },
    {
        "author": "罗隐",
        "paragraphs": [
            "逼脸横颐咽复匀，也曾谗毁也伤神。",
            "自从鲁国潸然后，不是奸人即妇人。"
        ],
        "title": "泪",
        "id": "6d4cfc91-a317-437e-b1db-e814d9f7e6bb"
    },
    {
        "author": "罗隐",
        "paragraphs": [
            "铜梁路远草青青，此恨那堪枕上听。",
            "一种有冤犹可报，不如衔石叠沧溟。"
        ],
        "title": "子规",
        "id": "9a8ce2d8-72a5-47ed-a33e-ed9d7b3620ad"
    },
    {
        "author": "罗隐",
        "paragraphs": [
            "让高泰伯开基日，贤见延陵复命时。",
            "未会子孙因底事，解崇台榭为西施。"
        ],
        "title": "姑苏台",
        "id": "158f4c90-4cfe-425b-bf44-32d9a286cd08"
    },
    {
        "author": "罗隐",
        "paragraphs": [
            "男儿未必尽英雄，但到时来即命通。",
            "若使吴都犹王气，将军何处立殊功。"
        ],
        "title": "王濬墓",
        "id": "a50426bd-bae7-4cf5-8087-f5be82570c53"
    },
    {
        "author": "罗隐",
        "paragraphs": [
            "心如野鹿迹如萍，谩向人间性一灵。",
            "往事不知多少梦，夜来和酒一时醒。"
        ],
        "title": "京中晚望",
        "id": "0f5bdc9f-bf16-4e43-b9ce-bcd65348d156"
    },
    {
        "author": "罗隐",
        "paragraphs": [
            "兰亭醉客旧知闻，欲问平安隔海云。",
            "不是金陵钱太尉，世事谁肯更容身。"
        ],
        "title": "寄窦泽处士二首 一",
        "id": "df280adc-ffab-48b3-b3bb-affe22a73caf"
    },
    {
        "author": "罗隐",
        "paragraphs": [
            "鼇背楼台拂白榆，此中槎客亦踟蹰。",
            "牢山道士无仙骨，却向人间作酒徒。"
        ],
        "title": "寄窦泽处士二首 二",
        "id": "b5cae4e5-5bc8-487d-8dbc-e998dfe8553e"
    },
    {
        "author": "罗隐",
        "paragraphs": [
            "凉吹从何起，中宵景象清。",
            "漫随云叶动，高傍桂枝生。",
            "漠漠看无际，萧萧别有声。",
            "远吹斜汉转，低拂白榆轻。",
            "寥泬工夫大，干坤岁序更。",
            "因悲远归客，长望一枝荣。"
        ],
        "title": "省试秋风生桂枝",
        "id": "5e37b9d8-3ea8-485f-adf2-a3a01f08d803"
    },
    {
        "author": "罗隐",
        "paragraphs": [
            "故人不可见，聊复拂鸣琴。",
            "鹊绕风枝急，萤藏露草深。",
            "平生四方志，此夜五湖心。",
            "惆怅友朋尽，洋洋漫好音。"
        ],
        "title": "思故人",
        "id": "bde97bac-83f5-400a-9678-88b15d2de8ed"
    },
    {
        "author": "罗隐",
        "paragraphs": [
            "龙楼李丞相，昔岁仰高文。",
            "黄阁寻无主，青山竟未焚。",
            "夜船乘海月，秋寺伴江云。",
            "却恐尘埃里，浮名点污君。"
        ],
        "title": "寄陆龟蒙",
        "id": "be478254-6ea4-4a09-9338-b4b3e6f68f5c"
    },
    {
        "author": "罗隐",
        "paragraphs": [
            "中间李建州，夏汭偶同游。",
            "顾我论佳句，推君最上流。",
            "九霄无鹤板，双鬓老渔舟。",
            "世难方如此，何当浣旅愁。"
        ],
        "title": "题方干诗",
        "id": "abd05c77-a74d-4137-9ab9-13aa44f9249c"
    },
    {
        "author": "罗隐",
        "paragraphs": [
            "秋江待晚潮，客归斾旌摇。",
            "细雨翻芦叶，高风却柳条。",
            "兵戈村落破，饥俭虎狼骄。",
            "吾土兼连此，离魂望里消。"
        ],
        "title": "秋江",
        "id": "65b819eb-f3d9-43b1-a8ff-510bf02fb397"
    },
    {
        "author": "罗隐",
        "paragraphs": [
            "梁王握豹韬，雪里见枚臯。",
            "上客趋丹陛，游人叹二毛。",
            "门闲知待诏，星动想濡毫。",
            "一首长杨赋，应嫌索价高。"
        ],
        "title": "寄制诰李舍人",
        "id": "74bb3931-e96a-4d7d-97c1-f635abe052f0"
    },
    {
        "author": "罗隐",
        "paragraphs": [
            "秋日黄陂下，孤舟忆共谁。",
            "江山三分楚，风雨二妃祠。",
            "知己秦貂没，流年贾鵩悲。"
        ],
        "title": "秋日怀孟夷庚",
        "id": "b8aba680-09a8-4db6-9639-b370f25d2a89"
    },
    {
        "author": "罗隐",
        "paragraphs": [
            "分漕得洛川，谠议更昭然。",
            "在省曾批敕，中台肯避权。",
            "所悲时渐薄，共贺道由全。",
            "卖与清平代，相兼直几钱。"
        ],
        "title": "送李右丞分司",
        "id": "37349bd5-df05-478f-a312-0f80b060d972"
    },
    {
        "author": "罗隐",
        "paragraphs": [
            "不是逢清世，何由见皂囊。",
            "事虽危虎尾，名胜泊鹓行。",
            "毒雾郴江阔，愁云楚驿长。",
            "归时有诗赋，一为吊沈湘。"
        ],
        "title": "郴江迁客",
        "id": "bd9cf968-9a0c-4df8-9bbd-dfeb8c2fba21"
    },
    {
        "author": "罗隐",
        "paragraphs": [
            "劒佩孙弘阁，戈鋋太尉营。",
            "重言虚有位，孤立竟无成。",
            "丘陇笳箫咽，池台岁月平。",
            "此恩何以报，归处是柴荆。"
        ],
        "title": "感旧",
        "id": "467d64c8-a182-4939-8cac-65c10d4cea3b"
    },
    {
        "author": "罗隐",
        "paragraphs": [
            "越海霜天暮，辞韬野草干。",
            "俊通司隶职，严奉武夫官。",
            "眼恶藏蜂在，心麤逐物殚。",
            "近来脂腻足，驱遣不妨难。"
        ],
        "title": "鹰",
        "id": "0eac8763-a9f9-4d87-837d-572185bcb594"
    },
    {
        "author": "罗隐",
        "paragraphs": [
            "红尘扰扰间，立马看南山。",
            "谩道经年往，何妨逐日闲。",
            "病中霜叶赤，愁里鬓毛斑。",
            "不为良知在，驱车已出关。"
        ],
        "title": "秋日寄狄补阙",
        "id": "4142ae0c-d062-451b-952d-3456b909d19a"
    },
    {
        "author": "罗隐",
        "paragraphs": [
            "谢舞仍宫柳，高奇世少双。",
            "侍中生不到，园令死须降。",
            "班秩通乌府，罇罍奉碧幢。",
            "昭王有余烈，试为祷迷邦。"
        ],
        "title": "寄易定公乘亿侍郎",
        "id": "f4a3bbd8-63a3-41a1-b561-663a0188e7a7"
    },
    {
        "author": "罗隐",
        "paragraphs": [
            "佐棘竟谁同，因思证圣中。",
            "事虽忘显报，理合有阴功。",
            "官序诜枝老，幽尘范甑空。",
            "几时潘好礼，重与话清风。"
        ],
        "title": "寄大理徐郎中",
        "id": "7a3e7589-6d3a-4b75-83b8-9f4a5489262e"
    },
    {
        "author": "罗隐",
        "paragraphs": [
            "早岁长杨赋，当年谏猎书。",
            "格高时辈伏，言数宦情疎。",
            "慷慨传丹桂，艰难保旧居。",
            "退朝观藁草，能望马相如。"
        ],
        "title": "寄苏拾遗",
        "id": "cdee7e1d-ae6d-449f-a361-508b279fe539"
    },
    {
        "author": "罗隐",
        "paragraphs": [
            "多病仍疎拙，唯君与我同。",
            "帝乡年共老，江徼业俱空。",
            "燕冷辞华屋，蛩凉恨晓丛。",
            "白云高几许，全属采芝翁。"
        ],
        "title": "寄许融",
        "id": "ead5fb8e-39c8-48c9-a34c-a8e5b51832eb"
    },
    {
        "author": "罗隐",
        "paragraphs": [
            "栾郄门风大，裴王礼乐优。",
            "班资冠鸡舌，人品压龙头。",
            "夜直炉香细，晴编疏草稠。",
            "近闻潘散骑，三十二悲秋。"
        ],
        "title": "寄礼部郑员外",
        "id": "ee828e9b-fa64-48ce-9b18-d19717987396"
    },
    {
        "author": "罗隐",
        "paragraphs": [
            "篱落岁云暮，数枝聊自芳。",
            "雪裁纤蘂密，金拆小苞香。",
            "千载白衣酒，一生青女霜。",
            "春丛莫轻薄，彼此有行藏。"
        ],
        "title": "菊",
        "id": "8a480259-5451-4f83-8ca9-6b099d2bfc4c"
    },
    {
        "author": "罗隐",
        "paragraphs": [
            "水国春常在，台城夜未寒。",
            "丽华承宠渥，江令捧杯盘。",
            "宴罢明堂烂，诗成宝炬残。",
            "兵来吾有计，金井玉钩栏。"
        ],
        "title": "台城",
        "id": "903c2e05-04ca-4177-81e2-e68f917b4d3b"
    },
    {
        "author": "罗隐",
        "paragraphs": [
            "良时不复再，渐老更难言。",
            "远水犹经眼，高楼似断魂。",
            "依依宋玉宅，历历长卿村。",
            "今日空江畔，相于只酒樽。"
        ],
        "title": "旧游",
        "id": "9d5564a4-bca5-45ed-8a14-b578250b0e77"
    },
    {
        "author": "罗隐",
        "paragraphs": [
            "祝融峰下别，三载梦魂劳。",
            "地转南康重，官兼亚相高。",
            "海鹏终负日，神马背眠槽。",
            "会得窥成绩，幽窗染兔毫。"
        ],
        "title": "寄虔州薛大夫",
        "id": "92deabd7-56ff-4257-bd98-f2dbe25bb63f"
    },
    {
        "author": "罗隐",
        "paragraphs": [
            "魂兮檇李城，犹未有人耕。",
            "好月当年事，残花触处情。",
            "向谁曾艳冶，随分得声名。",
            "应侍吴王宴，兰桡暗送迎。"
        ],
        "title": "苏小小墓",
        "id": "c6733060-b6c9-412e-8c94-5147a0a7b1d1"
    },
    {
        "author": "罗隐",
        "paragraphs": [
            "青门欲曙天，车马已喧阗。",
            "禁柳疎风雨，墙花拆露鲜。",
            "向谁夸丽景，只是叹流年。",
            "不得高飞便，回头望纸鸢。"
        ],
        "title": "寒食日早出城东",
        "id": "53d14187-5e4f-4c09-8999-44cf9a9e7044"
    },
    {
        "author": "罗隐",
        "paragraphs": [
            "边寇日骚动，故人音信稀。",
            "长缨慙贾谊，孤愤忆韩非。",
            "晓匣鱼肠冷，春园鸭掌肥。",
            "知君安未得，聊且示忘机。"
        ],
        "title": "秋日怀贾随进士",
        "id": "b7765e7f-ba4c-4d42-86c1-d7bdcb894858"
    },
    {
        "author": "罗隐",
        "paragraphs": [
            "沧海去未得，倚舟聊问津。",
            "生灵寇盗尽，方镇改更贫。",
            "梦里旧行处，眼前新贵人。",
            "从来事如此，君莫独霑巾。"
        ],
        "title": "乱后逢友人",
        "id": "9f44f93e-dc0c-4ce4-8ff3-376a75c57ea5"
    },
    {
        "author": "罗隐",
        "paragraphs": [
            "已叹良时晚，仍悲别酒催。",
            "暖芳随日薄，轻片逐风回。",
            "黛敛愁歌扇，妆残泣镜台。",
            "繁阴莫矜衒，终是共尘埃。"
        ],
        "title": "残花",
        "id": "a9ca03f2-120a-469f-9df6-535a160b9a4d"
    },
    {
        "author": "罗隐",
        "paragraphs": [
            "远岸平如翦，澄江静似铺。",
            "紫鳞仙客驭，金颗李衡奴。",
            "冷叠羣山阔，清涵万象殊。",
            "严陵亦高见，归卧是良图。"
        ],
        "title": "秋日富春江行",
        "id": "274e3283-a3aa-49e8-876a-397f8aa7aced"
    },
    {
        "author": "罗隐",
        "paragraphs": [
            "规谏扬雄赋，邅回贾谊官。",
            "久贫还往少，孤立转迁难。",
            "清镜流年急，高槐旅舍寒。",
            "侏儒亦何有，饱食向长安。"
        ],
        "title": "寄侯博士",
        "id": "a505b7a3-9631-46f7-9dba-7a17a413908d"
    },
    {
        "author": "罗隐",
        "paragraphs": [
            "未至应居右，全家出帝乡。",
            "礼优逢苑雪，官重带台霜。",
            "夜浦吴潮吼，春滩建水狂。",
            "延平有风雨，从此是腾骧。"
        ],
        "title": "送沈光侍御赴职闽中",
        "id": "5c7d0e82-2c24-4866-a158-3b418686bfdb"
    },
    {
        "author": "罗隐",
        "paragraphs": [
            "东台失路岐，荣辱事堪悲。",
            "我寝牛衣敝，君居豸角危。",
            "风尘慙上品，才业愧明时。",
            "千里芙蓉幕，何由话所思。"
        ],
        "title": "寄袁皓侍郎",
        "id": "5a6635ba-e3c0-4aea-b75a-15bd79de18b5"
    },
    {
        "author": "罗隐",
        "paragraphs": [
            "西班掌禁兵，兰锜最分明。",
            "晓色严天仗，春寒避火城。",
            "安危虽已任，韬略即嘉声。",
            "请问何功德，壶关寇始平。"
        ],
        "title": "寄金吾李荪常侍",
        "id": "479bfb22-e8d0-4675-acfc-9b14b8f2be8d"
    },
    {
        "author": "罗隐",
        "paragraphs": [
            "南朝徐庾流，洛下忆同游。",
            "酒采闲坊菊，山登远寺楼。",
            "相思劳寄梦，偶别已经秋。",
            "还被青青桂，催君不自由。"
        ],
        "title": "商于驿与于蕴玉话别",
        "id": "d41c1519-3e03-4a11-b1d2-495dca280343"
    },
    {
        "author": "罗隐",
        "paragraphs": [
            "盛礼何由覩，嘉名偶寄居。",
            "周南太史泪，蛮徼长卿书。",
            "砌竹摇风直，庭花泣露疎。",
            "谁能赋秋兴，千里隔吾庐。"
        ],
        "title": "封禅寺居",
        "id": "2ec66fc5-f59d-48b6-8b93-3b37285f518c"
    },
    {
        "author": "罗隐",
        "paragraphs": [
            "志士不敢道，贮之成祸胎。",
            "小人无事艺，假尔作梯媒。",
            "解释愁肠结，能分睡眼开。",
            "朱门狼虎性，一半逐君回。"
        ],
        "title": "钱",
        "id": "0cb01fab-d4ec-45f0-b3fc-0f3216b08489"
    },
    {
        "author": "罗隐",
        "paragraphs": [
            "赤壁征文聘，中台拜郄诜。",
            "官资参令仆，曹署辖星辰。",
            "幞被从谁起，持纲自此新。",
            "举朝明典教，封纳诏书频。",
            "禁树曾摛藻，台乌旧避尘。"
        ],
        "title": "投寄韦右丞",
        "id": "04657fcb-1d6b-4602-9f49-6dad410298b4"
    },
    {
        "author": "罗隐",
        "paragraphs": [
            "不奈荒城畔，那堪晚照中。",
            "野晴霜浥绿，山冷雨催红。",
            "游子灞陵道，美人长信宫。",
            "等闲居岁暮，摇落意无穷。"
        ],
        "title": "红叶",
        "id": "1f1220b8-28ca-4ded-b86b-11a6f4a7c0e7"
    },
    {
        "author": "罗隐",
        "paragraphs": [
            "辽鹤虚空语，冥鸿未易亲。",
            "偶然来即是，必拟见无因。",
            "霜霰穷冬令，杯盘旅舍贫。",
            "只应蓟子训，醉后懒分身。"
        ],
        "title": "期徐道者不至",
        "id": "aaafa3c0-094c-402f-8610-c706151403bf"
    },
    {
        "author": "罗隐",
        "paragraphs": [
            "官历行将尽，村醪强自倾。",
            "厌寒思暖律，畏老惜残更。",
            "岁月已如此，寇戎犹未平。",
            "儿童不谙事，歌吹待天明。"
        ],
        "title": "岁除夜",
        "id": "132ac8aa-4524-482a-90bc-35498821b663"
    },
    {
        "author": "罗隐",
        "paragraphs": [
            "尽道丰年瑞，丰年事若何。",
            "长安有贫者，为瑞不宜多。"
        ],
        "tags": [
            "忧国忧民",
            "写雪",
            "雪"
        ],
        "title": "雪",
        "id": "fd9f5498-6508-420a-a943-80951767c24a"
    },
    {
        "author": "罗隐",
        "paragraphs": [
            "旅梦思迁次，穷愁有叹嗟。",
            "子鹅京口远，粳米会稽赊。",
            "漏涩才成滴，灯寒不作花。",
            "出门聊一望，蟾桂向人斜。"
        ],
        "title": "旅梦",
        "id": "3f16be97-3fdf-4508-963d-43104abcff2f"
    },
    {
        "author": "罗隐",
        "paragraphs": [
            "庭树已黄落，闭门俱寂寥。",
            "未知栖托处，空羨圣明朝。",
            "酒醒乡心阔，云晴客思遥。",
            "吾徒自多感，颜子只箪瓢。"
        ],
        "title": "秋寄张坤",
        "id": "bbe2f128-c873-4659-9c4a-4f0501660450"
    },
    {
        "author": "罗隐",
        "paragraphs": [
            "旧国迢迢远，清秋种种新。",
            "已衰曾轸虑，初见忽霑巾。",
            "日薄梳兼嬾，根危镊恐频。",
            "青铜不自见，只拟老他人。"
        ],
        "title": "伤华髪",
        "id": "d8d5aa06-577c-4aba-8fa5-f169d1295d5e"
    },
    {
        "author": "罗隐",
        "paragraphs": [
            "雨过晚凉生，楼中枕簟清。",
            "海风吹乱木，巖磬落孤城。",
            "百岁几多日，四蹄无限程。",
            "西邻莫高唱，俱是别离情。"
        ],
        "title": "九江早秋",
        "id": "457e4b9d-7a1b-4c6d-89fc-cf834b93771e"
    },
    {
        "author": "罗隐",
        "paragraphs": [
            "九华曾屏迹，罹乱与心违。",
            "是处堪终老，新秋又未归。",
            "病中芳草歇，愁里白云飞。",
            "樵侣兼同志，音书近亦稀。"
        ],
        "title": "初秋寄友人",
        "id": "36166023-ac59-44e9-bdd6-5f637a9facf4"
    },
    {
        "author": "罗隐",
        "paragraphs": [
            "端居湖岸东，生计有无中。",
            "魇处千般鬼，寒时百种风。",
            "性灵纵道拙，心事奈成空。",
            "多谢金台客，何当一笑同。"
        ],
        "title": "秋居有寄",
        "id": "a6412981-f3d1-4051-b7b6-5fe5fe0b885c"
    },
    {
        "author": "罗隐",
        "paragraphs": [
            "南山雪乍晴，寒气转峥嵘。",
            "销却闲门出，随他骏马行。",
            "一竿如有计，五鼎岂须烹。",
            "愁见天街草，青青又欲生。"
        ],
        "title": "雪霁",
        "id": "26aab409-d6fc-4be7-8e95-030cdb5e486c"
    },
    {
        "author": "罗隐",
        "paragraphs": [
            "终日路岐旁，前程亦可量。",
            "未能慙面黑，只是恨头方。",
            "雅旨逾千里，高文近两行。",
            "君知不识字，第一莫形相。"
        ],
        "title": "堠子",
        "id": "1ddef908-251a-42a9-ad6e-930f4886d00c"
    },
    {
        "author": "罗隐",
        "paragraphs": [
            "江上偶分袂，四回寒暑更。",
            "青山无路入，白发满头生。",
            "郢浦鴈寻过，镜湖蝉又鸣。",
            "怜君未归日，杯酒若为情。"
        ],
        "title": "初夏寄顾绍宗",
        "id": "131bd556-b400-40a1-9cf6-6671ee1b468f"
    },
    {
        "author": "罗隐",
        "paragraphs": [
            "苕溪烟月久因循，野鹤衣裘独茧纶。",
            "只说泊船无定处，不知携手是何人。",
            "朱黄拣日囚尸鬼，青白临时注脑神。",
            "欲访先生问经诀，世间难得不由身。"
        ],
        "title": "寄第五尊师",
        "id": "14c5376f-dec8-4920-ac45-3e88c1db3150"
    },
    {
        "author": "罗隐",
        "paragraphs": [
            "西华有路入中华，依约山川认永嘉。",
            "羽客昔时留篠簜，故人今又种烟霞。",
            "坛高已降三清鹤，海近应通八月槎。",
            "盛事两般君总得，老莱衣服戴颙家。"
        ],
        "title": "寄西华黄炼师",
        "id": "8080ac2d-a841-4a83-a512-f6d0c5d61072"
    },
    {
        "author": "罗隐",
        "paragraphs": [
            "西上青云未有期，东归沧海一何迟。",
            "酒阑梦觉不称意，花落月明空所思。",
            "长恐病侵多事日，可堪贫过少年时。",
            "鬬鸡走狗五陵道，惆怅输他轻薄儿。"
        ],
        "title": "所思",
        "id": "97ccfd55-fff6-41fb-968a-4421d9c44803"
    },
    {
        "author": "罗隐",
        "paragraphs": [
            "八年刀笔到京华，归去青冥路未赊。",
            "今日风流卿相客，旧时基业帝王家。",
            "彤庭彩凤虽添瑞，望府红莲已减花。",
            "从此常僚如有问，海边麇鹿斗边槎。"
        ],
        "title": "送支使萧中丞赴阙",
        "id": "c761a2ee-bb55-4192-9a12-2ba8eb341156"
    },
    {
        "author": "罗隐",
        "paragraphs": [
            "青溪烟雨九华山，乱后应同梦寐间。",
            "万里分飞休掩袂，两旬相见且开颜。",
            "君依宰相貉蝉贵，我恋王门鬓髪斑。",
            "为谢伏波筵上客，几时金印拟西还。"
        ],
        "tags": [
            "九华山"
        ],
        "title": "送人归湘中兼寄旧知",
        "id": "9a606ef7-8a48-474d-a800-12b9667c43b2"
    },
    {
        "author": "罗隐",
        "paragraphs": [
            "衰老应难更进趋，药畦经卷自朝晡。",
            "纵无显效亦藏拙，若有所成甘守株。",
            "汉武巡游虚轧轧，秦皇吞并谩驱驱。",
            "如何只见丁家鹤，依旧辽东叹绿芜。"
        ],
        "title": "自贻",
        "id": "8bb5983c-9cae-4e89-9eee-fb07f20be96c"
    },
    {
        "author": "罗隐",
        "paragraphs": [
            "璧池清秩访燕台，曾捧瀛州札翰来。",
            "今日二难俱大夜，当时三幅谩高才。",
            "戏悲槐市便便笥，狂忆樟亭满满杯。",
            "犹幸小兰同舍在，每因相见即衔哀。"
        ],
        "title": "暇日感怀因寄同院吴蜕拾遗",
        "id": "2345ff52-26aa-4bfa-b41c-3ff2320cb5f2"
    },
    {
        "author": "罗隐",
        "paragraphs": [
            "逐队随行二十春，曲江池畔避车尘。",
            "如今赢得将衰老，闲看人间得意人。"
        ],
        "title": "偶兴",
        "id": "0a7967ec-05e0-40b9-84e2-07889e817cb7"
    },
    {
        "author": "罗隐",
        "paragraphs": [
            "日夜潮声送是非，一回登眺一忘机。",
            "怜师好事无人见，不把兰芽染褐衣。"
        ],
        "title": "题凿石山僧院",
        "id": "55a77027-05df-4909-9d2c-ec41e83606cc"
    },
    {
        "author": "罗隐",
        "paragraphs": [
            "东望陈留日欲曛，每因刀笔想夫君。",
            "自从郭泰碑铭后，只见黄金不见文。"
        ],
        "title": "圉城偶作",
        "id": "1bb652cd-890a-4457-87b3-2805735b7234"
    },
    {
        "author": "罗隐",
        "paragraphs": [
            "两府攀陪十五年，郡中甘雨幕中莲。",
            "一瓶犹是乌程酒，须对霜风度泫然。"
        ],
        "title": "乌程",
        "id": "ccbad745-971e-43b0-8cf5-45c815886c0f"
    },
    {
        "author": "罗隐",
        "paragraphs": [
            "宦途不复更经营，归去东南任意行。",
            "别后几回思会面，到来相见似前生。",
            "久居竹盖知勤苦，旧业莲峰想变更。",
            "为谢佯狂吴道士，耳中时有铁船声。"
        ],
        "title": "送杨炼师却归贞浩巖",
        "id": "a90dd720-cd19-4f65-a6ad-cbe8c7456853"
    },
    {
        "author": "罗隐",
        "paragraphs": [
            "牛斗星边女宿间，栋梁虚敞丽江关。",
            "望高汉相东西阁，名重淮王大小山。",
            "礼设鬬倾金凿落，马蹄争撼玉连环。",
            "自慙麇鹿无能事，未报深恩鬓已斑。"
        ],
        "title": "暇日投钱尚父",
        "id": "0b2f935d-adca-41d3-9d60-65dfdfa9ee6f"
    },
    {
        "author": "罗隐",
        "paragraphs": [
            "齐王僚属好男儿，偶觅东归便得归。",
            "满目路岐抛似梦，一船风雨去如飞。",
            "盘擎紫线莼初熟，箸拨红丝鲙正肥。",
            "惆怅途中无限事，与君千载两忘机。"
        ],
        "title": "览晋史",
        "id": "acca0a2a-2d2d-4aff-ab26-70b61e5eab53"
    },
    {
        "author": "罗隐",
        "paragraphs": [
            "玉函瑶检下台司，记得当时捧领时。",
            "半壁龙虵蟠造化，满筐山岳动神祇。",
            "疲牛舐犊心犹切，阴鹤鸣雏力已衰。",
            "稚子不才身抱疾，日窥贞迹泪双垂。"
        ],
        "title": "感别元帅尚父",
        "id": "6e813292-67fe-43c0-9052-f3b63740b2bf"
    },
    {
        "author": "罗隐",
        "paragraphs": [
            "结构叨冯柱石才，敢期幢盖此裴回。",
            "阳春曲调高谁和，尽日焚香倚隗台。"
        ],
        "title": "尚父偶建小楼特摛丽藻绝句不敢称扬三首 一",
        "id": "4778ce22-246f-41ec-9aad-3b1ebd51cf9b"
    },
    {
        "author": "罗隐",
        "paragraphs": [
            "瑇簪珠履愧非才，时凭阑干首重回。",
            "只待淮妖翦除后，别倾巵酒贺行台。"
        ],
        "title": "尚父偶建小楼特摛丽藻绝句不敢称扬三首 二",
        "id": "e3d2f3d2-f693-432c-9ff4-9e5ca6d885bb"
    },
    {
        "author": "罗隐",
        "paragraphs": [
            "阑槛初成愧楚才，不知星彩尚迂回。",
            "风流孔令陶钧外，犹记山妖逼小台。"
        ],
        "title": "尚父偶建小楼特摛丽藻绝句不敢称扬三首 三",
        "id": "c76d9b17-b356-4174-b775-52daa8e9d8d6"
    },
    {
        "author": "罗隐",
        "paragraphs": [
            "杳杳诸天路，苍苍大涤山。",
            "景舆留不得，毛节去应闲。",
            "相府旧知己，教门新启关。",
            "太平匡济术，流落在人间。"
        ],
        "title": "题玄同先生草堂三首 一",
        "id": "f5bcf908-fc2c-4ab0-81cf-1533e11f218e"
    },
    {
        "author": "罗隐",
        "paragraphs": [
            "先生诀行日，曾奉数行书。",
            "意密寻难会，情深恨有余。",
            "石桥春暖后，句漏药成初。",
            "珍重云兼鹤，从来不定居。"
        ],
        "title": "题玄同先生草堂三首 二",
        "id": "ce8ce364-7798-4f3f-a329-cefac4f3ae36"
    },
    {
        "author": "罗隐",
        "paragraphs": [
            "常时忆讨论，历历事犹存。",
            "酒向余杭尽，云从大涤昏。",
            "往来无道侣，归去有台恩。",
            "自此玄言绝，长应闭洞门。"
        ],
        "title": "题玄同先生草堂三首 三",
        "id": "23b33a36-98f8-443e-a80e-865d5729c6ec"
    },
    {
        "author": "罗隐",
        "paragraphs": [
            "从军无一事，终日掩空斋。",
            "道薄交游少，才疎进取乖。",
            "野禽鸣聒耳，庭草绿侵阶。",
            "幸自同樗栎，何妨惬所怀。"
        ],
        "title": "城西作",
        "id": "a922ef7b-7689-470f-9ebe-ca4cf3cff3c1"
    },
    {
        "author": "罗隐",
        "paragraphs": [
            "谬忝莲华幕，虚霑柏署官。",
            "欹危长抱疾，衰老不禁寒。",
            "时事已日过，世途行转难。",
            "千崖兼万壑，只向望中看。"
        ],
        "title": "冬暮城西晚眺",
        "id": "8a3b559f-79c9-4fa9-ab55-3e24f7b38946"
    },
    {
        "author": "罗隐",
        "paragraphs": [
            "净碧山光冷，圆明露点匀。",
            "渚莲丹脸恨，堤柳翠眉颦。",
            "蝉已送行客，鴈应辞主人。",
            "蝇蚊渐无况，日晚自相亲。"
        ],
        "title": "秋霁后",
        "id": "4dfe1ebd-1ade-4b05-9e45-951d1e789274"
    },
    {
        "author": "罗隐",
        "paragraphs": [
            "从事不从事，养生非养生。",
            "职为尸禄本，官是受恩名。",
            "时态已相失，岁华从自惊。",
            "西斋一巵酒，衰老与谁倾。"
        ],
        "title": "茅斋",
        "id": "7b3fec15-9678-4497-8b9c-147a49214458"
    },
    {
        "author": "罗隐",
        "paragraphs": [
            "使者衔中旨，崎岖万里行。",
            "人心犹未革，天意似难明。",
            "四海霍光第，六宫张奉营。",
            "陪臣无以报，西望不胜情。"
        ],
        "title": "使者",
        "id": "9ae7636f-1bc3-43cb-a107-3ca874e154eb"
    },
    {
        "author": "罗隐",
        "paragraphs": [
            "吴楚烟波里，巢由季孟间。",
            "只言无事贵，不道致身闲。",
            "别渚莲根断，归心桂树顽。",
            "空劳钟璞意，尘世隔函关。"
        ],
        "title": "途中逢刘知远",
        "id": "173cb325-a798-46a8-a8ea-20c689e18617"
    },
    {
        "author": "罗隐",
        "paragraphs": [
            "遁迹知安住，霑襟欲奈何。",
            "朝廷犹礼乐，郡邑忍干戈。",
            "华马凭谁问，胡尘自此多。",
            "因思汉明帝，中夜忆廉颇。"
        ],
        "title": "遁迹",
        "id": "70988f5e-b0ff-4ca8-90a8-8fb2b9065204"
    },
    {
        "author": "罗隐",
        "paragraphs": [
            "借问陇头水，年年恨何事。",
            "全疑呜咽声，中有征人泪。",
            "自古无长策，况我非深智。",
            "何计谢潺湲，一宵空不寐。"
        ],
        "title": "陇头水",
        "id": "f1c8679d-597a-47c9-81d2-6030bccfae2f"
    },
    {
        "author": "罗隐",
        "paragraphs": [
            "高高起华堂，区区引流水。",
            "粪土金玉珍，犹嫌未奢侈。",
            "陋巷满蓬蒿，谁知有颜子。"
        ],
        "title": "秦中富人",
        "id": "658b52dc-3731-4d60-9bc4-5b1a60db00f2"
    },
    {
        "author": "罗隐",
        "paragraphs": [
            "不耕南亩田，为爱东堂桂。",
            "身同树上花，一落又经岁。",
            "交亲亦相薄，知己恩潜替。",
            "日开十二门，自是无归计。"
        ],
        "title": "思归行",
        "id": "dddbcb22-0162-42ea-950d-a4e5555b0411"
    },
    {
        "author": "罗隐",
        "paragraphs": [
            "三秦流血已成川，塞上黄云战[马]闲。",
            "只有羸兵填渭水，终无奇事出商山。",
            "田园已没红尘内，弟姪相逢白刃间。",
            "惆怅翠华犹未返，泪痕空滴劒文斑。"
        ],
        "title": "即事中元甲子",
        "id": "af25b610-63f7-4899-94b3-cc078a027aed"
    },
    {
        "author": "罗隐",
        "paragraphs": [
            "一年两度锦江游，前值东风后值秋。",
            "芳草有情皆碍马，好云无处不遮楼。",
            "山将别恨和心断，水带离声入梦流。",
            "今日因君试回首，澹烟乔木隔绵州。"
        ],
        "tags": [
            "抒情",
            "留念",
            "写景"
        ],
        "title": "魏城逢故人",
        "id": "a79d78bc-4e00-4bce-99e9-b3a1f8977193"
    },
    {
        "author": "罗隐",
        "paragraphs": [
            "醉别江东酒一杯，往年曾此驻尘埃。",
            "鱼听建业歌声过，水看瞿塘雪影来。",
            "黄祖不能容贱客，费祎终是负仙才。",
            "平生胆气平生恨，今日江边首嬾回。"
        ],
        "title": "游江夏口",
        "id": "bed6a301-cc0e-446b-bc03-c8e95524a0be"
    },
    {
        "author": "罗隐",
        "paragraphs": [
            "荡漾春风渌似波，惹情摇恨去傞傞。",
            "燕翻永日音声好，柳舞空城意绪多。",
            "蜀国暖回溪峡浪，卫娘清转遏云歌。",
            "可怜户外桃兼李，仲蔚蓬蒿奈尔何。"
        ],
        "title": "春思",
        "id": "eb926914-184e-49ae-a5e0-90b9fb27af44"
    },
    {
        "author": "罗隐",
        "paragraphs": [
            "野云芳草绕离鞭，敢对青楼倚少年。",
            "秋色未催榆塞鴈，人心先下洞庭船。",
            "高歌酒市非狂者，大嚼屠门亦偶然。",
            "车马同归莫同恨，古人头白尽林泉。"
        ],
        "tags": [
            "洞庭湖"
        ],
        "title": "黄鹤驿寓题",
        "id": "9e52a652-5415-41f1-a900-79497ac40fc5"
    },
    {
        "author": "罗隐",
        "paragraphs": [
            "灵虵桥下水声声，曾向桥边话别情。",
            "一榻偶依陈太守，三年深忆祢先生。",
            "尘欺鬓色非前事，火爇蓬根有去程。",
            "还把余杯重相劝，不堪秋色背郧城。"
        ],
        "title": "安陆赠徐砺",
        "id": "7194db68-423e-480e-9610-b60aaefc2984"
    },
    {
        "author": "罗隐",
        "paragraphs": [
            "一从朱履步金台，蘗苦冰寒奉上台。",
            "峻节不由人学得，远途终是自将来。",
            "风高渐展摩天翼，干耸方呈构厦材。",
            "应笑樟亭旧同舍，九州无验满炉灰。"
        ],
        "title": "寄钟常侍",
        "id": "751a9800-ee11-416b-bdf3-3eff172b271c"
    },
    {
        "author": "罗隐",
        "paragraphs": [
            "阴云薄雾上空虚，此夕清光已破除。",
            "只恐异时开霁后，玉轮依旧养蟾蜍。"
        ],
        "title": "中秋夜不见月",
        "id": "2298227e-be83-43e0-9f33-5acb617c9c46"
    },
    {
        "author": "罗隐",
        "paragraphs": [
            "寒门虽得在诸宗，栖北巢南恨不同。",
            "马上固慙消髀肉，幄中由羨愈头风。",
            "蹉跎岁月心仍切，迢遰江山梦未通。",
            "深荷吾宗有知己，好将刀笔为英雄。"
        ],
        "title": "魏博罗令公附卷有回",
        "id": "c4e111f1-872b-4103-8db1-a17e5ec87cdc"
    },
    {
        "author": "罗隐",
        "paragraphs": [
            "甘露卷帘看雨脚，樟亭倚柱望潮头。",
            "十年顾我醉中过，两地与师方外游。",
            "久隔兵戈常寄梦，近无书信更堪忧。",
            "香炉烟霭虎溪月，终棹铁船寻惠休。"
        ],
        "title": "寄处默师",
        "id": "bd598908-a75e-497a-ab3a-5ecbdb0d60a1"
    },
    {
        "author": "罗隐",
        "paragraphs": [
            "左脚方行右臂挛，每慙名迹污宾筵。",
            "纵饶吴土容衰病，争奈燕台费料钱。",
            "藜杖已干难更把，竹舆虽在不堪悬。",
            "深恩重德无言处，回首浮生泪泫然。"
        ],
        "title": "病中上钱尚父",
        "id": "f663790e-f9d9-4b1e-af51-bc49385fab49"
    },
    {
        "author": "罗隐",
        "paragraphs": [
            "十五年前即别君，别时天下未纷纭。",
            "乱罹且喜身俱在，存没那堪耳更闻。",
            "良会谩劳悲曩迹，旧交谁去吊荒坟。",
            "殷勤为谢逃名客，想望千秋岭上云。"
        ],
        "title": "送梅处士归宁国",
        "id": "e11c89d2-6302-4ea0-a049-bf64053ad91d"
    },
    {
        "author": "罗隐",
        "paragraphs": [
            "槐花漠漠向人黄，此地追游迹已荒。",
            "清论不知庄叟达，死交空欢赵岐忙。",
            "病来未忍言闲事，老去唯知觅醉乡。",
            "日暮街东策羸马，一声横笛似山阳。"
        ],
        "title": "经故友所居",
        "id": "35042c83-6625-4baa-a633-7e280124bcd5"
    },
    {
        "author": "罗隐",
        "paragraphs": [
            "前年帝里望行尘，记得仙家第四人。",
            "泉暖旧谙龙偃息，露寒初见鹤精神。",
            "歌声上榻梁园晚，梦遶残钟汜水春。",
            "知有箧中编集在，只应从此是经纶。"
        ],
        "title": "大梁从事居汜水",
        "id": "70b581af-f43b-491e-8a29-e7a03cc389ac"
    },
    {
        "author": "罗隐",
        "paragraphs": [
            "翠敛王孙草，荒诛宋玉茅。",
            "寇余无故物，时薄少深交。",
            "迸笋穿行径，饥雏出坏巢。",
            "小园吾亦有，多病近来抛。"
        ],
        "title": "杜处士新居",
        "id": "84ee256d-3599-4534-9f72-c74ca62033ad"
    },
    {
        "author": "罗隐",
        "paragraphs": [
            "绝境非身事，流年但物华。",
            "水梳苔髪直，风引蕙心斜。",
            "凡客从题凤，肤音未胜蛙。",
            "小船兼有桨，始与问渔家。"
        ],
        "title": "绝境",
        "id": "db40f212-23cf-4858-a4e3-371cc0ae35b0"
    },
    {
        "author": "罗隐",
        "paragraphs": [
            "腊酒复腊雪，故人今越乡。",
            "所思谁把醆，端坐恨无航。",
            "兔苑旧游尽，龟台仙路长。",
            "未知邹孟子，何以奉梁王。"
        ],
        "title": "雪中怀友人",
        "id": "11098e31-1df2-4627-9dbd-d1f5600e7330"
    },
    {
        "author": "罗隐",
        "paragraphs": [
            "宰邑慙良术，为文愧壮图。",
            "纵饶长委命，争奈渐非夫。",
            "杯酒有时有，乱罹无处无。",
            "金庭在何域，回首一踟蹰。"
        ],
        "title": "秋晚",
        "id": "3840a008-1325-4ebd-a31c-fdc54e1dcc4b"
    },
    {
        "author": "罗隐",
        "paragraphs": [
            "危梁枕路岐，驻马问前时。",
            "价自友朋得，名因妇女知。",
            "直须论运命，不得逞文词。",
            "执戟君乡里，荣华竟若为。"
        ],
        "title": "升仙桥",
        "id": "50e334c7-1993-4676-b4f8-14e29829c662"
    },
    {
        "author": "罗隐",
        "paragraphs": [
            "春草荒坟墓，萋萋向虎丘。",
            "死犹嫌寂寞，生肯不风流。",
            "皎镜山泉冷，轻裾海雾秋。",
            "还应伴西子，香迳夜深游。"
        ],
        "title": "姑苏[真]娘墓",
        "id": "8507e813-5ed4-4fa4-855e-49b63c7eab4b"
    },
    {
        "author": "罗隐",
        "paragraphs": [
            "晚景聊摅抱，凭栏几荡魂。",
            "槛虚从四面，江阔奈孤根。",
            "幽径薜萝色，小山菭藓痕。"
        ],
        "title": "灵山寺",
        "id": "584bf15b-b357-4e00-9825-69f1e97d374a"
    },
    {
        "author": "罗隐",
        "paragraphs": [
            "倚櫂听邻笛，霑衣认酒垆。",
            "自缘悲巨室，谁复为穷途。",
            "树解将军梦，城遗御史乌。",
            "直应齐始了，倾酌向寒芜。"
        ],
        "title": "倚櫂",
        "id": "7bde0eaf-4976-4226-bee4-fd4eea7f0800"
    },
    {
        "author": "罗隐",
        "paragraphs": [
            "夜月色可掬，倚楼聊解颜。",
            "未能分寇盗，徒欲满关山。",
            "背冷金蟾滑，毛寒玉兔顽。",
            "姮娥谩偷药，长寡老中闲。"
        ],
        "title": "秋夕对月",
        "id": "72a76099-2881-41a9-96a9-9cf30d89aa1e"
    },
    {
        "author": "罗隐",
        "paragraphs": [
            "家遁苏门节，清贫粉署官。",
            "不矜朝命重，只恨路行难。",
            "窗晓鸡谭倦，庭秋蝶梦阑。",
            "羨君归未得，还有钓鱼竿。"
        ],
        "title": "寄征士魏员外",
        "id": "8390a735-8d6e-4735-bf8d-a7654ace28b3"
    },
    {
        "author": "罗隐",
        "paragraphs": [
            "孤馆少行旅，解鞍增别愁。",
            "远山矜薄暮，高柳怯清秋。",
            "病里见时态，醉中思旧游。",
            "所怀今已矣，何必恨东流。"
        ],
        "title": "宿彭蠡馆",
        "id": "9fa001e9-f339-4f45-851c-3a9445d859de"
    },
    {
        "author": "罗隐",
        "paragraphs": [
            "空庭夜未央，点点度西墙。",
            "抱影何微细，乘时忽发扬。",
            "不思因腐草，便拟倚孤光。",
            "若道能通照，车公业肯长。"
        ],
        "title": "萤",
        "id": "0a132269-6d2f-4c0d-b33b-8a5f46c77f1c"
    },
    {
        "author": "罗隐",
        "paragraphs": [
            "池荷叶正圆，长历报时殚。",
            "旷野云蒸热，空庭雨始寒。",
            "蝇蚊犹得志，簟席若为安。",
            "浮世知谁是，劳歌共一懽。"
        ],
        "title": "早秋宿叶堕所居",
        "id": "0878208a-077c-4a26-9aa1-3b7d6a3cf1fd"
    },
    {
        "author": "罗隐",
        "paragraphs": [
            "汉王刀笔精，写尔逼天生。",
            "舞巧何妨急，飞高所恨轻。",
            "野田黄雀虑，山馆主人情。",
            "此物那堪作，庄周梦不成。"
        ],
        "title": "蜨",
        "id": "c1e9756f-7235-4dc3-82af-62b9ac125201"
    },
    {
        "author": "罗隐",
        "paragraphs": [
            "春风百卉摇，旧国路迢迢。",
            "偶病成疎散，因贫得寂寥。",
            "倚帘高柳弱，乘露小桃夭。",
            "春色常无处，村醪更一瓢。"
        ],
        "title": "春居",
        "id": "366e760c-9b39-4c24-a6b3-b2c7c3db4a69"
    },
    {
        "author": "罗隐",
        "paragraphs": [
            "轻飙掠晚莎，秋物惨关河。",
            "战垒平时少，斋坛上处多。",
            "楚虽屈子重，汉亦忆廉颇。",
            "不及云台议，空山老薜萝。"
        ],
        "title": "轻飙",
        "id": "9be51aba-ce9c-4c38-b06a-bd752d53e98c"
    },
    {
        "author": "罗隐",
        "paragraphs": [
            "不必嫌漂露，何妨养羽毛。",
            "汉妃金屋远，卢女杏梁高。",
            "野迥双飞急，烟晴对语劳。",
            "犹胜黄雀在，栖息是蓬蒿。"
        ],
        "title": "燕",
        "id": "07d0b64a-05f0-4786-a6ae-966c9c2fdfc7"
    },
    {
        "author": "罗隐",
        "paragraphs": [
            "长途已自穷，此去便西东。",
            "树色荣衰里，人心往返中。",
            "别情流水急，归梦故山空。",
            "莫忘交游分，从来事一同。"
        ],
        "title": "陕西晚思",
        "id": "22c995bb-273b-4eab-af5e-c9c0e2fbf0c1"
    },
    {
        "author": "罗隐",
        "paragraphs": [
            "梅花已著眼，竹叶况黏唇。",
            "只此留残岁，那堪忆故人。",
            "乱罹书不远，衰病日相亲。",
            "江浦思归意，明朝又一春。"
        ],
        "title": "除夜寄张达",
        "id": "e25c764c-0011-4e53-9871-13bca20195ca"
    },
    {
        "author": "罗隐",
        "paragraphs": [
            "营室东回廕斥丘，少年承袭拥青油。",
            "坐调金鼎尊明主，横把琱戈拜列侯。",
            "书札二王争巧拙，篇章七子避风流。",
            "西园旧迹今应在，衰老无因奉胜游。"
        ],
        "title": "寄酬邺王罗令公五首 一",
        "id": "071199b2-efba-4061-b79b-4d123c7a2800"
    },
    {
        "author": "罗隐",
        "paragraphs": [
            "脉散源分历几朝，纵然官宦只卑僚。",
            "正忧末派沦沧海，忽见高枝拂绛霄。",
            "十万貔貅趋玉帐，三千宾客珥金貂。",
            "良时难得吾宗少，应念寒门更寂寥。"
        ],
        "title": "寄酬邺王罗令公五首 二",
        "id": "5372777f-9cad-46d9-a01c-adba1b9f305e"
    },
    {
        "author": "罗隐",
        "paragraphs": [
            "敢将衰弱附强宗，细筭还缘血脉同。",
            "湘浦烟波无旧迹，邺都兰菊有遗风。",
            "每怜罹乱书犹达，所恨云泥路不通。",
            "珍重珠玑兼绣段，草玄堂下寄扬雄。"
        ],
        "title": "寄酬邺王罗令公五首 三",
        "id": "e2eb084b-79d7-4d4f-b81f-6c8dfbcab6fb"
    },
    {
        "author": "罗隐",
        "paragraphs": [
            "水云开霁立高亭，依约黎阳对福星。",
            "只见篇章矜镂管，不知勋业柱青冥。",
            "早缘入梦金方砺，晚为传家鼎始铭。",
            "鹤髪四垂烟阁远，此生何处拜仪形。"
        ],
        "title": "寄酬邺王罗令公五首 四",
        "id": "ede3aeb6-6953-4165-bb4a-6cb51b697d7d"
    },
    {
        "author": "罗隐",
        "paragraphs": [
            "锦笈朱囊连复连，紫鸾飞下浙江边。",
            "绡从海室夺烟雾，乐奏帝官胜管弦。",
            "长笑应刘悲显达，每嫌伊霍少诗篇。",
            "戴湾老圃根基薄，虚费工夫八十年。"
        ],
        "title": "寄酬邺王罗令公五首 五",
        "id": "9c1a55d7-e75b-4900-8fe8-7e58d1b6649c"
    },
    {
        "author": "罗隐",
        "paragraphs": [
            "正忧衰老辱金台，敢望昭王顾问来。",
            "门外旌旗屯[虎豹]，壁闲章句动风雷。",
            "三都节已联翩降，两地花应次第开。",
            "若比紫髯分鼎足，未闻余力有琼环。"
        ],
        "title": "春日投钱塘元帅尚父二首 一",
        "id": "beb2c8ba-cf74-4b09-a6ac-5149ec7b399b"
    },
    {
        "author": "罗隐",
        "paragraphs": [
            "征东幕府十三州，敢望非才忝上游。",
            "官秩已叨吴品职，姓名兼显鲁春秋。",
            "盐车顾后声方重，火井窥来焰始浮。",
            "一句黄河千载事，麦城王粲谩登楼。"
        ],
        "tags": [
            "黄河"
        ],
        "title": "春日投钱塘元帅尚父二首 二",
        "id": "4c55aa21-2074-4bac-b235-fdf1a5bfbe15"
    },
    {
        "author": "罗隐",
        "paragraphs": [
            "新恩别启馆娃宫，还拜吴王向此中。",
            "九牧土田周制在，两藩茅社汉仪同。",
            "春生旧苑芳洲雨，香入高台小径风。",
            "更有宠光人未见，问安调膳尽三公。"
        ],
        "title": "钱塘府亭",
        "id": "d938ab61-c83e-4164-8d9b-64486930297c"
    },
    {
        "author": "罗隐",
        "paragraphs": [
            "潏潏寒光溅路尘，相传妖物此潜身。",
            "又应改换皮毛后，何处人间作好人。"
        ],
        "title": "野狐泉",
        "id": "2c05c64a-c6d3-44fc-9c4e-2a786e425773"
    },
    {
        "author": "罗隐",
        "paragraphs": [
            "策蹇南游忆楚朝，阴风淅淅树萧萧。",
            "不知无忌奸邪骨，又作何山野葛苗。"
        ],
        "title": "宿纪南驿",
        "id": "be848f6b-a2a3-4e89-9afd-ad0bb68bda17"
    },
    {
        "author": "罗隐",
        "paragraphs": [
            "人人尽道事空王，心里忙于市井忙。",
            "惟有马当山上客，死门生路两相忘。"
        ],
        "title": "赠无相禅师",
        "id": "bc0103da-c20c-4d6c-8e2a-7d2fd0bbb862"
    },
    {
        "author": "罗隐",
        "paragraphs": [
            "青云路不通，归计奈长蒙。",
            "老恐医方误，穷忧酒醆空。",
            "何堪罹乱后，更入是非中。",
            "长短遭讥笑，回头避钓翁。"
        ],
        "title": "遣兴",
        "id": "f1a3cf70-d6fd-4d19-97ed-df1721dae438"
    },
    {
        "author": "罗隐",
        "paragraphs": [
            "腊雪都堂试，春风汴水行。",
            "十年虽抱疾，何处不无情？羣盗正当路，此游应隔生。",
            "劳君问流落，山下已躬耕。"
        ],
        "title": "江夏酬高崇节",
        "id": "e0c4adf0-707b-4ad6-a613-80f09917dab3"
    },
    {
        "author": "罗隐",
        "paragraphs": [
            "井上梧桐暗，花间雾露晞。",
            "一枝晴复暖，百啭是兼非。",
            "金屋梦初觉，玉关人未归。",
            "不堪闲日听，因尔又霑衣。"
        ],
        "title": "鸎声",
        "id": "4b9fddd5-a802-4367-92b4-ecaec0e7efe6"
    },
    {
        "author": "罗隐",
        "paragraphs": [
            "青楼枕路隅，壁甃复椒涂。",
            "晚梦通帘柙，春寒逼酒罏。",
            "解吟怜芍药，难见恨菖蒲。",
            "试问年多少，邻姬亦姓胡。"
        ],
        "title": "倣玉台体",
        "id": "5d2aa0e3-f6df-4f2c-8b1c-9e3038f7d54b"
    },
    {
        "author": "罗隐",
        "paragraphs": [
            "溪畔维舟问戴星，此中三害有图经。",
            "长桥可避南山远，却恐难防是最灵。"
        ],
        "title": "夜泊义兴戏呈邑宰",
        "id": "274e5ab1-a01e-43f1-8f4d-cb6517493786"
    },
    {
        "author": "罗隐",
        "paragraphs": [
            "香筵酒散思朝散，偶向梧桐暗处闻。",
            "大底曲中皆有恨，满楼人自不知君。"
        ],
        "title": "听琵琶",
        "id": "5a083f14-011f-4861-9615-ac6b5ac9643f"
    },
    {
        "author": "罗隐",
        "paragraphs": [
            "紫菊馨香覆楚醪，奠君江畔雨萧骚。",
            "旅魂自是才相累，闲骨何妨冢更高。",
            "騄骥丧来空蹇蹶，芝兰衰后长蓬蒿。",
            "屈原宋玉邻君处，几驾青螭缓郁陶。"
        ],
        "title": "经耒阳杜工部墓",
        "id": "df71f7a9-3486-4c20-beb8-ed851bdf40ab"
    },
    {
        "author": "罗隐",
        "paragraphs": [
            "蒲梢猎猎燕差差，数里溪光日落时。",
            "芳树文君机上锦，远山孙寿镜中眉。",
            "鸡窗夜静开书卷，鱼槛春深展钓丝。"
        ],
        "title": "题袁溪张逸人所居",
        "id": "ab7f881b-9e02-4400-85ce-6ab14c9dcc89"
    },
    {
        "author": "罗隐",
        "paragraphs": [
            "乘凤仙人降此时，玉篇才罢到文词。",
            "两轮水硙光明照，百尺鲛绡换好诗。",
            "带砺山河今尽在，风流罇俎见无期。",
            "坛场客散香街暝，惆怅齐竽取次吹。"
        ],
        "title": "升平公主旧第",
        "id": "48f161af-3e62-464f-97c0-d13167214eff"
    },
    {
        "author": "罗隐",
        "paragraphs": [
            "故人刀笔事军书，南转黔江半月余。",
            "别后乡关情几许，近来诗酒兴何如。",
            "贪将醉袖矜莺谷，不把瑶缄附鲤鱼。",
            "今日举觞君莫问，生涯牢落鬓萧疎。"
        ],
        "title": "寄黔中王从事",
        "id": "a44285cc-9b71-447c-9e56-17b19fc5f4d5"
    },
    {
        "author": "罗隐",
        "paragraphs": [
            "关畔春云拂马头，马前春事共悠悠。",
            "风摇岸柳长条困，露裛山花小朵愁。",
            "信越功名高似狗，裴王气力大于牛。",
            "未知至竟将何用，渭水泾川一向流。"
        ],
        "title": "关亭春望",
        "id": "9c898cd1-2aeb-44dc-9c99-6d8138b71cb7"
    },
    {
        "author": "罗隐",
        "paragraphs": [
            "往年疎嬾共江湖，月满花香记得无。",
            "霜压楚莲秋后折，雨催蛮酒夜深酤。",
            "红尘偶别迷前事，丹桂相倾媿后徒。",
            "出得函关抽得手，从来不及阮元瑜。"
        ],
        "title": "寄徐济进士",
        "id": "59cb956e-506d-4f4e-be4d-1b11d782d2b5"
    },
    {
        "author": "罗隐",
        "paragraphs": [
            "石城蓑笠阻心期，落尽山花有所思。",
            "羸马二年蓬转后，故人何处月明时？风催晓雁看看别，雨胁秋蝇渐渐痴。",
            "禅智阑干市桥酒，纵然相见只相悲。"
        ],
        "title": "寄韦赡",
        "id": "41ace288-8b23-4e7b-bbc0-a2906f3b418d"
    },
    {
        "author": "罗隐",
        "paragraphs": [
            "溪风如扇雨如丝，闲步闲吟柳恽诗。",
            "杯酒疎狂非曩日，野花狼藉似当时。",
            "道穷谩有依刘感，才急应无借寇期。",
            "满眼云山莫相笑，与君俱是受深知。"
        ],
        "title": "霅溪晚泊寄裴庶子",
        "id": "1c066a85-1b54-4929-834d-d43490becfa5"
    },
    {
        "author": "罗隐",
        "paragraphs": [
            "官罢春坊地象雷，片帆高指贵池开。",
            "五侯水暖鱼鳞去，九子山晴雁叙来。",
            "江夏黄童徒逞辩，广都庞令恐非才。",
            "到头称意须年少，赢得时光向酒杯。"
        ],
        "tags": [
            "九华山"
        ],
        "title": "送姚安之赴任秋浦",
        "id": "aff7711a-e6a9-4165-94b4-87e62754345f"
    },
    {
        "author": "罗隐",
        "paragraphs": [
            "南经湘浦北扬州，别后风帆几度游。",
            "春酒谁家禁烂熳，野花何处最淹留？欲凭尺素边鸿嬾，未定雕梁海燕愁。",
            "长短此行须入手，更饶君占一年秋。"
        ],
        "title": "寄乔逸人",
        "id": "e4110930-1989-4cdc-a320-68d961de9cd3"
    },
    {
        "author": "罗隐",
        "paragraphs": [
            "塞外偷儿塞内兵，圣君宵旰望升平。",
            "碧幢未作朝廷计，白梃犹驱妇女行。",
            "可使御戎无上策，只应忧国是虚声。",
            "汉王第宅秦田土，今日将军已自荣。"
        ],
        "title": "塞外",
        "id": "c590d55d-3153-4043-bf4c-4cdfc1fdeb40"
    },
    {
        "author": "罗隐",
        "paragraphs": [
            "楚珪班序未为轻，莫惜良途副圣明。",
            "宫省旧推皇甫谧，寺曹今得夏侯婴。",
            "秩随科第临时贵，官逐簪裾到处清。",
            "应笑马安虚巧宦，四回迁转始为卿。"
        ],
        "title": "裴庶子除太仆卿因贺",
        "id": "7617c9fa-edf9-4d0c-9466-d49d1f18d652"
    },
    {
        "author": "罗隐",
        "paragraphs": [
            "蠹简遗编试一寻，寂寥前事似如今。",
            "徐陵笔砚珊瑚架，赵胜宾朋瑇瑁簪。",
            "未必片言资国计，只应邪说动人心。",
            "九原郝泚何由起，虚误西蕃八尺金。"
        ],
        "title": "咏史",
        "id": "b0954ea1-5991-4671-bff4-87f3fb4c5f1e"
    },
    {
        "author": "罗隐",
        "paragraphs": [
            "木叶回飘水面平，偶因孤棹已三更。",
            "秋凉雾露侵灯下，夜静鱼龙逼岸行。",
            "欹枕正牵题柱思，隔楼谁转遶梁声。",
            "锦帆天子狂魂魄，应过扬州看月明。"
        ],
        "title": "中元夜泊淮口",
        "id": "594aa891-9234-42b6-8d39-d797a55bffb3"
    },
    {
        "author": "罗隐",
        "paragraphs": [
            "兽遶朱轮酒满船，郡城萧洒贵池边。",
            "衣同莱子曾分笔，扇似袁宏别有天。",
            "九点好山楼上客，两行高柳雨中烟。",
            "陵阳百姓将何福，社舞村歌又一年。"
        ],
        "title": "寄池州郑员外",
        "id": "65c821c4-8e3e-4825-a465-e1839f3667b7"
    },
    {
        "author": "罗隐",
        "paragraphs": [
            "陆海波涛渐渐深，一回归梦抵千金。",
            "路傍草色休多事，墙外莺声肯有心。",
            "日晚向隅悲断梗，夜阑浇酒哭知音。",
            "贪财败阵谁相悉，鲍叔如今不可寻。"
        ],
        "title": "归梦",
        "id": "45ba85be-9355-400f-b3f2-20b7349c3b8c"
    },
    {
        "author": "罗隐",
        "paragraphs": [
            "兵寇伤残国力衰，就中南土藉良医。",
            "凤衔泥诏辞丹阙，雕倚霜风上画旗。",
            "官职不须轻远地，生灵只是计临时。",
            "灞桥酒醆黔巫月，从此江心两所思。"
        ],
        "title": "送溪州使君",
        "id": "48c0eca6-e03c-40c5-9ca2-1d86a0f70453"
    },
    {
        "author": "罗隐",
        "paragraphs": [
            "明时塞诏列分麾，东拥朱轮出帝畿。",
            "铜虎贵提天子印，银鱼荣傍老莱衣。",
            "歌听茗坞春山暖，诗咏苹洲暮鸟飞。",
            "知有掖垣南步在，可能须待政成归。"
        ],
        "title": "送霅川郑员外",
        "id": "59d553bc-61c8-4108-98e9-3bcac1b7869d"
    },
    {
        "author": "罗隐",
        "paragraphs": [
            "当年忆见桂枝春，自此清途未四旬。",
            "左省望高推健笔，右曹官重得名人。",
            "闲摛丽藻嫌秋兴，静猎遗编笑过秦。",
            "犹把随和向泥滓，应怜疎散任天真。"
        ],
        "title": "酬寄右司李员外",
        "id": "17c5b59b-6355-4cdd-ab2d-0e41834c3369"
    },
    {
        "author": "罗隐",
        "paragraphs": [
            "莲塘馆东初日明，莲塘馆西行人行。",
            "隔林啼鸟似相应，当路好花疑有情。",
            "一梦不须追往事，数杯犹可慰劳生。",
            "莫言来去只如此，君看鬓边霜几茎。"
        ],
        "title": "莲塘驿",
        "id": "72567d89-5a52-4888-9aaf-0860182f9f2c"
    },
    {
        "author": "罗隐",
        "paragraphs": [
            "六朝胜事已尘埃，犹有闲人怅望来。",
            "只道鬼神能护物，不知龙象自成灰。",
            "犀慙水府浑非怪，燕说吴宫未是灾。",
            "还识平泉故侯否，一生踪迹比楼台。"
        ],
        "title": "甘露寺火后",
        "id": "7599d611-9bb5-487e-8134-c4502e6fe456"
    },
    {
        "author": "罗隐",
        "paragraphs": [
            "万里伤心极目春，东南王气只逡巡。",
            "野花相笑落满地，山鸟自惊啼傍人。",
            "谩道城池须险阻，可知豪杰亦埃尘。",
            "太平寺主惟轻薄，却把三公与贼臣。"
        ],
        "title": "春日登上元石头故城",
        "id": "3142a69e-ec91-4f6b-a400-52f6ff112b1f"
    },
    {
        "author": "罗隐",
        "paragraphs": [
            "傲睨公卿二十年，东来西去只悠然。",
            "白知关畔元非马，玄觉壶中别有天。",
            "汉帝诏衔应异日，梁王风雪是初筵。",
            "临行不惜刀圭便，愁杀长安买笑钱。"
        ],
        "title": "送宣武徐巡官",
        "id": "0d5817e2-23e3-4255-a699-d30f0febe0ad"
    },
    {
        "author": "罗隐",
        "paragraphs": [
            "晓髪星星入镜宜，早年容易近年悲。",
            "敢言得事时将晚，只恐酬恩日渐迟。",
            "南国倾心应望速，东堂开口欲从谁。",
            "仙郎旧有黄金约，沥胆隳肝更祷祈。"
        ],
        "title": "冬暮寄裴郎中",
        "id": "ad3db1c4-790d-4a9c-8150-7004586d0ed6"
    },
    {
        "author": "罗隐",
        "paragraphs": [
            "子仪不起浑瑊亡，西幸谁人从武皇。",
            "四海为家虽未远，九州多事竟难防。",
            "已闻旰食思真将，会待畋游致假王。",
            "应感两朝巡狩迹，绿槐端正驿荒凉。"
        ],
        "title": "中元甲子以辛丑驾幸蜀四首 一",
        "id": "81cea04b-a1bf-49a5-a04b-6bdf8c82aed4"
    },
    {
        "author": "罗隐",
        "paragraphs": [
            "爪牙柱石两俱销，一点渝尘九土摇。",
            "敢恨甲兵为弃物，所嗟流品误清朝。",
            "几时睿算歼张角，何处愚人戴隗嚣？跪望嵕山重启告，可能余烈不胜妖。"
        ],
        "title": "中元甲子以辛丑驾幸蜀四首 二",
        "id": "ffe17864-b25a-4c21-935d-31da714a47f4"
    },
    {
        "author": "罗隐",
        "paragraphs": [
            "邪气奔屯瑞气移，清平过尽到艰危。",
            "纵饶犬彘迷常理，不奈豺狼幸此时。",
            "九庙有灵思李令，三川悲忆恨张仪。",
            "可怜一曲还京乐，重对红蕉教蜀儿。"
        ],
        "title": "中元甲子以辛丑驾幸蜀四首 三",
        "id": "2d7a0b2f-c70f-4cff-be01-40c9a2055cf2"
    },
    {
        "author": "罗隐",
        "paragraphs": [
            "白丁攘臂犯长安，翠辇苍黄路屈盘。",
            "丹凤有情尘外远，玉龙无迹渡头寒。",
            "静怜贵族谋身易，危惜文皇创业难。",
            "不将不侯何计是，钓鱼船上泪阑干。"
        ],
        "title": "中元甲子以辛丑驾幸蜀四首 四",
        "id": "144dd730-1b1e-4241-b687-3503139abf8d"
    },
    {
        "author": "罗隐",
        "paragraphs": [
            "紫髯桑盖此沈吟，很石犹存事可寻。",
            "汉鼎未安聊把手，楚醪虽满肯同心。",
            "英雄已往时难问，苔藓何知日渐深。",
            "还有市鄽沽酒客，雀喧鸠聚话蹄涔。"
        ],
        "title": "题润州妙善前石羊",
        "id": "5fe6d5e7-b600-41fe-b0bf-eacc20a2800f"
    },
    {
        "author": "罗隐",
        "paragraphs": [
            "乱罹时节懒登临，试借条风半日吟。",
            "只有远山含煖律，不知高阁动归心。",
            "溪喧晚棹千声浪，云护寒郊数丈阴。",
            "自笑疎慵似麇鹿，也教台上费黄金。"
        ],
        "title": "登宛陵条风楼寄窦常侍",
        "id": "564dbdf3-62d8-4e54-bed8-3332111b33da"
    },
    {
        "author": "罗隐",
        "paragraphs": [
            "晚云阴暎下空城，六代累累夕照明。",
            "玉井已干龙不起，金瓯虽破虎曾争。",
            "亦知霸世才难得，却是蒙尘事最平。",
            "深谷作陵山作海，茂弘流辈莫伤情。"
        ],
        "title": "台城",
        "id": "15df63b3-2839-4f86-8905-f63288586443"
    },
    {
        "author": "罗隐",
        "paragraphs": [
            "筛寒洒白乱溟濛，祷请功兼造化功。",
            "光薄乍迷京口月，影交初展海门风。",
            "细黏谢客衣裾上，轻堕梁王酒醆中。",
            "一种为祥君看取，半禳灾沴半年丰。"
        ],
        "title": "甘露寺看雪上周相公",
        "id": "649cca9f-4298-499e-b0a3-ad885fd23caf"
    },
    {
        "author": "罗隐",
        "paragraphs": [
            "柏台兰署四周旋，宾榻何妨雁影连。",
            "才见玳簪欹细柳，便知油幕胜红莲。",
            "家从入洛声名大，迹为依刘事分偏。",
            "争奈乱罹人渐少，麦城新赋许谁传。"
        ],
        "title": "寄京阙陆郎中昆仲",
        "id": "222195f8-718a-4bb2-9be1-ad8c49bf679b"
    },
    {
        "author": "罗隐",
        "paragraphs": [
            "钟陵醉别十余春，重见云英掌上身。",
            "我未成名君未嫁，可能俱是不如人。"
        ],
        "title": "偶题",
        "id": "dcdcfe16-ef25-4e28-8e51-51ed6beb6494"
    },
    {
        "author": "罗隐",
        "paragraphs": [
            "江南江北两风流，一作迷津一拜侯。",
            "至竟不如隋炀帝，破家犹得到扬州。"
        ],
        "title": "故都",
        "id": "0062c24e-650b-4978-ae4e-b12c65b840aa"
    },
    {
        "author": "罗隐",
        "paragraphs": [
            "灾变儒生不合闻，谩将刀笔指干坤。",
            "偶然留得阴阳术，闭却南门又北门。"
        ],
        "title": "董仲舒",
        "id": "88775d50-097b-4777-a8bf-b4aaa78e73c4"
    },
    {
        "author": "罗隐",
        "paragraphs": [
            "数年铁甲定东瓯，夜渡江山瞻斗牛。",
            "今日朱方平殄后，虎符龙节十三州。"
        ],
        "title": "献尚父大王",
        "id": "9e55f238-9d05-48ba-b13d-b6f1cfb3a37e"
    },
    {
        "author": "罗隐",
        "paragraphs": [
            "不论平地与山尖，无限风光尽被占。",
            "采得百花成蜜后，为谁辛苦为谁甜。"
        ],
        "tags": [
            "咏物诗",
            "怜悯",
            "寓言",
            "咏物"
        ],
        "title": "蜂",
        "id": "f7513920-9e51-4c34-ae10-8ab77d73fb07"
    },
    {
        "author": "罗隐",
        "paragraphs": [
            "叠影重纹暎画堂，玉钩银烛共荧煌。",
            "会应得见神仙在，休下真珠十二行。"
        ],
        "title": "帘二首 一",
        "id": "041222a2-9c0c-4ea9-a253-8fa3a0d81d12"
    },
    {
        "author": "罗隐",
        "paragraphs": [
            "翡翠佳名世共稀，玉堂高下巧相宜。",
            "殷勤为嘱纤纤手，卷上银钩莫放垂。"
        ],
        "title": "帘二首 二",
        "id": "9bd8d309-926b-4143-ae2c-870d7bc1927f"
    },
    {
        "author": "罗隐",
        "paragraphs": [
            "行行杯酒莫辞频，怨叹劳歌两未伸。",
            "汉帝后宫犹识字，楚王前殿更无人。",
            "年深旅舍衣裳敝，潮打村田活计贫。",
            "百岁都来多几日，不堪相别又伤春。"
        ],
        "title": "送顾云下第",
        "id": "a742242a-651f-4554-9355-edd4ab8446e9"
    },
    {
        "author": "罗隐",
        "paragraphs": [
            "村桥酒斾月明楼，偶逐渔舟系叶舟。",
            "莫学鲁人疑海鸟，须知庄叟恶牺牛。",
            "心寒已分灰无焰，事往曾将水共流。",
            "除却思量太平在，肯抛疎散换公侯。"
        ],
        "title": "村桥",
        "id": "0e4fd9b0-c786-4b0e-bcdb-2120ac3484b3"
    },
    {
        "author": "罗隐",
        "paragraphs": [
            "野云如火照行尘，会绩溪边去问津。",
            "才子省衔非幕客，楚君科第是同人。",
            "狂思下国千场醉，病负东堂两度春。",
            "他日酒筵应见问，鹿裘渔艇隔朱轮。"
        ],
        "title": "送刘校书之新安寄吴常侍",
        "id": "d4fb78aa-cdb9-47ec-a36b-e4f8aeab16a2"
    },
    {
        "author": "罗隐",
        "paragraphs": [
            "池边月影闲婆娑，池上醉来成短歌。",
            "芙渠抵死怨珠露，蟋蟀苦口嫌金波。",
            "往事向人言不得，旧游临老恨空多。",
            "松醪作酒兰为棹，十载烟尘奈尔何。"
        ],
        "title": "官池秋夕",
        "id": "de0e3d55-aa1b-42aa-80d1-acb65c839b05"
    },
    {
        "author": "罗隐",
        "paragraphs": [
            "梁王雪里有深知，偶别家乡隔路岐。",
            "官品共传胜曩日，酒杯争肯忍当时。",
            "豫章地暖矜千尺，越峤天寒愧一枝。",
            "还有钓鱼蓑笠在，不堪风雨失归期。"
        ],
        "title": "奉使宛陵别二三从事",
        "id": "a68505c1-99a5-45f7-a96b-8e87333be899"
    },
    {
        "author": "罗隐",
        "paragraphs": [
            "杜秋在时花解言，杜秋死后花更繁。",
            "柔姿曼态葬何处，天红腻白愁荒原。",
            "高洞紫箫吹梦想，小窗残雨湿精魂。",
            "绮筵金缕无消息，一阵征帆过海门。"
        ],
        "title": "金陵思古",
        "id": "0a16d3ad-e1c9-4459-a76d-12f8672868ad"
    },
    {
        "author": "罗隐",
        "paragraphs": [
            "东南一望可长吁，犹忆王孙领虎符。",
            "两地干戈连越绝，数年麋鹿卧姑苏。",
            "疲甿赋重全家尽，旧族兵侵太半无。",
            "料得伍员兼旅寓，不妨招取好揶揄。"
        ],
        "title": "送王使君赴苏台",
        "id": "0c7ea43e-04ec-40e8-9887-32f8a6abce46"
    },
    {
        "author": "罗隐",
        "paragraphs": [
            "九华巉崪廕柴扉，长忆前时此息机。",
            "黄菊倚风村酒熟，绿蒲低雨钓鱼归。",
            "干戈已是三年别，尘土那堪万事违。",
            "回首佳期恨多少，夜阑霜露又霑衣。"
        ],
        "title": "忆九华",
        "id": "420966fc-be4c-4137-8e3e-beef4e9e88f9"
    },
    {
        "author": "罗隐",
        "paragraphs": [
            "金庭路指剡川隈，珍重良朋自此来。",
            "两鬓不堪悲岁月，一巵犹得话尘埃。",
            "家通曩分心空在，世逼横流眼未开。",
            "笑杀山阴雪中客，等闲乘兴又须回。"
        ],
        "title": "送裴饶归会稽",
        "id": "0a73982c-926c-4f04-a40f-dc96d5ddb32d"
    },
    {
        "author": "罗隐",
        "paragraphs": [
            "栋间云出认行轩，郊外阴阴夏木繁。",
            "高道乍为张翰侣，使君兼是世龙孙。",
            "溪含句曲清连底，酒贳余杭渌满罇。"
        ],
        "title": "送程尊师之晋陵",
        "id": "2dd7f0b3-6258-4504-83f6-ba8f7a339991"
    },
    {
        "author": "罗隐",
        "paragraphs": [
            "采香径在人不留，采香径下停叶舟。",
            "桃花李花鬬红白，山鸟水鸟自献酬。",
            "十万梅鋗空寸土，三分孙策竟荒丘。",
            "未知到了关身否，笑杀雷平许远游。"
        ],
        "title": "吴门晚泊寄句曲道友",
        "id": "41559dac-b084-4396-a5d1-ca37267febce"
    },
    {
        "author": "罗隐",
        "paragraphs": [
            "稂莠参天剪未平，且乘孤櫂且行行。",
            "计疎狡兔无三窟，羁甚宾鸿欲一生。",
            "合眼亦知非本意，伤心其奈是多情。",
            "前溪好泊谁为主，昨夜沙禽占月明。"
        ],
        "title": "贵池晓望",
        "id": "c008f9c1-4ddc-4ed7-870b-556333d3bfcb"
    },
    {
        "author": "罗隐",
        "paragraphs": [
            "故人何处又留连，月冷风高镜水边。",
            "文阵解围才昨日，醉乡分袂已三年。",
            "交情澹泊应长在，俗态流离且勉旃。",
            "还拟山阴一乘兴，雪寒难得渡江船。"
        ],
        "title": "寄崔庆孙",
        "id": "21f96fb6-f725-48d0-b687-ec4821651a9f"
    },
    {
        "author": "罗隐",
        "paragraphs": [
            "萧萧檐雪打窗声，因忆江东阮步兵。",
            "两信海潮书不达，数峰稽岭眼长明。",
            "梅繁几处垂鞭看，酒好何人倚槛倾。",
            "会待与君开秫瓮，满船般载镜中行。"
        ],
        "title": "寄杨秘书",
        "id": "70f489e5-ec50-4b47-8039-beeb7b5d5a76"
    },
    {
        "author": "罗隐",
        "paragraphs": [
            "中原甲马未曾安，今日逢君事万端。",
            "乱后几回乡梦隔，别来何处路行难。",
            "霜鳞共落三门浪，雪鬓同归七里滩。",
            "何必新诗更相戏，小楼吟罢暮天寒。"
        ],
        "title": "酬章处士见寄",
        "id": "98a8961e-2d55-4199-9412-9d5778c4c13e"
    },
    {
        "author": "罗隐",
        "paragraphs": [
            "金徽玉轸肯躇[蹰]，偶滞良途半月余。",
            "楼上酒阑梅拆后，马前山好雪晴初。",
            "栾公社在怜乡树，潘令花繁贺版舆。",
            "县谱莫辞留旧本，异时量度更何如。"
        ],
        "title": "送丁明府赴紫溪任",
        "id": "ef7f30b0-195c-4f2e-8bd9-622a3d5bd920"
    },
    {
        "author": "罗隐",
        "paragraphs": [
            "往年西谒谢玄晖，罇酒留欢醉始归。",
            "曲槛柳浓莺未老，小园花煖蝶初飞。",
            "喷香瑞兽金三尺，舞雪佳人玉一围。",
            "今日乱罹寻不得，满蓑风雨钓鱼矶。"
        ],
        "title": "寄前宣州窦常侍",
        "id": "b5e2977f-0092-4218-938e-4663d8cc46fd"
    },
    {
        "author": "罗隐",
        "paragraphs": [
            "巉巉危岫倚沧洲，闻说秦皇亦此游。",
            "霸主卷衣才二世，老僧传锡已千秋。",
            "阴崖水赖松梢直，藓壁苔侵画像愁。",
            "各是病来俱未了，莫将烦恼问汤休。"
        ],
        "title": "秦望山僧院",
        "id": "5de880f4-5373-4b36-9420-fb3eee9ffa84"
    },
    {
        "author": "罗隐",
        "paragraphs": [
            "一年极目望西辕，此日殷勤圣主恩。",
            "上国已留虞寄命，中朝应听范汪言。",
            "官从府幕归卿寺，路向干戈见禁门。",
            "鹓侣寂寥曹署冷，更堪呜咽问田园。"
        ],
        "title": "送光禄崔卿赴阙",
        "id": "677c599a-f6f6-439f-a766-a4227b2d96dc"
    },
    {
        "author": "罗隐",
        "paragraphs": [
            "鹤信虽然到五湖，烟波迢遰路崎岖。",
            "玉书分薄花生眼，金鼎功迟雪满须。",
            "三秀紫芝劳梦寐，一番红槿恨朝晡。",
            "未知朽败凡间骨，中授先生指教无。"
        ],
        "title": "寄程尊师",
        "id": "7fa4016e-ccab-445d-a39b-3f6d495a9cef"
    },
    {
        "author": "罗隐",
        "paragraphs": [
            "前年上将定妖氛，曾筑巖城驻大军。",
            "近日关防虽弛柝，旧时栏槛尚侵云。",
            "蛮兵绩盛人皆伏，坐石名高世共闻。",
            "唯恐乱来良吏少，不知谁解叙功勋。"
        ],
        "title": "定远楼",
        "id": "6101a577-e246-46c7-b451-000521d1f2bb"
    },
    {
        "author": "罗隐",
        "paragraphs": [
            "华盖峰前拟卜耕，主人无奈又闲行。",
            "且凭鹤驾寻沧海，又恐犀轩过赤城。",
            "绛简便应朝右弼，紫旄兼合见东卿。",
            "劝君莫忘归时节，芝似萤光处处生。"
        ],
        "title": "送程尊师东游有寄",
        "id": "b24c44c9-d48a-4d7f-ba13-be8433a97c2f"
    },
    {
        "author": "罗隐",
        "paragraphs": [
            "行杯且待怨歌终，多病怜君事事同。",
            "衰鬓别来光景里，故乡归去乱罹中。",
            "干坤垫裂三分在，井邑摧残一半空。",
            "日晚长亭问西使，不堪车马尚萍蓬。"
        ],
        "title": "江亭别裴饶",
        "id": "6b599447-34c3-46ef-a55c-cfac2584aee2"
    },
    {
        "author": "罗隐",
        "paragraphs": [
            "曾陪公子醉西园，岘首碑前事嬾言。",
            "世乱共嗟王粲老，时危俱受信陵恩。",
            "潮怜把醆吟江徼，雨忆凭阑望海门。",
            "飞盖寂寥清宴罢，不知簪履更谁存。"
        ],
        "title": "江南寄所知周仆射",
        "id": "f9d15499-e147-430b-9a5b-ea45bd6e1eaf"
    },
    {
        "author": "罗隐",
        "paragraphs": [
            "蔡伦池北雁峰前，罹乱相兼十九年。",
            "所喜故人犹会面，不堪良牧已重泉。",
            "醉思把筯欹歌席，狂忆判身入酒船。",
            "今日与君赢得在，戴家湾里两皤然。"
        ],
        "title": "钱唐见芮逢",
        "id": "1a92305b-7497-4ed5-979a-f0eb89d170a7"
    },
    {
        "author": "罗隐",
        "paragraphs": [
            "淮王高讌动江都，曾忆狂生亦坐隅。",
            "九里楼台牵翡翠，两行鸳鹭踏真珠。",
            "歌听丽句秦云咽，诗转新题蜀锦铺。",
            "惆怅晋阳星拆后，世间兵革地荒芜。"
        ],
        "title": "江都",
        "id": "bfd14c86-ad99-4dcc-a5d0-c51aaad5329b"
    },
    {
        "author": "罗隐",
        "paragraphs": [
            "雪天萤席几辛勤，同志当时四五人。",
            "兰版地寒俱[受]露，桂堂风恶独伤春。",
            "音书久绝应埋玉，编简难言竟委尘。",
            "唯有广都庞令在，白头罇酒忆交亲。"
        ],
        "title": "湖上岁暮感怀有寄友人",
        "id": "46d5aab7-719f-4885-a33a-34f115c93731"
    },
    {
        "author": "罗隐",
        "paragraphs": [
            "南忆龙沙两岸行，当时天下尚清平。",
            "醉眠野寺花方落，吟倚江楼月欲明。",
            "老去亦知难重到，乱来争肯不牵情。",
            "西山十二真人在，从此烦君语姓名。"
        ],
        "title": "送张绾游钟陵",
        "id": "53a0a9c9-3322-4505-9bdf-b028ee16fc32"
    },
    {
        "author": "罗隐",
        "paragraphs": [
            "禹祠分首戴湾逢，健笔寻知达九重。",
            "圣主赐衣怜绝艺，侍臣摛藻许高踪。",
            "宁亲久别街西寺，待诏初离海上峰。",
            "一种苦心师得了，不须回首笑龙钟。"
        ],
        "title": "送{巩/言}光大师",
        "id": "b0c210de-b965-48fd-ab4f-1275dfbe2d24"
    },
    {
        "author": "罗隐",
        "paragraphs": [
            "百雉摧残连野青，庙门犹见昔朝廷。",
            "一生虽抱楚王恨，千载终为息地灵。",
            "虫网翠环终缥缈，风吹宝瑟助微冥。",
            "玉颜浑似羞来客，依旧无言照画屏。"
        ],
        "title": "息夫人庙",
        "id": "09941bcf-4168-41c5-a3c1-3e4941f6d802"
    },
    {
        "author": "罗隐",
        "paragraphs": [
            "寂寂荒坟一水滨，芦洲绝岛自相亲。",
            "青娥已落淮边月，白骨甘为泉下尘。",
            "原上荻花飘素髪，道傍菰叶碎罗巾。",
            "虽然寂寞千秋魄，犹是韩侯旧主人。"
        ],
        "title": "漂母冢",
        "id": "cebcbc22-16f4-4384-9dd5-21a0411e2f34"
    },
    {
        "author": "罗隐",
        "paragraphs": [
            "石径松轩亦自由，谩随浮世逐飘流。",
            "驽骀路结前程恨，蟋蟀床生半夜秋。",
            "揜耳恶闻宫妾语，低颜须向路人羞。",
            "虽教小事相催逼，未到青云拟白头。"
        ],
        "title": "感怀",
        "id": "9d8d8a66-2da9-425d-813a-eea228a8d09f"
    },
    {
        "author": "罗隐",
        "paragraphs": [
            "为爱红芳满砌堦，教人扇上画将来。",
            "叶随彩笔参差长，花逐轻风吹第开。",
            "闲挂几曾停蛱蜨，频摇不怕落莓苔。",
            "根生无地如仙桂，疑是姮娥月里栽。"
        ],
        "title": "扇上画牡丹",
        "id": "4711cb1e-1139-4d70-870f-be1ed149e06d"
    },
    {
        "author": "罗隐",
        "paragraphs": [
            "钓船抛却异乡来，拟向何门用不才。",
            "日晚独登楼上望，马蹄车辙满尘埃。"
        ],
        "title": "书怀",
        "id": "a724d990-45eb-45ba-83ed-aae74c3c4028"
    },
    {
        "author": "罗隐",
        "paragraphs": [
            "月帐星房次第开，两情惟恐曙光催。",
            "时人不用穿鍼待，没得心情送巧来。"
        ],
        "title": "七夕",
        "id": "08b7195e-2b66-4935-868e-679f9419bf43"
    },
    {
        "author": "罗隐",
        "paragraphs": [
            "一簇青烟锁玉楼，半垂阑畔半垂沟。",
            "明年更有新条在，绕乱春风卒未休。"
        ],
        "title": "柳",
        "id": "dcbaba50-ee8f-4aed-b8a3-76de8820ad59"
    },
    {
        "author": "罗隐",
        "paragraphs": [
            "雉声角角野田春，试驻征车问水滨。",
            "数树枯桑虽不语，思量应合识秦人。"
        ],
        "title": "罗敷水",
        "id": "41b5f696-3eae-4a5c-93c0-74a6d31677dd"
    },
    {
        "author": "罗隐",
        "paragraphs": [
            "一二三四五六七，万木生芽是今日。",
            "远天归雁拂云飞，近水游鱼迸冰出。"
        ],
        "title": "京中正月七日立春",
        "id": "1dbdbf4e-0e7b-4e8f-b9bb-0b0d910f1b24"
    },
    {
        "author": "罗隐",
        "paragraphs": [
            "馆陶园外雨初晴，绣毂香车入凤城。",
            "八尺家僮三尺箠，何知高祖要苍生。"
        ],
        "title": "贵游",
        "id": "b1d648ad-eb39-45ac-b3e7-e6ad133e39cd"
    },
    {
        "author": "罗隐",
        "paragraphs": [
            "中都九鼎勤英髦，渔钓牛蓑且遁逃。",
            "世祖升遐夫子死，原陵不及钓台高。"
        ],
        "title": "严陵滩",
        "id": "6ea74125-a999-437c-b429-50d484d27f3b"
    },
    {
        "author": "罗隐",
        "paragraphs": [
            "欲询往事奈无言，六十年来托此根。",
            "香暖几飘袁虎扇，格高常对孔融罇。",
            "曾忧世乱阴难合，且喜春残色上存。",
            "莫背阑干便相笑，与君俱受主人恩。"
        ],
        "title": "虚白堂前牡丹相传云太傅手植在钱塘",
        "id": "d312188d-6a0f-471f-b359-f613ac79e84f"
    },
    {
        "author": "罗隐",
        "paragraphs": [
            "中和节后捧琼瑰，坐读行吟数月来。",
            "只叹雕龙方擅价，不知赪尾竟空回。",
            "千枝白露陶潜柳，百尺黄金郭隗台。",
            "惆怅报君无玉案，水天东望一裴回。"
        ],
        "title": "县斋秋晚酬友人朱瓒见寄",
        "id": "42aaf6ae-5478-4d8a-bd32-be4b97a5073a"
    },
    {
        "author": "罗隐",
        "paragraphs": [
            "交棃火枣味何如，闻说苕川已下车。",
            "瓦榼尚携京口酒，草堂应写颍阳书。",
            "亦知得意须乘鹤，未必忘机便钓鱼。",
            "欲恐武皇还望祀，软轮征入问玄虚。"
        ],
        "title": "第五将军于余杭天柱宫入道因题寄",
        "id": "34b2ca6f-22d3-4213-84e9-9f57691e4988"
    },
    {
        "author": "罗隐",
        "paragraphs": [
            "老住西峰第几层，为师回首忆南能。",
            "有缘有相应非佛，无我无人始是僧。",
            "烂椹作袍名复利，铄金为讲爱兼憎。",
            "何如一衲尘埃外，日日香烟夜夜灯。"
        ],
        "title": "寄无相禅师",
        "id": "1959433c-2d93-4d1e-bb6c-bcba84bc7a1c"
    },
    {
        "author": "罗隐",
        "paragraphs": [
            "丹青未合便回头，见尽人闲事始休。",
            "只有百神朝宝镜，永无纤浪犯虚舟。",
            "曾临铁瓮虽分职，近得金陵亦偶游。",
            "东去西来人不会，上卿踪迹本玄洲。"
        ],
        "title": "秋日有寄",
        "id": "860a14fe-e927-43ef-a579-a966dd6525d9"
    },
    {
        "author": "罗隐",
        "paragraphs": [
            "五年苛政甚虫螟，深喜夫君已戴星。",
            "大族不唯专礼乐，上才终是惜生灵。",
            "亦知单父琴犹在，莫厌东归酒未醒。",
            "二月春风何处好，亚夫营畔柳青青。"
        ],
        "title": "送前南昌崔令替任映摄新城县",
        "id": "9e4963dc-7a73-41a9-951a-475b2c20fee8"
    },
    {
        "author": "罗隐",
        "paragraphs": [
            "年年模样一般般，何似东归把钓竿。",
            "嵒谷谩劳思雨露，彩云终是逐鹓鸾。",
            "尘迷魏阙身应老，水到吴门叶欲残。",
            "至竟穷途也须达，才能长与世人看。"
        ],
        "title": "下第作",
        "id": "0921c427-83e4-47aa-aff9-38f0edc6cb30"
    },
    {
        "author": "罗隐",
        "paragraphs": [
            "病想医门渴望梅，十年心地仅成灰。",
            "早知世事长如此，自是孤寒不合来。",
            "谷畔气浓高蔽日，蛰边声煖乍闻雷。",
            "满城桃李君看取，一一还从旧处开。"
        ],
        "title": "丁亥岁作",
        "id": "06122850-e2d5-4e8d-ae8b-03ea47f02d60"
    },
    {
        "author": "罗隐",
        "paragraphs": [
            "一种山前路入秦，嵩山堪爱此伤神。",
            "魏明未死虚留意，庄叟虽生酌满巾。",
            "何必更寻无主骨，也知曾有弄权人。",
            "羨他缑岭吹箫客，闲访云头看俗尘。"
        ],
        "title": "北邙山",
        "id": "1e6c7afe-d709-472a-a611-b3a436878615"
    },
    {
        "author": "罗隐",
        "paragraphs": [
            "烂柯山下忍重到，双桧楼前日欲残。",
            "华屋未移春照灼，故侯何在泪汍澜。",
            "不唯济物工夫大，长忆容才尺度宽。",
            "一恸旁人莫相笑，知音衰尽路行难。"
        ],
        "title": "重过三衢哭孙员外",
        "id": "3af802af-9104-444a-85cc-9f01a3f2d511"
    },
    {
        "author": "罗隐",
        "paragraphs": [
            "六枝仙桂最先春，萧洒高辞九陌尘。",
            "两晋家声须有主，六朝文雅别无人。",
            "荣驱豹尾抛同辈，贵上螭头见近臣。",
            "蕲水苍生莫相羨，早看归去掌丝纶。"
        ],
        "title": "送蕲州裴员外",
        "id": "fad88e8e-d295-4d9a-97b8-bcbdcbe0a229"
    },
    {
        "author": "罗隐",
        "paragraphs": [
            "秋山抱病何处登，前时韦曲今广陵。",
            "广陵大醉不解闷，韦曲旧游堪拊膺。",
            "佳节纵饶随分过，流年无奈得人憎。",
            "却驱羸马向前去，牢落路岐非所能。"
        ],
        "title": "重九日广陵道中",
        "id": "254e8d60-2913-44d3-9360-01a328651127"
    },
    {
        "author": "罗隐",
        "paragraphs": [
            "芙蓉宫阙二妃坛，两处因依五岁寒。",
            "邹律有风吹不变，郄枝无分住应难。",
            "愁心似火还烧鬓，别泪非珠谩落盘。",
            "却羨淮南好鸡犬，也能终始逐刘安。"
        ],
        "title": "东归别所知",
        "id": "b8bd7953-fdbf-42f7-b4b4-ffa39d44571b"
    },
    {
        "author": "罗隐",
        "paragraphs": [
            "思量前事不堪寻，牢落余情满素琴。",
            "四海岂无腾跃路，一家长有别离心。",
            "道从汩没甘雌伏，迹恐因循更陆沈。",
            "寂寞谁应吊空馆，异乡时节独霑襟。"
        ],
        "title": "旅舍书怀寄所知二首 一",
        "id": "0d8d0496-b8fb-4cc5-b59b-8a67cb611e66"
    },
    {
        "author": "罗隐",
        "paragraphs": [
            "簟卷两牀琴瑟秋，暂凭前计奈相尤。",
            "尘飘马尾甘蓬转，酒忆江边有梦留。",
            "隋帝旧祠虽寂寞，楚妃清唱亦风流。",
            "可怜别恨无人见，独背残阳下寺楼。"
        ],
        "title": "旅舍书怀寄所知二首 二",
        "id": "a01761e1-66ca-440f-ad31-9a610dea9514"
    },
    {
        "author": "罗隐",
        "paragraphs": [
            "半夜秋声独断蓬，百年身事筭成空。",
            "祢生词赋抛江夏，汉祖精神忆沛中。",
            "未必他时能富贵，只应从此见穷通。",
            "边禽陇水休相笑，自有沧洲一棹风。"
        ],
        "title": "西京道中",
        "id": "9aa54def-386d-4a9b-81a6-002102127901"
    },
    {
        "author": "罗隐",
        "paragraphs": [
            "每持纤白助君时，霜自无憀雪自疑。",
            "郎若姓何应解傅，女能窥宋不劳施。",
            "妆成丽色唯花妬，落尽啼痕只镜知。",
            "最好玉京仙署里，更知秋月照琼枝。"
        ],
        "title": "粉",
        "id": "f44053ed-a02a-448d-b685-aa934cd36755"
    },
    {
        "author": "罗隐",
        "paragraphs": [
            "叶艇悠扬鹤髪垂，生涯空托一纶丝。",
            "是非不向眼前起，寒暑任从波上移。",
            "风瀁长歌笼月里，梦和春雨昼眠时。",
            "逍遥此意谁人会，应有青山渌水知。"
        ],
        "title": "赠渔翁",
        "id": "fee650e5-e9fc-410a-8e67-736f0ea4ea07"
    },
    {
        "author": "罗隐",
        "paragraphs": [
            "谩费精神掉五侯，破琴孤劒是身讐。",
            "九衢护阙拟何去，玉垒铜梁空旧游。",
            "蝴蝶有情牵晚梦，杜鹃无赖伴春愁。",
            "思量不及张公子，经岁池江倚酒楼。"
        ],
        "title": "下第寄张坤",
        "id": "89d752ce-b1ab-413f-a91f-26a04f59c54f"
    },
    {
        "author": "罗隐",
        "paragraphs": [
            "六载辛勤九陌中，却寻归路五湖东。",
            "名慙桂苑一枝绿，鲙忆松江两筯红。",
            "浮世到头须适性，男儿何必尽成功。",
            "唯慙鲍叔深知我，他日蒲帆百尺风。"
        ],
        "title": "东归别常修",
        "id": "9db6276d-22da-4c7e-8ebe-4ff07748f1c3"
    },
    {
        "author": "罗隐",
        "paragraphs": [
            "珪玷由来尚可磨，似簧终日复如何。",
            "成名成事皆因慎，亡国亡家只为多。",
            "须信祸胎生利口，莫将讥思逞悬河。",
            "猩猩鹦鹉无端解，长向人间被网罗。"
        ],
        "title": "言",
        "id": "48bacbae-c4d2-45a0-93e9-b6daa8b51e15"
    },
    {
        "author": "罗隐",
        "paragraphs": [
            "祥烟霭霭拂楼台，庆积玄元节后来。",
            "已向青阳标四序，便从嵩岳应三台。",
            "龟衔玉柄增年筭，鹤舞琼筵献寿杯。",
            "自顾下儒何以祝，柱天功业济时才。"
        ],
        "title": "简令生日",
        "id": "e37b8021-3571-4d44-974d-e0c28b209f0b"
    },
    {
        "author": "罗隐",
        "paragraphs": [
            "凭古城边眺晚晴，远村高树转分明。",
            "天如镜面都来静，地似人心总不平。",
            "云向岭头闲不彻，水流溪里太忙生。",
            "谁人得及庄居老，免被荣枯宠辱惊。"
        ],
        "title": "晚眺",
        "id": "7ee74800-56eb-4d0b-9644-52094e1dbf50"
    },
    {
        "author": "罗隐",
        "paragraphs": [
            "万点红芳血色殷，为无名字对空山。",
            "多映戏蜨寻香住，少有行人辍櫂攀。",
            "若在侯门看不足，为生江岸见如闲。",
            "结根必竟输桃李，长向春城紫陌间。"
        ],
        "title": "野花",
        "id": "7a0d6e69-ee2c-4bdb-97a4-f5673fc378a2"
    },
    {
        "author": "罗隐",
        "paragraphs": [
            "枥上病骢蹄褭褭，江边废宅路迢迢。",
            "自经梅雨长垂耳，乍食菰浆欲折腰。",
            "金络衔头光未灭，玉花毛色瘦来焦。",
            "曾听禁漏惊街鼓，惯踏康庄怕小桥。",
            "夜半雄声心尚壮，日中高卧尾还摇。",
            "龙媒落地天池远，何事牵牛在碧霄。"
        ],
        "title": "病骢马",
        "id": "d5c78173-41c5-4d03-9e37-8cc2b02876ec"
    },
    {
        "author": "罗隐",
        "paragraphs": [
            "晴川倚落晖，极目思依依。",
            "野色寒来浅，人家乱后稀。",
            "久贫身不达，多病意长违。",
            "还有渔舟在，时时梦里归。"
        ],
        "title": "狄浦",
        "id": "3d5c30c2-fb5e-41bc-8c8c-0bb1115cf94d"
    },
    {
        "author": "罗隐",
        "paragraphs": [
            "弱冠负文翰，此中听鹿鸣。",
            "使君延上榻，时辈仰前程。",
            "丹桂竟多故，白云空有情。",
            "唯余路旁泪，霑洒向尘缨。"
        ],
        "title": "南康道中",
        "id": "9289c3bc-1558-423d-859f-64da2a242c51"
    },
    {
        "author": "罗隐",
        "paragraphs": [
            "高亭暮色中，往事更谁同。",
            "水谩矜天阔，山应到此穷。",
            "病怜京口酒，老怯海门风。",
            "唯有言堪解，何由见远公。"
        ],
        "title": "北固亭东望寄默师",
        "id": "b57d4268-2cf1-42f2-b87b-51d921d2176c"
    },
    {
        "author": "罗隐",
        "paragraphs": [
            "楼殿层层佳气多，开元时节好笙歌。",
            "也知道德胜尧舜，争奈杨妃解笑何。"
        ],
        "title": "华清宫",
        "id": "d5054aa7-3d44-4983-b847-c33de498ca7e"
    },
    {
        "author": "罗隐",
        "paragraphs": [
            "翦项移秦势自雄，布衣还是负深功。",
            "寡妻稚女俱堪恨，却把余杯奠蒯通。"
        ],
        "title": "韩信庙",
        "id": "13487697-62e7-4226-ad1a-ff59455bb4f5"
    },
    {
        "author": "罗隐",
        "paragraphs": [
            "击柱狂歌惨别颜，百年人事梦魂闲。",
            "李将军自嘉声在，不得封侯亦自闲。"
        ],
        "title": "韦公子",
        "id": "bc76e677-8144-4471-95d6-b962c366bbe1"
    },
    {
        "author": "罗隐",
        "paragraphs": [
            "芳草台边魂不归，野烟乔木弄残晖。",
            "可怜高祖清平业，留与闲人作是非。"
        ],
        "title": "望思台",
        "id": "358d3aeb-89c8-484c-9d8f-5f07d8e11e02"
    },
    {
        "author": "罗隐",
        "paragraphs": [
            "马嵬山色翠依依，又见銮舆幸蜀归。",
            "泉下阿蛮应有语，这回休更怨杨妃。"
        ],
        "title": "帝幸蜀",
        "id": "4bdb35d4-c035-4718-a0b9-a370804e514d"
    },
    {
        "author": "罗隐",
        "paragraphs": [
            "把得闲书坐水滨，读来前事亦酸辛。",
            "莫言麈尾清谭柄，坏却淳风是此人。"
        ],
        "title": "王夷甫",
        "id": "302ca5d4-da71-404f-ab9f-2753300e5133"
    },
    {
        "author": "罗隐",
        "paragraphs": [
            "斜阳澹澹柳阴阴，风褭寒丝映水深。",
            "不要向人夸素白，也知常有羨鱼心。"
        ],
        "title": "鹭鸶",
        "id": "7119dbe0-b773-4c90-b4e5-28c155631907"
    },
    {
        "author": "罗隐",
        "paragraphs": [
            "寒灯挑尽见遗尘，试沥椒浆合有神。",
            "莫恨高皇不终始，灭秦谋项是何人。"
        ],
        "title": "书淮阴侯传",
        "id": "2dcc2b4b-e4ec-4e10-b990-3b20a87f1e7e"
    },
    {
        "author": "罗隐",
        "paragraphs": [
            "市箫声咽迹崎岖，雪耻酬恩此丈夫。",
            "霸主两亡时亦异，不知魂魄更无归。"
        ],
        "title": "青山庙",
        "id": "e8863962-9946-497c-891b-647435ebd726"
    },
    {
        "author": "罗隐",
        "paragraphs": [
            "已有清阴逼座隅，爱声仙客肯过无。",
            "陵迁谷变须高节，莫向人间作大夫。"
        ],
        "title": "小松",
        "id": "cee3fb5b-ae43-47d0-a10c-16aa3320e16a"
    },
    {
        "author": "罗隐",
        "paragraphs": [
            "篱外清阴接药阑，晓风交戛碧琅玕。",
            "子猷死后知音少，粉节霜筠谩岁寒。"
        ],
        "title": "竹",
        "id": "4db79e1b-aa48-4759-9a2c-1373f63d7c52"
    },
    {
        "author": "罗隐",
        "paragraphs": [
            "西去休言蜀道难，此中危峻已多端。",
            "到头未会苍苍色，争得禁他两度谩。"
        ],
        "title": "谩天岭",
        "id": "079f7f8f-d3a8-4151-95d9-a4064ec5ccc1"
    },
    {
        "author": "罗隐",
        "paragraphs": [
            "物之小兮，迎网而毙。",
            "物之大兮，兼网而逝。",
            "网也者，绳其小而不绳其大。",
            "吾不知尔身之危兮，腹之馁兮。",
            "吁！。"
        ],
        "title": "秋虫赋",
        "id": "f43ae73e-8db4-4d73-bd16-b4331e2d3b00"
    },
    {
        "author": "罗隐",
        "paragraphs": [
            "顽飔毙芳，吹愁夕长。",
            "屑戍有动，歌离吊梦。",
            "如诉如言，绪引虚宽。",
            "周隙伺榻，繁咽夤缘。",
            "范睡蝉老，冠峨緌好。",
            "不冠不緌，尔奚以悲。",
            "蚊蚋有毒，食人肌肉。",
            "苍蝇多端，黑白偷安。",
            "尔也出处，物兮莫累。",
            "坏舍啼衰，虚堂泣曙。",
            "勿徇諠譁，鼠岂无牙。",
            "勿学萋菲，垣亦有耳。",
            "危条槁飞，抽恨咿咿。",
            "别帐缸冷，柔魂不定。",
            "美人在何，夜影流波。",
            "与子伫立，裴回思多。"
        ],
        "title": "蟋蟀诗",
        "id": "bf25390e-0c8b-4ccf-996c-3a8a5c4fe4f7"
    },
    {
        "author": "罗隐",
        "paragraphs": [
            "相欢虽则不多时，相别那能不歛眉。",
            "蜀客赋高君解爱，楚宫腰细我还知。",
            "百年恩爱无终始，万里因缘有梦思。",
            "肠断门前旧行处，不堪全属五陵儿。"
        ],
        "title": "西川与蔡十九同别子超",
        "id": "4cffa133-1dd0-411b-9529-7953920c1aa0"
    },
    {
        "author": "罗隐",
        "paragraphs": [
            "縠江东下几多程，每泊孤舟即有情。",
            "山色已随游子远，水纹犹认主人清。",
            "恩如海岳何时报，恨似烟花触处生。",
            "百尺风帆两行泪，不堪回首望峥嵘。"
        ],
        "title": "龙泉东下却寄孙员外",
        "id": "43580422-ead9-4e06-b4aa-e881b4965287"
    },
    {
        "author": "罗隐",
        "paragraphs": [
            "艳多烟重欲开难，红蘂当心一抹檀。",
            "公子醉归灯下见，美人朝插镜中看。",
            "当庭始觉春风贵，带雨方知国色寒。",
            "日晚更将何所似，太真无力凭阑干。"
        ],
        "title": "牡丹",
        "id": "40f33b24-11f8-4b3b-a125-809932e9101f"
    },
    {
        "author": "罗隐",
        "paragraphs": [
            "下压重泉上千仞，香云结梦西风紧。",
            "纵有精灵得往来，狖轭鼯轩亦颠陨。",
            "岚光双双雷隐隐，愁为衣裳恨为鬓。",
            "暮洒朝行何所之，江边日月情无尽。",
            "珠零冷露丹堕枫，细腰长脸愁满宫。",
            "人生对面犹异同，况在千巖万壑中。"
        ],
        "title": "巫山高",
        "id": "067ad4c1-e52d-4048-9eae-9b27c33a6c4b"
    },
    {
        "author": "罗隐",
        "paragraphs": [
            "江烟湿雨蛟绡软，漠漠小山眉黛浅。",
            "水国多愁又有情，夜槽压酒银船满。",
            "细丝摇柳凝晓空，吴王台榭春梦中。",
            "鸳鸯㶉鶒唤不起，平铺绿水眠东风。",
            "西陵路边月悄悄，油碧轻车苏小小。"
        ],
        "title": "江南行",
        "id": "042d20d8-077a-4692-891b-8e236e32fce0"
    },
    {
        "author": "罗隐",
        "paragraphs": [
            "雀入官仓中，所食能损几。",
            "所恨往复频，官仓乃害尔。",
            "鱼网不在天，鸟网不张水。",
            "饮啄要自然，何必空城里。"
        ],
        "title": "空城雀",
        "id": "cc86bce2-f842-4643-9372-3e4e82c31add"
    },
    {
        "author": "罗隐",
        "paragraphs": [
            "细蕚慢逐风，暖香闲破鼻。",
            "青帝固有心，时时漏天意。",
            "去年高枝犹堕地，今年低枝已顦顇。",
            "吾所以见造化之权，变通之理。",
            "春夏作头，秋冬为尾。",
            "循环反覆无终已，人生长短同一轨。",
            "若使威可以制，力可以止。",
            "则秦皇不肯敛手下沙丘，孟贲不合低头入蒿里。",
            "伊人强猛犹如此，顾我劳生何足恃。",
            "但顾我开素袍，倾绿蚁。",
            "陶陶兀兀大醉于清宵白昼间，任他上是天，下是地。"
        ],
        "title": "芳树",
        "id": "d3589d6f-b2ff-452a-a1eb-3ab22ea94a59"
    },
    {
        "author": "罗隐",
        "paragraphs": [
            "寒雨萧萧落井梧，夜深何处怨啼乌？不知一盏临邛酒，救得相如渴病无。"
        ],
        "title": "听琴",
        "id": "885da9f9-7098-4858-8130-75764fd2797b"
    },
    {
        "author": "罗隐",
        "paragraphs": [
            "湘水春浮岸，淮灯夜满桥。",
            "六年悲梗断，两地各萍漂。",
            "刀笔依三事，篇章奏珥貂。",
            "迹卑甘汩没，名散称逍遥。",
            "好寺松为径，空江桂作桡。",
            "野香花伴落，缸暖酒和烧。",
            "晋沼寻游凤，秦冠竟叹鸮。",
            "骨凡鸡犬薄，魂断蕙兰招。",
            "怅望添燕琯，蹉跎厌鲁瓢。",
            "败桐方委爨，冤匣正冲霄。",
            "战代安厘国，封崇孝景朝。",
            "千年非有限，一醉解无聊。",
            "漏永灯花暗，炉红雪片销。",
            "久游家共远，相对鬓俱凋。",
            "运命从难合，光阴奈不饶。",
            "到头蓑笠契，两信钓鱼潮。"
        ],
        "title": "大梁见乔诩",
        "id": "34540fe9-9378-4280-8146-b0e9d421e07a"
    },
    {
        "author": "罗隐",
        "paragraphs": [
            "寄蹇浑成迹，经年滞杜南。",
            "价轻犹有二，足刖已过三。",
            "鸡肋曹公忿，猪肝仲叔慙。",
            "会应谋避地，依约近禅庵。"
        ],
        "title": "寄洪正师",
        "id": "0a9a8b2f-3cef-4df4-8767-0df44bf64429"
    },
    {
        "author": "罗隐",
        "paragraphs": [
            "帘下严君卜，窗间少室峰。",
            "摄生门已尽，混迹世犹逢。",
            "山薮师王烈，簪缨友戴颙。",
            "鱼跳介象鲙，饭吐葛玄蜂。",
            "紫饱垂新椹，黄轻堕小松。",
            "尘埃金谷路，楼阁上阳钟。",
            "野耗鸢肩寄，仙书鸟爪封。",
            "支牀龟纵老，取箭鹤何慵。",
            "别久曾牵念，闲来肯压重。",
            "尚余青竹在，试为剪成龙。"
        ],
        "title": "圣真观刘真师院十韵",
        "id": "58d3b5b9-212f-48be-9cbf-f9724e6be9bc"
    },
    {
        "author": "罗隐",
        "paragraphs": [
            "欲芟荆棘种交棃，指画城中日恐迟。",
            "安得紫青磨镜石，与君闲处看荣衰。"
        ],
        "title": "寄聂尊师",
        "id": "30f9cafd-f1ee-466f-9983-d651fbe44ac3"
    },
    {
        "author": "罗隐",
        "paragraphs": [
            "根盘蛟蜃路藤萝，四面无尘辍棹过。",
            "得似吾师始惆怅，眼前终日有风波。"
        ],
        "title": "金山僧院",
        "id": "ca2ecd97-8029-4a50-ba71-07d6a3509658"
    },
    {
        "author": "罗隐",
        "paragraphs": [
            "旧游虽一梦，别绪忽千般。",
            "败草汤陵晚，衰槐楚寺寒。",
            "数奇常自愧，时薄欲何干。",
            "犹赖君相勉，慇懃贡禹冠。"
        ],
        "title": "酬高崇节",
        "id": "26848a50-5cfa-42a5-ab77-82e90d4d8262"
    },
    {
        "author": "罗隐",
        "paragraphs": [
            "羣盗方为梗，分符奏未宁。",
            "黄巾攻郡邑，白梃掠生灵。",
            "尘土周畿暗，疮痍汝水腥。",
            "一凶虽剪灭，数县尚凋零。",
            "理必资宽猛，谋须藉典刑。",
            "与能才物论，慎选忽天庭。",
            "官品尊台秩，山河拥福星。",
            "虎知应去境，牛在肯全形。",
            "旧政穷人瘼，新衔展武经。",
            "关防秋草白，城壁晚峰青。",
            "破胆期来复，迷魂想待醒。",
            "鲁山行县后，聊为奠惟馨。"
        ],
        "title": "送汝州李中丞十二韵",
        "id": "cc6f537b-504b-4eda-b491-cb902117583a"
    },
    {
        "author": "罗隐",
        "paragraphs": [
            "吹台高倚圃田东，此去轺车事不同。",
            "珠履旧参萧相国，彩衣今佐晋司空。",
            "醉离淮甸寒星下，吟指梁园密雪中。",
            "到彼的知宣室语，几时征拜黑头公。"
        ],
        "title": "淮南送节度卢端公将命之汴州端公常为汴州相公从事",
        "id": "bad1e4c7-e8dd-48cd-9246-a008d173b2b9"
    },
    {
        "author": "罗隐",
        "paragraphs": [
            "绵绵隄草拂征轮，龙虎俱辞楚水滨。",
            "只是胜之为御史，不知梅福是仙人。",
            "地推八米源流盛，才笑三张事业贫。",
            "一种西归一般达，柏台霜冷夏城春。"
        ],
        "title": "送卢端公归台卢校书之夏县",
        "id": "b4b2c1d1-e85e-47ac-8e23-43b780a1e7cf"
    },
    {
        "author": "罗隐",
        "paragraphs": [
            "圣朝纶阁最延才，须牧生民始入来。",
            "凤藻已期他日用，隼旟应是隔年回。",
            "旗飘岘首岚光重，酒奠湘江杜魄哀。",
            "肠断秦原二三月，好花全为使君开。"
        ],
        "title": "送朗州张员外",
        "id": "3c4d816f-818e-4209-a74b-ef9f90855b00"
    },
    {
        "author": "罗隐",
        "paragraphs": [
            "始从豸角曳长裾，又吐鸡香奏玉除。",
            "隋邸旧僚推谢掾，汉廷高议得相如。",
            "贵分赤笔升兰署，荣著绯衣从板舆。",
            "遥想到时秋欲尽，禁城凉冷露槐疎。"
        ],
        "title": "淮南送工部卢员外赴阙",
        "id": "5eb99ee8-7f00-4972-bd75-c473daccf06b"
    },
    {
        "author": "罗隐",
        "paragraphs": [
            "中朝品秩重文章，双笔依前赐望郎。",
            "五夜星辰归帝座，半年樽俎奉梁王。",
            "南都水煖莲分影，北极天寒雁著行。",
            "不必恋恩多感激，过淮应合见征黄。"
        ],
        "title": "淮南送司勋李郎中赴阙",
        "id": "427d96ec-b5a2-4e87-9ec8-e34d63c4bde6"
    },
    {
        "author": "罗隐",
        "paragraphs": [
            "幕下留连两月强，炉边侍史旧焚香。",
            "不关雨露偏垂意，自是鸳鸾合著行。",
            "三署履声通建礼，九霄星彩映明光。",
            "少瑜镂管丘迟锦，从此西垣使凤凰。"
        ],
        "title": "送陆郎中赴阙",
        "id": "2f46eaf0-0fc6-4ed3-88a6-9300674f4018"
    },
    {
        "author": "罗隐",
        "paragraphs": [
            "离骖莫惜暂逡巡，君向池阳我入秦。",
            "岁月易抛非曩日，酒桮难得是同人。",
            "路经隋苑桥灯夜，江转台城岸草春。",
            "此处故交谁见问，为言霜鬓压风尘。"
        ],
        "title": "途中送人东游有寄",
        "id": "93efeb8f-09d7-493c-b02d-2fffa90bdbcc"
    },
    {
        "author": "罗隐",
        "paragraphs": [
            "县前水色细鳞鳞，一为夫君吊水滨。",
            "漫把文章矜后代，可知荣贵是他人。",
            "莺偷旧韵还成曲，草赖余吟尽解春。",
            "我亦有心无处说，等闲停棹似迷津。"
        ],
        "title": "过废江宁县",
        "id": "82f13e09-e6e1-4b12-9961-56b4277c84c4"
    },
    {
        "author": "罗隐",
        "paragraphs": [
            "光景漂如水，生涯转似萍。",
            "雁门穷朔路，牛斗故乡星。",
            "句尽人谁切，歌终泪自零。"
        ],
        "title": "边夜",
        "id": "a6ec0d0b-9377-4502-a81a-c297be4ffe08"
    },
    {
        "author": "罗隐",
        "paragraphs": [
            "前辈倏云殁，媿君曾比方。",
            "格卑虽不称，言重亦难忘。",
            "谏草犹青琐，悲风已白杨。",
            "只应移理窟，泉下对真长。"
        ],
        "title": "哭张博士太常",
        "id": "73c531f4-075b-4cce-a110-1d4af4837f75"
    },
    {
        "author": "罗隐",
        "paragraphs": [
            "一阵孤军不复回，更无分别只荒堆。",
            "莫言赋分须如此，曾作文皇赤子来。"
        ],
        "title": "淮口军葬",
        "id": "8eb2ebff-196f-4916-ab7e-ce273a1cdc2d"
    },
    {
        "author": "罗隐",
        "paragraphs": [
            "战国苍茫难重寻，此中踪迹想知音。",
            "强停别骑山花晓，欲吊遗魂野草深。",
            "浮世近来轻骏骨，高台何处有黄金？思量郭隗平生事，不殉昭王是负心。"
        ],
        "title": "燕昭王墓",
        "id": "59f51467-08d8-4ccb-ad66-a9b137ce667f"
    },
    {
        "author": "罗隐",
        "paragraphs": [
            "玉树歌声泽国春，累累辎重忆亡陈。",
            "垂衣端拱浑闲事，忍把江山乞与人。"
        ],
        "title": "江南",
        "id": "0718070a-79f8-422f-b0ea-1b8cdeeffbb7"
    },
    {
        "author": "罗隐",
        "paragraphs": [
            "废宫荒苑莫闲愁，成败终须要彻头。",
            "一种风流一种死，朝歌争得似扬州。"
        ],
        "title": "江北",
        "id": "dab288a3-ee47-4a46-8b51-49d4bbb7a512"
    },
    {
        "author": "罗隐",
        "paragraphs": [
            "关城树色齐，往事未全迷。",
            "塞路真人气，封门壮土泥。",
            "草浓延蝶舞，花密教莺啼。",
            "若以鸣为德，鸾皇不及鸡。"
        ],
        "title": "早登新安县楼",
        "id": "e670d591-68cb-4dd0-bb77-ba8da3019155"
    },
    {
        "author": "罗隐",
        "paragraphs": [
            "楚水萧萧多病身，强凭危槛送残春。",
            "高城自有陵兼谷，流水那知越与秦。",
            "岸下藤萝阴作怪，桥边蛟蜃夜欺人。",
            "琵琶洲远江村阔，回首征途泪满巾。"
        ],
        "title": "干越亭",
        "id": "a605cbe4-ca13-45fd-8159-7b533cdf5d21"
    },
    {
        "author": "罗隐",
        "paragraphs": [
            "搏击路终迷，南园且灌畦。",
            "敢言逃俗态，自是乐幽栖。",
            "叶长春松阔，科圆早薤齐。",
            "雨霑虚槛冷，雪压远山低。",
            "竹好还成径，桃夭亦有蹊。",
            "小窗奔野马，闲瓮养酰鸡。",
            "水石心逾切，烟霄分已暌。",
            "病怜王猛畚，愚笑隗嚣泥。",
            "泽国潮平岸，江村柳覆堤。",
            "到头乘兴是，谁手好提携。"
        ],
        "title": "南园题",
        "id": "762dfcac-43d0-4cf0-b868-484c053623f6"
    },
    {
        "author": "罗隐",
        "paragraphs": [
            "长途酒醒腊春寒，嫩蘂香英扑马鞍。",
            "不上寿阳公主面，怜君开得却无端。"
        ],
        "title": "人日新安道中见梅花",
        "id": "503cd816-6f8b-4371-b0d8-06236e2d5a5e"
    },
    {
        "author": "罗隐",
        "paragraphs": [
            "高挂风瓢濯汉滨，土阶三尺愧清尘。",
            "可怜比屋堪封日，若到人间是众人。"
        ],
        "title": "许由庙",
        "id": "b42fead9-4e26-4ccc-a874-7147b82fdebb"
    },
    {
        "author": "罗隐",
        "paragraphs": [
            "近甸蒙尘日，南梁反正年。",
            "飘流茂陵椀，零落太官椽。",
            "建纛非降楚，披图异录燕。",
            "堪嗟侍中血，不及御衣前。"
        ],
        "title": "题段太尉庙",
        "id": "cca3dc32-2bb1-490a-ad00-87392746a58f"
    },
    {
        "author": "罗隐",
        "paragraphs": [
            "刘表荒碑断水滨，庙前幽草闭残春。",
            "已将怨泪流斑竹，又感悲风入白苹。",
            "八族未来谁北拱，四凶犹在莫南巡。",
            "九峰相似堪疑处，望见苍梧不见人。"
        ],
        "title": "湘妃庙",
        "id": "42fb4b55-ff70-47e7-b16d-6a783f01ed66"
    },
    {
        "author": "罗隐",
        "paragraphs": [
            "穆满当年物外程，电腰风脚一何轻。",
            "如今纵有骅骝在，不得长鞭不肯行。"
        ],
        "title": "八骏图",
        "id": "d7bdd4f4-fd6a-45d4-8fdb-5ae21cb3097b"
    },
    {
        "author": "罗隐",
        "paragraphs": [
            "昨日芳艳浓，开尊几同醉。",
            "今朝风雨恶，惆怅人生事。",
            "南威病不起，西子老兼至。",
            "向晚寂无人，相偎堕红泪。"
        ],
        "title": "庭花",
        "id": "c34af532-0492-452a-bd0a-22cff9b13212"
    },
    {
        "author": "罗隐",
        "paragraphs": [
            "辽水华亭旧所闻，病中毛羽最怜君。",
            "稻粱且足身兼健，何必青云与白云。"
        ],
        "title": "病中题主人庭鹤",
        "id": "5a3a8df0-23dc-4c1e-acfc-67144119c682"
    },
    {
        "author": "罗隐",
        "paragraphs": [
            "天地工夫一不遗，与君声调借君緌。",
            "风栖露饱今如此，应忘当年滓浊时。"
        ],
        "title": "蝉",
        "id": "05ed6c66-7717-4ae4-992e-4d924d4445e6"
    },
    {
        "author": "罗隐",
        "paragraphs": [
            "平泉上相东征日，曾为阳陶歌觱篥。",
            "乌江太守会稽侯，相次三篇皆俊逸。",
            "桥山殡葬衣冠后，金印苍黄南去疾。",
            "龙楼冷落夏口寒，从此风流为废物。",
            "人间至艺难得主，怀抱差池恨星律。",
            "邗沟仆射戎政闲，试渡瓜洲吐伊郁。",
            "西风九月草树秋，万喧沈寂登高楼。",
            "左篁揭指征羽吼，炀帝起坐淮王愁。",
            "高飘咽灭出滞气，下感知己时横流。",
            "穿空激远不可遏，髣髴似向伊水头。",
            "伊水林泉今已矣，因取遗编认前事。",
            "武宗皇帝御宇时，四海恬然知所自。",
            "扫除桀黠似提箒，制压羣豪若穿鼻。",
            "九鼎调和各有门，谢安空俭真儿戏。",
            "功高近代竟谁知，艺小似君犹不弃。",
            "勿惜喑呜更一吹，与君共下难逢泪。"
        ],
        "title": "薛阳陶觱篥歌",
        "id": "6bb18e69-a6ba-4654-8e85-6c2eb8278a26"
    },
    {
        "author": "罗隐",
        "paragraphs": [
            "正月十一日书札，五月十六日到来。",
            "柳吟秦望咫尺地，鲤鱼何处闲裴回？故人情意未疎索，次第序述眉眼开。",
            "上言二年隔烟水，下有数幅真琼瑰。",
            "行吟坐读口不倦，瀑泉激射琅玕摧。",
            "壁池兰蕙日已老，村酒蘸甲时几桮。",
            "鹤龄鸿算不复见，雨后蓑笠空莓苔。",
            "自从黄寇扰中土，人心波荡犹未回。",
            "道殷合眼拜九列，张濬掉舌升三台。",
            "朝廷济济百揆序，宁将对面容奸回。",
            "祸生有基妖有渐，翠华西幸蒙尘埃。",
            "三川梗塞两河闭，大明宫殿生蒿莱。",
            "懦夫早岁不量力，策蹇仰北高崔嵬。",
            "千门万户扃锁密，良匠不肯雕散材。",
            "君今得意尚如此，况我麋鹿悠悠哉。",
            "荣衰贵贱目所睹，莫嫌头白黄金台。"
        ],
        "title": "酬丘光庭",
        "id": "656ca402-52dd-4131-8a96-5b768d0f856f"
    },
    {
        "author": "罗隐",
        "paragraphs": [
            "汉代簪缨盛，梁园雉堞雄。",
            "物情须重德，时论在明公。",
            "族大踰开魏，高神本降嵩。",
            "世家惟蹇谔，官业即清通。",
            "翰苑论思外，纶闱啸傲中。",
            "健豪惊彩凤，高步出冥鸿。",
            "履历虽吾道，行藏必圣聪。",
            "绛霄无系滞，浙水忽西东。",
            "庾监高楼月，袁郎满扇风。",
            "四年将故事，两地有全功。",
            "去去才须展，行行道益隆。",
            "避权辞宪署，仗节出南宫。",
            "雁影相承接，龙图共始终。",
            "自然须作砺，不必恨临戎。",
            "幕下莲花盛，竿头㺗佩红。",
            "骑儿逢郭伋，战士得文翁。",
            "人地应无比，箪瓢奈屡空。",
            "因思一枝桂，已作断根蓬。",
            "往事应归捷，劳歌且责躬。",
            "殷勤信陵馆，今日自途穷。"
        ],
        "title": "投宣武郑尚书二十韵",
        "id": "25df70d9-524a-44bd-a037-c7b50e7e27f1"
    },
    {
        "author": "罗隐",
        "paragraphs": [
            "越岭千峰秀，淮流一派长。",
            "暂凭开物手，来展济时方。",
            "旧迹兰亭在，高风桂树香。",
            "地清无等级，天阔任徊翔。",
            "麈尾谈何胜，螭头笔更狂。",
            "直曾批凤诏，高已冠鹓行。",
            "啸傲辞民部，雍容出帝乡。",
            "赵尧推印绶，句践与封疆。",
            "水占仙人吹，城留御史牀。",
            "嘉宾邹润甫，百姓贺知章。",
            "席煖飞鹦鹉，尘轻驻骕骦。",
            "夜歌珠断续，晴舞雪悠扬。",
            "化向棠阴布，春随棣萼芳。",
            "盛名韬不得，雄略晦弥彰。",
            "自愧三冬学，来窥数仞墙。",
            "感深惟刻骨，时去欲霑裳。",
            "想望鱼烧尾，咨嗟鼠啮肠。",
            "可能因蹇拙，便合老沧浪。",
            "题柱心犹壮，移山志不忘。",
            "深惭百般病，今日问医王。"
        ],
        "title": "投浙东王大夫二十韵",
        "id": "93fd4881-1591-40c0-aa9c-1fe53cf28348"
    },
    {
        "author": "罗隐",
        "paragraphs": [
            "金庭养真地，珠篆会稽官。",
            "境胜堪长往，时危喜暂安。",
            "洞连沧海阔，山拥赤城寒。",
            "他日抛尘土，因君拟炼丹。"
        ],
        "title": "寄剡县主簿",
        "id": "43dff396-d559-4a13-aebc-6c3a49106ebb"
    },
    {
        "author": "罗隐",
        "paragraphs": [
            "风帘淅淅漏灯痕，一半秋光此夕分。",
            "天为素娥孀怨苦，并教西北起浮云。"
        ],
        "title": "中秋不见月",
        "id": "ee5e99d4-99ce-48c2-8c40-7cac55b41eed"
    },
    {
        "author": "罗隐",
        "paragraphs": [
            "昆仑水色九般流，饮即神仙憩即休。",
            "敢恨守株曾失意，始知缘木更难求。",
            "鸰原谩欲均余力，鹤髪那堪问旧游。",
            "遥望北辰当上国，羨君归掉五诸侯。"
        ],
        "title": "答宗人衮",
        "id": "b1ee057f-f8c1-42b8-9b93-76fb0ce0b3b7"
    },
    {
        "author": "罗隐",
        "paragraphs": [
            "雨洒江声风又吹，扁舟正与睡相宜。",
            "无端戍鼓催前去，别却青山向晓时。"
        ],
        "title": "早行",
        "id": "abd590ad-4fe8-4649-900a-29ca58ac224c"
    },
    {
        "author": "罗隐",
        "paragraphs": [
            "虽被风霜竞欲催，皎然颜色不低摧。",
            "已疑素手能粧出，又似金钱未染来。",
            "香散自宜飘渌酒，叶交仍得荫香苔。",
            "寻思闭户中宵见，应认寒窗雪一堆。"
        ],
        "title": "咏白菊",
        "id": "9a8a2c14-79aa-4b70-b64f-1bffc3da08bc"
    },
    {
        "author": "罗隐",
        "paragraphs": [
            "解缆随江流，晚泊古淮岸。",
            "归云送春和，繁星丽云汉。",
            "春深胡雁飞，人喧水禽散。",
            "仰君邈难亲，沈思夜将旦。"
        ],
        "title": "晚泊宿松",
        "id": "06268909-4216-483a-9eda-7e8fa0f7a603"
    }
]