[
    {
        "author": "沈佺期",
        "paragraphs": [
            "天地降雷雨，放逐还国都。",
            "重以风潮事，年月戒回舻。",
            "容颜荒外老，心想域中愚。",
            "憩泊在兹夜，炎云逐斗枢。",
            "䬓{风兪}萦海若，霹雳耿天吴。",
            "鳌抃羣岛失，鲸吞众流输。",
            "偶逢金华使，握手泪相濡。",
            "饥共噬齐枣，眠共席秦蒲。",
            "既北思攸济，将南睿所图。",
            "往来固无咎，何忽惮前桴。"
        ],
        "title": "夜泊越州逢北使",
        "id": "9586f26a-c78e-48fe-a06e-780d5dbebbdb"
    },
    {
        "author": "沈佺期",
        "paragraphs": [
            "吾从释迦久，无上师涅盘。",
            "探道三十载，得道天南端。",
            "非胜适殊方，起諠归理难。",
            "放弃乃良缘，世虑不曾干。",
            "香界萦北渚，花龛隐南峦。",
            "危昂阶下石，演漾窗中澜。",
            "云盖看木秀，天空见藤盘。",
            "处俗勒宴坐，居贫业行坛。",
            "试将有漏躯，聊作无生观。",
            "了然究诸品，弥觉静者安。"
        ],
        "title": "绍隆寺",
        "id": "604e1a1a-9ecf-47d1-97fa-efb08357d492"
    },
    {
        "author": "沈佺期",
        "paragraphs": [
            "少曾读仙史，知有苏耽君。",
            "流望来南国，依然会昔闻。",
            "泊舟问耆老，遥指孤山云。",
            "孤山郴郡北，不与众山羣。",
            "重崖下萦映，嶛峣上乣纷。",
            "碧峰泉附落，红壁树傍分。",
            "选地今方尔，升天因可云。",
            "不才予窜迹，羽化子遗芬。",
            "将览成麟凤，旋惊御鬼文。",
            "此中迷出处，含思独氛氲。"
        ],
        "title": "神龙初废逐南荒途出郴口北望苏耽山",
        "id": "b525f817-8750-43db-bdfc-7366b7ef5936"
    },
    {
        "author": "沈佺期",
        "paragraphs": [
            "流子一十八，命予偏不偶。",
            "配远天遂穷，到迟日最後。",
            "水行儋耳国，陆行雕题薮。",
            "魂魄游鬼门，骸骨遗鲸口。",
            "夜则忍饥卧，朝则抱病走。",
            "搔首向南荒，拭泪看北斗。",
            "何年赦书来？重饮洛阳酒。"
        ],
        "title": "初达驩州",
        "id": "d12566ee-cd4c-4927-af6e-28e20a6df6c1"
    },
    {
        "author": "沈佺期",
        "paragraphs": [
            "知人昔不易，举非贵易失。",
            "尔何按国章，无罪见呵叱。",
            "平生守直道，遂为众所嫉。",
            "少以文作吏，手不曾开律。",
            "一旦法相持，荒忙意如漆。",
            "幼子双囹圄，老夫一念室。",
            "昆弟两三人，相次俱囚桎。",
            "万铄当众怒，千谤无片实。",
            "庶以白黑谗，显此泾渭质。",
            "劾吏何咆哮，晨夜闻扑抶。",
            "事间拾虚证，理外存枉笔。",
            "怀痛不见伸，抱冤竟难悉。",
            "穷囚多垢腻，愁坐饶虮虱。",
            "三日唯一饭，两旬不再栉。",
            "是时盛夏中，暵赫多瘵疾。",
            "瞪目眠欲闭，暗呜气不出。",
            "有风自扶摇，鼓荡无伦匹。",
            "安得吹浮云，令我见白日。"
        ],
        "title": "被弹",
        "id": "f5e61ffe-83a4-4e5f-be6f-9f42c6ecadfa"
    },
    {
        "author": "沈佺期",
        "paragraphs": [
            "吾怜曾家子，昔有投杼疑。",
            "吾怜姬公旦，非无鸱鸮诗。",
            "臣子竭忠孝，君亲惑谗欺。",
            "萋斐离骨肉，含愁兴此辞。"
        ],
        "title": "枉系二首 一",
        "id": "dfda4102-2446-4daa-a7bb-1539ec77c5d3"
    },
    {
        "author": "沈佺期",
        "paragraphs": [
            "昔日公冶长，非罪遇缧绁。",
            "圣人降其子，古来叹独绝。",
            "我无毫髪瑕，苦心怀冰雪。",
            "今代多秀士，谁能继明辙。"
        ],
        "title": "枉系二首 二",
        "id": "312131ec-449f-405a-ac52-8a6b33845b17"
    },
    {
        "author": "沈佺期",
        "paragraphs": [
            "黄鹤佐丹凤，不能羣白鹇。",
            "拂云游四海，弄影到三山。",
            "遥忆君轩上，来下天池间。",
            "明珠世不重，知有报恩环。"
        ],
        "title": "黄鹤",
        "id": "6ebb6d7a-d5ce-4e4d-9d95-cdc2cffe687e"
    },
    {
        "author": "沈佺期",
        "paragraphs": [
            "闭囚断外事，昧坐半余朞。",
            "有言颕叔子，亡来已一时。",
            "初闻宛不信，中话涕涟洏。",
            "痛哉玄夜重，何遽青春姿。",
            "忆汝曾旅食，屡空瀍涧湄。",
            "吾徒禄未厚，筲斗愧相贻。",
            "原宪贫无愁，颜回乐自持。",
            "诏书择才善，君为王子师。",
            "宠儒名可尚，论秩官犹欺。",
            "化往不复见，情来安可思。",
            "目绝毫翰洒，耳无歌讽期。",
            "灵柩寄何处，精魂今何之？恨予在丹棘，不得看素旗。",
            "孀妻知己叹，幼子路人悲。",
            "感游值商日，绝弦留此词。"
        ],
        "title": "伤王学土",
        "id": "b58dc484-b3dc-4d76-b38d-dcc46793c594"
    },
    {
        "author": "沈佺期",
        "paragraphs": [
            "莓苔翳清池，虾蟆蚀明月。",
            "埋落今如此，照心未尝歇。",
            "愿垂拂拭恩，为君鉴玄髪。"
        ],
        "title": "古镜",
        "id": "c2d38f74-b343-4833-ac18-4d72ae70f225"
    },
    {
        "author": "沈佺期",
        "paragraphs": [
            "八月凉风动高阁，千金丽人卷绡幕。",
            "已怜池上歇芳菲，不念君恩坐摇落。",
            "世上荣华如转蓬，朝随阡陌暮云中。",
            "飞燕侍寝昭阳殿，班姬饮恨长信宫。",
            "长信宫，昭阳殿，春来歌舞妾自知，秋至帘栊君不见。",
            "昔时嬴女厌世纷，学吹凤箫乘彩云。",
            "含情转睐向萧史，千载红颜持赠君。"
        ],
        "title": "凤箫曲",
        "id": "35dcfd2c-5afd-48d1-a906-541d5cac7017"
    },
    {
        "author": "沈佺期",
        "paragraphs": [
            "落叶流风向玉台，夜寒秋思洞房开。",
            "水晶帘外金波下，云母窗前银汉回。",
            "玉阶阴阴苔藓色，君王屡綦难再得。",
            "璇闺窈窕秋夜长，绣户徘徊明月光。",
            "燕姬彩帐芙蓉色，秦女金炉兰麝香。",
            "北斗七星横夜半，清歌一曲断君肠。"
        ],
        "title": "古歌",
        "id": "01b06a31-10d7-448a-9207-04096ca4610a"
    },
    {
        "author": "沈佺期",
        "paragraphs": [
            "君不见昔日宜春太液边，披香画阁与天连。",
            "灯火灼烁九微暎，香气氛氲百和然。",
            "此夜星繁河正白，人传织女牵牛客。",
            "宫中扰扰曝衣楼，天上娥娥红粉席。",
            "曝衣何许曛半黄，宫中彩女提玉箱。",
            "珠履奔腾上兰砌，金梯宛转出梅梁。",
            "绛河里，碧烟上，双花伏兔画屏风，四子盘龙擎斗帐。",
            "舒罗散縠云雾开，缀玉垂珠星汉回。",
            "朝霞散彩羞衣架，晚月分光劣镜台。",
            "上有仙人长命绺，中看玉女迎欢绣。",
            "玳瑁帘中别作春，珊瑚窗里翻成昼。",
            "椒房金屋宠新流，意气娇奢不自由。",
            "汉文宜惜露台费，晋武须焚前殿裘。"
        ],
        "tags": [
            "七夕情人节",
            "七夕节",
            "咏史"
        ],
        "title": "七夕曝衣篇",
        "id": "03602668-16a3-449f-9898-3e082aa82e4a"
    },
    {
        "author": "沈佺期",
        "paragraphs": [
            "云峯苔壁绕溪斜，江路香风夹岸花。",
            "树密不言通鸟道，鸡鸣始觉有人家。",
            "人家更在深岩口，涧水周流宅前後。",
            "游鱼瞥瞥双钓童，伐木丁丁一樵叟。",
            "自言避喧非避秦，薜衣耕凿帝尧人。",
            "相留且待鸡黍熟，夕卧深山萝月春。"
        ],
        "title": "入少密溪",
        "id": "84d64ee8-b6de-4160-9047-5bc297dc4b9e"
    },
    {
        "author": "沈佺期",
        "paragraphs": [
            "岁七月，火伏而金生。",
            "客有鼓琴于门者，奏霹雳之商声。",
            "始戛羽以騞砉，终扣宫而砰駖。",
            "电耀耀兮龙跃，雷阗阗兮雨冥。",
            "气呜唅以会雅，态歘翕以横生。",
            "有如驱千旗，制五兵。",
            "截荒虺，斮长鲸。",
            "孰与广陵比，意别鹤俦精而已。",
            "俾我雄子魄动，毅夫髪立。",
            "怀恩不浅，武义双辑。",
            "视胡若芥，剪羯如拾。",
            "岂徒慷慨中筵，备羣娱之翕习哉。"
        ],
        "title": "霹雳引",
        "id": "70241001-7757-4bf2-aa33-9eb69f6f5dc2"
    },
    {
        "author": "沈佺期",
        "paragraphs": [
            "合殿春应早，开箱彩预知。",
            "花迎宸翰发，叶待御筵披。",
            "梅讶香全少，桃惊色顿移。",
            "轻生承剪拂，长伴万年枝。"
        ],
        "title": "立春日内出彩花应制",
        "id": "0c1b9462-bc83-4f35-950d-ada6442017e9"
    },
    {
        "author": "沈佺期",
        "paragraphs": [
            "素浐接宸居，青门盛祓除。",
            "摘兰喧凤野，浮藻溢龙渠。",
            "苑蝶飞殊懒，宫莺啭不疎。",
            "星移天上入，歌舞向储胥。"
        ],
        "title": "晦日浐水应制",
        "id": "babd3684-1745-4346-95d0-fc383fd0e443"
    },
    {
        "author": "沈佺期",
        "paragraphs": [
            "周王甲子旦，汉后德阳宫。",
            "洒瑞天庭里，惊春御苑中。",
            "氛氲生浩气，飒杳舞回风。",
            "宸藻光盈尺，赓歌乐岁丰。"
        ],
        "title": "奉和洛阳翫雪应制",
        "id": "b12a161c-6a4f-4313-8f9f-a9d7f5dee0c1"
    },
    {
        "author": "沈佺期",
        "paragraphs": [
            "九重驰道出，三巳禊堂开。",
            "画鹢中流动，青龙上苑来。",
            "野花飘御座，河柳拂天杯。",
            "日晚迎祥处，笙镛下帝台。"
        ],
        "title": "三日梨园侍宴",
        "id": "9b5c9844-6e46-4d8d-8714-bd7c23382376"
    },
    {
        "author": "沈佺期",
        "paragraphs": [
            "今春芳苑游，接武上琼楼。",
            "宛转萦香骑，飘飖拂画球。",
            "俯身迎未落，回辔逐傍流。",
            "秖为看花鸟，时时误失筹。"
        ],
        "title": "幸梨园亭观打球应制",
        "id": "70585fc1-31c6-4d25-92a0-f8c52cc26957"
    },
    {
        "author": "沈佺期",
        "paragraphs": [
            "御气幸金方，凭高荐羽觞。",
            "魏文颁菊蕋，汉武赐萸房。",
            "秋变铜池色，晴添银树光。",
            "年年重九庆，日月奉天长。"
        ],
        "title": "九日临渭亭侍宴应制得长字",
        "id": "83486b6d-e84b-481b-aa2b-577bd03b32af"
    },
    {
        "author": "沈佺期",
        "paragraphs": [
            "除夜子星回，天孙满月杯。",
            "咏歌麟趾合，箫管凤雏来。",
            "岁炬常然桂，春盘预折梅。",
            "圣皇千万寿，垂晓御楼开。"
        ],
        "title": "岁夜安乐公主满月侍宴",
        "id": "64274b57-6ee8-424e-8989-a67214e491cc"
    },
    {
        "author": "沈佺期",
        "paragraphs": [
            "初闻衡汉来，移住斗城隈。",
            "锦帐迎风转，琼筵拂雾开。",
            "马香遗旧埒，凤吹绕新台。"
        ],
        "title": "安乐公主移入新宅",
        "id": "91af8429-3dbe-4152-8493-679e074bb548"
    },
    {
        "author": "沈佺期",
        "paragraphs": [
            "山中气色和，宸赏第中过。",
            "辇路披仙掌，帷宫拂帝萝。",
            "泉临香涧落，峰入翠云多。",
            "无异登玄圃，东南望白河。"
        ],
        "title": "仙萼亭初成侍宴应制",
        "id": "9cd66d8d-eeb4-4945-9e35-8488993e994f"
    },
    {
        "author": "沈佺期",
        "paragraphs": [
            "金牓扶丹掖，银河属紫阍。",
            "那堪将凤女，还以嫁乌孙。",
            "玉就歌中怨，珠辞掌上恩。",
            "西戎非我匹，明主至公存。"
        ],
        "title": "送金城公主适西蕃应制",
        "id": "a1303b08-746e-48e9-93a2-66797e60da94"
    },
    {
        "author": "沈佺期",
        "paragraphs": [
            "紫凤真人府，斑龙太上家。",
            "天流芝盖下，山转桂旗斜。",
            "圣藻垂寒露，仙杯落晚霞。",
            "唯应问王母，桃作几时花。"
        ],
        "title": "幸白鹿观应制",
        "id": "47aaf877-96fe-4ebf-80f4-56d48ce6217e"
    },
    {
        "author": "沈佺期",
        "paragraphs": [
            "九门开洛邑，双阙对河桥。",
            "白日青春道，轩裳半下朝。",
            "乘羊稚子看，拾翠美人娇。",
            "行乐归恒晚，香尘扑地遥。"
        ],
        "title": "洛阳道",
        "id": "e2266376-60c8-4d9b-ac64-4d37bbabd721"
    },
    {
        "author": "沈佺期",
        "paragraphs": [
            "西北五花骢，来时道向东。",
            "四蹄碧玉片，双眼黄金瞳。",
            "鞍上留明月，嘶间动朔风。",
            "借君驰沛艾，一战取云中。"
        ],
        "title": "骢马",
        "id": "a10509b0-ebb7-44c2-8a8f-068ff75d9b89"
    },
    {
        "author": "沈佺期",
        "paragraphs": [
            "昔年分鼎地，今日望陵台。",
            "一旦雄图尽，千秋遗令开。",
            "绮罗君不见，歌舞妾空来。",
            "恩共漳河水，东流无重回。"
        ],
        "title": "铜雀台",
        "id": "5aa31f21-9af5-40bc-9480-3672fc88dd5b"
    },
    {
        "author": "沈佺期",
        "paragraphs": [
            "月皎风泠泠，长门次掖庭。",
            "玉阶闻坠叶，罗幌见飞萤。",
            "清露凝珠缀，流尘下翠屏。",
            "妾心君未察，愁叹剧繁星。"
        ],
        "title": "长门怨",
        "id": "9780108b-bb66-41f2-be89-7535fc3b694e"
    },
    {
        "author": "沈佺期",
        "paragraphs": [
            "巫山峯十二，合沓隐昭回。",
            "俯眺琵琶峡，平看云雨台。",
            "古槎天外倚，瀑水日边来。",
            "何忍猿啼夜，荆王枕席开。"
        ],
        "title": "巫山高二首 一",
        "id": "f5a94e24-96f3-4645-a628-3ea2359b872d"
    },
    {
        "author": "沈佺期",
        "paragraphs": [
            "神女向高唐，巫山下夕阳。",
            "裴回作行雨，婉娈逐荆王。",
            "电影江前落，雷声峡外长。",
            "霁云无处所，台馆晓苍苍。"
        ],
        "title": "巫山高二首 二",
        "id": "84070be0-fa7c-4b1b-a7bb-65e8d74844dd"
    },
    {
        "author": "沈佺期",
        "paragraphs": [
            "巫山高不极，合沓状奇新。",
            "暗谷疑风雨，阴崖若鬼神。",
            "月明三峡曙，潮满九江春。",
            "为问阳台客，应知入梦人。"
        ],
        "title": "巫山高",
        "id": "9d06a3cc-bddb-49e9-a80d-5b3adc3de3e1"
    },
    {
        "author": "沈佺期",
        "paragraphs": [
            "秋近雁行稀，天高鹊夜飞。",
            "妆成应懒织，今夕渡河归。",
            "月皎宜穿线，风轻得曝衣。",
            "来时不可觉，神验有光辉。"
        ],
        "title": "七夕",
        "id": "04d92f40-d412-4eb5-ab64-d58aa0a779c6"
    },
    {
        "author": "沈佺期",
        "paragraphs": [
            "铁马三军去，金闺二月还。",
            "边愁离上国，春梦失阳关。",
            "池水琉璃净，园花玳瑁斑。",
            "岁华空自掷，忧思不胜颜。"
        ],
        "title": "春闺",
        "id": "fd19c09d-4d11-4209-870a-0fc03e73e647"
    },
    {
        "author": "沈佺期",
        "paragraphs": [
            "肃肃莲花界，荧荧贝叶宫。",
            "金人来梦里，白马出城中。",
            "涌塔初从地，焚香欲遍空。",
            "天歌应春钥，非是为春风。"
        ],
        "title": "奉和圣制同皇太子游慈恩寺应制",
        "id": "dcc690c1-ca11-4142-8d78-dc2505a4ebc7"
    },
    {
        "author": "沈佺期",
        "paragraphs": [
            "天使下西楼，光含万象秋。",
            "台前疑挂镜，帘外似悬钩。",
            "张尹将眉学，班姬取扇俦。",
            "佳期应借问，为报在刀头。"
        ],
        "title": "和洛州康士曹庭芝望月有怀",
        "id": "49be49dc-b305-4bba-9319-72aa0a8186b1"
    },
    {
        "author": "沈佺期",
        "paragraphs": [
            "仙媛乘龙夕，天孙捧雁来。",
            "可怜桃李树，更遶凤皇台。",
            "烛送香车入，花临宝扇开。",
            "莫令银箭晓，为尽合欢杯。"
        ],
        "title": "寿阳王花烛",
        "id": "5fb8bbab-4b48-4f00-a090-54ff850713fb"
    },
    {
        "author": "沈佺期",
        "paragraphs": [
            "陇山飞落叶，陇雁度寒天。",
            "愁见三秋水，分为两地泉。",
            "西流入羗郡，东下向秦川。",
            "征客重回首，肝肠空自怜。"
        ],
        "title": "陇头水",
        "id": "916f9fab-d4c9-4619-8b63-aab55d467d35"
    },
    {
        "author": "沈佺期",
        "paragraphs": [
            "汉月生辽海，朣胧出半晖。",
            "合昏玄菟郡，中夜白登围。",
            "晕落关山迥，光含霜霰微。",
            "将军听晓角，战马欲南归。"
        ],
        "title": "关山月",
        "id": "27bb726e-3b6f-41b3-941a-66db00f46d51"
    },
    {
        "author": "沈佺期",
        "paragraphs": [
            "玉窗朝日暎，罗帐春风吹。",
            "拭泪攀杨柳，长条踠地垂。",
            "白花飞历乱，黄鸟思参差。",
            "妾自肝肠断，傍人那得知。"
        ],
        "title": "折杨柳",
        "id": "23617543-e0f3-44bf-9360-2772ec9ca8d9"
    },
    {
        "author": "沈佺期",
        "paragraphs": [
            "铁骑几时回，金闺怨早梅。",
            "雪寒花已落，风暖叶应开。",
            "夕逐新春管，香迎小岁杯。",
            "盛时何足贵，书里报轮台。"
        ],
        "title": "梅花落",
        "id": "7fee8bf1-2306-4b76-96a2-6d014212f320"
    },
    {
        "author": "沈佺期",
        "paragraphs": [
            "青玉紫骝鞍，骄多影屡盘。",
            "荷君能剪拂，躞蹀喷桑干。",
            "踠足追奔易，长鸣遇赏难。",
            "摐金一万里，霜露不辞寒。"
        ],
        "title": "紫骝马",
        "id": "17e061a9-a122-419c-aa21-215d37c4e3e1"
    },
    {
        "author": "沈佺期",
        "paragraphs": [
            "制书下关右，天子问回中。",
            "坛墠经过远，威仪侍从雄。",
            "黄麾摇昼日，青幰曳松风。",
            "回望甘泉道，龙山隐汉宫。"
        ],
        "title": "上之回",
        "id": "1f8bdfa2-20aa-45a4-a460-77df1ebab288"
    },
    {
        "author": "沈佺期",
        "paragraphs": [
            "非君惜鸾殿，非妾妬蛾眉。",
            "薄命由骄虏，无情是画师。",
            "嫁来胡地日，不并汉宫时。",
            "心苦无聊赖，何堪马上辞。"
        ],
        "title": "王昭君",
        "id": "10d47f62-8f26-4045-a296-7579def9fbde"
    },
    {
        "author": "沈佺期",
        "paragraphs": [
            "十年通大漠，万里出长平。",
            "寒日生戈剑，阴云拂斾旌。",
            "饥乌啼旧垒，疲马恋空城。",
            "辛苦皋兰北，胡霜损汉兵。"
        ],
        "title": "被试出塞",
        "id": "e9d7d787-1068-4c53-a6a2-0abc4a020545"
    },
    {
        "author": "沈佺期",
        "paragraphs": [
            "粉席秋期缓，针楼别怨多。",
            "奔龙争度日，飞鹊乱填河。",
            "失喜先临镜，含羞未解罗。",
            "谁能留夜色，来夕倍还梭。"
        ],
        "title": "牛女",
        "id": "ce55c20d-64c1-4dbf-ad70-4aae1c0b9e92"
    },
    {
        "author": "沈佺期",
        "paragraphs": [
            "落叶惊秋妇，高砧促暝机。",
            "蜘蛛寻月度，萤火傍人飞。",
            "清镜红埃入，孤灯绿焰微。",
            "怨啼能至晓，独自懒缝衣。"
        ],
        "title": "杂诗三首 一",
        "id": "0e568765-f484-4616-9ca7-676b6831dc32"
    },
    {
        "author": "沈佺期",
        "paragraphs": [
            "妾家临渭北，春梦着辽西。",
            "何苦朝鲜郡，年年事鼓鼙。",
            "燕来红壁语，莺向绿窗啼。",
            "为许长相忆，阑干玉筯齐。"
        ],
        "title": "杂诗三首 二",
        "id": "12e099e7-7474-41c3-a332-76035325ef81"
    },
    {
        "author": "沈佺期",
        "paragraphs": [
            "闻道黄龙戍，频年不解兵。",
            "可怜闺里月，长在汉家营。",
            "少妇今春意，良人昨夜情。",
            "谁能将旗鼓，一为取龙城。"
        ],
        "tags": [
            "唐诗三百首",
            "战争",
            "妇女",
            "五言律诗",
            "相思"
        ],
        "title": "杂诗三首 三",
        "id": "1fb10ea4-f46c-4c08-bd06-f039f1907be6"
    },
    {
        "author": "沈佺期",
        "paragraphs": [
            "宫女怜芳树，裁花竞早荣。",
            "寒依刀尺尽，春向绮罗生。",
            "弱蔕盘丝发，香蕤结素成。",
            "纤枝幸不弃，长就玉阶倾。"
        ],
        "title": "剪彩",
        "id": "0391d0b5-e133-4042-b2f6-cda55cbcdd5c"
    },
    {
        "author": "沈佺期",
        "paragraphs": [
            "西禁青春满，南端皓月微。",
            "千庐宵驾合，五夜晓钟稀。",
            "星斗横纶阁，天河度琐闱。",
            "烟光章奏里，纷向夕郎飞。"
        ],
        "title": "和中书侍郎杨再思春夜宿直",
        "id": "378811bc-7daf-4769-b8c1-e0dc27f5110c"
    },
    {
        "author": "沈佺期",
        "paragraphs": [
            "闻道清明近，春闱向夕阑。",
            "行游昼不厌，风物夜宜看。",
            "斗柄更初转，梅香暗里残。",
            "无劳秉华烛，晴月在南端。"
        ],
        "title": "和常州崔使君寒食夜",
        "id": "6374eebf-a2b0-4dca-82af-9dbe01305e0d"
    },
    {
        "author": "沈佺期",
        "paragraphs": [
            "鸡鸣朝谒满，露白禁门秋。",
            "爽气临旌戟，朝光暎冕旒。",
            "河宗来献宝，天子命焚裘。",
            "独负池阳议，言从建礼游。"
        ],
        "title": "和崔正谏登秋日早朝",
        "id": "850d9fba-c517-4de4-b391-61aa0e254673"
    },
    {
        "author": "沈佺期",
        "paragraphs": [
            "书报天中赦，人从海上闻。",
            "九泉开白日，六翮起青云。",
            "质幸恩先贷，情孤枉未分。",
            "自怜泾渭别，谁与奏明君。"
        ],
        "title": "答宁处州书",
        "id": "b52e374f-ebc9-4e26-a96b-73553f987953"
    },
    {
        "author": "沈佺期",
        "paragraphs": [
            "符传有光辉，諠諠出帝畿。",
            "东邻借山水，南陌驻骖騑。",
            "握手凉风至，当歌秋日微。",
            "高幨去勿缓，人吏待霜威。"
        ],
        "title": "李舍人山园送庞邵",
        "id": "0c70f20d-13fe-412e-8f42-c5a39ee16831"
    },
    {
        "author": "沈佺期",
        "paragraphs": [
            "古人贵将命，之子出輶轩。",
            "受委当不辱，随时敢赠言。",
            "朔途际辽海，春思绕轘辕。",
            "安得回白日，留欢尽绿樽。"
        ],
        "title": "送陆侍御余庆北使",
        "id": "f16cd2b4-b395-432f-888b-27a1246fdb32"
    },
    {
        "author": "沈佺期",
        "paragraphs": [
            "棠棣日光辉，高襟应序归。",
            "来成鸿雁聚，去作凤皇飞。",
            "细草乘轻传，惊花惨别衣。",
            "灞亭春有酒，岐路惜芬菲。"
        ],
        "title": "洛州萧司兵谒兄还赴洛成礼",
        "id": "00a68422-3760-4d1a-bb1b-81adad61c08b"
    },
    {
        "author": "沈佺期",
        "paragraphs": [
            "弱冠相知早，中年不见多。",
            "生涯在王事，客鬓各蹉跎。",
            "良守初分岳，嘉声即润河。",
            "还从汉阙下，倾耳听中和。"
        ],
        "title": "饯高唐州询",
        "id": "5eb45a70-3279-4487-9268-18758f290cb7"
    },
    {
        "author": "沈佺期",
        "paragraphs": [
            "一台推往妙，三史伫来修。",
            "应宰凫还集，辞郎雉少留。",
            "郊筵乘落景，亭传理残秋。",
            "愿以弦歌暇，芝兰想旧游。"
        ],
        "title": "饯唐郎中洛阳令",
        "id": "82d50614-2c93-46eb-bed1-82740842146b"
    },
    {
        "author": "沈佺期",
        "paragraphs": [
            "碧海开龙藏，青云起雁堂。",
            "潮声迎法鼓，雨气湿天香。",
            "树接前山暗，溪承瀑水凉。",
            "无言谪居远，清净得空王。"
        ],
        "title": "乐城白鹤寺",
        "id": "e4c988e1-7771-45dc-8c48-80fe1451233c"
    },
    {
        "author": "沈佺期",
        "paragraphs": [
            "长歌游宝地，徙倚对珠林。",
            "雁塔风霜古，龙池岁月深。",
            "绀园澄夕霁，碧殿下秋阴。",
            "归路烟霞晚，山蝉处处吟。"
        ],
        "title": "游少林寺",
        "id": "1a5ba65c-a7b6-4059-92c9-31c088efaa48"
    },
    {
        "author": "沈佺期",
        "paragraphs": [
            "洞壑仙人馆，孤峰玉女台。",
            "空蒙朝气合，窈窕夕阳开。",
            "流涧含轻雨，虚岩应薄雷。",
            "正逢鸾与鹤，歌舞出天来。"
        ],
        "title": "岳馆",
        "id": "7dd79e76-4b32-43c0-9516-6f17a87c016c"
    },
    {
        "author": "沈佺期",
        "paragraphs": [
            "解缆春风後，鸣榔晓涨前。",
            "阳乌出海树，云雁下江烟。",
            "积气冲长岛，浮光溢大川。",
            "不能怀魏阙，心赏独泠然。"
        ],
        "title": "早发平昌岛",
        "id": "6ff9bf9f-7434-4851-995f-43f366500c9e"
    },
    {
        "author": "沈佺期",
        "paragraphs": [
            "独游千里外，高卧七盘西。",
            "晓月临窗近，天河入户低。",
            "芳春平仲绿，清夜子规啼。",
            "浮客空留听，褒城闻曙鸡。"
        ],
        "tags": [
            "孤独",
            "思乡",
            "写景"
        ],
        "title": "夜宿七盘岭",
        "id": "63250717-a10a-4815-bcaf-175ede125559"
    },
    {
        "author": "沈佺期",
        "paragraphs": [
            "小度巫山峡，荆南春欲分。",
            "使君滩上草，神女馆前云。",
            "树悉江中见，猿多天外闻。",
            "别来如梦里，一想一氛氲。"
        ],
        "title": "十三四时尝从巫峡过他日偶然有思",
        "id": "616c4630-6fe7-46fb-8108-928e1425706a"
    },
    {
        "author": "沈佺期",
        "paragraphs": [
            "自昔闻铜柱，行来向一年。",
            "不知林邑地，犹隔道明天。",
            "雨露何时及？京华若个边。",
            "思君无限泪，堪作日南泉。"
        ],
        "title": "初达驩州",
        "id": "b8645670-f21b-4437-96f7-bb8a6a6d5972"
    },
    {
        "author": "沈佺期",
        "paragraphs": [
            "岭外无寒食，春来不见饧。",
            "洛阳新甲子，何日是清明？花柳争朝发，轩车满路迎。",
            "帝乡遥可念，肠断报亲情。"
        ],
        "title": "岭表逢寒食",
        "id": "e308da2f-7092-4d52-9bfd-0e60197017f1"
    },
    {
        "author": "沈佺期",
        "paragraphs": [
            "昨夜南亭望，分明梦洛中。",
            "室家谁道别，儿女案尝同。",
            "忽觉犹言是，沈思始悟空。",
            "肝肠余几寸，拭泪坐春风。"
        ],
        "title": "驩州南亭夜望",
        "id": "40d32391-64e6-4c4c-bc8b-61cbe581b6da"
    },
    {
        "author": "沈佺期",
        "paragraphs": [
            "岘北焚蛟浦，巴东射雉田。",
            "岁时宜楚俗，耆旧在襄川。",
            "忆昨经过处，离今二十年。",
            "因君访生死，相识几人全。"
        ],
        "title": "少游荆湘因有是题",
        "id": "49590ad5-2e5d-424d-8e89-be28ddb4adb0"
    },
    {
        "author": "沈佺期",
        "paragraphs": [
            "咸阳秦帝居，千载坐盈虚。",
            "版筑林光尽，坛场溜听疎。",
            "野桥疑望日，山火类焚书。",
            "唯有骊峰在，空闻厚葬余。"
        ],
        "title": "咸阳览古",
        "id": "10b11d93-1d65-4449-bc10-24dc2494a5dd"
    },
    {
        "author": "沈佺期",
        "paragraphs": [
            "霏霏日摇蕙，骚骚风洒莲。",
            "时芳固相夺，俗态岂恒坚。",
            "恍忽夜川里，蹉跎朝镜前。",
            "红颜与壮志，太息此流年。"
        ],
        "title": "览镜",
        "id": "ef89af2c-3616-46ad-a2e9-4bb3300fe7e1"
    },
    {
        "author": "沈佺期",
        "paragraphs": [
            "日南椰子树，香褭出风尘。",
            "丛生调木首，圆实槟榔身。",
            "玉房九霄露，碧叶四时春。",
            "不及涂林果，移根随汉臣。"
        ],
        "title": "题椰子树",
        "id": "72d0b232-6662-4199-a74f-ce4000d620df"
    },
    {
        "author": "沈佺期",
        "paragraphs": [
            "何许乘春燕，多知辨夏台。",
            "三时欲并尽，双影未尝来。",
            "食蕋嫌丛棘，衔泥怯死灰。",
            "不如黄雀语，能雪冶长猜。"
        ],
        "title": "同狱者叹狱中无燕",
        "id": "3f711032-2b3d-4603-9578-51209add995d"
    },
    {
        "author": "沈佺期",
        "paragraphs": [
            "圣人宥天下，幽钥动圜狴。",
            "六甲迎黄气，三元降紫泥。",
            "笼僮上西鼓，振迅广阳鸡。",
            "歌舞将金帛，汪洋被远黎。"
        ],
        "title": "则天门赦改年",
        "id": "31dd857a-849d-42bf-a9ce-5eda1bdf0a08"
    },
    {
        "author": "沈佺期",
        "paragraphs": [
            "去岁投荒客，今春肆眚归。",
            "律通幽谷暖，盆举太阳辉。",
            "喜气迎冤气，青衣报白衣。",
            "还将合浦叶，俱向洛城飞。"
        ],
        "title": "喜赦",
        "id": "2eea58f3-4c5c-411b-92ac-8abf530fae6d"
    },
    {
        "author": "沈佺期",
        "paragraphs": [
            "十里绛山幽，千年汾水流。",
            "碑传门客建，剑是故人留。",
            "陇树烟含夕，山门月对秋。",
            "古来钟鼎盛，共尽一蒿丘。"
        ],
        "title": "秦州薛都督挽词",
        "id": "781d15eb-381b-4c8e-8484-b5e072c8ba20"
    },
    {
        "author": "沈佺期",
        "paragraphs": [
            "偕老言何谬，香魂事永违。",
            "潘鱼从此隔，陈凤宛然飞。",
            "埋镜泉中暗，藏镫地下微。",
            "犹凭少君术，彷佛覩容辉。"
        ],
        "title": "天官崔侍郎夫人卢氏挽歌",
        "id": "72b48e21-072a-464e-afc5-1576f7357086"
    },
    {
        "author": "沈佺期",
        "paragraphs": [
            "彤史佳声载，青宫懿范留。",
            "形将鸾镜隐，魂伴凤笙游。",
            "送马嘶残日，新萤落晚秋。",
            "不知蒿里曙，空见陇云愁。"
        ],
        "title": "章怀太子靖妃挽词",
        "id": "09bf1776-d49a-4d9a-a6fa-def40be46fe0"
    },
    {
        "author": "沈佺期",
        "paragraphs": [
            "东郊暂转迎春仗，上苑初飞行庆杯。",
            "风射蛟冰千片断，气冲鱼钥九关开。",
            "林中觅草纔生蕙，殿里争花并是梅。",
            "歌吹衔恩归路晚，栖乌半下凤城来。"
        ],
        "title": "奉和立春游苑迎春",
        "id": "0eb289a8-73e9-4284-9132-d30b5118ba83"
    },
    {
        "author": "沈佺期",
        "paragraphs": [
            "拂旦鸡鸣仙卫陈，凭高龙首帝城春。",
            "千官黼帐杯前寿，百福香奁胜里人。",
            "山鸟初来犹怯啭，林花未发已偷新。",
            "天文正应韶光转，设报悬知用此辰。"
        ],
        "title": "人日重宴大明宫赐彩缕人胜应制",
        "id": "0d7195e8-759e-494d-9b4e-3aa59a3693a8"
    },
    {
        "author": "沈佺期",
        "paragraphs": [
            "主家山第早春归，御辇春游绕翠微。",
            "买地铺金曾作埒，寻河取石旧支机。",
            "云间树色千花满，竹里泉声百道飞。",
            "自有神仙鸣凤曲，并将歌舞报恩晖。"
        ],
        "title": "奉和春初幸太平公主南庄应制",
        "id": "57b7d0ea-19f2-4248-b147-77347054baae"
    },
    {
        "author": "沈佺期",
        "paragraphs": [
            "芳郊绿野散春晴，复道离宫烟雾生。",
            "杨柳千条花欲绽，蒲萄百丈蔓初萦。",
            "林香酒气元相入，鸟啭歌声各自成。",
            "定是风光牵宿醉，来晨复得幸昆明。"
        ],
        "title": "奉和春日幸望春宫应制",
        "id": "20380cb7-de3d-467b-a111-075dbc0400c0"
    },
    {
        "author": "沈佺期",
        "paragraphs": [
            "皇家贵主好神仙，别业初开云汉边。",
            "山出尽如鸣凤岭，池成不让饮龙川。",
            "妆楼翠幌教春住，舞阁金铺借日悬。",
            "敬从乘舆来此地，称觞献寿乐钧天。"
        ],
        "title": "侍宴安乐公主新宅应制",
        "id": "05a58c18-1ae7-4405-9361-e35f7a5bcd3f"
    },
    {
        "author": "沈佺期",
        "paragraphs": [
            "龙池跃龙龙已飞，龙德先天天不违。",
            "池开天汉分黄道，龙向天门入紫微。",
            "邸第楼台多气色，君王凫雁有光辉。",
            "为报寰中百川水，来朝此地莫东归。"
        ],
        "title": "龙池篇",
        "id": "3c9876a4-e979-4233-898b-d11f96311f25"
    },
    {
        "author": "沈佺期",
        "paragraphs": [
            "碧水澄潭暎远空，紫云香驾御微风。",
            "汉家城阙疑天上，秦地山川似镜中。",
            "向浦回舟萍已绿，分林蔽殿槿初红。",
            "古来徒羡横汾赏，今日宸游圣藻雄。"
        ],
        "title": "兴庆池侍宴应制",
        "id": "4921a827-1bf3-4b5c-90d6-cc124406f5ba"
    },
    {
        "author": "沈佺期",
        "paragraphs": [
            "南山奕奕通丹禁，北阙峨峨连翠云。",
            "岭上楼台千地起，城中钟鼓四天闻。",
            "旃檀晓阁金舆度，鹦鹉晴林采眊分。",
            "愿以醍醐参圣酒，还将[只]苑当秋汾。"
        ],
        "title": "从幸香山寺应制",
        "id": "18a656df-00f4-4000-b36e-2d0e490fbb99"
    },
    {
        "author": "沈佺期",
        "paragraphs": [
            "红楼疑见白毫光，寺逼宸居福盛唐。",
            "支遁爱山情谩切，昙摩泛海路空长。",
            "经声夜息闻天语，炉气晨飘接御香。",
            "谁谓此中难可到，自怜深院得徊翔。"
        ],
        "title": "红楼院应制",
        "id": "25de0765-6846-4da5-b966-ae1bade948e9"
    },
    {
        "author": "沈佺期",
        "paragraphs": [
            "南方归去再生天，内殿今年异昔年。",
            "见辟干坤新定位，看题日月更高悬。",
            "行随香辇登仙路，坐近炉烟讲法筵。",
            "自喜恩深陪侍从，两朝长在圣人前。"
        ],
        "title": "再入道场纪事应制",
        "id": "7875082b-2898-40df-bfab-681426ed3a03"
    },
    {
        "author": "沈佺期",
        "paragraphs": [
            "金舆旦下绿云衢，彩殿晴临碧涧隅。",
            "溪水泠泠杂行漏，山烟片片绕香炉。",
            "仙人六膳调神鼎，玉女三浆捧帝壶。",
            "自惜汾阳纡道驾，无如太室览真图。"
        ],
        "title": "嵩山石淙侍宴应制",
        "id": "7d249927-ee35-46b1-8c00-05d4b6adadfb"
    },
    {
        "author": "沈佺期",
        "paragraphs": [
            "卢家少妇郁金堂，海燕双栖玳瑁梁。",
            "九月寒砧催木叶，十年征戍忆辽阳。",
            "白狼河北音书断，丹凤城南秋夜长。",
            "谁谓含愁独不见，更教明月照流黄。"
        ],
        "tags": [
            "唐诗三百首",
            "思念",
            "闺怨",
            "乐府"
        ],
        "title": "古意呈补阙乔知之",
        "id": "b9521e2b-963e-4d90-acf3-d87c2a135071"
    },
    {
        "author": "沈佺期",
        "paragraphs": [
            "天长地阔岭头分，去国离家见白云。",
            "洛浦风光何所似，崇山瘴疠不堪闻。",
            "南浮涨海人何处？北望衡阳雁几羣。"
        ],
        "tags": [
            "抒情",
            "思乡",
            "写景"
        ],
        "title": "遥同杜员外审言过岭",
        "id": "052d46fe-db9c-42ec-a42a-0ac433f26a65"
    },
    {
        "author": "沈佺期",
        "paragraphs": [
            "天津御柳碧遥遥，轩骑相从半下朝。",
            "行乐光辉寒食借，太平歌舞晚春饶。",
            "红妆楼下东回辇，青草洲边南渡桥。",
            "坐见司空扫西第，看君侍从落花朝。"
        ],
        "title": "和上巳连寒食有怀京洛",
        "id": "a04655d3-9d60-4544-a046-3c3f0785bcfc"
    },
    {
        "author": "沈佺期",
        "paragraphs": [
            "主第山门起灞川，宸游风景入初年。",
            "凤皇楼下交天仗，乌鹊桥头敞御筵。",
            "往往花间逢彩石，时时竹里见红泉。",
            "今朝扈跸平阳馆，不羡乘槎云汉边。"
        ],
        "title": "陪幸太平公主南庄诗",
        "id": "63e0fa21-7f2a-449f-b5fb-1b20d7ced3a9"
    },
    {
        "author": "沈佺期",
        "paragraphs": [
            "南渡轻冰解渭桥，东方树色起招摇。",
            "天子迎春取今夜，王公献寿用明朝。",
            "殿上灯人争烈火，宫中侲子乱驱妖。",
            "宜将岁酒调神药，圣祚千春万国朝。"
        ],
        "title": "守岁应制",
        "id": "a3253a45-9c78-4b9f-b9ad-a07644697800"
    },
    {
        "author": "沈佺期",
        "paragraphs": [
            "台阶好赤松，别业对青峯。",
            "茆室承三顾，花源接九重。",
            "虹旗萦秀木，凤辇拂疎筇。",
            "迳直千官拥，溪长万骑容。",
            "水堂开禹膳，山阁献尧钟。",
            "皇鉴清居远，天文睿奖浓。",
            "岩泉他夕梦，渔钓往年逢。",
            "共荣丞相府，偏降逸人封。"
        ],
        "title": "陪幸韦嗣立山庄",
        "id": "13a09b36-f435-47c6-b751-ebbe59d799d8"
    },
    {
        "author": "沈佺期",
        "paragraphs": [
            "汉宅规模壮，周都景命隆。",
            "西宾让东主，法驾幸天中。",
            "太史占星应，春官奏日同。",
            "旌门起长乐，帐殿出新丰。",
            "翕习黄山下，纡徐清渭东。",
            "金麾张画月，珠幰戴松风。",
            "是节严阴始，寒郊散野蓬。",
            "薄霜沾上路，残雪绕离宫。",
            "赐帛矜耆老，褰旒问小童。",
            "复除恩载洽，望秩礼新崇。",
            "臣忝承明召，多惭献赋雄。"
        ],
        "tags": [
            "黄山"
        ],
        "title": "扈从出长安应制",
        "id": "86060c5d-4655-4bfd-8e5d-35fa45e3b448"
    },
    {
        "author": "沈佺期",
        "paragraphs": [
            "汉王建都邑，渭水对青门。",
            "朝市俱东逝，坟陵共北原。",
            "荒凉萧相阙，芜没邵平园。",
            "全盛今何在，英雄难重论。",
            "故基仍岳立，遗堞尚云屯。",
            "当极土功壮，安知人力烦。",
            "天游戒东首，怀昔驻龙轩。",
            "何必金汤固，无如道德藩。",
            "微臣谅多幸，参乘偶殊恩。",
            "预此陈古事，敢奏兴亡言。"
        ],
        "title": "初冬从幸汉故青门应制",
        "id": "0bc62fb4-dd3d-40ed-8ee5-11dafbefe8a0"
    },
    {
        "author": "沈佺期",
        "paragraphs": [
            "武帝伐昆明，穿池习五兵。",
            "水同河汉在，馆有豫章名。",
            "我后光天德，垂衣文教成。",
            "黩兵非帝念，劳物岂皇情。",
            "春仗过鲸沼，云旗出凤城。",
            "灵鱼衔宝跃，仙女废机迎。",
            "柳拂旌门暗，兰依帐殿生。",
            "还如流水曲，日晚棹歌清。"
        ],
        "title": "昆明池侍宴应制",
        "id": "aa53e079-7b40-4f59-bffd-3f6b1841afa7"
    },
    {
        "author": "沈佺期",
        "paragraphs": [
            "九日陪天仗，三秋幸禁林。",
            "霜威变绿树，云气落青岑。",
            "水殿黄花合，山亭绛叶深。",
            "朱旗夹小径，宝马驻清浔。",
            "苑吏收寒果，饔人膳野禽。",
            "承欢不觉暝，遥响素秋砧。"
        ],
        "title": "白莲花亭侍宴应制",
        "id": "f9a36948-1419-49f4-86ab-799bc8b95168"
    },
    {
        "author": "沈佺期",
        "paragraphs": [
            "步辇寻丹嶂，行宫在翠微。",
            "川长看鸟灭，谷转听猿稀。",
            "天磴扶阶迥，云泉透户飞。",
            "闲花开石竹，幽叶吐蔷薇。",
            "径狭难留骑，亭寒欲进衣。",
            "白龟来献寿，仙吹返彤闱。"
        ],
        "title": "仙萼池亭侍宴应制",
        "id": "61592830-5a9b-4356-93e0-793bd3c8138f"
    },
    {
        "author": "沈佺期",
        "paragraphs": [
            "法驾乘春转，神池象汉回。",
            "双星移旧石，孤月隐残灰。",
            "战鹢逢时去，恩鱼望幸来。",
            "山花缇骑绕，堤柳幔城开。",
            "思逸横汾唱，欢留宴镐杯。",
            "微臣雕朽质，羞覩豫章材。"
        ],
        "title": "奉和晦日驾幸昆明池应制",
        "id": "5d2bcb20-4765-47e9-9d3b-c7c4e6a7d9f4"
    },
    {
        "author": "沈佺期",
        "paragraphs": [
            "北阙垂旒暇，南宫听履回。",
            "天临翔凤转，恩向跃龙开。",
            "兰气熏仙帐，榴花引御杯。",
            "水从金穴吐，云是玉衣来。",
            "池影摇歌席，林香散舞台。",
            "不知行漏晚，清跸尚裴徊。"
        ],
        "title": "奉和圣制幸礼部尚书窦希玠宅",
        "id": "2bf96549-f3c6-43cb-82b1-a990710e1975"
    },
    {
        "author": "沈佺期",
        "paragraphs": [
            "朝日敛红烟，垂竿向绿川。",
            "人疑天上坐，鱼似镜中悬。",
            "避檝时惊透，猜钩每误牵。",
            "湍危不理辖，潭静欲留船。",
            "钓玉君徒尚，征金我未贤。",
            "为看芳饵下，贪得会无筌。"
        ],
        "title": "钓竿篇",
        "id": "28c616fa-2fab-40c7-b4e1-eec241c762cc"
    },
    {
        "author": "沈佺期",
        "paragraphs": [
            "大君制六合，良佐参万机。",
            "大业永开泰，臣道日光辉。",
            "盐梅和鼎食，家声众所归。",
            "汉章题楚剑，郑武袭缁衣。",
            "理识当朝远，文华振古希。",
            "风云神契合，舟檝道心微。",
            "庙堂喜容与，时物逓芳菲。",
            "御柳垂仙掖，公槐覆礼闱。",
            "昔陪鹓鹭後，今望鹍鹏飞。",
            "徒御清风颂，巴歌聊自挥。"
        ],
        "title": "和户部岑尚书参迹枢揆",
        "id": "dbef852a-ec34-4833-8957-d82450693f91"
    },
    {
        "author": "沈佺期",
        "paragraphs": [
            "尝闻天女贵，家即帝宫连。",
            "亭插宜春果，山冲太液泉。",
            "桥低乌鹊夜，台起凤皇年。",
            "故事犹如此，新图更可怜。",
            "紫岩妆阁透，青嶂妓楼悬。",
            "峰夺香炉巧，池偷明镜圆。",
            "梅花寒待雪，桂叶晚留烟。",
            "兴尽方投辖，金声还复传。"
        ],
        "title": "同李舍人冬日集安乐公主山池",
        "id": "f5a05db5-cc5b-484f-9517-0782135c2b3b"
    },
    {
        "author": "沈佺期",
        "paragraphs": [
            "并命登仙阁，分曹直礼闱。",
            "大官供宿膳，侍史护朝衣。",
            "卷幔天河入，开窗月露微。",
            "小池残暑退，高树早凉归。",
            "冠剑无时释，轩车待漏飞。",
            "明朝题汉柱，三署有光辉。"
        ],
        "title": "酬苏员外味道夏晚寓直省中见赠",
        "id": "d8e61a77-dc28-4e92-a954-fbfa49eabdde"
    },
    {
        "author": "沈佺期",
        "paragraphs": [
            "阊阖连云起，岩廊拂雾开。",
            "玉珂龙影度，珠履雁行来。",
            "长乐宵钟尽，明光晓奏催。",
            "一经推旧德，五字擢英才。",
            "俨若神仙去，纷从霄汉回。",
            "千春奉休历，分禁喜趋陪。"
        ],
        "title": "和韦舍人早朝",
        "id": "69292dcc-3a7e-4048-badd-aa403d6b35c7"
    },
    {
        "author": "沈佺期",
        "paragraphs": [
            "南省推丹地，东曹拜琐闱。",
            "惠移双管笔，恩降五时衣。",
            "出入宜真选，遭逢每滥飞。",
            "器惭公理拙，才谢子云微。",
            "案牍遗常礼，朋僚隔等威。",
            "上台行揖让，中禁动光辉。",
            "旭日千门起，初春八舍归。",
            "赠兰闻宿昔，谈树隐芳菲。",
            "何幸盐梅处，唯忧对问机。",
            "省躬知任重，宁止冒荣非。"
        ],
        "title": "自考功员外授给事中",
        "id": "4af7c006-1f82-42d4-8792-47f0fb5dda77"
    },
    {
        "author": "沈佺期",
        "paragraphs": [
            "春风摇碧树，秋雾卷丹台。",
            "复有相宜夕，池清月正开。",
            "玉流含吹动，金魄度云来。",
            "熠爚光如沸，翩翾景若摧。",
            "半环投积草，碎璧聚流杯。",
            "夜久平无焕，天晴皎未隤。",
            "镜将池作匣，珠以岸为胎。",
            "有美司言暇，高兴独悠哉。",
            "挥翰初难拟，飞名岂易陪。",
            "夜光殊在握，了了见沈灰。"
        ],
        "title": "和元舍人万顷临池翫月戏为新体",
        "id": "bdd45a2c-15e1-4b40-b243-0f127d9e0151"
    },
    {
        "author": "沈佺期",
        "paragraphs": [
            "子云推辨博，公理擅词雄。",
            "始自尚书省，旋闻给事中。",
            "言从温室秘，籍向琐闱通。",
            "顾我叨郎署，惭无草奏功。",
            "分曹八舍断，解袂五时空。",
            "宿昔陪余论，平生赖击蒙。",
            "神仙应东掖，云雾限南宫。",
            "忽枉琼瑶赠，长歌兰渚风。"
        ],
        "title": "酬杨给事兼见赠台中",
        "id": "57d2e886-c491-487c-aa74-7526a30434a0"
    },
    {
        "author": "沈佺期",
        "paragraphs": [
            "大士生天竺，分身化日南。",
            "人中出烦恼，山下即伽蓝。",
            "小涧香为剎，危峰石作龛。",
            "候禅青鸽乳，窥讲白猿参。",
            "藤爱云间壁，花怜石下潭。",
            "泉行幽供好，林挂浴衣堪。",
            "弟子哀无识，医王惜未谈。",
            "机疑闻不二，蒙昧即朝三。",
            "欲究因缘理，聊宽放弃惭。",
            "超然虎溪夕，双树下虚岚。"
        ],
        "title": "九真山净居寺谒无碍上人",
        "id": "09ce8658-5174-43e6-a693-f58a7ef8dd32"
    },
    {
        "author": "沈佺期",
        "paragraphs": [
            "今夕重门启，游春得夜芳。",
            "月华连昼色，灯影杂星光。",
            "南陌青丝骑，东邻红粉妆。",
            "管弦遥辨曲，罗绮暗闻香。",
            "人拥行歌路，车攒鬬舞场。",
            "经过犹未已，钟鼓出长杨。"
        ],
        "title": "夜游",
        "id": "3eaef5d7-9118-435a-ac36-e26540edbcf2"
    },
    {
        "author": "沈佺期",
        "paragraphs": [
            "层城起丽谯，凭览出重霄。",
            "兹地多形胜，中天宛寂寥。",
            "四荣摩鹳鹤，百拱厉风飙。",
            "北际燕王馆，东连秦帝桥。",
            "晴光七郡满，春色两河遥。",
            "傲睨非吾土，踌躇适远嚣。",
            "离居欲有赠，春草寄长谣。"
        ],
        "title": "登瀛州南城楼寄远",
        "id": "de11b09a-25f2-4267-b9a9-6334da20f73c"
    },
    {
        "author": "沈佺期",
        "paragraphs": [
            "虏障天骄起，秦城地脉分。",
            "柏坛飞五将，梅吹动三军。",
            "锋刃奔涛色，旌旗焰火文。",
            "朔风吹汗漫，飘砾洒轒辒。",
            "海气如秋雨，边烽似夏云。",
            "二庭无岁月，百战有功勋。",
            "形影随鱼贯，音书在雁羣。",
            "归来拜天子，凯乐助南熏。"
        ],
        "title": "塞北二首 一",
        "id": "385583d6-9a4d-4e07-baf6-256cb67f49bf"
    },
    {
        "author": "沈佺期",
        "paragraphs": [
            "胡骑犯边埃，风从丑上来。",
            "五原烽火急，六郡羽书催。",
            "冰壮飞狐[冷]，霜浓候雁哀。",
            "将军朝授钺，战士夜衔枚。",
            "紫塞金河里，葱山铁勒隈。",
            "莲花秋剑发，桂叶晓旗开。",
            "秘略三军动，妖氛百战摧。",
            "何言投笔去，终作勒铭回。"
        ],
        "title": "塞北二首 二",
        "id": "a611c4f0-e97c-4cb1-ab4c-fcd5b4a8a19d"
    },
    {
        "author": "沈佺期",
        "paragraphs": [
            "盈盈粉署郎，五日宴春光。",
            "选客虚前馆，征声徧後堂。",
            "玉钗翠羽饰，罗袖郁金香。",
            "拂黛随时广，挑鬟出意长。",
            "啭歌遥合态，度舞暗成行。",
            "巧落梅庭里，斜光暎晓妆。"
        ],
        "title": "李员外秦援宅观妓",
        "id": "dbce5180-34f2-4d50-9a36-9db07635d349"
    },
    {
        "author": "沈佺期",
        "paragraphs": [
            "会府应文昌，商山镇国阳。",
            "闻君监郡史，蹔罢尚书郎。",
            "王事嗟相失，人情贵不忘。",
            "累年同画省，四海接文场。",
            "点翰芳春色，传杯明月光。",
            "故交从此去，遥忆紫芝香。"
        ],
        "title": "送韦商州弼",
        "id": "afeff31f-dad6-4dd6-b457-4e3ece085554"
    },
    {
        "author": "沈佺期",
        "paragraphs": [
            "秦鸡常下雍，周凤昔鸣岐。",
            "此地推雄抚，惟良寄在斯。",
            "家传七豹贵，人擅八龙奇。",
            "高传生光彩，长林叹别离。",
            "天人开祖席，朝寀候征麾。",
            "翠帟当郊敞，彤幨向野披。",
            "芃芃秋麦盛，苒苒夏条垂。",
            "奏计何时入？台阶望羽仪。"
        ],
        "title": "夏日梁王席送张岐州",
        "id": "e9e8d5ae-9d08-4440-a38c-76bfbaf6f6ff"
    },
    {
        "author": "沈佺期",
        "paragraphs": [
            "二庭追虏骑，六月动周师。",
            "庙略天人授，军麾相国持。",
            "复言征二妙，才命重当时。",
            "画省连征橐，横门共别词。",
            "云迎出塞马，风卷度河旗。",
            "计日方夷寇，旋闻杕杜诗。"
        ],
        "title": "夏日都门送司马员外逸客孙员外佺北征",
        "id": "c7584ad7-2866-40d5-84d9-21d3e025dcb3"
    },
    {
        "author": "沈佺期",
        "paragraphs": [
            "羽檄西北飞，交城日夜围。",
            "庙堂盛征选，戎幕生光辉。",
            "雁行度函谷，马首向金微。",
            "湛湛山川暮，萧萧凉气稀。",
            "饯途予悯默，赴敌子英威。",
            "今日杨朱泪，无将洒铁衣。"
        ],
        "title": "送卢管记仙客北伐",
        "id": "cb4e691a-d674-4e78-8c42-2ed9d49274f5"
    },
    {
        "author": "沈佺期",
        "paragraphs": [
            "畴昔参乡赋，中年忝吏途。",
            "丹唇曾学史，白首不成儒。",
            "天子开昌箓，羣生偶大炉。",
            "散材仍葺厦，弱羽遽[抟]扶。",
            "宠迈乘轩鹤，荣过食稻凫。",
            "何功游画省，何德理黄枢。",
            "吊影惭非据，倾心事远图。",
            "盗泉宁止渴，恶木匪投躯。",
            "任直翻多毁，安身遂少徒。",
            "一朝逢糺谬，三省竟无虞。",
            "白简初心屈，黄纱始望孤。",
            "患平终不怒，持劾每相驱。",
            "埋剑谁当辨，偷金以自诬。",
            "诱言虽委答，流议亦真符。",
            "首夏方忧圄，高秋独向隅。",
            "严城看熠耀，圜户对蜘蛛。",
            "累饷唯妻子，披冤是友于。",
            "物情牵倚伏，人事限荣枯。",
            "门客心谁在，邻交迹倘无。",
            "抚襟双涕落，危坐日忧趋。",
            "圣旨垂明德，冤囚岂滥诛。",
            "会希恩免理，终望罪矜愚。",
            "司寇宜哀狱，台庭幸恤辜。",
            "汉皇虚诏上，容有报恩珠。"
        ],
        "title": "移禁司刑",
        "id": "f3a5ebb9-28b5-4a9f-b31f-c0f94b07498d"
    },
    {
        "author": "沈佺期",
        "paragraphs": [
            "昔传瘴江路，今到鬼门关。",
            "土地无人老，流移几客还。",
            "自从别京洛，颓鬓与衰颜。",
            "夕宿含沙里，晨行冈路间。",
            "马危千仞谷，舟险万重湾。",
            "问我投何地？西南尽百蛮。"
        ],
        "title": "入鬼门关",
        "id": "d46c4f3d-5cf0-429c-af46-b233f3495bd1"
    },
    {
        "author": "沈佺期",
        "paragraphs": [
            "两京多节物，三日最遨游。",
            "丽日风徐卷，香尘雨暂收。",
            "红桃初下地，绿柳半垂沟。",
            "童子成春服，宫人罢射鞲。",
            "禊堂通汉苑，解席绕秦楼。",
            "束皙言谈妙，张华史汉遒。",
            "无亭不驻马，何浦不横舟。",
            "舞钥千门度，帷屏百道流。",
            "金丸向鸟落，芳饵接鱼投。",
            "濯秽怜清浅，迎祥乐献酬。",
            "灵刍陈欲弃，神药曝应休。",
            "谁念招魂节，翻为御魅囚。",
            "朋从天外尽，心赏日南求。",
            "铜柱威丹徼，朱崖镇火陬。",
            "炎蒸连晓夕，瘴疠满冬秋。",
            "西水何时贷？南方讵可留。",
            "无人对炉酒，宁缓去乡忧。"
        ],
        "title": "三日独坐驩州思忆旧游",
        "id": "d694744e-af07-4de8-98c9-2bd1936db3bb"
    },
    {
        "author": "沈佺期",
        "paragraphs": [
            "遇坎即乘流，西南到火洲。",
            "鬼门应苦夜，瘴浦不宜秋。",
            "岁贷胸穿老，朝飞鼻饮头。",
            "死生离骨肉，荣辱间朋游。",
            "弃置一身在，平生万事休。",
            "鹰鹯遭误逐，豺虎怯真投。",
            "忆昨京华子，伤今边地囚。",
            "愿陪鹦鹉乐，希并鹧鸪留。",
            "日月渝乡思，烟花换客愁。",
            "幸逢苏伯玉，回借水亭幽。",
            "山柏张青盖，江蕉卷绿油。",
            "乘闲无火宅，因放有渔舟。",
            "适越心当是，居夷迹可求。",
            "古来尧禅舜，何必罪驩兜。"
        ],
        "title": "从驩州廨宅移住山间水亭赠苏使君",
        "id": "31be9ea6-b3ed-4e25-a5f0-fbe317c8b4a7"
    },
    {
        "author": "沈佺期",
        "paragraphs": [
            "家住东京里，身投南海西。",
            "风烟万里隔，朝夕几行啼。",
            "圣主讴歌洽，贤臣法令齐。",
            "忽闻铜柱使，走马报金鸡。",
            "弃市沾皇渥，投荒漏紫泥。",
            "魂疲山鹤路，心醉[跕]鸢溪。",
            "天鉴诛元恶，宸慈恤远黎。",
            "五方思寄刃，万姓喜然脐。",
            "自幼输丹恳，何尝玷白圭。",
            "承言窜遐魅，雪枉间深狴。",
            "坟垄无由谒，京华岂重跻。",
            "炎方谁谓广，地尽觉天低。",
            "百卉杂殊怪，昆虫理赖暌。",
            "闭藏元不蛰，摇落反生荑。",
            "疟瘴因兹苦，穷愁益复迷。",
            "火云蒸毒雾，阳雨濯阴霓。",
            "周乘安交趾，王恭辑画题。",
            "少宽穷涸鲋，犹愍触藩羝。",
            "配宅邻州廨，斑苗接野畦。",
            "山空闻鬬象，江静见游犀。",
            "翰墨思诸季，裁缝忆老妻。",
            "小儿应离褓，幼女未攀筓。",
            "梦蝶翻无定，蓍龟讵有倪。",
            "谁能竟此曲，曲尽气酸嘶。"
        ],
        "title": "赦到不得归题江上石",
        "id": "595db240-dab3-4527-b116-788c8e141313"
    },
    {
        "author": "沈佺期",
        "paragraphs": [
            "魑魅来相问，君何失帝乡。",
            "龙钟辞北阙，蹭蹬守南荒。",
            "览镜怜双鬓，沾衣惜万行。",
            "抱愁那去国，将老更垂裳。",
            "影答余他岁，恩私宦洛阳。",
            "三春给事省，五载尚书郎。",
            "黄合游鸾署，青缣御史香。",
            "扈巡行太液，陪宴坐明光。",
            "渭北升高苑，河南祓禊场。",
            "烟花恒献赋，泉石每称觞。",
            "暇日从休澣，高车暎道傍。",
            "迎宾就丞相，选士谒昭王。",
            "侍宠言犹得，承欢谓不忘。",
            "一朝贻厚谴，五宅竟同防。",
            "凶竖曾躯策，权豪岂易当。",
            "款颜因侍从，接武在文章。",
            "且惧威非贙，宁知心是狼。",
            "身犹纳履误，情为覆盆伤。",
            "可叹缘成业，非关行昧藏。",
            "喜逢今改旦，正朔复归唐。",
            "河谶随龙马，天书逐凤皇。",
            "朝容欣旧则，宸化美初纲。",
            "告善雕旌建，收冤锦斾张。",
            "宰臣更献纳，郡守各明扬。",
            "礼乐移三统，舟车会八方。",
            "云沙降白遂，秦陇献烧当。",
            "三赦重天造，千推极国详。",
            "大招思复楚，于役限维桑。",
            "涨海缘真腊，崇山压古棠。",
            "雕题飞栋宇，儋耳间衣裳。",
            "伏枕神余劣，加餐力未强。",
            "空庭游翡翠，穷巷倚桄榔。",
            "缘体分殊昔，回眸宛异常。",
            "吉凶恒委郑，年寿会询唐。",
            "家本传清白，官移重挂床。",
            "上京无薄产，故里绝穷庄。",
            "碧玉先时费，苍头此自将。",
            "兴言叹家口，何处待赢粮？计吏从都出，传闻大小康。",
            "降除沾二弟，离拆已三房。",
            "剑外悬销骨，荆南预断肠。",
            "音尘黄耳间，梦想白眉良。",
            "复此单栖鹤，衔雏愿远翔。",
            "何堪万里外，云海已溟茫。",
            "戚属甘胡越，声名任粃糠。",
            "由来休愤命，命也信苍苍。",
            "独坐寻周易，清晨咏老庄。",
            "此中因悟道，无问入猖狂。"
        ],
        "title": "答魑魅代书寄家人",
        "id": "bc4a4c2d-38b3-457e-bdb8-6f3bcb3b63b5"
    },
    {
        "author": "沈佺期",
        "paragraphs": [
            "我来交趾郡，南与贯胸连。",
            "四气分寒少，三光置日偏。",
            "尉佗曾驭国，翁仲久游泉。",
            "邑屋遗甿在，鱼盐旧产传。",
            "越人遥捧翟，汉将下看鸢。",
            "北斗崇山挂，南风涨海牵。",
            "别离频破月，容鬓骤催年。",
            "昆弟推由命，妻孥割付缘。",
            "梦来魂尚扰，愁委疾空缠。",
            "虚道崩城泪，明心不应天。"
        ],
        "title": "度安海入龙编",
        "id": "f3cb5c79-1406-41cb-8744-eb77c22ceb77"
    },
    {
        "author": "沈佺期",
        "paragraphs": [
            "朝发崇山下，暮坐越常阴。",
            "西从杉谷度，北上竹溪深。",
            "竹溪道明水，杉谷古崇岑。",
            "差池将不合，缭绕复相寻。",
            "桂叶藏金屿，藤花闭石林。",
            "天窗虚的的，云窦下沈沈。",
            "造化功偏厚，真仙迹每临。",
            "岂徒探怪异，聊欲缓归心。"
        ],
        "title": "从崇山向越常",
        "id": "c577ccc9-300b-4231-a774-ef6d4f615558"
    },
    {
        "author": "沈佺期",
        "paragraphs": [
            "涣汗天中发，伶俜海外旋。",
            "长沙遇太守，问旧几人全。",
            "国宝亡双杰，天才丧两贤。",
            "大名齐弱岁，高德并中年。",
            "礼乐羊叔子，文章王仲宣。",
            "相看尚玄鬓，相次入黄泉。",
            "流放蛮陬阔，乡关帝里偏。",
            "亲朋云雾拥，生死岁时传。",
            "崔昔挥宸翰，苏尝济巨川。",
            "绛衣陪下列，黄合谬差肩。",
            "及此俱冥昧，云谁叙播迁。",
            "隼舆怀旧辙，鳣馆想虚筵。",
            "家爱方休杵，皇慈更撤县。",
            "铭旌西蜀路，骑吹北邙田。",
            "陇树应秋矣，江帆故杳然。",
            "罢琴明月夜，留剑白云天。",
            "涕泗湘潭水，凄凉衡峤烟。",
            "古来修短分，神理竟难筌。"
        ],
        "title": "哭苏眉州崔司业二公",
        "id": "0759e3b4-d0d9-448d-8687-3a549bf89a53"
    },
    {
        "author": "沈佺期",
        "paragraphs": [
            "闻有玄都客，成仙不易祈。",
            "蓬莱向清浅，桃杏欲芳菲。",
            "缩地黄泉出，升天白日飞。",
            "少微星夜落，高掌露朝晞。",
            "吐甲龙应出，衔符鸟自归。",
            "国人思负局，天子惜被衣。",
            "花月留丹洞，琴笙阁翠微。",
            "嗟来子桑扈，尔独返于几。"
        ],
        "title": "哭道土刘无得",
        "id": "008c5fd9-9ad5-4a28-93cc-6bfd11f05338"
    },
    {
        "author": "沈佺期",
        "paragraphs": [
            "普天皆灭焰，匝地尽藏烟。",
            "不知何处火？来就客心然。"
        ],
        "tags": [
            "寒食节",
            "孤独"
        ],
        "title": "寒食",
        "id": "1b474cf5-b27b-462b-8785-c5a2d84147e1"
    },
    {
        "author": "沈佺期",
        "paragraphs": [
            "回波尔时佺期，流向岭外生归。",
            "身名已蒙齿录，袍笏未复牙绯。"
        ],
        "title": "回波词",
        "id": "bd74ae2a-94ae-4f9c-a276-a426fe90d49f"
    },
    {
        "author": "沈佺期",
        "paragraphs": [
            "宝马香车清渭滨，红桃碧柳禊堂春。",
            "皇情尚忆垂竿佐，天祚先呈捧剑人。"
        ],
        "title": "上巳日祓禊渭滨应制",
        "id": "9c8aa5a5-27a5-4e32-a650-61ace91fdd6c"
    },
    {
        "author": "沈佺期",
        "paragraphs": [
            "东山朝日翠屏开，北阙晴空彩仗来。",
            "喜遇天文七曜动，少微今夜近三台。"
        ],
        "title": "奉和幸韦嗣立山庄应制",
        "id": "df1c3ef2-b6f5-443d-95aa-b78f7fa51afc"
    },
    {
        "author": "沈佺期",
        "paragraphs": [
            "濯龙门外主家亲，鸣凤楼中天上人。",
            "自有金杯迎甲夜，还将绮席代阳春。"
        ],
        "title": "夜宴安乐公主宅",
        "id": "5b6ad252-a63c-40c6-bea4-52b2157a4f87"
    },
    {
        "author": "沈佺期",
        "paragraphs": [
            "北阙彤云掩曙霞，东风吹雪舞仙家。",
            "琼章定少千人和，银树长芳六出花。"
        ],
        "title": "苑中遇雪应制",
        "id": "dcaded9d-ce29-4afe-bca4-f4521f85bd71"
    },
    {
        "author": "沈佺期",
        "paragraphs": [
            "洛阳旧有神明宰，辇毂由来天地中。",
            "余邑政成何足贵，因君取则四方同。"
        ],
        "title": "饯唐永昌",
        "id": "bb771da6-427d-437a-856a-4a7826c74b1a"
    },
    {
        "author": "沈佺期",
        "paragraphs": [
            "传闻圣旨向秦京，谁念羁囚滞洛城。",
            "扈从由来是方朔，为申冤气在长平。"
        ],
        "title": "狱中闻驾幸长安二首 一",
        "id": "4002135f-389e-4273-a3f3-979c10422ffc"
    },
    {
        "author": "沈佺期",
        "paragraphs": [
            "无事今朝来下狱，谁期十月是横河。",
            "君看鹰隼俱堪击，为报蜘蛛收网罗。"
        ],
        "title": "狱中闻驾幸长安二首 二",
        "id": "315cc2e1-f329-425d-a2b0-e3f4994110c1"
    },
    {
        "author": "沈佺期",
        "paragraphs": [
            "北邙山上列坟茔，万古千秋对洛城。",
            "城中日夕歌钟起，山上唯闻松栢声。"
        ],
        "title": "邙山",
        "id": "5909e17d-a969-44ef-8e09-383f21387492"
    },
    {
        "author": "沈佺期",
        "paragraphs": [
            "周原五稼起，云海百川归。",
            "愿此零陵燕，长随征斾飞。"
        ],
        "title": "句",
        "id": "a1016bc1-1af5-4bf3-862d-98bf3406c2aa"
    },
    {
        "author": "赵冬曦",
        "paragraphs": [
            "抑郁何以欢，阴氛亦登望。",
            "孤岛轻雾里，行舟白波上。",
            "目劳西北云，心醉东南嶂。",
            "昔日青溪子，胡然此无状。"
        ],
        "title": "陪张燕公登南楼",
        "id": "89491143-3bbb-4ad5-8df9-9515ea941015"
    },
    {
        "author": "赵冬曦",
        "paragraphs": [
            "纶綍有成命，旌麾不可攀。",
            "湘川朝目断，荆阙夕波还。",
            "果枉东瞻唱，兴言夕放闲。",
            "携琴仙洞中，置酒㴩湖上。",
            "芳景恣行乐，谪居忽如忘。",
            "聚散本相因，离情自悲怅。",
            "鸾翮非常戢，鹏天会昭旷。",
            "永怀宛洛游，曾是弹冠望。"
        ],
        "title": "酬燕公出湖见寄",
        "id": "5c4020cb-b7e6-42dc-9f05-e153d36a755d"
    },
    {
        "author": "赵冬曦",
        "paragraphs": [
            "方曙跻南楼，凭轩肆遐瞩。",
            "物华荡暄气，春景媚晴旭。",
            "川霁湘山孤，林芳楚郊缛。",
            "列岩重叠翠，远岸逶迤绿。",
            "风帆摩天垠，鱼艇散弯曲。",
            "鸿归鹤舞送，猨叫莺声续。",
            "羣动皆熙熙，噫予独羁束。",
            "常钦才子意，忌鵩伤蜷局。",
            "雅尚骚人文，怀沙何迫促。",
            "未知二贤意，去矣从所欲。"
        ],
        "title": "奉和张燕公早霁南楼",
        "id": "ad12bb3c-dbe8-4c41-9ebe-da5b313f889e"
    },
    {
        "author": "赵冬曦",
        "paragraphs": [
            "三湖返入两山间，畜作㴩湖弯复弯。",
            "暑雨奔流潭正满，微霜及潦水初还。",
            "水还波卷溪潭涸，绿草芊芊岸崭岝。",
            "适来飞棹共回旋，已复扬鞭恣行乐。",
            "道旁耆老步跹跹，楚言兹事不知年。",
            "试就湖边披草径，莫疑东海变桑田。",
            "君讶今时尽陵陆，我看明岁更沦涟。",
            "来今自昔无终始，人事回环常若是。",
            "应思阙下声华日，谁谓江潭旅游子。",
            "初贞正喜固当然，往蹇来誉宜可俟。",
            "盈虚用舍轮舆旋，勿学灵均远问天。"
        ],
        "title": "㴩湖作",
        "id": "0f488ad9-8a17-4df1-b00f-fbfee7acfebd"
    },
    {
        "author": "赵冬曦",
        "paragraphs": [
            "为吏恩犹旧，投沙惠此蒙。",
            "江边悠尔处，泗上宛然同。",
            "访道精言合，论经大义通。",
            "鸣琴有真气，况已沐清风。"
        ],
        "title": "和燕公岳州山城",
        "id": "97cffb75-465a-42fd-a6af-7e36e99fa979"
    },
    {
        "author": "赵冬曦",
        "paragraphs": [
            "政理常多暇，方舟此泝洄。",
            "吹笙虚洞荅，举楫便风催。",
            "山暗云犹辨，潭幽月稍来。",
            "清溪无数曲，未尽莫先回。"
        ],
        "title": "和尹懋秋夜游㴩湖二首 一",
        "id": "8d29893e-e945-4b03-a082-65fb9149ed69"
    },
    {
        "author": "赵冬曦",
        "paragraphs": [
            "烟霭夕微蒙，幽湾赏未穷。",
            "舣舟待初月，褰幌招远风。",
            "鹤声聒前浦，渔火明暗丛。",
            "东山云壑意，不谓尔来同。"
        ],
        "title": "和尹懋秋夜游㴩湖二首 二",
        "id": "56be5791-18a9-4829-9e5b-ced1593803fa"
    },
    {
        "author": "赵冬曦",
        "paragraphs": [
            "江上多山水，招要步马来。",
            "琴将天籁合，酒共鸟声催。",
            "岩坐攀红药，溪行爱绿苔。",
            "所怀非此地，游望亦裴回。"
        ],
        "title": "陪燕公游㴩湖",
        "id": "b279486b-e374-46a1-bbf6-4827c2c172cf"
    },
    {
        "author": "赵冬曦",
        "paragraphs": [
            "美酒值芳春，醒余气益真。",
            "降欢时倒履，乘兴偶翻巾。",
            "徐榻思方建，左车理自均。",
            "傲然歌一曲，一醉濯缨人。"
        ],
        "title": "荅张燕公翻着葛巾见呈之作",
        "id": "1ffc70fa-ee83-4148-800a-2eb6203e14d4"
    },
    {
        "author": "赵冬曦",
        "paragraphs": [
            "语别意凄凄，零陵湘水西。",
            "佳人金谷返，爱子洞庭迷。",
            "旧馆逢花发，他山值鸟啼。",
            "江天千里望，谁见绿苹齐。"
        ],
        "tags": [
            "洞庭湖"
        ],
        "title": "奉荅燕公",
        "id": "82badfaa-a20f-4946-9171-f89b314d8316"
    },
    {
        "author": "赵冬曦",
        "paragraphs": [
            "爽垲三秦地，芳华二月初。",
            "酺承奠璧罢，宴是合钱余。",
            "柳翠垂堪结，桃红卷欲舒。",
            "从容会鹓鹭，延曼戏龙鱼。",
            "喜气流云物，欢声浃里闾。",
            "圣恩将报厚，请述记言书。"
        ],
        "title": "奉和圣制同二相已下羣官乐游园宴",
        "id": "4e096f75-70b8-43b3-86e0-ff23b282d155"
    },
    {
        "author": "赵冬曦",
        "paragraphs": [
            "轩辕应顺动，力牧正趋陪。",
            "道合殷为砺，时行楚有材。",
            "省方西礼设，振旅北京回。",
            "地理分中壤，天文照上台。",
            "寒依汾谷去，春入晋郊来。",
            "窃比康衢者，长歌仰大哉。"
        ],
        "title": "奉和圣制荅张说扈从南出雀鼠谷",
        "id": "fd656857-3054-4245-a998-e7daa58fc6e5"
    },
    {
        "author": "赵冬曦",
        "paragraphs": [
            "浅术方观海，深恩忽见天。",
            "学开丹殿籍，名与石渠贤。",
            "良辅膺休命，微生谬采甄。",
            "春余仍咔鸟，夏近未舒莲。",
            "笺札来宸禁，衣冠集诏筵。",
            "史臣知醉德，欲记升中年。"
        ],
        "title": "奉和圣制送张说上集贤学士赐宴赋得莲字",
        "id": "16c8d29a-1765-4b57-9d0e-6a1755a741a7"
    },
    {
        "author": "赵冬曦",
        "paragraphs": [
            "谁道零陵守，东过此地游。",
            "友僚同省阁，昆弟接荆州。",
            "我逐江潭鴈，君随海上鸥。",
            "屡伤神气阻，久别鬓毛秋。",
            "疑岭春应徧，阳台雨欲收。",
            "主人情未尽，高驾少淹留。"
        ],
        "title": "奉荅燕公",
        "id": "8c365dba-2125-4979-b810-c5fca99a154b"
    },
    {
        "author": "赵冬曦",
        "paragraphs": [
            "良臣乃国宝，麾守去承明。",
            "外户人无闭，浮江兽已行。",
            "随来晋盗逸，民化蜀风清。",
            "郛郭从彝典，州闾荷德声。",
            "小人投天涯，流落巴丘城。",
            "所赖中和作，优游凿与耕。"
        ],
        "title": "陪张燕公行郡竹篱",
        "id": "c5462333-23d9-4459-b674-5d11858c800c"
    },
    {
        "author": "赵冬曦",
        "paragraphs": [
            "南湖美泉石，君子翫幽奇。",
            "湾澳陪临泛，岩峿共践窥。",
            "秋风赪桂竦，春景绿杨垂。",
            "郢路委分竹，湘滨拥去麾。",
            "枉帆怀胜赏，留景惜差池。",
            "水木且不弃，情由良可知。"
        ],
        "title": "和燕公别㴩湖",
        "id": "a7b13d1c-1a3a-4851-8491-0e0f98fac97d"
    },
    {
        "author": "赵冬曦",
        "paragraphs": [
            "穷鸟婴笼缀，孤飞任播迁。",
            "鹪鹩王佐用，复此挫冲天。",
            "楚云何掩郁，湘水亦回邅。",
            "怀哉愧木鴈，忽尔枉兰荃。",
            "愈疾同枚叔，销忧比仲宣。",
            "归途书可畏，弱操石犹坚。",
            "覆载虽云广，涔阳直块然。"
        ],
        "title": "奉酬燕公见归田赋垂赠之作",
        "id": "8173fbc6-3427-4723-a388-d974fd193c60"
    },
    {
        "author": "赵冬曦",
        "paragraphs": [
            "上月今朝减，流传耗磨辰。",
            "还将不事事，同醉俗中人。"
        ],
        "title": "和张燕公耗磨日饮 一",
        "id": "6cfa3832-a852-4780-b995-72e10c724b05"
    },
    {
        "author": "赵冬曦",
        "paragraphs": [
            "春来半月度，俗忌一朝闲。",
            "不酌他乡酒，无堪对楚山。"
        ],
        "title": "和张燕公耗磨日饮 二",
        "id": "816b98a8-2757-4645-b931-e2ee9ceffc9a"
    },
    {
        "author": "尹懋",
        "paragraphs": [
            "君子每垂眷，江山共流眄。",
            "水远林外明，岩近雾中见。",
            "终日西北望，何处是京县。",
            "屡登高春台，徒使泪如霰。"
        ],
        "title": "奉陪张燕公登南楼",
        "id": "7b07f0f8-43aa-46a2-9169-ead6a5715141"
    },
    {
        "author": "尹懋",
        "paragraphs": [
            "熊轼巴陵地，鹢舟湘水浔。",
            "江山与势远，泉石自幽深。",
            "杳霭入天壑，冥茫见道心。",
            "超然无俗事，清宴有空林。"
        ],
        "title": "秋夜陪张丞相赵侍御游㴩湖二首 一",
        "id": "c86e65c7-7639-401b-a6e6-d02220a9c88b"
    },
    {
        "author": "尹懋",
        "paragraphs": [
            "江上饶奇山，巑罗云水间。",
            "风和树色杂，苔古石文斑。",
            "巴俗将千溠，㴩湖凡几湾。",
            "嬉游竟不尽，乘月泛舟还。"
        ],
        "title": "秋夜陪张丞相赵侍御游㴩湖二首 二",
        "id": "b8f5e043-c0d9-430b-94fd-9f608d05f423"
    },
    {
        "author": "尹懋",
        "paragraphs": [
            "风光淅淅草中飘，日彩荧荧水上摇。",
            "幸奏潇湘云壑意，山旁容与动仙桡。"
        ],
        "tags": [
            "洞庭湖"
        ],
        "title": "同燕公泛洞庭",
        "id": "e832479a-ea3f-4242-9b05-e298bbcda7fc"
    },
    {
        "author": "王琚",
        "paragraphs": [
            "郡远途且艰，宜悲良自得。",
            "胡为心独尔，惠好在南国。",
            "亦既清颜披，冏然良愿克。",
            "与君兰时会，羣物如藻饰。",
            "烟景惜欢赏，云山起翰墨。",
            "接艺奇思微，偶谈玄言直。",
            "永日不知倦，逾旬犹谓亟。",
            "如何酌离尊，移棹巴城侧。",
            "浦口劳长望，舟中独太息。",
            "疾风吹飞帆，倏忽南与北。",
            "目尽不复见，怀哉无终极。",
            "唯当衡峰上，遥辨湖水色。"
        ],
        "title": "奉荅燕公",
        "id": "5a9c5446-7f0e-4e81-8f25-2e3a5f19b7ab"
    },
    {
        "author": "王琚",
        "paragraphs": [
            "东邻美女实名倡，绝代容华无比方。",
            "浓纤得中非短长，红素天生谁饰妆。",
            "桂楼椒阁木兰堂，绣户雕轩文杏梁。",
            "屈曲屏风绕象床，萎蕤翠帐缀香囊。",
            "玉台龙镜洞彻光，金炉沈烟酷烈芳。",
            "遥闻行佩音锵锵，含娇欲笑出洞房。",
            "二八三五闺心切，褰帘卷幔迎春节。",
            "清歌始发词怨咽，鸣琴一弄心断绝。",
            "借问哀怨何所为，盛年情多心自悲。",
            "须臾破颜倏敛态，一悲一喜倂相宜。",
            "何能见此不注心，惜无媒氏为传音。",
            "可怜盈盈直千金，谁家君子为藁砧。"
        ],
        "title": "美女篇",
        "id": "85f57df7-3297-4a4f-b78e-7e8e20ae0b6e"
    },
    {
        "author": "王琚",
        "paragraphs": [
            "五载朝天子，三湘逢旧僚。",
            "扁舟方辍棹，清论遂终朝。",
            "远树烟间没，长江地际遥。",
            "帝城驰梦想，归帆满风飙。"
        ],
        "tags": [
            "长江"
        ],
        "title": "自荆湖入朝至岳阳奉别张燕公",
        "id": "f54f7fc8-8f1f-407a-81c7-1a1a3507890d"
    },
    {
        "author": "王琚",
        "paragraphs": [
            "春山临远壑，水木自幽清。",
            "夙昔怀微尚，兹焉一放情。",
            "云间听弄鸟，烟上摘初英。",
            "地僻方无闷，逾知道思精。"
        ],
        "title": "游㴩湖上寺",
        "id": "76e019f8-3fb8-4fd4-8e91-43ee9648455d"
    },
    {
        "author": "阴行先",
        "paragraphs": [
            "重阳初启节，无射正飞灰。",
            "寂寞风蝉至，连翩霜鴈来。",
            "山棠红叶下，岸菊紫花开。",
            "今日桓公座，多愧孟嘉才。"
        ],
        "tags": [
            "写景",
            "抒情",
            "登高",
            "重阳节"
        ],
        "title": "和张燕公湘中九日登高",
        "id": "2c741285-0d51-406d-b1ce-af12a1c7deb9"
    },
    {
        "author": "王熊",
        "paragraphs": [
            "长沙辞旧国，洞庭逢故人。",
            "熏兰敦久要，披雾转相亲。",
            "岁月空嗟老，江山不惜春。",
            "忽闻黄鹤曲，更作白头新。"
        ],
        "tags": [
            "洞庭湖"
        ],
        "title": "奉别张岳州说二首 一",
        "id": "e35d7274-f338-4c0c-a42e-b1717d4d3e59"
    },
    {
        "author": "王熊",
        "paragraphs": [
            "平生共风月，倏忽间山川。",
            "不期交淡水，暂得欵忘年。",
            "兴逸方罢钓，帆开欲解船。",
            "离心若危斾，朝夕为君悬。"
        ],
        "title": "奉别张岳州说二首 二",
        "id": "6b479f86-38e9-470b-aa81-2cae585e99aa"
    },
    {
        "author": "梁知微",
        "paragraphs": [
            "华容佳山水，之子厌承明。",
            "符竹纡小郡，江湖被德声。",
            "三年计吏入，路指巴丘城。",
            "凫舟纔结缆，驺驾已相迎。",
            "别离他乡酒，委曲故人情。",
            "孤屿早烟薄，长波晚气清。",
            "辛勤方远骛，胜赏屡难幷。",
            "回瞻洞庭浦，日暮愁云生。"
        ],
        "tags": [
            "洞庭湖"
        ],
        "title": "入朝别张燕公",
        "id": "00e003b2-2fa3-4a7c-acbe-08b6a0b64da7"
    },
    {
        "author": "李伯鱼",
        "paragraphs": [
            "北竹青桐北，南桐绿竹南。",
            "竹林君早爱，桐树我初贪。",
            "凤栖桐不媿，凤食竹何惭。",
            "栖食更如此，余非凤所堪。"
        ],
        "title": "桐竹赠张燕公",
        "id": "b11c0a85-b5f4-4f3f-b2b1-37f1246c6347"
    },
    {
        "author": "杨重玄",
        "paragraphs": [
            "岁去愁终在，春还命不来。",
            "长吁问丞相，东阁几时开。"
        ],
        "title": "正朝上左相张燕公",
        "id": "603c3920-60eb-470b-820b-b6488c18441e"
    },
    {
        "author": "朱使欣",
        "paragraphs": [
            "江如晓天静，石似暮云张。",
            "征帆一流览，宛若巫山阳。",
            "楚客思归路，秦人谪异乡。",
            "猨鸣孤月夜，再使泪沾裳。"
        ],
        "title": "道峡似巫山",
        "id": "c4ae0646-a2ad-4d64-8a65-714e916c4774"
    },
    {
        "author": "张循之",
        "paragraphs": [
            "巫山高不极，合沓状奇新。",
            "暗谷疑风雨，阴崖若鬼神。",
            "月明三峡晓，潮满九江春。",
            "为问阳台客，应知入梦人。"
        ],
        "title": "巫山高",
        "id": "de131cd3-20c4-496b-9b97-d52fc86fe6e2"
    },
    {
        "author": "张循之",
        "paragraphs": [
            "傍海皆荒服，分符重汉臣。",
            "云山百越路，市井十洲人。",
            "执玉来朝远，还珠入贡频。",
            "连年不见雪，到处即行春。"
        ],
        "title": "送泉州李使君之任",
        "id": "867e0cbb-0c17-4792-aea5-3f40e7b1c2b9"
    },
    {
        "author": "张循之",
        "paragraphs": [
            "长门落景尽，洞房秋月明。",
            "玉阶草露积，金屋网尘生。",
            "妾妬今应改，君恩惜未平。",
            "寄语临邛客，何时作赋成。"
        ],
        "title": "长门怨",
        "id": "33a94fdf-32d2-4fad-b42d-6a7d209381ba"
    },
    {
        "author": "张循之",
        "paragraphs": [
            "流景一何速，年华不可追。",
            "解佩安所赠，怨咽空自悲。"
        ],
        "title": "巫山",
        "id": "488868f6-d037-45bb-86e1-8f89d2688159"
    },
    {
        "author": "张循之",
        "paragraphs": [
            "郡北乘流去，花间竟日行。",
            "海鱼朝满市，江鸟夜喧城。",
            "让酒非关病，援琴不在声。",
            "应缘五斗米，数日滞渊明。"
        ],
        "title": "送王汶宰江阴",
        "id": "64d3d86d-8f57-4485-81a1-3c856ba259e6"
    },
    {
        "author": "张循之",
        "paragraphs": [
            "西掖驰名久，东阳出守时。",
            "江山婺女分，风月隐侯诗。",
            "别恨双溪急，留欢五马迟。",
            "回舟暎沙屿，未远剩相思。"
        ],
        "title": "婺州留别邓使君",
        "id": "652c8519-b075-4ddd-b6ed-af260588d7ec"
    },
    {
        "author": "王晙",
        "paragraphs": [
            "于穆圣皇，六叶重光。",
            "太原刻颂，后土疏场。",
            "宝鼎呈符，歊云孕祥。",
            "礼乐备矣，降福穰穰。"
        ],
        "title": "祭汾阴乐章 太和",
        "id": "406881a1-3678-4187-a07d-ef4cba5a2b27"
    },
    {
        "author": "张柬之",
        "paragraphs": [
            "南国多佳人，莫若大堤女。",
            "玉床翠羽帐，宝袜莲花距。",
            "魂处自目成，色授开心许。",
            "迢迢不可见，日暮空愁予。"
        ],
        "title": "大堤曲",
        "id": "88f7cb25-d675-46cc-88f6-6a9e612ddd2b"
    },
    {
        "author": "张柬之",
        "paragraphs": [
            "青田白鹤丹山凤，婺女姮娥两相送。",
            "谁家绝世绮帐前，艳粉红脂映宝钿。",
            "窈窕玉堂褰翠幙，参差绣户悬珠箔。",
            "绝世三五爱红妆，冶袖长裙兰麝香。",
            "春去花枝俄易改，可叹年光不相待。"
        ],
        "title": "东飞伯劳歌",
        "id": "8c7d1c00-c6ee-4b78-bbbb-8d58d55dd27c"
    },
    {
        "author": "张柬之",
        "paragraphs": [
            "侠客重恩光，骢马饰金装。",
            "瞥闻传羽檄，驰突救边荒。",
            "歙野山川动，嚣天旌斾扬。",
            "吴钩明似月，楚剑利如霜。",
            "电断冲胡塞，风飞出洛阳。",
            "转战磨笄俗，横行戴斗乡。",
            "手擒郅支长，面缚谷蠡王。",
            "将军占太白，小妇怨流黄。",
            "騕褭青丝骑，娉婷红粉妆。",
            "三春莺度曲，八月鴈成行。",
            "谁堪坐愁思，罗袖拂空床。"
        ],
        "title": "出塞",
        "id": "80ad2bc3-dd03-48a3-aa9e-3001c0448b40"
    },
    {
        "author": "张柬之",
        "paragraphs": [
            "柳台临新堰，楼堞相重复。",
            "窈窕凤皇姝，倾城复倾国。"
        ],
        "title": "与国贤良夜歌二首 一",
        "id": "31d6ef79-4aec-4e95-aa6e-6ab79a1b45a0"
    },
    {
        "author": "张柬之",
        "paragraphs": [
            "杏间花照灼，楼上月裴回。",
            "带娇移玉柱，含笑捧金杯。"
        ],
        "title": "与国贤良夜歌二首 二",
        "id": "425fe4c2-d80b-461b-b7ad-4cb8b865400e"
    },
    {
        "author": "袁恕己",
        "paragraphs": [
            "绮阁云霞满，芳林草树新。",
            "鸟惊疑欲曙，花笑不关春。",
            "山对弹琴客，溪留垂钓人。",
            "请看车马客，行处有风尘。"
        ],
        "title": "咏屏风",
        "id": "e31997de-b936-45db-9463-20c0e1a44693"
    },
    {
        "author": "刘幽求",
        "paragraphs": [
            "心为明时尽，君门尚不容。",
            "田园迷径路，归去欲何从。"
        ],
        "title": "书怀",
        "id": "25de451b-7c61-45d1-8291-061bdfc5e166"
    },
    {
        "author": "章玄同",
        "paragraphs": [
            "黄叶因风下，甘从洛浦隈。",
            "白云何所为，还出帝乡来。"
        ],
        "title": "流所赠张锡",
        "id": "fd116050-1750-4b13-915c-fe37fbe09212"
    },
    {
        "author": "王易从",
        "paragraphs": [
            "汉主事[祁]连，良人在高阙。",
            "空台寂已暮，愁坐变容髪。",
            "泛艳春幌风，裴回秋户月。",
            "可怜军书断，空使流芳歇。"
        ],
        "title": "临高台",
        "id": "a61f104d-9874-46e5-b674-0262289ea62f"
    },
    {
        "author": "卢僎",
        "paragraphs": [
            "赋生期独得，素业守微班。",
            "外忝文学知，鸿渐鹓鹭间。",
            "内倾水木趣，筑室依近山。",
            "晨趋天日[晏]，夕卧江海闲。",
            "松风生坐隅，仙禽舞亭湾。",
            "曙云林下客，霁月池上颜。",
            "虽曰坐郊园，静默非人寰。",
            "时步苍龙阙，宁异白云关。",
            "语济岂时顾，默善忘世攀。",
            "世网余何触，天涯谪南蛮。",
            "回首思洛阳，喟然悲贞艰。"
        ],
        "title": "初出京邑有怀旧林",
        "id": "9079b311-c980-4a27-9232-317b8ac1804d"
    },
    {
        "author": "卢僎",
        "paragraphs": [
            "虎啸山城晚，猨鸣江树秋。",
            "红林架落照，青峡送归流。",
            "归流赴淮海，征帆下扬州。",
            "族父江阳令，盛业继前修。",
            "文掩崔亭伯，德齐陈太丘。",
            "时哉惜未与，千载且为俦。",
            "忆昔山阳会，长怀东上游。",
            "称觞阮林下，赋雪谢庭幽。",
            "道浓礼自略，气舒文转遒。",
            "高情薄云汉，酣态坐芳洲。",
            "接席复连轸，出入陪华辀。",
            "独善与兼济，语默奉良筹。",
            "岁月欢无已，风雨暗飕飕。",
            "掌宪时持节，为邦邈海头。",
            "子人惠虽树，苍生望且留。",
            "微躬趋直道，神甸忝清猷。",
            "仙台适西步，蛮徼忽南浮。",
            "宇内皆安乐，天涯独远投。",
            "忠信徒坚仗，神明岂默詶。",
            "观生海漫漫，稽命天悠悠。",
            "云昏巴子峡，月远吴王楼。",
            "怀昔明不寐，悲令岁属周。",
            "喟无排云翮，暂得抒离忧。",
            "空洒沾红泪，万里逐行舟。"
        ],
        "title": "稍秋晓坐阁遇舟东下扬州既事寄上族父江阳令",
        "id": "be632a1d-3ed9-4a6d-84b8-5f8013d380eb"
    },
    {
        "author": "卢僎",
        "paragraphs": [
            "泰伯玄风远，延州德让行。",
            "阖棺追大节，树羽册鸿名。",
            "地户迎天仗，皇阶失帝兄。",
            "还闻汉明主，遗剑泣东平。"
        ],
        "title": "让帝挽歌词二首 一",
        "id": "434b1042-0a24-444d-9727-35c3143c8420"
    },
    {
        "author": "卢僎",
        "paragraphs": [
            "朝天驰马绝，册帝□宫祖。",
            "恍惚陵庙新，萧条池馆古。",
            "万化一朝空，哀乐此路同。",
            "西园有明月，修竹韵悲风。"
        ],
        "title": "让帝挽歌词二首 二",
        "id": "66f7f683-f9ff-4a8e-827b-06dd38e6d140"
    },
    {
        "author": "卢僎",
        "paragraphs": [
            "君不见巴乡气候与华别，年年十月梅花发。",
            "上苑今应雪作花，宁知此地花为雪。",
            "自从迁播落黔巴，三见江上开新花。",
            "故园风花虚洛汭，穷峡凝雪度岁华。",
            "花情纵似河阳好，客心倍伤边候早。",
            "春候飒惊楼上梅，霜威未落江潭草。",
            "江水侵天去不还，楼花覆帘空坐攀。",
            "一向花前看白发，几回梦里忆红颜。",
            "红颜白发云泥改，何异桑田移碧海。",
            "却想华年故国时，唯余一片空心在。",
            "空心吊影向谁陈，云台仙阁旧游人。",
            "傥知巴树连冬发，应怜南国气长春。"
        ],
        "tags": [
            "抒情",
            "叙事",
            "议论",
            "写景"
        ],
        "title": "十月梅花书赠",
        "id": "194c5bec-15ff-471f-be56-43031e7b0581"
    },
    {
        "author": "卢僎",
        "paragraphs": [
            "紫陌开行树，朱城出晚霞。",
            "犹怜惯去国，疑是梦还家。",
            "风弱知催柳，林青觉待花。",
            "交亲望归骑，几处拥年华。"
        ],
        "tags": [
            "春天",
            "写景",
            "抒情"
        ],
        "title": "岁晚还京台望城阙成口号先赠交亲",
        "id": "52d5b97f-ac02-4d54-a6fa-8c1816acce1b"
    },
    {
        "author": "卢僎",
        "paragraphs": [
            "金鼎属元方，璅闱连季常。",
            "畏盈聊出守，分命乃维良。",
            "晓骑辞朝远，春帆向楚常。",
            "贤哉谦自牧，天下咏余芳。"
        ],
        "title": "送苏八给事出牧徐州用芳韵",
        "id": "01dcc878-872c-40de-917f-7ccfcb542411"
    },
    {
        "author": "卢僎",
        "paragraphs": [
            "佳气晓葱葱，干行入震宫。",
            "前星移北极，少海被南风。",
            "视膳铜楼下，吹笙玉座中。",
            "训深家以正，义举俗为公。",
            "父子成钊合，君臣禹启同。",
            "仰天歌圣道，犹愧乏雕虫。"
        ],
        "title": "上幸皇太子新院应制",
        "id": "3b4d12bd-9762-4d5e-a1ba-c625cc4099ea"
    },
    {
        "author": "卢僎",
        "paragraphs": [
            "风后轩皇佐，云峰谢客居。",
            "承恩来翠岭，缔赏出丹除。",
            "飞盖松溪寂，清笳玉洞虚。",
            "窥岩详雾豹，过水略泉鱼。",
            "乡入无何有，时还上古初。",
            "伊皋羞过狭，魏丙服麤疎。",
            "白雪缘情降，青霞落卷舒。",
            "多惭郎署在，輙继国风余。"
        ],
        "title": "奉和李令扈从温泉宫赐游骊山韦侍郎别业",
        "id": "0e54f3d9-f8ba-4ff9-a728-37ffe28d3a23"
    },
    {
        "author": "卢僎",
        "paragraphs": [
            "握镜均荒服，分衡得大同。",
            "征贤一台上，补吏五溪中。",
            "雨露将天泽，文章播国风。",
            "汉庭睽直谅，楚峡望清通。",
            "马逐霜鸿渐，帆沿晓月空。",
            "还期凤池拜，照耀列星宫。"
        ],
        "title": "季冬送户部郎中使黔府选补",
        "id": "1f345258-084a-43db-99a7-d8dd716b8c7f"
    },
    {
        "author": "卢僎",
        "paragraphs": [
            "抱玉三朝楚，怀书十上秦。",
            "年年洛阳陌，花鸟弄归人。"
        ],
        "title": "途中口号",
        "id": "05c58936-42d2-4418-87b3-0e60e3c0b046"
    },
    {
        "author": "卢僎",
        "paragraphs": [
            "去国三巴远，登楼万里春。",
            "伤心江上客，不是故乡人。"
        ],
        "title": "南望楼",
        "id": "4cdad806-1bfb-41de-8adf-a7f5cef159b2"
    },
    {
        "author": "卢僎",
        "paragraphs": [
            "秋郊日半隐，野树烟初映。",
            "风水正萧条，那堪动离咏。"
        ],
        "title": "临川送别",
        "id": "7333ddd5-be42-4c44-a660-130a17737f1d"
    },
    {
        "author": "卢僎",
        "paragraphs": [
            "桂树生南海，芳香隔楚山。",
            "今朝天上见，疑是月中攀。"
        ],
        "title": "题殿前桂叶",
        "id": "9163650d-ca79-45ae-8349-e804904de22c"
    },
    {
        "author": "牛凤及",
        "paragraphs": [
            "八神扶玉辇，六羽警瑶溪。",
            "戒道伊川北，通津涧水西。",
            "御图开洛匮，刻石与天齐。",
            "瑞日波中上，仙禽雾里低。",
            "微臣矫羽翮，抃舞接鸾鹥。"
        ],
        "title": "奉和受图温洛应制",
        "id": "e104cb68-869c-4afb-8af9-69902118d43e"
    },
    {
        "author": "司马逸客",
        "paragraphs": [
            "亭亭峄阳树，落落千万寻。",
            "独抱出云节，孤生不作林。",
            "影摇绿波水，彩绚丹霞岑。",
            "直干思有托，雅志期所任。",
            "匠者果留盼，雕斵为雅琴。",
            "文以楚山玉，错以昆吾金。",
            "虬凤吐奇状，商征含清音。",
            "清音雅调感君子，一抚一弄怀知己。",
            "不知钟期百年余，还忆朝朝几千里。",
            "马卿台上应芜没，阮籍帷前空已矣。",
            "山情水意君不知，拂匣调弦为谁理。",
            "调弦拂匣倍含情，况复空山秋月明。",
            "陇水悲风已呜咽，离鹍别鹤更凄清。",
            "将军塞外多奇操，中散林间有正声。",
            "正声谐风雅，欲竟此曲谁知者。",
            "自言幽隐乏先容，不道人物知音寡。",
            "谁能一奏和天地，谁能再抚欢朝野。",
            "朝野欢娱乐未央，车马骈阗盛彩章。",
            "岁岁汾川事箫鼓，朝朝伊水听笙簧。",
            "窈窕楼台临上路，妖娆歌舞出平阳。",
            "弹弦本自称仁祖，吹管由来许季长。",
            "犹怜雅歌淡无味，渌水白云谁相贵。",
            "还将逸词赏幽心，不觉繁声论远意。",
            "传闻帝乐奏钧天，傥冀微躬备五弦。",
            "愿持东武宫商韵，长奉南熏亿万年。"
        ],
        "title": "雅琴篇",
        "id": "9d9bd302-a282-4cad-8692-2340de67b223"
    },
    {
        "author": "王绍宗",
        "paragraphs": [
            "大妇能调瑟，中妇咏新诗。",
            "小妇独无事，花庭曳履綦。",
            "上客且安坐，春日正迟迟。"
        ],
        "title": "三妇艳",
        "id": "7f772e03-beb9-4e4d-b216-e5df1531e5a5"
    },
    {
        "author": "郑遂初",
        "paragraphs": [
            "荡子戍辽东，连年信不通。",
            "尘生锦步障，花送玉屏风。",
            "只怨红颜改，宁辞玉簟空。",
            "系书春雁足，早晚到云中。"
        ],
        "title": "别离怨",
        "id": "76089241-9c53-4d9d-9fdb-1bc79448b878"
    },
    {
        "author": "李崇嗣",
        "paragraphs": [
            "普天皆灭焰，匝地尽藏烟。",
            "不知何处火？来就客心然。"
        ],
        "tags": [
            "寒食节",
            "孤独"
        ],
        "title": "寒食",
        "id": "658a96c6-4c44-42ec-85c9-607f1b77cda4"
    },
    {
        "author": "李崇嗣",
        "paragraphs": [
            "岁去红颜尽，愁来白发新。",
            "今朝开镜匣，疑是别逢人。"
        ],
        "title": "览镜",
        "id": "8badfc5b-9cd3-42c7-a477-debbac0fa971"
    },
    {
        "author": "李崇嗣",
        "paragraphs": [
            "闻道成都酒，无钱亦可求。",
            "不知将几斗，销得此来愁。"
        ],
        "title": "独愁",
        "id": "83c99263-5213-4d60-95fa-785e517702d6"
    },
    {
        "author": "东方虬",
        "paragraphs": [
            "汉道方全盛，朝廷足武臣。",
            "何须薄命妾，辛苦事和亲。"
        ],
        "title": "昭君怨三首 一",
        "id": "aa7be51f-e588-45a0-87db-e727a54b9d88"
    },
    {
        "author": "东方虬",
        "paragraphs": [
            "揜泪辞丹凤，衔悲向白龙。",
            "单于浪惊喜，无复旧时容。"
        ],
        "title": "昭君怨三首 二",
        "id": "28166616-6856-4889-a620-287ad0ea0981"
    },
    {
        "author": "东方虬",
        "paragraphs": [
            "胡地无花草，春来不似春。",
            "自然衣带缓，非是为腰身。"
        ],
        "title": "昭君怨三首 三",
        "id": "60ff5387-cca8-4c07-982a-73d9b39bbe55"
    },
    {
        "author": "东方虬",
        "paragraphs": [
            "春雪满空来，触处似花开。",
            "不知园里树，若个是真梅。"
        ],
        "tags": [
            "春天"
        ],
        "title": "春雪",
        "id": "f7ec8c5e-78b9-4400-9627-095cf1c47af8"
    },
    {
        "author": "张楚金",
        "paragraphs": [
            "上有尧兮下有田，眠松阳兮漱颍流。",
            "其貌古，其心幽，浩歌一曲兮林壑秋。",
            "道险可惊兮人莫用，乐天知命兮守岩洞。",
            "时击磬兮嗟鸣凤，吾欲知往古之不可追，自悠悠于凡梦。"
        ],
        "title": "逸人歌赠李山人",
        "id": "ab3e9d77-64ad-41b0-866f-3b51e0f9387b"
    },
    {
        "author": "房融",
        "paragraphs": [
            "零落嗟残命，萧条托胜因。",
            "方烧三界火，遽洗六情尘。",
            "隔岭天花发，凌空月殿新。",
            "谁令乡国梦，终此学分身。"
        ],
        "title": "谪南海过始兴广胜寺果上人房",
        "id": "dc166e53-49a5-42cb-b37e-66716bc68b86"
    },
    {
        "author": "吕太一",
        "paragraphs": [
            "擢擢当轩竹，青青重岁寒。",
            "心贞徒见赏，箨小未成竿。"
        ],
        "tags": [
            "咏物诗",
            "竹子",
            "咏物",
            "赞美"
        ],
        "title": "咏院中藂竹",
        "id": "b716e76f-6401-4990-b62b-637e59c7fb47"
    },
    {
        "author": "张纮",
        "paragraphs": [
            "闻君庭竹咏，幽意岁寒多。",
            "叹息为冠小，良工将奈何。"
        ],
        "title": "和吕御史咏院中藂竹",
        "id": "03bbaefb-d7af-4660-a669-842569a46c2d"
    },
    {
        "author": "张纮",
        "paragraphs": [
            "去年离别雁初归，今夜裁缝萤已飞。",
            "征客近来音信断，不知何处寄寒衣。"
        ],
        "title": "闺怨",
        "id": "921ae33a-5f08-4a8a-bcce-dc4bd7642ae9"
    },
    {
        "author": "张纮",
        "paragraphs": [
            "君不见温家玉镜台，提携抱屋九重来。",
            "君不见相如绿绮琴，一抚一拍凤凰音。",
            "人生意气须及早，莫负当年行乐心。",
            "荆王奏曲楚妃叹，曲尽欢终夜将半。",
            "朱楼银阁正平生，碧草青苔坐芜漫。",
            "当春对酒不须疑，视日相看能几时。",
            "春风吹尽燕初至，此时自为称君意。",
            "秋露萎草鸿始归，此时衰暮与君违。",
            "人生翻覆何常定，谁保容颜无是非。"
        ],
        "title": "行路难",
        "id": "235b688d-c7f7-4040-b2a3-91ed11f81bf5"
    },
    {
        "author": "郑蜀宾",
        "paragraphs": [
            "畏途方万里，生涯近百年。",
            "不知将白首，何处入黄泉。"
        ],
        "title": "别亲朋",
        "id": "c6c6047c-179f-4125-8e64-f0d5beb9da3e"
    },
    {
        "author": "宋务光",
        "paragraphs": [
            "旷哉潮汐池，大矣干坤力。",
            "浩浩去无际，沄沄深不测。",
            "崩腾翕众流，泱漭环中国。",
            "鳞介错殊品，氛霞饶诡色。",
            "天波混莫分，岛树遥难识。",
            "汉主探灵怪，秦王恣游陟。",
            "搜奇大壑东，竦望成山北。",
            "方术徒相误，蓬莱安可得。",
            "吾君略仙道，至化孚淳默。",
            "惊浪晏穷溟，飞航通绝域。",
            "马韩底厥贡，龙伯修其职。",
            "粤我遘休明，匪躬期正直。",
            "敢输鹰隼执，以间豺狼忒。",
            "海路行已殚，輶轩未皇息。",
            "劳歌玄月暮，旅睇沧浪极。",
            "魏阙渺云端，驰心附归冀。"
        ],
        "title": "海上作",
        "id": "aef5c658-74d7-447e-b6ee-2035b707df5c"
    },
    {
        "author": "李景伯",
        "paragraphs": [
            "回波尔时酒巵，微臣职在箴规。",
            "侍燕既过三爵，喧哗窃恐非仪。"
        ],
        "title": "回波辞",
        "id": "b35fe792-9512-408f-a45b-3fb4bcd4f89c"
    },
    {
        "author": "李行言",
        "paragraphs": [
            "秦郊平旧险，周德眷遗黎。",
            "始闻清夜柝，俄见落封泥。",
            "物色来无限，津途去不迷。",
            "空亭谁问马，闲戍但鸣鸡。",
            "山月寒弥净，河风晓更凄。",
            "赠言杨伯起，非复是关西。"
        ],
        "title": "秋晚度废关",
        "id": "f3fcece0-91c8-4695-8811-df33ba834138"
    },
    {
        "author": "郭利贞",
        "paragraphs": [
            "九陌连灯影，千门度月华。",
            "倾城出宝骑，匝路转香车。",
            "烂熳惟愁晓，周游不问家。",
            "更逢清管发，处处落梅花。"
        ],
        "title": "上元",
        "id": "8802fc47-29ba-4564-a112-a602b5b0ebf0"
    },
    {
        "author": "元希声",
        "paragraphs": [
            "东南之美，生于会稽。",
            "牛斗之气，蓄于昆溪。",
            "有瑶者玉，连城是齐。",
            "有威者凤，非梧不栖。"
        ],
        "title": "赠皇甫侍御赴都八首 一",
        "id": "bbe5da24-0d69-450e-bd8a-6ed1210ebc23"
    },
    {
        "author": "元希声",
        "paragraphs": [
            "猗嗟众珍，以况君子。",
            "公侯之胄，必复其始。",
            "利器长材，温仪峻峙。"
        ],
        "title": "赠皇甫侍御赴都八首 二",
        "id": "56a904d9-d977-44b0-be67-1cce4b11e5bc"
    },
    {
        "author": "元希声",
        "paragraphs": [
            "道心惟微，厥用允塞。",
            "德辉不泯，而映邦国。",
            "静以有神，动而作则。",
            "九皋千里，其声不忒。"
        ],
        "title": "赠皇甫侍御赴都八首 三",
        "id": "ec6f0769-4430-4b8f-9e2e-e767753c0163"
    },
    {
        "author": "元希声",
        "paragraphs": [
            "粤在古昔，分官厥初。",
            "刺邪矫枉，非贤勿居。",
            "棱棱直指，烈烈方书。",
            "苍玉鸣佩，绣衣登车。"
        ],
        "title": "赠皇甫侍御赴都八首 四",
        "id": "66a25bbb-9840-44c4-b467-9f6fecee4714"
    },
    {
        "author": "元希声",
        "paragraphs": [
            "绰绰夫君，是膺柱下。",
            "准绳有望，名器无假。",
            "宠盖伯山，气雄公雅。",
            "立朝正色，俟我能者。"
        ],
        "title": "赠皇甫侍御赴都八首 五",
        "id": "0cec5ccb-da28-4892-9a12-1006e3296439"
    },
    {
        "author": "元希声",
        "paragraphs": [
            "载怀朋情，尝接闲宴。",
            "好洽昆弟，官联州县。",
            "如彼松竹，春荣冬蒨。",
            "柯叶蔼然，不渝霜霰。"
        ],
        "title": "赠皇甫侍御赴都八首 六",
        "id": "30769653-572f-4c56-8a3c-b01750734092"
    },
    {
        "author": "元希声",
        "paragraphs": [
            "会合非我，关山坐违。",
            "离鸿晓引，别叶秋飞。",
            "騑骖徐动，尊饯相依。",
            "远情超忽，岐路光辉。"
        ],
        "title": "赠皇甫侍御赴都八首 七",
        "id": "ed24afb2-20d1-4065-b30d-adf31e1adacc"
    },
    {
        "author": "元希声",
        "paragraphs": [
            "金石其心，芝兰其室。",
            "言语方间，音徽自溢。",
            "肃子风威，严子霜质。",
            "赠言岁暮，以保贞吉。"
        ],
        "title": "赠皇甫侍御赴都八首 八",
        "id": "a8164f00-219f-4711-be9a-2b2706ca7fc9"
    },
    {
        "author": "李澄之",
        "paragraphs": [
            "游客三江外，单栖百虑违。",
            "山川忆处近，形影梦中归。",
            "夜月明虚帐，秋风入捣衣。",
            "从来不惯别，况属鴈南飞。"
        ],
        "title": "秋庭夜月有怀",
        "id": "8fcae953-211b-470a-968a-4db6e90be6e1"
    },
    {
        "author": "李如璧",
        "paragraphs": [
            "三五月华流炯光，可怜怀归郢路长。",
            "逾江越汉津无梁，遥遥永夜思茫茫。",
            "昭君失宠辞上宫，蛾眉婵娟卧毡穹。",
            "胡人琵琶弹北风，汉家音信绝南鸿。",
            "昭君此时怨画工，可怜明月光[朣]胧。",
            "节既秋兮天向寒，沅有漪兮湘有澜。",
            "沅湘糺合淼漫漫，洛阳才子忆长安。",
            "可怜明月复团团，逐臣恋主心愈恪。",
            "弃妻思君情不薄，已悲芳岁徒沦落。",
            "复恐红颜坐销铄，可怜明月方照灼，向影倾身比葵藿。"
        ],
        "title": "明月",
        "id": "295d27fa-3837-4853-b70b-2bfc338af73d"
    },
    {
        "author": "洪子舆",
        "paragraphs": [
            "汉主召子陵，归宿洛阳殿。",
            "客星今安在，隐迹犹可见。",
            "水石空潺湲，松篁尚葱蒨。",
            "岸深翠阴合，川回白云徧。",
            "幽径滋芜没，荒祠幂霜霰。",
            "垂钓想遗芳，掇苹羞野荐。",
            "高风激终古，语理忘荣贱。",
            "方验道可尊，山林情不变。"
        ],
        "title": "严陵祠",
        "id": "0cc8df3c-e9b4-4a52-80fe-e1b3014da1d8"
    },
    {
        "author": "寇泚",
        "paragraphs": [
            "小年弄文墨，不识戎旅难。",
            "一朝事鞞鼓，策马度涂山。",
            "涂山横地轴，万里留荒服。",
            "悠悠征斾远，騑骖一何速。",
            "流月挥金戈，惊风折寒木。",
            "行闻汉飞将，还向皋兰宿。"
        ],
        "title": "度涂山",
        "id": "18678980-d18d-4d54-b981-0193b9476cbd"
    },
    {
        "author": "吴兢",
        "paragraphs": [
            "秾华从妇道，厘降适诸侯。",
            "河汉天孙合，潇湘帝子游。",
            "关雎方作训，鸣凤自相求。",
            "可叹凌波迹，东川遂不流。"
        ],
        "title": "永泰公主挽歌二首 一",
        "id": "77065e9d-4ee9-4937-bbad-fe9b901f3c6f"
    },
    {
        "author": "吴兢",
        "paragraphs": [
            "舜华徂北渚，宸思结南阳。",
            "盩绶哀荣备，游轩宠悼彰。",
            "三川谋远日，八水宅连冈。",
            "无复秦楼上，吹箫下凤皇。"
        ],
        "title": "永泰公主挽歌二首 二",
        "id": "1987a544-cf9e-4090-82b1-0fc90d0e791b"
    },
    {
        "author": "武平一",
        "paragraphs": [
            "有女妖且丽，裴回湘水湄。",
            "水湄兰杜芳，采之将寄谁。",
            "瓠犀发皓齿，双蛾颦翠眉。",
            "红脸如开莲，素肤若凝脂。",
            "绰约多逸态，轻盈不自持。",
            "尝矜绝代色，复恃倾城姿。",
            "子夫前入侍，飞燕复当时。",
            "正悦掌中舞，宁哀团扇诗。",
            "洛川昔云遇，高唐今尚违。",
            "幽合禽雀噪，闲阶草露滋。",
            "流景一何速，年华不可追。",
            "解佩安所赠，怨咽空自悲。"
        ],
        "title": "妾薄命",
        "id": "b4bdbf29-64c8-4432-9a3f-d569fb9da794"
    },
    {
        "author": "武平一",
        "paragraphs": [
            "銮舆上碧天，翠帟拖晴烟。",
            "绝崿纡仙径，层岩敞御筵。",
            "云披丹凤阙，日下黑龙川。",
            "更覩南熏奏，流声入管弦。"
        ],
        "title": "奉和登骊山高顶寓目应制",
        "id": "bbfc238a-d827-4f59-894e-cbd28da2fa65"
    },
    {
        "author": "武平一",
        "paragraphs": [
            "令节重遨游，分镳应彩球。",
            "骖驔回上苑，蹀躞绕通沟。",
            "影就红尘没，光随赭汗流。",
            "赏阑清景暮，歌舞乐时休。"
        ],
        "title": "幸梨园观打球应制",
        "id": "58ab4b4a-7267-4525-8e47-15ba3f8aec41"
    },
    {
        "author": "武平一",
        "paragraphs": [
            "玉府凌三曜，金坛驻六龙。",
            "彩旒悬倒景，羽盖偃乔松。",
            "玄圃灵芝秀，华池瑞液浓。",
            "谬因沾舜渥，长愿奉尧封。"
        ],
        "title": "奉和幸白鹿观应制",
        "id": "a6d93978-0137-4de2-ba3d-ed5fbbc61917"
    },
    {
        "author": "武平一",
        "paragraphs": [
            "紫汉秦楼敞，黄山鲁馆开。",
            "簪裾分上席，歌舞列平台。",
            "马既如龙至，人疑学凤来。",
            "幸兹联棣萼，何以接邹枚。"
        ],
        "tags": [
            "黄山"
        ],
        "title": "侍宴安乐公主新宅应制",
        "id": "09588e17-ec73-4899-b0d7-0761871392d1"
    },
    {
        "author": "武平一",
        "paragraphs": [
            "广化三边静，通烟四海安。",
            "还将膝下爱，特副域中欢。",
            "圣念飞玄藻，仙仪下白兰。",
            "日斜征盖没，归骑动鸣鸾。"
        ],
        "title": "送金城公主适西蕃",
        "id": "dfd5a06e-6d3b-4a84-8eae-34a157dc7db8"
    },
    {
        "author": "武平一",
        "paragraphs": [
            "秦王登碣石，周后袭昆仑。",
            "何必在遐远，方称万宇尊。",
            "我皇顺时豫，星驾动轩辕。",
            "雄戟交驰道，清笳度国门。",
            "回舆长乐观，校猎上林园。",
            "行漏移三象，连营总八屯。",
            "旌摇鹦鹉谷，骑转凤皇原。",
            "绝壁苍苔古，灵泉碧溜温。",
            "参差开水殿，䆗窱敞岩轩。",
            "丰邑模犹在，骊宫迹尚存。",
            "烟松衔翠幄，雪径遶花源。",
            "侍从推玄草，文章召虎贲。",
            "深仁浃夷夏，洪造溢干坤。",
            "谬忝王枚列，多惭雨露恩。"
        ],
        "title": "奉和幸新丰温泉宫应制",
        "id": "9252a97b-dd59-42be-93a8-afc66b7edce1"
    },
    {
        "author": "武平一",
        "paragraphs": [
            "三光回斗极，万骑肃钩陈。",
            "地若游汾水，畋疑历渭滨。",
            "圆塘冰写镜，遥树露成春。",
            "弦奏鱼听曲，机忘鸟狎人。",
            "筑岩思感梦，磻石想垂纶。",
            "落景摇红壁，层阴结翠筠。",
            "素风纷可尚，玄泽蔼无垠。",
            "薄暮清笳动，天文焕紫宸。"
        ],
        "title": "奉和幸韦嗣立山庄侍宴应制",
        "id": "366d110f-3fb7-463c-b21c-860b7b609941"
    },
    {
        "author": "武平一",
        "paragraphs": [
            "銮舆羽驾直城隈，帐殿旌门此地开。",
            "皎洁灵潭图日月，参差画舸结楼台。",
            "波摇岸影随桡转，风送荷香逐酒来。",
            "愿奉圣情欢不极，长游云汉几昭回。"
        ],
        "title": "兴庆池侍宴应制",
        "id": "10f398e2-d046-469f-af44-51b6c15e569f"
    },
    {
        "author": "武平一",
        "paragraphs": [
            "銮辂青旗下帝台，东郊上苑望春来。",
            "黄莺未解林间啭，红蘂先从殿里开。",
            "画阁条风初变柳，银塘曲水半含苔。",
            "欣逢睿藻光韶律，更促霞觞畏景催。"
        ],
        "title": "奉和立春内出彩花树应制",
        "id": "ca642191-74a5-4a73-b1f8-288ea1592018"
    },
    {
        "author": "武平一",
        "paragraphs": [
            "绿叶迎春绿，寒枝历岁寒。",
            "愿持柏叶寿，长奉万年欢。"
        ],
        "title": "奉和正旦赐宰臣栢叶应制",
        "id": "0348db03-dcf5-4e23-ac3c-cbfa186ebae3"
    },
    {
        "author": "武平一",
        "paragraphs": [
            "环潭澄晓色，叠嶂照秋影。",
            "幽致欣所逢，纷虑自兹屏。"
        ],
        "title": "游泾川琴溪",
        "id": "793b94f3-f7f9-477f-b588-ab464328959c"
    },
    {
        "author": "武平一",
        "paragraphs": [
            "王孙帝女下仙台，金牓珠帘入夜开。",
            "遽惜琼筵欢正洽，唯愁银箭晓相催。"
        ],
        "title": "夜宴安乐公主宅",
        "id": "c8fe718c-a86b-43c0-9e05-944b70c54c57"
    },
    {
        "author": "武平一",
        "paragraphs": [
            "鸣銮赫奕下重楼，羽盖逍遥向一丘。",
            "汉日唯闻白衣宠，唐年更覩赤松游。"
        ],
        "title": "奉和圣制幸韦嗣立山庄应制",
        "id": "d22ae295-a2f3-4641-9508-9cb7dfae6eb4"
    },
    {
        "author": "武平一",
        "paragraphs": [
            "闻君墨绶出丹墀，双舃飞来伫有期。",
            "寄谢铜街攀柳日，无忘粉署握兰时。"
        ],
        "title": "饯唐永昌",
        "id": "2a1fe757-85b3-41c7-b7cd-6517e66b6e44"
    },
    {
        "author": "赵彦昭",
        "paragraphs": [
            "剪彩迎初候，攀条故写真。",
            "花随红意发，叶就绿情新。",
            "嫩色惊衔燕，轻香误采人。",
            "应为熏风拂，能令芳树春。"
        ],
        "title": "奉和圣制立春日侍宴内殿出剪彩花应制",
        "id": "0c554a87-f379-4c85-8df2-65a1ae0c04c9"
    },
    {
        "author": "赵彦昭",
        "paragraphs": [
            "出震乘东陆，凭高御北辰。",
            "祥云应早岁，瑞雪候初旬。",
            "庭树千花发，阶蓂七叶新。",
            "幸承今日宴，长奉万年春。"
        ],
        "title": "奉和人日清晖阁宴羣臣遇雪应制",
        "id": "b380fb7e-874f-4ef7-a47f-ab28571b7778"
    },
    {
        "author": "赵彦昭",
        "paragraphs": [
            "青女三秋节，黄姑七日期。",
            "星桥度玉佩，云阁掩罗帷。",
            "河气通仙掖，天文入睿词。",
            "今宵望灵汉，应得见蛾眉。"
        ],
        "title": "奉和七夕两仪殿会宴应制",
        "id": "357a9b75-35fa-4e0c-9a10-1d51f84a1e6f"
    },
    {
        "author": "赵彦昭",
        "paragraphs": [
            "秋豫凝仙览，宸游转翠华。",
            "呼鹰下鸟路，戏马出龙沙。",
            "紫菊宜新寿，丹萸辟旧邪。",
            "须陪长久宴，岁岁奉吹花。"
        ],
        "tags": [
            "写景",
            "抒情",
            "登高",
            "重阳节"
        ],
        "title": "奉和九日幸临渭亭登高应制",
        "id": "87c44231-ad2f-4024-b056-99e1198bcc46"
    },
    {
        "author": "赵彦昭",
        "paragraphs": [
            "出豫乘秋节，登高陟梵宫。",
            "皇心满尘界，佛迹现虚空。",
            "日月宜长寿，人天得大通。",
            "喜闻题宝偈，受记莫由同。"
        ],
        "title": "奉和九月九日登慈恩寺浮屠应制",
        "id": "9265172e-7267-4e9d-9fa9-f19ba3b5852e"
    },
    {
        "author": "赵彦昭",
        "paragraphs": [
            "云物中京晓，天人外馆开。",
            "飞桥象河汉，悬牓学蓬莱。",
            "北阙临仙槛，南山送寿杯。",
            "一窥轮奂毕，惭恧栋梁材。"
        ],
        "title": "安乐公主移入新宅侍宴应制同用开字",
        "id": "eebc7824-49f4-4fb9-85b0-a0ce8d938a8e"
    },
    {
        "author": "赵彦昭",
        "paragraphs": [
            "圣后经纶远，谋臣计画多。",
            "受降追汉策，筑馆许戎和。",
            "俗化乌孙垒，春生积石河。",
            "六龙今出饯，双鹤愿为歌。"
        ],
        "title": "奉和送金城公主适西蕃应制",
        "id": "7bfb9219-ca68-4f1f-81f9-040420daeff7"
    },
    {
        "author": "赵彦昭",
        "paragraphs": [
            "皇情遍九垓，御辇驻昭回。",
            "路若随天转，人疑近日来。",
            "河看大禹凿，山见巨灵开。",
            "愿扈登封驾，常持荐寿杯。"
        ],
        "title": "奉和圣制登骊山高顶寓目应制",
        "id": "c01af4a8-9d4a-4a41-a3d7-275eac4704a5"
    },
    {
        "author": "赵彦昭",
        "paragraphs": [
            "云骖驱半景，星跸坐中天。",
            "国诞玄宗圣，家寻碧落仙。",
            "玉杯鸾荐寿，宝算鹤知年。",
            "一覩光华旦，欣承道德篇。"
        ],
        "title": "奉和幸白鹿观应制",
        "id": "d178343f-1985-47e9-b36b-4887a7659429"
    },
    {
        "author": "赵彦昭",
        "paragraphs": [
            "两揆光天秩，三朝奉帝熙。",
            "何言集大鸟，忽此丧元龟。",
            "坐叹公槐落，行闻宰树悲。",
            "壑舟今已去，宁有济川期。"
        ],
        "title": "哭仆射鄂公杨再思",
        "id": "c6d0c98d-c11f-4124-bcec-00be26f8b5e0"
    },
    {
        "author": "赵彦昭",
        "paragraphs": [
            "宝契无为属圣人，琱舆出幸玩芳辰。",
            "平楼半入南山雾，飞合旁临东墅春。",
            "夹路秾花千树发，垂轩弱柳万条新。",
            "处处风光今日好，年年愿奉属车尘。"
        ],
        "title": "人日侍燕大明宫应制",
        "id": "6f3e2276-e5f0-48e4-946e-c0febd9b9e0c"
    },
    {
        "author": "赵彦昭",
        "paragraphs": [
            "主第岩扃驾鹊桥，天门阊阖降鸾镳。",
            "历乱旌旗转云树，参差台榭入烟霄。",
            "林间花杂平阳舞，谷里莺和弄玉箫。",
            "已陪沁水追欢日，行奉茅山访道朝。"
        ],
        "title": "奉和初春幸太平公主南庄应制",
        "id": "cce85c00-604a-4335-b673-e092dd992665"
    },
    {
        "author": "赵彦昭",
        "paragraphs": [
            "六龙齐轸御朝曦，双鹢维舟下绿池。",
            "飞观仰看云外耸，浮桥直见海中移。",
            "灵泉巧凿天孙渚，孝笋能抽帝女枝。",
            "幸愿一生同草树，年年岁岁乐于斯。"
        ],
        "title": "奉和幸安乐公主山庄应制",
        "id": "5146d17b-44c9-4631-9a2b-b93c38b7fd77"
    },
    {
        "author": "赵彦昭",
        "paragraphs": [
            "宝地龙飞後，金身佛现时。",
            "千花开国界，万善累皇基。",
            "北阙承行幸，西园属住持。",
            "天衣拂旧石，王舍起新祠。",
            "剎凤迎琱辇，幡虹驻彩旗。",
            "同沾小雨润，窃仰大风诗。"
        ],
        "title": "奉和幸大荐福寺",
        "id": "94955f70-a6be-494e-9950-d29341591fe8"
    },
    {
        "author": "赵彦昭",
        "paragraphs": [
            "夙驾移天跸，凭轩览汉都。",
            "寒烟收紫禁，春色绕黄图。",
            "旧史遗陈迹，前王失霸符。",
            "山河寸土尽，宫观尺椽无。",
            "崇高惟在德，壮丽岂为谟。",
            "茨室留皇鉴，熏歌盛有虞。"
        ],
        "title": "奉和幸长安故城未央宫应制",
        "id": "c4307bc0-2cc3-4ee8-9b73-6068352937e2"
    },
    {
        "author": "赵彦昭",
        "paragraphs": [
            "贤族唯题里，儒门但署乡。",
            "何如表岩洞，宸翰发辉光。",
            "地在兹山曲，家临合水阳。",
            "六龙驻旌罕，四牡耀旗常。",
            "北斗临台座，东山入庙堂。",
            "天高羽翼近，主圣股肱良。",
            "野竹池亭气，村花涧谷香。",
            "纵然怀豹隐，空愧蹑鹓行。"
        ],
        "title": "奉和幸韦嗣立山庄侍燕应制",
        "id": "4493c79f-42a0-4d5b-828b-e872c9d8928e"
    },
    {
        "author": "赵彦昭",
        "paragraphs": [
            "器乏雕梁器，材非构厦材。",
            "但将千岁叶，常奉万年杯。"
        ],
        "tags": [
            "春节"
        ],
        "title": "奉和元日赐羣臣栢叶应制",
        "id": "fd70c013-9c45-4ea0-b326-15217c4a82d7"
    },
    {
        "author": "赵彦昭",
        "paragraphs": [
            "始见青云干律吕，俄逢瑞雪应阳春。",
            "今日回看上林树，梅花柳絮一时新。"
        ],
        "title": "苑中人日遇雪应制",
        "id": "6ea04e5b-c451-4f23-9914-a5dd163bc169"
    },
    {
        "author": "赵彦昭",
        "paragraphs": [
            "廊庙心存岩壑中，銮舆瞩在灞城东。",
            "逍遥自在蒙庄子，汉主徒言河上公。"
        ],
        "title": "奉和圣制幸韦嗣立山庄应制",
        "id": "e7ba1af6-b990-4faa-aacd-7bfdce317f98"
    },
    {
        "author": "赵彦昭",
        "paragraphs": [
            "水面芙蓉秋已衰，繁条偏是着花迟。",
            "平明露滴垂红脸，似有朝愁暮落时。"
        ],
        "title": "秋朝木芙蓉",
        "id": "e5ab85c8-7f9d-4fd3-87cb-ecf374679ba1"
    },
    {
        "author": "赵彦昭",
        "paragraphs": [
            "红萼竞燃春苑曙，粉茸新吐御筵开。",
            "长年愿奉西王母，近侍惭无东朔才。"
        ],
        "title": "侍宴桃花园咏桃花应制",
        "id": "d4b40cb2-2a03-47a8-98e8-ce7eec3a275d"
    },
    {
        "author": "萧至忠",
        "paragraphs": [
            "望幸三秋暮，登高九日初。",
            "朱旗巡汉苑，翠帟俯秦墟。",
            "宠极萸房遍，恩深菊酎余。",
            "承欢何以荅，万亿奉宸居。"
        ],
        "title": "奉和九日幸临渭亭登高应制得余字",
        "id": "c261f594-8ad6-41db-a05b-6065cf277a8b"
    },
    {
        "author": "萧至忠",
        "paragraphs": [
            "天跸三乘启，星舆六辔行。",
            "登高凌宝塔，极目徧王城。",
            "神卫空中遶，仙歌云外清。",
            "重阳千万寿，率舞颂升平。"
        ],
        "title": "奉和九月九日登慈恩寺浮图应制",
        "id": "08860783-d978-4a97-95d5-68860a19fe7d"
    },
    {
        "author": "萧至忠",
        "paragraphs": [
            "西郊窈窕凤皇台，北渚平明法驾来。",
            "匝地金声初度曲，周堂玉溜好传杯。",
            "湾路分游画舟转，岸门相向碧亭开。",
            "微臣此时承宴乐，髣髴疑从星汉回。"
        ],
        "title": "奉和幸安乐公主山庄应制",
        "id": "71c0f59c-3b6b-4083-9250-e0d99ea57f0f"
    },
    {
        "author": "萧至忠",
        "paragraphs": [
            "命将择耆年，图功胜必全。",
            "光辉万乘饯，威武二庭宣。",
            "中衢横鼓角，旷野蔽旌旃。",
            "推食天厨至，投醪御酒传。",
            "凉风过鴈苑，杀气下鸡田。",
            "分阃恩何极，临岐动睿篇。"
        ],
        "title": "送张亶赴朔方应制",
        "id": "ec195244-2805-4a55-acfb-34e3e49660f1"
    },
    {
        "author": "萧至忠",
        "paragraphs": [
            "公主林亭地，清晨降玉舆。",
            "画桥飞渡水，仙阁逈临虚。",
            "新晴看蛱蝶，早夏摘芙蕖。",
            "文酒娱游盛，忻叨侍从余。"
        ],
        "title": "陪幸长宁公主林亭",
        "id": "d9cc0940-aff6-4989-95d4-b7a780b0dc27"
    },
    {
        "author": "萧至忠",
        "paragraphs": [
            "北斗枢机任，西京肺腑亲。",
            "畴昔王门下，今兹制幸晨。",
            "恩来山水被，圣作管弦新。",
            "遶座熏红药，当轩暗绿筠。",
            "摘荷纔早夏，听鸟尚余春。",
            "行漏金徒晓，风烟是观津。"
        ],
        "title": "陪幸五王宅",
        "id": "620e6a73-5aa9-4c8c-8eed-fe95014860cc"
    },
    {
        "author": "萧至忠",
        "paragraphs": [
            "岧嶤仓史台，敞朗绀园开。",
            "戒旦壶人警，翻霜羽骑来。",
            "下辇登三袭，褰旒望九垓。",
            "林披馆陶牓，水浸昆明灰。",
            "网户飞花缀，幡竿度鸟回。",
            "豫游仙唱动，潇洒初尘埃。"
        ],
        "title": "三会寺应制",
        "id": "a138f221-c3fa-4f9c-be94-fb1cdffdf518"
    },
    {
        "author": "萧至忠",
        "paragraphs": [
            "地灵传景福，天驾俨钩陈。",
            "佳哉藩邸旧，赫矣梵宫新。",
            "香塔鱼山下，禅堂鴈水滨。",
            "珠幡映白日，镜殿写青春。",
            "甚欢延故吏，大觉拯生人。",
            "幸承歌颂末，长奉属车[尘]。"
        ],
        "title": "荐福寺应制",
        "id": "11eb12b4-9968-40ff-88c2-884a77f91ece"
    },
    {
        "author": "萧至忠",
        "paragraphs": [
            "龙骖晓入望春宫，正逢春雪舞春风。",
            "花光倂在天文上，寒气行销御酒中。"
        ],
        "title": "陪游上苑遇雪",
        "id": "a39ebbbd-8626-4de4-a582-23146a31e189"
    },
    {
        "author": "李迥秀",
        "paragraphs": [
            "重九临商节，登高出汉宫。",
            "正逢萸实满，还对菊花丛。",
            "霁云开就日，仙藻丽秋风。",
            "微臣预在镐，窃抃遂无穷。"
        ],
        "title": "奉和九日幸临渭亭登高应制得风字",
        "id": "257a9f3b-dbdd-458c-9cb2-f5e4361a73f0"
    },
    {
        "author": "李迥秀",
        "paragraphs": [
            "沙界人王塔，金绳梵帝游。",
            "言从[祇]树赏，行翫菊丛秋。",
            "御酒调甘露，天花拂彩旒。",
            "尧年将佛日，同此庆时休。"
        ],
        "title": "奉和九月九日登慈恩寺浮图应制",
        "id": "76c68224-117d-4b08-8a6a-1f4fe60998e1"
    },
    {
        "author": "李迥秀",
        "paragraphs": [
            "诘旦重门闻警跸，传言太主奏山林。",
            "是日回舆罗万骑，此时欢喜赐千金。",
            "鹭羽凤箫参乐曲，荻园竹径接帷阴。",
            "手舞足蹈方无已，万年千岁奉熏琴。"
        ],
        "title": "奉和幸安乐公主山庄应制",
        "id": "1bf34ea6-b786-44e9-975f-8082a33269ee"
    },
    {
        "author": "李迥秀",
        "paragraphs": [
            "金牓岧嶤云里开，玉箫参差天际回。",
            "莫惊侧弁还归路，秖为平阳歌舞催。"
        ],
        "title": "夜宴安乐公主宅",
        "id": "c72f248e-477c-4b3d-ad72-3bdc3a497e59"
    },
    {
        "author": "杨廉",
        "paragraphs": [
            "远目瞰秦垧，重阳坐灞亭。",
            "既开黄菊酒，还降紫微星。",
            "箫鼓谙仙曲，山河入画屏。",
            "幸兹陪宴喜，无以效丹青。"
        ],
        "title": "奉和九日幸临渭亭登高应制得亭字",
        "id": "42c48179-a43b-46eb-85cf-e2f712cc81da"
    },
    {
        "author": "杨廉",
        "paragraphs": [
            "万乘临真境，重阳眺远空。",
            "慈云浮鴈塔，定水映龙宫。",
            "宝铎含飙响，仙轮带日红。",
            "天文将瑞色，辉焕满寰中。"
        ],
        "title": "奉和九月九日登慈恩寺浮图应制",
        "id": "cdf666d1-3ed9-4732-8d0f-88d4c9752db8"
    },
    {
        "author": "韦安石",
        "paragraphs": [
            "重九开秋节，得一动宸仪。",
            "金风飘菊蘂，玉露泫萸枝。",
            "睿览八纮外，天文七曜披。",
            "临深应在即，居高岂忘危。"
        ],
        "tags": [
            "重阳",
            "写景",
            "抒情",
            "登高",
            "重阳节"
        ],
        "title": "奉和九日幸临渭亭登高应制得枝字",
        "id": "de75bf9f-8d29-41a6-9a03-ce01876f7971"
    },
    {
        "author": "韦安石",
        "paragraphs": [
            "蜂蚁屯夷落，熊罴逐汉飞。",
            "忘躯百战後，屈指一年归。",
            "厚眷纾天藻，深慈解御衣。",
            "兴酣歌舞出，朝野叹光辉。"
        ],
        "title": "侍宴旋师喜捷应制",
        "id": "ebf3cd84-4a86-408e-be9b-442cc85352fe"
    },
    {
        "author": "韦安石",
        "paragraphs": [
            "梁园开胜景，轩驾动宸衷。",
            "早荷承湛露，修竹引熏风。",
            "九酝倾钟石，百兽协丝桐。",
            "小臣陪宴镐，献寿奉维嵩。"
        ],
        "title": "梁王宅侍宴应制同用风字",
        "id": "99fb5e40-b003-4591-8a47-1e160dfa080e"
    },
    {
        "author": "窦希玠",
        "paragraphs": [
            "銮舆巡上苑，凤驾瞰层城。",
            "御座丹乌丽，宸居白鹤惊。",
            "玉旗萦桂叶，金杯泛菊英。",
            "九晨陪圣膳，万岁奉承明。"
        ],
        "title": "奉和九日幸临渭亭登高应制得明字",
        "id": "f1e324d9-e77a-485f-b4b6-5ba070d0b75c"
    },
    {
        "author": "陆景初",
        "paragraphs": [
            "九秋光顺豫，重节霁良辰。",
            "登高识汉苑，问道侍轩臣。",
            "菊花浮秬鬯，萸房插缙绅。",
            "圣化边陲谧，长洲鸿雁宾。"
        ],
        "title": "奉和九日幸临渭亭登高应制得臣字",
        "id": "9912716c-15ef-4300-91a5-c82b1e452fbe"
    },
    {
        "author": "郑南金",
        "paragraphs": [
            "重阳玉律应，万乘金舆出。",
            "风起韵虞弦，云开吐尧日。",
            "菊花浮圣酒，茱香挂衰质。",
            "欲知恩煦多，顺动观秋实。"
        ],
        "title": "奉和九日幸临渭亭登高应制得日字",
        "id": "33c54d66-3d90-41a1-b8fb-dd73e1fd8819"
    },
    {
        "author": "李咸",
        "paragraphs": [
            "重阳乘令序，四野开晴色。",
            "日月数初幷，干坤圣登极。",
            "菊黄迎酒泛，松翠凌霜直。",
            "游海难为深，负山徒倦力。"
        ],
        "title": "奉和九日幸临渭亭登高应制得直字",
        "id": "9cc7048a-1939-4de7-a928-a1e1986ed218"
    },
    {
        "author": "赵彦伯",
        "paragraphs": [
            "九日报仙家，三秋转岁华。",
            "呼鹰下鸟路，戏马出龙沙。",
            "簪挂丹萸蘂，杯浮紫菊花。",
            "所愿同微物，年年共辟邪。"
        ],
        "title": "奉和九日幸临渭亭登高应制得花字",
        "id": "99297825-8deb-454c-90f2-fea3c6f0890c"
    },
    {
        "author": "赵彦伯",
        "paragraphs": [
            "红萼竞燃春苑曙，䒠茸新吐御筵开。",
            "长年愿奉西王燕，近侍惭无东朔才。"
        ],
        "title": "从宴桃花园咏桃花应制",
        "id": "ab6b9019-8e9e-4c78-9b41-8870ad5c9d30"
    },
    {
        "author": "赵彦伯",
        "paragraphs": [
            "千钟圣酒御筵披，六出祥英乱遶枝。",
            "即此神仙对琼圃，何烦辙迹向瑶池。"
        ],
        "title": "苑中遇雪应制",
        "id": "c6cf7ffe-bf0a-48d5-9e3c-5927cefc4050"
    },
    {
        "author": "于经野",
        "paragraphs": [
            "御气三秋节，登高九曲门。",
            "桂筵罗玉俎，菊醴溢芳樽。",
            "遵渚归鸿度，承云舞鹤鶱。",
            "微臣滥陪赏，空荷圣明恩。"
        ],
        "title": "奉和九日幸临渭亭登高应制得樽字",
        "id": "f25e2481-52d7-4182-af87-4e7b776d33ab"
    },
    {
        "author": "卢怀慎",
        "paragraphs": [
            "时和素秋节，宸豫紫机关。",
            "鹤似闻琴至，人疑宴镐还。",
            "旷望临平野，潺湲俯瞑湾。",
            "无因酬大德，空此媿崇班。"
        ],
        "title": "奉和九日幸临渭亭登高应制得还字",
        "id": "71821b86-17b6-41fc-a1cd-6c27242b61ee"
    },
    {
        "author": "卢怀慎",
        "paragraphs": [
            "代邸东南龙跃泉，清漪碧浪远浮天。",
            "楼台影就波中出，日月光疑镜里悬。",
            "雁沼洄流成舜海，龟书荐社应尧年。",
            "大川既济惭为楫，报德空思奉细涓。"
        ],
        "title": "奉和圣制龙池篇",
        "id": "525315c3-238f-40cd-9433-be42332174d3"
    },
    {
        "author": "辛替否",
        "paragraphs": [
            "洪慈均动植，至德俯深玄。",
            "出豫从初地，登高适梵天。",
            "白云飞御藻，慧日暖皇编。",
            "别有秋原藿，长倾雨露缘。"
        ],
        "title": "奉和九月九日登慈恩寺浮图应制",
        "id": "32bf5259-2813-48cc-b20f-051b1cb271bd"
    },
    {
        "author": "王景",
        "paragraphs": [
            "玉辇移中禁，珠梯览四禅。",
            "重阶清汉接，飞窦紫霄悬。",
            "缀叶披天藻，吹花散御筵。",
            "无因銮跸暇，俱舞鹤林前。"
        ],
        "title": "奉和九月九日登慈恩寺浮图应制",
        "id": "f108d618-8227-4080-aa89-32c2baad96cc"
    },
    {
        "author": "毕干泰",
        "paragraphs": [
            "鹦林花塔启，凤辇顺时游。",
            "重九昭皇庆，大千扬帝休。",
            "耆阇妙法阐，王舍睿文流。",
            "至德覃无极，小臣歌讵酬。"
        ],
        "title": "奉和九月九日登慈恩寺浮图应制",
        "id": "3654c63d-a93d-41b3-aa3b-3b1d7387eb97"
    },
    {
        "author": "曲瞻",
        "paragraphs": [
            "扈跸游玄地，陪仙瞰紫微。",
            "似迈铢衣刼，将同羽化飞。",
            "雕戈秋日丽，宝剑晓霜霏。",
            "献觞乘菊序，长愿奉天晖。"
        ],
        "title": "奉和九月九日登慈恩寺浮图应制",
        "id": "24d59c5b-0a80-4032-8cda-5ee93e109edd"
    },
    {
        "author": "樊忱",
        "paragraphs": [
            "净境重阳节，仙游万乘来。",
            "插萸登鹫岭，把菊坐蜂台。",
            "十地祥云合，三天瑞景开。",
            "秋风词更远，窃抃乐康哉。"
        ],
        "title": "奉和九月九日登慈恩寺浮图应制",
        "id": "d13bfe60-91e1-455f-9f36-68b0612a44aa"
    },
    {
        "author": "孙佺",
        "paragraphs": [
            "应节萸房满，初寒菊圃新。",
            "龙旗焕辰极，凤驾俨香闉。",
            "莲井偏宜夏，梅梁更若春。",
            "一忻陪鴈塔，还似得天身。"
        ],
        "title": "奉和九月九日登慈恩寺浮图应制",
        "id": "3797c008-0fb6-45ae-b786-8ce02b1736d0"
    },
    {
        "author": "李从远",
        "paragraphs": [
            "九月从时豫，三乘为法开。",
            "中霄日天子，半座宝如来。",
            "摘果珠盘献，攀萸玉辇回。",
            "愿将尘露点，遥奉光明台。"
        ],
        "title": "奉和九月九日登慈恩寺浮图应制",
        "id": "13941e18-7eb0-4cd3-89b8-f3a5d743e21d"
    },
    {
        "author": "周利用",
        "paragraphs": [
            "出豫乘金节，飞文焕日宫。",
            "萸房开圣酒，杏苑被玄功。",
            "塔向三天迥，禅收八解空。",
            "叨恩奉兰藉，终愧洽熏风。"
        ],
        "title": "奉和九月九日登慈恩寺浮图应制",
        "id": "6b72c598-a554-48c3-a7cc-f8da784b50ba"
    },
    {
        "author": "张景源",
        "paragraphs": [
            "飞塔凌霄起，宸游一届焉。",
            "金壶新泛菊，宝座即披莲。",
            "就日摇香辇，凭云出梵天。",
            "祥氛与佳色，相伴杂炉烟。"
        ],
        "title": "奉和九月九日登慈恩寺浮图应制",
        "id": "f2bd99a1-8616-4140-858a-00dc5578bfa7"
    },
    {
        "author": "李恒",
        "paragraphs": [
            "宝地邻丹掖，香台瞰碧云。",
            "河山天外出，城阙树中分。",
            "睿藻兰英秀，仙杯菊蘂熏。",
            "愿将今日乐，长奉圣明君。"
        ],
        "title": "奉和九月九日登慈恩寺浮图应制",
        "id": "b210aee2-7a1c-4780-be4f-a96ba8b1bf22"
    },
    {
        "author": "张锡",
        "paragraphs": [
            "九秋霜景净，千门晓望通。",
            "仙游光御路，瑞塔迥凌空。",
            "菊彩扬尧日，萸香遶舜风。",
            "天文丽辰象，窃抃仰层穹。"
        ],
        "title": "奉和九月九日登慈恩寺浮图应制",
        "id": "1d5b7326-964e-4402-8d76-241075a9bc6b"
    },
    {
        "author": "张锡",
        "paragraphs": [
            "雪尽铜驼路，花照石崇家。",
            "年光开柳色，池影泛云华。",
            "赏洽情方远，春归景未赊。",
            "欲知多暇日，尊酒渍澄霞。"
        ],
        "title": "晦日宴高文学林亭",
        "id": "d7322f35-3568-45e6-9b17-0db1074ca77a"
    },
    {
        "author": "解琬",
        "paragraphs": [
            "瑞塔临初地，金舆幸上方。",
            "空边有清净，觉处无馨香。",
            "雨霁微尘敛，风秋定水凉。",
            "兹辰采仙菊，荐寿庆重阳。"
        ],
        "title": "奉和九月九日登慈恩寺浮图应制",
        "id": "29243435-70b3-46c9-98f6-abeacdd54eae"
    },
    {
        "author": "解琬",
        "paragraphs": [
            "主第簪裾出，王畿春照华。",
            "山亭一以眺，城阙带烟霞。",
            "横堤列锦帐，傍浦驻香车。",
            "欢娱属晦节，酩酊未还家。"
        ],
        "title": "晦日宴高氏林亭",
        "id": "5647fb48-f78b-415b-932c-3d69550c40cb"
    },
    {
        "author": "郑愔",
        "paragraphs": [
            "公门袭汉环，主第称秦玉。",
            "池架祥鳣序，山吹鸣凤曲。",
            "拂席萝薜垂，回舟芰荷触。",
            "平阳妙舞处，日暮清歌续。"
        ],
        "title": "侍宴长宁公主东庄应制",
        "id": "deb2bdbe-e1da-4551-a66f-017c7a5be413"
    },
    {
        "author": "郑愔",
        "paragraphs": [
            "锦䋏沙棠舰，罗带石榴帬。",
            "绿潭采荷芰，清江日稍曛。",
            "鱼鸟争唼喋，花叶相芬氲。",
            "不觉芳洲暮，菱歌处处闻。"
        ],
        "title": "采莲曲",
        "id": "7d6f3ef1-39a0-4e48-95ea-4d012c92b4fa"
    },
    {
        "author": "郑愔",
        "paragraphs": [
            "汉室欢娱盛，魏国文雅遒。",
            "许史多暮宿，应陈从夜游。",
            "西园燕公子，北里召王侯。",
            "讵似将军猎，空嗟亭尉留。"
        ],
        "title": "夜游曲",
        "id": "79031f67-be20-4ef3-b01a-60eb5f5ea925"
    },
    {
        "author": "郑愔",
        "paragraphs": [
            "颍川豪横客，咸阳轻薄儿。",
            "田窦方贵幸，赵李新相知。",
            "轩盖终朝集，笙竽此夜吹。",
            "黄金盈箧笥，白日忽西驰。"
        ],
        "title": "少年行",
        "id": "e1cbd3b8-b932-4503-9398-967fafbc301e"
    },
    {
        "author": "郑愔",
        "paragraphs": [
            "春殿猗兰美，仙阶柏树荣。",
            "地逢芳节应，时覩圣人生。",
            "月满增祥荚，天长发瑞灵。",
            "南山遥可献，常愿奉皇明。"
        ],
        "title": "中宗降诞日长宁公主满月侍宴应制",
        "id": "29258541-edd2-4e50-846f-c27aec4b59c9"
    },
    {
        "author": "郑愔",
        "paragraphs": [
            "地轴楼居远，天台阙路赊。",
            "何如游帝宅，即此对仙家。",
            "座拂金壶电，池摇玉酒霞。",
            "无云秦汉隔，别访武陵花。"
        ],
        "title": "奉和幸上官昭容院献诗四首 一",
        "id": "877fdbe6-1d4f-42ef-9106-8237f10420ae"
    },
    {
        "author": "郑愔",
        "paragraphs": [
            "尧茨姑射近，汉苑建章连。",
            "十五蓂知月，三千桃纪年。",
            "鸾歌随凤吹，鹤舞向鹍弦。",
            "更觅琼妃伴，来过玉女泉。"
        ],
        "title": "奉和幸上官昭容院献诗四首 二",
        "id": "218bf439-8fbd-4ddb-b578-ecfb526f3c69"
    },
    {
        "author": "郑愔",
        "paragraphs": [
            "宫掖贤才重，山林高尚难。",
            "不言辞辇地，更有结庐欢。",
            "池栋清温燠，岩窗起冱寒。",
            "幽亭有仙桂，圣主万年看。"
        ],
        "title": "奉和幸上官昭容院献诗四首 三",
        "id": "44ec2fc1-0a4d-485e-bb79-eb05c147025a"
    },
    {
        "author": "郑愔",
        "paragraphs": [
            "槎流天上转，茅宇禁中开。",
            "河鹊填桥至，山熊避槛来。",
            "庭花采菉蓐，岩石步莓苔。",
            "愿奉舆图泰，长开锦翰裁。"
        ],
        "title": "奉和幸上官昭容院献诗四首 四",
        "id": "d7e343ae-fa2c-4a4a-9b5e-e0e9550331ff"
    },
    {
        "author": "郑愔",
        "paragraphs": [
            "下嫁戎庭远，和亲汉礼优。",
            "笳声出虏塞，箫曲背秦楼。",
            "贵主悲黄鹤，征人怨紫骝。",
            "皇情眷亿兆，割念俯怀柔。"
        ],
        "tags": [
            "送别",
            "伤怀"
        ],
        "title": "送金城公主适西蕃应制",
        "id": "33e140e0-3364-4e31-b6fe-fc73eb7aa56b"
    },
    {
        "author": "郑愔",
        "paragraphs": [
            "御跸下都门，军麾出塞垣。",
            "长杨跨武骑，细柳接戎轩。",
            "睿曲风云动，边威鼓吹喧。",
            "坐帷将阃外，俱是报明恩。"
        ],
        "tags": [
            "送别",
            "伤怀"
        ],
        "title": "奉和幸望春宫送朔方大总管张仁亶",
        "id": "083a696c-89c1-484d-9e86-96a93079f9aa"
    },
    {
        "author": "郑愔",
        "paragraphs": [
            "涌霄开宝塔，倒影驻仙舆。",
            "鴈子乘堂处，龙王起藏初。",
            "秋风圣主曲，佳气史官书。",
            "愿献重阳寿，承欢万岁余。"
        ],
        "title": "奉和九月九日登慈恩寺浮图应制",
        "id": "d734f531-6626-4892-85b2-b1c9dd67ac85"
    },
    {
        "author": "郑愔",
        "paragraphs": [
            "日斜漳浦望，风起邺台寒。",
            "玉座平生晚，金尊妓吹阑。",
            "舞余依帐泣，歌罢向陵看。",
            "萧索松风暮，愁烟入井阑。"
        ],
        "title": "铜雀妓",
        "id": "7c9f47d1-81e7-4cf0-bd23-0e8f7e76351f"
    },
    {
        "author": "郑愔",
        "paragraphs": [
            "汉将留边朔，遥遥岁序深。",
            "谁堪牧马思，正是胡笳吟。",
            "曲断关山月，声悲雨雪阴。",
            "传书问苏武，陵也独何心。"
        ],
        "title": "胡笳曲",
        "id": "fdda7097-88e0-4e31-8cd1-3a08d472d029"
    },
    {
        "author": "郑愔",
        "paragraphs": [
            "青柳映红颜，黄云蔽紫关。",
            "忽闻边使出，枝叶为君攀。",
            "舞腰愁欲断，春心望不还。",
            "风花滚成雪，罗绮乱斑斑。"
        ],
        "title": "折杨柳",
        "id": "de8e32f9-2b0c-48e2-89a6-7ef1db382ee2"
    },
    {
        "author": "郑愔",
        "paragraphs": [
            "征客向轮台，幽闺寂不开。",
            "音书秋鴈断，机杼夜蛩催。",
            "虚幌风吹叶，闲阶露湿苔。",
            "自怜愁思影，常共月裴回。"
        ],
        "title": "秋闺",
        "id": "b84e25ca-6a35-40f4-8ddb-65f9a52d332c"
    },
    {
        "author": "郑愔",
        "paragraphs": [
            "琼殿含光映早轮，玉鸾严跸望初晨。",
            "池开冻水仙宫丽，树发寒花禁苑新。",
            "佳气裴回笼细网，残霙淅沥染轻尘。",
            "良时荷泽皆迎胜，穷谷晞阳犹未春。"
        ],
        "title": "人日重宴大明宫恩赐彩缕人胜应制",
        "id": "c294f143-f783-4c4c-ba7a-36923e1b3428"
    },
    {
        "author": "郑愔",
        "paragraphs": [
            "晨跸凌高转翠旌，春楼望远背朱城。",
            "忽排花上游天苑，却坐云边看帝京。",
            "百草香心初罥蝶，千林嫩叶始藏莺。",
            "幸同葵藿倾阳早，愿比盘根应候荣。"
        ],
        "title": "奉和春日幸望春宫",
        "id": "6d003eb8-81c0-44f2-947e-de5b97164299"
    },
    {
        "author": "郑愔",
        "paragraphs": [
            "鸟籀遗新阁，龙旗访古台。",
            "造书臣颉往，观迹帝羲来。",
            "睿览山川匝，宸心宇宙该。",
            "梵音随驻辇，天步接乘杯。",
            "旧苑经寒露，残池问劫灰。",
            "散花将捧日，俱喜圣慈开。"
        ],
        "title": "奉和幸三会寺应制",
        "id": "3c5b156d-4240-4564-80cf-05df684b1800"
    },
    {
        "author": "郑愔",
        "paragraphs": [
            "旧邸三乘辟，佳辰万骑留。",
            "兰图奉叶偈，芝盖拂花楼。",
            "国会人王法，宫还天帝游。",
            "紫云成宝界，白水作禅流。",
            "鴈塔昌基远，鹦林睿藻抽。",
            "欣承大风曲，窃预小童讴。"
        ],
        "title": "奉和幸大荐福寺",
        "id": "3b940d2c-741a-4c49-b80b-a0d02ca62742"
    },
    {
        "author": "郑愔",
        "paragraphs": [
            "瑞阙龙居峻，宸庭凤掖深。",
            "才良寄天綍，趋拜侣朝簪。",
            "飞马看来影，喧车识驻音。",
            "重轩轻雾入，洞户落花侵。",
            "闻有题新翰，依然想旧林。",
            "同声惭卞玉，谬此托韦金。"
        ],
        "title": "同韦舍人早朝",
        "id": "38dad855-5955-4d1d-8395-07437cabcaba"
    },
    {
        "author": "郑愔",
        "paragraphs": [
            "塞外萧条望，征人此路赊。",
            "边声乱朔马，秋色引胡笳。",
            "遥嶂侵归日，长城带晚霞。",
            "断蓬飞古戍，连鴈聚寒沙。",
            "海暗云无叶，山春雪作花。",
            "丈夫期报主，万里独辞家。"
        ],
        "title": "塞外三首 一",
        "id": "bc6163f1-aca1-413b-b6ec-df3dd84394ab"
    },
    {
        "author": "郑愔",
        "paragraphs": [
            "荒垒三秋夕，穷郊万里平。",
            "海阴凝独树，日气下连营。",
            "戎斾霜旋重，边裘夜更轻。",
            "将军犹转战，都尉不成名。",
            "折柳悲春曲，吹笳断夜声。",
            "明年汉使返，须筑受降城。"
        ],
        "title": "塞外三首 二",
        "id": "42964d1f-7861-457b-8a4c-ddb01c8e4161"
    },
    {
        "author": "郑愔",
        "paragraphs": [
            "阳鸟南飞夜，阴山北地寒。",
            "汉家征戍客，年岁在楼兰。",
            "玉塞朔风起，金河秋月团。",
            "边声入鼓吹，霜气下旌竿。",
            "海外归书断，天涯旅鬓残。",
            "子卿犹奉使，常向节旄看。"
        ],
        "title": "塞外三首 三",
        "id": "6d4726a5-ff78-4354-986f-a7d08e3541bb"
    },
    {
        "author": "郑愔",
        "paragraphs": [
            "春朝物候妍，愁妇镜台前。",
            "风吹数蝶乱，露洗百花鲜。",
            "试出褰罗幌，还来着锦筵。",
            "曲中愁夜夜，楼上别年年。",
            "不及随萧史，高飞向紫烟。"
        ],
        "tags": [
            "春天",
            "闺怨"
        ],
        "title": "春怨",
        "id": "de56b324-ae5c-4da5-a3d0-5a83a12ce7d5"
    },
    {
        "author": "郑愔",
        "paragraphs": [
            "近郊凭汝海，遐服指江干。",
            "尚忆趋朝贵，方知失路难。",
            "曙宫平乐远，秋泽广城寒。",
            "岸苇新花白，山梨晚叶丹。",
            "乡关千里暮，岁序四时阑。",
            "函塞云间别，旋门雾里看。",
            "夙年追騄骥，暮节仰鹓鸾。",
            "疲驽劳垂耳，骞腾讵矫翰。",
            "将调梅铉实，不正李园冠。",
            "荆玉终无玷，随珠忽已弹。",
            "晓装违巩洛，夕梦在长安。",
            "北上频伤阮，西征未学潘。",
            "倾车无共辙，同派有殊澜。",
            "去去怀知己，何由报一餐。"
        ],
        "title": "贬降至汝州广城驿",
        "id": "49414dd2-2059-49c2-9852-771dde011ca2"
    },
    {
        "author": "郑愔",
        "paragraphs": [
            "诗礼康成学，文章贾谊才。",
            "巳年人得梦，庚日鸟为灾。",
            "书草藏天阁，琴声入夜台。",
            "荒阶罗驳藓，虚座网浮埃。",
            "白马宾徒散，青乌陇隧开。",
            "空怜门下客，怀旧几迟回。"
        ],
        "title": "哭郎着作",
        "id": "01c3c86a-f92b-4ec3-93e5-5251f52137c3"
    },
    {
        "author": "郑愔",
        "paragraphs": [
            "欲啭声犹涩，将飞羽未调。",
            "高风不借便，何处得迁乔。"
        ],
        "title": "咏黄莺儿",
        "id": "3a499396-f057-4ee3-bb52-07f1677178f1"
    },
    {
        "author": "郑愔",
        "paragraphs": [
            "百舌鸣高树，弄音无常则。",
            "借问声何烦，末俗不尚默。"
        ],
        "title": "百舌",
        "id": "d819f0af-85d9-4951-8514-69b9fb3c4d66"
    },
    {
        "author": "源干曜",
        "paragraphs": [
            "盛业光书府，征人尽国英。",
            "丝纶贤得相，羣俊学为名。",
            "宠命垂天锡，崇恩发睿情。",
            "熏风清禁籞，文殿述皇明。",
            "日霁庭阴出，池曛水气生。",
            "欢娱此无限，诗酒自相迎。"
        ],
        "title": "奉和圣制送张说上集贤学士赐宴",
        "id": "9474b09d-81ac-4734-82e5-2a5afcb30152"
    },
    {
        "author": "源干曜",
        "paragraphs": [
            "睿作超千古，湛恩育万人。",
            "递迁俱荷泽，同拜忽为邻。",
            "道合徽音畅，芳辰景命新。",
            "鼓钟崇享礼，鹓鹭集朝伦。",
            "窃位思官谤，凋容谢木春。",
            "惭多无以叙，拙备实难陈。",
            "进绶怀三少，承光尽百身。",
            "自当归第日，何幸列宫臣。"
        ],
        "title": "奉和御制干曜与张说宋璟同日上官命宴都堂赐诗",
        "id": "30873668-ceda-45c4-b3cd-7a48303bea39"
    },
    {
        "author": "源干曜",
        "paragraphs": [
            "匈奴迩河朔，汉地须戎旅。",
            "天子择英才，朝端出监抚。",
            "流星下阊阖，宝钺专公辅。",
            "礼物生光辉，宸章备恩诩。",
            "有征视矛戟，制胜唯樽俎。",
            "彼美何壮哉，桓桓擅斯举。",
            "声华振台阁，功德标文武。",
            "奉国知命轻，忘家以身许。",
            "安人在勤恤，保大殚襟俯。",
            "此外无异言，同情报明主。"
        ],
        "title": "奉和圣制送张尚书巡边",
        "id": "f2e49f26-7311-4e3e-8dbc-6dacb8baf4cb"
    },
    {
        "author": "源干曜",
        "paragraphs": [
            "灵具醉，杳熙熙。",
            "灵将往，眇禗禗。",
            "愿明德，吐正词。",
            "烂遗光，流祯祺。"
        ],
        "title": "禅社首乐章",
        "id": "2caf55bd-0b7a-475d-bfb6-d415d09bf010"
    },
    {
        "author": "徐坚",
        "paragraphs": [
            "崇文德化洽，新殿集贤初。",
            "庸菲参高选，首滥承明庐。",
            "殊私光辅弼，荣送列簪裾。",
            "座引中厨馔，杯锡上尊余。",
            "翠叶浓丹苑，晴空卷碧虚。",
            "忝同文史地，愿草登封书。"
        ],
        "title": "奉和圣制送张说赴集贤院学士赐宴赋得虚字",
        "id": "8448c1b4-de72-4f28-8380-5f7ec03343aa"
    },
    {
        "author": "徐坚",
        "paragraphs": [
            "至德抚遐荒，神兵赴朔方。",
            "帝思元帅重，爰择股肱良。",
            "累相承安世，深筹协子房。",
            "寄崇专斧钺，礼备设坛场。",
            "鼙鼓喧雷电，戈剑凛风霜。",
            "四騑将戒道，十乘启先行。",
            "圣锡加恒数，天文耀宠光。",
            "出郊开帐饮，寅饯盛离章。",
            "雨濯梅林润，风清麦野凉。",
            "燕山应勒颂，麟阁伫名扬。"
        ],
        "title": "奉和圣制送张说巡边",
        "id": "b1e5c890-7ac5-4d56-a827-7a0f53a8423c"
    },
    {
        "author": "徐坚",
        "paragraphs": [
            "星汉下天孙，车服降殊蕃。",
            "匣中词易切，马上曲虚繁。",
            "关塞移朱帐，风尘暗锦轩。",
            "箫声去日远，万里望河源。"
        ],
        "title": "奉和送金城公主适西蕃应制",
        "id": "8bba12cb-1ae4-41a5-9703-c386c8886cee"
    },
    {
        "author": "徐坚",
        "paragraphs": [
            "旧许星车转，神京祖帐开。",
            "断烟伤别望，零雨送离杯。",
            "辞燕依空遶，宾鸿入听哀。",
            "分襟与秋气，日夕共悲哉。"
        ],
        "title": "饯许州宋司马赴任",
        "id": "cb7d5cc0-b4b6-49fa-95d0-a9d67836aa5b"
    },
    {
        "author": "徐坚",
        "paragraphs": [
            "郎官出宰赴伊瀍，征传骎骎灞水前。",
            "此时怅望新丰道，握手相看共黯然。"
        ],
        "title": "饯唐永昌",
        "id": "5a9c7cf3-39a4-48f7-8636-27915ed0004e"
    },
    {
        "author": "徐坚",
        "paragraphs": [
            "伊川别骑，灞岸分筵。",
            "对三春之花月，览千里之风烟。",
            "望青山兮分地，见白云兮在天。",
            "寄愁心于樽酒，怆离绪于清弦。",
            "共握手而相顾，各衔凄而黯然。"
        ],
        "title": "送考功武员外学士使嵩山置舍利塔歌",
        "id": "7d8e345e-97e3-452c-8771-b5409d20dbae"
    },
    {
        "author": "徐坚",
        "paragraphs": [
            "棹女饰银钩，新妆下翠楼。",
            "霜丝青桂檝，兰栧紫霞舟。",
            "水落金陵曙，风起洞庭秋。",
            "扣舷过曲浦，飞帆越回流。",
            "影入桃花浪，香飘杜若洲。",
            "洲长殊未返，萧散云霞晚。",
            "日下大江平，烟生归岸远。",
            "岸远闻潮波，争途游戏多。",
            "因声赵津女，来听采菱歌。"
        ],
        "tags": [
            "洞庭湖"
        ],
        "title": "棹歌行",
        "id": "605462fe-3bcc-4503-a9ef-22ae16636dd2"
    },
    {
        "author": "徐坚",
        "paragraphs": [
            "弦歌试宰日，城阙赏心违。",
            "北谢苍龙去，南随黄鹄飞。",
            "夏云海中出，吴山江上微。",
            "甿谣岂云远，从此庆缁衣。"
        ],
        "title": "送武进郑明府",
        "id": "55d63d1d-9f85-40fc-9933-42120e54757d"
    },
    {
        "author": "徐坚",
        "paragraphs": [
            "于穆清庙，肃雍严祀。",
            "合福受厘，介以繁祉。"
        ],
        "title": "仪坤庙乐章",
        "id": "da39b136-8fb0-493e-a1a5-4223bca03afc"
    },
    {
        "author": "源光裕",
        "paragraphs": [
            "方丘既膳，嘉飨载谧。",
            "斋敬毕诚，陶匏贵质。",
            "秀毕丰荐，芳俎盈实。",
            "永永福流，其升如日。"
        ],
        "title": "祭汾阴乐章",
        "id": "d2ee20f6-53b2-4743-836e-518ab9abe749"
    },
    {
        "author": "李元纮",
        "paragraphs": [
            "硕儒延凤沼，金马被鸿私。",
            "馔玉趋丹禁，笺花降紫墀。",
            "衔恩倾旨酒，鼓舞咏康时。",
            "暂觏羣书缉，逾昭盛业丕。",
            "接筵欣有命，搦管媿无词。",
            "自惊一何幸，太阳还及葵。"
        ],
        "title": "奉和圣制送张说上集贤学士赐宴",
        "id": "96575e78-6563-4419-8738-89a08b43f83f"
    },
    {
        "author": "李元纮",
        "paragraphs": [
            "征马噪金珂，嫖姚向北河。",
            "绿苔行迹少，红粉泪痕多。",
            "宝屋粘花絮，银筝覆网罗。",
            "别君如昨日，青海雁频过。"
        ],
        "title": "绿墀怨",
        "id": "10c1ed8b-a04a-4842-991e-2cf9b13209be"
    },
    {
        "author": "李元纮",
        "paragraphs": [
            "望月思氛氲，朱衾懒更熏。",
            "春生翡翠帐，花点石榴裠。",
            "燕语时惊妾，莺啼转忆君。",
            "交河一万里，仍隔数重云。"
        ],
        "title": "相思怨",
        "id": "124122ce-045f-48ca-808e-3dc8775246a8"
    },
    {
        "author": "裴漼",
        "paragraphs": [
            "问道图书盛，尊儒礼教兴。",
            "石渠因学广，金殿为贤升。",
            "日月恩光照，风云宠命膺。",
            "谋谟言可范，舟檝事斯凭。",
            "宴喜明时洽，光辉湛露凝。",
            "大哉尧作主，天下颂歌称。"
        ],
        "title": "奉和圣制送张说上集贤学士赐宴",
        "id": "92f7144c-b226-40e5-a28b-ae7789ab8c0c"
    },
    {
        "author": "裴漼",
        "paragraphs": [
            "殊类骄无长，王师示有征。",
            "中军纔受律，妖寇已亡精。",
            "斩虏还遮塞，绥降更筑城。",
            "从来攻必克，天策振奇兵。"
        ],
        "title": "奉和御制旋师喜捷",
        "id": "8999600e-5b3f-44a0-9c15-a8b309a2f3c0"
    },
    {
        "author": "裴漼",
        "paragraphs": [
            "玄漠圣恩通，由来书轨同。",
            "忽闻窥月满，相聚寇云中。",
            "庙略占黄气，神兵出绛宫。",
            "将军行逐虏，使者亦和戎。",
            "一举轒辒灭，再麾沙漠空。",
            "直将威禁暴，非用武为雄。",
            "饮至明军礼，酬勋锡武功。",
            "干戈还载戢，文德在唐风。"
        ],
        "title": "奉和御制平胡",
        "id": "4391aa73-8756-404c-937f-e99263585e26"
    },
    {
        "author": "裴漼",
        "paragraphs": [
            "干坤启圣吐龙泉，泉水年年胜一年。",
            "始看鱼跃方成海，即覩飞龙利在天。",
            "洲渚遥将银汉接，楼台直与紫微连。",
            "休气荣光恒不散，悬知此地是神仙。"
        ],
        "title": "奉和圣制龙池篇",
        "id": "ee5bd665-80a6-43ef-b098-dc72dd829139"
    },
    {
        "author": "刘升",
        "paragraphs": [
            "图书应明主，策府宴嘉宾。",
            "台曜临东壁，干光自北辰。",
            "网罗穷象系，述作究天人。",
            "圣酒千钟洽，仙厨百味陈。",
            "成山徒可仰，涉海讵知津。",
            "幸逢文教盛，还覩颂声新。"
        ],
        "title": "奉和圣制送张说上集贤学士赐宴",
        "id": "4595908c-a166-442c-ac0a-afee0f0defdd"
    },
    {
        "author": "萧嵩",
        "paragraphs": [
            "帝曰简才能，旌贤在股肱。",
            "文章体一变，礼乐道逾弘。",
            "芸阁英华入，宾门鹓鹭登。",
            "恩筵过所望，圣泽实超恒。",
            "夏叶开红药，余花发紫藤。",
            "微臣亦何幸，叨此预文朋。"
        ],
        "title": "奉和圣制送张说上集贤学士赐宴",
        "id": "0d53059c-8668-4c0d-a0cb-5bcbe08248de"
    },
    {
        "author": "萧嵩",
        "paragraphs": [
            "审官思共理，多士属惟唐。",
            "历选台庭旧，来熙帝业昌。",
            "入朝师百辟，论道协三光。",
            "垂拱咨元老，亲贤辅少阳。",
            "登庸崇礼送，宠德耀宸章。",
            "御酒飞觞洽，仙闱雅乐张。",
            "荷恩思有报，陈力媿无良。",
            "愿罄公忠节，同心奉我皇。"
        ],
        "title": "奉和御制左丞相说右丞相璟太子少傅干曜同日上官命宴都堂赐诗",
        "id": "7a48b1b7-3c37-4c8a-9a7e-faa8df549996"
    },
    {
        "author": "韦抗",
        "paragraphs": [
            "广庭临璧沼，多士侍金闺。",
            "英宰文儒叶，明君日月齐。",
            "集贤光首拜，改殿发新题。",
            "早夏初移律，余花尚拂溪。",
            "壶觞接云上，经术引关西。",
            "圣德鸿名远，将陪玉检泥。"
        ],
        "title": "奉和圣制送张说上集贤学士赐宴",
        "id": "f5071e7f-1a10-4fba-9b62-3279fecfdcd1"
    },
    {
        "author": "李暠",
        "paragraphs": [
            "偃武尧风接，崇文汉道恢。",
            "集贤更内殿，清选自中台。",
            "佐命留侯业，词华博物才。",
            "天厨千品降，御酒百壶催。",
            "鹓鹭方成列，神仙喜暂陪。",
            "复欣同拜首，叨此颂良哉。"
        ],
        "title": "奉和圣制送张说上集贤学士赐宴",
        "id": "6c5b6a30-130d-4f9a-9e85-c3e5bc9522be"
    },
    {
        "author": "韦述",
        "paragraphs": [
            "修文中禁启，改字令名加。",
            "台座征人杰，书坊应国华。",
            "赋诗开广宴，赐酒酌流霞。",
            "云散明金阙，池开照玉沙。",
            "掖垣留宿鸟，温树落余花。",
            "谬此天光及，衔恩醉日斜。"
        ],
        "title": "奉和圣制送张说上集贤学士赐宴",
        "id": "3b115a49-2dcc-445a-96c2-4e9129d8a72f"
    },
    {
        "author": "韦述",
        "paragraphs": [
            "悠悠涉伊水，伊水清见石。",
            "是时春向深，两岸草如积。",
            "迢遰望洲屿，逶迤亘津陌。",
            "新树落疎红，遥原上深碧。",
            "回瞻洛阳苑，遽有长山隔。",
            "烟雾犹辨家，风尘已为客。",
            "登陟多异趣，往来见行役。",
            "云起早已昏，鸟飞日将夕。",
            "光阴逝不借，超然慕畴昔。",
            "远游亦何为？归来存竹帛。"
        ],
        "title": "晚渡伊水",
        "id": "13cbd4e0-e3f8-41a9-bf75-39f175bf6c34"
    },
    {
        "author": "韦述",
        "paragraphs": [
            "初岁开韶月，田家喜载阳。",
            "晚晴摇水态，迟景荡山光。",
            "浦净渔舟远，花飞樵路香。",
            "自然成野趣，都使俗情忘。"
        ],
        "title": "春日山庄",
        "id": "4b88ea4a-692e-4d91-9bc3-c6e89d65d6ca"
    },
    {
        "author": "韦述",
        "paragraphs": [
            "朱绂临秦望，皇华赴洛桥。",
            "文章南渡越，书奏北归朝。",
            "树入江云尽，城衔海月遥。",
            "秋风将客思，川上晚萧萧。"
        ],
        "title": "广陵送别宋员外佐越郑舍人还京",
        "id": "90f239b1-7810-42cb-a91a-6aff697f6696"
    },
    {
        "author": "陆坚",
        "paragraphs": [
            "圣主崇文教，层霄降德音。",
            "尊贤泽既厚，式宴宠逾深。",
            "复有夔龙相，良哉简帝心。",
            "得人惟迈昔，多士谅推今。",
            "书殿荣光满，儒门喜气临。",
            "顾惟诚滥吹，徒此接衣簪。"
        ],
        "title": "奉和圣制送张说上集贤学士赐宴",
        "id": "e62bcd28-f094-44e7-89a6-3ada42c24b9e"
    },
    {
        "author": "陆坚",
        "paragraphs": [
            "风移覃土宇，云上浃羣臣。"
        ],
        "title": "句 千秋节应制",
        "id": "f9e4128d-2ed0-4356-917c-ca2e67d4a0bb"
    },
    {
        "author": "程行谌",
        "paragraphs": [
            "圣主崇文化，锵锵得盛才。",
            "相因归梦立，殿以集贤开。",
            "象系微言阐，诗书至道该。",
            "尧尊承帝泽，禹膳自天来。",
            "礼洽欢逾长，风恬暑更回。",
            "国朝将舜颂，同是一康哉。"
        ],
        "title": "奉和圣制送张说上集贤学士赐宴",
        "id": "337e560d-f0eb-489f-8b80-4ecca434391a"
    },
    {
        "author": "褚秀",
        "paragraphs": [
            "讲习延东观，趋陪盛北宫。",
            "惟师恢帝则，敷教叶天工。",
            "宣室恩尝异，金华礼更崇。",
            "洞门清永日，华绶接微风。",
            "萐降尧厨翠，榴开舜酒红。",
            "文思光万宇，高议待升中。"
        ],
        "title": "奉和圣制送张说上集贤学士赐宴",
        "id": "6e9a6235-fc3f-40c9-b123-6d9e5f7560d8"
    },
    {
        "author": "裴光庭",
        "paragraphs": [
            "乐贤闻往诰，褒德偶兹辰。",
            "端揆升元老，师谋择累仁。",
            "紫庭崇让毕，粉署礼容陈。",
            "既荷恩荣旧，俱承宠命新。",
            "天文悬瑞色，圣酒泛华茵。",
            "杂沓喧箫鼓，欢娱洽搢绅。",
            "掖垣招近侍，虚薄[厕]清尘。",
            "共保坚贞节，常期雨露均。"
        ],
        "title": "奉和御制左丞相说右丞相璟太子少傅干曜同日上官命都堂赐诗",
        "id": "06fa004f-d3f2-49ec-9721-24c48152cc37"
    },
    {
        "author": "宇文融",
        "paragraphs": [
            "申甫生周日，宣慈举舜年。",
            "何如偶昌运，比德迈前贤。",
            "宠获元良密，荣瞻端揆迁。",
            "职优三事老，位在百僚先。",
            "北极回宸渥，南宫饰御筵。",
            "飞文瑶札降，赐酒玉杯传。",
            "谬列台衡重，俱承雨露偏。",
            "誓将同竭力，相与效尘涓。"
        ],
        "title": "奉和圣制左丞相说右丞相璟太子少傅干曜同日上官命宴都堂赐诗",
        "id": "82368b5a-e0a0-4758-96d3-09bc84096ca9"
    },
    {
        "author": "崔沔",
        "paragraphs": [
            "五日酺纔毕，千年乐未央。",
            "复承天所赐，终宴国之阳。",
            "地胜春逾好，恩深乐更张。",
            "落花飞广座，垂柳拂行觞。",
            "庶尹陪三史，诸侯具万方。",
            "酒酣同抃跃，歌舞咏时康。"
        ],
        "title": "奉和圣制同二相已下羣官乐游园宴",
        "id": "6ce86466-e25b-435e-b4f0-af476ada09cb"
    },
    {
        "author": "崔尚",
        "paragraphs": [
            "春日照长安，皇恩宠庶官。",
            "合钱承罢宴，赐帛复追欢。",
            "供帐凭高列，城池入迥宽。",
            "花催相国醉，鸟和乐人弹。",
            "北阙云中见，南山树杪看。",
            "乐游宜缔赏，舞咏惜将阑。"
        ],
        "title": "奉和圣制同二相已下羣臣乐游园宴",
        "id": "73fcfbdf-bb02-4490-a7bf-5ed9819a3ac2"
    },
    {
        "author": "胡皓",
        "paragraphs": [
            "五酺终宴集，三锡又欢娱。",
            "仙阜崇高异，神州眺览殊。",
            "南山临皓雪，北阙对明珠。",
            "广座鹓鸿满，昌庭驷马趋。",
            "绮罗含草树，丝竹吐郊衢。",
            "衔杯不能罢，歌舞乐唐虞。"
        ],
        "title": "奉和圣制同二相以下羣官乐游园宴",
        "id": "4d5936ea-0964-4f20-9aeb-b629964cd727"
    },
    {
        "author": "胡皓",
        "paragraphs": [
            "燕公为汉将，武德奉文思。",
            "利用经戎莽，英图叶圣诒。",
            "塞沙制长策，穷石卷摇旗。",
            "万里要相贺，三边又在兹。",
            "棱威方逐逐，谈笑坐怡怡。",
            "宠饯纷郊道，充厨竭御司。",
            "尝醪企行迈，听乐罢涟洏。",
            "衮旒垂翰墨，缨蕤迭赋诗。",
            "金山无积阻，玉树有华滋。",
            "请迨炎风暮，归旌候此时。"
        ],
        "title": "奉和圣制送张尚书巡边",
        "id": "eb0f5fb9-dd8e-45a6-99f1-725eeccee708"
    },
    {
        "author": "胡皓",
        "paragraphs": [
            "闻道山阴会，仍为火忌辰。",
            "途中甘弃日，江上苦伤春。",
            "流水飜催泪，寒灰更伴人。",
            "丹心终不改，白发为谁新。"
        ],
        "tags": [
            "寒食节",
            "感伤"
        ],
        "title": "和宋之问寒食题临江驿",
        "id": "0603e48a-3ed6-465a-ab42-6a89e8d198dd"
    },
    {
        "author": "胡皓",
        "paragraphs": [
            "巴东三峡尽，旷望九江开。",
            "楚塞云中出，荆门水上来。",
            "鱼龙潜啸雨，凫雁动成雷。",
            "南国秋风晚，客思几悠哉。"
        ],
        "title": "出峡",
        "id": "75d52b0f-5f08-493c-ad13-74e8ca3a2a95"
    },
    {
        "author": "胡皓",
        "paragraphs": [
            "鹦鹉殊姿致，鸾皇得比肩。",
            "常寻金殿里，每话玉阶前。",
            "贾谊才方达，扬雄老未迁。",
            "能言既有地，何惜为闻天。"
        ],
        "tags": [
            "咏物诗",
            "咏物"
        ],
        "title": "同蔡孚起居咏鹦鹉",
        "id": "6f6f6922-932e-45ff-a88b-48f40d12fa5b"
    },
    {
        "author": "胡皓",
        "paragraphs": [
            "单于犯蓟堧，虏骑略萧边。",
            "南山木叶飞下地，北海蓬根乱上天。",
            "科斗连营太原道，鱼丽合阵武威川。",
            "三军遥倚伏，万里相驰逐。",
            "旌斾悠悠静潮源，鼙鼓喧喧动卢谷。",
            "穷徼出幽陵，吁嗟倦寝兴。",
            "马蹄冻溜石，胡毳暖生冰。",
            "云沙泱漭天光闭，河塞阴沈海色凝。",
            "崆峒北国谁能托，萧索边心常不乐。",
            "近见行人畏白龙，遥闻公主愁黄鹤。",
            "阳春半，岐路间，瑶台苑，玉门关。",
            "百花芳树红将歇，二月兰皋绿未还。",
            "阵云不散鱼龙水，雨雪犹飞鸿鹄山。",
            "山嶂绵连那可极，路远辛勤梦颜色。",
            "北堂萱草不寄来，东园桃李长相忆。",
            "汉将纷纭攻战盈，胡寇萧条幽朔清。",
            "韩昌拜节偏知送，郑吉驱旌坐见迎。",
            "火绝烟沈左西极，谷静山空右北平。",
            "但得将军能百胜，不须天子筑长城。"
        ],
        "title": "大漠行",
        "id": "a9fabab9-0c8d-42d4-bed2-1cb0ffd1305c"
    },
    {
        "author": "李适之",
        "paragraphs": [
            "朱门长不闭，亲友恣相过。",
            "年今将半百，不乐复如何。"
        ],
        "title": "朝退",
        "id": "850a485d-6f69-44ea-96bf-a507f8aa1fbb"
    },
    {
        "author": "李适之",
        "paragraphs": [
            "避贤初罢相，乐圣且衔杯。",
            "为问门前客，今朝几个来。"
        ],
        "title": "罢相作",
        "id": "3cc2e99a-ef51-4c6c-a86c-beb89f8c9b81"
    },
    {
        "author": "房管",
        "paragraphs": [
            "高流缠峻隅，城下缅丘墟。",
            "决渠信浩荡，潭岛成江湖。",
            "结宇依回渚，水中信可居。",
            "三伏气不蒸，四达暑自徂。",
            "同人千里驾，邻国五马车。",
            "月出共登舟，风生随所如。",
            "举麾指极浦，欲极更盘纡。",
            "缭绕各殊致，夜尽情有余。",
            "遭乱意不开，即理还暂祛。",
            "安得长晤语，使我忧更除。"
        ],
        "tags": [
            "西湖"
        ],
        "title": "题汉州西湖",
        "id": "14631ff0-8fb9-4d70-b3d7-ca2d31eaecba"
    },
    {
        "author": "李泌",
        "paragraphs": [
            "方如行义，圆如用智。",
            "动如逞才，静如遂意。"
        ],
        "title": "咏方圆动静",
        "id": "126eccee-4aa4-47d4-b207-0d3c36a7ec51"
    },
    {
        "author": "李泌",
        "paragraphs": [
            "天覆吾，地载吾，天地生吾有意无。",
            "不然绝粒升天衢，不然鸣珂游帝都。",
            "焉能不贵复不去，空作昂藏一丈夫。",
            "一丈夫兮一丈夫，千生气志是良图。",
            "请君看取百年事，业就扁舟泛五湖。"
        ],
        "title": "长歌行",
        "id": "a85c8e21-b706-4511-aaa4-39447568a11b"
    },
    {
        "author": "李泌",
        "paragraphs": [
            "风俗时有变，中和节惟新。",
            "轩车双阙下，宴会曲江滨。",
            "金石何铿锵，簪缨亦纷纶。",
            "皇恩降自天，品物感知春。",
            "慈恩匝寰瀛，歌咏同君臣。"
        ],
        "title": "奉和圣制中和节曲江宴百僚",
        "id": "5b7402d5-8836-4962-9e46-ce0d04fa3c53"
    },
    {
        "author": "李泌",
        "paragraphs": [
            "大唐造昌运，品物荷时成。",
            "乘秋逢令节，锡宴欢羣情。",
            "俯临秦山川，高会汉公卿。",
            "未追赤松子，且泛黄菊英。",
            "赓歌圣人作，海内同休明。"
        ],
        "tags": [
            "抒怀",
            "重阳节"
        ],
        "title": "奉和圣制重阳赐会聊示所怀",
        "id": "9ee1065e-adba-4eda-bec9-2b69c95bab2c"
    },
    {
        "author": "李泌",
        "paragraphs": [
            "青青东门柳，岁晏复憔悴。",
            "良弓摧折久，谁识是龙韬。",
            "旋沫翻成碧玉池，添酥散出琉璃眼。"
        ],
        "title": "句",
        "id": "733cf267-5516-4f52-8110-518c913fe478"
    },
    {
        "author": "郭子仪",
        "paragraphs": [
            "于赫皇祖，昭明有融。",
            "惟文之德，惟武之功。",
            "河海静谧，车书混同。",
            "虔恭孝飨，穆穆玄风。"
        ],
        "title": "享太庙乐章 广运舞",
        "id": "79a24c06-2170-401e-ab36-9e7760b2b2a5"
    },
    {
        "author": "郭子仪",
        "paragraphs": [
            "于穆文考，圣神昭彰。",
            "箫勺羣慝，含光远方。",
            "万物茂遂，九夷宾王。",
            "愔愔云韶，德音不忘。"
        ],
        "title": "享太庙乐章 保大舞",
        "id": "8d22864e-294b-442e-a53d-b381cfc59f81"
    },
    {
        "author": "张谔",
        "paragraphs": [
            "旧闻百子汉家池，汉家渌水今逶迤。",
            "宫女厌镜笑窥池，身前影後不相见。"
        ],
        "title": "百子池",
        "id": "a73c2e95-76f7-41c9-ae8f-6853bf0bf1a2"
    },
    {
        "author": "张谔",
        "paragraphs": [
            "万里扈封峦，羣公遇此欢。",
            "幔城连夜静，霜仗满空寒。",
            "辇路宵烟合，旌门晓月残。",
            "明朝陪圣主，山下礼圆坛。"
        ],
        "title": "东封山下宴羣臣",
        "id": "72d603a6-a1b8-4629-9d88-7fe380b38b3d"
    },
    {
        "author": "张谔",
        "paragraphs": [
            "玉女贵妃生，嫛婗始发声。",
            "金盆浴未了，绷子绣初成。",
            "翡翠雕芳缛，真珠帖小缨。",
            "何时学健步？鬬取落花轻。"
        ],
        "title": "三日岐王宅",
        "id": "760c54f2-b48b-4e5f-8a4b-771629364989"
    },
    {
        "author": "张谔",
        "paragraphs": [
            "社金流茂祉，庭玉表奇才。",
            "竹似因谈植，兰疑入梦栽。",
            "乌将八子去，凤逐九雏来。",
            "今夜明珠色，当随满月开。"
        ],
        "title": "满月",
        "id": "c97842eb-4af6-42a8-b1a1-5539bde31aa5"
    },
    {
        "author": "张谔",
        "paragraphs": [
            "王家傍绿池，春色正相宜。",
            "岂有楼台好，兼看草树奇。",
            "石榴天上叶，椰子日南枝。",
            "出入千门里，年年乐未移。"
        ],
        "title": "岐王山亭",
        "id": "eda88b0f-c62a-45ef-84f5-f60e86a5bc28"
    },
    {
        "author": "张谔",
        "paragraphs": [
            "半额画双蛾，盈盈烛下歌。",
            "玉杯寒意少，金屋夜情多。",
            "香艳王分帖，裙娇敕赐罗。",
            "平阳莫相妬，唤出不如他。"
        ],
        "title": "岐王席上咏美人",
        "id": "738332fd-e464-47c5-854a-3c8907c0420e"
    },
    {
        "author": "张谔",
        "paragraphs": [
            "朱绂临秦望，皇华赴洛桥。",
            "文章南渡越，书奏北归朝。",
            "树入江云尽，城衔海月遥。",
            "秋风将客思，川上晚萧萧。"
        ],
        "title": "还京",
        "id": "f49af9d0-bd59-4ea7-b187-d2e680706d33"
    },
    {
        "author": "张谔",
        "paragraphs": [
            "天子爱贤才，星郎入拜来。",
            "明光朝半下，建礼直初回。",
            "名带含香发，文随绮幕开。",
            "披云自有镜，从此照仙台。"
        ],
        "title": "赠吏部孙员外济",
        "id": "b9b88e5e-5909-4b37-9c3d-8a5c3641f396"
    },
    {
        "author": "张谔",
        "paragraphs": [
            "辍史空三署，题舆佐一方。",
            "祖筵开霁景，征陌直朝光。",
            "水陆风烟隔，秦吴道路长。",
            "伫闻敷善政，邦国咏惟康。"
        ],
        "title": "送李着作倅杭州",
        "id": "d9eeda00-1160-4028-a848-1a0b83017c80"
    },
    {
        "author": "张谔",
        "paragraphs": [
            "秋来林下不知春，一种佳游事也均。",
            "绛叶从朝飞着夜，黄花开日未成旬。",
            "将曛陌树频惊鸟，半醉归途数问人。",
            "城远登高倂九日，茱萸凡作几年新。"
        ],
        "title": "九日",
        "id": "394fd898-f9e3-4e52-be36-ce140b3f5992"
    },
    {
        "author": "张谔",
        "paragraphs": [
            "花源药屿凤城西，翠幕纱窗莺乱啼。",
            "昨夜蒲萄初上架，今朝杨柳半垂堤。",
            "片片仙云来渡水，双双燕子共衔泥。",
            "请语东风催後骑，倂将歌舞向前溪。"
        ],
        "title": "延平门高斋亭子应岐王教",
        "id": "c869f274-e9ed-452a-b3b6-fa246a95be0d"
    },
    {
        "author": "张谔",
        "paragraphs": [
            "秋叶风吹黄飒飒，晴云日照白鳞鳞。",
            "归来得问茱萸女，今日登高醉几人。"
        ],
        "title": "九日宴",
        "id": "98f11149-ee2c-4a9f-b909-cdadce36d2fa"
    },
    {
        "author": "刘庭琦",
        "paragraphs": [
            "朔风吹寒塞，胡沙千万里。",
            "阵云出岱山，孤月生海水。",
            "决胜方求敌，衔恩本轻死。",
            "萧萧牧马鸣，中夜拔剑起。"
        ],
        "tags": [
            "泰山"
        ],
        "title": "从军",
        "id": "1d108c7f-8c11-48b0-98d0-315baf79b9e6"
    },
    {
        "author": "刘庭琦",
        "paragraphs": [
            "紫宸飞雪晓裴回，层阁重门雪照开。",
            "九衢皛耀浮埃尽，千品差池贽帛来。",
            "何处田中非种玉，谁家院里不生梅？埋云翳景无穷已，因风落地吹还起。",
            "先过翡翠宝房中，转入鸳鸯金殿里。",
            "美人含笑出联翩，艳逸相轻鬬容止。",
            "罗衣点着浑是花，玉手抟来半成水。",
            "奕奕纷纷何所如，顿忆杨园二月初。",
            "羞同班女高秋扇，欲照明王乙夜书。",
            "姑射山中符圣寿，芙蓉阙下降神车。",
            "愿随睿泽流无限，长报丰年贵有余。"
        ],
        "title": "奉和圣制瑞雪篇",
        "id": "6f234307-50b8-4f01-8dfe-fba9acd9cc7a"
    },
    {
        "author": "刘庭琦",
        "paragraphs": [
            "物情良可见，人事不胜悲。",
            "莫恃朝荣好，君看暮落时。"
        ],
        "tags": [
            "咏物诗",
            "咏物"
        ],
        "title": "咏木槿树题武进文明府厅",
        "id": "476908f1-15ce-4d83-a8b8-178a866d9f39"
    },
    {
        "author": "刘庭琦",
        "paragraphs": [
            "铜台宫观委灰尘，魏主园林漳水滨。",
            "即今西望犹堪思，况复当时歌舞人。"
        ],
        "title": "铜雀台",
        "id": "409480c8-adcb-41b6-bd7b-33693b76b64a"
    },
    {
        "author": "郑繇",
        "paragraphs": [
            "白锦文章乱，丹霄羽翮齐。",
            "云中呼暂下，雪里放还迷。",
            "梁苑惊池鹜，陈仓拂野鸡。"
        ],
        "title": "失白鹰",
        "id": "097b2ef7-d98e-4ece-afdf-d271139ec20e"
    },
    {
        "author": "郑繇",
        "paragraphs": [
            "岸与恩同广，波将慈共深。",
            "涓涓劳日夜，长似下流心。"
        ],
        "title": "经慈涧题",
        "id": "0486e63b-397b-448f-ad85-88e59a524ced"
    },
    {
        "author": "韩休",
        "paragraphs": [
            "南牧正纷纷，长河起塞氛。",
            "玉符征选士，金钺拜将军。",
            "叠鼓摇边吹，连旌暗朔云。",
            "祅星乘夜落，害气入朝分。",
            "始见幽烽警，俄看烈火焚。",
            "功成奏凯乐，战罢策归勋。",
            "盛德陈清庙，神谟属大君。",
            "叨荣逢偃羽，率舞咏时文。"
        ],
        "title": "奉和御制平胡",
        "id": "39a1c0f9-bf83-443e-b84e-62c7e7fd6fa2"
    },
    {
        "author": "韩休",
        "paragraphs": [
            "一德光台象，三军掌夏卿。",
            "来威申庙略，出总叶师贞。",
            "受钺辞金殿，凭轩去鼎城。",
            "曙光摇组甲，疎吹绕云旌。",
            "左律方先凯，中鼙即训兵。",
            "定功彰武事，陈颂纪天声。",
            "祖宴初留赏，宸章更宠行。",
            "车徒零雨送，林野夕阴生。",
            "路极河流远，川长朔气平。",
            "南辕迟返斾，归奏谒承明。"
        ],
        "title": "奉和圣制送张说巡边",
        "id": "f4c506d3-0f24-44ae-96a8-65e68849a0be"
    },
    {
        "author": "韩休",
        "paragraphs": [
            "于穆浚哲，维清缉熙。",
            "肃事昭配，永言孝思。",
            "涤濯静嘉，馨香在兹。",
            "神之听之，用受福厘。"
        ],
        "title": "祭汾阴乐章",
        "id": "335c8817-702f-479e-ac93-3e5a24681f49"
    },
    {
        "author": "许景先",
        "paragraphs": [
            "征君昔嘉遯，抗迹遗俗尘。",
            "了心悟有物，乘化游无垠。",
            "道丧历千载，复存颍阳真。",
            "上虞佳山水，晚岁耽隐沦。",
            "内史既解绶，支公亦相亲。",
            "儒道匪远理，意胜聊自欣。",
            "洄沿南溪夕，流浪东山春。",
            "石壁践丹景，金潭冒绿苹。",
            "探炼备海峤，赏心寓情人。",
            "奈何灵仙骨，锹翮瑶池津。",
            "寥寥虚白宇，夙剏招提因。",
            "家风缅多尚，玄德谢无邻。",
            "谬陪金门彦，矫迹侍紫宸。",
            "皇恩竟已矣，遗烈庶不泯。"
        ],
        "title": "征君宅",
        "id": "feb96a9b-0a04-4a7f-9944-a3f641aaf9f0"
    },
    {
        "author": "许景先",
        "paragraphs": [
            "春色东来度渭桥，青门垂柳百千条。",
            "长杨西连建章路，汉家林苑纷无数。",
            "萦花始遍合欢枝，游丝半罥相思树。",
            "春楼初日照南隅，柔条垂绿扫金铺。",
            "宝钗新梳倭堕髻，锦带交垂连理襦。",
            "自怜柳塞淹戎幕，银烛长啼愁梦着。",
            "芳树朝催玉管新，春风夜染罗衣薄。",
            "城头杨柳已如丝，今年花落去年时。",
            "折芳远寄相思曲，为惜容华难再持。"
        ],
        "title": "折柳篇",
        "id": "fdef87c4-ea2c-4314-a05c-c2a3a2020d5b"
    },
    {
        "author": "许景先",
        "paragraphs": [
            "睿德在青阳，高居视中县。",
            "秦城连凤阙，汉寝疏龙殿。",
            "文物照光辉，郊畿郁葱蒨。",
            "千门望成锦，八水明如练。",
            "复道晓光披，宸游出禁移。",
            "瑞气朝浮五云阁，祥光夜吐万年枝。",
            "兰叶负龟初荐祉，桐花集凤更来仪。",
            "秦汉生人凋力役，阿房甘泉构云碧。",
            "汾祠雍畤望通天，玉堂宣室坐长年。",
            "鼓钟西接咸阳观，苑囿南通鄠杜田。",
            "明主卑宫诫前失，辅德钦贤政惟一。",
            "昆虫不夭在春搜，稼穑常艰重农术。",
            "邦家已荷圣谟新，犹闻俭陋惜中人。",
            "豫奉北辰齐七政，长歌东武抃千春。"
        ],
        "title": "奉和御制春台望",
        "id": "05f82d30-58ac-461b-bc36-ec76ce48811d"
    },
    {
        "author": "许景先",
        "paragraphs": [
            "红树晓莺蹄，春风暖翠闺。",
            "雕笼熏绣被，珠履踏金堤。",
            "芍药花初吐，菖蒲叶正齐。",
            "藁砧当此日，行役向辽西。"
        ],
        "title": "阳春怨",
        "id": "cee76afb-0fad-4e36-b901-da622b03df46"
    },
    {
        "author": "许景先",
        "paragraphs": [
            "文武承邦式，风云感国祯。",
            "王师亲赋政，庙略久论兵。",
            "汉主知三杰，周官统六卿。",
            "四方分阃受，千里坐谋成。",
            "介胄辞前殿，壶觞宿左营。",
            "赏延颁赐重，宸赠出车荣。",
            "龙武三军气，鱼铃五校名。",
            "郊云驻旌羽，边吹引金钲。",
            "训旅方称德，安人更克贞。",
            "伫看铭石罢，同听凯歌声。"
        ],
        "title": "奉和圣制送张尚书巡边",
        "id": "c23c5496-030a-4a54-8d35-948712d74756"
    },
    {
        "author": "王丘",
        "paragraphs": [
            "高洁非养正，盛名亦险艰。",
            "伟哉谢安石，携妓入东山。",
            "云岩响金奏，空水滟朱颜。",
            "兰露滋香泽，松风鸣佩环。",
            "歌声入空尽，舞影到池闲。",
            "杳眇同天上，繁华非代间。",
            "卷舒混名迹，纵诞无忧患。",
            "何必苏门子，冥然闭清关。"
        ],
        "title": "咏史",
        "id": "a13f9919-7528-4a5d-8347-c7a862412b89"
    },
    {
        "author": "王丘",
        "paragraphs": [
            "襟带三秦接，旗常万乘过。",
            "阳原淑气早，阴谷冱寒多。",
            "花缛前茅仗，霜严後殿戈。",
            "代云开晋岭，江雁入汾河。",
            "北土分尧俗，南风动舜歌。",
            "一闻天乐唱，恭逐万人和。"
        ],
        "title": "奉和圣制荅张说扈从南出鼠雀谷之作",
        "id": "3218fe9c-8dc4-460d-9bba-89b3c6a107b7"
    },
    {
        "author": "王丘",
        "paragraphs": [
            "德业蕴时宗，幽符梦象通。",
            "台司计祈父，师律总元戎。",
            "出入敷能政，谋猷体至公。",
            "赠行光睿什，宴别感宸衷。",
            "文炳高天曜，恩垂湛露融。",
            "建牙之塞表，鸣鼓接云中。",
            "策密鬼神秘，威成剑骑雄。",
            "朔门正炎月，兵气已秋风。",
            "肃杀从此始，方知胡运穷。"
        ],
        "title": "奉和圣制送张尚书巡边",
        "id": "06dc81a5-672a-45e7-a824-bbbcfdfacfd2"
    },
    {
        "author": "苏晋",
        "paragraphs": [
            "主人病且闲，客来情弥适。",
            "一酌复一笑，不知日将夕。",
            "昨来属欢游，于今尽成昔。",
            "努力持所趣，空名定何益。"
        ],
        "title": "过贾六",
        "id": "86096050-5a25-46a4-8412-ce6fdde8995f"
    },
    {
        "author": "苏晋",
        "paragraphs": [
            "方汉比周年，兴王合在宣。",
            "亟闻降虏拜，复覩出师篇。",
            "祈父万邦式，英猷三略传。",
            "算车申夏政，茇舍启戎田。",
            "严问盟胡苑，军容济洛川。",
            "皇情怅关斾，诏饯列郊筵。",
            "路接禁园草，池分御井莲。",
            "离声轸去角，居念断归蝉。",
            "三捷岂云尔，七擒良信然。",
            "具僚诚寄望，奏凯秋风前。"
        ],
        "title": "奉和圣制送张说巡边",
        "id": "000ede98-9759-43b7-adb0-4471d95e6bac"
    },
    {
        "author": "崔禹锡",
        "paragraphs": [
            "供帐何煌煌，公其抚朔方。",
            "羣僚咸饯酌，明主降离章。",
            "关塞重门下，郊岐禁苑傍。",
            "练兵宜雨洗，卧鼓候风凉。",
            "炎景宁云惮，神谋肃所将。",
            "旌摇天月迥，骑入塞云长。",
            "赫赫皇威振，油油圣泽滂。",
            "非惟按车甲，兼以正封疆。",
            "叱诧阴山道，澄清翰海阳。",
            "虏垣行决胜，台座伫为光。"
        ],
        "title": "奉和圣制送张说巡边",
        "id": "97839a51-808c-4d21-a951-c8eb863457d4"
    },
    {
        "author": "张嘉贞",
        "paragraphs": [
            "灵沼初开汉，神池旧浴尧。",
            "昔人徒习武，明代此闻韶。",
            "地脉山川胜，天恩雨露饶。",
            "时光牵利舸，春淑覆柔条。",
            "芳酝酲千日，华笺落九霄。",
            "幸承欢赉重，不觉醉归遥。"
        ],
        "title": "恩敕尚书省僚宴昆明池应制",
        "id": "aa5e6f28-7fd0-41cb-8eb1-5b07a33c2556"
    },
    {
        "author": "张嘉贞",
        "paragraphs": [
            "明发扈山巅，飞龙高在天。",
            "山南平对巩，山北远通燕。",
            "瞻彼冈峦峻，凭兹士马妍。",
            "九圻行若砥，万谷辗如川。",
            "罗网开三面，闾阎问百年。",
            "泽将春雪比，文共晓星连。",
            "徯后逢今圣，登台谢曩贤。",
            "唯余事君节，不让古人先。"
        ],
        "title": "奉和早登太行山中言志应制",
        "id": "485cc25b-4678-498b-b388-08d60e9c535b"
    },
    {
        "author": "张嘉贞",
        "paragraphs": [
            "天锡我宗盟，元戎付夏卿。",
            "多才兼将相，必勇独横行。",
            "经纬称人杰，文章作代英。",
            "山川看是阵，草木想为兵。",
            "不待河冰合，犹防塞月明。",
            "有谋当系丑，无战且绥氓。",
            "阃外传三略，云中冀一平。",
            "感恩同义激，怅别屡魂惊。",
            "直视前旌掣，遥闻後骑鸣。",
            "还期方定日，复此出郊迎。"
        ],
        "title": "奉和圣制送张说巡边",
        "id": "8cc7ee29-39ed-4e57-bd60-d4910a93be0e"
    },
    {
        "author": "张嘉贞",
        "paragraphs": [
            "河鱼未上冻，江蛰已闻雷。"
        ],
        "title": "句",
        "id": "5505a7aa-ed04-4a77-840b-c8966d315802"
    },
    {
        "author": "卢从愿",
        "paragraphs": [
            "上将发文昌，中军静朔方。",
            "占星引旌节，择日拜坛场。",
            "礼乐临轩送，威声出塞扬。",
            "安边俟帷幄，制胜在岩廊。",
            "作鼓将军气，投醪壮士觞。",
            "戒途遵六月，离赠动三光。",
            "槐路清梅暑，蘅皋起麦凉。",
            "时文仰雄伯，耀武震遐荒。",
            "衽席知无战，兵戈示不忘。",
            "伫闻歌杕杜，凯入系名王。"
        ],
        "title": "奉和圣制送张说巡边",
        "id": "502f3a7b-a236-49e1-adab-ecb2994c9772"
    },
    {
        "author": "卢从愿",
        "paragraphs": [
            "坤元载物，阳乐发生。",
            "播植资始，品汇咸亨。",
            "列俎棊布，方坛砥平。",
            "神歆禋祀，后德惟明。"
        ],
        "title": "祭汾阴乐章",
        "id": "f7022466-a984-4926-a64b-be9acb8d8b16"
    },
    {
        "author": "袁晖",
        "paragraphs": [
            "早知君爱歇，本自无萦妒。",
            "谁使恩情深，今来反相误。",
            "愁眠罗帐晓，泣坐金闺暮。",
            "独有梦中魂，犹言意如故。"
        ],
        "title": "长门怨",
        "id": "d7e52b7f-b4c8-4c4d-abf9-4ce444fe421d"
    },
    {
        "author": "袁晖",
        "paragraphs": [
            "君爱本相饶，从来似舞腰。",
            "那堪攀玉座，肠断望陵朝。",
            "怨着情无主，哀凝曲不调。",
            "况临松日暮，悲吹坐萧萧。"
        ],
        "title": "铜雀妓",
        "id": "af25d93d-733d-42f0-894b-9b917792da5d"
    },
    {
        "author": "袁晖",
        "paragraphs": [
            "正月金闺里，微风绣户间。",
            "晓魂怜别梦，春思逼啼颜。",
            "遶砌梅堪折，当轩树未攀。",
            "岁华庭北上，何日度阳关。"
        ],
        "title": "正月闺情",
        "id": "bea50743-fb46-4fc0-94c0-0e8fc05f5294"
    },
    {
        "author": "袁晖",
        "paragraphs": [
            "二月韶光好，春风香气多。",
            "园中花巧笑，林里鸟能歌。",
            "有恨离琴瑟，无情着绮罗。",
            "更听春燕语，妾亦不如他。"
        ],
        "title": "二月闺情",
        "id": "4649aec3-077d-499c-bdcf-19ffeb68887d"
    },
    {
        "author": "袁晖",
        "paragraphs": [
            "三月春将尽，空房妾独居。",
            "蛾眉愁自结，鬓髪没情梳。",
            "□□□□□，□□□□□。",
            "□□□□□，□□□□□。"
        ],
        "title": "三月闺情",
        "id": "79cc2e51-0605-4acd-bcbd-989f29961253"
    },
    {
        "author": "袁晖",
        "paragraphs": [
            "七月坐凉宵，金波满丽谯。",
            "容华芳意改，枕席怨情饶。",
            "锦字沾愁泪，罗裙缓细腰。",
            "不如银汉女，岁岁鹊成桥。"
        ],
        "title": "七月闺情",
        "id": "9f08eb28-640f-4fd7-87f3-bfa5d6c426b3"
    },
    {
        "author": "袁晖",
        "paragraphs": [
            "魏国山河险，周王警跸回。",
            "九旗云际出，万骑谷中来。",
            "石路行将尽，烟郊望忽开。",
            "赏矜垂柳报，春畏落花催。",
            "兴逸横汾什，恩褒作颂才。",
            "小臣瞻日月，延首咏康哉。"
        ],
        "title": "奉和圣制荅张说扈从南出雀鼠谷之作",
        "id": "29b67fd8-ac8b-4e91-909e-b92ef44c66d1"
    },
    {
        "author": "袁晖",
        "paragraphs": [
            "出师宣九命，分阃用三台。",
            "始应幕中画，言从天上来。",
            "丹青不独任，韬略遂双该。",
            "坐见威棱洽，弥彰事业恢。",
            "旌旗晓云送，鞞鼓朔风催。",
            "虏气消残月，边声韵落梅。",
            "羽书雄北地，龙漠寝南垓。",
            "宠战黄金尽，输诚白日回。",
            "离章宸翰发，祖燕国门开。",
            "欲识恩华盛，平生文武材。"
        ],
        "title": "奉和圣制送张尚书巡边",
        "id": "6100a4a9-5b27-4888-a917-ae59cb31c027"
    },
    {
        "author": "王光庭",
        "paragraphs": [
            "省俗恩将遍，巡方路稍回。",
            "寒随汾谷尽，春逐晋郊来。",
            "云骑传行漏，烟旄引从台。",
            "惠风初应律，和气正调梅。",
            "雅颂通宸咏，天文接曙台。",
            "灞陵桃李色，应待日华开。"
        ],
        "title": "奉和圣制荅张说扈从南出雀鼠谷",
        "id": "c08da636-312a-412a-a664-5f36076e2030"
    },
    {
        "author": "王光庭",
        "paragraphs": [
            "贤相德符充，朝推文武雄。",
            "海波先若镜，关草豫从风。",
            "钺助将军勇，威成天子功。",
            "琼章九霄发，锡宴五衢通。",
            "玉辗龙盘带，金装凤勒骢。",
            "虎貔纷儗儗，河洛振熊熊。",
            "戈剑千霜白，旌旗万火红。",
            "示刑夷夏变，流惠鬼方同。",
            "寇息军容偃，尘销朔野空。",
            "用师敷礼乐，非是为獯戎。"
        ],
        "title": "奉和圣制送张说巡边",
        "id": "e1b1a72d-b466-4bf3-bb80-8f3c6de9cc49"
    },
    {
        "author": "徐知仁",
        "paragraphs": [
            "圣德膺三统，皇恩被八埏。",
            "大明均照物，小丑未宁边。",
            "国相台衡重，元戎庙略宣。",
            "紫泥方受命，黄石乃推贤。",
            "问辠阴山下，安人属国前。",
            "度关行照月，乘障坐消烟。",
            "北阙纡宸藻，南桥列祖筵。",
            "耀威当夏日，杀气指秋天。",
            "鞞鼓鼋鼍振，旌旗鸟兽悬。",
            "由来词翰手，今见勒燕然。"
        ],
        "title": "奉和圣制送张说巡边",
        "id": "868fbddc-f0b1-4cd9-b915-017aab829bd6"
    },
    {
        "author": "席豫",
        "paragraphs": [
            "令节颁龙镜，仙辉下凤台。",
            "含灵万象入，写照百花开。",
            "色与皇明散，光随圣泽来。",
            "妍媸冰鉴里，从此愧非才。"
        ],
        "title": "奉和勅赐公主镜",
        "id": "5bb20764-fe77-441e-babf-dfd3e73503a4"
    },
    {
        "author": "席豫",
        "paragraphs": [
            "飘飖任舟楫，回合傍江津。",
            "後浦情犹在，前山赏更新。",
            "树深烟幂幂，滩浅石磷磷。",
            "川路南行远，淹留惜此辰。"
        ],
        "title": "江行纪事二首 一",
        "id": "b09794a8-da3c-473b-939c-a9c8687def73"
    },
    {
        "author": "席豫",
        "paragraphs": [
            "江汛春风势，山楼曙月辉。",
            "猿攀紫岩饮，鸟拂清潭飞。",
            "古树崩沙岸，新苔覆石矶。",
            "津途赏无限，征客蹔忘归。"
        ],
        "title": "江行纪事二首 二",
        "id": "152f099c-7665-4218-a5d4-cadd9a51a327"
    },
    {
        "author": "席豫",
        "paragraphs": [
            "鸣銮初幸代，旋盖欲横汾。",
            "山尽千旗出，郊平五校分。",
            "前林已暄景，後壑尚寒氛。",
            "风送箫韶曲，花铺黼黻文。",
            "盐梅推上宰，礼乐统中军。",
            "献赋纡天札，飘飖飞白云。"
        ],
        "title": "奉和圣制答张说南出雀鼠谷",
        "id": "5ded4090-008e-41f9-9279-ad581a1da886"
    },
    {
        "author": "席豫",
        "paragraphs": [
            "圣主重兵权，分符属大贤。",
            "中军仍执政，丞相复巡边。",
            "翕习戎装动，张皇庙略宣。",
            "朝荣承睿札，野饯转行旃。",
            "亭障东缘海，沙场北际天。",
            "春冬见岩雪，朝夕候烽烟。",
            "已勒封山记，犹闻遣戍篇。",
            "五营将月合，八阵与云连。",
            "经略图方远，怀柔道更全。",
            "归来画麟阁，蔼蔼武功传。"
        ],
        "title": "奉和圣制送张说巡边",
        "id": "ae1df7b5-c6fa-4a73-9179-28eb08e87c7e"
    },
    {
        "author": "韩思复",
        "paragraphs": [
            "大乐和畅，殷荐明神。",
            "一降通感，八变必臻。",
            "有求斯应，无德不亲。",
            "降灵醉止，休征万人。"
        ],
        "title": "祭汾阴乐章",
        "id": "ab10b8da-25cd-4c86-bc72-39ea5106adaf"
    },
    {
        "author": "刘晃",
        "paragraphs": [
            "大君出震，有事郊禋。",
            "斋戒既肃，馨香毕陈。",
            "乐和礼备，候暖风春。",
            "恭惟降福，实赖明神。"
        ],
        "title": "祭汾阴乐章",
        "id": "7fe5d450-c2c0-4e86-b05c-22ff6fa7b92e"
    },
    {
        "author": "贺知章",
        "paragraphs": [
            "至哉含柔德，万物资以生。",
            "常顺称厚载，流谦通变盈。",
            "圣心事能察，增广陈厥诚。",
            "黄祇僾如在，泰折俟咸亨。"
        ],
        "tags": [
            "抒情",
            "叙事",
            "写景"
        ],
        "title": "唐禅社首乐章 顺和",
        "id": "e3a1df4d-dd21-4e1a-967e-17d85ef7aa17"
    },
    {
        "author": "贺知章",
        "paragraphs": [
            "肃我成命，于昭黄只。",
            "裘冕而祀，陟降在斯。",
            "五音克备，八变聿施。",
            "缉熙肆靖，厥心匪离。"
        ],
        "title": "太和",
        "id": "6f0ac62c-0b54-4b6d-a9f8-ce5534d52264"
    },
    {
        "author": "贺知章",
        "paragraphs": [
            "黄祇是祗，我其夙夜。",
            "夤畏诚絜，匪遑宁舍。",
            "礼以琮玉，荐厥茅藉。",
            "念兹降康，胡宁克暇。"
        ],
        "title": "太和 肃和",
        "id": "8b3e7335-b163-4dae-b4cb-bd3d9ab6c7c7"
    },
    {
        "author": "贺知章",
        "paragraphs": [
            "夙夜宥密，不敢宁宴。",
            "五齐既陈，八音在县。",
            "粢盛以絜，房俎斯荐。",
            "惟德惟馨，尚兹克徧。"
        ],
        "title": "太和 雍和",
        "id": "97fa6464-7f5f-4ffc-ab32-0d72e4171029"
    },
    {
        "author": "贺知章",
        "paragraphs": [
            "惟以明发，有怀载殷。",
            "乐盈而反，礼顺其禋。",
            "立清以献，荐欲是亲。",
            "于穆不已，裒对斯臻。"
        ],
        "title": "太和 寿和",
        "id": "cc92ee7f-f8d6-47bb-9efe-f2402a4aa123"
    },
    {
        "author": "贺知章",
        "paragraphs": [
            "穆穆天子，告成岱宗。",
            "大裘如濡，执珽有颙。",
            "乐以平志，礼以和容。",
            "上帝临我，云胡肃邕。"
        ],
        "tags": [
            "泰山"
        ],
        "title": "太和 福和",
        "id": "9413d4ed-a104-4098-95bd-ca20ce911d85"
    },
    {
        "author": "贺知章",
        "paragraphs": [
            "昭昭有唐，天俾万国。",
            "列祖应命，四宗顺则。",
            "申锡无疆，宗我同德。",
            "曾孙继绪，享神配极。"
        ],
        "title": "太和 太和",
        "id": "eda5a0a2-a343-4b90-82cb-fbc5425e622c"
    },
    {
        "author": "贺知章",
        "paragraphs": [
            "江皋闻曙钟，轻栧理还舼。",
            "海潮夜约约，川露晨溶溶。",
            "始见沙上鸟，犹埋云外峰。",
            "故乡杳无际，明发怀朋从。"
        ],
        "title": "太和 晚发",
        "id": "8d177157-4a06-44d4-9a20-6c30f98e89c1"
    },
    {
        "author": "贺知章",
        "paragraphs": [
            "青阳布王道，玄览陶真性。",
            "欣若天下春，高逾域中圣。",
            "神皋类观赏，帝里如悬镜。",
            "缭绕八川浮，岧峣双阙映。",
            "晓色徧昭阳，晴云卷建章。",
            "华滋的皪丹青树，颢气氤氲金玉堂。",
            "尚有灵蛇下鄜畤，还征瑞宝入陈仓。",
            "自昔秦奢汉穷武，後庭万余宫百数。",
            "旗回五丈殿千门，连绵南隥出西垣。",
            "广画螓蛾夸窈窕，罗生玳瑁象昆仑。",
            "乃睠天晴兴隐恤，古来土木良非一。",
            "荆临章观赵丛台，何如尧阶将禹室。",
            "层栏䆗窱下龙舆，清管逶迤半绮疏。",
            "一听南风引鸾舞，长谣北极仰鹑居。"
        ],
        "title": "奉和御制春台望",
        "id": "36cd0a6f-d2b1-4ee0-b9cb-d04f080b1441"
    },
    {
        "author": "贺知章",
        "paragraphs": [
            "山源夜雨度仙家，朝发东园桃李花。",
            "桃花红兮李花白，照灼城隅复南陌。",
            "南陌青楼十二重，春风桃李为谁容。",
            "弃置千金轻不顾，踟蹰五马谢相逢。",
            "徒言南国容华晚，遂叹西家飘落远。",
            "的皪长奉明光殿，氛氲半入披香苑。",
            "苑中珍木元自奇，黄金作叶白银枝。",
            "千年万岁不凋落，还将桃李更相宜。",
            "桃李从来露井傍，成蹊结影矜艳阳。",
            "莫道春花不可树，会持仙实荐君王。"
        ],
        "title": "望人家桃李花",
        "id": "05c8a0ab-59be-412f-9ed4-d2bd5915de73"
    },
    {
        "author": "贺知章",
        "paragraphs": [
            "常经绝脉塞，复见断肠流。",
            "送子成今别，令人起昔愁。",
            "陇云晴半雨，边草夏先秋。",
            "万里长城寄，无贻汉国忧。"
        ],
        "title": "送人之军",
        "id": "1e7232a3-99e2-4b6d-89e8-73c221072a79"
    },
    {
        "author": "贺知章",
        "paragraphs": [
            "西学垂玄览，东堂发圣谟。",
            "天光烛武殿，时宰集鸿都。",
            "枯朽沾皇泽，翾飞舞帝梧。",
            "迹同游汗漫，荣是出泥涂。",
            "三叹承汤鼎，千欢接舜壶。",
            "微躯不可荅，空欲咏依蒲。"
        ],
        "title": "奉和圣制送张说上集贤学士赐宴赋得谟字",
        "id": "b7801dee-a508-4774-8d0e-51e3e5469fc8"
    },
    {
        "author": "贺知章",
        "paragraphs": [
            "荒憬尽怀忠，梯航已自通。",
            "九攻虽不战，五月尚持戎。",
            "遣戍征周牒，恢边重汉功。",
            "选车命元宰，授律取文雄。",
            "胄出天弧上，谋成帝幄中。",
            "诏旗分夏物，专土锡唐弓。",
            "帐宿伊川右，钲传晋苑东。",
            "饔人藉蕡实，乐正理丝桐。",
            "岐陌涵余雨，离川照晚虹。",
            "恭闻咏方叔，千载舞皇风。"
        ],
        "title": "奉和圣制送张说巡边",
        "id": "cfc44e7f-df97-4b76-b5f3-8bf9bd6fc657"
    },
    {
        "author": "贺知章",
        "paragraphs": [
            "主人不相识，偶坐为林泉。",
            "莫谩愁沽酒，囊中自有钱。"
        ],
        "title": "题袁氏别业",
        "id": "e7185b87-f7c2-483a-8d88-dec61a065199"
    },
    {
        "author": "贺知章",
        "paragraphs": [
            "碧玉妆成一树高，万条垂下绿丝绦。",
            "不知细叶谁裁出，二月春风似剪刀。"
        ],
        "tags": [
            "春天",
            "写景",
            "咏物",
            "写风",
            "柳树",
            "植物",
            "风",
            "三年级下册",
            "咏物诗",
            "春",
            "小学古诗"
        ],
        "title": "咏柳",
        "id": "bf4ce5bb-7a29-4b33-b8c6-55a020394ab8"
    },
    {
        "author": "贺知章",
        "paragraphs": [
            "稽山罢雾郁嵯峨，镜水无风也自波。",
            "莫言春度芳菲尽，别有中流采芰荷。"
        ],
        "title": "采莲曲",
        "id": "eea19f7a-04c7-417d-bec7-9a93dd55e845"
    },
    {
        "author": "贺知章",
        "paragraphs": [
            "少小离家老大回，乡音难改鬓毛衰。",
            "儿童相见不相识，笑问客从何处来。"
        ],
        "title": "回乡偶书二首 一",
        "id": "599b8a93-47ab-4426-94c0-ca16eea0ca37"
    },
    {
        "author": "贺知章",
        "paragraphs": [
            "离别家乡岁月多，近来人事半销磨。",
            "唯有门前镜湖水，春风不改旧时波。"
        ],
        "title": "回乡偶书二首 二",
        "id": "3cee858c-b57c-4262-94fd-6737dd8e9996"
    },
    {
        "author": "贺知章",
        "paragraphs": [
            "钑镂银盘盛蛤蜊，镜湖莼菜乱如丝。",
            "乡曲近来隹此味，遮渠不道是吴儿。"
        ],
        "title": "答朝士",
        "id": "0b7ac645-06f5-47f1-a8d7-1107dc7ce594"
    },
    {
        "author": "贺知章",
        "paragraphs": [
            "落花真好些，一醉一回颠。"
        ],
        "title": "句",
        "id": "828a80d9-71f3-48a0-995b-0fa749c6bcb5"
    },
    {
        "author": "裴耀卿",
        "paragraphs": [
            "茂先寔王佐，仲举信时英。",
            "气覩冲天发，人将下榻迎。",
            "珪符肃有命，江国远徂征。",
            "九派期方越，千钧或所轻。",
            "高帆出风迥，孤屿入云平。",
            "遄迈嗟于役，离忧空自情。",
            "餙簪陪早岁，接壤厕专城。",
            "旷别心弥轸，宏规义转倾。",
            "徒然恨饥渴，况乃讽瑶琼。"
        ],
        "title": "敬酬张九龄当涂界留赠之作",
        "id": "cf510a24-e1e4-49c3-b828-9be2ce8931c9"
    },
    {
        "author": "裴耀卿",
        "paragraphs": [
            "兹地五湖邻，艰哉万里人。",
            "惊飙翻是托，危浪亦相因。",
            "宣室才华子，金闺讽议臣。",
            "承明有三人，去去速归轮。"
        ],
        "title": "酬张九龄使风见示",
        "id": "e1d8badb-0d37-4681-937e-c76190fbecbb"
    },
    {
        "author": "宋鼎",
        "paragraphs": [
            "汉上登飞幰，荆南历旧居。",
            "已尝临砌橘，更覩跃池鱼。",
            "盛德继微渺，深衷能卷舒。",
            "义申蓬阁际，情切庙堂初。",
            "郡挹文章美，人怀燮理余。",
            "皇恩傥照亮，岂厌承明庐。"
        ],
        "title": "赠张丞相",
        "id": "f05aac0b-94cd-4b6a-ae77-bc159c653125"
    },
    {
        "author": "宋鼎",
        "paragraphs": [
            "举棹乘春水，归山抚岁华。",
            "碧潭宵见月，红树晚开花。",
            "肃穆轻风度，依微隐径斜。",
            "危亭暗松石，幽涧落云霞。",
            "思鸟吟高树，游鱼戏浅沙。",
            "安知余兴尽，相望紫烟赊。"
        ],
        "title": "酬故人还山",
        "id": "cbbe3dfd-98f0-403f-b4b4-1fd4b5d5f951"
    },
    {
        "author": "崔颂",
        "paragraphs": [
            "优闲表政清，林薄赏秋成。",
            "江上悬晓月，往来亏复盈。",
            "天云抗真意，郡阁晦高名。",
            "坐啸应无欲，宁辜济物情。"
        ],
        "title": "和张荆州九龄晨出郡舍林下",
        "id": "668736cb-2e47-45b1-b6d9-e943c41e1f7f"
    },
    {
        "author": "孙翃",
        "paragraphs": [
            "受命谳封疆，逢君牧豫章。",
            "于焉审虞芮，复尔共舟航。",
            "怅别秋阴尽，怀归客思长。",
            "江皋枉离赠，持此慰他乡。"
        ],
        "title": "奉酬张洪州九龄江上见赠",
        "id": "1f5beb19-67e2-4773-b8f8-5effef828301"
    },
    {
        "author": "徐仁友",
        "paragraphs": [
            "南望缑氏岭，山居共涧阴。",
            "东西十数里，缅邈方寸心。",
            "云日落广厦，莺花对孤琴。",
            "琴中多苦调，凄切谁复寻。"
        ],
        "title": "古意赠孙翃",
        "id": "12f78bb0-5e00-475f-82d8-06be38002050"
    },
    {
        "author": "苏绾",
        "paragraphs": [
            "汉主新丰邑，周王尚父师。",
            "云符沛童唱，雪应海神期。",
            "林变惊春早，山明讶夕迟。",
            "况逢温液霈，恩重御裘诗。"
        ],
        "title": "奉和姚令公驾幸温汤喜雪应制",
        "id": "a96b44c1-6739-43b1-972b-23ffe9cb582d"
    },
    {
        "author": "康庭芝",
        "paragraphs": [
            "天使下西楼，光含万里秋。",
            "台前疑挂镜，帘外似悬钩。",
            "张尹将眉学，班姬取扇俦。",
            "佳期应借问，为报在刀头。"
        ],
        "title": "咏月",
        "id": "76b2b7f8-8748-4cdb-99db-2385a0e93721"
    },
    {
        "author": "张宣明",
        "paragraphs": [
            "孤松郁山椒，肃爽凌清霄。",
            "既挺千丈干，亦生百尺条。",
            "青青恒一色，落落非一朝。",
            "大厦今已构，惜哉无人招。",
            "寒霜十二月，枝叶独不凋。"
        ],
        "title": "山行见孤松成咏",
        "id": "ee0836be-5444-4e92-bdcd-012b9e633cea"
    },
    {
        "author": "张宣明",
        "paragraphs": [
            "昔闻班家子，笔砚忽然投。",
            "一朝抚长剑，万里入荒陬。",
            "岂不服艰险，只思清国雠。",
            "山川去何岁，霜露几逢秋。",
            "玉塞已遐廓，铁关方阻修。",
            "东都日窅窅，西海此悠悠。",
            "卒使功名建，长封万里侯。"
        ],
        "title": "使至三姓咽面",
        "id": "caf76db9-d31b-429e-b8f4-4364e68e8014"
    },
    {
        "author": "卢崇道",
        "paragraphs": [
            "竹径女萝蹊，莲洲文石堤。",
            "静深人俗断，寻翫往还迷。",
            "碧潭秀初月，素林惊夕栖。",
            "褰幌纳鸟侣，罢琴听猨啼。",
            "佳辰改宿昔，胜寄在暌携。",
            "长怀赏心爱，如玉复如珪。"
        ],
        "title": "新都南亭别郭大元振",
        "id": "69cbee7e-a72f-40d5-b1d8-45c6a2de2b87"
    },
    {
        "author": "包融",
        "paragraphs": [
            "晨登翅头山，山曛黄雾起。",
            "却瞻迷向背，直下失城市。",
            "暾日衔东郊，朝光生邑里。",
            "扫除诸烟氛，照出众楼雉。",
            "青为洞庭山，白是太湖水。",
            "苍茫远郊树，倏忽不相似。",
            "万象以区别，森然共盈几。",
            "坐令开心胸，渐觉落尘滓。",
            "北岩千余仞，结庐谁家子。",
            "愿陪中峯游，朝暮白云里。"
        ],
        "tags": [
            "太湖",
            "洞庭湖"
        ],
        "title": "登翅头山题俨公石壁",
        "id": "64e5a06a-f81d-49c7-9a5d-b6c4fdbbcd91"
    },
    {
        "author": "包融",
        "paragraphs": [
            "荒台森荆杞，蒙笼无上路。",
            "传是古人迹，阮公长啸处。",
            "至今清风来，时时动林树。",
            "逝者共已远，升攀想遗趣。",
            "静然荒榛门，久之若有悟。",
            "灵光未歇灭，千载知仰慕。"
        ],
        "title": "阮公啸台",
        "id": "fb1e768a-e763-4ebc-99bb-55846f117ad3"
    },
    {
        "author": "包融",
        "paragraphs": [
            "江外有真隐，寂居岁已侵。",
            "结庐近西术，种树久成阴。",
            "人迹乍及户，车声遥隔林。",
            "自言解尘事，咫尺能辎尘。",
            "为道岂庐霍，会静由吾心。",
            "方秋院木落，仰望日萧森。",
            "持我兴来趣，采菊行相寻。",
            "尘念到门尽，远情对君深。",
            "一谈入理窟，再索破幽襟。",
            "安得山中信，致书移尚禽。"
        ],
        "title": "酬忠公林亭",
        "id": "47e1bba9-990a-4008-a8b1-aa2bcd8a2778"
    },
    {
        "author": "包融",
        "paragraphs": [
            "湖岸缆初解，莺啼别离处。",
            "遥见舟中人，时时一回顾。",
            "坐悲芳岁晚，花落青轩树。",
            "春梦随我心，悠扬逐君去。"
        ],
        "title": "送国子张主簿",
        "id": "eef64c3d-cdab-48ca-a00f-41052c7c3ce2"
    },
    {
        "author": "包融",
        "paragraphs": [
            "芸阁朝来雪，飘飖正满空。",
            "褰开明月下，校理落花中。",
            "色向怀铅白，光因翰简融。",
            "能令草玄者，回思入流风。"
        ],
        "title": "和陈校书省中翫雪",
        "id": "e7e28bc0-5783-4899-af12-9baceec134f8"
    },
    {
        "author": "包融",
        "paragraphs": [
            "茂德来征应，流泉入咏歌。",
            "含灵符上善，作字表中和。",
            "有草恒垂露，无风欲偃波。",
            "为看人共水，清白定谁多。"
        ],
        "title": "和崔会稽咏王兵曹厅前涌泉势城中字",
        "id": "bc5fff54-81e0-4a6a-8611-db52356cb40b"
    },
    {
        "author": "包融",
        "paragraphs": [
            "笑笑傍溪花，丛丛逐岸斜。",
            "朝开川上日，夜发浦中霞。",
            "照灼如临镜，䒠茸胜浣纱。",
            "春来武陵道，几树落仙家。"
        ],
        "title": "赋得岸花临水发",
        "id": "0eb73c7c-ae62-4e2e-9050-c1b67cd5bcd2"
    },
    {
        "author": "包融",
        "paragraphs": [
            "武陵川径入幽遐，中有鸡犬秦人家。",
            "先时见者为谁耶，源水今流桃复花。"
        ],
        "tags": [
            "送别"
        ],
        "title": "武陵桃源送人",
        "id": "a01291fb-dbf6-478b-a177-2e8bbb9c5584"
    },
    {
        "author": "丁仙芝",
        "paragraphs": [
            "上人久弃世，中道自忘筌。",
            "寂照出羣有，了心清众缘。",
            "所以于此地，筑馆开青莲。",
            "果药罗砌下，烟虹垂户前。",
            "咒中洒甘露，指处流香泉。",
            "禅远目无事，体清宵不眠。",
            "枳闻庐山法，松入汉阳禅。",
            "一枕西山外，虚舟常浩然。"
        ],
        "tags": [
            "庐山"
        ],
        "title": "和荐福寺英公新构禅堂",
        "id": "9c17ce38-a6c8-4d25-8d82-f762b7c6b59d"
    },
    {
        "author": "丁仙芝",
        "paragraphs": [
            "十年种田滨五湖，十年遭涝尽为芜。",
            "频年井税常不足，今年缗钱谁为输。",
            "东邻转谷五之利，西邻贩缯日已贵。",
            "而我守道不迁业，谁能肯敢效此事。",
            "紫微侍郎白虎殿，出入通籍回天眷。",
            "晨趋彩笔柏梁篇，昼出雕盘大官膳。",
            "会应怜尔居素约，可即长年守贫贱。"
        ],
        "title": "赠朱中书",
        "id": "d596b388-593f-43f7-aa91-e09e6fd59413"
    },
    {
        "author": "丁仙芝",
        "paragraphs": [
            "繁霜晓幕鸣柏乌，待子兽炭然金炉。",
            "重门启锁紫髯胡，新披骢马陇西驹。",
            "头戴獬豸急晨趋，明光殿前见天子，今日应弹佞幸夫。"
        ],
        "title": "戏赠姚侍御",
        "id": "cfb0ae5e-0ca1-48af-ac89-4ada2cc1f1f3"
    },
    {
        "author": "丁仙芝",
        "paragraphs": [
            "晓幕红襟燕，春城白项乌。",
            "只来梁上语，不向府中趋。",
            "城头坎坎鼓声曙，满庭新种樱桃树。",
            "桃花昨夜撩乱开，当轩发色映楼台。",
            "十千兑得余杭酒，二月春城长命杯。",
            "酒後留君待明月，还将明月送君回。"
        ],
        "title": "余杭醉歌赠吴山人",
        "id": "f6b5b537-3c6d-4c76-bb3d-c1f765308578"
    },
    {
        "author": "丁仙芝",
        "paragraphs": [
            "守岁多然烛，通宵莫掩扉。",
            "客愁当暗满，春色向明归。",
            "玉斗巡初匝，银河落渐微。",
            "开正献岁酒，千里间庭闱。"
        ],
        "title": "京中守岁",
        "id": "4145adde-b933-4175-8a83-b567f42e55cd"
    },
    {
        "author": "丁仙芝",
        "paragraphs": [
            "桂檝中流望，空波两畔明。",
            "林开扬子驿，山出润州城。",
            "海尽边阴静，江寒朔吹生。",
            "更闻风叶下，淅沥度秋声。"
        ],
        "title": "渡扬子江",
        "id": "e5b38f6a-08a9-4942-ae35-5dd9f94304bf"
    },
    {
        "author": "丁仙芝",
        "paragraphs": [
            "平阳旧池馆，寂寞使人愁。",
            "座卷流黄簟，帘垂白玉钩。",
            "庭闲花自落，门闭水空流。",
            "追想吹箫处，应随仙鹤游。"
        ],
        "title": "长宁公主旧山池",
        "id": "1ab5083b-3274-40a4-8c4c-1c5815f99470"
    },
    {
        "author": "丁仙芝",
        "paragraphs": [
            "夜久闻羗笛，寥寥虚客堂。",
            "山空响不散，溪静曲宜长。",
            "草木生边气，城池泛夕凉。",
            "虚然异风出，髣髴宿平阳。"
        ],
        "title": "剡溪馆闻笛",
        "id": "f5ee9ca8-b098-4217-9b6b-6d39355e2aba"
    },
    {
        "author": "丁仙芝",
        "paragraphs": [
            "圣哲承休运，伊夔列上台。",
            "覃恩丹徼远，入贡素翚来。",
            "北阙欣初见，南枝顾未回。",
            "敛容残雪净，矫翼片云开。",
            "驯扰将无惧，翻飞幸不猜。",
            "甘从上林里，饮啄自徘徊。"
        ],
        "title": "越裳贡白雉",
        "id": "a04e286d-365c-465f-be1e-6bd6497c38f9"
    },
    {
        "author": "丁仙芝",
        "paragraphs": [
            "长干斜路北，近浦是儿家。",
            "有意来相访，明朝出浣纱。"
        ],
        "title": "江南曲五首 一",
        "id": "177a290b-ab04-46ac-a70e-6e8c3e1563d9"
    },
    {
        "author": "丁仙芝",
        "paragraphs": [
            "发向横塘口，船开值急流。",
            "知郎旧时意，且请拢船头。"
        ],
        "title": "江南曲五首 二",
        "id": "749747c0-70c3-4cdf-b69f-c04b0f9a3c1a"
    },
    {
        "author": "丁仙芝",
        "paragraphs": [
            "昨暝逗南陵，风声波浪阻。",
            "入浦不逢人，归家谁信汝。"
        ],
        "title": "江南曲五首 三",
        "id": "7af78fae-7826-4eeb-af76-0c6a4a3e9b8f"
    },
    {
        "author": "丁仙芝",
        "paragraphs": [
            "未晓已成妆，乘潮去茫茫。",
            "因从京口渡，使报邵陵王。"
        ],
        "title": "江南曲五首 四",
        "id": "0db62e12-9ab8-44ca-beee-630539346037"
    },
    {
        "author": "丁仙芝",
        "paragraphs": [
            "始下芙蓉楼，言发琅琊岸。",
            "急为打船开，恶许傍人见。"
        ],
        "title": "江南曲五首 五",
        "id": "6a3f1a5a-ec6d-4d68-bc7c-1076f0e0b6c2"
    },
    {
        "author": "丁仙芝",
        "paragraphs": [
            "穷花常闭户，秋城闻捣衣。",
            "树回早秋色，川长迟落晖。"
        ],
        "title": "句",
        "id": "00c502e9-0d35-412a-87cd-9569751b56c6"
    },
    {
        "author": "蔡隐丘",
        "paragraphs": [
            "山上天将近，人间路渐遥。",
            "谁当云里见，知欲渡仙桥。"
        ],
        "title": "石桥琪树",
        "id": "07e89d25-01be-46f0-a638-cd4456fc6276"
    },
    {
        "author": "蔡隐丘",
        "paragraphs": [
            "整巾千嶂耸，曳履百泉鸣。"
        ],
        "title": "句",
        "id": "cd7d8cf4-1601-4c21-9058-b47c99900863"
    },
    {
        "author": "蔡希周",
        "paragraphs": [
            "天行云从指骊宫，浴日余波锡诏同。",
            "彩殿氤氲拥香溜，纱窗宛转闭和风。",
            "来将兰气冲皇泽，去引星文捧碧空。",
            "自怜遇坎便能止，愿托仙槎路未通。"
        ],
        "title": "奉和扈从温泉宫承恩赐浴",
        "id": "8ec575c9-fa85-4e55-81ae-b0fd03de06aa"
    },
    {
        "author": "蔡希寂",
        "paragraphs": [
            "好闲知在家，退迹何必深。",
            "不出人境外，萧条江海心。",
            "轩车自来往，空名对清阴。",
            "川涘将钓玉，乡亭期散金。",
            "素晖射流濑，翠色绵森林。",
            "曾为诗书癖，宁惟耕稼任。",
            "吾兄许微尚，枉道来相寻。",
            "朝庆老莱服，夕闲安道琴。",
            "文章遥颂美，寤寐增所钦。",
            "既郁苍生望，明时岂陆沈。"
        ],
        "title": "同家兄题渭南王公别业",
        "id": "ba63b5b7-5201-41f8-9d57-e2258a8d3d01"
    },
    {
        "author": "蔡希寂",
        "paragraphs": [
            "名都标佛剎，梵构临河干。",
            "举目上方峻，森森青翠攒。",
            "步登诸劫尽，忽造浮云端。",
            "当暑敞扃闼，却嫌絺绤寒。",
            "禅房最高顶，静者殊闲安。",
            "疎雨向空城，数峯帘外盘。",
            "午钟振衣坐，招我同一餐。",
            "真味杂饴露，众香唯茝兰。",
            "晚来恣偃俛，茶果仍留欢。"
        ],
        "title": "登福先寺上方然公禅室",
        "id": "a8192f25-446d-4ab4-801f-6a095dd511b9"
    },
    {
        "author": "蔡希寂",
        "paragraphs": [
            "西别秦关近，东行陕服长。",
            "川原余让畔，歌吹忆遗棠。",
            "河水流城下，山云起路傍。",
            "更怜栖泊处，池馆绕林篁。"
        ],
        "title": "陕中作",
        "id": "14f9b10b-83ed-407d-b6ab-90784434eda9"
    },
    {
        "author": "蔡希寂",
        "paragraphs": [
            "绵绵钟漏洛阳城，客舍贫居绝送迎。",
            "逢君贳酒因成醉，醉後焉知世上情。"
        ],
        "title": "洛阳客舍逢祖咏留宴",
        "id": "5a866c5e-cec4-4ae5-ba65-010f97788cde"
    },
    {
        "author": "蔡希寂",
        "paragraphs": [
            "大河东北望桃林，杂树冥冥结翠阴。",
            "不知君作神仙尉，特讶行来云雾深。"
        ],
        "title": "赠张敬微",
        "id": "210e4b4a-f6b8-4761-8dba-9e3ff50293d8"
    },
    {
        "author": "张潮",
        "paragraphs": [
            "壻贫如珠玉，壻富如埃尘。",
            "贫时不忘旧，富日多宠新。",
            "妾本富家女，与君为偶匹。",
            "惠好一何深，中门不曾出。",
            "妾有绣衣裳，葳蕤金缕光。",
            "念君贫且贱，易此从远方。",
            "远方三千里，思君心未已。",
            "日暮情更来，空望去时水。",
            "孟夏麦始秀，江上多南风。",
            "商贾归欲尽，君今尚巴东。",
            "巴东有巫山，窈窕神女颜。",
            "常恐游此方，果然不知还。"
        ],
        "title": "江风行",
        "id": "08b9dea0-7e08-4ae3-a558-5db3ebaa8d9f"
    },
    {
        "author": "张潮",
        "paragraphs": [
            "玉盘转明珠，君心无定准。",
            "昨见襄阳客，剩说襄阳好无尽。",
            "襄汉水，岘山垂，汉水东流风北吹。",
            "只言一世长娇宠，那悟今朝见别离。",
            "君渡清羗渚，知人独不语。",
            "妾见鸟栖林，忆君相思深。",
            "莫作云间鸿，离声顾俦侣。",
            "尚如匣中剑，分形会同处。",
            "是君妇，识君情，怨君恨君为此行。",
            "下床一宿不可保，况乃万里襄阳城。",
            "襄阳传近大堤北，君到襄阳莫回惑。",
            "大堤诸女儿，怜钱不怜德。"
        ],
        "title": "襄阳行",
        "id": "5fe8fb13-d2f7-4f59-9cc0-d4b52d2c6b8b"
    },
    {
        "author": "张潮",
        "paragraphs": [
            "朝出沙头日正红，晚来云起半江中。",
            "赖逢邻女曾相识，并着莲舟不畏风。"
        ],
        "title": "采莲词",
        "id": "127c8d97-6aa4-4bfe-bbb8-b73e6c984cee"
    },
    {
        "author": "张潮",
        "paragraphs": [
            "茨菰叶烂别西湾，莲子花开犹未还。",
            "妾梦不离江水上，人传郎在凤凰山。"
        ],
        "title": "江南行",
        "id": "501fed64-f4bf-40aa-8e79-b15610ecaa0a"
    },
    {
        "author": "张潮",
        "paragraphs": [
            "忆昔深闺里，烟尘不曾识。",
            "嫁与长干人，沙头候风色。",
            "五月南风兴，思君下巴陵。",
            "八月西风起，想君发[扬]子。",
            "去来悲如何，见少离别多。",
            "湘潭几日到，妾梦越风波。",
            "昨夜狂风度，吹折江头树。",
            "淼淼暗无边，行人在何处。",
            "北客真三公，朱衣满江中。",
            "薄暮来投宿，数朝不肯东。",
            "好乘浮云骢，佳期兰渚东。",
            "鸳鸯绿浦上，翡翠锦屏中。",
            "自怜十五余，颜色桃花红。",
            "那作商人妇，愁水复愁风。"
        ],
        "title": "长干行",
        "id": "1fefba2a-49be-45fc-9575-166b0567930e"
    },
    {
        "author": "张潮",
        "paragraphs": [
            "寒林苞晚橘，风絮露垂杨。"
        ],
        "title": "句",
        "id": "bf892243-b038-4aca-a78d-30114fcb1125"
    },
    {
        "author": "张翚",
        "paragraphs": [
            "跻险入幽林，翠微含竹殿。",
            "泉声无休歇，山色时隐见。",
            "潮来杂风雨，梅落成霜霰。",
            "一从方外游，顿觉尘心变。"
        ],
        "title": "游栖霞寺",
        "id": "92f9905a-855c-40c1-ac2a-854b61b1566d"
    },
    {
        "author": "张翚",
        "paragraphs": [
            "茫茫烟上水，日暮阴云飞。",
            "孤坐正愁绪，湖南谁捣衣。"
        ],
        "title": "绝句",
        "id": "9a7136ae-e46a-48fe-818a-3ccd4538fa2e"
    },
    {
        "author": "周瑀",
        "paragraphs": [
            "门对青山近，汀牵绿草长。",
            "寒深包晚橘，风紧落垂杨。",
            "湖畔闻渔唱，天边数鴈行。",
            "萧然有高士，清思满书堂。"
        ],
        "title": "潘司马别业",
        "id": "9eed79f1-49ed-4848-8df8-7f77613f00b4"
    },
    {
        "author": "周瑀",
        "paragraphs": [
            "故人嗟此别，相送出烟垧。",
            "柳色分官路，荷香入水亭。",
            "离歌未尽曲，酌酒共忘形。",
            "把手河桥上，孤山日暮青。"
        ],
        "title": "送潘三入京",
        "id": "4880b25c-7b97-489c-adc7-68049ef84083"
    },
    {
        "author": "周瑀",
        "paragraphs": [
            "朝见青山雪，暮见青山云。",
            "云山无断绝，秋思日纷纷。"
        ],
        "title": "临川山行",
        "id": "86c29e00-f2a1-4f6c-a94e-b0e34c2cff6f"
    },
    {
        "author": "谈戭",
        "paragraphs": [
            "指途清溪里，左右唯深林。",
            "云蔽望乡处，雨愁为客心。",
            "遇人多物役，听鸟时幽音。",
            "何必沧浪水，庶兹浣尘襟。"
        ],
        "title": "清溪馆作",
        "id": "74b8473f-9ca2-436f-a3d7-cd0e4acfa909"
    },
    {
        "author": "谈戭",
        "paragraphs": [
            "清清江潭树，日夕增所思。"
        ],
        "title": "句",
        "id": "785e8cf2-185e-4843-b539-7bae8c4e64b8"
    },
    {
        "author": "殷遥",
        "paragraphs": [
            "万里隤城在，三边虏气衰。",
            "沙填孤嶂角，烧断故关碑。",
            "马色经寒惨，鵰声带晚悲。",
            "将军正闲暇，留客换歌辞。"
        ],
        "title": "塞上",
        "id": "f67279c0-fbec-4a62-a5be-16f1c58eb60f"
    },
    {
        "author": "殷遥",
        "paragraphs": [
            "君此卜行日，高堂应梦归。",
            "莫将和氏泪，滴着老莱衣。",
            "岳雨连河细，田禽出麦飞。",
            "到家调膳後，吟好送斜晖。"
        ],
        "title": "送友人下第归省",
        "id": "88a6a7aa-6a5b-4ce9-9b51-9187cf3a5a76"
    },
    {
        "author": "殷遥",
        "paragraphs": [
            "风流与才思，俱似晋时人。",
            "淮月归心促，江花入兴新。",
            "云深苍海暮，柳暗白门春。",
            "共道官犹小，怜君孝养亲。"
        ],
        "title": "送杜士瞻楚州觐省",
        "id": "29601924-1af4-441b-9a95-9d59e3ea20f7"
    },
    {
        "author": "殷遥",
        "paragraphs": [
            "故人虽薄宦，往往涉清溪。",
            "凿牖对山月，褰裳拂涧霓。",
            "游鱼逆水上，宿鸟向风栖。",
            "一见桃花发，能令秦汉迷。"
        ],
        "title": "友人山亭",
        "id": "6565de4f-4eb4-4645-9ec4-e49462bbcbb7"
    },
    {
        "author": "殷遥",
        "paragraphs": [
            "寂历青山晚，山行趣不稀。",
            "野花成子落，江燕引雏飞。",
            "暗草熏苔径，晴杨扫石矶。",
            "俗人犹语此，余亦转忘归。"
        ],
        "title": "春晚山行",
        "id": "57cc79ae-2171-4b30-8834-1ca6e7fdb865"
    },
    {
        "author": "沈如筠",
        "paragraphs": [
            "寂历远山意，微冥半空碧。",
            "绿萝无冬春，彩云竟朝夕。",
            "张子海内奇，久为岩中客。",
            "圣君当梦想，安得老松石。"
        ],
        "title": "寄张征古",
        "id": "ceac2818-1ba1-44a5-aafd-22c93a3309b4"
    },
    {
        "author": "沈如筠",
        "paragraphs": [
            "鴈尽书难寄，愁多梦不成。",
            "愿随孤月影，流照伏波营。"
        ],
        "tags": [
            "思念",
            "闺怨",
            "妇女"
        ],
        "title": "闺怨二首 一",
        "id": "3f26ce3f-5ee1-4ee8-86ff-5518745202b7"
    },
    {
        "author": "沈如筠",
        "paragraphs": [
            "陇底嗟长别，流襟一动君。",
            "何言幽咽所，更作死生分。"
        ],
        "title": "闺怨二首 二",
        "id": "eaa74fb2-a2e1-460e-86a0-e00d5b78066b"
    },
    {
        "author": "沈如筠",
        "paragraphs": [
            "河洲花艳爚，庭树光彩蒨。",
            "白云天台山，可思不可见。"
        ],
        "title": "寄天台司马道士",
        "id": "1d3e6ed1-b1fe-4cca-ad4e-7e4b7ad61d9c"
    },
    {
        "author": "沈如筠",
        "paragraphs": [
            "思酸寒鴈断，淅沥秋树空。",
            "渔阳燕旧都，美女花不如。"
        ],
        "title": "句",
        "id": "f52b1bcf-63cb-47a5-915e-ce13083964e2"
    },
    {
        "author": "孙处玄",
        "paragraphs": [
            "欲啭声犹涩，将飞羽未调。",
            "高风不借便，何处得迁乔。"
        ],
        "title": "咏黄莺",
        "id": "6fc9de56-4aca-4cbb-8abe-4cfcdb96d3a6"
    },
    {
        "author": "孙处玄",
        "paragraphs": [
            "汉家轻壮士，无状杀彭王。",
            "一遇风尘起，令谁守四方。"
        ],
        "title": "失题",
        "id": "197bdcd7-6fc5-4644-a965-96cafe102d90"
    },
    {
        "author": "孙处玄",
        "paragraphs": [
            "残花与露落，堕叶随风翻。",
            "日侧南涧幽，风凝北林暮。"
        ],
        "title": "句",
        "id": "ca20df22-e548-4a99-9f4c-1f78d0c301f5"
    },
    {
        "author": "徐延寿",
        "paragraphs": [
            "大道连国门，东西种杨柳。",
            "葳蕤君不见，袅娜垂来久。",
            "缘枝栖暝禽，雄去雌独吟。",
            "余花怨春尽，微月起秋阴。",
            "坐望窗中蝶，起攀枝上叶。",
            "好风吹长条，婀娜何如妾。",
            "妾见柳园新，高楼四五春。",
            "莫吹胡塞曲，愁杀陇头人。"
        ],
        "title": "折杨柳",
        "id": "3c4b7c86-882b-4525-a284-f3b3812546d4"
    },
    {
        "author": "徐延寿",
        "paragraphs": [
            "摇艇至南国，国门连大江。",
            "中洲西边岸，数步一垂杨。",
            "金钏越溪女，罗衣胡粉香。",
            "织缣春卷幔，采蕨暝提筐。",
            "弄瑟娇垂幌，迎人笑下堂。",
            "河头浣衣处，无数紫鸳鸯。"
        ],
        "title": "南州行",
        "id": "57f3cd85-28f7-47ba-accb-b9d2b7d10f1d"
    },
    {
        "author": "徐延寿",
        "paragraphs": [
            "闺妇持刀坐，自怜裁剪新。",
            "叶催情缀色，花寄手成春。",
            "帖燕留妆户，黏鸡待饷人。",
            "擎来问夫壻，何处不如真。"
        ],
        "title": "人日剪彩",
        "id": "8d7bd64d-8899-4188-80fe-58b3a0063af2"
    },
    {
        "author": "樊晃",
        "paragraphs": [
            "南路磋跎客未回，常嗟物候暗相催。",
            "四时不变江头草，十月先开岭上梅。"
        ],
        "title": "南中感怀",
        "id": "05548d45-5c9e-475e-bd89-e10dbf89a995"
    },
    {
        "author": "樊晃",
        "paragraphs": [
            "巧裁蝉鬓畏风吹，尽作蛾眉恐人妒。"
        ],
        "title": "句",
        "id": "8928ce05-1d1d-4a58-a334-f4f8b624e6b8"
    },
    {
        "author": "李憕",
        "paragraphs": [
            "落日弥纶地，公才画省郎。",
            "词惊起草笔，坐引护衣香。",
            "双阙天河近，千门夕漏长。",
            "遥知台上宿，不独有文强。"
        ],
        "title": "和户部杨员外伯成寓直",
        "id": "3e4c5e1e-96f2-4339-9789-4e45f6f170ba"
    },
    {
        "author": "李憕",
        "paragraphs": [
            "感梦通玄化，覃恩降紫宸。",
            "赐钱开汉府，分帛醉尧人。",
            "地隔朝宗庆，亭临卜洛新。",
            "行看广云雨，二月次东巡。"
        ],
        "title": "同望幸新亭赐钱公宴",
        "id": "d10809a9-e7c1-4d27-8759-b4b32fe17fd4"
    },
    {
        "author": "李憕",
        "paragraphs": [
            "别馆春还淑气催，三宫路转凤皇台。",
            "云飞北阙轻阴散，雨歇南山积翠来。",
            "御柳遥随天仗发，林花不待晓风开。",
            "已知圣泽深无限，更喜年芳入睿才。"
        ],
        "title": "奉和圣制从蓬莱向兴庆阁道中留春雨中春望之作应制",
        "id": "d7074ac6-6297-4761-ba43-5b3e76de300c"
    },
    {
        "author": "李邕",
        "paragraphs": [
            "西陵望何及，弦管徒在兹。",
            "谁言死者乐，但令生者悲。",
            "丈夫有余志，儿女焉足私。",
            "扰扰多俗情，投迹互相师。",
            "直节岂感激，荒淫乃凄其。",
            "颍水有许由，西山有伯夷。",
            "颂声何寥寥，唯闻铜雀诗。",
            "君举良未易，永为後代嗤。"
        ],
        "title": "铜雀妓",
        "id": "4a58b5cf-8779-4148-b8eb-e5dd3cad0594"
    },
    {
        "author": "李邕",
        "paragraphs": [
            "彩云惊岁晚，缭绕孤山头。",
            "散作五般色，凝为一段愁。",
            "影虽沈涧底，形在天际游。",
            "风动必飞去，不应长此留。"
        ],
        "title": "咏云",
        "id": "902a9ae8-7f5f-4a23-9204-52aa739e7c12"
    },
    {
        "author": "李邕",
        "paragraphs": [
            "吾宗固神秀，体物写谋长。",
            "形制开古迹，曾冰延乐方。",
            "太山雄地理，巨壑眇云庄。",
            "高兴汨烦促，永怀清典常。",
            "含弘知四大，出入见三光。",
            "负郭喜秔稻，安时歌吉祥。"
        ],
        "title": "登历下古城员外孙新亭",
        "id": "d213db65-8a6b-4c37-a5e5-798519744192"
    },
    {
        "author": "李邕",
        "paragraphs": [
            "传闻银汉支机石，复见金舆出紫微。",
            "织女桥边乌鹊起，仙人楼上凤皇飞。",
            "流风入座飘歌扇，瀑水侵阶溅舞衣。",
            "今日还同犯牛斗，乘槎共逐海潮归。"
        ],
        "title": "奉和初春幸太平公主南庄应制",
        "id": "fe2277d7-42fb-4069-b4d2-c69887a0b629"
    },
    {
        "author": "王湾",
        "paragraphs": [
            "常爱南山游，因而尽原隰。",
            "数朝至林岭，百仞登嵬岌。",
            "石壮马径穷，苔色步缘入。",
            "物奇春状改，气远天香集。",
            "虚洞策杖鸣，低云拂衣湿。",
            "倚岩见庐舍，入户欣拜揖。",
            "问性矜勤劳，示心教澄习。",
            "玉英时共饭，芝草为余拾。",
            "境绝人不行，潭深鸟空立。",
            "一乘从此授，九转兼是给。",
            "辞处若轻飞，憩来唯吐吸。",
            "闲襟超已胜，回路倏而及。",
            "烟色松上深，水流山下急。",
            "渐平逢车骑，向晚睨城邑。",
            "峯在野趣繁，尘飘宦情涩。",
            "辛苦久为吏，劳生何妄执。",
            "日暮怀此山，悠然赋斯什。"
        ],
        "tags": [
            "终南山"
        ],
        "title": "奉使登终南山",
        "id": "e4c75dc6-6c7d-4141-a878-7d8786d4bebb"
    },
    {
        "author": "王湾",
        "paragraphs": [
            "忝职畿甸淹，滥陪时俊後。",
            "才轻策疲劣，势薄常驱走。",
            "牵役劳风尘，秉心在岩薮。",
            "宗贤开别业，形胜代希偶。",
            "竹绕清渭滨，泉流白渠口。",
            "逡巡期赏会，挥忽变星斗。",
            "逮此乘务闲，因而访幽叟。",
            "入来殊景物，行复洗纷垢。",
            "林静秋色多，潭深月光厚。",
            "盛香莲近拆，新味瓜初剖。",
            "滞拙怀隐沦，书之寄良友。"
        ],
        "title": "晚夏马嵬卿叔池亭即事寄京都一二知己",
        "id": "f25a9d9e-3d21-4565-af59-e4e97bd1eed1"
    },
    {
        "author": "王湾",
        "paragraphs": [
            "金殿忝陪贤，琼羞忽降天。",
            "鼎罗仙掖里，觞拜琐闱前。",
            "院逼青霄路，厨和紫禁烟。",
            "酒酣空忭舞，何以荅昌年。"
        ],
        "title": "丽正殿赐宴同勒天前烟年四韵应制",
        "id": "076db65b-9bc5-42e9-b146-28e50e39fc50"
    },
    {
        "author": "王湾",
        "paragraphs": [
            "华月当秋满，朝英假兴同。",
            "净林新霁入，规院小凉通。",
            "碎影行筵里，摇花落酒中。",
            "清宵凝爽意，倂此助文雄。"
        ],
        "title": "奉和贺监林月清酌",
        "id": "31df5224-a5fc-449d-ad93-17de30f6e9cc"
    },
    {
        "author": "王湾",
        "paragraphs": [
            "客路青山外，行舟绿水前。",
            "潮平两岸阔，风正一帆悬。",
            "海日生残夜，江春入旧年。",
            "乡书何处达，归雁洛阳边。"
        ],
        "tags": [
            "唐诗三百首",
            "七年级上册(课内)",
            "地点",
            "五言律诗",
            "初中古诗",
            "哲理",
            "思乡"
        ],
        "title": "次北固山下",
        "id": "5bb5c590-5de8-4bfb-aee6-30bc4bcdf99a"
    },
    {
        "author": "王湾",
        "paragraphs": [
            "虚室有秦筝，筝新月复清。",
            "弦多弄委曲，柱促语分明。",
            "晓怨凝繁手，春娇入曼声。",
            "近来唯此乐，传得美人情。"
        ],
        "title": "观搊筝",
        "id": "ea4b6d44-baf2-4afc-9554-c48284940ccc"
    },
    {
        "author": "王湾",
        "paragraphs": [
            "苏台忆季常，飞棹历江乡。",
            "持此功曹掾，初离华省郎。",
            "贵门生礼乐，明代秉文章。",
            "嘉郡位先进，鸿儒名重扬。",
            "爰从姻娅贬，岂失忠信防。",
            "万里行骥足，十年暌凤翔。",
            "回迁翊元圣，入拜伫惟良。",
            "别业对南浦，羣书满北堂。",
            "意深投辖盛，才重接筵光。",
            "陋学叨铅简，弱龄许翰场。",
            "神驰劳旧国，颜展别殊方。",
            "际晓杂氛散，残春众物芳。",
            "烟和疎树满，雨续小溪长。",
            "旅拙感成慰，通贤顾不忘。",
            "从来琴曲罢，开匣为君张。"
        ],
        "title": "晚春诣苏州敬赠武员外",
        "id": "2db81524-6e32-4f96-b553-86b51abc429a"
    },
    {
        "author": "王湾",
        "paragraphs": [
            "圣主万年兴，贤臣数载升。",
            "古灵传岳秀，宏量禀川澄。",
            "畿甸举长策，风霜秉直绳。",
            "出车遥俗震，登阁满朝称。",
            "赋简流亡辑，农安政理凭。",
            "还家新长幼，巡垄旧沟塍。",
            "忠梗大勋立，寰瀛堕业惩。",
            "焚香兼御史，悬镜委中丞。",
            "旟隼当朝立，台骢发郡乘。",
            "司徒汉家重，国典颍川征。",
            "云路俄平入，台阶忽上凌。",
            "秉钧调造化，宣綍慰黎烝。",
            "金省方秋作，瑶轩直夜凭。",
            "中书赠陈准，右相简王陵。",
            "三杰贤更穆，百僚欢且兢。",
            "摇怀及宾友，计曲辨淄渑。",
            "阊阖暝阴散，钩陈爽气凝。",
            "月深宫树转，河近禁楼冰。",
            "卑吏夙驱策，微涓效斗升。",
            "望麾宵继火，书板曙怀蒸。",
            "彼此虽流盼，规模转服膺。",
            "惠将霄汉隔，劳或岁时矜。",
            "位重恩宁滥，才轻慑不胜。",
            "林峦甘独往，疵贱苦相仍。",
            "敢忘衔花雀，思同附骥蝇。",
            "平生逐鸟雀，何日嗣苍鹰。"
        ],
        "title": "秋夜寓直即事怀赠萧令公裴侍郎兼通简南省诸友人",
        "id": "ebfa17b6-afc5-4123-81cd-62f7f9625597"
    },
    {
        "author": "王湾",
        "paragraphs": [
            "明代资多士，儒林得异才。",
            "书从金殿出，人向玉墀来。",
            "词学张平子，风仪褚彦回。",
            "崇仪希上德，近侍接元台。",
            "曩契心期早，今游宴赏陪。",
            "屡迁君擢桂，分尉我从梅。",
            "忽遇乘轺客，云倾构厦材。",
            "泣为洹水化，叹作泰山颓。",
            "冀善初将慰，寻言半始猜。",
            "位联情易感，交密痛难裁。",
            "远日寒旌暗，长风古挽哀。",
            "寰中无旧业，行处有新苔。",
            "反哭魂犹寄，终丧子尚孩。",
            "葬田门吏给，坟木路人栽。",
            "遽泄悲成往，俄传宠令回。",
            "玄经贻石室，朱绂耀泉台。",
            "地古春长闭，天明夜不开。",
            "登山一临哭，挥泪满蒿莱。"
        ],
        "tags": [
            "泰山"
        ],
        "title": "哭补阙亡友綦毋学士",
        "id": "e88124ec-8947-407d-a166-3888dc12d228"
    },
    {
        "author": "王湾",
        "paragraphs": [
            "耿耿曙河微，神仙此夜稀。",
            "今年七月闰，应得两回归。"
        ],
        "title": "闰月七日织女",
        "id": "d2900cc3-a8f3-4d4b-82b9-e9f22d17c8ab"
    },
    {
        "author": "王湾",
        "paragraphs": [
            "月华照杵空随妾，风响传砧不到君。"
        ],
        "title": "句",
        "id": "6d77d022-7335-45c9-aa82-0e1725555536"
    },
    {
        "author": "史青",
        "paragraphs": [
            "今岁今宵尽，明年明日催。",
            "寒随一夜去，春逐五更来。",
            "气色空中改，容颜暗里回。",
            "风光人不觉，已着後园梅。"
        ],
        "tags": [
            "春节"
        ],
        "title": "应诏赋得除夜",
        "id": "7c339c18-2e14-4988-ba44-43ea5456e44d"
    },
    {
        "author": "王泠然",
        "paragraphs": [
            "隋家天子忆扬州，厌坐深宫傍海游。",
            "穿地凿山开御路，鸣笳叠鼓泛清流。",
            "流从巩北分河口，直到淮南种官柳。",
            "功成力尽人旋亡，代谢年移树空有。",
            "当时彩女侍君王，绣帐旌门对柳行。",
            "青叶交垂连幔色，白花飞度染衣香。",
            "今日摧残何用道，数里曾无一枝好。",
            "驿骑征帆损更多，山精野魅藏应老。",
            "凉风八月露为霜，日夜孤舟入帝乡。",
            "河畔时时闻木落，客中无不泪沾裳。"
        ],
        "title": "汴堤柳",
        "id": "aa433fe7-1543-4bfd-9898-bde02b490e2f"
    },
    {
        "author": "王泠然",
        "paragraphs": [
            "游人夜到汝阳间，夜色冥蒙不解颜。",
            "谁家暗起寒山烧，因此明中得见山。",
            "山头山下须臾满，历险缘深无暂断。",
            "焦声散着羣树鸣，炎气傍林一川暖。",
            "是时西北多海风，吹上连天光更雄。",
            "浊烟熏月黑，高艳爇云红。",
            "初谓炼丹仙灶里，还疑铸剑神溪中。",
            "划为飞电来照物，乍作流星并上空。",
            "西山无草光已灭，东顶荧荧犹未绝。",
            "沸汤空谷数道水，融盖阴崖几年雪。",
            "两京贫病若为居，四壁皆成凿照余。",
            "未得贵游同秉烛，唯将半影借披书。"
        ],
        "title": "夜光篇",
        "id": "55b45ff4-173f-42d3-82bb-7f9404191f94"
    },
    {
        "author": "王泠然",
        "paragraphs": [
            "古木卧平沙，摧残岁月赊。",
            "有根横水石，无叶拂烟霞。",
            "春至苔为叶，冬来雪作花。",
            "不逢星汉使，谁辨是灵槎。"
        ],
        "title": "古木卧平沙",
        "id": "03e63bb4-cad0-4027-b341-bb449e5f0f00"
    },
    {
        "author": "王泠然",
        "paragraphs": [
            "昔予从不调，经岁旅淮源。",
            "念尔长相失，何时返故园。",
            "寄书迷处所，分袂隔凉温。",
            "远道俱为客，他乡共在原。",
            "归情春伴雁，愁泣夜随猨。",
            "愧见高堂上，朝朝独倚门。"
        ],
        "title": "淮南寄舍弟",
        "id": "8e072273-a90f-49d2-bd63-6da85977707b"
    },
    {
        "author": "王泠然",
        "paragraphs": [
            "林狖欺童子，山精试老僧。",
            "陈兵剑阁山将动，饮马珠江水不流。",
            "官微思倚玉，文浅怯投珠。"
        ],
        "title": "句",
        "id": "642529dd-2808-475b-9ca4-ad6985008f89"
    },
    {
        "author": "张子容",
        "paragraphs": [
            "林花发岸口，气色动江新。",
            "此夜江中月，流光花上春。",
            "分明石潭里，宜照浣纱人。"
        ],
        "title": "春江花月夜二首 一",
        "id": "aeec458f-b3b7-4d10-9f85-62dcc40c3a9c"
    },
    {
        "author": "张子容",
        "paragraphs": [
            "交甫怜瑶佩，仙妃难重期。",
            "沈沈绿江晚，惆怅碧云姿。",
            "初逢花上月，言是弄珠时。"
        ],
        "title": "春江花月夜二首 二",
        "id": "b99dc5a8-4003-4bb0-9a4d-b088be0d8cb1"
    },
    {
        "author": "张子容",
        "paragraphs": [
            "一尉东南远，谁知此夜欢。",
            "诸侯倾皁盖，仙客整黄冠。",
            "染翰灯花满，飞觞云气寒。",
            "欣承国士遇，更借美人看。"
        ],
        "title": "云阳驿陪崔使君邵道士夜宴",
        "id": "ffd4483e-e27d-4f9e-a371-4a62234c1000"
    },
    {
        "author": "张子容",
        "paragraphs": [
            "远客襄阳郡，来过海岸家。",
            "樽开柏叶酒，灯发九枝花。",
            "妙曲逢卢女，高才得孟嘉。",
            "东山行乐意，非是竞繁华。"
        ],
        "title": "除夜乐城逢孟浩然",
        "id": "9e85481e-fbae-467c-bb19-e7ea6e7846e2"
    },
    {
        "author": "张子容",
        "paragraphs": [
            "灵异寻沧海，笙歌访翠微。",
            "江鸥迎共狎，云鹤待将飞。",
            "琪树尝仙果，琼楼试羽衣。",
            "遥知神女问，独怪阮郎归。"
        ],
        "title": "送苏倩游天台",
        "id": "3383d17e-05be-4ab5-8c75-5d42cb91b236"
    },
    {
        "author": "张子容",
        "paragraphs": [
            "无云天欲暮，轻鹢大江清。",
            "归路烟中远，回舟月上行。",
            "傍潭窥竹暗，出屿见沙明。",
            "更值微风起，乘流丝管声。"
        ],
        "title": "泛永嘉江日暮回舟",
        "id": "e2ed4537-3fcb-40ef-8c0f-29c1c46366b3"
    },
    {
        "author": "张子容",
        "paragraphs": [
            "山绕楼台出，溪通里闬斜。",
            "曾为谢客郡，多有逐臣家。",
            "海气朝成雨，江天晚作霞。",
            "题书报贾谊，此湿似长沙。"
        ],
        "title": "永嘉即事寄赣县袁少府瓘",
        "id": "8626a651-e63a-4a8f-a6b5-62529aab56fc"
    },
    {
        "author": "张子容",
        "paragraphs": [
            "土地穷瓯越，风光肇建寅。",
            "插桃销瘴疠，移竹近阶墀。",
            "半是吴风俗，仍为楚岁时。",
            "更逢习凿齿，言在汉川湄。"
        ],
        "title": "乐城岁日赠孟浩然",
        "id": "598cb1ef-93c1-498d-a48e-2881058fe1d0"
    },
    {
        "author": "张子容",
        "paragraphs": [
            "拙宦从江左，投荒更海边。",
            "山将孤屿近，水共恶溪连。",
            "地湿梅多雨，潭蒸竹起烟。",
            "未应悲晚髪，炎瘴苦华年。"
        ],
        "title": "永嘉作",
        "id": "04a6d7f6-abe1-4d73-9e5d-762c5f4781e7"
    },
    {
        "author": "张子容",
        "paragraphs": [
            "东越相逢地，西亭送别津。",
            "风潮看解缆，云海去愁人。",
            "乡在桃林岸，山连枫树春。",
            "因怀故园意，归与孟家邻。"
        ],
        "title": "送孟八浩然归襄阳二首 一",
        "id": "640be62f-649f-4202-94e3-cbf57b6b2e0c"
    },
    {
        "author": "张子容",
        "paragraphs": [
            "杜门不欲出，久与世情疎。",
            "以此为长策，劝君归旧庐。",
            "醉歌田舍酒，笑读古人书。",
            "好是一生事，无劳献子虚。"
        ],
        "title": "送孟八浩然归襄阳二首 二",
        "id": "e4eb0fd5-78f5-4004-bed3-acd3a786062c"
    },
    {
        "author": "张子容",
        "paragraphs": [
            "窜谪边穷海，川原近恶溪。",
            "有时闻虎啸，无夜不猿啼。",
            "地暖花长发，岩高日易低。",
            "故乡可忆处，遥指斗牛西。"
        ],
        "title": "贬乐城尉日作",
        "id": "42f24b70-ae4d-4633-9a78-d17e619e57bf"
    },
    {
        "author": "张子容",
        "paragraphs": [
            "西行碍浅石，北转入溪桥。",
            "树色烟轻重，湖光风动摇。",
            "百花乱飞雪，万岭叠青霄。",
            "猿挂临潭筱，鸥迎出浦桡。",
            "惟应赏心客，兹路不言遥。"
        ],
        "title": "自乐城赴永嘉枉路泛白湖寄松阳李少府",
        "id": "737d6307-8218-40b5-965e-be6a22e98ede"
    },
    {
        "author": "张子容",
        "paragraphs": [
            "五马向西椒，重阳坐丽谯。",
            "徐州带绿水，楚国在青霄。",
            "张幕连江树，开筵接海潮。",
            "凌云词客语，回雪无人娇。",
            "梅福惭仙吏，羊公赏下僚。",
            "新丰酒旧美，况是菊花朝。"
        ],
        "title": "九日陪润州邵使君登北固山",
        "id": "0ab060e8-afe9-4870-a3b1-a91256bf6263"
    },
    {
        "author": "张子容",
        "paragraphs": [
            "凉夜窥清沼，池空水月秋。",
            "满轮沈玉镜，半魄落银钩。",
            "蟾影摇轻浪，菱花渡浅流。",
            "漏移光渐洁，云敛色偏浮。",
            "似璧悲三献，疑珠怯再投。",
            "能持千里意，来照楚乡愁。"
        ],
        "title": "璧池望秋月",
        "id": "355b1b8e-5bc5-4fc0-a6ed-7612cb49b91d"
    },
    {
        "author": "张子容",
        "paragraphs": [
            "开国维东井，城池起北辰。",
            "咸歌太平日，共乐建寅春。",
            "雪尽黄山树，冰开黑水津。",
            "草迎金埒马，花伴玉楼人。",
            "鸿渐看无数，莺歌听欲频。",
            "何当桂枝擢，还及柳条新。"
        ],
        "tags": [
            "黄山"
        ],
        "title": "长安早春",
        "id": "8faf26f4-8811-4c7a-b3b2-416d622b49c8"
    },
    {
        "author": "张子容",
        "paragraphs": [
            "作相开黄阁，为郎奏赤墀。",
            "君臣道合体，父子贵同时。",
            "国以推贤答，家无内举疑。",
            "凤池真水镜，兰省得华滋。",
            "未覩风流日，先闻新赋诗。",
            "江山清谢朓，花木媚丘迟。",
            "吏部来何暮，王言念在兹。",
            "丹青无不可，霖雨亦相期。",
            "昔我投荒处，孤烟望岛夷。",
            "羣鸥终日狎，落叶数年悲。",
            "渔父留歌咏，江妃入兴词。",
            "今将献知己，相感勿吾欺。"
        ],
        "title": "赠司勋萧郎中",
        "id": "0cf82a91-18a7-4f64-b1c3-c46289755e7b"
    },
    {
        "author": "张子容",
        "paragraphs": [
            "巫岭岧峣天际重，佳期宿昔愿相从。",
            "朝云暮雨连天暗，神女知来第几峯。"
        ],
        "title": "巫山",
        "id": "0544981f-b304-432b-a31a-6f0ee075e0e3"
    },
    {
        "author": "张子容",
        "paragraphs": [
            "腊月今知晦，流年此夕除。",
            "拾樵供岁火，帖牖作春书。",
            "柳觉东风至，花疑小雪余。",
            "忽逢双鲤赠，言是上冰鱼。"
        ],
        "title": "除日",
        "id": "2f5ad030-5bc9-4111-9ca0-757f993ba796"
    },
    {
        "author": "张旭",
        "paragraphs": [
            "旅人倚征棹，薄暮起劳歌。",
            "笑揽清溪月，清辉不厌多。"
        ],
        "title": "清溪泛舟",
        "id": "b2267fa7-afcf-4584-9372-e3b40dfab931"
    },
    {
        "author": "张旭",
        "paragraphs": [
            "隐隐飞桥隔野烟，石矶西畔问渔船。",
            "桃花尽日随流水，洞在清溪何处边。"
        ],
        "tags": [
            "唐诗三百首",
            "描写水",
            "写景",
            "抒情",
            "七言绝句",
            "写水"
        ],
        "title": "桃花溪",
        "id": "1f28ab03-8388-4a2f-8c4f-3ce47789e221"
    },
    {
        "author": "张旭",
        "paragraphs": [
            "山光物态弄春辉，莫为轻阴便拟归。",
            "纵使晴明无雨色，入云深处亦沾衣。"
        ],
        "tags": [
            "春景",
            "友情"
        ],
        "title": "山行留客",
        "id": "717dc2a3-1c78-49d9-a075-ed7c3b76ac77"
    },
    {
        "author": "张旭",
        "paragraphs": [
            "欲寻轩槛列清尊，江上烟云向晚昏。",
            "须倩东风吹散雨，明朝却待入华园。"
        ],
        "title": "春游值雨",
        "id": "435557f1-47d2-4a79-9628-7957533e5e71"
    },
    {
        "author": "张旭",
        "paragraphs": [
            "春草青青万里余，边城落日见离居。",
            "情知海上三年别，不寄云间一纸书。"
        ],
        "title": "春草",
        "id": "eaebbaed-d62b-4827-b204-f47aa4b9ff98"
    },
    {
        "author": "张旭",
        "paragraphs": [
            "濯濯烟条拂地垂，城边楼畔结春思。",
            "请君细看风流意，未减灵和殿里时。"
        ],
        "title": "柳",
        "id": "f3b9f51e-1c08-433d-84cb-7bfdd9a7868d"
    },
    {
        "author": "贺朝",
        "paragraphs": [
            "湖北雨初晴，湖南山尽见。",
            "岩岩石帆影，如得海风便。",
            "仙穴茅山峯，彩云时一见。",
            "邀君共探此，异箓残几卷。"
        ],
        "title": "南山",
        "id": "a3e8bd2e-63df-4bbe-86af-891b31ed15d5"
    },
    {
        "author": "贺朝",
        "paragraphs": [
            "晴日暖珠箔，夭桃色正新。",
            "红粉青镜中，娟娟可怜嚬。",
            "君子在遐险，蕙心谁见珍。",
            "罗幕空掩昼，玉颜静移春。",
            "江瑟语幽独，再三情未申。",
            "黄鹄千里翅，芳音迟所因。"
        ],
        "title": "孤兴",
        "id": "0a167e23-f6f5-433d-93e7-0c4ffcb8cd9a"
    },
    {
        "author": "贺朝",
        "paragraphs": [
            "朔胡乘月寇边城，军书插羽刺中京。",
            "天子金坛拜飞将，单于玉塞振佳兵。",
            "骑射先鸣推任侠，龙韬决胜伫时英。",
            "闻有河湟客，愔愔理帷帟。",
            "常山启霸图，汜水先天策。",
            "衔珠浴铁向桑干，衅旗膏剑指乌丸。",
            "鸣鸡已报关山晓，来雁遥传沙塞寒。",
            "直为甘心从苦节，陇头流水鸣呜咽。",
            "边树萧萧不觉春，天山漠漠长飞雪。",
            "鱼丽阵接塞云平，雁翼营通海月明。",
            "始看晋幕飞鹅入，旋闻齐垒啼乌声。",
            "自从一戍燕支山，春光几度晋阳关。",
            "金河未转青丝骑，玉筯应啼红粉颜。",
            "鸿归燕相续，池边芳草绿。",
            "已见氛清细柳营，莫更春歌落梅曲。",
            "烽沈灶减静边亭，海[晏]山空肃已宁。",
            "行望凤京旋凯捷，重来麟阁画丹青。"
        ],
        "title": "从军行",
        "id": "54f3415b-fa5b-4137-b759-e7b5f5529011"
    },
    {
        "author": "贺朝",
        "paragraphs": [
            "乡关眇天末，引领怅怀归。",
            "羇旅久淫滞，物色屡芳菲。",
            "稍觉出意尽，行看蓬鬓稀。",
            "如何千里外，伫立沾裳衣。"
        ],
        "title": "赋得游人久不归",
        "id": "aeec4960-975b-4a73-bd01-53a73eed56cd"
    },
    {
        "author": "贺朝",
        "paragraphs": [
            "暝上春山阁，梯云宿半空。",
            "轩窗闭潮海，枕席拂烟虹。",
            "朱网防栖鸽，纱灯护夕虫。",
            "一闻鸡唱晓，已见日曈曈。"
        ],
        "title": "宿香山阁",
        "id": "e3433704-3894-47aa-9d84-3832b7ddc524"
    },
    {
        "author": "贺朝",
        "paragraphs": [
            "胡姬春酒店，弦管夜锵锵。",
            "红毾铺新月，貂裘坐薄霜。",
            "玉盘初鲙鲤，金鼎正烹羊。",
            "上客无劳散，听歌乐世娘。"
        ],
        "title": "赠酒店胡姬",
        "id": "b1831721-fe6e-4e69-bd1f-f7623a2b714e"
    },
    {
        "author": "贺朝",
        "paragraphs": [
            "翅掩飞莺舞，啼恼婕妤悲。",
            "料取金闺意，因君问所思。"
        ],
        "title": "赋得春莺送友人二首 一",
        "id": "246e44be-c0e2-4d9b-a03f-c9a03601ba7f"
    },
    {
        "author": "贺朝",
        "paragraphs": [
            "流莺拂绣羽，二月上林期。",
            "待雪销金禁，衔花向玉墀。"
        ],
        "title": "赋得春莺送友人二首 二",
        "id": "7fe21131-5bae-46ef-bbe8-cec35cf31979"
    },
    {
        "author": "万齐融",
        "paragraphs": [
            "春潭滉漾接隋宫，宫阙连延潭水东。",
            "苹苔嫩色涵波绿，桃李新花照底红。",
            "垂菱布藻如妆镜，丽日晴天相照暎。",
            "素影沈沈对蝶飞，金沙砾砾窥鱼泳。",
            "佳人祓禊赏韶年，倾国倾城并可怜。",
            "拾翠总来芳树下，踏青争遶绿潭边。",
            "公子王孙恣游翫，沙阳水曲情无厌。",
            "禽浮似挹羽觞杯，鳞跃疑投水心剑。",
            "金鞍玉勒骋轻肥，落絮红尘拥路飞。",
            "绿水残霞催席散，画楼初月待人归。"
        ],
        "title": "三日绿潭篇",
        "id": "f76ec11f-4009-4f44-9362-776f84e358d7"
    },
    {
        "author": "万齐融",
        "paragraphs": [
            "昨夜星官动紫微，今年天子用武威。",
            "登车一呼风雷动，遥震阴山撼巍巍。",
            "胡骄子，当见旄头蚀应死。",
            "愿骑单马仗天威，挼取长绳缚虏归。",
            "仗剑遥叱路傍子，匈奴头血溅君衣。"
        ],
        "title": "仗剑行",
        "id": "690277bc-c6d7-4fcf-9261-81910b5100e3"
    },
    {
        "author": "万齐融",
        "paragraphs": [
            "东南飞鸟处，言是故乡天。",
            "江上风花晚，君行定几千。",
            "计程频破月，数别屡开年。",
            "明岁浔阳水，相思寄采莲。"
        ],
        "title": "赠别江头",
        "id": "956b9e27-b65f-463c-8b7d-b933a02ccd80"
    },
    {
        "author": "万齐融",
        "paragraphs": [
            "风流谁代子，虽有旧无双。",
            "欢酒言相送，愁弦意不降。",
            "落花馥河道，垂杨拂水窗。",
            "海潮与春梦，朝夕广陵江。"
        ],
        "title": "送陈七还广陵",
        "id": "ea154939-51ab-41f9-91f4-85b006a283c1"
    },
    {
        "author": "邢巨",
        "paragraphs": [
            "海岳三峯古，春皇二月寒。",
            "绿潭渔子钓，红树美人攀。",
            "弱蔓环沙屿，飞花点石关。",
            "溪山游未厌，琴酌弄晴湾。"
        ],
        "title": "游春",
        "id": "88512e94-1be0-4b4f-b65c-8f5890afd0b8"
    },
    {
        "author": "邢巨",
        "paragraphs": [
            "灵溪非人迹，仙意素所秉。",
            "鳞岭森翠微，澄潭照秋景。"
        ],
        "title": "游宣州琴溪同武平一作",
        "id": "fbac5349-4f32-45be-8a68-276774d8c68e"
    },
    {
        "author": "张若虚",
        "paragraphs": [
            "春江潮水连海平，海上明月共潮生。",
            "滟滟随波千万里，何处春江无月明？江流宛转遶芳甸，月照花林皆似霰。",
            "空里流霜不觉飞，汀上白沙看不见。",
            "江天一色无纤尘，皎皎空中孤月轮。",
            "江畔何人初见月，江月何年初照人？人生代代无穷已，江月年年秖相似。",
            "不知江月待何人？但见长江送流水。",
            "白云一片去悠悠，青枫浦上不胜愁。",
            "谁家今夜扁舟子，何处相思明月楼？可怜楼上月裴回，应照离人妆镜台。",
            "玉户帘中卷不去，捣衣砧上拂还来。",
            "此时相望不相闻，愿逐月华流照君。",
            "鸿雁长飞光不度，鱼龙潜跃水成文。",
            "昨夜闲潭梦落花，可怜春半不还家。",
            "江水流春去欲尽，江潭落月复西斜。",
            "斜月沈沈藏海雾，碣石潇湘无限路。",
            "不知乘月几人归，落月摇情满江树。"
        ],
        "tags": [
            "长江",
            "思念",
            "清商曲辞",
            "月亮",
            "春天",
            "乐府",
            "花",
            "写花"
        ],
        "title": "春江花月夜",
        "id": "587422bf-52ac-4755-97fc-1b22ad6ae626"
    },
    {
        "author": "张若虚",
        "paragraphs": [
            "关塞年华早，楼台别望违。",
            "试衫着暖气，开镜觅春晖。",
            "燕入窥罗幕，蜂来上画衣。",
            "情催桃李艳，心寄管弦飞。",
            "妆洗朝相待，风花暝不归。",
            "梦魂何处入，寂寂掩重扉。"
        ],
        "tags": [
            "闺怨"
        ],
        "title": "代答闺梦还",
        "id": "5b5fa0e4-45cb-4371-9141-4cd739574218"
    },
    {
        "author": "薛业",
        "paragraphs": [
            "去年燕巢主人屋，今年花发路傍枝。",
            "年年为客不到舍，旧国存亡那得知。"
        ],
        "title": "洪州客舍寄柳博士芳",
        "id": "ff988a4c-5dba-4907-99c3-c0960e7e7566"
    },
    {
        "author": "薛业",
        "paragraphs": [
            "都尉今无事，时清但闭关。",
            "夜霜戎马瘦，秋草射堂闲。",
            "位以穿杨得，名因折桂还。",
            "冯唐真不遇，叹息鬓毛斑。"
        ],
        "title": "晚秋赠张折冲",
        "id": "213e4cab-d7a1-4e33-a8c9-c20c50226dd8"
    },
    {
        "author": "孙逖",
        "paragraphs": [
            "拜郎登省闼，奉使驰车乘。",
            "遥瞻使者星，便是郎官应。",
            "台妙时相许，皇华德弥称。",
            "二陕听风谣，三秦望形胜。",
            "此中暌益友，是日多诗兴。",
            "寒尽岁阴催，春归物华证。"
        ],
        "title": "和左司张员外自洛使入京中路先赴长安逢立春日赠韦侍御等诸公",
        "id": "905d012f-ac6d-4ee2-996d-7bd8a9cda463"
    },
    {
        "author": "孙逖",
        "paragraphs": [
            "稽山碧湖上，势入东溟尽。",
            "烟景昼清明，九峰争隐嶙。",
            "望中厌朱绂，俗内探玄牝。",
            "野老听鸣驺，山童拥行轸。",
            "仙花寒未落，古蔓柔堪引。",
            "竹磵入山多，松崖向天近。",
            "云从海天去，日就江村陨。",
            "能赋丘尝闻，和歌参不敏。",
            "冥搜信冲漠，多士期标准。",
            "愿奉濯缨心，长谣反招隐。"
        ],
        "title": "和登会稽山",
        "id": "3d8f4974-52ac-48d7-9c0e-ba35e3341c87"
    },
    {
        "author": "孙逖",
        "paragraphs": [
            "东海天台山，南方缙云驿。",
            "溪澄问人隐，岩险烦登陟。",
            "潭壑随星使，轩车绕春色。",
            "傥寻琪树人，为报长相忆。"
        ],
        "title": "送杨法曹按括州",
        "id": "45b5a565-7c75-4e92-8d2a-704146d86a85"
    },
    {
        "author": "孙逖",
        "paragraphs": [
            "圆潭写流月，晴明涵万象。",
            "仙翁何时还，绿水空荡漾。",
            "凉哉草木腓，白露沾人衣。",
            "犹醉空山里，时闻笙鹤飞。"
        ],
        "title": "葛山潭",
        "id": "4f0ad4d3-f709-4a2c-b05f-e63dca3e6cef"
    },
    {
        "author": "孙逖",
        "paragraphs": [
            "丹阳古郡洞庭阴，落日扁舟此路寻。",
            "传是东南旧都处，金陵中断碧江深。",
            "在昔风尘起，京都乱如毁。",
            "双阙戎虏间，千门战场里。",
            "传闻一马化为龙，南渡衣冠亦愿从。",
            "石头横帝里，京口拒戎锋。",
            "青枫林下回天跸，杜若洲前转国容。",
            "都门不见河阳树，辇道唯闻建业钟。",
            "中原悠悠几千里，欲扫欃枪未云已。",
            "英雄倾夺何纷然，一盛一衰如逝川。",
            "可怜宫观重江里，金镜相传三百年。",
            "自从龙见圣人出，六合车书混为一。",
            "昔年王气今何在，并向长安就尧日。",
            "荆榛古木闭荒阡，共道繁华不复全。",
            "赤县唯余江树月，黄图半入海人烟。",
            "暮来山水登临遍，览古愁吟泪如霰。",
            "唯有空城多白云，春风淡荡无人见。"
        ],
        "tags": [
            "洞庭湖"
        ],
        "title": "丹阳行",
        "id": "288c52fa-ce01-48c7-ae4a-760381fef23f"
    },
    {
        "author": "孙逖",
        "paragraphs": [
            "都邑西楼芳树间，逶迤霁色遶江山。",
            "山月夜从公署出，江云晚对讼庭还。",
            "谁知春色朝朝好，二月飞花满江草。",
            "一见湖边杨柳风，遥忆青青洛阳道。"
        ],
        "title": "山阴县西楼",
        "id": "339e0169-abf5-49fb-be2a-704a9a4a1396"
    },
    {
        "author": "孙逖",
        "paragraphs": [
            "扁舟夜入江潭泊，露白风高气萧索。",
            "富春渚上潮未还，天姥岑边月初落。",
            "烟水茫茫多苦辛，更闻江上越人吟。",
            "洛阳城阙何时见，西北浮云朝暝深。"
        ],
        "title": "夜宿浙江",
        "id": "544ad2e6-3834-4f84-908c-5fcb06ee636d"
    },
    {
        "author": "孙逖",
        "paragraphs": [
            "春路逶迤花柳前，孤舟晚泊就人烟。",
            "东山白云不可见，西陵江月夜娟娟。",
            "春江夜尽潮声度，征帆遥从此中去。",
            "越国山川看渐无，可怜愁思江南树。"
        ],
        "title": "春日留别",
        "id": "0565e377-860d-4848-abfe-ff6420c9409f"
    },
    {
        "author": "孙逖",
        "paragraphs": [
            "今日逢初夏，欢游续旧旬。",
            "气和先作雨，恩厚别成春。",
            "凤吹临清洛，龙舆下紫宸。",
            "此中歌在藻，还见跃潜鳞。"
        ],
        "title": "奉和四月三日上阳水窗赐宴应制得春字",
        "id": "e2753516-44ff-4cc1-9936-bc13cc78602f"
    },
    {
        "author": "孙逖",
        "paragraphs": [
            "岩磴列云旗，吾君访道时。",
            "干行万物覩，日驭六龙迟。",
            "望远回天顾，登高动睿词。",
            "愿因山作寿，长保会昌期。"
        ],
        "title": "奉和登会昌山应制",
        "id": "ccff76d6-4bd6-4bb3-a4b0-59c2c766f9f7"
    },
    {
        "author": "孙逖",
        "paragraphs": [
            "洛城三五夜，天子万年春。",
            "彩仗移双阙，琼筵会九宾。",
            "舞成苍颉字，灯作法王轮。",
            "不觉东方日，遥垂御藻新。"
        ],
        "title": "正月十五日夜应制",
        "id": "1541ca51-f544-437b-bb53-0d55627ab52d"
    },
    {
        "author": "孙逖",
        "paragraphs": [
            "玉辇下离宫，琼楼上半空。",
            "方巡五年狩，更辟四门聪。",
            "井邑观秦野，山河念禹功。",
            "停銮留睿作，轩槛起南风。"
        ],
        "title": "奉和御制登鸳鸯楼即目应制",
        "id": "1f3198af-1f07-47c0-a87f-5e3cc5ebcb26"
    },
    {
        "author": "孙逖",
        "paragraphs": [
            "禁园纡睿览，仙棹叶时游。",
            "洛北风花树，江南彩画舟。",
            "芳生兰蕙草，春入凤凰楼。",
            "兴尽离宫暮，烟光起夕流。"
        ],
        "title": "进船泛洛水应制",
        "id": "ff99e0d0-d60c-48e0-ac5c-38b24a0eeb30"
    },
    {
        "author": "孙逖",
        "paragraphs": [
            "闻道清明近，春庭向夕阑。",
            "行游昼不厌，风物夜宜看。",
            "斗柄更初转，梅香暗里残。",
            "无劳秉华烛，清月在南端。"
        ],
        "title": "和常州崔使君寒食夜",
        "id": "7bb94dce-f83f-4659-9d16-dcbad1592865"
    },
    {
        "author": "孙逖",
        "paragraphs": [
            "台阁升高位，园林隔旧乡。",
            "忽闻歌棣萼，还比报琼芳。",
            "门向宜春近，郊连御宿长。",
            "德星常有会，相望在文昌。"
        ],
        "title": "和韦兄春日南亭宴兄弟",
        "id": "d8cd2910-f2b2-45b6-8ff3-727e7e416b21"
    },
    {
        "author": "孙逖",
        "paragraphs": [
            "系马清溪树，禅门春气浓。",
            "香台花下出，讲坐竹间逢。",
            "觉路山童引，经行谷鸟从。",
            "更言穷寂灭，回策上南峰。"
        ],
        "title": "奉和崔司马游云门寺",
        "id": "27740b09-a53f-40ec-8e6c-ec678db07f41"
    },
    {
        "author": "孙逖",
        "paragraphs": [
            "晚从灵境出，林壑曙云飞。",
            "稍觉清溪尽，回瞻画剎微。",
            "独园余兴在，孤棹宿心违。",
            "更忆登攀处，天香满袖归。"
        ],
        "title": "酬万八贺九云门下归溪中作",
        "id": "c99ccfe1-f1eb-4573-9c6b-4611359f3df9"
    },
    {
        "author": "孙逖",
        "paragraphs": [
            "刻石记天文，朝推谷子云。",
            "箧中缄圣札，岩下揖神君。",
            "语别梅初艳，为期草欲熏。",
            "往来春不尽，离思莫氛氲。"
        ],
        "tags": [
            "华山"
        ],
        "title": "春初送吕补阙往西岳勒碑得云字",
        "id": "4fa85826-eacc-420c-971e-9ce5f3d353ed"
    },
    {
        "author": "孙逖",
        "paragraphs": [
            "日落川径寒，离心苦未安。",
            "客愁西向尽，乡梦北归难。",
            "霜果林中变，秋花水上残。",
            "明朝渡江後，云物向南看。"
        ],
        "title": "送越州裴参军充使入京",
        "id": "fb4e38f6-9e29-4a9c-b209-a3039bde1a1f"
    },
    {
        "author": "孙逖",
        "paragraphs": [
            "吾宗长作赋，登陆访天台。",
            "星使行看入，云仙意转催。",
            "饮冰攀璀璨，驱传历莓苔。",
            "日暮东郊别，真情去不回。"
        ],
        "title": "送周判官往台州",
        "id": "403b2fa0-1735-499d-8d34-3ab711de3c05"
    },
    {
        "author": "孙逖",
        "paragraphs": [
            "云雨阳台路，光华驿骑巡。",
            "劝农开梦土，恤隐惠荆人。",
            "楼迥吟黄鹤，江长望白苹。",
            "观风布明诏，更是汉南春。"
        ],
        "title": "送魏骑曹充宇文侍御判官分按山南",
        "id": "5bd0fc18-bedb-4192-a865-06b3578c688e"
    },
    {
        "author": "孙逖",
        "paragraphs": [
            "神仙久留滞，清切伫飞翻。",
            "忽佐南方牧，何时西掖垣。",
            "高车自兰省，便道出荆门。",
            "不见河梁别，空销郢路魂。"
        ],
        "title": "送苏郎中绾出佐荆州",
        "id": "72694080-ba9a-4632-9b7e-3a62cac101fb"
    },
    {
        "author": "孙逖",
        "paragraphs": [
            "大名将起魏，良史更逢迁。",
            "驿骑朝丹阙，关亭望紫烟。",
            "西京春色近，东观物华偏。",
            "早赴王正月，挥毫记首年。"
        ],
        "title": "冬末送魏起居赴京",
        "id": "bc8129c5-f76f-4530-a5df-847d4b6f59dd"
    },
    {
        "author": "孙逖",
        "paragraphs": [
            "昔年叨补衮，边地亦埋轮。",
            "官序惭先达，才名畏後人。",
            "西戎虽献款，上策耻和亲。",
            "早赴前军幕，长清外域尘。"
        ],
        "title": "送李补阙摄御史充河西节度判官",
        "id": "ee037111-955b-4523-9280-294c7a2c39ac"
    },
    {
        "author": "孙逖",
        "paragraphs": [
            "议狱持邦典，临戎假宪威。",
            "风从阊阖去，霜入洞庭飞。",
            "篁竹迎金鼓，楼船引绣衣。",
            "明年拜真月，南斗使星归。"
        ],
        "tags": [
            "洞庭湖"
        ],
        "title": "送赵评事摄御史监军岭南",
        "id": "d49d11e5-8585-4003-807e-4357323c1c2e"
    },
    {
        "author": "孙逖",
        "paragraphs": [
            "天使出霜台，行人择吏才。",
            "传车春色送，离兴夕阳催。",
            "驿遶巴江转，关迎剑道开。",
            "西南一何幸，前後二龙来。"
        ],
        "title": "送靳十五侍御使蜀",
        "id": "006e732d-2d15-42cf-9e0e-1c9282fd9e30"
    },
    {
        "author": "孙逖",
        "paragraphs": [
            "列位登青琐，还乡复彩衣。",
            "共言晨省日，便是昼游归。",
            "春水经梁宋，晴山入海沂。",
            "莫愁东路远，四牡正騑騑。"
        ],
        "title": "送李给事归徐州觐省",
        "id": "6bfafcb5-a3c8-43b7-892d-179ca8445df4"
    },
    {
        "author": "孙逖",
        "paragraphs": [
            "避马台中贵，登车岭外遥。",
            "还因贡赋礼，来谒大明朝。",
            "地入商山路，乡连渭水桥。",
            "承恩返南越，尊酒重相邀。"
        ],
        "title": "送杜侍御赴上都",
        "id": "2668872b-5c8a-45af-9a09-ea9314b30f6e"
    },
    {
        "author": "孙逖",
        "paragraphs": [
            "汉使得张纲，威名摄远方。",
            "恩沾柱下史，荣比选曹郎。",
            "江带黔中阔，山连峡水长。",
            "莫愁炎暑地，秋至有严霜。"
        ],
        "title": "送张环摄御史监南选",
        "id": "e731f0bb-24f2-42fb-ac7a-a79bbe04858a"
    },
    {
        "author": "孙逖",
        "paragraphs": [
            "公府西岩下，红亭间白云。",
            "雪梅初度腊，烟竹稍迎曛。",
            "水木涵澄景，帘栊引霁氛。",
            "江南归思逼，春鴈不堪闻。"
        ],
        "title": "宴越府陈法曹西亭",
        "id": "da73c986-de69-47b7-9357-1e98cb5c8ec7"
    },
    {
        "author": "孙逖",
        "paragraphs": [
            "星使下仙京，云湖喜昼晴。",
            "更从探穴处，还作棹歌行。",
            "丝管荷风入，帘帷竹气清。",
            "莫愁归路远，水月夜虚明。"
        ],
        "title": "同邢判官寻龙湍观归湖中",
        "id": "05b87ce2-d432-48d8-ae41-e3328cb6008a"
    },
    {
        "author": "孙逖",
        "paragraphs": [
            "仙穴寻遗迹，轻舟爱水乡。",
            "溪流一曲尽，山路九峰长。",
            "渔父歌金洞，江妃舞翠房。",
            "遥怜葛仙宅，真气共微茫。"
        ],
        "title": "寻龙湍",
        "id": "c7854620-bcc1-428e-8b83-a853d86a46df"
    },
    {
        "author": "孙逖",
        "paragraphs": [
            "香阁东山下，烟花象外幽。",
            "悬灯千嶂夕，卷幔五湖秋。",
            "画壁余鸿鴈，纱窓宿斗牛。",
            "更疑天路近，梦与白云游。"
        ],
        "title": "宿云门寺阁",
        "id": "61405096-5464-46ed-8161-8eb533ee4a46"
    },
    {
        "author": "孙逖",
        "paragraphs": [
            "扬子何年邑，雄图作楚关。",
            "江连二妃渚，云近八公山。",
            "驿道[青]枫外，人烟绿屿间。",
            "晚来潮正满，数处落帆还。"
        ],
        "title": "扬子江楼",
        "id": "3f3b6888-5e5f-4932-83c7-616ad697aebe"
    },
    {
        "author": "孙逖",
        "paragraphs": [
            "水国南无畔，扁舟北未期。",
            "乡情淮上失，归梦郢中疑。",
            "木落知寒近，山长见日迟。",
            "客行心绪乱，不及洛阳时。"
        ],
        "title": "淮阴夜宿二首 一",
        "id": "dc969e93-b520-4127-868f-c4e000652ab3"
    },
    {
        "author": "孙逖",
        "paragraphs": [
            "永夕卧烟塘，萧条天一方。",
            "秋风淮水落，寒夜楚歌长。",
            "宿莽非中土，鲈鱼岂我乡。",
            "孤舟行已倦，南越尚茫茫。"
        ],
        "title": "淮阴夜宿二首 二",
        "id": "103fde91-0c2f-4bc6-8502-de2bf38b26f2"
    },
    {
        "author": "孙逖",
        "paragraphs": [
            "孤帆度绿氛，寒浦落红曛。",
            "江树朝来出，吴歌夜渐闻。",
            "南溟接潮水，北斗近乡云。",
            "行役从兹去，归情入鴈羣。"
        ],
        "title": "下京口埭夜行",
        "id": "46354a02-69ce-43b9-afd7-12a7b49ae671"
    },
    {
        "author": "孙逖",
        "paragraphs": [
            "骤雨昼氤氲，空天望不分。",
            "暗山唯觉电，穷海但生云。",
            "涉涧猜行潦，缘崖畏宿氛。",
            "夜来江月霁，棹唱此中闻。"
        ],
        "title": "山行遇雨",
        "id": "73a77401-6195-4226-9dd5-1d4bff2edbe8"
    },
    {
        "author": "孙逖",
        "paragraphs": [
            "夜入丹阳郡，天高气象秋。",
            "海隅云汉转，江畔火星流。",
            "城郭传金柝，闾阎闭绿洲。",
            "客行凡几夜，新月再如钩。"
        ],
        "title": "夜到润州",
        "id": "15e71264-4ba0-4dfb-9fe1-e874cc5f0063"
    },
    {
        "author": "孙逖",
        "paragraphs": [
            "闻唱梅花落，江南春意深。",
            "更传千里外，来入越人吟。",
            "弱干红妆倚，繁香翠羽寻。",
            "庭中自公日，歌舞向芳阴。"
        ],
        "title": "和常州崔使君咏後庭梅二首 一",
        "id": "8665cd4a-9bc7-40d8-8ea5-8ac3b866d15c"
    },
    {
        "author": "孙逖",
        "paragraphs": [
            "梅院重门掩，遥遥歌吹边。",
            "庭深人不见，春至曲能传。",
            "花落弹棋处，香来荐枕前。",
            "使君停五马，行乐此中偏。"
        ],
        "title": "和常州崔使君咏後庭梅二首 二",
        "id": "0f9fd0ad-8527-4d0a-8ad1-c8c07c0a8131"
    },
    {
        "author": "孙逖",
        "paragraphs": [
            "客自新亭郡，朝来数物华。",
            "传君妓楼好，初落海榴花。",
            "露色珠帘映，香风粉壁遮。",
            "更宜林下雨，日晚逐行车。"
        ],
        "title": "同和咏楼前海石榴二首 一",
        "id": "f35caecc-8e5c-40ca-a748-223a43ca910c"
    },
    {
        "author": "孙逖",
        "paragraphs": [
            "海上移珍木，楼前咏所思。",
            "遥闻下车日，正在落花时。",
            "旧绿香行盖，新红洒步綦。",
            "从来寒不易，终见久逾滋。"
        ],
        "title": "同和咏楼前海石榴二首 二",
        "id": "712aa8b3-855c-4714-b45e-663d6fa5a374"
    },
    {
        "author": "孙逖",
        "paragraphs": [
            "海内文章伯，朝端礼乐英。",
            "一言兴宝运，三入济羣生。",
            "命与才相偶，年将位不幷。",
            "台星忽已坼，流恸轸皇情。"
        ],
        "title": "故右丞相赠太师燕文贞公挽词二首 一",
        "id": "48e266b7-ec77-4468-88c8-4dda6f4bf22a"
    },
    {
        "author": "孙逖",
        "paragraphs": [
            "甲第三重戟，高门四列侯。",
            "已成冠盖里，更有凤皇楼。",
            "人世方为乐，生涯遽若休。",
            "空余掌纶地，传庆百千秋。"
        ],
        "title": "故右丞相赠太师燕文贞公挽词二首 二",
        "id": "c1bda0f6-5c48-45c6-886a-f68c8781f606"
    },
    {
        "author": "孙逖",
        "paragraphs": [
            "奕叶金章贵，连枝鼎位尊。",
            "台庭为凤穴，相府是鸰原。",
            "世阅空悲命，泉幽不返魂。",
            "惟余汉臣史，继术赞韦门。"
        ],
        "title": "故陈州刺史赠兵部尚书韦公挽词",
        "id": "c408c2f1-63a3-41f0-8685-70aee6c960b0"
    },
    {
        "author": "孙逖",
        "paragraphs": [
            "德配程休甫，名高鲁季姜。",
            "宠荣苍玉佩，宴梦郁金堂。",
            "白日期偕老，幽泉忽悼亡。",
            "国风犹在咏，江汉近南阳。"
        ],
        "title": "故程将军妻南阳郡夫人樊氏挽歌",
        "id": "0a0ea00a-a8fa-46e7-8efb-c15ce169c82f"
    },
    {
        "author": "孙逖",
        "paragraphs": [
            "天津御柳碧遥遥，轩骑相从半下朝。",
            "行乐光辉寒食借，太平歌舞晚春饶。",
            "红妆楼下东郊道，青草洲边南渡桥。",
            "坐见司空扫西第，看君侍从落花朝。"
        ],
        "title": "和上巳连寒食有怀京洛",
        "id": "3887366a-5ca5-4e31-a43a-276ecef05990"
    },
    {
        "author": "孙逖",
        "paragraphs": [
            "忽覩云间数鴈回，更逢山上正花开。",
            "河边淑气迎芳草，林下轻风待落梅。",
            "秋宪府中高唱入，春卿署里和歌来。",
            "共言东阁招贤地，自有西征谢傅才。"
        ],
        "title": "和左司张员外自洛使入京中路先赴长安逢立春日赠韦侍御等诸公",
        "id": "af0e436f-57cb-4972-a24a-c8ecc6a328a2"
    },
    {
        "author": "孙逖",
        "paragraphs": [
            "郡府乘休日，王城访道初。",
            "觉花迎步履，香草藉行车。",
            "倚阁观无际，寻山坐太虚。",
            "岩空迷禹迹，海静望秦余。",
            "翡翠巢珠网，鹍鸡间绮疏。",
            "地灵资净土，水若护真如。",
            "宝树谁攀折，禅云自卷舒。",
            "晴分五湖势，烟合九夷居。",
            "生灭纷无象，窥临已得鱼。",
            "尝闻宝刀赠，今日奉琼琚。"
        ],
        "title": "和崔司马登称心山寺",
        "id": "4761e170-dc78-41ae-816d-0410a6c2bfa8"
    },
    {
        "author": "孙逖",
        "paragraphs": [
            "庙堂多暇日，山水契中情。",
            "欲写高深趣，还因藻绘成。",
            "九江临户牖，三峡绕檐楹。",
            "花柳穷年发，烟云逐意生。",
            "能令万里近，不觉四时行。",
            "气染荀香馥，光含乐镜清。",
            "咏歌齐出处，图画表冲盈。",
            "自保千年遇，何论八载荣。"
        ],
        "title": "奉和李右相中书壁画山水",
        "id": "e3cb24d4-7cc5-47af-bcc5-1cfb41c03f3d"
    },
    {
        "author": "孙逖",
        "paragraphs": [
            "贤相初陪跸，灵山本降神。",
            "作京雄近县，开阁宠平津。",
            "地胜林亭好，时清宴赏频。",
            "百泉萦草木，万井布郊畛。",
            "德与春和盛，功将造化邻。",
            "还嗤渭滨叟，岁晚独垂纶。"
        ],
        "title": "奉和李右相赏会昌林亭",
        "id": "d6c82554-53e1-411c-9211-20bdc5147204"
    },
    {
        "author": "孙逖",
        "paragraphs": [
            "林父同官意，宣尼久敬交。",
            "文场刊玉篆，武事掌金铙。",
            "道合宜连茹，时清岂系匏。",
            "克勤居簿领，多暇屏讙譊。",
            "美酒怀公燕，玄谈俟客嘲。",
            "薄云生北阙，飞雨自西郊。",
            "院暑便清旷，庭芜觉渐苞。",
            "高门关讵闭，逸韵柱难胶。",
            "枳棘鸾无叹，椅梧凤必巢。",
            "忽闻征并作，观海媿堂坳。"
        ],
        "title": "和左卫武仓曹卫中对雨创韵赠右卫李骑曹",
        "id": "c4b4899e-7941-49e6-8f62-4f84e97031f6"
    },
    {
        "author": "孙逖",
        "paragraphs": [
            "异域今无外，高僧代所稀。",
            "苦心归寂灭，宴坐得精微。",
            "持钵何年至，传灯是日归。",
            "上卿挥别藻，中禁下禅衣。",
            "海阔杯还度，云遥锡更飞。",
            "此行迷处所，何以慰虔祈。"
        ],
        "title": "送新罗法师还国",
        "id": "dc8e091b-eb56-45e2-8089-d508fa1a6aaa"
    },
    {
        "author": "孙逖",
        "paragraphs": [
            "外域分都护，中台命职方。",
            "欲传清庙略，先取剧曹郎。",
            "已佩登坛印，犹怀伏奏香。",
            "百壶开祖饯，驷牡戒戎装。",
            "青海连西掖，黄河带北凉。",
            "关山瞻汉月，戈剑宿胡霜。",
            "体国才先着，论兵策复长。",
            "果持文武术，还继杜当阳。"
        ],
        "tags": [
            "黄河"
        ],
        "title": "送赵大夫护边",
        "id": "c59a3ffd-f125-4524-8a04-b1b95ad2a55d"
    },
    {
        "author": "孙逖",
        "paragraphs": [
            "楼观倚长霄，登攀及霁朝。",
            "高如石门顶，胜拟赤城标。",
            "天路云虹近，人寰气象遥。",
            "山围伯禹庙，江落伍胥潮。",
            "徂暑迎秋薄，凉风是日飘。",
            "果林余苦李，萍水覆甘蕉。",
            "览古嗟夷漫，凌空爱泬寥。",
            "更闻金剎下，钟梵晚萧萧。"
        ],
        "title": "立秋日题安昌寺北山亭",
        "id": "814d2107-c19e-4287-87cb-e17cde697893"
    },
    {
        "author": "孙逖",
        "paragraphs": [
            "越嶂绕层城，登临万象清。",
            "封圻沧海合，廛市碧湖明。",
            "晓日渔歌满，芳春棹唱行。",
            "山风吹美箭，田雨润香秔。",
            "代阅英灵尽，人闲吏隐幷。",
            "赠言王逸少，已见曲池平。"
        ],
        "title": "登越州城",
        "id": "b595c6c8-9229-474b-8d80-0cc988c8a1f6"
    },
    {
        "author": "孙逖",
        "paragraphs": [
            "秋水明川路，轻舟转石圻。",
            "霜多山橘熟，寒至浦禽稀。",
            "飞席乘风势，回流荡日晖。",
            "昼行疑海若，夕梦识江妃。",
            "野霁看吴尽，天长望洛非。",
            "不知何岁月，一似暮潮归。"
        ],
        "title": "江行有怀",
        "id": "70185202-25af-412a-b5f9-5dc38903619d"
    },
    {
        "author": "孙逖",
        "paragraphs": [
            "吴王初鼎峙，羽猎骋雄才。",
            "辇道阊门出，军容茂苑来。",
            "山从列嶂转，江自绕林回。",
            "剑骑缘汀入，旌门隔屿开。",
            "合离纷若电，驰逐溢成雷。",
            "胜地虞人守，归舟汉女陪。",
            "可怜夷漫处，犹在洞庭隈。",
            "山静吟猿父，城空应雉媒。",
            "戎行委乔木，马迹尽黄埃。",
            "揽涕问遗老，繁华安在哉。"
        ],
        "tags": [
            "洞庭湖"
        ],
        "title": "长洲苑",
        "id": "6c7fd6e3-4956-4dad-9c0d-d336cb609602"
    },
    {
        "author": "孙逖",
        "paragraphs": [
            "上林天禁里，芳树有红樱。",
            "江国今来见，君门春意生。",
            "香从花绶转，色绕佩珠明。",
            "海鸟衔初实，吴姬扫落英。",
            "切将稀取贵，羞与众同荣。",
            "为此堪攀折，芳蹊处处成。"
        ],
        "title": "和咏廨署有樱桃",
        "id": "d1f7ade0-dbf7-42e2-8245-410f06dcb360"
    },
    {
        "author": "孙逖",
        "paragraphs": [
            "边地莺花少，年来未觉新。",
            "美人天上落，龙塞始应春。"
        ],
        "title": "同洛阳李少府观永乐公主入蕃",
        "id": "cc65010e-e74e-4882-8d76-e1423ed0b200"
    },
    {
        "author": "孙逖",
        "paragraphs": [
            "邺城东北望陵台，珠翠繁华去不回。",
            "无复新妆艳红粉，空余故垄满青苔。"
        ],
        "title": "途中口号",
        "id": "7c775b87-805f-45d4-954e-d0a747ad4c79"
    },
    {
        "author": "孙逖",
        "paragraphs": [
            "吉日初成晦，方塘遍是春。",
            "落花迎二月，芳树历三旬。",
            "公子能留客，巫阳好解神。",
            "夜还何虑暗，秉烛向城闉。"
        ],
        "title": "晦日湖塘",
        "id": "67866d08-d669-45e3-b804-ec3192aaf75f"
    },
    {
        "author": "孙逖",
        "paragraphs": [
            "野烟出炉上，山花落镜中。"
        ],
        "title": "句",
        "id": "618b91b5-13b0-415c-8402-0fa9ab341591"
    },
    {
        "author": "崔国辅",
        "paragraphs": [
            "塞北胡霜下，营州索兵救。",
            "夜里偷道行，将军马亦瘦。",
            "刀光照塞月，阵色明如昼。",
            "传闻贼满山，已共前锋鬬。"
        ],
        "title": "从军行",
        "id": "7dc010f6-30c6-4041-a0f5-3b8f33c6e46e"
    },
    {
        "author": "崔国辅",
        "paragraphs": [
            "逢着平乐儿，论交鞍马前。",
            "与酤一斗酒，恰用十千钱。",
            "後余在关内，作事多迍邅。",
            "何肯相救援，徒闻宝剑篇。"
        ],
        "title": "杂诗",
        "id": "911c8a71-d6a7-4639-8797-712e47ac1e75"
    },
    {
        "author": "崔国辅",
        "paragraphs": [
            "红荷楚水曲，彪炳烁晨霞。",
            "未得两回摘，秋风吹却花。",
            "时芳不待妾，玉佩无处夸。",
            "悔不盛年时，嫁与青楼家。"
        ],
        "title": "古意",
        "id": "d324e92c-f390-46f6-805e-f1dcd7e81f71"
    },
    {
        "author": "崔国辅",
        "paragraphs": [
            "松雨时复滴，寺门清且凉。",
            "此心竟谁证，回憩支公床。",
            "壁画感灵迹，龛经传异香。",
            "独游寄象外，忽忽归南昌。"
        ],
        "title": "宿法华寺",
        "id": "cc2e8cd5-0782-414e-bda7-c79da4b3bb34"
    },
    {
        "author": "崔国辅",
        "paragraphs": [
            "杨柳映春江，江南转佳丽。",
            "吴门绿波里，越国青山际。",
            "游宦常往来，津亭暂临憩。",
            "驿前苍石没，浦外湖沙细。",
            "向晚宴且久，孤舟冏然逝。",
            "云留西北客，气歇东南帝。",
            "独有萋萋心，谁知怨芳岁。"
        ],
        "title": "题豫章馆",
        "id": "8b06879a-c2fb-4643-8115-c6603a019834"
    },
    {
        "author": "崔国辅",
        "paragraphs": [
            "怅矣秋风时，余临石头濑。",
            "因高见远境，尽此数州内。",
            "羽山数点青，海岸杂光碎。",
            "离离树木少，漭漭湖波大。",
            "日暮千里帆，南飞落天外。",
            "须臾遂入夜，楚色有微霭。",
            "寻远迹已穷，遗荣事多昧。",
            "一身犹未理，安得济时代。",
            "且泛朝夕潮，荷衣蕙为带。"
        ],
        "title": "石头滩作",
        "id": "8a71bbdb-daeb-496b-84f0-38dd78f8d49a"
    },
    {
        "author": "崔国辅",
        "paragraphs": [
            "泗水入淮处，南边古岸存。",
            "秦时有漂母，于此饭王孙。",
            "王孙初未遇，寄食何足论。",
            "後为楚王来，黄金答母恩。",
            "事迹遗在此，空伤千载魂。",
            "茫茫水中渚，上有一孤墩。",
            "遥望不可到，苍苍烟树昏。",
            "几年崩冢色，每日落潮痕。",
            "古地多陻圮，时哉不敢言。",
            "向夕泪沾裳，遂宿芦洲村。"
        ],
        "title": "漂母岸",
        "id": "24a802b4-2dfd-40c4-b656-a59bc27c1d30"
    },
    {
        "author": "崔国辅",
        "paragraphs": [
            "行行日将夕，荒村古冢无人迹。",
            "蒙笼荆棘一鸟吟，屡唱提壶沽酒吃。",
            "古人不达酒不足，遗恨精灵传此曲。",
            "寄言世上诸少年，平生且尽杯中醁。"
        ],
        "title": "对酒吟",
        "id": "0aad9c33-abf8-4236-8508-9907bf16abb9"
    },
    {
        "author": "崔国辅",
        "paragraphs": [
            "天子蘂珠宫，楼台碧落通。",
            "豫游皆汗漫，斋处即崆峒。",
            "云物三光里，君臣一气中。",
            "道言何所说，宝历自无穷。"
        ],
        "title": "奉和华清宫观行香应制",
        "id": "46e89ba4-b83f-4183-af4a-1267b3a5afa4"
    },
    {
        "author": "崔国辅",
        "paragraphs": [
            "太守仙潢族，含情七夕多。",
            "扇风生玉漏，置水写银河。",
            "阁下陈书籍，闺中曝绮罗。",
            "遥思汉武帝，青鸟几时过。"
        ],
        "title": "七夕",
        "id": "7b9796ac-c26f-4488-ab95-c574f1d07966"
    },
    {
        "author": "崔国辅",
        "paragraphs": [
            "月暗潮又落，西陵渡暂停。",
            "村烟和海雾，舟火乱江星。",
            "路转定山遶，塘连范浦横。",
            "鸱夷近何去，空山临沧溟。"
        ],
        "title": "宿范浦",
        "id": "55ac392c-ebd3-4fdb-a9c5-9f0b6c6c0a1d"
    },
    {
        "author": "崔国辅",
        "paragraphs": [
            "元巳秦中节，吾君灞上游。",
            "鸣銮通禁苑，别馆遶芳洲。",
            "鹓鹭千官列，鱼龙百戏浮。",
            "桃花春欲尽，谷雨夜来收。",
            "庆向尧樽祝，欢从楚棹讴。",
            "逸诗何足对，窅作掩东周。"
        ],
        "title": "奉和圣制上巳祓禊应制",
        "id": "031834a5-d244-4311-8c23-9b1c1018960d"
    },
    {
        "author": "崔国辅",
        "paragraphs": [
            "运偶千年圣，时传九日神。",
            "尧樽列钟鼓，汉阙辟钩陈。",
            "金箓三清降，琼筵五老巡。",
            "始惊兰佩出，复咏柏梁新。",
            "云鴈楼前晚，霜花酒里春。",
            "欢娱无限极，书剑太平人。"
        ],
        "title": "九日侍宴应制",
        "id": "81588847-ae7f-410b-91b7-56441ccdb81a"
    },
    {
        "author": "崔国辅",
        "paragraphs": [
            "秋近万物肃，况当临水时。",
            "折花赠归客，离绪断荷丝。",
            "谁谓江国永，故人感在兹。",
            "道存过北郭，情极望东菑。",
            "乔木故园意，鸣蝉穷巷悲。",
            "扁舟竟何待，中路每迟迟。"
        ],
        "title": "杭州北郭戴氏荷池送侯愉",
        "id": "91abfcf4-bf83-443d-976f-11f3b1b332f1"
    },
    {
        "author": "崔国辅",
        "paragraphs": [
            "妾有罗衣裳，秦王在时作。",
            "为舞春风多，秋来不堪着。"
        ],
        "title": "怨词二首 一",
        "id": "2483104b-9d1a-4376-b4af-a864212d0c9d"
    },
    {
        "author": "崔国辅",
        "paragraphs": [
            "楼头桃李疎，池上芙蓉落。",
            "织锦犹未成，蛩声入罗幕。"
        ],
        "title": "怨词二首 二",
        "id": "fba61e93-f905-49a8-b475-cb412860149e"
    },
    {
        "author": "崔国辅",
        "paragraphs": [
            "玉笼熏绣裳，着罢眠洞房。",
            "不能春风里，吹却兰麝香。"
        ],
        "title": "古意二首 一",
        "id": "fd485fea-3025-4224-b8fb-769d56b6cf9a"
    },
    {
        "author": "崔国辅",
        "paragraphs": [
            "种棘遮蘼芜，畏人来采杀。",
            "比至狂夫还，看看几花发。"
        ],
        "title": "古意二首 二",
        "id": "fd57a389-60f1-4019-8b90-bd21ae638695"
    },
    {
        "author": "崔国辅",
        "paragraphs": [
            "蕙草娇红萼，时光舞碧鸡。",
            "城中美年少，相见白铜鞮。"
        ],
        "title": "襄阳曲二首 一",
        "id": "b4dab7be-0e5d-4470-b2f4-f611a16a2d5e"
    },
    {
        "author": "崔国辅",
        "paragraphs": [
            "少年襄阳地，来往襄阳城。",
            "城中轻薄子，知妾解秦筝。"
        ],
        "title": "襄阳曲二首 二",
        "id": "fa4076ef-ddda-4c26-ae49-657fba2c3f86"
    },
    {
        "author": "崔国辅",
        "paragraphs": [
            "朝日照红妆，拟上铜雀台。",
            "画眉犹未了，魏帝使人催。"
        ],
        "title": "魏宫词",
        "id": "ee46821d-7fb8-4918-9e62-558c884245b6"
    },
    {
        "author": "崔国辅",
        "paragraphs": [
            "长信宫中草，年年愁处生。",
            "故侵珠履迹，不使玉阶行。"
        ],
        "title": "长信草",
        "id": "dfedded9-b444-499e-8547-d80a5d51feb7"
    },
    {
        "author": "崔国辅",
        "paragraphs": [
            "遗却珊瑚鞭，白马骄不行。",
            "章台折杨柳，春日路傍情。"
        ],
        "title": "长乐少年行",
        "id": "02f837a3-fc08-4aed-9e43-dbbaa58e6086"
    },
    {
        "author": "崔国辅",
        "paragraphs": [
            "湖南送君去，湖北送君归。",
            "湖里鸳鸯鸟，双双他自飞。"
        ],
        "title": "湖南曲",
        "id": "3f4a0b12-ce76-43f9-8e9d-907a0e944e32"
    },
    {
        "author": "崔国辅",
        "paragraphs": [
            "归时日尚早，更欲向芳洲。",
            "渡口水流急，回船不自由。"
        ],
        "title": "中流曲",
        "id": "a7fbf620-dd82-49d4-afea-a987715c3844"
    },
    {
        "author": "崔国辅",
        "paragraphs": [
            "自与王孙别，频看黄鸟飞。",
            "应由春草误，着处不成归。"
        ],
        "title": "王孙游",
        "id": "3fcc8c9e-bbec-450c-9033-ec6376597cb8"
    },
    {
        "author": "崔国辅",
        "paragraphs": [
            "玉溆花争发，金塘水乱流。",
            "相逢畏相失，并着采莲舟。"
        ],
        "title": "采莲曲",
        "id": "3ee149ba-d872-4f5d-adbc-a401a261e172"
    },
    {
        "author": "崔国辅",
        "paragraphs": [
            "寂寥抱冬心，裁罗又褧褧。",
            "夜久频挑灯，霜寒剪刀冷。"
        ],
        "title": "子夜冬歌",
        "id": "8259dd89-196f-464b-8a94-1655dc7431a3"
    },
    {
        "author": "崔国辅",
        "paragraphs": [
            "红颜称绝代，欲并真无侣。",
            "独有镜中人，由来自相许。"
        ],
        "title": "丽人曲",
        "id": "7c2c8e94-7297-462c-897a-b737ca886654"
    },
    {
        "author": "崔国辅",
        "paragraphs": [
            "月暗送潮风，相寻路不通。",
            "菱歌唱不彻，知在此塘中。"
        ],
        "title": "小长干曲",
        "id": "861898e7-b6b0-4805-9bc4-a6b6a1ca55a0"
    },
    {
        "author": "崔国辅",
        "paragraphs": [
            "汉使南还尽，胡中妾独存。",
            "紫台绵望绝，秋草不堪论。"
        ],
        "title": "王昭君",
        "id": "2bb965aa-61a7-47be-8dab-6e3874139c7f"
    },
    {
        "author": "崔国辅",
        "paragraphs": [
            "虽入秦帝宫，不上秦帝床。",
            "夜夜玉窗里，与他卷衣裳。"
        ],
        "title": "秦女卷衣",
        "id": "e052475d-0dd9-44e6-b9a3-3ebe4a5fcc49"
    },
    {
        "author": "崔国辅",
        "paragraphs": [
            "送别未能旋，相望连水口。",
            "船行欲映洲，几度急摇手。"
        ],
        "title": "今别离",
        "id": "f8dded1a-e08b-46c9-a122-a2a44444a484"
    },
    {
        "author": "崔国辅",
        "paragraphs": [
            "淇上桑叶青，青楼含白日。",
            "比时遥望君，车马城中出。"
        ],
        "title": "卫艳词",
        "id": "71017886-3624-4798-8226-60ea3b816a52"
    },
    {
        "author": "崔国辅",
        "paragraphs": [
            "陇右长亭堠，山阴古塞秋。",
            "不知呜咽水，何事向西流。"
        ],
        "title": "渭水西别李仑",
        "id": "75f247a1-875a-48dd-87c2-6e8cd5c13140"
    },
    {
        "author": "崔国辅",
        "paragraphs": [
            "净扫黄金阶，飞霜皎如雪。",
            "下帘弹箜篌，不忍见秋月。"
        ],
        "title": "古意",
        "id": "c1628d48-46e3-4330-a5fd-7e81bc261629"
    },
    {
        "author": "崔国辅",
        "paragraphs": [
            "西候情何极，南冠怨有余。",
            "梁王虽好事，不察狱中书。"
        ],
        "title": "送韩十四被鲁王推递往济南府",
        "id": "c034f0a0-07a1-4254-a4ae-b7411adad5a8"
    },
    {
        "author": "崔国辅",
        "paragraphs": [
            "洛阳梨花落如霰，河阳桃叶生复齐。",
            "坐惜玉楼春欲尽，红绵粉絮裛妆啼。"
        ],
        "title": "白纻辞二首 一",
        "id": "78a84f2a-d55a-4449-8d62-65f0affd23ec"
    },
    {
        "author": "崔国辅",
        "paragraphs": [
            "董贤女弟在椒风，窈窕繁华贵後宫。",
            "璧带金釭皆翡翠，一朝零落变成空。"
        ],
        "title": "白纻辞二首 二",
        "id": "324495ad-2db6-4a39-a9c0-e208bd91d828"
    },
    {
        "author": "崔国辅",
        "paragraphs": [
            "江边枫落菊花黄，少长登高一望乡。",
            "九日陶家虽载酒，三年楚客已沾裳。"
        ],
        "title": "九日",
        "id": "c05b9b5e-b07f-4fad-a6c1-26bb8d32fd12"
    },
    {
        "author": "崔国辅",
        "paragraphs": [
            "一回望月一回悲，望月月移人不移。",
            "何时得见汉朝使，为妾传书斩画师。"
        ],
        "title": "王昭君",
        "id": "576f5b8e-d99e-43ed-b238-3890abc782c6"
    },
    {
        "author": "崔珪",
        "paragraphs": [
            "征戍动经年，含情拂玳筵。",
            "花飞织锦处，月落捣衣边。",
            "灯暗愁孤坐，床空怨独眠。",
            "自君辽海去，玉匣闭春弦。"
        ],
        "title": "孤寝怨",
        "id": "dfc7ba4a-f19d-48d3-8a9b-5b4f47a0b880"
    },
    {
        "author": "杨浚",
        "paragraphs": [
            "草堂列仙楼，上在青山顶。",
            "户外窥数峯，阶前对双井。",
            "雨来花尽湿，风度松初冷。",
            "登栈行不疲，入溪语弥静。",
            "云能去尘服，兼欲事金鼎。",
            "正直心所存，谄谀长自省。",
            "适知幽遁趣，已觉烦虑屏。",
            "更爱云林间，吾将卧南颍。"
        ],
        "title": "题武陵草堂",
        "id": "1e51f8be-4533-4312-b0c0-919d4fff2f1c"
    },
    {
        "author": "杨浚",
        "paragraphs": [
            "河水城下流，登城望弥惬。",
            "海云飞不断，岸草绿相接。",
            "龙门无旧场，武牢有遗堞。",
            "扼喉兵易守，扪指计何捷。",
            "天夺项氏谋，卒成汉家业。",
            "乡山遥可见，西顾泪盈睫。"
        ],
        "title": "广武怀古",
        "id": "1b37b851-52a1-475a-bed6-7a83fc044ad6"
    },
    {
        "author": "杨浚",
        "paragraphs": [
            "仙郎早朝退，直省卧南轩。",
            "院竹自成赏，阶庭寂不喧。",
            "焚香开後阁，起草闭前门。",
            "礼乐风流美，光华星位尊。",
            "荣兼朱绂贵，交乃布衣存。",
            "是日登龙客，无忘君子恩。"
        ],
        "title": "赠李郎中",
        "id": "995c93fb-a158-4af9-95f4-7005caf418e3"
    },
    {
        "author": "刘晏",
        "paragraphs": [
            "楼前百戏竞争新，唯有长竿妙入神。",
            "谁谓绮罗[翻]有力，犹自嫌轻更着人。"
        ],
        "title": "咏王大娘戴卒",
        "id": "d4c038d9-521f-4d90-8e61-d90cf5ae0174"
    },
    {
        "author": "刘晏",
        "paragraphs": [
            "汉祚惟永，神功中兴。",
            "夙驱氛祲，天覆黎蒸。",
            "三光再朗，庶绩其凝。",
            "重熙累叶，景命是膺。"
        ],
        "title": "享太庙乐章",
        "id": "102198f6-fc4f-4183-8e98-85df362362bb"
    },
    {
        "author": "袁瓘",
        "paragraphs": [
            "少年买意气，百金不辞费。",
            "学剑西入秦，结交北游魏。",
            "秦魏多豪人，与代亦殊伦。",
            "由来不相识，皆是暗相亲。",
            "宝马青丝辔，狐裘貂鼠服。",
            "晨过剧孟游，暮投咸阳宿。",
            "然诺本云云，诸侯莫不闻。",
            "犹思百战术，更逐李将军。",
            "始从灞陵下，遥遥度朔野。",
            "北风闻楚歌，南庭见胡马。",
            "胡马秋正肥，相邀夜合围。",
            "战酣烽火灭，路断救兵稀。",
            "白刃纵横逼，黄尘飞不息。",
            "虏骑血洒衣，单于泪沾臆。",
            "献凯云台中，自言塞上雄。",
            "将军行失势，部曲遂无功。",
            "新人不如旧，旧人不相救。",
            "万里长飘飖，十年计不就。",
            "弃置难重论，驱马度鸿门。",
            "行看楚汉事，不觉风尘昏。",
            "宝剑中夜抚，悲歌聊自舞。",
            "此曲不可终，曲终泪如雨。"
        ],
        "title": "鸿门行",
        "id": "b613132b-0a83-44e3-84c0-083d6f47ae96"
    },
    {
        "author": "袁瓘",
        "paragraphs": [
            "寒仗丹旄引，阴堂白日违。",
            "暗灯明象物，画水湿灵衣。",
            "羽化淮王去，仙迎太子归。",
            "空余燕衔土，朝夕向陵飞。"
        ],
        "title": "惠文太子挽歌",
        "id": "0dc587aa-2bc9-4f31-aa81-9165ed6e39c4"
    },
    {
        "author": "李昂",
        "paragraphs": [
            "汉家未得燕支山，征戍年年沙朔间。",
            "塞下长驱汗血马，云中恒闭玉门关。",
            "阴山翰海千万里，此日桑河冻流水。",
            "稽洛川边胡骑来，渔阳戍里烽烟起。",
            "长途羽檄何相望，天子按剑思北方。",
            "羽林练士拭金甲，将军校战出玉堂。",
            "幽陵异域风烟改，亭障连连古今在。",
            "夜闻鸿雁南渡河，晓望旌旗北临海。",
            "塞沙飞淅沥，遥裔连穷碛。",
            "玄漠云平初合阵，西山月出闻鸣镝。",
            "城南百战多苦辛，路傍死卧黄沙人。",
            "戎衣不脱随霜雪，汗马䟃𧽼长被铁。",
            "杨叶楼中不寄书，莲花剑上空流血。",
            "匈奴未灭不言家，驱逐行行边徼赊。",
            "归心海外见明月，别思天边梦落花。",
            "天边回望何悠悠，芳树无人渡陇头。",
            "春云不变阳关雪，桑叶先知胡地秋。",
            "田畴不卖卢龙策，窦宪思勒燕然石。",
            "麾兵静北垂，此日交河湄。",
            "欲令塞上无干戚，会待单于系颈时。"
        ],
        "tags": [
            "乐府",
            "边塞"
        ],
        "title": "从军行",
        "id": "793e5224-1879-4e24-b316-e772c935a6a4"
    },
    {
        "author": "李昂",
        "paragraphs": [
            "定陶城中是妾家，妾年二八颜如花。",
            "闺中歌舞未终曲，天下死人如乱麻。",
            "汉王此地因征战，未出帘栊人已荐。",
            "风花菡萏落辕门，云雨裴回入行殿。",
            "日夕悠悠非旧乡，飘飘处处逐君王。",
            "闺门向里通归梦，银烛迎来在战场。",
            "相从顾恩不顾己，何异浮萍寄深水。",
            "逐战曾迷只轮下，随君几陷重围里。",
            "此时平楚复平齐，咸阳宫阙到关西。",
            "珠帘夕殿闻钟磬，白日秋天忆鼓鼙。",
            "君王纵恣翻成误，吕后由来有深妬。",
            "不奈君王容鬓衰，相存相顾能几时。",
            "黄泉白骨不可报，雀钗翠羽从此辞。",
            "君楚歌兮妾楚舞，脉脉相看两心苦。",
            "曲未终兮袂更扬，君流涕兮妾断肠。",
            "已见储君归惠帝，徒留爱子付周昌。"
        ],
        "title": "赋戚夫人楚舞歌",
        "id": "4813666e-41fc-406f-9d4d-8029b21b0543"
    },
    {
        "author": "李昂",
        "paragraphs": [
            "耳临清渭洗，心向白云闲。"
        ],
        "title": "句",
        "id": "e4411499-60dd-459f-9247-ed4606232249"
    },
    {
        "author": "厍狄履温",
        "paragraphs": [
            "薄宦因时泰，凉宵寓直初。",
            "沈沈仙阁闭，的的暗更徐。",
            "霁色连空上，炎氛入夜除。",
            "星回南斗落，月度北窗虚。",
            "待漏残灯照，含芳袭气余。",
            "寐来冠不解，奏罢草仍书。",
            "幕府惭良策，明曹媿散樗。",
            "命轻徒有报，义重更难疎。",
            "燕厦欣成托，鹓行滥所如。",
            "晨趋当及早，复此戒朝车。"
        ],
        "title": "夏晚初霁南省寓直用余字",
        "id": "78ca6b46-189b-425f-968e-e920be6ec2cb"
    },
    {
        "author": "寇坦",
        "paragraphs": [
            "温室欢初就，兰交托胜因。",
            "共听无漏法，兼濯有为尘。",
            "水洁三空性，香沾四大身。",
            "清心多善友，颂德慰同人。"
        ],
        "title": "同皇甫兵曹天官寺浴室新成招友人赏会",
        "id": "79835934-e491-4207-9b1f-e2ca84d2583b"
    },
    {
        "author": "寇坦",
        "paragraphs": [
            "黄绶归休日，仙郎复奏余。",
            "晏居当夏晚，寓直会晴初。",
            "露散星文发，云披水镜虚。",
            "高才推独唱，嘉会喜连茹。",
            "月色摇春闼，香烟霭暝庐。",
            "千门传夜警，万象照阶除。",
            "少孺嘉能赋，文强阅赐书。",
            "兼曹谋未展，入幕志方摅。",
            "为奉灵台帛，恭先待漏车。",
            "贞标不可仰，空此乐樵渔。"
        ],
        "title": "同张少府和厍狄员外夏晚初霁南省寓直时兼充节度判官之作",
        "id": "82ee3cd4-d4dd-4d26-96d8-c9bfcec45aa2"
    },
    {
        "author": "李休烈",
        "paragraphs": [
            "天门街里倒天枢，火急先须卸火珠。",
            "计合一条丝线挽，何劳两县索人夫。"
        ],
        "title": "咏铜柱",
        "id": "2aaabec5-7f97-4d5e-9a0c-b418cfbc7eee"
    },
    {
        "author": "李林甫",
        "paragraphs": [
            "挂冠知止足，岂独汉疏贤。",
            "入道求真侣，辞恩访列仙。",
            "睿文含日月，宸翰动云烟。",
            "鹤驾吴乡远，遥遥南斗边。"
        ],
        "title": "送贺监归四明应制",
        "id": "5b18b761-a4fe-4ccb-b1e2-978566267463"
    },
    {
        "author": "李林甫",
        "paragraphs": [
            "东幸从人望，西巡顺物回。",
            "云收二华出，天转五星来。",
            "十月农初罢，三驱礼复开。",
            "更看琼岳上，佳气接神台。"
        ],
        "title": "奉和圣制次琼岳应制",
        "id": "de563514-6444-4aa3-b6e2-917abb4e062c"
    },
    {
        "author": "李林甫",
        "paragraphs": [
            "秋天碧云夜，明月悬东方。",
            "皓皓庭际色，稍稍林下光。",
            "桂华澄远近，璧彩散池塘。",
            "鸿雁飞难度，关山曲易长。",
            "揆予秉孤直，虚薄忝文昌。",
            "握镜惭先照，持衡媿後行。",
            "多才众君子，载笔久词场。",
            "作赋推潘岳，题诗许谢康。",
            "当时陪宴语，今夕恨相望。",
            "愿欲接高论，清晨朝建章。"
        ],
        "title": "秋夜望月忆韩席等诸侍郎因以投赠",
        "id": "62840254-fc80-4bdc-95dc-b88f0807dcc7"
    },
    {
        "author": "杨炎",
        "paragraphs": [
            "一去一万里，千知千不还。",
            "崖州何处在？生度鬼门关。"
        ],
        "title": "流崖州至鬼门关作",
        "id": "f4066262-a7bc-4f6a-8bb5-46a56d2ffaff"
    },
    {
        "author": "杨炎",
        "paragraphs": [
            "雪面淡眉天上女，凤箫鸾翅欲飞去。",
            "玉山翘翠步无尘，楚腰如柳不胜春。"
        ],
        "title": "赠元载歌妓",
        "id": "8a7ef146-2953-45fd-94da-ef92db24648f"
    },
    {
        "author": "元载",
        "paragraphs": [
            "年来谁不厌龙钟，虽在侯门似不容。",
            "看取海山寒翠树，苦遭霜霰到秦封。"
        ],
        "title": "别妻王韫秀",
        "id": "62d3110d-6e4e-40f8-96b6-4b97fe6dfa41"
    },
    {
        "author": "陈希烈",
        "paragraphs": [
            "一片苍梧意，氤氲生栋梁。",
            "下帘山足暗，开户日添光。",
            "偏使衣裘润，能令枕簟凉。",
            "无心伴行雨，何必梦荆王。"
        ],
        "title": "赋得云生栋梁间",
        "id": "9a09a52a-54da-4cd6-9111-dcb20b85da56"
    },
    {
        "author": "陈希烈",
        "paragraphs": [
            "上巳迂龙驾，中流泛羽觞。",
            "酒因朝太子，诗为乐贤王。",
            "锦缆方舟渡，琼筵大乐张。",
            "风摇垂柳色，花发异林香。",
            "野老歌无事，朝臣饮岁芳。",
            "皇情被羣物，中外洽恩光。"
        ],
        "title": "奉和圣制三月三日",
        "id": "109698aa-a812-4258-aa7f-43a8708c63f9"
    },
    {
        "author": "陈希烈",
        "paragraphs": [
            "千年泰山顶，云起汉王封。",
            "不作奇峰状，宁分触石容。",
            "为霖虽易得，表圣自难逢。",
            "冉冉排空上，依依叠影重。",
            "素光非曳练，灵贶是从龙。",
            "岂学无心出，东西任所从。"
        ],
        "tags": [
            "泰山"
        ],
        "title": "省试白云起封中",
        "id": "291e1334-8c23-495d-b9fc-3b90cd89d2d1"
    },
    {
        "author": "张渐",
        "paragraphs": [
            "朗月照帘幌，清夜有余姿。",
            "洞房怨孤枕，挟琴爱前墀。",
            "萱草已数叶，梨花复徧枝。",
            "去岁草始荣，与君新相知。",
            "今年花未落，谁分生别离。",
            "代情难重论，人事好乖移。",
            "合比月华满，分同月易亏。",
            "亏月当再圆，人别星陨天。",
            "吾欲竟此曲，意深不可传。",
            "叹息孤鸾鸟，伤心明镜前。"
        ],
        "title": "朗月行",
        "id": "2840b0a9-5b1c-462e-8069-c5b5d5a96dbf"
    },
    {
        "author": "宋昱",
        "paragraphs": [
            "孤舟大江水，水涉无昏曙。",
            "雨暗迷津时，云生望乡处。",
            "渔翁闲自乐，樵客纷多虑。",
            "秋色湖上山，归心日边树。",
            "徒称竹箭美，未得枫林趣。",
            "向夕垂钓还，吾从落潮去。"
        ],
        "title": "晓次荆江",
        "id": "038a1005-ef07-47c0-b438-0dc4667d709c"
    },
    {
        "author": "宋昱",
        "paragraphs": [
            "梵宇开金地，香龛凿铁围。",
            "影中羣象动，空里众灵飞。",
            "檐牖笼朱旭，房廊挹翠微。",
            "瑞莲生佛步，瑶树挂天衣。",
            "邀福功虽在，兴王代久非。",
            "谁知云朔外，更覩化胡归。"
        ],
        "title": "题石窟寺",
        "id": "700474d8-74f7-49ba-934c-bf5e02d2c469"
    },
    {
        "author": "宋昱",
        "paragraphs": [
            "涛来势转雄，猎猎驾长风。",
            "雷震云霓里，山飞霜雪中。",
            "激流起平地，吹涝上侵空。",
            "翕辟干坤异，盈虚日月同。",
            "艅艎从陆起，洲浦隔阡通。",
            "跳沫喷岩翠，翻波带景红。",
            "怒湍初抵北，却浪复归东。",
            "寂听堪增勇，晴看自发蒙。",
            "伍生传或谬，枚叟说难穷。",
            "来信应无已，申威亦匪躬。",
            "冲腾如决胜，回合似相攻。",
            "委质任平视，谁能涯始终。"
        ],
        "title": "樟亭观涛",
        "id": "bba2337f-5b4d-4097-ab92-f1f326570a15"
    },
    {
        "author": "卢象",
        "paragraphs": [
            "客自岐阳来，吐音若鸣凤。",
            "孤飞畏不偶，独立谁见用。",
            "忽从被褐中，召入承明宫。",
            "圣人借颜色，言事无不通。",
            "殷勤拯黎庶，感激论诸公。",
            "将相猜贾谊，图书归马融。",
            "顾余久寂寞，一岁麒麟阁。",
            "且共歌太平，勿嗟名宦薄。"
        ],
        "title": "赠程秘书",
        "id": "5aadd6d4-f0b6-4719-9be5-fd6c9548276e"
    },
    {
        "author": "卢象",
        "paragraphs": [
            "开山十余里，青壁森相倚。",
            "欲识尧时天，东溪白云是。",
            "雷声转幽壑，云气杳流水。",
            "涧影生龙蛇，岩端翳柽梓。",
            "大道终不易，君恩曷能已。",
            "鹤羡无老时，龟言摄生理。",
            "浮年笑六甲，元化潜一指。",
            "未暇扫云梯，空惭阮氏子。"
        ],
        "title": "家叔征君东溪草堂二首 一",
        "id": "44dcaf68-5d78-471d-86a7-daaef4152648"
    },
    {
        "author": "卢象",
        "paragraphs": [
            "今朝共游者，得性闲未归。",
            "已到仙人家，莫惊鸥鸟飞。",
            "水深严子钓，松挂巢父衣。",
            "云气转幽寂，溪流无是非。",
            "名理未足羡，腥臊讵所希。",
            "自惟负贞意，何岁当食薇。"
        ],
        "title": "家叔征君东溪草堂二首 二",
        "id": "2bdfb409-2374-4a99-8afa-65d6dcef8311"
    },
    {
        "author": "卢象",
        "paragraphs": [
            "鸡鸣出东邑，马倦登南峦。",
            "落日见桑柘，翳然丘中寒。",
            "邻家多旧识，投暝来相看。",
            "且问春税苦，兼陈行路难。",
            "园场近阴壑，草木易凋残。",
            "峰晴雪犹积，涧深冰已团。",
            "浮名知何用，岁晏不成欢。",
            "置酒共君饮，当歌聊自宽。"
        ],
        "title": "乡试後自巩还田家因谢邻友见过之作",
        "id": "88a1c3c5-57ec-4b3b-8dac-f697baa68182"
    },
    {
        "author": "卢象",
        "paragraphs": [
            "啾啾青雀儿，飞来飞去仰天池。",
            "逍遥饮啄安涯分，何假扶摇九万为。"
        ],
        "title": "青雀歌",
        "id": "a8c3e791-7f9d-4a6e-baf7-664109545d72"
    },
    {
        "author": "卢象",
        "paragraphs": [
            "家居五原上，征战是平生。",
            "独负山西勇，谁当塞下名。",
            "死生辽海战，雨雪蓟门行。",
            "诸将封侯尽，论功独不成。"
        ],
        "title": "杂诗二首 一",
        "id": "5be96530-0656-42e0-bf69-a0c7a9c73a58"
    },
    {
        "author": "卢象",
        "paragraphs": [
            "君家御沟上，垂柳夹朱门。",
            "列鼎会中贵，鸣珂朝至尊。",
            "死生在片议，穷达由一言。",
            "须识苦寒士，莫矜狐白温。"
        ],
        "title": "杂诗二首 二",
        "id": "efaef8c1-a7b0-424d-87bd-44283b6c4fb8"
    },
    {
        "author": "卢象",
        "paragraphs": [
            "经书满腹中，吾识广川翁。",
            "年老甘无位，家贫懒发蒙。",
            "人归洙泗学，歌盛舞雩风。",
            "愿接诸生礼，三年事马融。"
        ],
        "title": "赠广川马先生",
        "id": "78da6a5c-2ed0-4db7-bece-86a9486aa6ac"
    },
    {
        "author": "卢象",
        "paragraphs": [
            "高唐几百里，树色接阳台。",
            "晚见江山霁，宵闻风雨来。",
            "云从三峡起，天向数峰开。",
            "灵境信难见，轻舟那可回。"
        ],
        "title": "峡中作",
        "id": "dd6d6203-ced1-4e25-9d43-7e45918f476c"
    },
    {
        "author": "卢象",
        "paragraphs": [
            "江南冰不闭，山泽气潜通。",
            "腊月闻山鸟，寒崖见蛰熊。",
            "柳林春半合，荻笋乱无丛。",
            "回首金陵岸，依依向北风。"
        ],
        "title": "竹里馆",
        "id": "3d82c039-389b-4cc3-8253-3c305c66fb44"
    },
    {
        "author": "卢象",
        "paragraphs": [
            "长风起秋色，细雨含落晖。",
            "夕鸟向林去，晚帆相逐飞。",
            "虫声出乱草，水气薄行衣。",
            "一别故乡道，悠悠今始归。"
        ],
        "title": "永城使风",
        "id": "7747363c-1d8d-4f81-9c07-575b27800460"
    },
    {
        "author": "卢象",
        "paragraphs": [
            "中禁夕沈沈，幽篁别作林。",
            "色连鸡树近，影落凤池深。",
            "为重凌霜节，能虚应物心。",
            "年年承雨露，长对紫庭阴。"
        ],
        "title": "和徐侍郎丛筱咏",
        "id": "d7b7da24-eab2-4d9f-9fed-bf10c751c1ed"
    },
    {
        "author": "卢象",
        "paragraphs": [
            "传闻圣主幸新丰，清跸鸣銮出禁中。",
            "细草终朝随步辇，垂杨几处绕行宫。",
            "千官扈从骊山北，万国来朝渭水东。",
            "此日小臣徒献赋，汉家谁复重[扬]雄。"
        ],
        "title": "驾幸温泉",
        "id": "f13c70c7-8ae8-48dd-b105-f17276e3bfe3"
    },
    {
        "author": "卢象",
        "paragraphs": [
            "佐理星辰贵，分荣涣汗深。",
            "言从大夫後，用荅圣人心。",
            "骑拥轩裳客，鸾惊翰墨林。",
            "停杯歌麦秀，秉烛醉棠阴。",
            "爽气凌秋笛，轻寒散暝砧。",
            "秪应将四子，讲德谢知音。"
        ],
        "title": "奉和张使君宴加朝散",
        "id": "ea9b31db-da7c-47aa-9717-71ba2ebfe377"
    },
    {
        "author": "卢象",
        "paragraphs": [
            "公门世绪昌，才子冠裴王。",
            "出自平津邸，还为吏部郎。",
            "神仙余气色，列宿动辉光。",
            "夜直南宫静，朝趋北禁长。",
            "时人归水镜，明主赐衣裳。",
            "翰苑飞鹦鹉，天池待凤凰。",
            "承欢畴日顾，未纪後时伤。",
            "去去图南远，微才幸不忘。"
        ],
        "title": "赠张均员外",
        "id": "67d60c2f-ad7a-4101-a782-7e9cb01e570e"
    },
    {
        "author": "卢象",
        "paragraphs": [
            "田家宜伏腊，岁晏子言归。",
            "石路雪初下，荒村鸡共飞。",
            "东原多烟火，北涧隐寒晖。",
            "满酌野人酒，倦闻邻女机。",
            "胡为困樵采，几日罢朝衣。"
        ],
        "title": "送祖咏",
        "id": "870e3c4a-aad8-4894-9aea-4b370f85f1c3"
    },
    {
        "author": "卢象",
        "paragraphs": [
            "夫君不得意，本自沧海来。",
            "高足未云骋，虚舟空复回。",
            "淮南枫叶落，灞岸桃花开。",
            "出处暂为耳，沈浮安系哉。",
            "如何天覆物，还遣世遗才。",
            "欲识秦将汉，尝闻王与裴。",
            "离筵对寒食，别雨乘春雷。",
            "会有征书到，荷衣且漫裁。"
        ],
        "title": "送綦毋潜",
        "id": "a44bdecf-5ede-48fe-b212-ffdd445c7ed0"
    },
    {
        "author": "卢象",
        "paragraphs": [
            "下客候旌麾，元戎复在斯。",
            "门开都护府，兵动羽林儿。",
            "黠虏多翻覆，谋臣有别离。",
            "智同天所授，恩共日相随。",
            "汉使开宾幕，胡笳送酒巵。",
            "风霜迎马首，雨雪事鱼丽。",
            "上策应无战，深情属载驰。",
            "不应行万里，明主寄安危。"
        ],
        "title": "送赵都护赴安西",
        "id": "b1d4ecde-af9a-42b3-a9b6-00369331957a"
    },
    {
        "author": "卢象",
        "paragraphs": [
            "谢朓出华省，王祥贻佩刀。",
            "前贤真可慕，衰病意空劳。",
            "贞悔不自卜，游随共尔曹。",
            "未能齐得丧，时复诵离骚。",
            "闲荫七贤地，醉餐三士桃。",
            "苍苔虞舜井，乔木古城壕。",
            "渔父偏相狎，尧年不可逃。",
            "蝉鸣秋雨霁，云白晓山高。",
            "咫尺传双鲤，吹嘘借一毛。",
            "故人皆得路，谁肯念同袍。"
        ],
        "title": "追凉历下古城西北隅此地有清泉乔木",
        "id": "a351ea47-24d1-4371-99e1-9b67d41e6b92"
    },
    {
        "author": "卢象",
        "paragraphs": [
            "少妇石榴裙，新妆白玉面。",
            "能迷张公子，不许时相见。"
        ],
        "title": "戏赠邵使君张郎",
        "id": "53e554ae-c6f6-4c94-98ef-af18f928df65"
    },
    {
        "author": "卢象",
        "paragraphs": [
            "映竹时闻转辘轳，当窗只见网蜘蛛。",
            "主人非病常高卧，环堵蒙笼一老儒。"
        ],
        "title": "同王维过崔处士林亭",
        "id": "90b23220-6f8f-4c62-9308-fc6a0ce4212a"
    },
    {
        "author": "卢象",
        "paragraphs": [
            "与君相识即相亲，闻道君家住孟津。",
            "为见行舟试借问，客中时有洛阳人。"
        ],
        "title": "寄河上段十六",
        "id": "a6306074-ffac-44d0-848d-eb72dfc04a9b"
    },
    {
        "author": "卢象",
        "paragraphs": [
            "子推言避世，山火遂焚身。",
            "四海同寒食，千秋为一人。",
            "深冤何用道，峻迹古无邻。",
            "魂魄山河气，风雷御宇神。",
            "光烟榆柳灭，怨曲龙虵新。",
            "可叹文公霸，平生负此臣。"
        ],
        "title": "寒食",
        "id": "f4d4f345-0f61-475f-8195-c0e3f6b54584"
    },
    {
        "author": "卢象",
        "paragraphs": [
            "谢病始告归，依然入桑梓。",
            "家人皆伫立，相候衡门里。",
            "畴类皆长年，成人旧童子。",
            "上堂家庆毕，愿与亲姻迩。",
            "论旧或余悲，思存且相喜。",
            "田园转芜没，但有寒泉水。",
            "衰柳日萧条，秋光清邑里。",
            "入门乍如客，休骑非便止。",
            "中饮顾王程，离忧从此始。"
        ],
        "title": "八月十五日象自江东止田园移庄庆会未几归汶上小弟幼妹尤嗟其别兼赋是诗三首 一",
        "id": "2689fa9d-0e60-4e45-a7e1-4a621c6372fe"
    },
    {
        "author": "卢象",
        "paragraphs": [
            "两妹日长成，双鬟将及人。",
            "已能持宝瑟，自解掩罗巾。",
            "念昔别时小，未知疎与亲。",
            "今来识离恨，掩泪方殷勤。"
        ],
        "title": "八月十五日象自江东止田园移庄庆会未几归汶上小弟幼妹尤嗟其别兼赋是诗三首 二",
        "id": "13c9fada-ca33-4437-b291-69207a959dc5"
    },
    {
        "author": "卢象",
        "paragraphs": [
            "小弟更孩幼，归来不相识。",
            "同居虽渐惯，见人犹默默。",
            "宛作越人言，殊乡甘水食。",
            "别此最为难，泪尽有余忆。"
        ],
        "title": "八月十五日象自江东止田园移庄庆会未几归汶上小弟幼妹尤嗟其别兼赋是诗三首 三",
        "id": "608f7819-e672-459f-9cbb-b6b3473c326f"
    },
    {
        "author": "卢象",
        "paragraphs": [
            "我年一何长，鬓发日已白。",
            "俛仰天地间，能为几时客。",
            "惆怅故山云，裴回空日夕。",
            "何事与时人，东城复南陌。"
        ],
        "title": "叹白发",
        "id": "aba73175-2c2d-41fa-ad97-c9b241417c2a"
    },
    {
        "author": "卢象",
        "paragraphs": [
            "邑有弦歌宰，翔鸾狎野鸥。",
            "眷言华省旧，暂滞海池游。",
            "郁岛藏深竹，前溪对舞楼。",
            "更闻书即事，云物是新秋。"
        ],
        "title": "早秋宴张郎中海亭即事",
        "id": "d305a948-9e29-44d8-9298-1c7a637ca876"
    },
    {
        "author": "卢象",
        "paragraphs": [
            "吴越山多秀，新安江甚清。",
            "书名会粹才偏逸，酒号屠苏味更醇。",
            "初疑轻烟淡古松，又似山开万仞峰。"
        ],
        "title": "句",
        "id": "b3951125-52da-4ea2-bd12-c36d6e8f1e98"
    },
    {
        "author": "卢鸿一",
        "paragraphs": [
            "山为宅兮草为堂，芝兰兮药房。",
            "罗蘼芜兮拍薜荔，荃壁兮兰砌。",
            "蘼芜薜荔兮成草堂，阴阴邃兮馥馥香。",
            "中有人兮信宜常，读金书兮饮玉浆，童颜幽操兮不易长。"
        ],
        "title": "嵩山十志十首",
        "id": "bedfaf3c-db06-4b7d-9435-a55e394bf8f7"
    },
    {
        "author": "卢鸿一",
        "paragraphs": [
            "天门豁兮仙台耸，杰屹崒兮零澒涌。",
            "穷三休兮旷一观，忽若登昆仑兮中期汗漫仙。",
            "耸天关兮倒景台，鲨颢气兮轶嚣埃。",
            "皎皎之子兮自独立，云可朋兮赮可吸，曾何荣辱之所及。"
        ],
        "title": "嵩山十志十首",
        "id": "f2d94964-b281-4dab-b7d0-6f1c2b3a35f1"
    },
    {
        "author": "卢鸿一",
        "paragraphs": [
            "紫岩隈兮青溪侧，云松烟茑兮千古色。",
            "芳靃蘼兮荫蒙茏，幽人构馆兮在其中。",
            "靃蘼蒙茏兮开樾馆，卧风霄兮坐赮旦。",
            "粤有宾兮时戾止，樵苏不爨兮清淡已，永岁终朝兮常若此。"
        ],
        "title": "嵩山十志十首",
        "id": "07f7646b-27e6-4ba1-b033-848578a238a1"
    },
    {
        "author": "卢鸿一",
        "paragraphs": [
            "临泱漭兮背青荧，吐云烟兮合窅冥。",
            "怳欻翕兮杳幽霭，意缥缈兮羣仙会。",
            "窅冥仙会兮枕烟庭，竦魂形兮凝视听。",
            "闻夫至诚必感兮祈此巅，契颢气，养丹田，终彷像兮觏灵仙。"
        ],
        "title": "嵩山十志十首",
        "id": "27a2907f-b550-4a46-8973-4e24d5e19dbf"
    },
    {
        "author": "卢鸿一",
        "paragraphs": [
            "水攒冲兮石丛耸，焕云锦兮喷汹涌。",
            "苔驳荦兮草夤缘，芳幂幂兮濑溅溅。",
            "石攒丛兮云锦淙，波连珠兮文沓綘。",
            "有洁冥者媚此幽，漱灵液兮乐天休，实获我心兮夫何求。"
        ],
        "title": "嵩山十志十首",
        "id": "64d377ec-aa69-468e-8c30-2ccc80b3fbd2"
    },
    {
        "author": "卢鸿一",
        "paragraphs": [
            "霏微阴壑兮气腾虹，迤逦危磴兮上凌空。",
            "青霞杪兮紫云垂，鸾歌凤舞兮吹参差。",
            "鸾吹凤舞兮期仙磴，鸿驾迎兮瑶华赠。",
            "山中人兮好神仙，想像闻此兮欲升烟，铸月炼液兮竚还年。"
        ],
        "title": "嵩山十志十首",
        "id": "4931b852-e4fd-4473-b014-6308390904a6"
    },
    {
        "author": "卢鸿一",
        "paragraphs": [
            "灵矶盘礴兮溜奔错漱，冷风兮镇冥壑。",
            "研苔滋兮泉珠洁，一饮一憩兮气想灭。",
            "磷涟清淬兮涤烦矶，灵仙境兮仁智归。",
            "中有琴兮徽以玉，峨峨汤汤兮弹此曲，寄声知音兮同所欲。"
        ],
        "title": "嵩山十志十首",
        "id": "c06b734d-acb4-4a0a-ba70-e9ba22f1678f"
    },
    {
        "author": "卢鸿一",
        "paragraphs": [
            "青崖阴兮月磵曲，重幽叠邃兮隐沦躅。",
            "草树绵幂兮翠蒙茏，当其无兮庭在中。",
            "当无有用兮幂翠庭，神可谷兮道可冥。",
            "有幽人兮张素琴，皇徽兮绿水阴，德之愔兮澹多心。"
        ],
        "title": "嵩山十志十首",
        "id": "4699c6a4-e9cb-4315-85ae-882145bdc345"
    },
    {
        "author": "卢鸿一",
        "paragraphs": [
            "岚气肃兮岩翠冥，空阴虚兮户芳迎。",
            "披蕙帐兮促萝筵，谈空空兮核元元。",
            "蕙帐萝筵兮洞元室，秘而幽兮真可吉。",
            "返自然兮道可冥，泽妙思兮草玄经，结幽门兮在黄庭。"
        ],
        "title": "嵩山十志十首",
        "id": "18e37bbe-ca89-418c-b448-a5fd41e4d72c"
    },
    {
        "author": "卢鸿一",
        "paragraphs": [
            "水碧色兮石金光，滟熠熠兮濙湟湟。",
            "泉葩映兮烟茑临，红灼灼，翠阴阴。",
            "翠相鲜兮金碧潭，霜天洞兮烟景涵。",
            "有幽人兮好冥绝，炳其焕兮凝其洁，悠悠千古长不灭。"
        ],
        "title": "嵩山十志十首",
        "id": "7e6bfc79-bfdb-4645-a08b-855124e0e02b"
    },
    {
        "author": "徐安贞",
        "paragraphs": [
            "校文常近日，赐宴忽升天。",
            "酒正传桮至，饔人捧案前。",
            "玉阶鸣溜水，清阁引归烟。",
            "共惜芸香暮，春风几万年。"
        ],
        "title": "书殿赐宴应制",
        "id": "06a2961a-ef57-431e-ba01-70fb91a5feac"
    },
    {
        "author": "徐安贞",
        "paragraphs": [
            "神女调温液，年年待圣人。",
            "试开临水殿，来洗属车尘。",
            "暖气随明主，恩波浃近臣。",
            "灵威自无极，从此献千春。"
        ],
        "title": "从驾温泉宫",
        "id": "f3b708f8-cfaa-4fad-81bd-7219ca1f10ec"
    },
    {
        "author": "徐安贞",
        "paragraphs": [
            "圣作西山颂，君其出使年。",
            "勒碑悬日月，驱传接云烟。",
            "寒尽函关路，春归洛水边。",
            "别离能几许，朝暮玉墀前。"
        ],
        "title": "送吕向补阙西岳勒碑",
        "id": "bc54c1fe-7d4f-447d-bc10-258279a903a9"
    },
    {
        "author": "徐安贞",
        "paragraphs": [
            "郡县分南国，皇华出圣朝。",
            "为怜乡棹近，不道使车遥。",
            "旧俗吴三让，遗风汉六条。",
            "愿言除疾苦，天子听歌谣。"
        ],
        "title": "送丹阳采访",
        "id": "f822b44c-7b45-4b63-9b1f-cd1a0b05a697"
    },
    {
        "author": "徐安贞",
        "paragraphs": [
            "明月开三峡，花源出五溪。",
            "城池青壁里，烟火绿林西。",
            "不畏王程促，惟愁仙路迷。",
            "巴东下归棹，莫待夜猨啼。"
        ],
        "title": "送王判官",
        "id": "0e108e6e-25e0-4682-b0c6-c985af3c67f4"
    },
    {
        "author": "徐安贞",
        "paragraphs": [
            "画得襄阳郡，依然见昔游。",
            "岘山思驻马，汉水忆回舟。",
            "丹壑常含霁，青林不换秋。",
            "图书空咫尺，千里意悠悠。"
        ],
        "title": "题襄阳图",
        "id": "4e35fd03-8317-42aa-8fde-a4f8171411a5"
    },
    {
        "author": "徐安贞",
        "paragraphs": [
            "琴瑟调双凤，和鸣不独飞。",
            "正歌春可乐，行泣露先晞。",
            "环佩声犹在，房栊梦不归。",
            "将军休沐日，谁劝着新衣。"
        ],
        "title": "程将军夫人挽诗",
        "id": "ff975ce0-5934-4829-b0f2-2137e35c372e"
    },
    {
        "author": "徐安贞",
        "paragraphs": [
            "两宫斋祭近登临，雨雪纷纷天昼阴。",
            "祗为经寒无瑞色，顿教正月满春林。",
            "蓬莱北上旌门暗，花萼南归马迹深。",
            "自有三农歌帝力，还将万庾荅尧心。"
        ],
        "title": "奉和喜雪应制",
        "id": "46a4f158-95b7-46f9-90f9-78bc571ae001"
    },
    {
        "author": "徐安贞",
        "paragraphs": [
            "北斗横天夜欲阑，愁人倚月思无端。",
            "忽闻画阁秦筝逸，知是邻家赵女弹。",
            "曲成虚忆青蛾敛，调急遥怜玉指寒。",
            "银锁重关听未辟，不如眠去梦中看。"
        ],
        "title": "闻邻家理筝",
        "id": "0f5c513a-ea5a-41f3-b2d2-972e2252bee5"
    },
    {
        "author": "徐安贞",
        "paragraphs": [
            "仙掌临秦甸，虹桥辟晋关。",
            "两都分地险，一曲度河湾。",
            "路得津门要，时称古戍闲。",
            "城花春正发，岸柳曙堪攀。",
            "後乘犹临水，前旌欲换山。",
            "长安回望日，宸御六龙还。"
        ],
        "title": "奉和圣制早度蒲津关",
        "id": "41868e28-4951-42ea-81a9-ad68ceec1b88"
    },
    {
        "author": "徐安贞",
        "paragraphs": [
            "两臣初入梦，二月扈巡边。",
            "涧北寒犹在，山南春半传。",
            "颂声先奉御，辰象复回天。",
            "云日明千里，旌旗照一川。",
            "柳阴低辇路，草色变新田。",
            "还望汾阳近，宸游自窅然。"
        ],
        "title": "奉和圣制荅二相出雀鼠谷",
        "id": "46e9e27f-0f28-4152-8c32-05d172246cfa"
    },
    {
        "author": "徐安贞",
        "paragraphs": [
            "暮雨衣犹湿，春风帆正开。"
        ],
        "title": "句",
        "id": "250a51c8-4f9f-4591-8a80-2f9936a6df35"
    },
    {
        "author": "崔翘",
        "paragraphs": [
            "硖路绕河汾，晴光拂曙氛。",
            "笳吟中岭树，仗入半峰云。",
            "顿觉山原尽，平看邑里分。",
            "早行芳草迥，晚憩好风熏。",
            "嘉颂推英宰，春游扈圣君。",
            "共欣承睿渥，日月照天文。"
        ],
        "title": "奉和圣制荅张说南出雀鼠谷",
        "id": "d0e731e2-f5c3-412d-8aef-36ca8f5bf159"
    },
    {
        "author": "崔翘",
        "paragraphs": [
            "猨鸣三峡里，行客旧沾裳。",
            "复道从兹去，思君不暂忘。",
            "开襟春叶短，分手夏条长。",
            "独有幽庭桂，年年空自芳。"
        ],
        "title": "送友人使夷陵",
        "id": "72c5f082-92d4-4edf-9578-6b0d9188f80c"
    },
    {
        "author": "崔翘",
        "paragraphs": [
            "篆笔飞章暇，园亭染翰游。",
            "地奇人境别，事远俗尘收。",
            "书阁山云起，琴斋涧月留。",
            "泉清鳞影见，树密鸟声幽。",
            "杜馥熏梅雨，荷香送麦秋。",
            "无劳置驿骑，文酒可相求。"
        ],
        "title": "郑郎中山亭",
        "id": "1b226af8-5d4f-42ba-8295-ed5c9c7617cc"
    },
    {
        "author": "梁升卿",
        "paragraphs": [
            "何意重关道，千年过圣皇。",
            "幽林承睿泽，闲客见清光。",
            "日御仙途远，山灵寿域长。",
            "寒云入晋薄，春树隔汾香。",
            "国佐同时雨，天文属岁阳。",
            "从来汉家盛，未若此巡方。"
        ],
        "title": "奉和圣制荅张说扈从南出雀鼠谷",
        "id": "99c735da-a0c6-4e4a-95e9-df063087ef5b"
    },
    {
        "author": "吴巩",
        "paragraphs": [
            "山径入修篁，深林蔽日光。",
            "夏云生嶂远，瀑水引溪长。",
            "秀迹逢皆胜，清芬坐转凉。",
            "回看玉樽夕，归路赏前忘。"
        ],
        "title": "白云溪",
        "id": "f2e748c2-1c0f-4325-81dd-46e71e875e3f"
    },
    {
        "author": "陆海",
        "paragraphs": [
            "新秋夜何爽，露下风转凄。",
            "一盘竹林外，千灯花塔西。"
        ],
        "title": "题奉国寺",
        "id": "bacafdae-4b3f-4a78-8061-931d80385e3a"
    },
    {
        "author": "陆海",
        "paragraphs": [
            "窗灯林霭里，闻磬水声中。",
            "更与龙华会，炉烟满夕风。"
        ],
        "title": "题龙门寺",
        "id": "6971df43-734e-4388-a8d5-1b495931f02e"
    },
    {
        "author": "陆海",
        "paragraphs": [
            "忽然一曲称君心，破却中人百家产。",
            "城外平人驱欲尽，帐中犹打衮花球。"
        ],
        "title": "句",
        "id": "5aa758a5-a3f4-41e5-b96c-3849ad719b0e"
    },
    {
        "author": "裴士淹",
        "paragraphs": [
            "长安年少惜春残，争认慈恩紫牡丹。",
            "别有玉盘乘露冷，无人起就月中看。"
        ],
        "tags": [
            "咏物",
            "咏物诗",
            "牡丹",
            "花",
            "赞美",
            "写花"
        ],
        "title": "白牡丹",
        "id": "5ba0b4c0-83ef-4b26-a295-dbd2d216573c"
    },
    {
        "author": "李元操",
        "paragraphs": [
            "铜浑变秋节，玉律动年灰。",
            "暧暧城霞旦，隐隐禁门开。",
            "众灵凑仙府，百神朝帝台。",
            "叶令双凫至，梁王驷马来。",
            "戈鋋映林阙，歌管拂尘埃。",
            "保章望瑞气，尚书免火灾。",
            "冠冕多秀士，簪裾饶上才。",
            "谁怜张仲蔚，日暮反蒿莱。"
        ],
        "title": "和从叔禄愔元日早朝",
        "id": "354845c3-7b94-4e64-a220-7b15e747f294"
    },
    {
        "author": "顾朝阳",
        "paragraphs": [
            "莫将铅粉匣，不用镜花光。",
            "一去边城路，何情更画妆。",
            "影销胡地月，衣尽汉宫香。",
            "妾死非关命，都缘怨断肠。"
        ],
        "title": "昭君怨",
        "id": "732e42d4-1fdf-4485-8c32-4cede895edc9"
    },
    {
        "author": "陶岘",
        "paragraphs": [
            "匡庐旧业是谁主，吴越新居安此生。",
            "白发数茎归未得，青山一望计还成。",
            "鸦翻枫叶夕阳动，鹭立芦花秋水明。",
            "从此舍舟何所诣，酒旗歌扇正相迎。"
        ],
        "tags": [
            "庐山"
        ],
        "title": "西塞山下回舟作",
        "id": "6b14551d-2650-480a-8bfd-4e38ec1c4f9e"
    },
    {
        "author": "王维",
        "paragraphs": [
            "嗟予未丧，哀此孤生。",
            "屏居蓝田，薄地躬耕。",
            "岁[晏]输税，以奉粢盛。",
            "晨往东皋，草露未晞。",
            "暮看烟火，负担来归。",
            "我闻有客，足埽荆扉。",
            "箪食伊何，疈瓜抓枣。",
            "仰厕羣贤，皤然一老。",
            "媿无莞簟，班荆席藁。",
            "泛泛登陂，折彼荷花。",
            "静观素鲔，俯映白沙。",
            "山鸟羣飞，日隐轻霞。",
            "登车上马，倏忽云散。",
            "雀噪荒村，鸡鸣空馆。",
            "还复幽独，重欷累叹。"
        ],
        "title": "酬诸公见过",
        "id": "72fb2b39-9959-4985-8037-f4344492b1af"
    },
    {
        "author": "王维",
        "paragraphs": [
            "凤扆朝碧落，龙图耀金镜。",
            "维岳降二臣，戴天临万姓。",
            "山川八校满，井邑三农竟。",
            "比屋皆可封，谁家不相庆。",
            "林疎远村出，野旷寒山静。",
            "帝城云里深，渭水天边映。",
            "佳气含风景，颂声溢歌咏。",
            "端拱能任贤，弥彰圣君圣。"
        ],
        "title": "奉和圣制登降圣观与宰臣等同望应制",
        "id": "3e3f2512-69a6-42ae-ae02-da0f69b91237"
    },
    {
        "author": "王维",
        "paragraphs": [
            "复道通长乐，青门临上路。",
            "遥闻凤吹喧，闇识龙舆度。",
            "褰旒明四目，伏槛纡三顾。",
            "小苑接侯家，飞甍暎宫树。",
            "商山原上碧，浐水林端素。",
            "银汉下天章，琼筵承湛露。",
            "将非富人宠，信以平戎故。",
            "从来简帝心，讵得回天步。"
        ],
        "title": "奉和圣制御春明楼临右相园亭赋乐贤诗应制",
        "id": "cf09db89-6a90-49b1-8f84-6cb59100e579"
    },
    {
        "author": "王维",
        "paragraphs": [
            "上卿增命服，都护扬归斾。",
            "杂虏尽朝周，诸胡皆自郐。",
            "鸣笳瀚海曲，按节阳关外。",
            "落日下河源，寒山静秋塞。",
            "万方氛祲息，六合干坤大。",
            "无战是天心，天心同覆载。"
        ],
        "title": "奉和圣制送不蒙都护兼鸿胪卿归安西应制",
        "id": "ba2e464c-6b0f-43f7-8b54-7669e226d8a0"
    },
    {
        "author": "王维",
        "paragraphs": [
            "翠羽流苏帐，春眠曙不开。",
            "羞从面色起，娇逐语声来。",
            "早向昭阳殿，君王中使催。"
        ],
        "title": "扶南曲歌词五首 一",
        "id": "fd3944f6-676d-4c8b-90ca-d694a69f30d9"
    },
    {
        "author": "王维",
        "paragraphs": [
            "堂上青弦动，堂前绮席陈。",
            "齐歌卢女曲，双舞洛阳人。",
            "倾国徒相看，宁知心所亲。"
        ],
        "title": "扶南曲歌词五首 二",
        "id": "200e8a61-6549-499e-99f4-3cb6a8172a6d"
    },
    {
        "author": "王维",
        "paragraphs": [
            "香气传空满，妆华影箔通。",
            "歌闻天仗外，舞出御楼中。",
            "日暮归何处，花间长乐宫。"
        ],
        "title": "扶南曲歌词五首 三",
        "id": "628b0aeb-ace3-4f3b-b9af-419d426f3e3f"
    },
    {
        "author": "王维",
        "paragraphs": [
            "宫女还金屋，将眠复畏明。",
            "入春轻衣好，半夜薄妆成。",
            "拂曙朝前殿，玉墀多佩声。"
        ],
        "title": "扶南曲歌词五首 四",
        "id": "236f6ed6-1bb0-4a8d-8e5b-23a124479863"
    },
    {
        "author": "王维",
        "paragraphs": [
            "朝日照绮窗，佳人坐临镜。",
            "散黛恨犹轻，插钗嫌未正。",
            "同心勿遽游，幸待春妆竟。"
        ],
        "title": "扶南曲歌词五首 五",
        "id": "f085c143-e0b5-4598-a619-9b287fa463ae"
    },
    {
        "author": "王维",
        "paragraphs": [
            "十里一走马，五里一扬鞭。",
            "都护军书至，匈奴围酒泉。",
            "关山正飞雪，烽戍断无烟。"
        ],
        "tags": [
            "战争",
            "边塞"
        ],
        "title": "陇西行",
        "id": "5a2d6357-424d-4ad8-a41e-73e2a4c8f570"
    },
    {
        "author": "王维",
        "paragraphs": [
            "吹角动行人，喧喧行人起。",
            "笳悲马嘶乱，争渡金河水。",
            "日暮沙漠陲，战声烟尘里。",
            "尽系名王颈，归来献天子。"
        ],
        "tags": [
            "战争",
            "豪迈",
            "边塞"
        ],
        "title": "从军行",
        "id": "dbf3f482-6a67-41a8-85c5-4bb74ff9e446"
    },
    {
        "author": "王维",
        "paragraphs": [
            "紫梅发初遍，黄鸟歌犹涩。",
            "谁家折杨女，弄春如不及。",
            "爱水看妆坐，羞人映花立。",
            "香畏风吹散，衣愁露沾湿。",
            "玉闺青门里，日落香车入。",
            "游衍益相思，含啼向彩帷。",
            "忆君长入梦，归晚更生疑。",
            "不及红檐燕，双栖绿草时。"
        ],
        "tags": [
            "相思",
            "哀怨",
            "写人",
            "闺怨"
        ],
        "title": "早春行",
        "id": "140031f2-d4e0-4555-b23b-92b10980f1ba"
    },
    {
        "author": "王维",
        "paragraphs": [
            "皎洁明星高，苍茫远天曙。",
            "槐雾暗不开，城鸦鸣稍去。",
            "始闻高阁声，莫辨更衣处。",
            "银烛已成行，金门俨驺驭。"
        ],
        "title": "早朝",
        "id": "99c56ac4-c95e-4923-b0b8-b3809e62e1cf"
    },
    {
        "author": "王维",
        "paragraphs": [
            "宁栖野树林，宁饮涧水流。",
            "不用坐[粱]肉，崎岖见王侯。",
            "鄙哉匹夫节，布褐将白头。",
            "任智诚则短，守任固其优。",
            "侧闻大君子，安问党与雠。",
            "所不卖公器，动为苍生谋。",
            "贱子跪自陈，可为帐下不。",
            "感激有公议，曲私非所求。"
        ],
        "title": "献始兴公",
        "id": "49f16d59-ce56-4ed7-b3b3-82571018a52a"
    },
    {
        "author": "王维",
        "paragraphs": [
            "少年识事浅，强学干名利。",
            "徒闻跃马年，苦无出人智。",
            "即事岂徒言，累官非不试。",
            "既寡遂性欢，恐招负时累。",
            "清冬见远山，积雪凝苍翠。",
            "浩然出东林，发我遗世意。",
            "惠连素清赏，夙语尘外事。",
            "欲缓携手期，流年一何驶。"
        ],
        "title": "赠从弟司库员外絿",
        "id": "f24c33e3-89ea-4226-a9cf-b4a96e799784"
    },
    {
        "author": "王维",
        "paragraphs": [
            "希世无高节，绝迹有卑栖。",
            "君徒视人文，吾固和天倪。",
            "缅然万物始，及与羣物齐。",
            "分地依后稷，用天信重黎。",
            "春风何豫人，令我思东溪。",
            "草色有佳意，花枝稍含荑。",
            "更待风景好，与君藉萋萋。"
        ],
        "title": "座上走笔赠薛璩慕容损",
        "id": "936413e8-e197-4c55-afdc-35cfd1766e28"
    },
    {
        "author": "王维",
        "paragraphs": [
            "闻君饵丹砂，甚有好颜色。",
            "不知从今去，几时生羽翼。",
            "王母翳华芝，望尔昆仑侧。",
            "文螭从赤豹，万里方一息。",
            "悲哉世上人，甘此膻腥食。"
        ],
        "title": "赠李颀",
        "id": "2a1cc786-251a-45ef-8db5-57daaf8168c4"
    },
    {
        "author": "王维",
        "paragraphs": [
            "篱间犬迎吠，出屋候荆扉。",
            "岁晏输井税，山村人夜归。",
            "晚田始家食，余布成我衣。",
            "讵肯无公事，烦君问是非。"
        ],
        "title": "赠刘蓝田",
        "id": "bcfe7a85-54be-4bed-8184-2500df7f4f5f"
    },
    {
        "author": "王维",
        "paragraphs": [
            "达人无不可，忘己爱苍生。",
            "岂复少十室，弦歌在两楹。",
            "浮人日已归，但坐事农耕。",
            "桑榆郁相望，邑里多鸡鸣。",
            "秋山一何净，苍翠临寒城。",
            "视事兼偃卧，对书不簪缨。",
            "萧条人吏疎，鸟雀下空庭。",
            "鄙夫心所尚，晚节异平生。",
            "将从海岳居，守静解天刑。",
            "或可累安邑，茅茨君试营。"
        ],
        "title": "赠房卢氏管",
        "id": "c56ad009-5acd-4331-adc9-f529fdbb72bb"
    },
    {
        "author": "王维",
        "paragraphs": [
            "蟏蛸挂虚牖，蟋蟀鸣前除。",
            "岁晏凉风至，君子复何如。",
            "高馆阒无人，离居不可道。",
            "闲门寂已闭，落日照秋草。",
            "虽有近音信，千里阻河关。",
            "中复客汝颍，去年归旧山。",
            "结交二十载，不得一日展。",
            "贫病子既深，契阔余不浅。",
            "仲秋虽未归，暮秋以为期。",
            "良会讵几日，终日长相思。"
        ],
        "title": "赠祖三咏",
        "id": "480b41ca-28dd-45c9-b5be-7c8720008f47"
    },
    {
        "author": "王维",
        "paragraphs": [
            "夜静羣动息，时闻隔林犬。",
            "却忆山中时，人家涧西远。",
            "羡君明发去，采蕨轻轩冕。"
        ],
        "tags": [
            "田园诗",
            "写景",
            "田园",
            "隐居"
        ],
        "title": "春夜竹亭赠钱少府归蓝田",
        "id": "35fb081d-d481-41c6-8ef3-8eb84fae4134"
    },
    {
        "author": "王维",
        "paragraphs": [
            "吾弟东山时，心尚一何远。",
            "日高犹自卧，钟动始能饭。",
            "领上髪未梳，床头书不卷。",
            "清川兴悠悠，空林对偃蹇。",
            "青苔石上净，细草松下软。",
            "窗外鸟声闲，阶前虎心善。",
            "徒然万象多，澹尔太虚缅。",
            "一知与物平，自顾为人浅。",
            "对君忽自得，浮念不烦遣。"
        ],
        "title": "戏赠张五弟諲三首 一",
        "id": "076b8da6-83c1-41dc-8893-13425a6dc1e8"
    },
    {
        "author": "王维",
        "paragraphs": [
            "张弟五车书，读书仍隐居。",
            "染翰过草圣，赋诗轻子虚。",
            "闭门二室下，隐居十年余。",
            "宛是野人野，时从渔夫渔。",
            "秋风自萧索，五柳高且疎。",
            "望此去人世，渡水向吾庐。",
            "岁晏同携手，只应君与予。"
        ],
        "title": "戏赠张五弟諲三首 二",
        "id": "91b6c0f1-eabf-4fe6-9975-ed5a592f7b4f"
    },
    {
        "author": "王维",
        "paragraphs": [
            "设罝守毚兔，垂钓伺游鳞。",
            "此是安口腹，非关慕隐沦。",
            "吾生好清净，蔬食去情尘。",
            "今子方豪荡，思为鼎食人。",
            "我家南山下，动息自遗身。",
            "入鸟不相乱，见兽皆相亲。",
            "云霞成伴侣，虚白侍衣巾。",
            "何事须夫子，邀予谷口真。"
        ],
        "title": "戏赠张五弟諲三首 三",
        "id": "7fa97957-588a-4bdc-841b-05ddfcdc0d96"
    },
    {
        "author": "王维",
        "paragraphs": [
            "了观四大因，根性何所有。",
            "妄计苟不生，是身孰休咎。",
            "色声何谓客，阴界复谁守。",
            "徒言莲花目，岂恶杨枝肘。",
            "既饱香积饭，不醉声闻酒。",
            "有无断常见，生灭幻梦受。",
            "即病即实相，趋空定狂走。",
            "无有一法真，无有一法垢。",
            "居士素通达，随宜善抖擞。",
            "床上无毡卧，镉中有粥否。",
            "斋时不乞食，定应空漱口。",
            "聊持数斗米，且救浮生取。"
        ],
        "title": "胡居士卧病遗米因赠",
        "id": "521c50b8-4eac-4ee4-85a6-f06ac42ed74c"
    },
    {
        "author": "王维",
        "paragraphs": [
            "风景日夕佳，与君赋新诗。",
            "澹然望远空，如意方支颐。",
            "春风动百草，兰蕙生我篱。",
            "暧暧日暖闺，田家来致词。",
            "欣欣春还皋，淡淡水生陂。",
            "桃李虽未开，荑萼满芳枝。",
            "请君理还策，敢告将农时。"
        ],
        "title": "赠裴十迪",
        "id": "f6f432a3-b716-4b40-965a-83eb0ce83c44"
    },
    {
        "author": "王维",
        "paragraphs": [
            "一兴微尘念，横有朝露身。",
            "如是覩阴界，何方置我人。",
            "碍有固为主，趣空宁舍宾。",
            "洗心讵悬解，悟道正迷津。",
            "因爱果生病，从贪始觉贫。",
            "色声非彼妄，浮幻即吾真。",
            "四达竟何遣，万殊安可尘。",
            "胡生但高枕，寂寞与谁邻。",
            "战胜不谋食，理齐甘负薪。",
            "予若未始异，讵论疎与亲。"
        ],
        "title": "与胡居士皆病寄此诗兼示学人二首 一",
        "id": "0bebdd6d-6adb-42aa-9bc3-d3cf41c45687"
    },
    {
        "author": "王维",
        "paragraphs": [
            "浮空徒漫漫，泛有定悠悠。",
            "无乘及乘者，所谓智人舟。",
            "讵舍贫病域，不疲生死流。",
            "无烦君喻马，任以我为牛。",
            "植福祠迦叶，求仁笑孔丘。",
            "何津不鼓棹，何路不摧辀。",
            "念此闻思者，胡为多阻修。",
            "空虚花聚散，烦恼树稀稠。",
            "灭相成无记，生心坐有求。",
            "降吴复归蜀，不到莫相尤。"
        ],
        "title": "与胡居士皆病寄此诗兼示学人二首 二",
        "id": "e475dcae-9e34-4c68-b7b8-3c700418def0"
    },
    {
        "author": "王维",
        "paragraphs": [
            "荒城自萧索，万里山河空。",
            "天高秋日逈，嘹唳闻归鸿。",
            "寒塘映衰草，高馆落疎桐。",
            "临此岁方[晏]，顾景咏悲翁。",
            "故人不可见，寂寞平陵东。"
        ],
        "tags": [
            "思念",
            "抒情",
            "赠友",
            "边塞",
            "友人"
        ],
        "title": "奉寄韦太守陟",
        "id": "2307887c-ece7-4f85-a263-b77871daa4d2"
    },
    {
        "author": "王维",
        "paragraphs": [
            "寓目一萧散，销忧冀俄顷。",
            "青草肃澄陂，白云移翠岭。",
            "後沔通河渭，前山包鄢郢。",
            "松含风里声，花对池中影。",
            "地多齐后㿉，人带荆州瘿。",
            "徒思赤笔书，讵有丹砂井。",
            "心悲常欲绝，髪乱不能整。",
            "青簟日何长，闲门昼方静。",
            "颓思茅檐下，弥伤好风景。"
        ],
        "title": "林园即事寄舍弟紞",
        "id": "edda303d-6668-407b-b213-8dbb0fffd9aa"
    },
    {
        "author": "王维",
        "paragraphs": [
            "隔河见桑柘，蔼蔼黎阳川。",
            "望望行渐远，孤峰没云烟。",
            "故人不可见，河水复悠然。",
            "赖有政声远，时闻行路传。"
        ],
        "title": "至滑州隔河望黎阳忆丁三宇",
        "id": "37c9123a-0681-4438-b663-ec71683726cf"
    },
    {
        "author": "王维",
        "paragraphs": [
            "夜静羣动息，蟪蛄声悠悠。",
            "庭槐北风响，日夕方高秋。",
            "思子整羽翰，及时当云浮。",
            "吾生将白首，岁晏思沧州。",
            "高足在旦暮，肯为南亩俦。"
        ],
        "title": "秋夜独坐怀内弟崔兴宗",
        "id": "7dcc281d-d43e-499a-8927-8e044ea854b0"
    },
    {
        "author": "王维",
        "paragraphs": [
            "高楼望所思，目极情未毕。",
            "枕上见千里，窗中窥万室。",
            "悠悠长路人，暧暧远郊日。",
            "惆怅极浦外，迢递孤烟出。",
            "能赋属上才，思归同下秩。",
            "故乡不可见，云水空如一。"
        ],
        "title": "和使君五郎西楼望远思归",
        "id": "1de387b1-582c-4f78-9aa1-d0e343d3ed4c"
    },
    {
        "author": "王维",
        "paragraphs": [
            "侬家真个去，公定随侬否。",
            "着处是莲花，无心变杨柳。",
            "松龛藏药裹，石唇安茶臼。",
            "气味当共知，那能不携手。"
        ],
        "title": "酬黎居士淅川作",
        "id": "9250ba9d-bd94-4a04-b1c1-512158537ff3"
    },
    {
        "author": "王维",
        "paragraphs": [
            "与君伯氏别，又欲与君离。",
            "君行无几日，当复隔山陂。",
            "苍茫秦川尽，日落桃林塞。",
            "独树临关门，黄河向天外。",
            "前经洛阳陌，宛洛故人稀。",
            "故人离别尽，淇上转骖騑。",
            "企予悲送远，惆怅睢阳路。",
            "古木官渡平，秋城邺宫故。",
            "想君行县日，其出从如云。",
            "遥思魏公子，复忆李将军。"
        ],
        "tags": [
            "黄河",
            "送别"
        ],
        "title": "送魏郡李太守赴任",
        "id": "53ad408a-348f-4d20-9036-d4bb67ead296"
    },
    {
        "author": "王维",
        "paragraphs": [
            "郎署有伊人，居然古人风。",
            "天子顾河北，诏书除征东。",
            "拜手辞上官，缓步出南宫。",
            "九河平原外，七国蓟门中。",
            "阴风悲枯桑，古塞多飞蓬。",
            "万里不见虏，萧条胡地空。",
            "无为费中国，更欲邀奇功。",
            "迟迟前相送，握手嗟异同。",
            "行当对侯归，肯访商山翁。"
        ],
        "title": "送陆员外",
        "id": "7762fa57-7362-4dc5-ac5f-dbae7b4db5aa"
    },
    {
        "author": "王维",
        "paragraphs": [
            "寥落云外山，迢递舟中赏。",
            "铙吹发西江，秋空多清响。",
            "地迥古城芜，月明寒潮广。",
            "时赛敬亭神，复解罟师网。",
            "何处寄相思？南风吹五两。"
        ],
        "tags": [
            "离别"
        ],
        "title": "送宇文太守赴宣城",
        "id": "e22d5990-3037-4325-bb6a-a2146d3e8a8e"
    },
    {
        "author": "王维",
        "paragraphs": [
            "明时久不达，弃置与君同。",
            "天命无怨色，人生有素风。",
            "念君拂衣去，四海将安穷。",
            "秋天万里净，日暮澄江空。",
            "清夜何悠悠，扣舷明月中。",
            "和光鱼鸟际，澹尔蒹葭丛。",
            "无庸客昭世，衰鬓日如蓬。",
            "顽疎暗人事，僻陋远天聪。",
            "微物纵可采，其谁为至公。",
            "余亦从此去，归耕为老农。"
        ],
        "title": "送綦毋秘书弃官还江东",
        "id": "a4371ef7-c1bd-4b60-af88-48b670052b84"
    },
    {
        "author": "王维",
        "paragraphs": [
            "伯舅吏淮泗，卓鲁方喟然。",
            "悠哉自不竞，退耕东皋田。",
            "条桑腊月下，种杏春风前。",
            "酌醴赋归去，共知陶令贤。"
        ],
        "title": "奉送六舅归陆浑",
        "id": "311012d6-2c74-4277-b53f-b8ef1cc54b9a"
    },
    {
        "author": "王维",
        "paragraphs": [
            "下马饮君酒，问君何所之。",
            "君言不得意，归卧南山陲。",
            "但去莫复问，白云无尽时。"
        ],
        "tags": [
            "唐诗三百首",
            "抒情",
            "写景",
            "友情",
            "送别"
        ],
        "title": "送别",
        "id": "31cc87f3-da0f-421d-8674-8753530077e2"
    },
    {
        "author": "王维",
        "paragraphs": [
            "送君尽惆怅，复送何人归。",
            "几日同携手，一朝先拂衣。",
            "东山有茅屋，幸为埽荆扉。",
            "当亦谢官去，岂令心事违。"
        ],
        "title": "送张五归山",
        "id": "4b76b81d-f768-4aa8-b566-40d82160ce75"
    },
    {
        "author": "王维",
        "paragraphs": [
            "相逢方一笑，相送还成泣。",
            "祖帐已伤离，荒城复愁入。",
            "天寒远山净，日暮长河急。",
            "解缆君已遥，望君犹伫立。"
        ],
        "tags": [
            "送别",
            "感伤"
        ],
        "title": "齐州送祖三",
        "id": "3ae49034-21b0-4273-98d3-fa7abf5a407d"
    },
    {
        "author": "王维",
        "paragraphs": [
            "手疏谢明主，腰章为长吏。",
            "方从会稽邸，更发汝南骑。",
            "按节下松阳，清江响铙吹。",
            "露冕见三吴，方知百城贵。"
        ],
        "title": "送缙云苗太守",
        "id": "80997560-77bc-4730-b79d-2327a02f088a"
    },
    {
        "author": "王维",
        "paragraphs": [
            "读书复骑射，带剑游淮阴。",
            "淮阴少年辈，千里远相寻。",
            "高义难自隐，明时宁陆沈。",
            "岛夷九州外，泉馆三山深。",
            "席帆聊问罪，卉服尽成擒。",
            "归来见天子，拜爵赐黄金。",
            "忽思鲈鱼鲙，复有沧洲心。",
            "天寒蒹葭渚，日落云梦林。",
            "江城下枫叶，淮上闻秋砧。",
            "送归青门外，车马去骎骎。",
            "惆怅新丰树，空余天际禽。"
        ],
        "title": "送从弟蕃游淮南",
        "id": "0b9a9e77-c255-4534-b29a-163153978ceb"
    },
    {
        "author": "王维",
        "paragraphs": [
            "少年客淮泗，落魄居下邳。",
            "遨游向燕赵，结客过临淄。",
            "山东诸侯国，迎送纷交驰。",
            "自尔厌游侠，闭户方垂帷。",
            "深明戴家礼，颇学毛公诗。",
            "备知轻济道，高卧陶唐时。",
            "圣主诏天下，贤人不得遗。",
            "公吏奉纁组，安车去茅茨。",
            "君王苍龙阙，九门十二逵。",
            "羣公朝谒罢，冠剑下丹墀。",
            "野鹤终踉跄，威凤徒参差。",
            "或问理人术，但致还山词。",
            "天书降北阙，赐帛归东菑。",
            "都门谢亲故，行路日逶迟。",
            "孤帆万里外，淼漫将何之。",
            "江天海陵郡，云日淮南祠。",
            "杳冥沧洲上，荡漭无人知。",
            "纬萧或卖药，出处安能期。"
        ],
        "title": "送高适弟耽归临淮作",
        "id": "e791098d-353d-4ae7-abb4-f632f596eacf"
    },
    {
        "author": "王维",
        "paragraphs": [
            "圣代无隐者，英灵尽来归。",
            "遂令东山客，不得顾采薇。",
            "既至君门远，孰云吾道非。",
            "江淮度寒食，京洛缝春衣。",
            "置酒临长道，同心与我违。",
            "行当浮桂棹，未几拂荆扉。",
            "远树带行客，孤村当落晖。",
            "吾谋适不用，勿谓知音稀。"
        ],
        "tags": [
            "唐诗三百首",
            "送别",
            "五言古诗",
            "慰勉",
            "友情"
        ],
        "title": "送綦毋潜落第还乡",
        "id": "56bec3c2-9c0c-4d40-9750-2e28bdc9a20e"
    },
    {
        "author": "王维",
        "paragraphs": [
            "束带趋承明，守官唯谒者。",
            "清晨听银蚪，薄暮辞金马。",
            "受辞未尝易，当是方知寡。",
            "清范何风流，高文有风雅。",
            "忽佐江上州，当自浔阳下。",
            "逆旅到三湘，长途应百舍。",
            "香炉远峰出，石镜澄湖泻。",
            "董奉杏成林，陶潜菊盈把。",
            "范蠡常好之，庐山我心也。",
            "送君思远道，欲以数行洒。"
        ],
        "tags": [
            "庐山"
        ],
        "title": "送张舍人佐江州同薛璩十韵",
        "id": "4b2d6332-f295-45b4-9b7b-fefbea9fa4fa"
    },
    {
        "author": "王维",
        "paragraphs": [
            "人外遗世虑，空端结遐心。",
            "曾是巢许浅，始知尧舜深。",
            "苍生讵有物，黄屋如乔林。",
            "上德抚神运，冲和穆宸襟。",
            "云雷康屯难，江海遂飞沈。",
            "天工寄人英，龙衮瞻君临。",
            "名器苟不假，保厘固其任。",
            "素质贯方领，清景照华簪。",
            "慷慨念王室，从容献官箴。",
            "云旗蔽三川，画角发龙吟。",
            "晨扬天汉声，夕卷大河阴。",
            "穷人业已宁，逆虏遗之擒。",
            "然後解金组，拂衣东山岑。",
            "给事黄门省，秋光正沈沈。",
            "壮心与身退，老病随年侵。",
            "君子从相访，重玄其可寻。"
        ],
        "title": "送韦大夫东京留守",
        "id": "331baa90-f69e-48ae-bd7b-42a18a038673"
    },
    {
        "author": "王维",
        "paragraphs": [
            "浮生信如寄，薄宦夫何有。",
            "来往本无归，别离方此受。",
            "柳色蔼春余，槐阴清夏首。",
            "不觉御沟上，衔悲执桮酒。"
        ],
        "title": "资圣寺送甘二",
        "id": "035eeb3b-429d-4d3c-a8e4-ab063632cfa3"
    },
    {
        "author": "王维",
        "paragraphs": [
            "解薜登天朝，去师偶时哲。",
            "岂惟山中人，兼负松上月。",
            "宿昔同游止，致身云霞末。",
            "开轩临颍阳，卧视飞鸟没。",
            "好依盘石饭，屡对瀑泉渴。",
            "理齐小狎隐，道胜宁外物。",
            "舍弟官崇高，宗兄此削髪。",
            "荆扉但洒扫，乘闲当过歇。"
        ],
        "title": "留别山中温古上人兄幷示舍弟缙",
        "id": "ce428916-fd85-430d-a8dc-1a5d10719a6c"
    },
    {
        "author": "王维",
        "paragraphs": [
            "青青杨柳陌，陌上别离人。",
            "爱子游燕赵，高堂有老亲。",
            "不行无可养，行去百忧新。",
            "切切委兄弟，依依向四邻。",
            "都门帐饮毕，从此谢亲宾。",
            "挥涕逐前侣，含凄动征轮。",
            "车徒望不见，时见起行尘。",
            "吾亦辞家久，看之泪满巾。"
        ],
        "tags": [
            "离别",
            "无奈",
            "漂泊"
        ],
        "title": "观别者",
        "id": "82838e54-b4dc-4663-91e8-60e0d4f0e9a2"
    },
    {
        "author": "王维",
        "paragraphs": [
            "陌上新离别，苍茫四郊晦。",
            "登高不见君，故山复云外。",
            "远树蔽行人，长天隐秋塞。",
            "心悲宦游子，何处飞征盖。"
        ],
        "title": "别弟缙後登青龙寺望蓝田山",
        "id": "ae1402ee-2613-4d6b-9549-ab7ce6d368f6"
    },
    {
        "author": "王维",
        "paragraphs": [
            "端笏明光宫，历稔朝云陛。",
            "诏刊延阁书，高议平津邸。",
            "适意偶轻人，虚心削繁礼。",
            "盛得江左风，弥工建安体。",
            "高张多绝弦，截河有清济。",
            "严冬爽羣木，伊洛方清泚。",
            "渭水冰下流，潼关雪中启。",
            "荷莜几时还，尘缨待君洗。"
        ],
        "title": "别綦毋潜",
        "id": "9efa6600-aad3-4924-bf55-b9919dfaba62"
    },
    {
        "author": "王维",
        "paragraphs": [
            "与世澹无事，自然江海人。",
            "侧闻尘外游，解骖𨋗朱轮。",
            "平野照暄景，上天垂春云。",
            "张组竟北阜，泛舟过东邻。",
            "故乡信高会，牢醴及佳辰。",
            "幸同击壤乐，心荷尧为君。"
        ],
        "title": "晦日游大理韦卿城南别业四声依次用各六韵 一",
        "id": "28a952f3-fe21-4232-8e5d-a88de7fb638d"
    },
    {
        "author": "王维",
        "paragraphs": [
            "郊居杜陵下，永日同携手。",
            "仁里霭川阳，平原见峰首。",
            "园庐鸣春鸠，林薄媚新柳。",
            "上卿始登席，故老前为寿。",
            "临当游南陂，约略执桮酒。",
            "归欤绌微官，惆怅心自咎。"
        ],
        "title": "晦日游大理韦卿城南别业四声依次用各六韵 二",
        "id": "f84ae8c9-b70b-41f0-9be3-e874c0e6c136"
    },
    {
        "author": "王维",
        "paragraphs": [
            "冬中余雪在，墟上春流驶。",
            "风日畅怀抱，山川多秀气。",
            "雕胡先晨炊，庖脍亦云至。",
            "高情浪海岳，浮生寄天地。",
            "君子外簪缨，埃尘良不啻。",
            "所乐衡门中，陶然忘其贵。"
        ],
        "title": "晦日游大理韦卿城南别业四声依次用各六韵 三",
        "id": "16469b22-3690-4c6a-b4f2-7c00e20706e5"
    },
    {
        "author": "王维",
        "paragraphs": [
            "高馆临澄陂，旷然荡心目。",
            "淡荡动云天，玲珑映墟曲。",
            "鹊巢结空林，雉雊响幽谷。",
            "应接无闲暇，徘徊以踯躅。",
            "纡组上春堤，侧弁倚乔木。",
            "弦望忽已晦，後期洲应绿。"
        ],
        "title": "晦日游大理韦卿城南别业四声依次用各六韵 四",
        "id": "fdd36dac-cff8-41ed-8cce-409f56c6634c"
    },
    {
        "author": "王维",
        "paragraphs": [
            "步出城东门，试骋千里目。",
            "青山横苍林，赤日团平陆。",
            "渭北走邯郸，关东出函谷。",
            "秦地万方会，来朝九州牧。",
            "鸡鸣咸阳中，冠盖相追逐。",
            "丞相过列侯，羣公饯光禄。",
            "相如方老病，独归茂陵宿。"
        ],
        "title": "冬日游览",
        "id": "d0e4fe3e-e066-4dfb-97d3-ec55f756c172"
    },
    {
        "author": "王维",
        "paragraphs": [
            "西岳出浮云，积雪在太清。",
            "连天凝黛色，百里遥青冥。",
            "白日为之寒，森沈华阴城。",
            "昔闻干坤闭，造化生巨灵。",
            "右足踏方止，左手推削成。",
            "天地忽开拆，大河注东溟。",
            "遂为西峙岳，雄雄镇秦京。",
            "大君包覆载，至德被羣生。",
            "上帝伫昭告，金天思奉迎。",
            "人祇望幸久，何独禅云亭。"
        ],
        "tags": [
            "华山"
        ],
        "title": "华岳",
        "id": "f0ba8b57-e9a2-4df2-8aa4-30c4dca0420c"
    },
    {
        "author": "王维",
        "paragraphs": [
            "托身侍云陛，昧旦趋华轩。",
            "遂陪鹓鸿侣，霄汉同飞翻。",
            "君子垂惠顾，期我于田园。",
            "侧闻景龙际，亲降南面尊。",
            "万乘驻山外，顺风祈一言。",
            "高阳多夔龙，荆山积玙璠。",
            "盛德启前烈，大贤钟後昆。",
            "侍郎文昌宫，给事东掖垣。",
            "谒帝俱来下，冠盖盈丘樊。",
            "闺风首邦族，庭训延乡村。",
            "采地包山河，树井竟川原。",
            "岩端回绮槛，谷口开朱门。",
            "阶下羣峰首，云中瀑水源。",
            "鸣玉满春山，列筵先朝暾。",
            "会舞何飒沓，击钟弥朝昏。",
            "是时阳和节，清昼犹未暄。",
            "蔼蔼树色深，嘤嘤鸟声繁。",
            "顾己负宿诺，延颈惭芳荪。",
            "蹇步守穷巷，高驾难攀援。",
            "素是独往客，脱冠情弥敦。"
        ],
        "title": "同卢拾遗过韦给事东山别业二十韵给事首春休沐维已陪游及乎是行亦预闻命会无车马不果斯诺",
        "id": "d1640f3a-9511-434e-9ce2-9418275a67e6"
    },
    {
        "author": "王维",
        "paragraphs": [
            "落日山水好，漾舟信归风。",
            "探奇不觉远，因以缘源穷。",
            "遥爱云木秀，初疑路不同。",
            "安知清流转，偶与前山通。",
            "舍舟理轻策，果然惬所适。",
            "老僧四五人，逍遥荫松栢。",
            "朝梵林未曙，夜禅山更寂。",
            "道心及牧童，世事问樵客。",
            "暝宿长林下，焚香卧瑶席。",
            "涧芳袭人衣，山月暎石壁。",
            "再寻畏迷误，明发更登历。",
            "笑谢桃源人，花红复来觌。"
        ],
        "title": "蓝田山石门精舍",
        "id": "1c82ac88-be37-4052-9475-e18bfea0d175"
    },
    {
        "author": "王维",
        "paragraphs": [
            "言入黄花川，每逐青溪水。",
            "随山将万转，趣途无百里。",
            "声喧乱石中，色静深松里。",
            "漾漾泛菱荇，澄澄映葭苇。",
            "我心素已闲，清川澹如此。",
            "请留盘石上，垂钓将已矣。"
        ],
        "tags": [
            "唐诗三百首",
            "五言古诗",
            "托物寄情",
            "山水"
        ],
        "title": "青溪",
        "id": "a0576d39-c4ac-4608-a4e2-249b6c31fd1d"
    },
    {
        "author": "王维",
        "paragraphs": [
            "秋色有佳兴，况君池上闲。",
            "悠悠西林下，自识门前山。",
            "千里横黛色，数峰出云间。",
            "嵯峨对秦国，合沓藏荆关。",
            "残雨斜日照，夕岚飞鸟还。",
            "故人今尚尔，叹息此颓颜。"
        ],
        "title": "崔濮阳兄季重前山兴",
        "id": "f0383c43-fecf-4c6a-b3ed-23b157e237f5"
    },
    {
        "author": "王维",
        "paragraphs": [
            "君子盈天阶，小人甘自免。",
            "方随炼金客，林上家绝巘。",
            "背岭花未开，入云树深浅。",
            "清昼犹自眠，山鸟时一啭。"
        ],
        "title": "李处士山居",
        "id": "dcb17a74-9877-4337-9b01-b0fbd86a4f60"
    },
    {
        "author": "王维",
        "paragraphs": [
            "君心尚栖隐，久欲傍归路。",
            "在朝每为言，解印果成趣。",
            "晨鸡鸣邻里，羣动从所务。",
            "农夫行饷田，闺妾起缝素。",
            "开轩御衣服，散帙理章句。",
            "时吟招隐诗，或制闲居赋。",
            "新晴望郊郭，日暎桑榆暮。",
            "阴昼小苑城，微明渭川树。",
            "揆予宅闾井，幽赏何由屡。",
            "道存终不忘，迹异难相遇。",
            "此时惜离别，再来芳菲度。"
        ],
        "title": "丁宇田家有赠",
        "id": "e298db89-5cd0-4349-97ff-2f3be4160d80"
    },
    {
        "author": "王维",
        "paragraphs": [
            "斜阳照墟落，穷巷牛羊归。",
            "野老念牧童，倚杖候荆扉。",
            "雉雊麦苗秀，蚕眠桑叶稀。",
            "田夫荷锄至，相见语依依。",
            "即此羡闲逸，怅然吟式微。"
        ],
        "tags": [
            "唐诗三百首",
            "五言古诗",
            "归隐",
            "田园"
        ],
        "title": "渭川田家",
        "id": "204e287b-8194-4c2d-808b-11cc260412ae"
    },
    {
        "author": "王维",
        "paragraphs": [
            "屋上春鸠鸣，村边杏花白。",
            "持斧伐远扬，荷锄觇泉脉。",
            "归燕识故巢，旧人看新历。",
            "临觞忽不御，惆怅远行客。"
        ],
        "tags": [
            "春天",
            "田园",
            "写景",
            "农事"
        ],
        "title": "春中田园作",
        "id": "b8781d18-2288-48aa-9217-75487f4f75aa"
    },
    {
        "author": "王维",
        "paragraphs": [
            "闲门秋草色，终日无车马。",
            "客来深巷中，犬吠寒林下。",
            "散髪时未簪，道书行尚把。",
            "与我同心人，乐道安贫者。",
            "一罢宜城酌，还归洛阳社。"
        ],
        "title": "过李楫宅",
        "id": "97fb7180-ab6c-4407-8b2e-7532ea276979"
    },
    {
        "author": "王维",
        "paragraphs": [
            "幸忝君子顾，遂陪尘外踪。",
            "闲花满岩谷，瀑水映杉松。",
            "啼鸟忽临涧，归云时抱峰。",
            "良游盛簪绂，继迹多夔龙。",
            "讵枉青门道，胡闻长乐钟。",
            "清晨去朝谒，车马何从容。"
        ],
        "title": "韦侍郎山居",
        "id": "65cea96b-411f-4bc8-85aa-9febbeaa4d2c"
    },
    {
        "author": "王维",
        "paragraphs": [
            "晚知清净理，日与人羣疎。",
            "将候远山僧，先期埽弊庐。",
            "果从云峰里，顾我蓬蒿居。",
            "藉草饭松屑，焚香看道书。",
            "然灯昼欲尽，鸣磬夜方初。",
            "一悟寂为乐，此日闲有余。",
            "思归何必深，身世犹空虚。"
        ],
        "title": "饭覆釜山僧",
        "id": "1cf746aa-75cb-4436-9674-9c3fada754fe"
    },
    {
        "author": "王维",
        "paragraphs": [
            "少年不足言，识道年已长。",
            "事往安可悔，余生幸能养。",
            "誓从断臂血，不复婴世网。",
            "浮名寄缨佩，空性无羁鞅。",
            "夙承大导师，焚香此瞻仰。",
            "颓然居一室，覆载纷万象。",
            "高柳早莺啼，长廊春雨响。",
            "床下阮家屐，窗前筇竹杖。",
            "方将见身云，陋彼示天壤。",
            "一心在法要，愿以无生奖。"
        ],
        "title": "谒璇上人",
        "id": "d6619574-2918-45bb-90a4-39c22b9b5636"
    },
    {
        "author": "王维",
        "paragraphs": [
            "余适欲锄瓜，倚锄听叩门。",
            "鸣驺导骢马，常从夹朱轩。",
            "穷巷正传呼，故人傥相存。",
            "携手追凉风，放心望干坤。",
            "蔼蔼帝王州，宫观一何繁。",
            "林端出绮道，殿顶摇华幡。",
            "素怀在青山，若值白云屯。",
            "回风城西雨，返景原上村。",
            "前酌盈尊酒，往往闻清言。",
            "黄鹂啭深木，朱槿照中园。",
            "犹羡松下客，石上闻清猿。"
        ],
        "title": "瓜园诗",
        "id": "2d50ed5f-0e9d-48db-b114-589a3012f4c8"
    },
    {
        "author": "王维",
        "paragraphs": [
            "危径几万转，数里将三休。",
            "回环见徒侣，隐暎隔林丘。",
            "飒飒松上雨，潺潺石中流。",
            "静言深溪里，长啸高山头。",
            "望见南山阳，白露霭悠悠。",
            "青皋丽已净，绿树郁如浮。",
            "曾是厌蒙密，旷然销人忧。"
        ],
        "tags": [
            "抒情",
            "写景"
        ],
        "title": "自大散以往深林密竹磴道盘曲四五十里至黄牛岭见黄花川",
        "id": "89676d14-1739-4aac-9641-c214f4d3aeb8"
    },
    {
        "author": "王维",
        "paragraphs": [
            "新晴原野旷，极目无氛垢。",
            "郭门临渡头，村树连溪口。",
            "白水明田外，碧峰出山後。",
            "农月无闲人，倾家事南亩。"
        ],
        "tags": [
            "写景",
            "田园"
        ],
        "title": "新晴野望",
        "id": "beb41d16-0eee-4916-9f08-c08877959ea3"
    },
    {
        "author": "王维",
        "paragraphs": [
            "朝与周人辞，暮投郑人宿。",
            "他乡绝俦侣，孤客亲僮仆。",
            "宛洛望不见，秋霖晦平陆。",
            "田父草际归，村童雨中牧。",
            "主人东皋上，时稼遶茅屋。",
            "虫思机杼悲，雀喧禾黍熟。",
            "明当渡京水，昨晚犹金谷。",
            "此去欲何言，穷边狥微禄。"
        ],
        "tags": [
            "抒情",
            "旅途",
            "孤寂",
            "写景"
        ],
        "title": "宿郑州",
        "id": "04ef8f76-9308-42c0-913a-b83cad843362"
    },
    {
        "author": "王维",
        "paragraphs": [
            "泛舟入荥泽，兹邑乃雄藩。",
            "河曲闾阎隘，川中烟火繁。",
            "因人见风俗，入境闻方言。",
            "秋野田畴盛，朝光市井喧。",
            "渔商波上客，鸡犬岸旁村。",
            "前路白云外，孤帆安可论。"
        ],
        "title": "早入荥阳界",
        "id": "df75cf4d-cacd-424a-b043-ebf95cb60639"
    },
    {
        "author": "王维",
        "paragraphs": [
            "泛舟大河里，积水穷天涯。",
            "天波忽开拆，郡邑千万家。",
            "行复见城市，宛然有桑麻。",
            "回瞻旧乡国，淼漫连云霞。"
        ],
        "tags": [
            "写景",
            "抒情",
            "思乡",
            "黄河"
        ],
        "title": "渡河到清河作",
        "id": "d72cee03-01b5-4d70-ab10-19cbe46761f0"
    },
    {
        "author": "王维",
        "paragraphs": [
            "赤日满天地，火云成山岳。",
            "草木尽焦卷，川泽皆竭涸。",
            "轻纨觉衣重，密树苦阴薄。",
            "莞簟不可近，絺绤再三濯。",
            "思出宇宙外，旷然在寥廓。",
            "长风万里来，江海荡烦浊。",
            "却顾身为患，始知心未觉。",
            "忽入甘露门，宛然清凉乐。"
        ],
        "title": "苦热",
        "id": "7d2bb332-a03f-48b2-a067-cefc5ad927e2"
    },
    {
        "author": "王维",
        "paragraphs": [
            "乔木万余株，清流贯其中。",
            "前临大川口，豁达来长风。",
            "涟漪涵白沙，素鲔如游空。",
            "偃卧盘石上，翻涛沃微躬。",
            "漱流复濯足，前对钓鱼翁。",
            "贪饵凡几许，徒思莲叶东。"
        ],
        "title": "纳凉",
        "id": "4ba4b85f-3539-42c6-8cd7-c054d79b9331"
    },
    {
        "author": "王维",
        "paragraphs": [
            "艳色天下重，西施宁久微。",
            "朝仍越溪女，暮作吴宫妃。",
            "贱日岂殊众，贵来方悟稀。",
            "邀人傅香粉，不自着罗衣。",
            "君宠益娇态，君怜无是非。",
            "当时浣纱伴，莫得同车归。",
            "持谢邻家子，效颦安可希。"
        ],
        "tags": [
            "唐诗三百首",
            "隋・唐・五代",
            "五言古诗",
            "怀古",
            "写人",
            "怀才不遇"
        ],
        "title": "西施咏",
        "id": "4d6f83e9-8232-4db1-903e-f9e619df5ecb"
    },
    {
        "author": "王维",
        "paragraphs": [
            "汉家李将军，三代将门子。",
            "结发有奇策，少年成壮士。",
            "长驱塞上儿，深入单于垒。",
            "旌旗列相向，箫鼓悲何已。",
            "日暮沙漠陲，战声烟尘里。",
            "将令骄虏灭，岂独名王侍。",
            "既失大军援，遂婴穹庐耻。",
            "少小蒙汉恩，何堪坐思此。",
            "深衷欲有报，投躯未能死。",
            "引领望子卿，非君谁相理。"
        ],
        "title": "李陵咏",
        "id": "90da06c8-4252-424a-89f3-f2e6c232e455"
    },
    {
        "author": "王维",
        "paragraphs": [
            "解印归田里，贤哉此丈夫。",
            "少年曾任侠，晚节更为儒。",
            "遯迹东山下，因家沧海隅。",
            "已闻能狎鸟，余欲共乘桴。"
        ],
        "title": "济上四贤咏 崔录事",
        "id": "f0f00c03-fb54-408b-b62b-a11cc62461f2"
    },
    {
        "author": "王维",
        "paragraphs": [
            "宝剑千金装，登君白玉堂。",
            "身为平原客，家有邯郸娼。",
            "使气公卿坐，论心游侠场。",
            "中年不得意，谢病客游梁。"
        ],
        "title": "济上四贤咏 成文学",
        "id": "ce3ddd83-957f-45f5-8aab-8a64a9ec1972"
    },
    {
        "author": "王维",
        "paragraphs": [
            "翩翩繁华子，多出金张门。",
            "幸有先人业，早蒙明主恩。",
            "童年且未学，肉食骛华轩。",
            "岂乏中林士，无人荐至尊。",
            "郑公老泉石，霍子安丘樊。",
            "卖药不二价，着书盈万言。",
            "息阴无恶木，饮水必清源。",
            "吾贱不及议，斯人竟谁论。"
        ],
        "title": "济上四贤咏 郑霍二山人",
        "id": "00505454-90e0-4119-afa0-6771bedfe80f"
    },
    {
        "author": "王维",
        "paragraphs": [
            "昔余栖遯日，之子烟霞邻。",
            "共携松叶酒，俱篸竹皮巾。",
            "攀林遍岩洞，采药无冬春。",
            "谬以道门子，征为骖御臣。",
            "常恐丹液就，先我紫阳宾。",
            "夭促万涂尽，哀伤百虑新。",
            "迹峻不容俗，才多反累真。",
            "泣对双泉水，还山无主人。"
        ],
        "title": "过太乙观贾生房",
        "id": "8d05b6e8-b232-40e7-a66d-41d8980f00d5"
    },
    {
        "author": "王维",
        "paragraphs": [
            "山中燕子龛，路剧羊肠恶。",
            "裂地竞盘屈，插天多峭崿。",
            "瀑泉吼而喷，怪石看欲落。",
            "伯禹访未知，五丁愁不凿。",
            "上人无生缘，生长居紫阁。",
            "六时自搥磬，一饮常带索。",
            "种田烧白云，斫漆响丹壑。",
            "行随拾栗猿，归对巢松鹤。",
            "时许山神请，偶逢洞仙博。",
            "救世多慈悲，即心无行作。",
            "周商倦积阻，蜀物多淹泊。",
            "岩腹乍旁穿，涧唇时外拓。",
            "桥因倒树架，栅值垂藤缚。",
            "鸟道悉已平，龙宫为之涸。",
            "跳波谁揭厉，绝壁免扪摸。",
            "山木日阴阴，结跏归旧林。",
            "一向石门里，任君春草深。"
        ],
        "title": "燕子龛禅师",
        "id": "5233e44e-9520-4bf7-aaca-3b3a74dfe81e"
    },
    {
        "author": "王维",
        "paragraphs": [
            "秋月临高城，城中管弦思。",
            "离人堂上愁，稚子阶前戏。",
            "出门复暎户，望望青丝骑。",
            "行人过欲尽，狂夫终不至。",
            "左右寂无言，相看共垂泪。"
        ],
        "title": "羽林骑闺人",
        "id": "f5c07374-f4da-464b-9ada-768ab54a26ca"
    },
    {
        "author": "王维",
        "paragraphs": [
            "楚国有狂夫，茫然无心想。",
            "散髪不冠带，行歌南陌上。",
            "孔丘与之言，仁义莫能奖。",
            "未尝肯问天，何事须击壤。",
            "复笑采薇人，胡为乃长往。"
        ],
        "title": "偶然作六首 一",
        "id": "eb64acc5-84e1-47a7-ab81-7be5a12ad200"
    },
    {
        "author": "王维",
        "paragraphs": [
            "田舍有老翁，垂白衡门里。",
            "有时农事闲，斗酒呼邻里。",
            "喧聒茅檐下，或坐或复起。",
            "短褐不为薄，园葵固足美。",
            "动则长子孙，不曾向城市。",
            "五帝与三王，古来称天子。",
            "干戈将揖让，毕竟何者是。",
            "得意苟为乐，野田安足鄙。",
            "且当放怀去，行行没余齿。"
        ],
        "title": "偶然作六首 二",
        "id": "8d960d46-327f-477c-a222-a211a6903034"
    },
    {
        "author": "王维",
        "paragraphs": [
            "日夕见太行，沈吟未能去。",
            "问君何以然，世网婴我故。",
            "小妹日成长，兄弟未有娶。",
            "家贫禄既薄，储蓄非有素。",
            "几回欲奋飞，踟蹰复相顾。",
            "孙登长啸台，松竹有遗处。",
            "相去讵几许，故人在中路。",
            "爱染日已薄，禅寂日已固。",
            "忽乎吾将行，宁俟岁云暮。"
        ],
        "title": "偶然作六首 三",
        "id": "979dd74e-b664-4042-9e94-8d2e9d92e2bd"
    },
    {
        "author": "王维",
        "paragraphs": [
            "陶潜任天真，其性颇躭酒。",
            "自从弃官来，家贫不能有。",
            "九月九日时，菊花空满手。",
            "中心窃自思，傥有人送否。",
            "白衣携壶觞，果来遗老叟。",
            "且喜得斟酌，安问升与斗。",
            "奋衣野田中，今日嗟无负。",
            "兀傲迷东西，蓑笠不能守。",
            "倾倒强行行，酣歌归五柳。",
            "生事不曾问，肯媿家中妇。"
        ],
        "title": "偶然作六首 四",
        "id": "f1841dee-c465-42ed-83ec-a1e6c2ca8113"
    },
    {
        "author": "王维",
        "paragraphs": [
            "赵女弹箜篌，复能邯郸舞。",
            "夫壻轻薄儿，鬬鸡事齐主。",
            "黄金买歌笑，用钱不复数。",
            "许史相经过，高门盈四牡。",
            "客舍有儒生，昂藏出邹鲁。",
            "读书三十年，腰间无尺组。",
            "被服圣人教，一生自穷苦。"
        ],
        "title": "偶然作六首 五",
        "id": "4811841a-3063-4975-8f52-1420de15563a"
    },
    {
        "author": "王维",
        "paragraphs": [
            "老来懒赋诗，惟有老相随。",
            "宿世谬词客，前身应画师。",
            "不能舍余习，偶被世人知。",
            "名字本皆是，此心还不知。"
        ],
        "title": "偶然作六首 六",
        "id": "aad4f966-3ebe-4a5e-8765-ad80069cb851"
    },
    {
        "author": "王维",
        "paragraphs": [
            "朱绂谁家子，无乃金张孙。",
            "骊驹从白马，出入铜龙门。",
            "问尔何功德，多承明主恩。",
            "鬬鸡平乐馆，射雉上林园。",
            "曲陌车骑盛，高堂珠翠繁。",
            "奈何轩冕贵，不与布衣言。"
        ],
        "title": "寓言二首 一",
        "id": "a99b9221-deac-4bf0-a6fa-31ce258ffcf8"
    },
    {
        "author": "王维",
        "paragraphs": [
            "君家御沟上，垂柳夹朱门。",
            "列鼎会中贵，鸣珂朝至尊。",
            "生死在八议，穷达由一言。",
            "须识苦寒士，莫矜狐白温。"
        ],
        "title": "寓言二首 二",
        "id": "c1531bb4-4994-4f5b-a0cc-99bc730ef23e"
    },
    {
        "author": "王维",
        "paragraphs": [
            "冬宵寒且永，夜漏宫中发。",
            "草白霭繁霜，木衰澄清月。",
            "丽服暎颓颜，朱灯照华髪。",
            "汉家方尚少，顾影惭朝谒。"
        ],
        "title": "冬夜书怀",
        "id": "99e91369-92a3-4dcf-900c-e1424e2b8457"
    },
    {
        "author": "王维",
        "paragraphs": [
            "城下沧江水，江边黄鹤楼。",
            "朱阑将粉堞，江水映悠悠。",
            "铙吹发夏口，使君居上头。",
            "郭门隐枫岸，候吏趋芦洲。",
            "何异临川郡，还劳康乐侯。"
        ],
        "tags": [
            "黄鹤楼",
            "送别"
        ],
        "title": "送康太守",
        "id": "d119d041-829b-49c0-b8ae-66b2c58375c3"
    },
    {
        "author": "王维",
        "paragraphs": [
            "高人不可有，清论复何深。",
            "一见如旧识，一言知道心。",
            "明时当薄宦，解薜去中林。",
            "芳草空隐处，白云余故岑。",
            "韩侯久携手，河岳共幽寻。",
            "怅别千余里，临堂鸣素琴。"
        ],
        "title": "送权二",
        "id": "ee598cce-2501-42b3-8d77-1de2d9b58870"
    },
    {
        "author": "王维",
        "paragraphs": [
            "谢病始告归，依依入桑梓。",
            "家人皆竚立，相候衡门里。",
            "时辈皆长年，成人旧童子。",
            "上堂嘉庆毕，顾与姻亲齿。",
            "论旧忽余悲，目存皆相喜。",
            "田园转芜没，但有寒泉水。",
            "衰柳日萧条，秋光清邑里。",
            "入门乍如客，休骑非便止。",
            "中饮顾王程，离忧从此始。"
        ],
        "title": "休假还旧业便使",
        "id": "ffdfd373-9e00-4759-b90d-f6d8da4a1d86"
    },
    {
        "author": "王维",
        "paragraphs": [
            "我年一何长，鬓髪日已白。",
            "俛仰天地间，能为几时客。",
            "惆怅故山云，俳徊空日夕。",
            "何事与时人，东城复南陌。"
        ],
        "title": "叹白髪",
        "id": "821e9913-0746-4dc1-a151-28d8e511df86"
    },
    {
        "author": "王维",
        "paragraphs": [
            "两妹日成长，双鬟将及人。",
            "已能持宝瑟，自解掩罗巾。",
            "念昔别时小，未知疎与亲。",
            "今来始离恨，拭泪方殷勤。"
        ],
        "title": "别弟妹二首 一",
        "id": "afc6f8c0-c818-411e-828f-1df966913431"
    },
    {
        "author": "王维",
        "paragraphs": [
            "小弟更孩幼，归来不相识。",
            "同居虽渐惯，见人犹未觅。",
            "宛作越人语，殊甘水乡食。",
            "别此最为难，泪尽有余忆。"
        ],
        "title": "别弟妹二首 二",
        "id": "6d35e7dd-79cc-4d70-acda-d1cc9eab8fbf"
    },
    {
        "author": "王维",
        "paragraphs": [
            "人生能几何，毕竟归无形。",
            "念君等为死，万事伤人情。",
            "慈母未及葬，一女纔十龄。",
            "泱漭寒郊外，萧条闻哭声。",
            "浮云为苍茫，飞鸟不能鸣。",
            "行人何寂寞，白日自凄清。",
            "忆昔君在时，问我学无生。",
            "劝君苦不早，令君无所成。",
            "故人各有赠，又不及生平。",
            "负尔非一途，恸哭返柴荆。"
        ],
        "title": "哭殷遥",
        "id": "41355750-b4e1-4c5a-8fc6-17f4e8a7049e"
    },
    {
        "author": "王维",
        "paragraphs": [
            "石窌恩荣重，金吾车骑盛。",
            "将朝每赠言，入室还相敬。",
            "叠鼓秋城动，悬旌寒日映。",
            "不言长不归，环佩犹将听。"
        ],
        "title": "故南阳夫人樊氏挽歌",
        "id": "44b2376c-e68d-4b0d-a57a-564d868445cc"
    },
    {
        "author": "王维",
        "paragraphs": [
            "七雄雄雌犹未分，攻城杀将何纷纷。",
            "秦兵益围邯郸急，魏王不救平原君。",
            "公子为嬴停驷马，执辔愈恭意愈下。",
            "亥为屠肆鼓刀人，嬴乃夷门抱关者。",
            "非但慷慨献良谋，意气兼将身命酬。",
            "向风刎颈送公子，七十老翁何所求。"
        ],
        "tags": [
            "抒情",
            "叙事",
            "豪放"
        ],
        "title": "夷门歌",
        "id": "cc7cd11c-5e72-4620-a4ad-1f2aba14b7eb"
    },
    {
        "author": "王维",
        "paragraphs": [
            "长安少年游侠客，夜上戍楼看太白。",
            "陇头明月迥临关，陇上行人夜吹笛。",
            "关西老将不胜愁，驻马听之双泪流。",
            "身经大小百余战，麾下偏裨万户侯。",
            "苏武纔为典属国，节旄落尽海西头。"
        ],
        "tags": [
            "悲愤",
            "感伤",
            "边塞"
        ],
        "title": "陇头吟",
        "id": "9afcb446-145c-44aa-b9e6-d0c9adce4fac"
    },
    {
        "author": "王维",
        "paragraphs": [
            "少年十五二十时，步行夺得胡马射。",
            "射杀中山白额虎，肯数邺下黄须儿。",
            "一身转战三千里，一剑曾当百万师。",
            "汉兵奋迅如霹雳，虏骑崩腾畏蒺藜。",
            "卫青不败由天幸，李广无功缘数奇。",
            "自从弃置便衰朽，世事磋跎成白首。",
            "昔时飞箭无全目，今日垂杨生左肘。",
            "路傍时卖故侯瓜，门前学种先生柳。",
            "苍茫古木连穷巷，寥落寒山对虚牖。",
            "誓令疏勒出飞泉，不似颍川空使酒。",
            "贺兰山下阵如云，羽檄交驰日夕闻。",
            "节使三河募年少，诏书五道出将军。",
            "试拂铁衣如雪色，聊持宝剑动星文。",
            "愿得燕弓射天将，耻令越甲鸣吴军。",
            "莫嫌旧日云中守，犹堪一战取功勋。"
        ],
        "tags": [
            "唐诗三百首",
            "乐府",
            "写人",
            "新乐府辞",
            "赞颂"
        ],
        "title": "老将行",
        "id": "d5d66aff-b6ae-48cc-9160-16b096d4ea49"
    },
    {
        "author": "王维",
        "paragraphs": [
            "汉家天将才且雄，来时谒帝明光宫。",
            "万乘亲推双阙下，千官出饯五陵东。",
            "誓辞甲第金门里，身作长城玉塞中。",
            "卫霍才堪一骑将，朝廷不数贰师功。",
            "赵魏燕韩多劲卒，关西侠少何咆勃。",
            "报雠只是闻尝胆，饮酒不曾妨刮骨。",
            "画戟雕戈白日寒，连旗大斾黄尘没。",
            "叠鼓遥翻瀚海波，鸣笳乱动天山月。",
            "麒麟锦带佩吴钩，飒沓青骊跃紫骝。",
            "拔剑已断天骄臂，归鞍共饮月支头。",
            "汉兵大呼一当百，虏骑相看哭且愁。",
            "教战虽令赴汤火，终知上将先伐谋。"
        ],
        "title": "燕支行",
        "id": "26836213-01c0-4a22-8d81-dc8a0e0793b2"
    },
    {
        "author": "王维",
        "paragraphs": [
            "渔舟逐水爱山春，两岸桃花夹去津。",
            "坐看红树不知远，行尽青溪不见人。",
            "山口潜行始隈隩，山开旷望旋平陆。",
            "遥看一处攒云树，近入千家散花竹。",
            "樵客初传汉姓名，居人未改秦衣服。",
            "居人共住武陵源，还从物外起田园。",
            "月明松下房栊静，日出云中鸡犬喧。",
            "惊闻俗客争来集，竞引还家问都邑。",
            "平明闾巷埽花开，薄暮渔樵乘水入。",
            "初因避地去人间，及至成仙遂不还。",
            "峡里谁知有人事，世中遥望空云山。",
            "不疑灵境难闻见，尘心未尽思乡县。",
            "出洞无论隔山水，辞家终拟长游衍。",
            "自谓经过旧不迷，安知峰壑今来变。",
            "当时只记入山深，青溪几曲到云林。",
            "春来遍是桃花水，不辨仙源何处寻。"
        ],
        "tags": [
            "唐诗三百首",
            "写景",
            "乐府",
            "新乐府辞",
            "水"
        ],
        "title": "桃源行",
        "id": "3b847cf5-16b1-449d-a436-e5995c6433c4"
    },
    {
        "author": "王维",
        "paragraphs": [
            "洛阳女儿对门居，纔可容颜十五余。",
            "良人玉勒乘骢马，侍女金盘鲙鲤鱼。",
            "画阁朱楼尽相望，红桃绿柳垂檐向。",
            "罗帏送上七香车，宝扇迎归九华帐。",
            "狂夫富贵在青春，意气骄奢剧季伦。",
            "自怜碧玉亲教舞，不惜珊瑚持与人。",
            "春窗曙灭九微火，九微片片飞花璅。",
            "戏罢曾无理曲时，妆成秪是熏香坐。",
            "城中相识尽繁华，日夜经过赵李家。",
            "谁怜越女颜如玉，贫贱江头自浣纱。"
        ],
        "tags": [
            "唐诗三百首",
            "生活",
            "女子",
            "乐府",
            "新乐府辞"
        ],
        "title": "洛阳女儿行",
        "id": "4925c861-b0f8-4b2f-923e-9cba2df1323e"
    },
    {
        "author": "王维",
        "paragraphs": [
            "洛阳才子姑苏客，桂苑殊非故乡陌。",
            "九江枫树几回青，一片扬州五湖白。",
            "扬州时有下江兵，兰陵镇前吹笛声。",
            "夜火人归富春郭，秋风鹤唳石头城。",
            "周郎陆弟为俦侣，对舞前溪歌白纻。",
            "曲几书留小史家，草堂棋赌山阴墅。",
            "衣冠若话外台臣，先数夫君席上珍。",
            "更闻台阁求三语，遥想风流第一人。"
        ],
        "title": "同崔傅答贤弟",
        "id": "cccfccae-0f64-4573-91bc-acb8b452b10f"
    },
    {
        "author": "王维",
        "paragraphs": [
            "长安客舍热如煮，无个茗糜难御暑。",
            "空摇白团其谛苦，欲向缥囊还归旅。",
            "江乡鲭鲊不寄来，秦人汤饼那堪许。",
            "不如侬家任挑达，草屩捞虾富春渚。"
        ],
        "title": "赠吴官",
        "id": "14831423-609e-4625-8bac-e9feb8e295a6"
    },
    {
        "author": "王维",
        "paragraphs": [
            "不逐城东游侠儿，隐囊纱帽坐弹棋。",
            "蜀中夫子时开卦，洛下书生解咏诗。",
            "药阑花迳衡门里，时复据梧聊隐几。",
            "屏风误点惑孙郎，团扇草书轻内史。",
            "故园高枕度三春，永日垂帷绝四邻。",
            "自想蔡邕今已老，更将书籍使何人。"
        ],
        "title": "故人张諲工诗善易卜兼能丹青草隶顷以诗见赠聊获酬之",
        "id": "eff5a666-c3a6-4448-b913-f49e2c83154f"
    },
    {
        "author": "王维",
        "paragraphs": [
            "长安厩吏来到门，朱文露网动行轩。",
            "黄花县西九折坂，玉树宫南五丈原。",
            "襃斜谷中不容幰，唯有白云当露冕。",
            "子午山里杜鹃啼，嘉陵水头行客饭。",
            "剑门忽断蜀川开，万井双流满眼来。",
            "雾中远树刀州出，天际澄江巴字回。",
            "使君年纪三十余，少年白皙专城居。",
            "欲持画省郎官笔，回与临邛父老书。"
        ],
        "title": "送崔五太守",
        "id": "7f232909-cb6c-4da8-afde-d3ff9fcea204"
    },
    {
        "author": "王维",
        "paragraphs": [
            "清溪一道穿桃李，演漾绿蒲涵白芷。",
            "溪上人家凡几家，落花半落东流水。",
            "蹴鞠屡过飞鸟上，秋千竞出垂杨里。",
            "少年分日作遨游，不用清明兼上巳。"
        ],
        "tags": [
            "描写水",
            "闲适",
            "写鸟",
            "写水",
            "鸟"
        ],
        "title": "寒食城东即事",
        "id": "a5a19b2c-d215-4b3e-8b8c-29d9da7bccce"
    },
    {
        "author": "王维",
        "paragraphs": [
            "北阙献书寝不报，南山种田时不登。",
            "百人会中身不预，五侯门前心不能。",
            "身投河朔饮君酒，家在茂陵平安否。",
            "且此登山复临水，莫问春风动杨柳。",
            "今人昨人多自私，我心不说君应知。",
            "济人然後拂衣去，肯作徒尔一男儿。"
        ],
        "title": "不遇咏",
        "id": "5c1c99a1-8547-4ba2-8042-faf0dd239d45"
    },
    {
        "author": "王维",
        "paragraphs": [
            "不相见，不相见来久。",
            "日日泉水头，常忆同携手。",
            "携手本同心，复叹忽分襟。",
            "相忆今如此，相思深不深。"
        ],
        "title": "赠裴迪",
        "id": "3c1f36cc-dc3f-44a7-ab1c-34f97e057e19"
    },
    {
        "author": "王维",
        "paragraphs": [
            "青雀翅羽短，未能远食玉山禾。",
            "犹胜黄雀争上下，唧唧空仓复若何。"
        ],
        "title": "青雀歌",
        "id": "5d7b188a-e9bb-41f3-b7ab-7e070b3e026e"
    },
    {
        "author": "王维",
        "paragraphs": [
            "黄雀痴，黄雀痴，谓言青鷇是我儿。",
            "一一口衔食，养得成毛衣。",
            "到大啁啾解游扬，各自东西南北飞。",
            "薄暮空巢上，羇雌独自归。",
            "凤凰九雏亦如此，慎莫愁思顦顇损容辉。"
        ],
        "title": "黄雀痴",
        "id": "52c39451-5a14-4c62-a790-0a69d52662e6"
    },
    {
        "author": "王维",
        "paragraphs": [
            "青青山上松，数里不见今更逢。",
            "不见君，心相忆，此心向君君应识。",
            "为君颜色高且闲，亭亭迥出浮云间。"
        ],
        "title": "新秦郡松树歌",
        "id": "18c9eef7-5cf2-4f88-873a-e46708007e7f"
    },
    {
        "author": "王维",
        "paragraphs": [
            "山头松柏林，山下泉声伤客心。",
            "千里万里春草色，黄河东流流不息。",
            "黄龙戍上游侠儿，愁逢汉使不相识。"
        ],
        "tags": [
            "黄河"
        ],
        "title": "楡林郡歌",
        "id": "f651e3ed-d3ff-4bbf-aae9-8e914cfe9780"
    },
    {
        "author": "王维",
        "paragraphs": [
            "君家少室西，为复少室东。",
            "别来几日今春风，新买双溪定何似。"
        ],
        "title": "问寇校书双溪",
        "id": "7ce06de3-1f97-464c-aac1-8dd5653e84f6"
    },
    {
        "author": "王维",
        "paragraphs": [
            "崇梵僧，崇梵僧，秋归覆釜春不还。",
            "落花啼鸟纷纷乱，涧户山窗寂寂闲。",
            "峡里谁知有人事，郡中遥望空云山。"
        ],
        "title": "寄崇梵僧",
        "id": "c14dd5ba-9b76-484a-a6d9-850663f9a90c"
    },
    {
        "author": "王维",
        "paragraphs": [
            "承明少休沐，建礼省文书。",
            "夜漏行人息，归鞍落日余。",
            "悬知三五夕，万户千门辟。",
            "夜出曙翻归，倾城满南陌。",
            "陌头驰骋尽繁华，王孙公子五侯家。",
            "由来月明如白日，共道春灯胜百花。",
            "聊看侍中千宝骑，强识小妇七香车。",
            "香车宝马共喧阗，个里多情侠少年。",
            "竞向长杨柳市北，肯过精舍竹林前。",
            "独有仙郎心寂寞，却将宴坐为行乐。",
            "傥觉忘怀共往来，幸沾同舍甘藜藿。"
        ],
        "title": "同比部杨员外十五夜游有怀静者季",
        "id": "cb33081b-2ad0-4b9f-9e31-c9940ba378b8"
    },
    {
        "author": "王维",
        "paragraphs": [
            "终南有茅屋，前对终南山。",
            "终年无客常闭关，终日无心长自闲。",
            "不妨饮酒复垂钓，君但能来相往还。"
        ],
        "tags": [
            "终南山"
        ],
        "title": "荅张五弟",
        "id": "74e84c15-4f58-436b-9640-b673db2df2da"
    },
    {
        "author": "王维",
        "paragraphs": [
            "积雪满阡陌，故人不可期。",
            "长安千门复万户，何处躞蹀黄金羁。"
        ],
        "title": "雪中忆李楫",
        "id": "13c5f0b5-b891-4847-999c-eb566db07ca0"
    },
    {
        "author": "王维",
        "paragraphs": [
            "将置酒，思悲翁。",
            "使君去，出城东。",
            "麦渐渐，雉子斑。",
            "槐阴阴，到潼关。",
            "骑连连，车迟迟。",
            "心中悲，宋又远。",
            "周间之，南淮夷。",
            "东齐儿，碎碎织练与素丝。",
            "游人贾客信难持，五谷前熟方可为。",
            "下车闭合君当思，天子当殿俨衣裳。",
            "大官尚食陈羽觞，彤庭散绶垂鸣珰。",
            "黄纸诏书出东厢，轻纨叠绮烂生光。",
            "宗室子弟君最贤，分忧当为百辟先。",
            "布衣一言相为死，何况圣主恩如天。",
            "鸾声哕哕鲁侯旗，明年上计朝京师。",
            "须忆今日斗酒别，慎勿富贵忘我为。"
        ],
        "title": "送李睢阳",
        "id": "d336b36a-0b88-422b-9a4e-4c695d168574"
    },
    {
        "author": "王维",
        "paragraphs": [
            "太阳升兮照万方，开阊阖兮临玉堂。",
            "俨冕旒兮垂衣裳，金天净兮丽三光。",
            "彤庭曙兮延八荒，德合天兮礼神徧。",
            "灵芝生兮庆云见，唐尧后兮稷卨臣。",
            "匝宇宙兮华胥人，尽九服兮皆四邻，干降瑞兮坤降珍。"
        ],
        "title": "奉和圣制天长节赐宰臣歌应制",
        "id": "9c86dd14-c343-4536-9713-93ac4edbbf8e"
    },
    {
        "author": "王维",
        "paragraphs": [
            "聊上君兮高楼，飞甍鳞次兮在下。",
            "俯十二兮通衢，绿槐参差兮车马。",
            "却瞻兮龙首，前眺兮宜春。",
            "王畿郁兮千里，山河壮兮咸秦。",
            "舍人下兮青宫，据胡床兮书空。",
            "执戟疲于下位，老夫好隐兮墙东。",
            "亦幸有张伯英草圣兮龙腾蚪跃，摆长云兮捩回风。",
            "琥珀酒兮雕胡饭，君不御兮日将晚。",
            "秋风兮吹衣，夕鸟兮争返。",
            "孤砧发兮东城，林薄暮兮蝉声远。",
            "时不可兮再得，君何为兮偃蹇。"
        ],
        "title": "登楼歌",
        "id": "2eff02ed-d245-4c86-bc91-6f67a72ac95c"
    },
    {
        "author": "王维",
        "paragraphs": [
            "天路来兮双黄鹄，云上飞兮水上宿。",
            "抚翼和鸣整羽族，不得已，忽分飞。",
            "家在玉京朝紫微，主人临水送将归。",
            "悲笳嘹唳垂舞衣，宾欲散兮复相依。",
            "几往返兮极浦，尚裴回兮落晖。",
            "岸上火兮相迎，将夜入兮边城。",
            "鞍马归兮佳人散，怅离忧兮独含情。"
        ],
        "title": "双黄鹄歌送别",
        "id": "179e62dd-8983-45c3-a3db-52d9bd1871af"
    },
    {
        "author": "王维",
        "paragraphs": [
            "晚下兮紫微，怅尘事兮多违。",
            "驻马兮双树，望青山兮不归。"
        ],
        "tags": [
            "终南山"
        ],
        "title": "赠徐中书望终南山歌",
        "id": "86f8a6ad-c725-410f-8a90-d25413b3b82a"
    },
    {
        "author": "王维",
        "paragraphs": [
            "山寂寂兮无人，又苍苍兮多木。",
            "羣龙兮满朝，君何为兮空谷。",
            "文寡和兮思深，道难知兮行独。",
            "悦石上兮流泉，与松间兮草屋。",
            "入云中兮养鸡，上山头兮抱犊。",
            "神与枣兮如瓜，虎卖杏兮收谷。",
            "愧不才兮妨贤，嫌既老兮贪禄。",
            "誓解印兮相从，何詹尹兮何卜。"
        ],
        "title": "送友人归山歌二首 一",
        "id": "39096ae6-97b3-422e-a1c6-f725d8f5c105"
    },
    {
        "author": "王维",
        "paragraphs": [
            "山中人兮欲归，云冥冥兮雨霏霏，水惊波兮翠菅靡。",
            "白鹭忽兮翻飞，君不可兮褰衣。",
            "山万重兮一云，混天地兮不分。",
            "树晻暧兮氛氲，猿不见兮空闻。",
            "忽山西兮夕阳，见东皋兮远村。",
            "平芜绿兮千里，眇惆怅兮思君。"
        ],
        "title": "送友人归山歌二首 二",
        "id": "837924d5-03d4-4133-8031-d1f042686d65"
    },
    {
        "author": "王维",
        "paragraphs": [
            "坎坎击鼓，鱼山之下。",
            "吹洞箫，望极浦，女巫进，纷屡舞。",
            "陈瑶席，湛清酤，风凄凄兮夜雨。",
            "不知神之来兮不来，使我心兮苦复苦。"
        ],
        "title": "鱼山神女祠歌 迎神",
        "id": "1a6e884e-e9fb-4564-81f5-9b937d3c74b1"
    },
    {
        "author": "王维",
        "paragraphs": [
            "纷进舞兮堂前，目眷眷兮琼筵。",
            "来不言兮意不传，作暮雨兮愁空山。",
            "悲急管兮思繁弦，神之驾兮俨欲旋。",
            "倏云收兮雨歇，山青青兮水潺湲。"
        ],
        "title": "鱼山神女祠歌 送神",
        "id": "dfc946ec-a63e-44c4-82f8-09b02cc23ea0"
    },
    {
        "author": "王维",
        "paragraphs": [
            "南山之瀑水兮，激石瀥瀑似雷惊。",
            "人相对兮，不闻语声。",
            "翻涡跳沫兮苍苔湿，藓老且厚，春草为之不生。",
            "兽不敢惊动，鸟不敢飞鸣。",
            "白鼋涡涛戏濑兮，委身以纵横。",
            "王人之仁兮，不网不钓，得遂性以生成。"
        ],
        "title": "白鼋涡",
        "id": "e7f7681d-2be9-4d46-8186-e3fe25b52634"
    },
    {
        "author": "王维",
        "paragraphs": [
            "背春涉夏兮，众木蔼以繁阴。",
            "连金华与玉堂兮，宫阁郁其沈沈。",
            "百官并入兮，何语笑之哑哑。",
            "君独静嘿以伤心，草王言兮不得辞。",
            "我悲减思兮少时，仆夫命驾兮。",
            "出阊阖，历通逵，陌上人兮如故。",
            "识不识兮往来，眼中不见兮吾儿。",
            "骖紫骝兮从青骊，低光垂彩兮。",
            "怳不知其所之，辟朱户兮望华轩。",
            "意斯子兮候门，忽思瘗兮城南。",
            "心瞀乱兮重昏，仰诉天之不仁兮。",
            "家唯一身，身止一子。",
            "何胤嗣之不繁，就单尠而又死。",
            "将清白兮遗谁，问诗礼兮已矣。",
            "哀从中兮不可胜，岂暇料余年兮复几。",
            "日黯黯兮颓晔，鸟翩翩兮疾飞。",
            "邈穷天兮不返，疑有日兮来归。",
            "静言思兮永绝，复惊叫兮沾衣。",
            "客有吊之者曰：观未始兮有物，同委蜕兮胡悲。",
            "且延陵兮未至，况西河兮不知。",
            "学无生兮庶可，幸能听于吾师。"
        ],
        "title": "宋进马哀词",
        "id": "c5efed14-4e44-4656-9f21-c8e505dca5e2"
    },
    {
        "author": "王维",
        "paragraphs": [
            "侍从有邹枚，琼筵就水开。",
            "言陪柏梁宴，新下建章来。",
            "对酒山河满，移舟草树回。",
            "天文同丽日，驻景惜行杯。"
        ],
        "title": "奉和圣制赐史供奉曲江燕应制",
        "id": "de77fb82-ebdd-4065-b58c-7b9106f8b218"
    },
    {
        "author": "王维",
        "paragraphs": [
            "杨子谈经所，淮王载酒过。",
            "兴阑啼鸟换，坐久落花多。",
            "迳转回银烛，林开散玉珂。",
            "严城时未启，前路拥笙歌。"
        ],
        "title": "从岐王过杨氏别业应教",
        "id": "35f90b91-f4ed-4776-80fe-d1eefb4ac7c9"
    },
    {
        "author": "王维",
        "paragraphs": [
            "座客香貂满，宫娃绮幔张。",
            "涧花轻粉色，山月少灯光。",
            "积翠纱窗暗，飞泉绣户凉。",
            "还将歌舞出，归路莫愁长。"
        ],
        "title": "从岐王夜宴卫家山池应教",
        "id": "c40e93c2-8d43-4a93-9687-6c0b5d45376b"
    },
    {
        "author": "王维",
        "paragraphs": [
            "柳暗百花明，春深五凤城。",
            "城乌睥睨晓，宫井辘轳声。",
            "方朔金门侍，班姬玉辇迎。",
            "仍闻遣方士，东海访蓬瀛。"
        ],
        "title": "早朝",
        "id": "ba12b5ab-ce4e-4a10-bd9d-a476ebe14289"
    },
    {
        "author": "王维",
        "paragraphs": [
            "建礼高秋夜，承明候晓过。",
            "九门寒漏彻，万井曙钟多。",
            "月迥藏珠斗，云消出绛河。",
            "更惭衰朽质，南陌共鸣珂。"
        ],
        "title": "同崔员外秋宵寓直",
        "id": "ba54ac5b-a131-4af6-a7e0-938db34b82fb"
    },
    {
        "author": "王维",
        "paragraphs": [
            "寒山转苍翠，秋水日潺湲。",
            "倚杖柴门外，临风听暮蝉。",
            "渡头余落日，墟里上孤烟。",
            "复值接舆醉，狂歌五柳前。"
        ],
        "tags": [
            "唐诗三百首",
            "写景",
            "抒情",
            "秋天",
            "五言律诗"
        ],
        "title": "辋川闲居赠裴秀才迪",
        "id": "a2b4e8ca-92e3-4101-8a54-739b8f1d8184"
    },
    {
        "author": "王维",
        "paragraphs": [
            "所思竟何在，怅望深荆门。",
            "举世无相识，终身思旧恩。",
            "方将与农圃，艺植老丘园。",
            "目尽南飞鴈，何由寄一言。"
        ],
        "tags": [
            "怀人",
            "抒情",
            "写人"
        ],
        "title": "寄荆州张丞相",
        "id": "f61aa962-4d0c-4cd1-b96b-4c515fe4e229"
    },
    {
        "author": "王维",
        "paragraphs": [
            "寒更传晓箭，清镜览衰颜。",
            "隔牖风惊竹，开门雪满山。",
            "洒空深巷静，积素广庭闲。",
            "借问袁安舍，翛然尚闭关。"
        ],
        "tags": [
            "思念",
            "写雪",
            "冬天",
            "雪"
        ],
        "title": "冬晚对雪忆胡居士家",
        "id": "6e4d001d-ec19-4bef-886b-a49267ec88c8"
    },
    {
        "author": "王维",
        "paragraphs": [
            "云馆接天居，霓裳侍玉除。",
            "春池百子外，芳树万年余。",
            "洞有仙人箓，山藏太史书。",
            "君恩深汉帝，且莫上空虚。"
        ],
        "title": "和尹谏议史馆山池",
        "id": "91b9a8a5-a751-4edc-8d7d-9ba0ff428022"
    },
    {
        "author": "王维",
        "paragraphs": [
            "高楼月似霜，秋夜郁金堂。",
            "对坐弹卢女，同看舞凤凰。",
            "少儿多送酒，小玉更焚香。",
            "结束平阳骑，明朝入建章。"
        ],
        "title": "奉和杨驸马六郎秋夜即事",
        "id": "6688fe24-3774-4619-90c3-53f950a45bc7"
    },
    {
        "author": "王维",
        "paragraphs": [
            "贫居依谷口，乔木带荒村。",
            "石路枉回驾，山家谁候门。",
            "渔舟胶冻浦，猎火烧寒原。",
            "唯有白云外，疎钟闻夜猿。"
        ],
        "title": "酬虞部苏员外过蓝田别业不见留之作",
        "id": "982ea77f-d54e-4520-84f6-e97d07590d24"
    },
    {
        "author": "王维",
        "paragraphs": [
            "旧简拂尘看，鸣琴候月弹。",
            "桃源迷汉姓，松树有秦官。",
            "空谷归人少，青山背日寒。",
            "羡君栖隐处，遥望白云端。"
        ],
        "title": "酬比部杨员外暮宿琴台朝跻书阁率尔见赠之作",
        "id": "656d7352-c966-4e3c-a716-31a5cf090fcd"
    },
    {
        "author": "王维",
        "paragraphs": [
            "公门暇日少，穷巷故人稀。",
            "偶值乘篮轝，非关避白衣。",
            "不知炊黍谷，谁解埽荆扉。",
            "君但倾茶椀，无妨骑马归。"
        ],
        "title": "酬严少尹徐舍人见过不遇",
        "id": "5198b849-a7e1-41d8-8374-65023370cd27"
    },
    {
        "author": "王维",
        "paragraphs": [
            "晚年唯好静，万事不关心。",
            "自顾无长策，空知返旧林。",
            "松风吹解带，山月照弹琴。",
            "君问穷通理，渔歌入浦深。"
        ],
        "tags": [
            "唐诗三百首",
            "赠别",
            "友情",
            "规劝",
            "五言律诗"
        ],
        "title": "酬张少府",
        "id": "65e9c24b-bdbd-4ef9-9e14-012c8fde79b8"
    },
    {
        "author": "王维",
        "paragraphs": [
            "野巾传惠好，兹贶重兼金。",
            "嘉此幽栖物，能齐隐吏心。",
            "早朝方暂挂，晚沐复来簪。",
            "坐觉嚣尘远，思君共入林。"
        ],
        "title": "酬贺四赠葛巾之作",
        "id": "ee7d6f1c-26d6-426e-91dc-5d7bd2189c77"
    },
    {
        "author": "王维",
        "paragraphs": [
            "怜君不得意，况复柳条春。",
            "为客黄金尽，还家白发新。",
            "五湖三亩宅，万里一归人。",
            "知尔不能荐，羞称献纳臣。"
        ],
        "tags": [
            "友人",
            "送别"
        ],
        "title": "送丘为落第归江东",
        "id": "b17ef599-916e-4d87-8f7c-c1076a9ff298"
    },
    {
        "author": "王维",
        "paragraphs": [
            "闻道皇华使，方随皁盖臣。",
            "封章通左语，冠冕化文身。",
            "树色分扬子，潮声满富春。",
            "遥知辨璧吏，恩到泣珠人。"
        ],
        "tags": [
            "爱国",
            "励志",
            "送别"
        ],
        "title": "送李判官赴东江",
        "id": "611a726a-ada6-47be-8b94-cee54bb07429"
    },
    {
        "author": "王维",
        "paragraphs": [
            "忽解羊头削，聊驰熊首轓。",
            "扬舲发夏口，按节向吴门。",
            "帆暎丹阳郭，枫攒赤岸村。",
            "百村多候吏，露冕一何尊。"
        ],
        "title": "送封太守",
        "id": "684f6b6f-c85c-4f04-968e-2b7beefae631"
    },
    {
        "author": "王维",
        "paragraphs": [
            "宁亲为令子，似舅即贤甥。",
            "别路经花县，还乡入锦城。",
            "山临青塞断，江向白云平。",
            "献赋何时至，明君忆长卿。"
        ],
        "title": "送严秀才还蜀",
        "id": "d30a7f2e-6471-4693-ba4b-34a61ab73587"
    },
    {
        "author": "王维",
        "paragraphs": [
            "单车曾出塞，报国敢邀勋。",
            "见逐张征虏，今思霍冠军。",
            "沙平连白雪，蓬卷入黄云。",
            "慷慨倚长剑，高歌一送君。"
        ],
        "title": "送张判官赴河西",
        "id": "d00c9bb5-f0bd-4256-8ebf-adc87e90c16e"
    },
    {
        "author": "王维",
        "paragraphs": [
            "握手一相送，心悲安可论。",
            "秋风正萧索，客散孟尝门。",
            "故驿通槐里，长亭下槿原。",
            "征西旧旌节，从此向河源。"
        ],
        "title": "送岐州源长史归",
        "id": "7d5d3072-6ffd-48c7-9f82-a4cebd7271a4"
    },
    {
        "author": "王维",
        "paragraphs": [
            "先生何处去，王屋访茅君。",
            "别妇留丹诀，驱鸡入白云。",
            "人间若剩住，天上复离羣。",
            "当作辽城鹤，仙歌使尔闻。"
        ],
        "title": "送张道士归山",
        "id": "ae0f0690-88e2-4f08-8e30-ab9e370a1164"
    },
    {
        "author": "王维",
        "paragraphs": [
            "言从石菌阁，新下穆陵关。",
            "独向池阳去，白云留故山。",
            "绽衣秋日里，洗钵古松间。",
            "一施传心法，唯将戒定还。"
        ],
        "title": "同崔兴宗送衡岳瑗公南归",
        "id": "709fec89-040a-4bd4-bded-75c329c91dce"
    },
    {
        "author": "王维",
        "paragraphs": [
            "草色日向好，桃源人去稀。",
            "手持平子赋，目送老莱衣。",
            "每候山樱发，时同海燕归。",
            "今年寒食酒，应是返柴扉。"
        ],
        "title": "送钱少府还蓝田",
        "id": "68a713ee-c23e-499f-be71-218e8c364da5"
    },
    {
        "author": "王维",
        "paragraphs": [
            "宛洛有风尘，君行多苦辛。",
            "四愁连汉水，百口寄随人。",
            "槐色阴清昼，杨花惹暮春。",
            "朝端肯相送，天子绣衣臣。"
        ],
        "title": "送丘为往唐州",
        "id": "a9ec004c-e03b-4135-aa37-95bf49b86444"
    },
    {
        "author": "王维",
        "paragraphs": [
            "薄赋归天府，轻徭赖使臣。",
            "欢沾赐帛老，恩及卷绡人。",
            "去问珠官俗，来经石𧉧春。",
            "东南御亭上，莫使有风尘。"
        ],
        "title": "送元中丞转运江淮",
        "id": "a0755edb-2d34-43e2-85d8-a75a715b65a0"
    },
    {
        "author": "王维",
        "paragraphs": [
            "送君从此去，转觉故人稀。",
            "徒御犹回首，田园方掩扉。",
            "出门当旅食，中路授寒衣。",
            "江汉风流地，游人何岁归。"
        ],
        "title": "送崔九兴宗游蜀",
        "id": "a2c5d189-883e-4d48-82fc-61d0a04236bf"
    },
    {
        "author": "王维",
        "paragraphs": [
            "已恨亲皆远，谁怜友复稀。",
            "君王未西顾，游宦尽东归。",
            "塞迥山河净，天长云树微。",
            "方同菊花节，相待洛阳扉。"
        ],
        "title": "送崔兴宗",
        "id": "b56a658b-696b-448a-93a2-1bb65f90b6c1"
    },
    {
        "author": "王维",
        "paragraphs": [
            "不识阳关路，新从定远侯。",
            "黄云断春色，画角起边愁。",
            "瀚海经年到，交河出塞流。",
            "须令外国使，知饮月氏头。"
        ],
        "title": "送平澹然判官",
        "id": "9a845660-3346-4206-9336-1e6b7153db6d"
    },
    {
        "author": "王维",
        "paragraphs": [
            "绝域阳关道，胡沙与塞尘。",
            "三春时有雁，万里少行人。",
            "苜蓿随天马，葡萄逐汉臣。",
            "当令外国惧，不敢觅和亲。"
        ],
        "tags": [
            "抒情",
            "愿望",
            "写景",
            "友人"
        ],
        "title": "送刘司直赴安西",
        "id": "bb6bf278-e522-47eb-8259-c710c0704379"
    },
    {
        "author": "王维",
        "paragraphs": [
            "天官动将星，汉上柳条青。",
            "万里鸣刁斗，三军出井陉。",
            "忘身辞凤阙，报国取龙庭。",
            "岂学书生辈，窗间老一经。"
        ],
        "tags": [
            "送别",
            "宴会"
        ],
        "title": "送赵都督赴代州得青字",
        "id": "c6891896-fb80-4094-9f60-9fc3fe1c63ec"
    },
    {
        "author": "王维",
        "paragraphs": [
            "遥思葭菼际，寥落楚人行。",
            "高鸟长淮水，平芜故郢城。",
            "使车听雉乳，县鼓应鸡鸣。",
            "若见州从事，无嫌手板迎。"
        ],
        "title": "送方城韦明府",
        "id": "24572750-df7d-4576-bdfe-928bf9dac33c"
    },
    {
        "author": "王维",
        "paragraphs": [
            "少年何处去，负米上铜梁。",
            "借问阿戎父，知为童子郎。",
            "鱼笺请诗赋，橦布作衣裳。",
            "薏苡扶衰病，归来幸可将。"
        ],
        "title": "送李员外贤郎",
        "id": "9350d236-229a-4651-b41d-bfbd6c032ab6"
    },
    {
        "author": "王维",
        "paragraphs": [
            "万壑树参天，千山响杜鹃。",
            "山中一夜雨，树杪百重泉。",
            "汉女输橦布，巴人讼芋田。",
            "文翁翻教授，不敢倚先贤。"
        ],
        "tags": [
            "唐诗三百首",
            "友情",
            "送别",
            "五言律诗"
        ],
        "title": "送梓州李使君",
        "id": "263b4a33-fd51-47e1-b49a-d84dd99a2e0f"
    },
    {
        "author": "王维",
        "paragraphs": [
            "五湖千万里，况复五湖西。",
            "渔浦南陵郭，人家春谷溪。",
            "欲归江淼淼，未到草萋萋。",
            "忆想兰陵镇，可宜猿更啼。"
        ],
        "title": "送张五諲归宣城",
        "id": "421ddc1d-95a0-40a6-97c2-014d3d97c210"
    },
    {
        "author": "王维",
        "paragraphs": [
            "万里春应尽，三江雁亦稀。",
            "连天汉水广，孤客郢城归。",
            "郧国稻苗秀，楚人菰米肥。",
            "悬知倚门望，遥识老莱衣。"
        ],
        "tags": [
            "友人",
            "送别",
            "抒怀"
        ],
        "title": "送友人南归",
        "id": "694bd102-5a6f-47a2-97d1-27fabf6b1399"
    },
    {
        "author": "王维",
        "paragraphs": [
            "南国有归舟，荆门泝上流。",
            "苍茫葭菼外，云水与昭丘。",
            "樯带城乌去，江连暮雨愁。",
            "猿声不可听，莫待楚山秋。"
        ],
        "title": "送贺遂员外外甥",
        "id": "73fa0e49-e214-4a99-9c59-d020beb7e18e"
    },
    {
        "author": "王维",
        "paragraphs": [
            "襃斜不容幰，之子去何之。",
            "鸟道一千里，猿声十二时。",
            "官桥祭酒客，山木女郎祠。",
            "别後同明月，君应听子规。"
        ],
        "tags": [
            "抒情",
            "送别",
            "写景"
        ],
        "title": "送杨长史赴果州",
        "id": "4787f534-eb1a-4c3b-a785-6e36eadf9f45"
    },
    {
        "author": "王维",
        "paragraphs": [
            "铙吹喧京口，风波下洞庭。",
            "赭圻将赤岸，击汰复扬舲。",
            "日落江湖白，潮来天地青。",
            "明珠归合浦，应逐使臣星。"
        ],
        "tags": [
            "洞庭湖",
            "送别",
            "友情"
        ],
        "title": "送邢桂州",
        "id": "21a94a4d-4363-406a-8455-45434aa80f7c"
    },
    {
        "author": "王维",
        "paragraphs": [
            "横吹杂繁笳，边风卷塞沙。",
            "还闻田司马，更逐李轻车。",
            "蒲类成秦地，莎车属汉家。",
            "当令犬戎国，朝聘学昆邪。"
        ],
        "title": "送宇文三赴河西充行军司马",
        "id": "a0673da1-9ab0-4ca7-a262-3bdcd45c6f32"
    },
    {
        "author": "王维",
        "paragraphs": [
            "郊外谁相送，夫君道术亲。",
            "书生邹鲁客，才子洛阳人。",
            "祖席依寒草，行车起暮尘。",
            "山川何寂寞，长望泪沾巾。"
        ],
        "title": "送孙二",
        "id": "f5a33e9a-00ff-486e-b4e4-d52eba32f9f9"
    },
    {
        "author": "王维",
        "paragraphs": [
            "南陌去悠悠，东郊不少留。",
            "同怀扇枕恋，独念倚门愁。",
            "路遶天山雪，家临海树秋。",
            "鲁连功未报，且莫蹈沧洲。"
        ],
        "title": "送崔三往密州觐省",
        "id": "840dc45d-0273-411b-b52d-4e9568469537"
    },
    {
        "author": "王维",
        "paragraphs": [
            "杜门不复出，久与世情疎。",
            "以此为良策，劝君归旧庐。",
            "醉歌田舍酒，笑读古人书。",
            "好是一生事，无劳献子虚。"
        ],
        "title": "送孟六归襄阳",
        "id": "31555526-5589-474b-b33a-fcfb3381111c"
    },
    {
        "author": "王维",
        "paragraphs": [
            "微官易得罪，谪去济川阴。",
            "执政方持法，明君照此心。",
            "闾阎河润上，井邑海云深。",
            "纵有归来日，各愁年鬓侵。"
        ],
        "title": "初出济州别城中故人",
        "id": "4766aeff-eb87-4444-9a72-e55d7e835f3e"
    },
    {
        "author": "王维",
        "paragraphs": [
            "主人能爱客，终日有逢迎。",
            "贳得新丰酒，复闻秦女筝。",
            "柳条疎客舍，槐叶下秋城。",
            "语笑且为乐，吾将达此生。"
        ],
        "title": "与卢象集朱家",
        "id": "7a527e41-ccaf-442c-98ea-99ab9b11a3bf"
    },
    {
        "author": "王维",
        "paragraphs": [
            "端居不出户，满目望云山。",
            "落日鸟边下，秋原人外闲。",
            "遥知远林际，不见此檐间。",
            "好客多乘月，应门莫上关。"
        ],
        "title": "登裴秀才迪小台",
        "id": "557a9515-893f-47a8-bb20-a386c086ae16"
    },
    {
        "author": "王维",
        "paragraphs": [
            "世上皆如梦，狂来止自歌。",
            "问年松树老，有地竹林多。",
            "药倩韩康卖，门容尚子过。",
            "翻嫌枕席上，无那白云何。"
        ],
        "title": "游李山人所居因题屋壁",
        "id": "0bc50082-4b70-443f-8c86-2026f52fbbfd"
    }
]