[
    {
        "author": "蔡襄",
        "paragraphs": [
            "隠隠飛橋隔野煙，石磯西畔問漁船。",
            "桃花盡日隨流水，洞在清溪何處邊。"
        ],
        "tags": [
            "描写水",
            "写景",
            "抒情",
            "唐诗三百首",
            "七言绝句",
            "写水"
        ],
        "title": "度南澗",
        "id": "e72db286-3b6a-425b-ad02-75248ea5a790"
    },
    {
        "author": "蔡襄",
        "paragraphs": [
            "山光物態弄春暉，莫爲輕陰便擬歸。",
            "縱使晴明無雨過，入雲深處亦霑衣。"
        ],
        "tags": [
            "留客",
            "春天",
            "写景"
        ],
        "title": "入天竺山留客",
        "id": "40346ca6-8995-40f5-96ae-2236258582bc"
    },
    {
        "author": "蔡襄",
        "paragraphs": [
            "清晨出郭又晴曛，已見空枝嫩葉新。",
            "爭得山頭能閣日，且容湖上不歸春。",
            "人隨百戲波翻海，酒到三橋月滿身。",
            "只有牡丹纔半拆，未知何處可娛賓。"
        ],
        "tags": [
            "西湖"
        ],
        "title": "十日西湖晚歸",
        "id": "317f5192-adce-4c33-b427-b5bfef26d258"
    },
    {
        "author": "蔡襄",
        "paragraphs": [
            "俗尋軒檻倒清尊，江上烟雲向晚昏。",
            "須倩東風吹散雨，明朝却待入花園。"
        ],
        "title": "十二日晚",
        "id": "a3e05863-44d5-4432-b35d-32e7f4439434"
    },
    {
        "author": "蔡襄",
        "paragraphs": [
            "花未全開月未圓，看花候月思依然。",
            "明知花月無情物，若使多情更可憐。"
        ],
        "title": "十三日吉祥探花",
        "id": "c8dc59a9-d047-43cc-8e72-1d86ff464d05"
    },
    {
        "author": "蔡襄",
        "paragraphs": [
            "水際開花千萬窠，初鶑時逐麗人歌。",
            "欲知太守行春樂，只向東城得最多。"
        ],
        "title": "十三日出趙園觀花",
        "id": "377e0373-501a-4d94-bbf2-9605bf007157"
    },
    {
        "author": "蔡襄",
        "paragraphs": [
            "垂楊修竹半藏山，一徑紆回暮雨間。",
            "綠滿野田看渺渺，白飛巖溜自潺潺。",
            "空村鮐背行歌去，古寺頭陀乞食還。",
            "却羨幽人在深僻，斷無來客扣禪關。"
        ],
        "title": "十五日遊龍華浄明兩院值雨",
        "id": "52013497-aad2-4d3d-b8fb-3879a11d1dcf"
    },
    {
        "author": "蔡襄",
        "paragraphs": [
            "名園何事却居鄽，永晝游蜂乳燕喧。",
            "不計陰晴與風雨，卷簾花蘤在尊前。"
        ],
        "title": "十六日會飲駱園",
        "id": "e9b4e31d-eb5f-4cdb-a9f6-819ef41aceb1"
    },
    {
        "author": "蔡襄",
        "paragraphs": [
            "節候初臨穀雨期，滿天風日助芳菲。",
            "生來已占妙香國，開處全烘直指衣。",
            "攬照儘從烏帽重，放歌須遣羽觴飛。",
            "前騶不用傳呼寵，待與遊人一路歸。"
        ],
        "title": "十八日陪提刑郎中吉祥院看牡丹",
        "id": "19c20aa6-b40f-4275-9037-54e05c390a23"
    },
    {
        "author": "蔡襄",
        "paragraphs": [
            "小小園亭細細風，千枝淺白間深紅。",
            "誰知狹徑無人到，留得青春向此中。"
        ],
        "title": "又往鄭園",
        "id": "c0b8cbb7-dfe3-41fb-bf47-66dc1c1e8688"
    },
    {
        "author": "蔡襄",
        "paragraphs": [
            "天意應偏與，春工已盡歸。",
            "來如從月下，去似逐雲飛。",
            "艷絕聲名遠，清多香氣微。",
            "輕陰資潤澤，斜照動光輝。",
            "劇飲千鍾醉，相鮮五綵衣。",
            "曾非重芳物，庶以奉慈闈。"
        ],
        "title": "十九日奉慈親再往吉祥院看花",
        "id": "47c6482b-85d0-4506-be45-7c514e56ff23"
    },
    {
        "author": "蔡襄",
        "paragraphs": [
            "幾家園館見千枝，白髮雖多意不衰。",
            "香澤最深風靜處，醉紅須在月明時。",
            "已知佳節無餘日，更向殘芳卷一巵。",
            "擬放春歸還自語，來年老信莫先期。"
        ],
        "title": "二十二日山堂小飲和元郎中牡丹向謝之什",
        "id": "db4430c8-f2a3-4cb5-a015-d892aba46490"
    },
    {
        "author": "蔡襄",
        "paragraphs": [
            "一春遊攬足詩歌，寄與南陽語思多。",
            "若憶錢塘曾到處，西湖仍是舊烟波。"
        ],
        "tags": [
            "西湖"
        ],
        "title": "寄錢塘春遊詩呈南陽郭待制",
        "id": "b558649e-fe6d-40cd-87dc-b1156a2a7918"
    },
    {
        "author": "蔡襄",
        "paragraphs": [
            "不是窮輪始問途，肯將全璧混泥污。",
            "尚平婚嫁何時畢，陶令田園先自蕪。",
            "羈旅且甘家四壁，牢愁須借酒千壚。",
            "唯應抒素推文富，落筆詞章氣象麄。"
        ],
        "title": "答孫推官",
        "id": "d5594dbe-b67d-418e-beee-ac37f7db8699"
    },
    {
        "author": "蔡襄",
        "paragraphs": [
            "三十年前浙右行，徑山纔稱愛山情。",
            "油幢悚悚絲杉翠，環珮涓涓石澗鳴。",
            "極峻只疑天上黨，遥臨初覺地東傾。",
            "分符不得重遊賞，碣石巖邊記姓名。"
        ],
        "title": "和孫推官憶徑山遊",
        "id": "946ee21b-e018-4d16-b3f0-b997f9c6b8c8"
    },
    {
        "author": "蔡襄",
        "paragraphs": [
            "已憐叢翠在湖邊，最勝濃嵐返照前。",
            "未省天工能刻飾，祇應山骨自清堅。",
            "巖端下溜添春澗，穴底來風送野煙。",
            "欲仗何人安屐齒，更尋幽徑一攀緣。"
        ],
        "title": "奉答孫推官南屏舊遊",
        "id": "42a5478f-3ca5-4bdb-a6cc-8bc7c9a77aa8"
    },
    {
        "author": "蔡襄",
        "paragraphs": [
            "亭上風吹藤帽簷，爲憐清勝得安恬。",
            "驚濤觸岸層瀾碎，落日銜山半景尖。",
            "遥認犀奔知鹿角，忽逢龍挂見胡髯。",
            "城南一去通滄海，無限春寒向晚添。"
        ],
        "title": "和登安濟亭",
        "id": "4d291155-4642-4bdd-8e58-281277bc7bc0"
    },
    {
        "author": "蔡襄",
        "paragraphs": [
            "洛陽平昔誇文會，君已勝冠我壯夫。",
            "談道最先稱賈誼，憂時曾見哭唐衢。",
            "敢將膠漆論同志，幸得湖山可共娛。",
            "須向餘春迴馬足，柳堤相逐踏青蕪。"
        ],
        "title": "和運使王學士舟次德清見寄",
        "id": "94eff0ce-c4b5-4d51-a53e-3b69aa9e0ab3"
    },
    {
        "author": "蔡襄",
        "paragraphs": [
            "密葉陰沈夏景新，朱欄紅藥自爲春。",
            "香於蘭芷偏饒艷，畫入縑綃未逼真。",
            "已恨芳華難駐景，可堪愁卧動經旬。",
            "三年想愛須留戀，不爲江頭酒味醇。"
        ],
        "title": "和運使學士芍藥篇",
        "id": "a78a7fce-020e-4b8f-904f-e41b34ad1e08"
    },
    {
        "author": "蔡襄",
        "paragraphs": [
            "新晴特地入煙霞，道並南山轉更賒。",
            "幽磬過鄰溪口寺，衆鷄鳴午野人家。",
            "洞深隨溜先如雨，石古籠藤亂放花。",
            "潘岳小園猶作賦，輕軒選勝樂無涯。"
        ],
        "title": "遊煙霞洞",
        "id": "8dfdfac5-5b37-4655-a29f-591bbbe8f095"
    },
    {
        "author": "蔡襄",
        "paragraphs": [
            "我愛孫公子，安貧無所營。",
            "相逢雖邂逅，一見即平生。",
            "黑電揮詩筆，黄河瀉酒觥。",
            "輕舟何處在，別思若摇旌。"
        ],
        "title": "寄來安孫推官",
        "id": "e3b1cb38-45e6-4ef0-9d73-f4d8a2d9bde2"
    },
    {
        "author": "蔡襄",
        "paragraphs": [
            "月下西山千萬重，日光山氣鬰葱籠。",
            "鮫綃數幅須移得，惆悵如今無畫工。"
        ],
        "title": "段家堤西望晚山",
        "id": "b8e8057f-7de4-4e85-8c9c-de39c8714074"
    },
    {
        "author": "蔡襄",
        "paragraphs": [
            "入官無所解，因笑得君憐。",
            "豈知孫武子，自欲逞威權。"
        ],
        "title": "孫武篇",
        "id": "b5475744-1abf-4a11-9d48-5602d38efbf6"
    },
    {
        "author": "蔡襄",
        "paragraphs": [
            "越國無雙艷，吳宮未始知。",
            "誰言勾踐黠，不自愛西施。"
        ],
        "title": "西施篇",
        "id": "a5a8f2cb-513c-4d5c-adb5-ffa3b89f1a07"
    },
    {
        "author": "蔡襄",
        "paragraphs": [
            "骾亮馳名久，孤高進路難。",
            "富文平日業，勸學晚年官。",
            "隧外春江靜，林邊曉露漙。",
            "唯應墳上土，猶解是芝蘭。"
        ],
        "title": "唐彥猷挽詞  其一",
        "id": "de6cdc29-3ddf-472f-b7fc-3db466ee33c8"
    },
    {
        "author": "蔡襄",
        "paragraphs": [
            "舊德推當代，新悲入故鄉。",
            "直當冠獬豸，清可濯滄浪。",
            "美研精煤色，文甌晝茗香。",
            "生平無復見，流涕送幽堂。"
        ],
        "title": "唐彥猷挽詞  其二",
        "id": "7026e59f-a65e-41c8-85d6-ea820b36bfe0"
    },
    {
        "author": "蔡襄",
        "paragraphs": [
            "湖上畫船風送客，江邊紅燭夜還家。",
            "今朝寂寞山堂裏，獨對炎暉看雪花。"
        ],
        "title": "六月八日山堂試茶",
        "id": "12adc027-4eee-4e89-a2ae-3ba57866ee77"
    },
    {
        "author": "蔡襄",
        "paragraphs": [
            "新秋初變一天清，急雨仍添萬木聲。",
            "山勢不根空外起，湖光無際槩來平。",
            "錦衣應有徘徊戀，金地聊開燕樂情。",
            "衰暮典城何所用，願公雲路羽翰生。"
        ],
        "title": "和錢端明遊南屏山",
        "id": "1fbb27a2-4a4f-4212-927b-7774a37ed416"
    },
    {
        "author": "蔡襄",
        "paragraphs": [
            "禁墀初別紫霄端，故國生光里俗懽。",
            "二世家聲聯將相，百年廟貌儼衣冠。",
            "躬臨州戟迎門下，人喜曾孫夾道觀。",
            "石照老苔封舊迹，錦溪喬木涕清瀾。",
            "東趨越嶺興懷遠，夕聽胥濤入夢間。",
            "江上馳心思魏闕，日邊歸路指長安。",
            "香深離渚花重疊，涼滿行舟酒半闌。",
            "應念非才持虎契，平時相繼入金鑾。"
        ],
        "title": "送錢端明還京",
        "id": "d0748a30-ff71-418f-ae3c-001afd7f9010"
    },
    {
        "author": "蔡襄",
        "paragraphs": [
            "當年綠髮上天衢，三紀于今雪滿鬢。",
            "榮路風波多契闊，畫堂歌吹蹔懽娛。",
            "杯中明月時摇動，草際飛螢乍有無。",
            "莫問更籌須劇醉，四翁同籍亦難俱。"
        ],
        "title": "清暑堂會同年",
        "id": "733a20ed-7253-41fe-bc49-cb112bcc7f3b"
    },
    {
        "author": "蔡襄",
        "paragraphs": [
            "江國初凉夕漏均，青天無翳地無塵。",
            "蓮花翦綵燈光燦，蕉葉傾金酒味新。",
            "時節暗遷應不再，懽娛難得莫辭頻。",
            "明年今夜中庭月，依舊寒光別照人。"
        ],
        "title": "清暑堂中秋夜飲",
        "id": "eec26c52-55c9-40a3-a40a-e2fa4b385f2b"
    },
    {
        "author": "蔡襄",
        "paragraphs": [
            "故國逢君慰喜偏，清宵行醼重留連。",
            "山樓上火人初合，天漢無雲月自圓。",
            "樂色時聞花院裏，春風都在酒旗邊。",
            "莫辭徹曉須沈醉，後會還應不計年。"
        ],
        "title": "宋君輔許當世陳彥謙蘇宣甫自遠還鄉上元同飲",
        "id": "a3521f0b-7b5f-49c8-a83d-2182acd8b7a0"
    },
    {
        "author": "蔡襄",
        "paragraphs": [
            "堂下朱闌小魏紅，一枝濃艷占春風。",
            "新聞洛下傳佳種，未必開時勝舊叢。"
        ],
        "title": "李閣使新種洛花  其一",
        "id": "0f93aba3-d8b3-46e3-8bbe-073b03d7cd6f"
    },
    {
        "author": "蔡襄",
        "paragraphs": [
            "園館春遊只帝京，可憐哀悴海邊城。",
            "縱然得酒心猶在，若也逢花眼亦生。"
        ],
        "title": "李閣使新種洛花  其二",
        "id": "101e48f5-3c36-4780-93e6-7529273f00da"
    },
    {
        "author": "蔡襄",
        "paragraphs": [
            "綠渠春水走潺湲，畫閣嵩巒映碧鮮。",
            "酒令已行金盞側，樂聲初急翠裙圓。",
            "清遊勝事傳京下，多麗新詞到海邊。",
            "曾是罇前沈醉客，天涯回望重依然。"
        ],
        "title": "客有至自京師言諸公春間多會于元伯園池因念昔遊輒形篇詠",
        "id": "4da96535-927a-4a24-89cd-7ea88f6fabf1"
    },
    {
        "author": "蔡襄",
        "paragraphs": [
            "城頭蔓草受新霜，天外孤鴻叫夕陽。",
            "送客情懷楓樹老，著人襟袖菊花香。"
        ],
        "title": "秋日",
        "id": "988c222c-2d49-4391-9958-295d69138aee"
    },
    {
        "author": "蔡襄",
        "paragraphs": [
            "秋水已復漕，秋風初怒號。",
            "天容霜後凈，山勢北來高。"
        ],
        "title": "秋日登郡樓二首  其一",
        "id": "1e632920-2600-4928-9e24-cbbd9497fb1f"
    },
    {
        "author": "蔡襄",
        "paragraphs": [
            "落葉隨飛鳥，疎砧答暮蟬。",
            "悠悠戍樓角，悽切萬家傳。"
        ],
        "title": "秋日登郡樓二首  其二",
        "id": "e5fe86d7-62cd-4136-8876-a7145e9d5141"
    },
    {
        "author": "蔡襄",
        "paragraphs": [
            "破的心仍在，爭豪力不堪。",
            "開弓初覺顫，盈貫未離貧。",
            "衰病先期老，中年豈分甘。",
            "唯應罇酒在，萬事一醺酣。"
        ],
        "title": "七月二十四日射弓",
        "id": "6567067e-dad4-49ea-8722-cbedffbe7f08"
    },
    {
        "author": "蔡襄",
        "paragraphs": [
            "絳衣仙子過中元，別葉空枝去不還。",
            "應是天人知憶念，再生朱實慰衰顔。"
        ],
        "title": "七月二十四日食荔枝",
        "id": "3e328999-a789-4c62-b397-d3c2cbdfd2fb"
    },
    {
        "author": "蔡襄",
        "paragraphs": [
            "萬里凄凝魄，幽深在處通。",
            "清流河漢盡，寒入水雲空。",
            "踰久方全白，彌高適正中。",
            "開書還自卷，把酒復誰同。",
            "泫葉溥宵露，吹衣變暑風。",
            "更看庭樹影，漸過粉牆東。"
        ],
        "title": "中秋夕猶坐望月",
        "id": "ccad4f2b-04b9-4cd9-a368-0434c287b305"
    },
    {
        "author": "蔡襄",
        "paragraphs": [
            "霜雲明凈海山隈，一歲登臨始此回。",
            "堂上壽觴淋浪滿，欄邊佳菊似疑開。",
            "故鄉情味人人好，今日榮恩節節來。",
            "正是秋風洗煩暑，力將衰颯上高臺。"
        ],
        "title": "九日許當世以詩見率登高",
        "id": "77a33b57-df60-4628-9444-5e5909612ee3"
    },
    {
        "author": "蔡襄",
        "paragraphs": [
            "名品參差十數窠，商船千里任風波。",
            "土花分破根株小，春色隨來意氣多。",
            "欲種更看移樹法，將開須與傍欄歌。",
            "中年漸不勝杯酌，紅翠他時奈爾何。"
        ],
        "title": "杭州璘上人以花栽數種見寄",
        "id": "9349e529-3518-4c28-8802-a0b8a5dd4cd9"
    },
    {
        "author": "蔡襄",
        "paragraphs": [
            "海曲封疆僻，冬溫氣序差。",
            "蟲蛇誰閉戶，草木自開花。",
            "霧重朝迷日，風號夕卷沙。",
            "可憐天地雪，偏解舞京華。"
        ],
        "title": "冬溫",
        "id": "c67b6df3-4d2b-4597-8cec-3c2ffcf865be"
    },
    {
        "author": "蔡襄",
        "paragraphs": [
            "老去年華只自驚，又逢佳節向山城。",
            "春臨半夜寒猶重，月到中天色更清。",
            "上客風流連宿醉，遊人歌調得新聲。",
            "遥思鳳闕行時令，紅繖朱欄萬燭明。"
        ],
        "title": "庚子上元即事",
        "id": "87a10097-9913-44f7-b765-202fe9d2b73e"
    },
    {
        "author": "蔡襄",
        "paragraphs": [
            "醉後歸來月滿衣，重重花影帽簷欹。",
            "行人路畔猶相笑，未似山翁倒接䍦。"
        ],
        "title": "醉後",
        "id": "1946b66b-d717-430b-9a5a-20b50b0fffbb"
    },
    {
        "author": "蔡襄",
        "paragraphs": [
            "朱樓燈燭一聲歌，臘後天街月色和。",
            "平昔黄公酒壚下，誰知跬步邈山河。"
        ],
        "title": "朱樓",
        "id": "8fb81ae3-4529-4220-a269-b48332d9dbc9"
    },
    {
        "author": "蔡襄",
        "paragraphs": [
            "西園花蘤過中春，微雨初晴不受塵。",
            "莫怪芳叢開發早，欲將紅艷送行人。"
        ],
        "title": "一百五日開千葉間金",
        "id": "dad883fa-edfc-47ec-8d84-fa2887afd56e"
    },
    {
        "author": "蔡襄",
        "paragraphs": [
            "偏愛堂東砌下松，三年瀟灑伴衰翁。",
            "寒聲動蕩潮初上，疎影孤圓月正中。",
            "清徹紗帷延晝夢，綠涵金盞带春風。",
            "自緣多病饒歸思，便覺山林野意通。"
        ],
        "title": "庭松安靜堂",
        "id": "36390784-23d8-48b3-b69c-058f3bf9cc69"
    },
    {
        "author": "蔡襄",
        "paragraphs": [
            "風下平池水暈開，池邊露坐水風來。",
            "草香冉冉生吟席，雲影飛飛度酒杯。",
            "荷葉偶成雙翠蓋，荔枝纔似小青梅。",
            "人間物靜兩相得，月色蒼凉始肯迴。"
        ],
        "title": "四月池上",
        "id": "fb4c7d9b-3528-4feb-ac00-32d8ab5024c5"
    },
    {
        "author": "蔡襄",
        "paragraphs": [
            "年年乞雨問山神，羞見耕耘隴上人。",
            "太守自知才德薄，彼蒼何事罪斯民。"
        ],
        "title": "乞雨題西方院",
        "id": "657372c5-cf1e-4d07-801d-0beb34df540c"
    },
    {
        "author": "蔡襄",
        "paragraphs": [
            "江雲寒薄不成霜，九月登高菊未黄。",
            "飛鏑有聲弓已力，小槽分溜酒初嘗。",
            "秋容行見丹楓老，客意難勝紫陌長。",
            "曾是禁園風物好，故鄉時節可能忘。"
        ],
        "title": "北園登高即事呈諸同僚",
        "id": "ccb3c780-8759-43a6-992e-01ba190460c5"
    },
    {
        "author": "蔡襄",
        "paragraphs": [
            "二年馴擾傍山家，欲領東還道路賒。",
            "送汝給孤園裏去，此生長伴大牛車。"
        ],
        "title": "送馴鹿與東禪長老",
        "id": "dae906ac-a7aa-4c50-a156-14b4ef8decd8"
    },
    {
        "author": "蔡襄",
        "paragraphs": [
            "清眸綠髮十年前，朴野風神不易傳。",
            "今日青銅莫相照，白髭垂頷面雙顴。"
        ],
        "title": "畫生李維寫予像今已十年對鑑觀之因題其側",
        "id": "df5f63f1-f895-420d-95e5-74e6ef859d04"
    },
    {
        "author": "蔡襄",
        "paragraphs": [
            "禁林京尹荷恩光，三上螭頭乞郡章。",
            "貧薄奉親須仰祿，此心安敢繫軒裳。"
        ],
        "title": "將赴京留題山莊西壁",
        "id": "4f9ba715-c69b-410a-a0d4-09f0218d975a"
    },
    {
        "author": "蔡襄",
        "paragraphs": [
            "寄問閩州明使君，十年蹉跌路岐分。",
            "帳前約束承嚴節，按下文書接署雲。",
            "北去最先趨畫戟，老來應免醉紅裙。",
            "新篇一攬思遊舊，搔首孤吟日又曛。"
        ],
        "title": "燕司封同年以詩見迎",
        "id": "56c6e1c1-4e46-4327-9351-f6196ab9c78a"
    },
    {
        "author": "蔡襄",
        "paragraphs": [
            "層巒高與赤霄通，節歲歡娛衆庶同。",
            "庭有美音非獨樂，會當炎暑自多風。",
            "山川勝勢欄桿下，井徑追遊月色中。",
            "私幸編民居客右，使君樽酒未應空。"
        ],
        "title": "題共樂亭",
        "id": "bb0d5123-b48b-45f6-83e9-d8d9fad278e7"
    },
    {
        "author": "蔡襄",
        "paragraphs": [
            "玉質純蒼理緻精，鋒芒都盡墨無聲。",
            "相如間道還持去，肯要秦人十五城。"
        ],
        "title": "徐虞部以龍尾石硯邀予第品仍授來使持還書府",
        "id": "8702b361-47c9-48fb-be3f-275cfa98d7fd"
    },
    {
        "author": "蔡襄",
        "paragraphs": [
            "三十年間登第初，青衫羸馬叩禪居。",
            "鬢毛白盡猶奔走，慚愧高人得自如。"
        ],
        "title": "過囊山寄宏師",
        "id": "72387fa7-a9dd-49fd-bfe8-8fd2763db7d4"
    },
    {
        "author": "蔡襄",
        "paragraphs": [
            "清溪潮上送行船，回望高城隔曉烟。",
            "景色似看名畫展，醉魂猶憶壽杯傳。",
            "春盤食菜思三九，人日書幡誦百千。",
            "南國逢君唯道舊，後時何處笑今年。"
        ],
        "title": "人日立春舟行寄福州燕二司封",
        "id": "07dedc3b-14aa-45ae-879d-1aefded70c38"
    },
    {
        "author": "蔡襄",
        "paragraphs": [
            "梅花狼籍拂輕舟，人日溪行動客愁。",
            "上晝去程初北首，故山歸思滿東流。",
            "垂垂朝雨隨雙槳，草草春蔬送一甌。",
            "不獨懷鄉便多感，看人難似府君侯。"
        ],
        "title": "又寄興化徐虞部",
        "id": "82b2f982-9fa8-41d9-b6a4-6c07ac384e25"
    },
    {
        "author": "蔡襄",
        "paragraphs": [
            "路遶溪回不計程，行郵今復宿延平。",
            "陰雲藏月不知處，急雨落天無數聲。",
            "病起尚疑羣蟻鬭，夢飲初聽一雞鳴。",
            "泉山去歲同遊賞，惟有神君識此情。"
        ],
        "title": "上元至南劍州大雨寄泉州許通判",
        "id": "3404e83f-f3ce-426a-8485-a8f90b13a3c6"
    },
    {
        "author": "蔡襄",
        "paragraphs": [
            "別驛臨溪曲，清寒結曉陰。",
            "灘聲生亂石，雨意在閒林。",
            "登第年華久，相逢禮愛深。",
            "茶山春物近，那得共追尋。"
        ],
        "title": "大湖驛寄建州同年竇職方",
        "id": "86a16610-cbd8-4878-9f8f-e7069b27f30b"
    },
    {
        "author": "蔡襄",
        "paragraphs": [
            "風色微和日晝明，小欄花卉新芽生。",
            "行人不是愛春物，一見芳叢似有情。"
        ],
        "title": "嘉祐辛丑蒙召還京二月八日道過陸氏之門因觀小欄花卉",
        "id": "46b1a8c9-4fce-4931-89e2-e14a4c439ac0"
    },
    {
        "author": "蔡襄",
        "paragraphs": [
            "遵此巢由志，誰希公相權。",
            "人瞻祠樹古，天作釣壇圓。",
            "高節千秋外，遺蹤一水邊。",
            "孤風敦薄俗，豈是愛林泉。"
        ],
        "title": "題嚴先生祠堂",
        "id": "fe151fec-81af-4287-a93e-8ab941e87a71"
    },
    {
        "author": "蔡襄",
        "paragraphs": [
            "封培剪剝奪天工，欄下長年見萬紅。",
            "投老暗知心力少，自開還落信春風。"
        ],
        "title": "杭州過璘上人花圃",
        "id": "55d4ac15-5f8f-4716-bacc-ddc6a81c49eb"
    },
    {
        "author": "蔡襄",
        "paragraphs": [
            "六年守郡在天涯，冬暖無因見雪華。",
            "今日復看千里白，强憐寒色作詩誇。"
        ],
        "title": "雪",
        "id": "d4548b2b-6cfc-429d-a888-44b4f4ab1fc5"
    },
    {
        "author": "蔡襄",
        "paragraphs": [
            "湖邊無地有塵埃，況復虛明向此開。",
            "山色每隨朝氣變，水光長共夕陽來。",
            "船行天上遊人散，樹沒雪中宿鳥回。",
            "一到便應離火宅，不須花雨拂經臺。"
        ],
        "title": "寄題華藏院清軒",
        "id": "bd73f3ce-9f79-4752-8e21-03d1f30cb3ec"
    },
    {
        "author": "蔡襄",
        "paragraphs": [
            "峭拔幾千仞，孤高無四憐。",
            "低回傾北斗，突兀起東閩。",
            "締結青雲上，登臨滄海濱。",
            "溪山來面勢，歌吹徹穹旻。",
            "子夜先看日，陰崖後得春。",
            "三韓空瑣碎，萬落自埃塵。",
            "使者風流在，詩人格調新。",
            "驪珠忽投我，神筆動驚人。",
            "平昔持州契，于今識路津。",
            "去天知不遠，咫尺仰威神。"
        ],
        "title": "提刑司封以鄰霄臺佳什垂示輒成拙篇以答厚貺",
        "id": "a5b42f5a-8b67-40a9-8d79-e92ac6e4e73c"
    },
    {
        "author": "蔡襄",
        "paragraphs": [
            "城隈遶舍似山家，舍下新桃已放花。",
            "無限幽香風正好，不勝狂艷日初斜。",
            "自憐馬上空愁望，誰向樽前與醉誇。",
            "京國難逢春氣味，莫隨塵事度年華。"
        ],
        "title": "過楊樂道宅西桃花盛開",
        "id": "03e7b123-f5f5-40ae-b40b-913f584e375b"
    },
    {
        "author": "蔡襄",
        "paragraphs": [
            "霜鱗分不登枯肆，丹實全應勝木奴。",
            "欲效野芹羞獻去，敢期佳什墜驪珠。"
        ],
        "title": "和龐公謝子魚荔枝",
        "id": "513f7eb1-6c32-4608-83b4-dd31c1e6418f"
    },
    {
        "author": "蔡襄",
        "paragraphs": [
            "世閥推台路，嬪賢秉國鈞。",
            "生緣隨迹化，歸處覺空真。",
            "訓子清風在，傳家令德新。",
            "九原終一致，悲喜盡成塵。"
        ],
        "title": "宋宣獻公夫人畢氏哀詞二首  其一",
        "id": "5e298d8a-f5d0-4f57-9dd5-e7fd5bb55f7b"
    },
    {
        "author": "蔡襄",
        "paragraphs": [
            "國賦雖千乘，身期未百年。",
            "箴圖遺舊机，簫吹向新阡。",
            "行哭追前日，超生定幾天。",
            "寂寥原上樹，薄晚起寒烟。"
        ],
        "title": "宋宣獻公夫人畢氏哀詞二首  其二",
        "id": "2c487b95-33c7-4511-9060-10a8caddc785"
    },
    {
        "author": "蔡襄",
        "paragraphs": [
            "京塵官事日區區，擬出芳郊佩一壺。",
            "樓外陰雲迎曉合，陌頭霏霰與風俱。",
            "翩翩珍騎曾來否，種種名花更在無。",
            "若得縱遊休秉燭，月中沈醉倩人扶。"
        ],
        "title": "和張唐公約遊名園遇雪輒止",
        "id": "a7496991-dd03-4efb-a185-f98c0a99df55"
    },
    {
        "author": "蔡襄",
        "paragraphs": [
            "殿中佳氣带春容，天上雲謠落晚風。",
            "獨向下陳霑醉斝，羨君清卧寄詩筒。"
        ],
        "title": "和宋次道宴日不赴有懷",
        "id": "bf220c0e-5ed2-4864-834b-caff7c04e35d"
    },
    {
        "author": "蔡襄",
        "paragraphs": [
            "東風吹雨濕鞦韆，紅點棠梨爛欲然。",
            "擬買芳華贈年少，紫榆春淺未成錢。"
        ],
        "title": "春日",
        "id": "9b590dad-0d7d-4bf3-9403-82604bfcd38a"
    },
    {
        "author": "蔡襄",
        "paragraphs": [
            "湛湛清渠風力微，濠梁行客布帆歸。",
            "到官應過莊生廟，試問鷦鵬兩是非。"
        ],
        "title": "唐公以公累出知濠州",
        "id": "2507cd14-1f7f-430d-a655-f9b4950fa4d5"
    },
    {
        "author": "蔡襄",
        "paragraphs": [
            "上有繁葩下落英，紅波動蕩逐風行。",
            "夕陽開處猶光艷，何況今宵值月明。"
        ],
        "title": "桃杏園  其一",
        "id": "60b3c699-0043-4178-8a74-5966cee03c15"
    },
    {
        "author": "蔡襄",
        "paragraphs": [
            "送客來仙館，清幽處處尋。",
            "春風行酒面，晝日到花心。",
            "獨厭歸期促，難忘野意深。",
            "歸鞍更回顧，檜柏自陰森。"
        ],
        "title": "桃杏園  其二",
        "id": "64c7f002-af30-45b5-ae47-8b8cce8a6e93"
    },
    {
        "author": "蔡襄",
        "paragraphs": [
            "隴麥青青溝柳新，春歸聚落少逢人。",
            "如何試與持鞭手，拂却向來身上塵。"
        ],
        "title": "三月出城別張唐公會玉仙觀",
        "id": "b9b4bb7c-996e-46ce-b6f5-4597035dbf7d"
    },
    {
        "author": "蔡襄",
        "paragraphs": [
            "洞府花飛不減春，輕雲成片玉成塵。",
            "香軿縹緲知何在，無限池頭再拜人。"
        ],
        "title": "玉仙池",
        "id": "8162f1b7-c409-4681-bee8-f7ca17b6cb59"
    },
    {
        "author": "蔡襄",
        "paragraphs": [
            "綠徑陰陰落景微，楊花零亂上人衣。",
            "長烟似愛滄波面，風色雖豪不肯飛。"
        ],
        "title": "凝祥池上晚歸",
        "id": "fffc8420-0df5-4186-8a46-d25cd9b73ed3"
    },
    {
        "author": "蔡襄",
        "paragraphs": [
            "何事高堂秋思生，野蘆寒鴈畫工精。",
            "風前挺立孤根老，雲外相從去意輕。",
            "不似丹青能借色，若逢霜月定聞聲。",
            "研桑心術都無取，回望江鄉計未成。"
        ],
        "title": "和楊龍圖蘆鴈屏",
        "id": "3d07791d-8fbc-41c7-98aa-2c0258bd8f50"
    },
    {
        "author": "蔡襄",
        "paragraphs": [
            "畫莫難於工寫生，獐猿移得上幽屏。",
            "相逢平野初驚顧，共向薰風適性靈。",
            "引子晝遊新草綠，嘯羣時望故山青。",
            "可憐官省沈迷處，每到中軒頓覺醒。"
        ],
        "title": "和楊龍圖獐猿屏",
        "id": "6b00a5bd-a431-4264-b442-dd0acd96167c"
    },
    {
        "author": "蔡襄",
        "paragraphs": [
            "誰於素壁寫江流，雲樹疎疎映荻洲。",
            "盡日清虛全却暑，一川摇落似輕秋。",
            "暫逢明畫心猶在，終向扁舟老去休。",
            "只有遊鯈能自適，莫懷香餌重遲留。"
        ],
        "title": "和吳省副北軒湖山之什",
        "id": "c6be48e0-0d5d-4fad-ac17-03b0cf437987"
    },
    {
        "author": "蔡襄",
        "paragraphs": [
            "十年臺省獻嘉謀，新總兵符鎮上遊。",
            "琴有薰絃多舜俗，地連沙尾舊湘州。",
            "江邊行色船千丈，塞外威聲馬萬頭。",
            "宣室夜談思賈誼，未應鄉國久遲留。"
        ],
        "title": "送仲庶待制知澤州",
        "id": "3a292c0c-d169-42f1-96e6-46711f1b4c10"
    },
    {
        "author": "蔡襄",
        "paragraphs": [
            "安得長材護北州，蹔煩儒將擁輕裘。",
            "聲名不啻一敵國，功業何須萬里侯。",
            "設館高牙延永晝，獵場飛騎入清秋。",
            "天樞嚴近恩榮重，歸夢應思帝所遊。"
        ],
        "title": "送子真給事出守常山",
        "id": "0237f11f-0189-4fed-8ee4-fb16eabfa387"
    },
    {
        "author": "蔡襄",
        "paragraphs": [
            "何事名郎出計臺，鍾陵都會久須才。",
            "江山不是人間有，旗鼓初從日下來。",
            "列郡五符歸總制，故鄉三組少徘徊。",
            "勿嗟南國多懷感，寶氣還應徹斗魁。"
        ],
        "title": "送程刑部出守洪州",
        "id": "42a560f4-9975-49e0-b846-708631f28c4a"
    },
    {
        "author": "蔡襄",
        "paragraphs": [
            "天柱支南極，蓬山壓巨鰲。",
            "雲崩石道險，潮落海門高。",
            "客館聞鼉鼓，秋風憶蟹螯。",
            "凭欄望鄉樹，千里楚江臯。"
        ],
        "title": "遊靈峰院龍龕山",
        "id": "7feb3787-293f-4dfc-a544-8296b1757fe4"
    },
    {
        "author": "蔡襄",
        "paragraphs": [
            "何嶺巍峨欲插天，回頭人與白雲連。",
            "桃花不點尋常路，從此依稀度九仙。"
        ],
        "title": "遊九鯉湖",
        "id": "637b21cb-38c1-44b7-b2a1-0c9d947f2cf3"
    },
    {
        "author": "蔡襄",
        "paragraphs": [
            "綽約新嬌生眼底，侵尋舊事上眉尖。",
            "問君別後愁多少，得似春潮夜夜添。"
        ],
        "title": "錢唐題壁",
        "id": "6be7b21d-a5bf-4099-98a5-7b534910eecd"
    },
    {
        "author": "蔡襄",
        "paragraphs": [
            "洛陽風景實堪誇，幾處樓臺處處花。",
            "盡是齊王修種得，如今惆悵似無家。"
        ],
        "title": "洛陽詩帖  其一",
        "id": "50466d86-276b-4b46-91aa-8b1c6d94d94a"
    },
    {
        "author": "蔡襄",
        "paragraphs": [
            "洛陽風景實堪珍，到此經今三紀春。",
            "無限歡娛榮樂事，一時迴施少年人。"
        ],
        "title": "洛陽詩帖  其二",
        "id": "80f134b4-b31d-41a3-9c4a-9eafccdb035d"
    },
    {
        "author": "蔡襄",
        "paragraphs": [
            "隠居何事可謀生，堯舜難周畎畝情。",
            "若得一犂膏雨足，石田茅屋起歌聲。"
        ],
        "title": "稼村詩帖  其一",
        "id": "5b9f577d-0edd-414b-b996-37ee9946f019"
    },
    {
        "author": "蔡襄",
        "paragraphs": [
            "布穀聲中雨滿籬，催耕不獨野人知。",
            "荷鋤莫道春耘早，正是披蓑叱犢時。"
        ],
        "title": "稼村詩帖  其二",
        "id": "afe2c143-3d76-4510-8f63-57e2529b8466"
    },
    {
        "author": "蔡襄",
        "paragraphs": [
            "萬疊青山拔空起，一道長江清澈底。",
            "隔岸蒼茫不見人，人家多在晴雲裏。",
            "匡廬五老蓬萊山，滄洲白鷺烟波間。",
            "隨風客棹任來去，落日樵歌自往還。",
            "絕澗孤亭倚烟樹，彷彿天台石橋路。",
            "欲訪羣仙跨鶴游，寧乘五馬專城去。",
            "雨過棠陰滿路蹊，春深草色連庭砌。",
            "窮簷蔀屋有惸獨，待爾重臨慰客饑。"
        ],
        "tags": [
            "庐山",
            "长江"
        ],
        "title": "詩一首",
        "id": "756b9b45-1413-4000-a3df-a0ab8fd2ab56"
    },
    {
        "author": "蔡襄",
        "paragraphs": [
            "紫綬金章被寵榮，筆牀茶竈伴參苓。",
            "只知江海能行道，未識朝廷舊有名。",
            "笑我病去相榮□，圭刀小試即春生。",
            "瘡痍未復君知否，國手于今數老成。"
        ],
        "title": "詩一首",
        "id": "9a574fd2-1a34-4ecd-a94b-d80d066cbcbd"
    },
    {
        "author": "蔡襄",
        "paragraphs": [
            "陳亞有心終是惡。"
        ],
        "title": "句  其一",
        "id": "1d178c72-a46e-4407-8709-60b88544fc90"
    },
    {
        "author": "蔡襄",
        "paragraphs": [
            "園林窮勝事，鐘鼓樂清時。"
        ],
        "title": "句  其二",
        "id": "03cf47ff-fa87-4451-8634-d3f4dc4a3022"
    },
    {
        "author": "蔡襄",
        "paragraphs": [
            "綉衣中使動輜車，黄紙封林遍阡陌。"
        ],
        "title": "句  其三",
        "id": "869adabb-0abf-4742-b69e-af2f3403ed18"
    },
    {
        "author": "蔡襄",
        "paragraphs": [
            "時平生戰地，農惰入春田。"
        ],
        "title": "句  其四",
        "id": "1962c5ee-9527-4149-bb34-53e9fd532ec7"
    },
    {
        "author": "葛公綽",
        "paragraphs": [
            "爲是山堂似草堂。"
        ],
        "title": "句",
        "id": "3b167be7-844e-4107-8874-a9ff54854202"
    },
    {
        "author": "張奕",
        "paragraphs": [
            "尊師乃高道，有意出塵寰。",
            "佩劍文垂斗，橫琴意在山。",
            "靈龜調浩氣，醇酒發朱顔。",
            "最得時賢許，詩牌滿棟間。"
        ],
        "title": "遊栖霞宮",
        "id": "2c4e3c79-c706-4496-a315-8291c2244ed7"
    },
    {
        "author": "釋洪英",
        "paragraphs": [
            "阿家嘗醋三赤喙，新婦洗面摸著鼻。",
            "道吾答話得腰裩，玄沙開書是白紙。"
        ],
        "title": "偈二首  其一",
        "id": "0dec0df3-2216-4ccd-b4b0-b7b8a99bb88d"
    },
    {
        "author": "釋洪英",
        "paragraphs": [
            "萬鍛鑪中鐵蒺藜，直須高價莫饒伊。",
            "橫來豎去呵呵笑，一任旁人鼓是非。"
        ],
        "title": "偈二首  其二",
        "id": "12525b03-0e97-448c-bcf9-3859373b836f"
    },
    {
        "author": "釋洪英",
        "paragraphs": [
            "青山重疊疊，綠水響潺潺。",
            "未到懸崖處，抬頭子細看。"
        ],
        "title": "偈三首  其一",
        "id": "e9b684ca-5066-4c3f-a6b2-e2bb8538cf5a"
    },
    {
        "author": "釋洪英",
        "paragraphs": [
            "寶峰高士罕曾到，巖前雪壓枯松倒。",
            "嶺前嶺後野猿啼，一條古路清風掃。"
        ],
        "title": "偈三首  其二",
        "id": "32f451e3-83cf-4a6b-bc0a-b04a856dd098"
    },
    {
        "author": "釋洪英",
        "paragraphs": [
            "石門巇嶮鐵關牢，舉目重重萬仞高。",
            "無角鐵牛衝得破，毗盧海內作波濤。"
        ],
        "title": "偈三首  其三",
        "id": "6d155333-a788-4145-ba5b-cc54c550f18e"
    },
    {
        "author": "釋洪英",
        "paragraphs": [
            "喜得狼煙息，弓弰壁上懸。"
        ],
        "title": "句  其一",
        "id": "4c28b629-9801-4c7f-8c45-93bf128718cc"
    },
    {
        "author": "釋洪英",
        "paragraphs": [
            "不到烏江畔，知君未肯休。"
        ],
        "title": "句  其二",
        "id": "c20b2145-43ac-4073-9542-9ad890e95f89"
    },
    {
        "author": "釋洪英",
        "paragraphs": [
            "天際雪埋千尺石，洞門凍折數株松。"
        ],
        "title": "句  其三",
        "id": "2bce84cc-b055-4c9b-821e-7ffcb35b1b24"
    },
    {
        "author": "釋洪英",
        "paragraphs": [
            "一句不遑無著問，迄今猶作野盤僧。"
        ],
        "title": "句  其四",
        "id": "be8c95a1-74d6-4630-9505-2bdf4fb0941d"
    },
    {
        "author": "陸詵",
        "paragraphs": [
            "深沈三洞啟真都，萬乳千葩狀絕殊。",
            "馳驛方朝金闕去，滌塵來飲碧琳腴。"
        ],
        "title": "興安乳洞",
        "id": "57829524-cbd3-4ba3-b416-cf7569ad9b91"
    },
    {
        "author": "王拱辰",
        "paragraphs": [
            "氣得岷峨秀，才推買馬優。",
            "未承宣室間，空有茂陵求。",
            "玩易窮三聖，論書正九疇。",
            "欲知歆向學，二子繼弓裘。"
        ],
        "title": "老蘇先生挽詞",
        "id": "bd2f063a-ed89-44e0-89c5-a671d3166478"
    },
    {
        "author": "王拱辰",
        "paragraphs": [
            "安樂窩中名隠君，腹藏經笥富多聞。",
            "一廛水竹爲生計，三徑琴觴混世紛。",
            "婉畫舊嘗辭幕府，少微今已應星文。",
            "了心便是棲真地，何必煙霞卧白雲。"
        ],
        "title": "和堯夫先生安樂窩中好打乖吟",
        "id": "c0a44356-09df-4ad2-8942-276a515dc0e3"
    },
    {
        "author": "王拱辰",
        "paragraphs": [
            "西都山水天下奇，神嵩景室環清伊。",
            "甫申間氣秀不絕，生賢會聖昌明時。",
            "衣冠占數盛文雅，台符卿月光離離。",
            "魏京雄奧壓幽朔，遊宮御府嚴天威。",
            "膏田千里翳桑柘，犀甲萬旅馴熊羆。",
            "公當緩带名三鎮，懸赤繼軫承保釐。",
            "追推契遇最深舊，加復雍孟交旌麾。",
            "仁皇一莊龍虎榜，桂堂先後攀高枝。",
            "宦遊出處五十載，鸞臺驥路俱騰夷。",
            "三公極位固遼隔，五年以長猶肩隨。",
            "公今復主鳳門鑰，僕亦再撫侗臺圻。",
            "二京相望阻河廣，三徑不克陪遊嬉。",
            "忽聞幹步踵門至，投我十二耆英詩。",
            "整冠肅貌諷章句，若坐寶肆羅珠璣。",
            "爲言白傅有高躅，九尹結社真可師。",
            "欲令千載著風迹，亟就僧館圖神姿。",
            "詞宗端殿序篇目，滂灑大筆何淋灕。",
            "眷言履道靡充詘，菟裘近邑將營歸。",
            "敢云繪素得精筆，願列霜壁如唐規。",
            "退居舊相國元老，十年還政瀍之涯。",
            "康寧富貴備五福，靈寶盛氣如虹霓。",
            "昔年大對繼晁董，登科賜第同一期。",
            "紫垣步武既通接，金沙里閈還鄰比。",
            "探禪論道劇訓對，摩軋太古窮天機。",
            "二賢勳業冠朝省，爵齒官學誰依稀。",
            "今將圖畫表來世，詎可下客聯纓緌。",
            "既蒙月品定人物，不敢循避違風期。",
            "況承開閣厚賓客，富有景物佳園池。",
            "銅駝坊西福善宅，修竹萬箇籠清漪。",
            "天光臺高未百尺，下眺林嶺如屏帷。",
            "花王千品盡殊勝，風光繡畫三春暉。",
            "六相街中潞公第，碧瓦萬木煙參差。",
            "左隅廟室本經禮，右閣宸翰尊星奎。",
            "婆娑青鳳舞松柏，煥爛素錦薰酴醿。",
            "石渠飛溜漱寒玉，晝夜竽瑟鳴階墀。",
            "伊予陋宇治窮僻，姑喜地廣爲環溪。",
            "樓名多景可曠望，臺號風月延清暉。",
            "四時花蘤不外假，拏舟傲幘聯嬉怡。",
            "懷歸撫事若饑渴，恨無羽翼西南飛。",
            "人生交舊貴倫輩，情親意接心相知。",
            "豈無晚秀負才藴，高談大笑拘禮儀。",
            "洛中故事名義燕，二毛第一年相推。",
            "灑冠登仕荷天寵，尊君報國當百爲。",
            "既嗟大耋盍知止，納祿謝事皆所宜。",
            "顧方北道倚煩劇，未許解紱披荷衣。",
            "長篇不令負花約，爲指風什歌式微。",
            "如羹甘露爽心骨，似柄玉麈親顔眉。",
            "蘭叢雖未長羅宅，菊英似亦思陶籬。",
            "子山已著小園賦，彥倫猶媿鍾山移。",
            "聊攄短引謝招隠，肯使猿鶴常驚啼。"
        ],
        "title": "耆英會詩",
        "id": "de458da0-4fb9-4b48-aac9-f4e07eecc546"
    },
    {
        "author": "王拱辰",
        "paragraphs": [
            "行行岐路出塵閒，從事猶勝執戟間。",
            "景象徧經江左地，封疆全得浙中山。",
            "侯藩蹔列談賓位，綸閣看隨墨客班。",
            "到郡莫爲經歲計，詔書非久急徵還。"
        ],
        "title": "送會稽何從事",
        "id": "01556a7d-a35b-4f45-a76b-0cd257e393ca"
    },
    {
        "author": "王拱辰",
        "paragraphs": [
            "累聖千春統，編年四紀餘。",
            "官歸柱史筆，經約魯麟書。",
            "班馬才長矣，仁英道偉歟。",
            "恩招宴東觀，釃酒荷盈車。"
        ],
        "title": "史院席上奉和吳相公原韻",
        "id": "870edff9-9a24-4995-81b5-3dc8b87312c8"
    },
    {
        "author": "王拱辰",
        "paragraphs": [
            "聖神深意念遐方，前後皆馳諭蜀郎。",
            "從此郵亭爲盛事，乘軺相繼有三王。"
        ],
        "title": "詩一首",
        "id": "316f0b84-33bd-46f5-a772-aa01b6097736"
    },
    {
        "author": "王拱辰",
        "paragraphs": [
            "棋墅風煙清早夏，禊亭蘭茝暗殘春。"
        ],
        "title": "句",
        "id": "b85e49d4-ee3b-414e-8355-0608b95d4693"
    },
    {
        "author": "韓絳",
        "paragraphs": [
            "君子志於道，出處非一端。",
            "伊尹負鼎俎，顔淵樂瓢簞。",
            "斯自理適當，匪緣情所安。",
            "超然達者致，邈矣誰可攀。",
            "嗟嗟狂若狷，狥已缺其完。",
            "軒冕死不釋，山林趨不還。",
            "我愛邵夫子，醇氣充見顔。",
            "羣經究彼邃，古史閱而刪。",
            "不爲詭異行，已蹈時俗難。",
            "逃名去其奧，築室伊洛間。",
            "抱業舍仕進，竭心奉親歡。",
            "修竹當環堵，寒流日潺潺。",
            "問誰從之遊，結駟款其關。",
            "茲予久欣慕，欲往良獨艱。",
            "幸君適河內，至此解征鞍。",
            "僚友恃交舊，屈致及門闌。",
            "前迎倒我屣，布席羅雕盤。",
            "高談未一二，長揖忽歸騫。",
            "不意饋雙鯉，剖腴出琅玕。",
            "何以報嘉惠，永懷金與蘭。"
        ],
        "title": "答寄堯夫先生",
        "id": "053b93ef-b061-4dbf-bd6e-c92c132225db"
    },
    {
        "author": "韓絳",
        "paragraphs": [
            "高賢忠義古今同，手笑遺編法甚工。",
            "寶軸傳家當不朽，追懷餘思凜生風。"
        ],
        "title": "跋文正公手書伯夷頌墨蹟",
        "id": "6000802c-6d1a-4f87-829b-2999fb14fad3"
    },
    {
        "author": "韓絳",
        "paragraphs": [
            "徑尺千餘朵，矜誇古復今。",
            "錦城春物異，粉面瑞雲深。",
            "賞愛難忘酒，珍奇不費金。",
            "應知色空理，夢幻即懽心。"
        ],
        "title": "和范蜀公題蜀中花圖",
        "id": "1b709429-868a-4e2c-860f-3dc5ac4d64e3"
    },
    {
        "author": "韓絳",
        "paragraphs": [
            "唐家諭巴蜀，通道至邛僰。",
            "列郡徼西南，夷居半巖壁。"
        ],
        "title": "送周知監  其一",
        "id": "550e0271-379a-4877-ad26-f5d67624a1d7"
    },
    {
        "author": "韓絳",
        "paragraphs": [
            "土瘠事刀耕，家無終歲蓄。",
            "所資鹽井利，持易他州粟。"
        ],
        "title": "送周知監  其二",
        "id": "08659cd5-1094-4fb6-9d76-692684e7c79a"
    },
    {
        "author": "韓絳",
        "paragraphs": [
            "文翁石室已千秋，世有興衰化自流。",
            "賢嶲相望承學粹，朝廷繇此得人優。",
            "太平典禮當傳習，盛際文章正講求。",
            "師友琢磨期不勌，岷峨秀氣與雲浮。"
        ],
        "title": "復修府學故事",
        "id": "8c94adec-928e-4624-8937-b50754f4b7e6"
    },
    {
        "author": "韓絳",
        "paragraphs": [
            "車騎擁客安在哉，綺琴何事有遺臺。",
            "當時卒困臨邛辱，異日寧知諭蜀才。",
            "園令官閒多病後，茂陵書奏侈心開。",
            "文章火燄留千古，陳迹猶存尚可哀。"
        ],
        "title": "題琴臺",
        "id": "ad46cd03-9efc-45e5-9cb2-36f9d4805a34"
    },
    {
        "author": "韓絳",
        "paragraphs": [
            "久旱雨初足，樂游春正深。",
            "喧闐觀士女，清曠入山林。",
            "佛界雲成寶，僧園地布金。",
            "方塘探子石，高閣會賓簪。",
            "沙水通溪白，松筠逐徑陰。",
            "紛華從滿目，幽寂自虛心。",
            "印組端爲累，巖扃得暫尋。",
            "晚風吹綠野，歸騎已駸駸。"
        ],
        "title": "游鴻慶寺",
        "id": "9292a127-ffc5-4e15-98e1-05dc83daefe4"
    },
    {
        "author": "韓絳",
        "paragraphs": [
            "兌悅無如會友朋，况多吟咏思飛騰。",
            "塤箎雅正無它間，孔翠光華不自勝。",
            "好事僮兒歌已遠，爭傳牋紙價還增。",
            "羣居豈弟吾儒行，鄒魯風流喜重興。"
        ],
        "title": "教授秘書見示學館唱酬詩稿輒書累句以謝",
        "id": "6423675e-4984-4bcd-8f34-043664df48cf"
    },
    {
        "author": "韓絳",
        "paragraphs": [
            "非才衰晚玷恩榮，假節西來鎮錦城。",
            "遠慕文翁興舊學，竊希何武見諸生。",
            "銀袍冉冉朝先聖，玉樹森森識衆英。",
            "傳道喜將師席正，尚稱官閥禮爲輕。"
        ],
        "title": "奉酬宋君見詒之作",
        "id": "2a923a90-d5e8-49c6-9f2f-eef9c28e4fc3"
    },
    {
        "author": "韓絳",
        "paragraphs": [
            "玉井不可到，玉泉聊可尋。",
            "馬行穿亂石，人語入深林。",
            "川迥沙明色，溪喧谷響音。",
            "我來方六月，雲榭一披襟。"
        ],
        "title": "謁仙翁祠書山蓀亭",
        "id": "97f24ad7-bf97-4e03-b452-49a129db3d8c"
    },
    {
        "author": "韓絳",
        "paragraphs": [
            "古木含清吹，池上增晚凉。",
            "余懷本達曠，聯此傲羲皇。",
            "孤鷗可與狎，幽岸足以觴。",
            "幸有彭澤酒，堯臣便同永嘉堂。",
            "潘生起爲壽，王子齊陳章。",
            "林端見新月，草際聞寒螿。",
            "照水螢影亂，拂筵蓼花香。",
            "徘徊戀嘉境，坐使歸興忘。"
        ],
        "title": "聯句",
        "id": "b6d9d931-f5a6-4d4b-9e11-fd61108b264d"
    },
    {
        "author": "韓絳",
        "paragraphs": [
            "賢侯謝郡歸，從游樂吾黨。",
            "林泉富餘地，卜築疏陳莽。",
            "是時春正中，來燕音下上。",
            "若賀大厦成，喜留衆賓賞。",
            "得名因談笑，揮墨粲題榜。",
            "所夸賢豪盛，豈止池榭廣。",
            "人心樂且閒，鳥意頡而頏。",
            "吟罇敞花軒，醉枕酣風幌。",
            "輕雲薄藻棟，初日麗珠網。",
            "紅袂生暗香，清絃泛餘響。",
            "林深隠飛蓋，岸曲遲去槳。",
            "波光欄檻明，竹氣衣巾爽。",
            "虛容凉樾入，影與文漣蕩。",
            "晨飈轉綠蕙，夕雨滋膏壤。",
            "嘉辰喜盍朋，命駕期屢往。",
            "觴詠陶淑真，世俗豈吾倣。",
            "得以爲勝游，蕭然散煩想。",
            "公子固好士，世德復可象。",
            "今此大基構，不圖專奉養。",
            "美哉風流存，來葉足師仰。"
        ],
        "title": "來燕堂聯句",
        "id": "0405029c-c1e0-48ed-91a6-1ce62e7e8644"
    },
    {
        "author": "韓繹",
        "paragraphs": [
            "蜀土風景信不好，君之所治兼蠻夷。",
            "山高地仄江水惡，刀耕火種黎民疲。"
        ],
        "title": "送周知監",
        "id": "465c5e6c-32dc-4cca-a1a4-c6dbb9282686"
    },
    {
        "author": "周式",
        "paragraphs": [
            "花前嫫母醜，雪裏屈原醒。"
        ],
        "title": "句  其一",
        "id": "a9bfbd28-42aa-42e2-85fb-7b8d05b1e747"
    },
    {
        "author": "周式",
        "paragraphs": [
            "珠簾繡戶遲遲日，柳絮梨花寂寂春。"
        ],
        "title": "句  其二",
        "id": "730cc435-ab0b-4730-94f8-35933e74dc5b"
    },
    {
        "author": "劉舜臣",
        "paragraphs": [
            "事因是僻方知少，官得公餘始信閑。",
            "且喜詩同文史樂，不須身與利名關。"
        ],
        "title": "吏隠堂",
        "id": "48777270-69f8-40e5-a4a1-705bbf33ebec"
    },
    {
        "author": "石象之",
        "paragraphs": [
            "溪岑縈繞紅塵外，殿閣欹危翠靄間。",
            "我見老僧無一事，老僧更羨白雲閒。"
        ],
        "title": "東掖四絕句 入天台",
        "id": "7dd79320-8bd1-44c7-adcf-d6cd402e71a0"
    },
    {
        "author": "石象之",
        "paragraphs": [
            "洗除塵垢訪名藍，不得相逢益自慚。",
            "松桂陰森香火冷，亂雲空鎖白蓮庵。"
        ],
        "title": "不見如師",
        "id": "a10914d7-3b60-4191-b476-fe5899e2a70a"
    },
    {
        "author": "石象之",
        "paragraphs": [
            "山椒亭榭適徘徊，病膜煩襟斗頓開。",
            "若有塵埃何處隔，此中自是少塵埃。"
        ],
        "title": "不見如師 隔塵亭",
        "id": "8eb06299-0081-4c3d-b000-ff297e536c91"
    },
    {
        "author": "石象之",
        "paragraphs": [
            "結社當年號白蓮，師心應欲繼前賢。",
            "有時中夜初回定，清磬一聲秋月圓。"
        ],
        "title": "不見如師 白蓮庵",
        "id": "a31ad4c0-b63f-43c9-8f71-06312a0bbcca"
    },
    {
        "author": "石象之",
        "paragraphs": [
            "來何容易去何遲，半在心頭半在眉。",
            "門掩落花春去後，窗窺殘月酒醒時。",
            "柔如萬頃連天草，亂比千尋匝地絲。",
            "除却五侯歌舞地，人間何處不相隨。"
        ],
        "tags": [
            "咏物诗",
            "咏物",
            "忧愁"
        ],
        "title": "詠愁",
        "id": "70524345-9e96-4515-9712-2f59986ec2a1"
    },
    {
        "author": "石聲之",
        "paragraphs": [
            "祇應尋勝到林泉，四抱危峯萬朶蓮。",
            "僧過不知山隠寺，客來方見洞開天。",
            "浮圖照水光相映，古木依崖影倒懸。",
            "風露了非人世界，濯纓秋後玉壺仙。"
        ],
        "title": "遊南明山",
        "id": "31dea00d-1d15-4536-b789-1e8be0579afe"
    },
    {
        "author": "張諮",
        "paragraphs": [
            "兀兀浮生水上萍，百年那得眼長青。",
            "醉中但愛杯呼月，鏡裏驚看髩易星。",
            "瓶膽插花時過蝶，石拳栽草也留螢。",
            "瑶音到手知音少，默誦南華一卷經。"
        ],
        "title": "閑居",
        "id": "7139b787-0a89-42d0-9a9d-3480c6ee98f2"
    },
    {
        "author": "上官凝",
        "paragraphs": [
            "江上臘梅村，人家半掩門。",
            "夕陽連野色，落葉破煙痕。"
        ],
        "title": "邵武",
        "id": "a3986a2c-dcd4-4688-bcc5-7737feca82f7"
    },
    {
        "author": "汪泌",
        "paragraphs": [
            "臨海城東湖，氣象清且奇。",
            "無風綠色淨，十頃澄琉璃。",
            "中有共樂堂，今其名者誰。",
            "人有答我問，太定下車時。",
            "訪民所疾苦，民曰水最危。",
            "其水或暴至，城壞民流屍。",
            "公謀得上策，疊石完城基。",
            "外遺數百家，室屋鱗參差。",
            "水至無所障，適與漂溺期。",
            "又欲隄其東，苦乏土石資。",
            "開湖足取用，隄勢橫虹蜺。",
            "湖光占空闊，物從鑑中窺。",
            "紫翠前後山，環列如屏帷。",
            "構堂就虛曠，與俗同遊嬉。",
            "太守宴堂上，遊人歌水湄。",
            "歌云從公來，除患補瘡痍。",
            "況有此觀壯，不樂何以爲。",
            "有如登春臺，人心舉熙熙。",
            "從事能文者，作辭書之碑。",
            "庶其不朽功，上徹堯軒墀。"
        ],
        "title": "題共樂堂",
        "id": "4ded441b-0769-4b3f-b0c6-34db12703b51"
    },
    {
        "author": "董淵",
        "paragraphs": [
            "風際有雲多世態，海中無底是人心。",
            "可堪更問碁山話，一局閑爭古到今。"
        ],
        "title": "碁山院",
        "id": "b522e148-aee7-445a-be31-f443c7e9d51d"
    },
    {
        "author": "董淵",
        "paragraphs": [
            "石屏樹幄白雲端，溪路生苔樹石間。",
            "閑訪禪家問塵世，總言塵事不相干。"
        ],
        "title": "瑞峯院",
        "id": "043688d0-a971-4dd4-9392-31df25233153"
    },
    {
        "author": "董淵",
        "paragraphs": [
            "礧硌彌沙界，谽谺古洞天。",
            "門鄰金布地，橋枕玉鳴泉。",
            "庭鶴歸迷主，龕龍去失年。",
            "掃雲嫌俗駕，題壁詫詩仙。",
            "勝景無今古，居人有後先。",
            "不知遊者馭，誰見海爲田。"
        ],
        "title": "靈峯院龍龕山和蔡君謨",
        "id": "f7ee2a35-bfef-4826-8f0b-bfcec23f25ae"
    },
    {
        "author": "董淵",
        "paragraphs": [
            "勢凌籌谷接蒼蒼，十二交龍繡作裳。",
            "虎豹關中千樹色，鳳凰池上萬花香。",
            "白雲路隔青雲暮，金澗泉通玉澗凉。",
            "聖代君臣忻際會，安知磐石鎮無疆。"
        ],
        "title": "太常山",
        "id": "8fbeca45-6ae2-421a-99da-3bc58cad37a9"
    },
    {
        "author": "蔡若水",
        "paragraphs": [
            "偶因乞雨到麻源，碧澗縈紆亂石間。",
            "未省謝公吟賞後，更誰乘月弄潺湲。"
        ],
        "title": "麻源靈豐祠",
        "id": "fe728ac0-6184-40ac-b0e1-7e0b1e0cb37e"
    },
    {
        "author": "陸起",
        "paragraphs": [
            "驅雞政府本來無，剛被人呼邑大夫。",
            "及至五更侵早起，算來却是被雞驅。"
        ],
        "title": "題廳壁",
        "id": "ca5d11e7-3ba7-416a-afeb-8935af0df35e"
    },
    {
        "author": "陳嶠",
        "paragraphs": [
            "當默任言言地垢，當言任默默爲塵。",
            "當默當言俱無任，塵埃何由得到身。"
        ],
        "title": "題公署",
        "id": "d116621d-94af-494e-934b-2f7740b4c3b0"
    },
    {
        "author": "陳嶠",
        "paragraphs": [
            "彭祖尚聞年八百，陳郎猶是小孩兒。"
        ],
        "title": "句  其一",
        "id": "d8d8f7cd-a498-4089-abcf-de6f475ffdd1"
    },
    {
        "author": "陳嶠",
        "paragraphs": [
            "小橋風月年年事，爭奈潘安老去何。"
        ],
        "title": "句  其二",
        "id": "7daea9f4-76e9-4b70-9f8a-461a3f017120"
    },
    {
        "author": "俞可",
        "paragraphs": [
            "范蠡避名湖上去，季鷹乘興日邊歸。",
            "洲連笠澤春遊遠，路入松陵夜釣稀。"
        ],
        "tags": [
            "太湖"
        ],
        "title": "吳江太湖笠澤虹橋",
        "id": "4433b7e8-7b61-47cd-9e2d-19af68593564"
    },
    {
        "author": "俞可",
        "paragraphs": [
            "拂座好風來橘社，隔汀長笛過松江。"
        ],
        "title": "句",
        "id": "8d2874ea-9bd1-406a-aa0c-8330640306d0"
    },
    {
        "author": "雙漸",
        "paragraphs": [
            "澗邊芳草連天碧，山下錦濤無丈尺。",
            "鶑稀燕少蝶未知，蜜意尋芳與誰惜。",
            "我有春情方似織，萬緒千頭難求覓。",
            "富貴榮華不早來，眼前光景空拋擲。"
        ],
        "title": "廳壁山水",
        "id": "1e9f0575-b6ed-449d-a678-4221384b64fd"
    },
    {
        "author": "雙漸",
        "paragraphs": [
            "樂天嘗日潯陽渚，舟中曾遇商人婦。",
            "坐間因感琵琶聲，爲託微詞寫深訴。",
            "因重佳人難再得，故言何必曾相識。",
            "今日相逢相識人，青衫拭淚應無極。",
            "我因從官臨川去，豫章城下風帆駐。",
            "續有翩翩畫舸來，斜陽共繫垂楊樹。",
            "綠窗相近未多時，紅簾半動聞私語。",
            "認得舟中是故人，從人來自韶陽路。",
            "柔情脉脉不得通，餘時冉冉時聞度。",
            "借問舟中是誰氏，長自廬江佳麗地。",
            "蘇姓從來字小卿，桃葉桃根皆姊妹。",
            "十歲清歌已遏雲，十一朱顔妬桃李。",
            "十二能描新月眉，十三解綰烏雲髻。",
            "亂花溪上偶相逢，一託深心許爲壻。",
            "翠鬟曾翦繫平生，暗斷金釵爲盟誓。",
            "無何官難兩相忘，因茲流落來天際。",
            "揚州一夢今何處，風月心情向誰訴。",
            "筭來爭似不相逢，空感當時無限事。",
            "昔日風光曾作主，今日風光如驀路。",
            "腸斷江頭夜不眠，風帆明日東西去。"
        ],
        "title": "豫章逢故人歌",
        "id": "404b1dff-6b17-4fc0-98d7-6b476ae04b0a"
    },
    {
        "author": "俞汝尚",
        "paragraphs": [
            "奇哉山中人，搆此池上宇。",
            "蕙徑斜映带，林煙盡吞吐。",
            "春無四面花，夜欠一簷雨。",
            "寄傲足有餘，何須循廣廡。"
        ],
        "title": "題三角亭",
        "id": "c6b34e04-396f-485b-8035-c49d7d50823c"
    },
    {
        "author": "俞汝尚",
        "paragraphs": [
            "當時謀戰不謀安，將衆多多是禍端。",
            "萬壘在前攻掠易，四方無事保全難。",
            "曉堂鍾鼓修淮祀，古壁旌旗擁漢官。",
            "天下息肩兵革定，一瞻祀宇一長歡。"
        ],
        "title": "過淮陰侯廟",
        "id": "552935a0-ca30-402e-9f8c-ea4bdc6897a7"
    },
    {
        "author": "俞汝尚",
        "paragraphs": [
            "無人到窮巷，長日守閑居。",
            "宿火惟烘藥，新晴還曬書。",
            "鄰翁伴村酒，稚子課園蔬。",
            "門外蒿萊地，泥深不用鋤。"
        ],
        "title": "夏日閑居",
        "id": "c7036d51-7a96-48eb-81c2-0caa5b190d8e"
    },
    {
        "author": "俞汝尚",
        "paragraphs": [
            "久客西城裏，人家似舊鄰。",
            "衆知趨事懶，僧厭打門頻。",
            "倦枕費窗竹，開書破硯塵。",
            "陰晴消白日，門巷忽青春。"
        ],
        "title": "久客",
        "id": "812cefb5-4efb-424f-a376-bcd5a48e24d5"
    },
    {
        "author": "俞汝尚",
        "paragraphs": [
            "聞道廣文客，東來欲載書。",
            "志勤甘淡薄，情舊免生疏。",
            "野飯多無萊，溪羹或有魚。",
            "小心新買得，且遂带經鋤。"
        ],
        "title": "東山招復古",
        "id": "88be54da-3375-433f-86ae-a5d1a959946f"
    },
    {
        "author": "俞汝尚",
        "paragraphs": [
            "新定烟霞外，溪山清可依。",
            "夜風泉溜響，春雨藥苗肥。",
            "野鶴眠花圃，晴嵐溼案衣。",
            "預知公暇日，垂釣子陵磯。"
        ],
        "title": "贈張伯玉倅古睦",
        "id": "42b8f03b-095d-4709-b1c3-80bb519463d6"
    },
    {
        "author": "俞汝尚",
        "paragraphs": [
            "幽人斸寒泉，井甃名日蒙。",
            "井貴德不改，蒙以養爲功。",
            "非徒玩清冷，潤液幽芳叢。",
            "說築傅巖下，伊耕莘野中。",
            "靜守一夫事，勤政王道隆。",
            "孔孟不得志，日月經高穹。",
            "休哉聖賢心，養私而用公。",
            "宇宙間生民，草木與昆蟲。",
            "仁漸而穠郁，義慘而龐洪。",
            "泓泓此中泉，與物資天功。",
            "勿謂短綆淺，海底淵源通。",
            "勿謂一勺輕，洗滌人心空。",
            "近林鬰青蒼，遠澗與沖融。",
            "往往中間雲，霶霈起天風。",
            "汲引即所利，孰遣榛莽豐。",
            "有道無得喪，孰患番險濛。",
            "君子修諸業，慮初而圖終。",
            "爲君賦此詩，勿厭吾道窮。"
        ],
        "title": "題蒙泉",
        "id": "55349bf7-6e69-47e9-869e-3656cd61b216"
    },
    {
        "author": "俞汝尚",
        "paragraphs": [
            "釋屨從軍蚤濫官，已衰能復尚盤桓。",
            "邇來齒髮羞相問，乞有衡茅覓自安。",
            "使我襟懷遺內熱，誦君詩句襲人寒。",
            "知誰便是知音者，且作巖溪雪景看。"
        ],
        "title": "汝尚將歸吳興齊州記室蘇子由辱詩爲送因逐韻謝之",
        "id": "4e1594ad-0fd8-4887-ad65-dc9405ff1d48"
    },
    {
        "author": "俞汝尚",
        "paragraphs": [
            "崎嶇窮谷翠屏圍，却訝遊人到此稀。",
            "修竹带雲當戶聳，暗泉鳴玉遶亭飛。",
            "春風欲老茶含旆，暑雨初收水带磯。",
            "擾擾紅塵何處好，令人回首重忘歸。"
        ],
        "title": "戒香院",
        "id": "2e4234ec-64c0-4b96-8f63-6a04e3f78410"
    },
    {
        "author": "曹經",
        "paragraphs": [
            "池館名公舊日栽，幾番零落又春開。",
            "誰人解識紅芳意，猶有多情五馬來。"
        ],
        "title": "和范公希文懷慶朔堂",
        "id": "91f384cf-a83e-4343-9bc9-5d0c3987369f"
    },
    {
        "author": "葛密",
        "paragraphs": [
            "藻思舊傳青管夢，哲科新試碧雞才。",
            "乍依仲寶蓮花幕，更下溫郎玉鏡臺。"
        ],
        "title": "贈蔡君謨赴漳南幕",
        "id": "018bbb2d-6abb-44f8-95d7-1ddb8e5a2c04"
    },
    {
        "author": "葛密",
        "paragraphs": [
            "華圃控弦秋習射，寒窗留燭夜鈔書。",
            "良辰美景饒心事，觀日相并樂起予。"
        ],
        "title": "四并堂",
        "id": "7fd6683b-9ac6-4767-85e7-7452b65a4eb6"
    },
    {
        "author": "葛密",
        "paragraphs": [
            "仙莖屢隕三危露，真館常開四照花。",
            "鵲渚曉煙飛玉洞，琅池秋水接星槎。"
        ],
        "title": "讀道藏  其一",
        "id": "7405fc6a-2ad5-40a8-8b53-7a39ea03c193"
    },
    {
        "author": "葛密",
        "paragraphs": [
            "鍊成真氣發雙華，還向囊中秘玉霞。",
            "咒水夜潭龍怖劍，弄雲秋嶺鶴看家。"
        ],
        "title": "讀道藏  其二",
        "id": "1d72615b-00d6-46b3-a59f-f67e30ee5a69"
    },
    {
        "author": "葛密",
        "paragraphs": [
            "傳家何用富金籝，教子何如只一經。",
            "慶曆科名今已繼，更教來葉嗣前馨。"
        ],
        "title": "喜子書思登第",
        "id": "d08c0b7e-bba9-4d43-8d00-3617423f8e4c"
    },
    {
        "author": "葛密",
        "paragraphs": [
            "聞說年來絕世榮，更將高節傲時明。",
            "詩腴偏得味中味，琴的靜彈聲外聲。",
            "宴榭日長花影駐，春池風細水紋生。",
            "相望空欲閒相見，彼此閑居懶送迎。"
        ],
        "title": "和李都官春日見寄",
        "id": "aee6548f-7f48-49f1-8c79-88322f29b744"
    },
    {
        "author": "葛密",
        "paragraphs": [
            "昔年詩板著蓮宮，筆力雄豪墨彩豐。",
            "不日三階平國政，山僧應待碧紗籠。"
        ],
        "title": "近造浮屠之悟空者睹君謨省主給事留題詩板列楣棟間粲然可誦因摭方袍之意成拙句以寄",
        "id": "0adaa4d8-fa0f-4ae7-b6e0-0d7d11113c44"
    },
    {
        "author": "葛密",
        "paragraphs": [
            "槭槭嚴風夕，煙含蕙炷清。",
            "燈和花裏艷，雨作雪時聲。",
            "旅夢回殘角，吟懷繞廢城。",
            "寂然群動息，吾亦世紛平。"
        ],
        "title": "冬夜宿演教院",
        "id": "33da8948-04d3-40e8-be4e-0f7b1b7a78f2"
    },
    {
        "author": "葛密",
        "paragraphs": [
            "一徑直巖隈，亭軒四面開。",
            "濤頭轉山急，雨脚滿江來。",
            "怪石生雲氣，修篁待鳳材。",
            "他年白蓮社，應許繼宗雷。"
        ],
        "title": "壽凝院呈山主志師",
        "id": "b424efc5-deff-41b0-a2c9-2c80c4bd02d0"
    },
    {
        "author": "葛密",
        "paragraphs": [
            "色空了了空還執，體相如如相即非。"
        ],
        "title": "句  其一",
        "id": "937788db-317b-4d7d-8708-761a33ad7ea9"
    },
    {
        "author": "葛密",
        "paragraphs": [
            "山禽啼曉四時別，林藪戰秋千里空。"
        ],
        "title": "句  其二",
        "id": "913a4f9e-f14a-4572-97ef-a503733432e2"
    },
    {
        "author": "葛密",
        "paragraphs": [
            "我悟戃來空世界，師知休去忘形骸。"
        ],
        "title": "句  其三",
        "id": "e126857a-ba56-4951-a474-9ada26095734"
    },
    {
        "author": "潘及甫",
        "paragraphs": [
            "積年欣慕逸羣才，今日皇都喜重陪。",
            "行著繡衣歸茂苑，醉攙仙履上蓬萊。",
            "青雲有路千峯見，碧海無波萬里開。",
            "我欲傍淮先卜築，隔江招隠望胥臺。"
        ],
        "title": "送程給事知越州",
        "id": "41f3356f-fb29-422d-8502-48bfdb63bb92"
    },
    {
        "author": "潘及甫",
        "paragraphs": [
            "聚首渾無益，送君將奈何。",
            "已經貧病後，一任別離多。",
            "鬢髮新霜雪，衣裳舊薜蘿。",
            "不堪明月夜，揮手唱驪歌。"
        ],
        "title": "送友",
        "id": "e38e1f5f-7f9c-4a7f-ad29-077b1caba76d"
    },
    {
        "author": "張唐民",
        "paragraphs": [
            "瑣闥修文極禁清，蓬萊宮闕擁旄行。",
            "舳艫所至笙歌鬧，里閈重來道路榮。",
            "舉世幾人居我地，全吳無限讀書生。",
            "受恩老吏攀轅切，滿肚埃塵詩不成。"
        ],
        "title": "送程給事知越州二首  其一",
        "id": "0c346865-26fe-42d2-9535-d934838cc4a9"
    },
    {
        "author": "張唐民",
        "paragraphs": [
            "夕郎賢撰固清崇，公若居之受未充。",
            "節似冰霜文似錦，才如風雨氣如虹。",
            "仙舟菡萏香來枕，鈴閣江山秀入空。",
            "薄俗莫輕量用捨，吾民時自有窮通。"
        ],
        "title": "送程給事知越州二首  其二",
        "id": "bc12fbfe-ca3f-4663-b257-09be9827edfb"
    },
    {
        "author": "張唐民",
        "paragraphs": [
            "訟簡民淳羨小州，兩衙纔退似歸休。",
            "一懷山果三勝酒，暮掩青峯即下樓。"
        ],
        "title": "題捫參閣",
        "id": "da5fab72-2790-46bf-b730-e404fd1a13fb"
    },
    {
        "author": "張唐民",
        "paragraphs": [
            "陰風碧裏鱗鱗瓦，落日紅中縷縷煙。",
            "無訟正如高隠地，隆冬方似早春天。",
            "州民富庶風光好，誰信常憂滿二年。"
        ],
        "title": "詩一首",
        "id": "91b85cf1-d8b2-41a8-8fb7-b623a900698a"
    },
    {
        "author": "鄭蒨",
        "paragraphs": [
            "嶽麓長雲合，湘江暮靄收。",
            "鴻鳴沙渚夜，葉脫洞庭秋。",
            "霜竹千業密，風弦一曲愁。",
            "獨醒人不見，西岸水悠悠。"
        ],
        "tags": [
            "洞庭湖"
        ],
        "title": "湘江秋夕",
        "id": "57288205-59d2-447f-b267-00a1bf3a3246"
    },
    {
        "author": "鄭蒨",
        "paragraphs": [
            "玉爐香斷瑞煙微，小院陰岑夾幕垂。",
            "一枕清風人寂後，半窗明月酒醒時。",
            "漆園蝴蜨難成夢，巫峽行雲想有期。",
            "欲曙凄凉精氣爽，漏殘燈燼畫屏欹。"
        ],
        "title": "睡覺",
        "id": "65e478fb-4ad7-4ca3-92a9-ff9445cbd8de"
    },
    {
        "author": "趙寅",
        "paragraphs": [
            "斗城初霽媚春暉，託乘尋芳鶴蓋飛。",
            "修禊波深輕急槳，舞雩風暖薄更衣。",
            "香車寶馬嬉遊盛，別館離宮往事非。",
            "因憶鳳池新溜躍，黑轓看逐節函歸。"
        ],
        "title": "興慶池禊宴",
        "id": "0f16df05-162d-494d-bc43-3adcb00ab493"
    },
    {
        "author": "史瑜",
        "paragraphs": [
            "池館春光欲禁煙，芳辰修禊集羣賢。",
            "茂林深處森冠劍，清籟鳴時當管弦。",
            "召伯甘棠分陝地，羊公風景峴山前。",
            "詩成莫訝天機俊，潛握人間造化權。"
        ],
        "title": "興慶池禊宴",
        "id": "0d6e6526-760d-4ef3-9797-bf03f80e2f7a"
    },
    {
        "author": "福建士人",
        "paragraphs": [
            "道邊松，大義渡至漳泉東。",
            "問誰植之我蔡公，歲久廣陰如雲濃。",
            "甘棠蔽芾安可同，委蛇天矯騰蒼龍。",
            "行人六月不知暑，千古萬古長清風。"
        ],
        "title": "頌蔡君謨  其一",
        "id": "93b60a03-6f72-4c7c-baa6-16532699bc91"
    },
    {
        "author": "福建士人",
        "paragraphs": [
            "洛陽橋，一望五里排琨瑶。",
            "行人不憂滄海潮，衝衝往來乘仙飆。",
            "蔡公作成去還朝，玉虹依舊橫青霄。",
            "考之溱洧功何遼，千古萬古無傾摇。"
        ],
        "title": "頌蔡君謨  其二",
        "id": "3b0be0ad-1d01-4408-96a2-cee33a53f2c7"
    },
    {
        "author": "釋圓鑑",
        "paragraphs": [
            "須彌立太虛，日月輔而轉。",
            "羣峯漸倚他，白雲方改變。",
            "少林風起叢，曹溪洞簾卷。",
            "金鳳宿龍巢，宸苔豈車碾。"
        ],
        "title": "送義青偈",
        "id": "64bda502-2876-464d-a14c-7829c1a755e5"
    },
    {
        "author": "李絢",
        "paragraphs": [
            "閑馳風馭恣飄飄，因失仙班幾度朝。",
            "紫閣舊憐秦樹老，赤城新別海山遥。",
            "飛鳬又說春經嶽，叱橘曾令夜探潮。",
            "不是桃源不歸去，故人多半在烟霄。"
        ],
        "title": "送天柱馮先生",
        "id": "07e52120-a083-4e1d-a17e-ae3032ce5d54"
    },
    {
        "author": "李絢",
        "paragraphs": [
            "收得桑榆歸物外，種成桃李滿人間。"
        ],
        "title": "句  其一",
        "id": "51a7958d-ffb7-477c-9d14-0c37a92cd3e1"
    },
    {
        "author": "李絢",
        "paragraphs": [
            "吾宗天下著。"
        ],
        "title": "句  其二",
        "id": "04a17b7f-3096-4f87-a772-d6e6a89e7aa6"
    },
    {
        "author": "李絢",
        "paragraphs": [
            "日迴龍並影，風過鳳聯聲。"
        ],
        "title": "句  其三",
        "id": "d26e34c5-bda8-4ab8-ae0b-878daaea65a6"
    },
    {
        "author": "徐噩",
        "paragraphs": [
            "早出綠蘿村，晚過綠珠渡。",
            "日落白州城，草荒梁女墓。",
            "江水流古今，滔滔不相顧。",
            "今人不見古時人，依舊青山路如故。"
        ],
        "title": "綠珠渡",
        "id": "c98e8b8e-e90c-420d-ac64-f13d5b5e3d70"
    },
    {
        "author": "陳洙",
        "paragraphs": [
            "子方簪筆侍丹墀，憂國忘家世所知。",
            "三諫未終先竄逐，一身雖賤繫安危。",
            "火中圭璧含真彩，雪外杉松挺直枝。",
            "荆楚秋風共誰語，勸君頻訪賈生祠。"
        ],
        "title": "寄唐子方殿院",
        "id": "875c5557-aa9e-4b60-a185-0aea866c889c"
    },
    {
        "author": "陳洙",
        "paragraphs": [
            "清曉捫蘿踏嶺雲，寒風飛溜溼衣巾。",
            "上攀霄漢無多地，直視城闉幾點塵。",
            "古木半陰藏宿霧，山禽相語厭遊人。",
            "明年更補閩中吏，來看桃花爛漫春。"
        ],
        "title": "遊雲際山",
        "id": "50a44f18-faca-48e1-9485-20e43e614988"
    },
    {
        "author": "陳洙",
        "paragraphs": [
            "蒼浪兩鬢斑，盡意六經間。",
            "有術佐明主，無官歸故山。",
            "釣臺春水碧，吟榭暮雲閑。",
            "見說還家後，重將舊史刪。"
        ],
        "title": "吳耿先生還北山舊居",
        "id": "0c1291a8-d2a8-4997-8854-8a60180aec28"
    },
    {
        "author": "陳洙",
        "paragraphs": [
            "清朝無事諫書疏，竊祿經年卧直廬。",
            "惆悵平生不如夢，春來三度到溪居。"
        ],
        "title": "書御史臺壁",
        "id": "b28c58bb-b37e-4578-a7d5-70e8ae22c7b8"
    },
    {
        "author": "陳洙",
        "paragraphs": [
            "處士亡來二百年，故居牢落變祇園。",
            "詩名長共江山在，寃氣尚磨星斗昏。",
            "臺榭幾人留好句，漁樵何處問曾孫。",
            "昔時泉石生涯地，日暮寒雲遶寺門。"
        ],
        "title": "靖安寺",
        "id": "f33b99b5-3bb7-490c-872f-110ab587f557"
    },
    {
        "author": "黄照",
        "paragraphs": [
            "爲愛空門息世機，儒衣不著著僧衣。",
            "淵魚林鳥已聞法，更待當年瑞雉歸。"
        ],
        "title": "雉山",
        "id": "2e706c5a-da39-4a58-8955-9e4e1b480af0"
    },
    {
        "author": "蕭注",
        "paragraphs": [
            "五龍兄弟古英名，今日拏舟過悅城。",
            "莫向草茅久盤屈，早施霖雨活蒼生。"
        ],
        "title": "題五龍廟",
        "id": "f7a20966-7483-4d11-adaf-8400d1a17528"
    },
    {
        "author": "邵迎",
        "paragraphs": [
            "鹽鼓調羹金液膩，橙齏薦鱠玉絲肥。"
        ],
        "title": "句",
        "id": "af2aeada-5417-48c6-af55-9dddd3d665aa"
    },
    {
        "author": "李師中",
        "paragraphs": [
            "春波飽微綠，斗柄涵虛明。",
            "方舟貫岩腹，鵝鸛相酬鳴。",
            "仰窺穹窿頂，宛轉百怪呈。",
            "僅餘鱗甲碎，不見頭角獰。",
            "下闖清冷淵，演迤萬頃澄。",
            "但同魚鳥參，勿遣蛟龍驚。",
            "抉苔撫奇篆，倚棹看題名。",
            "三將標殊勛，自與山不傾。",
            "誰與贅小築，政恐山靈嗔。",
            "南洞更幽絕，仙佛依崢嶸。",
            "太虛可爲室，豈復資欒楹。",
            "乳泉助茗盌，中有冰雪清。",
            "何須驂鸞去，此即白玉京。",
            "鼎來不速客，抱琴忽逢迎。",
            "愛此無絃曲，岩溜同一聲。",
            "爲君洗塵耳，喚我詩魂醒。",
            "祗恐白衣至，好句亡由成。"
        ],
        "title": "龍隠巖",
        "id": "e26d8ccb-00ad-4357-bc1d-3deb4c3fae97"
    },
    {
        "author": "李師中",
        "paragraphs": [
            "過江緣磴尋溪垠，隠然絕壁天開門。",
            "傳云此處昔龍隠，陰岩凜凜猶疑存。",
            "風雲已與時變會，苔蘚尚迹初潛痕。",
            "嗟余出處不自重，過事輕發難爲神。"
        ],
        "title": "留題龍隠巖",
        "id": "399a1b68-79e9-43de-9eea-e725007dccf0"
    },
    {
        "author": "李師中",
        "paragraphs": [
            "我在灕江上，君行瘴海潯。",
            "因勞南去夢，暫望北歸心。",
            "別後年華改，新來雨露深。",
            "憑欄望書信，一字抵千金。"
        ],
        "title": "遞中得先之兄書取邕欽宜柳歸約十二月到此年節已近未聞來朝寄奉  其一",
        "id": "f9fdfcbb-a485-4de1-a248-03e0280b8cb0"
    },
    {
        "author": "李師中",
        "paragraphs": [
            "遠宦良多感，新來更可悲。",
            "春隨斗柄動，人自海邊歸。",
            "僕馬疲勞甚，郊原雨水時。",
            "經旬不得信，憑檻又吟詩。"
        ],
        "title": "遞中得先之兄書取邕欽宜柳歸約十二月到此年節已近未聞來朝寄奉  其二",
        "id": "85c03eba-323d-498a-a39a-06e635415616"
    },
    {
        "author": "李師中",
        "paragraphs": [
            "可道非常道，真空本不空。",
            "茺郊自生草，閒地又栽松。",
            "無欲更何慮，有爲終必窮。",
            "風雲上天去，老子信猶龍。"
        ],
        "title": "題太空子隠居",
        "id": "0b84beee-d25f-420a-be5b-78fee7cd8ff2"
    },
    {
        "author": "李師中",
        "paragraphs": [
            "詔從東海付南麾，戎乘前驅上將威。",
            "異俗已傳吾父至，斯文更咏我公歸。",
            "歲時職貢還朱紱，晝日恩光賜兖衣。",
            "昔往今來亦何速，長亭楊柳尚依依。"
        ],
        "title": "送桂州安撫余靖侍郎還京  其一",
        "id": "1234b885-2926-40d2-8899-fe56e3bde2d2"
    },
    {
        "author": "李師中",
        "paragraphs": [
            "拜命南來得老臣，肅將廟畧制妖氛。",
            "淮西將吏尊儒帥，并土兒童認使君。",
            "新賜錦衣光照日，舊行棠樹茂如雲。",
            "應憐孤宦潮陽守，憔悴無人與上聞。"
        ],
        "title": "送桂州安撫余靖侍郎還京  其二",
        "id": "5d66f314-2b07-4332-91f1-a353a2c5f112"
    },
    {
        "author": "李師中",
        "paragraphs": [
            "幽居日日數歸程，已寫華嚴兩帙經。",
            "門外初寒江氣白，嶺頭多雨曉痕青。",
            "曾逢飯顆嘲山笠，應載鴟夷笑井瓶。",
            "客土相思空引望，天涯風景似新亭。"
        ],
        "title": "和李明叔理定道中",
        "id": "4f1e478f-78fb-49d3-8e30-f186554ea76f"
    },
    {
        "author": "李師中",
        "paragraphs": [
            "大抵孤忠報國難，古今共是一長嘆。",
            "玉關還路春無綠，定遠歸來鬢已斑。"
        ],
        "title": "過嚴關有感  其一",
        "id": "35c08c89-33cd-4442-9cb3-d8adc8688302"
    },
    {
        "author": "李師中",
        "paragraphs": [
            "四年嶺外得生還，自顧無功但愧顔。",
            "欲識君恩至深處，嚴關便是玉門關。"
        ],
        "title": "過嚴關有感  其二",
        "id": "15b3198d-54c8-4a4e-9d90-c68df638547a"
    },
    {
        "author": "李師中",
        "paragraphs": [
            "軒冕儻來仍假借，功名難立更因循。",
            "非才不繫蒼生望，收取林泉自在身。"
        ],
        "title": "龍隠巖",
        "id": "710636af-734e-4527-9c15-464a2c3c3b52"
    },
    {
        "author": "李師中",
        "paragraphs": [
            "未衰前已得懸車，骨立清風八十餘。",
            "松竹最宜貧宅舍，江山徧照白髭鬚。"
        ],
        "title": "贈韓逈",
        "id": "557b9f83-c8c0-43cd-baca-5d10e4638667"
    },
    {
        "author": "李師中",
        "paragraphs": [
            "嗟予少也賤，到老尚無功。",
            "方寸浮名外，流年兩鬢中。",
            "對鏡猶慙媿，圖寫若爲容。"
        ],
        "title": "客有寫真者見予因以三詩贈之  其一",
        "id": "94858bdc-4b27-4c2e-b847-fc88046da35e"
    },
    {
        "author": "李師中",
        "paragraphs": [
            "文命力能平水土，阿衡功亦格皇天。",
            "形容不上麒麟閣，當日君臣任自然。"
        ],
        "title": "客有寫真者見予因以三詩贈之  其二",
        "id": "598d7f7b-c331-42bb-8ec1-a8b80c217136"
    },
    {
        "author": "李師中",
        "paragraphs": [
            "難逢古鑑明忠腹，長似騷人带病容。",
            "幾向清溪曾照見，萬尋岩壑一青松。"
        ],
        "title": "客有寫真者見予因以三詩贈之  其三",
        "id": "68f09241-9a0f-41c9-9d49-294d719701c0"
    },
    {
        "author": "李師中",
        "paragraphs": [
            "孤忠自許衆不與，獨立敢言人所難。",
            "去國一身輕似葉，高名千古重於山。",
            "並遊英俊顔何厚，未死奸諛骨已寒。",
            "天爲吾君扶社稷，肯教夫子不生還。"
        ],
        "title": "送唐介進退韻",
        "id": "b3ce4ed7-a330-49c9-aee9-11df15aca7e9"
    },
    {
        "author": "李師中",
        "paragraphs": [
            "獨立無朋但任真，不持身勢掩君親。",
            "若將坤體論臣道，公是朝廷第一人。"
        ],
        "title": "穎國龐公挽詞",
        "id": "e54328b8-db44-4365-9414-98f58427c443"
    },
    {
        "author": "李師中",
        "paragraphs": [
            "路入青松翠靄間，斜陽倒影入溪灣。",
            "此中猿鶴休相笑，謝傅東歸自有山。"
        ],
        "title": "麥積山",
        "id": "74371d17-2154-4bd7-a2af-5e3250e87f76"
    },
    {
        "author": "李師中",
        "paragraphs": [
            "壞壁摩娑少舊題，高情應怪賞音稀。",
            "烟霞正自無今古，雲水從教遠是非。",
            "丹井金龍藏洞府，杞叢花犬蕩霞扉。",
            "登臨未學神仙事，老樹閒看獨鳥歸。"
        ],
        "title": "天目山",
        "id": "005354c0-18ea-40b1-83ab-9e1d17c79a26"
    },
    {
        "author": "李師中",
        "paragraphs": [
            "願得貔貅十萬兵，犬戎巢穴一時平。",
            "最來不用封侯印，只問君王乞愛卿。"
        ],
        "title": "韓魏公席上爲官妓賈愛卿作",
        "id": "47164f44-7e17-4ed7-8a78-27ec0172f396"
    },
    {
        "author": "李師中",
        "paragraphs": [
            "時屬艱危應有繫，天於名教豈無心。",
            "大都狂賊終須滅，未殺忠臣禍不深。",
            "太尉有靈朱泚敗，中丞傳旨祿山擒。",
            "曾誰鼓舞康州事，兒女常情淚滿襟。"
        ],
        "title": "唐州太守",
        "id": "dfb04777-f57e-46ff-88a6-1fb5fe78f710"
    },
    {
        "author": "李師中",
        "paragraphs": [
            "燕子知時節，還尋舊宇歸。",
            "新人方按曲，不許傍簾飛。"
        ],
        "title": "偶題",
        "id": "7e1824d9-c2a8-4666-bf25-209cc7388d23"
    },
    {
        "author": "李師中",
        "paragraphs": [
            "堯民喪考無生意，杞國憂天有壞時。",
            "聞道宗祧歸聖嗣，一時收淚賀重熙。"
        ],
        "title": "昭陵挽詞",
        "id": "e56aba62-cab6-4057-830c-8184af399068"
    },
    {
        "author": "李師中",
        "paragraphs": [
            "半依巖岫倚雲端，獨上亭亭耐歲寒。",
            "一事頗爲清節累，秦時曾作大夫官。"
        ],
        "title": "咏松",
        "id": "266c0445-5009-407e-abec-69525b84aa24"
    },
    {
        "author": "李師中",
        "paragraphs": [
            "阿諛順旨爲深戒，遠比夷齊氣更豪。",
            "半夜光芒侵帝座，有誰曾似客星高。"
        ],
        "title": "子陵二首  其一",
        "id": "708695b9-0fc1-4509-8f65-be0b0f6c50dc"
    },
    {
        "author": "李師中",
        "paragraphs": [
            "社稷功名出隠淪，天高聽遠亦應聞。",
            "龐眉一去無人問，七里商山但白雲。"
        ],
        "title": "子陵二首  其二",
        "id": "37a4da88-9dec-45b6-b05b-985958132393"
    },
    {
        "author": "李師中",
        "paragraphs": [
            "訪隠尋幽緩著鞭，梅花初試小春天。",
            "孤峯上下分三洞，一水縈紆溉萬田。",
            "好向忙中拋俗事，却來閑處覓神仙。",
            "清虛不似人間世，野鶴飛雪遶檻前。"
        ],
        "title": "中隠巖  其一",
        "id": "47696cdd-7730-4738-bcfc-ec3e25f52204"
    },
    {
        "author": "李師中",
        "paragraphs": [
            "坎止流行但信緣，嶠南風景異山川。",
            "偶因乘興穿山腹，始悟壺中別有天。"
        ],
        "title": "中隠巖  其二",
        "id": "e515483f-237e-4ae5-919a-954015618942"
    },
    {
        "author": "李師中",
        "paragraphs": [
            "歸來不覺山川小，出去豈知天地寬。",
            "大抵無心自無累，亦如君子所居安。"
        ],
        "title": "雲",
        "id": "97d8e820-c0ce-40fd-96b2-df4477fed7dd"
    },
    {
        "author": "李師中",
        "paragraphs": [
            "鎮撫四夷吾道在，可憐壯志日因循。",
            "四年盡瘁今歸去，不負斯民只負身。"
        ],
        "title": "嘉祐三年九月受命來嶺外七年十一月得請知濟州感恩顧己喜不自勝留詩四 章以志歲月 其一",
        "id": "ef116977-2fd2-49e0-a073-d86b352ef874"
    },
    {
        "author": "李師中",
        "paragraphs": [
            "侵地還來開境遠，貢琛上去革音初。",
            "但無俘馘充歸獻，辜負君恩死有餘。"
        ],
        "title": "嘉祐三年九月受命來嶺外七年十一月得請知濟州感恩顧己喜不自勝留詩四 章以志歲月 其二",
        "id": "1ec38c13-dc75-4574-8235-ea91c29b0745"
    },
    {
        "author": "李師中",
        "paragraphs": [
            "乞得衰身出瘴煙，一麾仍許視于蕃。",
            "家園在望松楸近，自問如何報上恩。"
        ],
        "title": "嘉祐三年九月受命來嶺外七年十一月得請知濟州感恩顧己喜不自勝留詩四 章以志歲月 其三",
        "id": "806ee257-41a8-4fe7-989f-6576390e58bc"
    },
    {
        "author": "李師中",
        "paragraphs": [
            "出岫白雲猶繚繞，離羣飛鳥尚鳴悲。",
            "四年人去寧無憾，況是梅花滿樹時。"
        ],
        "title": "嘉祐三年九月受命來嶺外七年十一月得請知濟州感恩顧己喜不自勝留詩四 章以志歲月 其四",
        "id": "3cba7913-0e33-47fb-9279-dc525080ca20"
    },
    {
        "author": "李師中",
        "paragraphs": [
            "絕頂神靈宅，危空寶榻開。",
            "層□□□□，□德出氛埃。",
            "□□□□□，巖光□□來。",
            "□□□一息，鳴鳥共徘徊。"
        ],
        "title": "留題龍隠巖寺",
        "id": "c994e2ca-0dc2-4742-9524-d628e0612666"
    },
    {
        "author": "李師中",
        "paragraphs": [
            "翠壁凌雲聳，禪□面水開。",
            "巖高□□□，地勝隔塵埃。",
            "□□簷前□，江□□□來。",
            "□□無限景，得意幾徘徊。"
        ],
        "title": "自和",
        "id": "be189f35-0a3f-4bd3-b8b9-35c78120976a"
    },
    {
        "author": "李師中",
        "paragraphs": [
            "亂峰凝碧□□□，曾有神龍此□□。",
            "□□已興甘澤去，高巖□葛□雲端。"
        ],
        "title": "留題龍隠巖□□",
        "id": "0295a757-b55b-42f3-8906-324c74490f40"
    },
    {
        "author": "李師中",
        "paragraphs": [
            "鑑中雙鬢已蹉跎，無計重揮却日戈。",
            "已是園林春欲暮，那堪風雨夜來多。",
            "詩成白也知無敵，花落虞兮可奈何。"
        ],
        "title": "詩一首",
        "id": "d95396cd-89be-482d-bc1d-6ed8849a2ad4"
    },
    {
        "author": "李師中",
        "paragraphs": [
            "好斬佞人頭上血，來充行客酒中杯。"
        ],
        "title": "句  其一",
        "id": "66fcb29d-9101-4d12-b224-7924137e590b"
    },
    {
        "author": "李師中",
        "paragraphs": [
            "門無車馬地無塵，只有青山是四鄰。"
        ],
        "title": "句  其二",
        "id": "f629e019-cee7-4004-a35f-c64d07a15ca8"
    },
    {
        "author": "李師中",
        "paragraphs": [
            "坐據白雲巖下地，仰看青鏡匣中天。"
        ],
        "title": "句  其三",
        "id": "f8a890d5-5c61-4222-92fa-b81d072df3b2"
    },
    {
        "author": "李師中",
        "paragraphs": [
            "山響催茶候，梅蒸熟荔天。"
        ],
        "title": "句  其四",
        "id": "2dd783b4-fa97-4db2-b5a1-ac11c9c5122a"
    },
    {
        "author": "李師中",
        "paragraphs": [
            "門掩蒼苔柳半遮，春深庭院日初斜。"
        ],
        "title": "句  其五",
        "id": "336e94d0-ec26-4f07-8523-6c58f3dce6a2"
    },
    {
        "author": "李師中",
        "paragraphs": [
            "對面好峯橫翠幕，繞城垂柳拂清漣。"
        ],
        "title": "句  其六",
        "id": "f039f586-35bb-4ca1-ac3c-4f2e82a5dd10"
    },
    {
        "author": "李師中",
        "paragraphs": [
            "兜鍪不勝任，猶可冠貂蟬。"
        ],
        "title": "句  其七",
        "id": "5a3aba99-e9a0-4938-b832-209e46d09864"
    },
    {
        "author": "李師中",
        "paragraphs": [
            "夜如何其斗欲落，歲云莫矣天無晴。"
        ],
        "title": "句  其八",
        "id": "dea4194e-111b-41ee-b8d7-74869391a615"
    },
    {
        "author": "李師中",
        "paragraphs": [
            "山如仁者靜，風似聖之清。"
        ],
        "title": "句  其九",
        "id": "e99d9263-7b86-4ecc-99cd-2a3d1e54fe11"
    },
    {
        "author": "李師中",
        "paragraphs": [
            "當年殿柱題名處。"
        ],
        "title": "句  其一○",
        "id": "6265ad73-30e7-4a3a-adeb-4b6bcf080528"
    },
    {
        "author": "李師中",
        "paragraphs": [
            "無意亦無求。"
        ],
        "title": "句  其一一",
        "id": "061118e9-9982-46d6-9a66-166e4fdc025d"
    },
    {
        "author": "張燾",
        "paragraphs": [
            "本朝文物盛西州，獨得宗公薦冕旒。",
            "稷嗣草儀書未奏，茂陵辭客病無瘳。",
            "一門歆向傳家學，二子機雲並雋遊。",
            "守蜀無因奠尊酒，素車應滿古原頭。"
        ],
        "title": "挽老蘇先生",
        "id": "ed9894f4-241f-4425-9606-e0a553c68e6f"
    },
    {
        "author": "張燾",
        "paragraphs": [
            "洛城今昔衣冠盛，韓國園林景物全。",
            "功在三朝尊二相，數逾九老萃羣賢。",
            "當時鄉社爲高會，此日居留許款延。",
            "多幸不才陪履舄，更慚七十是新年。"
        ],
        "title": "耆英會詩",
        "id": "855b705a-e9bd-4b82-a223-9144ec756897"
    },
    {
        "author": "張問",
        "paragraphs": [
            "槐庭二老樂堯仁，盛集高年洛水濱。",
            "華衮具瞻雖禮絕，白頭序齒却情親。",
            "清閑几席同禪院，山野巾裘似隠淪。",
            "尊酒椒香纔過節，池塘草色已催春。",
            "白公酣暢吟哦內，衛武康强笑語頻。",
            "豈獨丹青傳不朽，潛欣風俗欲還淳。",
            "芝田鶴戲調形健，蓮葉龜遊納息勻。",
            "商皓寂寥拘小隠，漢疏局促止家人。",
            "莫因氣貌疑丹竈，自有光陰寄大椿。",
            "復得兼謨爲重客，恐遺元爽在編民。",
            "神仙可學今方信，道術相忘久益真。",
            "滿座交歡祝眉壽，羣生五福託鴻鈞。"
        ],
        "title": "耆英會詩",
        "id": "16064e1d-9576-4b5c-934c-543d50b6c65b"
    },
    {
        "author": "張問",
        "paragraphs": [
            "衆生瞻窣堵，迴向大覺身。",
            "內顧六尺軀，一雨無諸塵。"
        ],
        "title": "禮法門寺真身塔",
        "id": "741e0621-f70c-4fc9-ae88-f6a9e942f975"
    },
    {
        "author": "徐九思",
        "paragraphs": [
            "投荒萬里嶺南行，莫叩天閽訴不平。",
            "忠讜若教無竄逐，奸邪何計竊安榮。",
            "一封疏在銘周鼎，三黜名高重漢京。",
            "最是中霄雷激烈，爲君特地發寃聲。"
        ],
        "title": "送唐介謫英州",
        "id": "b0914d41-bd27-4f10-80b0-3da52a3eae31"
    },
    {
        "author": "燕度",
        "paragraphs": [
            "三山排鼎足，七塔布琴弦。"
        ],
        "title": "句",
        "id": "cb15887a-e3f9-47be-bfa3-d3629e43cf1e"
    },
    {
        "author": "姚嗣宗",
        "paragraphs": [
            "踏碎賀蘭石，掃清西海塵。",
            "布衣能效死，可惜作窮鱗。"
        ],
        "title": "書驛壁  其一",
        "id": "076f6df0-40a7-44df-bbce-5d988b535ab1"
    },
    {
        "author": "姚嗣宗",
        "paragraphs": [
            "百越干戈未息肩，九原金鼓又轟天。",
            "崆峒山叟笑不語，靜聽松風春晝眠。"
        ],
        "title": "書驛壁  其二",
        "id": "575aa40d-f244-4049-842f-8e5f206e1f47"
    },
    {
        "author": "姚嗣宗",
        "paragraphs": [
            "欲挂衣冠神武門，先尋水竹渭南村。",
            "却將舊斬樓蘭劍，買得黄牛教子孫。"
        ],
        "title": "題閩中驛舍",
        "id": "f386f531-4edc-4edb-a52b-1f1a1296b852"
    },
    {
        "author": "姚嗣宗",
        "paragraphs": [
            "石作峒房勢，水隨人意流。",
            "兩巖長濺雨，五月便驚秋。",
            "此景多深趣，吾心真樂遊。",
            "山翁中宿酒，欲醉五更頭。"
        ],
        "title": "暢巖",
        "id": "bfa614c3-2952-4723-9091-6194c8627a94"
    },
    {
        "author": "姚嗣宗",
        "paragraphs": [
            "寒谷長留□秋氣，暢巖別是一壺天。",
            "清風不斷名猶在，還繼宣尼出聖賢。"
        ],
        "title": "暢巖懷古",
        "id": "4615d8d9-2c03-4367-b2d6-b1853191b9c5"
    },
    {
        "author": "姚嗣宗",
        "paragraphs": [
            "大開雙白眼，只見一青天。"
        ],
        "title": "句  其一",
        "id": "02b6bfc7-1ac0-4b36-83b9-8ddbb878e59b"
    },
    {
        "author": "姚嗣宗",
        "paragraphs": [
            "井邑倦炎酷，西巖境獨清。"
        ],
        "title": "句  其二",
        "id": "8ba888be-b75f-4524-9526-95bdead2c0ed"
    },
    {
        "author": "老郎官",
        "paragraphs": [
            "下觀揚子小。"
        ],
        "title": "句  其一",
        "id": "1560cd72-65e7-46fa-b9a8-786f0707c550"
    },
    {
        "author": "老郎官",
        "paragraphs": [
            "猿啼旅思悽。"
        ],
        "title": "句  其二",
        "id": "8a8fe6d4-f877-4f1a-b719-a3cdd95e2c75"
    },
    {
        "author": "張元",
        "paragraphs": [
            "五丁仗劍決雲霓，直取銀河下帝畿。",
            "戰死玉龍三十萬，敗鱗風捲滿天飛。"
        ],
        "title": "雪",
        "id": "1237b17d-5135-402a-a390-81dd8d0fd716"
    },
    {
        "author": "張元",
        "paragraphs": [
            "夏竦何曾聳，韓琦未是奇。",
            "滿川龍虎舉，猶自說兵機。"
        ],
        "title": "詩一首",
        "id": "4200d21c-3e21-4614-b7c5-775636192650"
    },
    {
        "author": "張元",
        "paragraphs": [
            "好著金籠收拾取，莫教飛去別人家。"
        ],
        "title": "句  其一",
        "id": "f01d8c2c-db4a-4308-bf54-cf391289fc44"
    },
    {
        "author": "張元",
        "paragraphs": [
            "有心待搦月中兔，更向白雲頭上飛。"
        ],
        "title": "句  其二",
        "id": "71834134-25b3-48ad-9b84-3f0955c78a1e"
    },
    {
        "author": "杜曾",
        "paragraphs": [
            "濫觴岷山側，朝宗蓋自然。",
            "沸沸出幽竇，滔滔成巨川。",
            "深流疑徹地，遠勢欲浮天。",
            "萬石攢若鬭，一流瀉如懸。",
            "二蜀通貨博，三峽爲防堅。",
            "上下比難險，往來爭泝沿。",
            "衝高濆氣盛，轉急洶形圓。",
            "行人戒仲夏，招子尚耆年。",
            "風波雖滅裂，灘磧且叢駢。",
            "湍聲混蠻市，漲潤入畬田。",
            "旁臨股且栗，順下目無前。",
            "浮沫逢槎聚，垂瀑依岸穿。",
            "哀猿藏森聳，渴鹿聽潺湲。",
            "幽勝祠宇密，傾危村舍聯。",
            "寒沙淹宿雨，暖溆罩春煙。",
            "青蕪隨遠曲，白鳥戲輕漣。",
            "常經祗名利，舊隠多神仙。",
            "至清逃鰌鱓，極奧容鱘鱣。",
            "楚臣忠義鬰，巫女威福專。",
            "龍驤戰具敏，鯀嗣導功全。",
            "瞿唐十里暗，灧澦一邱偏。",
            "砥柱未足擬，呂梁誠浪傳。",
            "伊予非智者，被命徒勉旃。",
            "尺短糾列郡，寸進乘孤船。",
            "一步一篙探，百丈百夫牽。",
            "通夕但耿耿，終日惟乾乾。",
            "廢職罹罪罟，委命通化甄。",
            "寄言千金子，狂狷可聞焉。"
        ],
        "title": "峽山古調",
        "id": "0c471ea6-d9a4-4b40-a992-304a1e5428d3"
    },
    {
        "author": "邢夢臣",
        "paragraphs": [
            "使旌驅近郭，民宴列芳池。",
            "洩洩春臺上，沈沈暮海涯。",
            "鴻驚人宛轉，電激騎追隨。",
            "此會經年至，須防日似馳。"
        ],
        "title": "和趙閱道游海雲山",
        "id": "5abf893c-0df1-483b-b619-c781c247f941"
    },
    {
        "author": "馬端",
        "paragraphs": [
            "志古流難合，談高道自明。",
            "風波志恩分，鍼石盡交情。",
            "讓節蒙知厚，華班絕綺榮。",
            "賤生懷感遇，當路假晶熒。",
            "累次清油幕，中間白玉京。",
            "吏文容議緩，邦事卹言輕。",
            "自此嗟流梗，何期苦見兵。",
            "寒垣心易動，漳浦信彌驚。",
            "玉蕊悲無驗，金臺望忽傾。",
            "歲闌雲慘淡，天迥淚縱橫。",
            "世有真忠亮，今亡至直清。",
            "舊僚知葬日，投此弔佳城。"
        ],
        "title": "司馬晉州待制哀辭",
        "id": "75025296-88cd-4cb2-ada8-8b11eea2b19e"
    },
    {
        "author": "陸經",
        "paragraphs": [
            "寒窗明夜月，散帙耿燈火。",
            "破硯裂冰澌，敗席薦霜笴。",
            "廢書浩長吟，想子實勞我。",
            "清篇追曹劉，苦語侔島可。",
            "酣飲每頹山，談笑工炙輠。",
            "駕言當有期，歲晚何未果。",
            "幽夢辭如雲，別愁牢若鎖。",
            "雪水漸漣漪，春枝將婀娜。",
            "客心莫遲留，苑葩即紛墮。",
            "何當迎笈前，相逢嘲飯顆。"
        ],
        "title": "冬夕小齋聯句寄梅聖俞",
        "id": "395f14fa-754b-44f8-b9e9-89d1d0ef5170"
    },
    {
        "author": "陸經",
        "paragraphs": [
            "塵土官曹幾處閒，今君得邑好開顔。",
            "落帆直向剡谿口，入境先登天姥山。",
            "魚鳥半和風俗處，雲霞多雜簿書閒。",
            "雪晴須去尋安道，不作經宵興盡還。"
        ],
        "title": "丁中允宰剡",
        "id": "43e57357-2462-435d-ab8d-e6f78c78b828"
    },
    {
        "author": "陸經",
        "paragraphs": [
            "稍變春羅色，還追雲壑遊。",
            "俯探青玉窟，傍挹翠綃流。",
            "九夏日車冷，四時龍氣浮。",
            "隠淪今不見，釣叟浪垂鈎。"
        ],
        "title": "震山巖",
        "id": "b9f7f399-77ed-4000-be56-3099f48100bd"
    },
    {
        "author": "陸經",
        "paragraphs": [
            "交臂尋幽歲已殘，瘦藤枯石重躋攀。",
            "忽逢晴洞龍開室，冷瞰寒溪玉繞山。",
            "猿鳥窺人知舊識，藤蘿引逕入無間。",
            "遊車自向紅塵去，日暮老僧催閉關。"
        ],
        "title": "化成巖",
        "id": "9cc585fe-22e3-4283-b4f9-479356f3361e"
    },
    {
        "author": "陸經",
        "paragraphs": [
            "山郭五里餘，氣象忽異色。",
            "蛟龍嘗此蟠，潭水至今黑。",
            "變化驗莫窮，白晝起霹靂。",
            "山形抱江來，怪石莫傾側。",
            "有寺出其間，戶牖立丹壁。",
            "微雲垂鑑中，彩色畫不得。",
            "小閣纔數弓，吐納半江碧。",
            "日光涵遊鱼，到底如不隔。",
            "老竹風蕭蕭，長根擘青石。",
            "送聲寄哀絃，往往動魂魄。",
            "載酒同遨遊，逢奇得搜索。",
            "形體相與忘，山林信吾適。",
            "乃知人世間，捨上固怵迫。"
        ],
        "title": "雷潭",
        "id": "293c337a-af19-4ee0-8928-78962d6aaece"
    },
    {
        "author": "陸經",
        "paragraphs": [
            "落日進扁舟，沿迴碧玉流。",
            "未能追白鳥，貪共數游鯈。",
            "翠壁玲瓏倒，青天表裏浮。",
            "誰湔世間熱，灑出洞庭秋。"
        ],
        "tags": [
            "洞庭湖"
        ],
        "title": "晚泛秀水",
        "id": "ba8f898a-e517-43d5-bd30-6380c56da749"
    },
    {
        "author": "陸經",
        "paragraphs": [
            "寄語瀛洲未歸客，醉翁今已作仙翁。"
        ],
        "title": "句  其一",
        "id": "eb0a6f34-e5ba-4524-b819-468b0b8ca149"
    },
    {
        "author": "陸經",
        "paragraphs": [
            "薄有田園歸去好，苦無官況莫來休。"
        ],
        "title": "句  其二",
        "id": "160b5dcb-72ea-47d4-8046-4ccba44da72e"
    },
    {
        "author": "劉誥",
        "paragraphs": [
            "逸少蘭亭六百年，別營樓閣奉金仙。",
            "琅函帝賜三朝筆，貌座僧談二祖禪。",
            "山怪有時渾露石，地靈無處不通泉。",
            "塵心未悟真如理，空爇晨鑪一篆煙。"
        ],
        "title": "題天章",
        "id": "12668a55-27a4-45cf-9f4f-ded073a17907"
    },
    {
        "author": "李珣",
        "paragraphs": [
            "參差草樹連巴國，依約雲煙遶楚臺。"
        ],
        "title": "句  其一",
        "id": "42a46127-ee62-491f-bd01-994f0e7b1a8a"
    },
    {
        "author": "李珣",
        "paragraphs": [
            "月窗花院夢悠揚。"
        ],
        "title": "句  其二",
        "id": "1df15f17-19af-415f-912c-bd109d97dcf6"
    },
    {
        "author": "石景立",
        "paragraphs": [
            "雁蕩天台路險艱，多應特地隔塵寰。",
            "不辭登陟來千里，爲是東南第一山。",
            "爭望台星從海上，方知蓬島在人間。",
            "武林二老圖中見，重惜官師遠莫攀。"
        ],
        "title": "迎趙清獻公遊雁蕩",
        "id": "7abee726-66d4-472f-91ba-6d291b321ede"
    },
    {
        "author": "楊愈",
        "paragraphs": [
            "深入黄庭景，徒思五滴泉。",
            "青牛眠藥塢，白鹿卧芝田。",
            "浮世人空老，長生事宛然。",
            "三尸飛不去，皆是自留連。"
        ],
        "title": "桐柏崇道觀",
        "id": "b6b570ca-1452-4433-98c1-ffceeef5bef5"
    },
    {
        "author": "朱元瑜",
        "paragraphs": [
            "嚼梅香襲齒，攀柳綠藏巾。"
        ],
        "title": "句",
        "id": "a9c790c1-ce91-4523-bc3d-9783b28f6b6c"
    },
    {
        "author": "張正己",
        "paragraphs": [
            "繡車蕭鼓動香街，鐵鎖龜城度曉開。",
            "仙鳳傳香留蜀國，夜龍銜燭上蓬萊。",
            "月如流水隨天遠，人似夭桃出洞來。",
            "無限風光追不盡，只驚信馬到瑶臺。"
        ],
        "title": "上元口號",
        "id": "053409c3-de4b-4dca-a901-3aa39e6f216c"
    },
    {
        "author": "藍方",
        "paragraphs": [
            "仰告明君乞得身，不妨林下戴紗巾。",
            "滿斟村酒浮瓊蟻，旋釣溪魚鱠錦鱗。",
            "元府烏鴉飛後夜，洞中花木鎮長春。",
            "吾官儻若爲同志，箇裏才由兩箇人。"
        ],
        "title": "和龐學士",
        "id": "8df860d0-40a4-4004-a747-3ebf4c481fda"
    },
    {
        "author": "龐昌",
        "paragraphs": [
            "聖澤濃雲隠逸身，道裝宜用葛爲巾。",
            "祝融峯下醉明月，綠水源頭釣紫鱗。",
            "曾見海桃三結子，不知仙豆幾回春。",
            "他年我若功成去，願作雲橋跪履人。"
        ],
        "title": "贈養素先生",
        "id": "a1f08020-ae6c-41d5-9db5-3c8b6e594576"
    },
    {
        "author": "高言",
        "paragraphs": [
            "昨夜陰風透膽寒，地爐無火酒瓶乾。",
            "男兒慷慨平生事，時復挑燈把劍看。"
        ],
        "title": "干友人詩",
        "id": "79628758-67ca-46af-b7af-44d032ac7f36"
    },
    {
        "author": "王度",
        "paragraphs": [
            "風摧秀林木，色變附藍絲。"
        ],
        "title": "句",
        "id": "236eea09-c40a-4fe2-804d-7a9b71e0986d"
    },
    {
        "author": "高竦",
        "paragraphs": [
            "吟指建標霞，南歸繼永嘉。",
            "老禪心是佛，新句玉無瑕。",
            "乳竇流雲液，松風落粉花。",
            "舊房閒宴外，不復夢京華。"
        ],
        "title": "送梵才大師歸天台",
        "id": "a9deb7cf-e1f7-4faf-a5fd-85fd46b7ecd6"
    },
    {
        "author": "章詢",
        "paragraphs": [
            "閒携羽客記靈巖，巖透山光秀潑藍。",
            "星使未來邨館近，爲師終日絆征驂。"
        ],
        "title": "接宣撫偕道正訪九龍巖主喜師率成二十八字",
        "id": "1d4bf741-3aac-4239-89d5-af4fc7f63777"
    },
    {
        "author": "虞大博",
        "paragraphs": [
            "疏水成簾造化功，冷光千丈半巖風。",
            "層霄螮蝀正鋪地，蒼海珠璣初墮空。",
            "天下奇觀更何處，騷人幽詠未全工。",
            "要知出壑爭流意，不向三巴直向東。"
        ],
        "title": "水簾",
        "id": "595314d4-e09b-475a-9db6-b50799ed9e64"
    },
    {
        "author": "杜于能",
        "paragraphs": [
            "桂風泛泛桂江流，南師旌牙喜訪求。",
            "詩刻蒼崖留篆在，雲生纖徑稱欄幽。",
            "而今入幕賓僚盛，又況褰帷政事修。",
            "更對酒樽堪醉傲，幾多泉石助吟游。"
        ],
        "title": "資韻經略吳及石門洞",
        "id": "dbfd0626-5df4-4497-876b-380238aae108"
    },
    {
        "author": "劉宏",
        "paragraphs": [
            "黄茅苦露宜加意，莫累吾君殺諫臣。"
        ],
        "title": "句",
        "id": "c1457a84-fb1a-4aea-b5fc-bb3ccf14486b"
    },
    {
        "author": "陶羽",
        "paragraphs": [
            "喜公心眼如有靈，善擇此巖來構扃。",
            "崖根踏碎暮煙碧，洞門鑿破蒼苔青。",
            "交加亂石虎狼隊，縱橫怪木龍蛟形。",
            "其間可以松蘿招隠，雲霞放情。",
            "傲復傲兮何富貴，恣復恣兮閑利名。",
            "況乎龍蛟勇背俟風雨，靈龜垂首思雷霆。",
            "我今方爲年少英，青山未有歸去心。",
            "他時致堯功業成，與師高卧白雲深。"
        ],
        "title": "古歌贈巖主喜公",
        "id": "dbea2797-4fdc-4225-bdf3-347269734fae"
    },
    {
        "author": "錢嵊",
        "paragraphs": [
            "虎攫靈泉發地根，傳疑傳信事難分。",
            "深涵月影千尋透，溜作溪聲一带聞。",
            "流迸石渠珠若露，溟濛竹徑氣如雲。",
            "公餘共酌醍醐味，應想於菟乳子文。"
        ],
        "title": "虎跑泉",
        "id": "00b9b62f-4e59-4535-901d-34a91775242b"
    },
    {
        "author": "郭從周",
        "paragraphs": [
            "三字從來月正圓，一麾從此出秦關。",
            "錢塘春色濃如酒，貪醉花間卧不還。"
        ],
        "title": "贈何中立",
        "id": "ff73f409-479b-4a11-9a24-a3f5b64be6df"
    },
    {
        "author": "魯交",
        "paragraphs": [
            "西邊用兵地，黯慘無人耕。",
            "戰士報國死，寒草迎春生。",
            "沙飛賊風起，晝黑陣雲橫。",
            "未持天下箒，何以反欃槍。"
        ],
        "title": "經戰地",
        "id": "673c23db-e9a6-452d-86b9-0fa19c8b2106"
    },
    {
        "author": "魯交",
        "paragraphs": [
            "萬象曉一色，皓然天地中。",
            "楚山雲母障，漢殿水精宮。",
            "遠近梅花信，高低柳絮風。",
            "吟魂清不徹，和月上晴空。"
        ],
        "title": "大雪",
        "id": "cb8d9625-1543-4667-8126-815961079c7b"
    },
    {
        "author": "魯交",
        "paragraphs": [
            "苔逕傍巖斜，林間是道家。",
            "夜潭魚戲月，春地鹿眠花。"
        ],
        "title": "遊安樂山",
        "id": "01ca634c-c10b-4e51-991a-0c1ef552211d"
    },
    {
        "author": "魯交",
        "paragraphs": [
            "太華鎖深谷，我來真景分。",
            "有苗皆是藥，無石不生雲。",
            "急瀑和煙瀉，清猿带雨聞。",
            "幽悽未忍別，峰半日將曛。"
        ],
        "title": "遊華山張超谷",
        "id": "3c98e615-2e66-49d7-9674-09bfadcd2351"
    },
    {
        "author": "魯交",
        "paragraphs": [
            "江干一雨收，霽色染新愁。",
            "遠水碧千里，夕陽紅半樓。",
            "笛寒漁浦晚，山翠海門秋。",
            "更待牛津月，袁宏欲泛舟。"
        ],
        "title": "江樓晴望",
        "id": "d0c261ec-7e9f-4596-a9c2-2d7b466df29b"
    },
    {
        "author": "魯交",
        "paragraphs": [
            "暖煙紅炬兩飄香，珠箔沈沈下建章。",
            "有燄只憑心一寸，無愁虛滴煙千行。",
            "流蘇帳裏回殘夢，白玉臺邊映宿妝。",
            "若到蓬山留夜直，金蓮應照珮鏘鏘。"
        ],
        "title": "燭",
        "id": "46002cd9-7db1-4e1f-8fa2-356ccd63fd16"
    },
    {
        "author": "魯交",
        "paragraphs": [
            "露華清八極，吟上小樓東。",
            "月色水鋪地，雁聲秋滿空。",
            "明河欲瀉浪，瘦竹自生風。",
            "坐久心骨爽，此懷誰與同。"
        ],
        "title": "清夜吟",
        "id": "db925a8c-7d2b-4a49-b84b-61a1a3f799d8"
    },
    {
        "author": "魯交",
        "paragraphs": [
            "思君又是東風起，樓倚浮雲目千里。",
            "芳草不知人斷腸，带煙带雨連春水。"
        ],
        "title": "有寄",
        "id": "42981c24-2a48-4607-9f01-c4dd6c4195e3"
    },
    {
        "author": "魯交",
        "paragraphs": [
            "祖龍何事苦東巡，仙駕歸來冢草新。",
            "項籍已飛三月火，子嬰猶醉六宮春。",
            "元來滄海殊無藥，却是芒碭暗有人。",
            "自古乾坤屬真主，驪山山下好霑巾。"
        ],
        "title": "經秦皇墓",
        "id": "442f528e-1413-4813-8e7f-ca883b76e4ba"
    },
    {
        "author": "魯交",
        "paragraphs": [
            "征旆遥分苑路西，馬蹄春去弋陽溪。",
            "相思欲和烏啼曲，一拂瑶弦意總迷。"
        ],
        "title": "寄劉彥炳",
        "id": "e30bb796-bac1-47b3-a8f2-70bd11b57126"
    },
    {
        "author": "魯交",
        "paragraphs": [
            "萬仞青崖碧玉寒，岩蘿相引徹仙壇。"
        ],
        "title": "句  其一",
        "id": "e0390edd-22df-496f-9a01-9fcd6c5d5b5f"
    },
    {
        "author": "魯交",
        "paragraphs": [
            "煙蘿梓郡東，蓮梵白雲中。"
        ],
        "title": "句  其二",
        "id": "a77dd1c6-5ab0-492b-8a90-a6a1f84db306"
    },
    {
        "author": "許昌齡",
        "paragraphs": [
            "南莊相對北莊居，更入深山十里餘。",
            "幽路每尋樵徑上，真心還與世情疎。",
            "雲中犬吠流星過，天外鷄鳴曉日初。",
            "昨日有人相問訊，旋將落葉寫回書。"
        ],
        "title": "南莊",
        "id": "ed65c5ed-3615-466c-897c-ca3f9fe5e69b"
    },
    {
        "author": "蔡高",
        "paragraphs": [
            "此日登史閣，高風孰可追。",
            "學期明主佐，道許後生師。",
            "余豈能自信，公真不我欺。",
            "微躬托所厚，慚愧異新和。"
        ],
        "title": "謁館閣校勘歐陽公",
        "id": "48c5d841-64fb-4208-8f11-3b364555f702"
    },
    {
        "author": "吳及",
        "paragraphs": [
            "郡僻山更遠，塵喧與世違。",
            "水橫觀雁度，天靜見龍歸。",
            "落葉霜凝樹，思親淚濕衣。",
            "西風怕回首，不忍白雪飛。"
        ],
        "title": "登狼山",
        "id": "12849729-c8d7-41cb-9f0e-f13103afafb4"
    },
    {
        "author": "吳及",
        "paragraphs": [
            "有客過津亭，高歌願濯纓。",
            "闌干聚烟碧，波浪捲秋聲。",
            "蝀飲瀟湘渴，龍游河漢橫。",
            "夕陽看不厭，待看月華生。"
        ],
        "title": "長橋",
        "id": "586c9289-955d-4e21-a714-8f8e76dd56ba"
    },
    {
        "author": "呂溱",
        "paragraphs": [
            "壯爾盡忠力，耆年保素心。",
            "東門脫圭組，南國傲雲林。",
            "水石排清景，簷楹入翠陰。",
            "雜花春瑩酒，脆葉夜驚禽。",
            "竹月歌欹枕，松風一解襟。",
            "體清塵累去，天得道腴深。",
            "坐有三公適，中無一芥侵。",
            "大恩嗟未報，何日奉觴琴。"
        ],
        "title": "餞光祿兩張卿退居  其一",
        "id": "abb61968-e638-4b64-8c75-33fd0efb2c73"
    },
    {
        "author": "呂溱",
        "paragraphs": [
            "江上築臺遺世塵，堂中虛白見天真。",
            "丹心許國平生事，皓首還家自在身。",
            "水樹芬馨憐茝蕙，雪軒顔色愛松筠。",
            "清時解紱端榮佚，不獨賢哉詠古人。"
        ],
        "title": "餞光祿兩張卿退居  其二",
        "id": "c30d40a9-8f4c-40de-a59c-1afa9529c3f2"
    },
    {
        "author": "呂溱",
        "paragraphs": [
            "九霄離海嶠，一息到天池。"
        ],
        "title": "句",
        "id": "0a9f2267-9da0-4cb0-a706-e9ea47c8621e"
    },
    {
        "author": "呂誨",
        "paragraphs": [
            "冥冥鴻羽在雲天，邈阻風音已十年。",
            "不謂聖朝求治理，尚容遺逸卧林泉。",
            "羨君自有隨時樂，顧我官閒飽晝眠。",
            "應笑無成三黜後，病衰方始賦歸田。"
        ],
        "title": "和邵堯夫見寄",
        "id": "7ef6293a-14e8-476a-9980-b214d478dab9"
    },
    {
        "author": "呂誨",
        "paragraphs": [
            "江頭五日艤輕舟，欲去遲遲更自留。",
            "目斷旌旗暮天闊，龍峰峰上倚層樓。"
        ],
        "title": "寄堯夫三首  其一",
        "id": "d633815f-403c-4df8-957c-4402e954f8f1"
    },
    {
        "author": "呂誨",
        "paragraphs": [
            "去年同作南遷客，今日更持刺史權。",
            "推挽試知民吏意，無因談會向尊前。"
        ],
        "title": "寄堯夫三首  其二",
        "id": "93b76e26-1d25-4e0e-842b-7b9376c7c1b2"
    },
    {
        "author": "呂誨",
        "paragraphs": [
            "碧草茸茸照綠波，暮春歸客興如何。",
            "滄浪應有清渾處，羞見漁人鼓枻歌。"
        ],
        "title": "寄堯夫三首  其三",
        "id": "69fa8885-61f9-4f7f-b385-1629a190359a"
    },
    {
        "author": "呂誨",
        "paragraphs": [
            "我今從帝爲司糾，更有何人植柏臺。"
        ],
        "title": "句  其一",
        "id": "8082e772-c3f4-44c3-a112-c19ce6ac0a9c"
    },
    {
        "author": "呂誨",
        "paragraphs": [
            "料峭東風不易禁。"
        ],
        "title": "句  其二",
        "id": "65b32b8b-21bc-4aba-93fc-d0accd5b46ee"
    },
    {
        "author": "孔延之",
        "paragraphs": [
            "隠安樓閣貫空嵌，絕頂磨霄凝悴嵐。",
            "若到白雲猶未半，憑君更上七星巖。"
        ],
        "title": "七星巖",
        "id": "4d91c9fe-1d21-4ca9-8375-c00b2cbb2090"
    },
    {
        "author": "孔延之",
        "paragraphs": [
            "高山峯峯頂欲參天，蓄怪儲靈遠近傳。",
            "雲岫萬重圍凈土，石門千丈落飛泉。",
            "羣居在昔論三益，少別於今已十年。",
            "繞檻穿雲似蝴蝶，夢魂何夕不翩翩。"
        ],
        "title": "頂山寺",
        "id": "db8c6d0f-5316-40f2-bcca-320489126f4b"
    },
    {
        "author": "孔延之",
        "paragraphs": [
            "天目遠隨雙鳳落，海門遥蹙兩潮趨。"
        ],
        "title": "句",
        "id": "0818b6a1-10c6-4ad0-b340-35303d3769a7"
    },
    {
        "author": "邵亢",
        "paragraphs": [
            "流年直是隙中駒，別後情懷懶似疏。",
            "天上又頒新歲曆，牀頭未答故人書。",
            "殷懃魚雁功曹檄，狼藉杯盤上客魚。",
            "好在仲宣家萬里，從軍苦樂定何如。"
        ],
        "title": "寄吳處厚",
        "id": "dc897e2c-eafe-4401-bac2-caec8a90c0f2"
    },
    {
        "author": "邵亢",
        "paragraphs": [
            "偶分魚竹到稽山，處士林泉一望間。",
            "歲月自隨流水遠，姓名長與白雲閑。",
            "鑑中人去荒遺跡，溪口僧來與舊顔。",
            "何日放船訪巖藪，吾門高第約躋攀。"
        ],
        "title": "方氏故居",
        "id": "129b6b03-12e9-4a97-b93b-c06c5df12fe0"
    },
    {
        "author": "邵亢",
        "paragraphs": [
            "澄江渺渺豫章樓，曾是雙旌再歲留。",
            "五馬解鞍方北上，萬艘蜚栗又南遊。",
            "說棠重到清陰在，埋劍將磨異氣浮。",
            "求得公閒且行樂，即看華髮滿人頭。"
        ],
        "title": "送程給事知越州",
        "id": "371dff3c-9020-4c95-bb0f-c7d9d96d9bc5"
    },
    {
        "author": "邵亢",
        "paragraphs": [
            "子陵臺下山層層，奇峰壯氣橫雲生。",
            "處士溪邊水泚泚，碧波明月涵天清。",
            "老松偃蹇傲世色，綠竹瀟灑吟風聲。",
            "潮頭百仞出海門，飄吳繫越如毛輕。",
            "飛來灘下不敢過，變作平浪歸滄溟。"
        ],
        "title": "題釣臺",
        "id": "102d19ca-2e9f-4486-bfcc-d6769de49961"
    },
    {
        "author": "邵亢",
        "paragraphs": [
            "今春揚子渡，江柳拂人頭。",
            "轉面庭幃遠，傷心歲月流。",
            "練塘荷芰晚，甘露黍禾秋。",
            "此日南歸路，雲閒醉壽丘。"
        ],
        "title": "重過京口",
        "id": "399ac04c-b983-4c12-ae78-5bbb7f0106a2"
    },
    {
        "author": "蔡挺",
        "paragraphs": [
            "青青正是中分天，區種何妨試玉延。",
            "即見引鬚緣夏木，定知如蹠薦冬筵。"
        ],
        "title": "南京種山藥法  其一",
        "id": "1184f876-16fa-454f-8dd7-36890010c797"
    },
    {
        "author": "蔡挺",
        "paragraphs": [
            "潤還御水冰霜結，蔭近堯雲雨露偏。",
            "自裹自題還自愧，揠苗應笑宋人然。"
        ],
        "title": "南京種山藥法  其二",
        "id": "db2c545e-f1db-48b7-9f84-9c0e6d5299d7"
    },
    {
        "author": "蔡挺",
        "paragraphs": [
            "昨夜薰風入舜韶，君王未御正衙朝。",
            "陽暉已得前星助，陰沴潛隨夜雨消。"
        ],
        "title": "皇子生獻詩",
        "id": "f11f290d-5001-42f7-8c08-3a1286bb5619"
    },
    {
        "author": "劉贄",
        "paragraphs": [
            "壇峙麻姑石，溪忘夏禹碑。",
            "物神人所貴，世事遠誰知。"
        ],
        "title": "禹碑",
        "id": "7a7b7bdf-043e-4f2d-9430-88bff96e2074"
    },
    {
        "author": "劉贄",
        "paragraphs": [
            "寺久荒寂無足往，念有子厚彌陀碑。",
            "獨趨一里轉巖腹，剝粉敗赤逢門楣。",
            "亭亭故碑亡舊主，覆以老屋疎且欹。",
            "常嗟古人不可見，尚喜書誌存於斯。",
            "世言書字出心畫，體制類彼人所爲。",
            "子厚少年頗疎雋，字合飄逸往不覊。",
            "胡爲氣質反端厚，至今觀者多有疑。",
            "或云彼以竄農久，志氣軟熟非前時。",
            "或云高才尚薄世，故獨立法無所師。",
            "吾嗟世俗日無理，好惡不正論苦卑。",
            "臆決萬事豈獨此，此書何媿人不知。",
            "碑陰三百四十字，疎瘦勁麗何精奇。",
            "九十二人姓名具，陳績寶曆元年題。",
            "云此子厚二碑者，元和五年刊厥辭。",
            "至是二月始建立，都其事者楊與倪。",
            "塵蒙壁礙世未見，自我訪尋初管之。"
        ],
        "title": "遊後洞詩",
        "id": "be3d47d6-8e8e-4b9c-b419-fe2117c5935d"
    },
    {
        "author": "宋道",
        "paragraphs": [
            "自笑顛狂便歸去，並無穿繫買山錢。"
        ],
        "title": "句",
        "id": "075cba56-b2bc-4a04-b067-74f399624c12"
    },
    {
        "author": "釋道臻",
        "paragraphs": [
            "疑君魂夢在清都。"
        ],
        "title": "句",
        "id": "a76706ae-1ad8-41c3-86df-eefee7345561"
    },
    {
        "author": "高堯輔",
        "paragraphs": [
            "一枕寒聲湘浦雨，滿窗秋色洞庭煙。"
        ],
        "tags": [
            "洞庭湖"
        ],
        "title": "句",
        "id": "3c78777f-fd65-4930-bab7-ac92d3eb2594"
    },
    {
        "author": "顔庶幾",
        "paragraphs": [
            "神地秘靈室，壺天鎖翠微。",
            "歌詠極今古，登臨忘是非。",
            "況有麋鹿侶，堪紉蘭蕙衣。",
            "得志此何遠，豈復懷塵機。"
        ],
        "title": "遊碧落洞同李兟諸公",
        "id": "e8cfdaae-65f2-42c7-bb64-3d1af9d65533"
    },
    {
        "author": "范祥",
        "paragraphs": [
            "全蜀兵符重，霄宸注念勞。",
            "臨戎號人傑，分組得時髦。",
            "軍府威名播，齋壇世閥高。",
            "歷橋題駟馬，揚旆啟三刀。",
            "矍鑠前謀大，澄清此志豪。",
            "忠臣希子貢，民頌繼王褒。",
            "臘市繁千蓋，春江漲萬艘。",
            "浣溪雲粉薄，公暇廢援毫。"
        ],
        "title": "送成都護戎韓舍人",
        "id": "5af59ee1-38bf-4ba1-8f25-9bd0b8ef89ad"
    },
    {
        "author": "徐仲謀",
        "paragraphs": [
            "郫縣七十年，碁布于郊坰。",
            "景德當道衢，寶塔騰青冥。",
            "其間西禪院，地勝景物靈。",
            "何以使索然，中有大藏經。",
            "自從沒官來，卷帙何零丁。",
            "府民納其直，將遷離梵庭。",
            "奇哉陳氏子，覩此而涕零。",
            "謂寺無九部，何以重佛僧。",
            "如人去五臟，何以主神形。",
            "捨財百萬餘，贖之俾安寧。",
            "蘭若皆修飾，具葉重芬馨。",
            "籤函列金玉，堂殿揮丹青。",
            "永以鎮福地，實可壯禪扃。",
            "命僧開寶藏，煌煌如日星。",
            "讀誦香院裏，音響何泠泠。",
            "聞者與見者，如醉而得醒。",
            "豈不獲洪福，深遠於滄溟。",
            "凡人富金帛，安能延百齡。",
            "唯有好善道，聲譽喧雷霆。",
            "高吟二百言，長使郫民聽。"
        ],
        "title": "留題郫縣西禪院古調詩",
        "id": "1d152155-a9b7-4ca3-a6c1-462d20639d94"
    },
    {
        "author": "徐仲謀",
        "paragraphs": [
            "風流人物兩相逢，白傅高文紀漢公。",
            "三圃五亭裝郡景，千花萬卉媚春風。"
        ],
        "title": "白蘋洲",
        "id": "a5869f3f-6468-4640-80be-a8a64b6f016e"
    },
    {
        "author": "徐仲謀",
        "paragraphs": [
            "湖上風濤或泛浮，城南因立鎮湖樓。"
        ],
        "title": "句  其一",
        "id": "f74d5701-0847-4c7a-8737-973c12804043"
    },
    {
        "author": "徐仲謀",
        "paragraphs": [
            "四水交流霅霅聲。"
        ],
        "title": "句  其二",
        "id": "48d43c62-1b4c-41b2-be55-9d2f2ba9ed97"
    },
    {
        "author": "徐仲謀",
        "paragraphs": [
            "郡城重疊聳危樓，最愛清風景物優。"
        ],
        "title": "句  其三",
        "id": "3dd58284-23a2-4069-a0a4-0dc9e8c977a4"
    },
    {
        "author": "徐仲謀",
        "paragraphs": [
            "安寢有時延皓月，閉門無處不清風。"
        ],
        "title": "句  其四",
        "id": "472de74d-9cf7-427b-98ca-4387e84eb08d"
    },
    {
        "author": "徐仲謀",
        "paragraphs": [
            "羅列全如斗極星。"
        ],
        "title": "句  其五",
        "id": "286875b5-95ed-4cab-96e3-28ddf4b328af"
    },
    {
        "author": "張子定",
        "paragraphs": [
            "月標元巳樂嘉辰，興慶煙波漲曉津。",
            "宴集幸聯台衮坐，風流仍繼禊堂春。",
            "蘭亭事古成遺跡，華蕚樓空委路塵。",
            "歌吹滿舡花夾岸，酒帘無處不留人。"
        ],
        "title": "興慶池禊宴",
        "id": "3c06dd07-cf06-4855-bcae-80eecfae5a41"
    },
    {
        "author": "李寔",
        "paragraphs": [
            "自昔聞南國，於今訟已微。",
            "優哉賢墨綬，經始雅軒扉。",
            "白日有餘樂，清風知所歸。",
            "如何心已化，尚寄玉琴徽。"
        ],
        "title": "陝府芮城縣羣賢凉軒詩",
        "id": "dbc40093-75d8-41ba-a1b0-3efeba60f9ec"
    },
    {
        "author": "王庭揚",
        "paragraphs": [
            "宗臣上已宴東池，雅俗嘉賓盛集時。",
            "禊席臨川花照耀，游車分路水逶迤。",
            "賞心唯欲居民樂，縱飲猶虞坐客疲。",
            "獨願我公歸柄用，盡令天下洽春熙。"
        ],
        "title": "興慶池禊宴",
        "id": "8c083e6f-c945-46de-8647-9f94e80f4bea"
    },
    {
        "author": "陳叔度",
        "paragraphs": [
            "綠葉森森迎曉日，雙雙暗結秋霜實。",
            "乾坤造化借風流，陰靈滑稽爲誰匹。",
            "一蔕雙葩心兩同，風力雨綿神其功。",
            "中官始奏獻奇異，祥圖瑞牒揮毫鋒。",
            "四海萬方只一株，繚繞周牆百丈餘。",
            "侍從宮娃共爭取，攀援棘刺血羅襦。",
            "采得溫泉奉金輦，雪瑩肌膚紅玉暖。",
            "合歡當前此物生，上皇都笑天機淺。"
        ],
        "title": "雙皂莢行",
        "id": "40303eca-c248-45cc-a6ae-0522de408103"
    },
    {
        "author": "董士廉",
        "paragraphs": [
            "歲和事簡正韶春，興慶池邊樂衆賓。",
            "尋勝此時追曲水，賞芳良會屬平津。",
            "映花語笑秋千女，隔岸絲簧祓禊人。",
            "深愧薄才叨下幕，酒酣應許吐車茵。"
        ],
        "title": "興慶池禊宴",
        "id": "472b659b-a807-4609-a3e6-851ce8fd0b47"
    },
    {
        "author": "郟修輔",
        "paragraphs": [
            "在昔知何人，鑿破青山骨。",
            "飛泉直下來，千尺瀉倏忽。",
            "兩壁蒼翠間，一陣風雷突。",
            "傍無塵埃蹤，中有蛟龍窟。",
            "寒氣不可響，猛勢豈能屈。",
            "安得當旱年，爲霖濟羣物。"
        ],
        "title": "隠潭",
        "id": "70e1ea61-e946-4541-9f04-651a8be98951"
    },
    {
        "author": "趙濟",
        "paragraphs": [
            "撫封占清境，禊宴協良辰。",
            "物態隨春秀，歌聲洽政淳。",
            "擷芳尋陌綺，泛棹繫波鱗。",
            "天幸陪開府，非才愧席賓。"
        ],
        "title": "興慶池禊宴",
        "id": "1d5c675a-640b-4808-ad71-feda5ffeca83"
    },
    {
        "author": "陳昉",
        "paragraphs": [
            "二十餘年作吏人，後園花木也成林。",
            "盡是筆頭那撚得，枝枝葉葉有寃聲。",
            "刑重惟恐囚人怨，情輕又怕本官嗔。",
            "不知無事早歸去，免得生魂對死魂。"
        ],
        "title": "詩一首",
        "id": "6ff483fd-77ca-4f08-87b8-97b20e04b177"
    },
    {
        "author": "王崇",
        "paragraphs": [
            "渭城楊柳已青青，强駐行人聽渭城。",
            "不問使車歸路遠，且從樽酒滿杯傾。",
            "相逢洮塞休兵後，此去秦川照眼明。",
            "若立螭頭前借箸，且教充國事春耕。"
        ],
        "title": "送王才元入京",
        "id": "1479cb23-23d8-42a3-a355-ab66fd3a711e"
    },
    {
        "author": "王綱",
        "paragraphs": [
            "心地如今不動塵，大千境界百年身。",
            "掩關明月上峯頂，滿座清風生玉津。",
            "雪嶺松筠爲節操，石樓鐘磬度昏晨。",
            "已同七老圖巖壁，便是龍華會裏人。"
        ],
        "title": "詩贈富樂山海公長老",
        "id": "e9a4b645-1103-4f77-b89b-7fe64175fc87"
    },
    {
        "author": "何羣",
        "paragraphs": [
            "鳳頂孤峯聳絕奇，仙家雲馭久棲遲。",
            "飛勝岷嶺元和日，留記山巖景祐時。",
            "水透山阿朝北坎，山開井勢拱南離。",
            "他年殿閣鳴鐘磬，廣運重開帝載熙。"
        ],
        "title": "降真巖",
        "id": "aed40a7a-8ede-41df-9b0e-fc79628632ba"
    },
    {
        "author": "句龍緯",
        "paragraphs": [
            "崎嶇荆門山，叢起爲東阨。",
            "陽岡盤氣勢，陰竇融液脈。",
            "源濯雲根移，流噴石罅拆。",
            "呀呀兩岸間，平澗纔數席。",
            "環岸貯清泚，古鏡照秋色。",
            "恬風不生紋，至底無隠物。",
            "澄輝泛嵐翠，凈影溶天碧。",
            "潛花深冏冏，蔭樹高崒崒。",
            "清光照毛髮，爽氣灑肌骨。",
            "如入冰壺中，亭宇何鮮飾。",
            "缾罌日往來，舉汲易爲力。",
            "短綆何勞人，輕舠恰容客。",
            "當時竟陵翁，老死却不歷。",
            "品第十九泉，遺此良可惜。",
            "此泉惠此土，唯日流不息。",
            "作詩頌惠泉，勉哉君子德。"
        ],
        "title": "題惠泉寄知軍郎中",
        "id": "03f9ceb3-4a9a-41e2-a376-8015d028ea9a"
    },
    {
        "author": "宋球",
        "paragraphs": [
            "玉華山來自何處，巉巉拔立陵紫煙。",
            "上有干雲切霄之蒼松，下有迸崖漱壑之清泉。",
            "長河西來齧山足，燐火白日明峯巔。",
            "浮嵐暖翠入窗戶，六月殿閣風泠然。",
            "我來豈暇弔古蹟，俛仰但喜遺囂喧。",
            "心魂澄澈耳目醒，如脫世故游神僊。",
            "平明却入俗塵去，回首煙蘿羞滿顔。"
        ],
        "title": "玉華山",
        "id": "b4784289-6390-4e0c-893f-99fe73f96957"
    },
    {
        "author": "宋球",
        "paragraphs": [
            "一逕入雲壑，遊人高下行。",
            "綠蘿垂紺幰，屏壁削層城。",
            "山氣蒸衣濕，松風灑面清。",
            "野僧遺萬事，飽聽石泉聲。"
        ],
        "title": "玉華寺",
        "id": "ab0eb18f-f5a7-42a2-adfc-531b6ed20beb"
    },
    {
        "author": "宋球",
        "paragraphs": [
            "遊遍西南轉法輪，歸來挂錫舊溪濱。",
            "師心皎皎潭中月，世俗悠悠几上塵。",
            "白雪眉毫俱晚暮，碧雲章句獨清新。",
            "近來素壁皆圖像，如滿聯成七老人。"
        ],
        "title": "拙詩奉贈富樂山海公禪師",
        "id": "cee4c175-fc92-4397-9590-6cc157cf2b21"
    },
    {
        "author": "張道宗",
        "paragraphs": [
            "玉華山形鬰崷崒，白晝莽蒼常生煙。",
            "近村百家濕翠黛，陰崖千尺淙寒泉。",
            "山根宛轉抱河曲，河流倒影浸碧巔。",
            "文皇性熱不奈暑，當時宮此安徒然。",
            "得非遍選天下勝，莫如茲地無煩喧。",
            "蹔遊已駭非俗骨，久駐直恐成真仙。",
            "何當借得神畫筆，霜綃十幅圖孱顔。"
        ],
        "title": "玉華山",
        "id": "452a2f7d-040f-4286-9d1a-6f0347d8f19c"
    },
    {
        "author": "張道宗",
        "paragraphs": [
            "殿閣依山古，尋春閑客行。",
            "誰知唐帝館，今在梵王城。",
            "禾黍傷時變，松篁入夜清。",
            "惟餘碧巖溜，依舊昔年聲。"
        ],
        "title": "玉華寺",
        "id": "e2693410-f0f1-452d-8d72-a74cef0710fb"
    },
    {
        "author": "馮介",
        "paragraphs": [
            "及時行樂慰刀州，曉背重城信馬頭。",
            "彩石散隨香被去，芳塵紛逐鈿車流。",
            "悤悤曲水當年會，草草東山舊日遊。",
            "不是海雲今獨勝，清風長共好詩留。"
        ],
        "title": "和吳公仲庶遊海雲寺",
        "id": "113c5632-06ed-4293-81d9-8d40a1d5687a"
    },
    {
        "author": "馮介",
        "paragraphs": [
            "白雲處士來觀樂，翠黛佳人笑繫甌。"
        ],
        "title": "句  其一",
        "id": "fbb58415-0257-4fdc-98ca-5eaec6f278c2"
    },
    {
        "author": "馮介",
        "paragraphs": [
            "坐上繫甌清似玉，檻前流水碧如藍。"
        ],
        "title": "句  其二",
        "id": "530b031f-6ab0-4a96-8295-ced17c0e1afb"
    },
    {
        "author": "金君卿",
        "paragraphs": [
            "元精生俊臣，其器疏以博。",
            "渾玉謝雕鎸，古樂鎮浮薄。",
            "文章發粹藴，雲漢相紛搏。",
            "軒昂仕路間，獨立羣雞鶴。",
            "朝端聳風采，衆聽嘉蹇諤。",
            "緣飾吏事餘，中有名教樂。",
            "按獄袪煩苛，餽糧得豐約。",
            "邛蜀號險艱，靜制猶扃鑰。",
            "歸來奏成績，高議凌霄鶚。",
            "往釐東南計，詎足煩精畧。",
            "中道發詔書，飛榮上天閣。",
            "抗旌出五嶺，廣府開巨幕。",
            "提封犬牙制，被海珠貝錯。",
            "況當蠻獠衝，尚苦蜂蠆蠚。",
            "日望公之來，坐見起民瘼。",
            "先聲百粵外，猾寇千里却。",
            "行當靜海隅，天步清且廓。",
            "栖栖外臺吏，正困韁鏁縛。",
            "忻聞大旆過，一見如刮膜。",
            "下坐聽語言，渴引醇酎酌。",
            "退嗟蠅蟲癡，敢議驥尾託。",
            "願公南轅還，四海霖雨作。",
            "嘻噓和氣行，瞬息羣動躍。",
            "及此分寸苗，庶幾秋有穫。"
        ],
        "title": "代人送廣州劉待制",
        "id": "e3b55f03-dec0-42e3-bc73-ce3b4ebbf183"
    },
    {
        "author": "金君卿",
        "paragraphs": [
            "險途吁可憎，淺俗寖澆競。",
            "進物莫若利，趨時不如佞。",
            "吾道何由亨，讒人方醜正。",
            "予生與時戾，所賦得剛勁。",
            "力古恥浮文，論經斥非聖。",
            "强勉悅時事，難乎易天性。",
            "木舌不卷柔，枯株微蔭映。",
            "沿洄避風波，進退觸機穽。",
            "八載脫流銓，恩與萬家令。",
            "移官瘴嶺下，親闈阻溫凊。",
            "南荒地多暑，嵐氛午猶暝。",
            "因思古令尹，舒慘繫民命。",
            "士元都下治，汲黯辭以病。",
            "幾欲慕伊人，去就得非輕。",
            "雖然萬夫長，亦足觀以政。",
            "升進由漸階，困窮亦前定。",
            "所以勤吏術，敺民一其行。",
            "澄清疏浚源，披攘塞邪徑。",
            "吏手不得縱，奸豪無敢橫。",
            "訓染所難入，未免加笞榜。",
            "宿黠殊欲悛，良民適相慶。",
            "僅慰百里心，莫聳四海聽。",
            "世人重苟且，耳目非卓夐。",
            "庸兒難共議，寧與智者爭。",
            "咄哉蠅蟲癡，不喜圭玉瑩。",
            "爾舌徒揚箕，吾心本如鏡。",
            "質諸古聖賢，周孔與楊孟。",
            "當時窮達間，猶不免譏評。",
            "況於吾徒者，得謗適爲幸。",
            "丈夫抱事業，力行以待聘。",
            "神龍潛于淵，不恥羣蛙黽。",
            "騏驥縶于野，無嫌困泥濘。",
            "一旦亨天衢，挺身立朝廷。",
            "禮義張國維，威福尊君柄。",
            "接武臯夔際，致主勛華盛。",
            "名將日月垂，功與天地並。",
            "彼已烏足論，攎懷成笑詠。"
        ],
        "title": "南埜書懷",
        "id": "e403dc47-8432-4576-89d6-7d5b0fd4314c"
    },
    {
        "author": "金君卿",
        "paragraphs": [
            "名藍壓城闉，巀岌聳雙檜。",
            "得地不孤立，陵風自相對。",
            "根盤乖龍獰，葉剪蒼璧碎。",
            "交柯紐頑銅，疊影森翠蓋。",
            "勁無絲蘿託，直與松柏配。",
            "爭高丈夫氣，恥學兒女態。",
            "雪霜正柔落，草木任顛沛。",
            "同心歲寒間，正色煙霞外。",
            "斧斤未翦拂，志節已高邁。",
            "出羣才可驚，有作器必大。",
            "考室須棟隆，濟川俟舟載。"
        ],
        "title": "雙檜分題",
        "id": "4507f623-252c-4b50-b37d-1e36f2ac0e38"
    },
    {
        "author": "金君卿",
        "paragraphs": [
            "危亭揭池心，池水表且滑。",
            "九秋煙露濃，四面芙蓉發。",
            "此時浩歌去，萬事不掛舌。",
            "把酒酣清風，投竿釣明月。"
        ],
        "title": "區著作湘潭舊隠有二亭焉求詩以歸",
        "id": "1735fa08-b5bf-4668-aa6f-b388d29e0106"
    },
    {
        "author": "金君卿",
        "paragraphs": [
            "一徑入叢深，四軒森翠玉。",
            "紅塵不到處，清秋長在目。",
            "主人厭薄官，欲躡高士躅。",
            "日日念此君，招我湘江曲。"
        ],
        "title": "寄題張秀才此君亭",
        "id": "8283f40c-cd73-4674-ab81-0ccf29b0c6a6"
    },
    {
        "author": "金君卿",
        "paragraphs": [
            "危壁敞新軒，西風滿蘭芷。",
            "披襟豁萬慮，舉目照千里。",
            "丈夫固有待，澄清不虛紀。",
            "勾稽職雖賤，爲仁決由己。",
            "芳盛無良苗，源污無潔水。",
            "願推天下心，先從邑中始。"
        ],
        "title": "題胡主簿澄清軒",
        "id": "4bfba6dd-598f-4262-b670-8674ee745c06"
    },
    {
        "author": "金君卿",
        "paragraphs": [
            "水從照亭來，蕩漾涵秋凈。",
            "樓臺闞空渺，倒影入明鏡。",
            "溪山久寂寥，勝遊誰與並。",
            "新月生暮寒，謳歌發漁艇。"
        ],
        "title": "過姑孰溪觀李白舊詩洎樂天弔太白墳短句因而繼和",
        "id": "a7da1c32-3903-4089-ae63-81cb70e99463"
    },
    {
        "author": "金君卿",
        "paragraphs": [
            "風流六朝士，曾此登高岑。",
            "太白訪幽蹤，飄飄成微吟。",
            "牧之感遺事，名字留碑陰。",
            "我來徒感慨，千載一披襟。"
        ],
        "title": "淩歊臺",
        "id": "db05be5f-a1b3-4136-ad21-6035176aca9c"
    },
    {
        "author": "金君卿",
        "paragraphs": [
            "洪河貫中州，隨汴鑿支流。",
            "滔滔萬里來，禹浪東南浮。",
            "糧道所由濟，日逝千斯舟。",
            "嗟哉隋皇帝，禍起江都遊。",
            "先身不先民，及樂不及憂。",
            "遠棄宗室重，死作社稷羞。",
            "胡爲得民力，舉鍤成巨溝。",
            "後來蒙其利，厥功固難酬。",
            "願思所以失，宴安仍仇讎。"
        ],
        "title": "汴渠",
        "id": "2fa2d3e6-cc68-46b0-a6aa-92b12235a384"
    },
    {
        "author": "金君卿",
        "paragraphs": [
            "欲知慈姥心，看此磯上竹。",
            "四時無改易，一節念幽猶。",
            "蟠根石罅牢，倒影潭心綠。",
            "直恐霜雪姿，化爲水蒼玉。"
        ],
        "title": "慈竹",
        "id": "64f898b8-19f9-432e-842c-dfcce437b529"
    },
    {
        "author": "金君卿",
        "paragraphs": [
            "人皆哭仲途，我獨悲卿材。",
            "仲途於卿材，猶賜也與回。",
            "回行不可泯，孔絃有餘哀。",
            "卿材不偶聖，人孰知賢哉。",
            "龍馬駕鼓車，不如一駑駘。",
            "燕金正掛賞，痛惜骨已埋。",
            "操舟過君家，登山甫徘徊。",
            "墓樹忽成拱，犯雪色不摧。",
            "携觴奠其下，淚涕霑蒼苔。"
        ],
        "title": "哭劉卿材",
        "id": "9cac2820-3b3b-4594-9c88-bfbed77634c0"
    },
    {
        "author": "金君卿",
        "paragraphs": [
            "島樹壓叢雲，波光鋪寒雪。",
            "迥浸寒無暑，平空曉猶月。",
            "呂父已入周，范蠡未辭越。",
            "扁舟誰與同，浩歌幾千闋。"
        ],
        "title": "丹陽湖",
        "id": "82c0f2e4-ea9e-48d6-8710-91c970681ce1"
    },
    {
        "author": "金君卿",
        "paragraphs": [
            "縣舍敵幽居，蕭然敞軒檻。",
            "高迎遠峯入，下與新池闞。",
            "清景月生晝，寒光冰滿鑑。",
            "狎鳥自相得，輕舠不容泛。",
            "對此須澄心，宜哉水爲鑒。"
        ],
        "title": "留題楊子陸清照亭",
        "id": "28e18434-40ab-4f9e-897f-ac1837d0965e"
    },
    {
        "author": "金君卿",
        "paragraphs": [
            "欹危煙靄間，覆壓山岳半。",
            "境窮天地寒，氣古金碧爛。",
            "泉源長清霽，雲木杳淩亂。",
            "尋高下來遠，白日己西竄。"
        ],
        "title": "書簡寂觀",
        "id": "54f02229-df79-4bb5-8dee-a6334cf7d0c3"
    },
    {
        "author": "金君卿",
        "paragraphs": [
            "益也非庸僧，黄卷粗漁獵。",
            "身雖闤闠中，恥與喧囂接。",
            "朝彈側楸局，暮杵青黏葉。",
            "妙理脫扃鍵，高談騰輔頰。",
            "繄予困韁鎖，荏苒尚吏牒。",
            "不見才七年，霜髭已盈鑷。",
            "借問何所因，苦吟詩滿篋。"
        ],
        "title": "贈僧惟益",
        "id": "50d6b097-c408-4725-beff-39cfe42c38ed"
    },
    {
        "author": "金君卿",
        "paragraphs": [
            "僧如靈辯者，翹枝秀叢林。",
            "浩蕩遊九州，窮奇發清吟。",
            "巨軸謁明光，朝奏暮拜恩。",
            "䓞袍拂天香，珍重如腰銀。",
            "逸足不可羈，歸雲渺無根。",
            "清明汴口開，一葉東南奔。",
            "故山盤冰溪，百尺數纖鱗。",
            "洗耳外名教，灑然鷗鷺羣。",
            "應笑未歸客，青衫京洛塵。"
        ],
        "title": "僧靈辯南歸",
        "id": "011e0d84-5c26-4b72-98c7-723d5093108b"
    },
    {
        "author": "金君卿",
        "paragraphs": [
            "聖賢不世出，會合未可知。",
            "朝廷餘百年，天將右重熙。",
            "經綸須得人，公爲生斯時。",
            "維時秋九月，爽氣橫海涯。",
            "三葉凋階蓂，嘉夢符熊羆。",
            "豈特鍾嶽靈，囊括昴與箕。",
            "夾山州之望，罄竭敢自私。",
            "復疑於其來，釋老親抱持。",
            "道貌瑩襁褓，公相乃餘姿。",
            "勝衣惜寸陰，問學俱忘疲。",
            "過目已解悟，知妙初無師。",
            "峨冠踐場屋，發策趨丹墀。",
            "儒館聊稅息，偉望臨華夷。",
            "知公離能盡，荆公每嗟咨。",
            "謂與公所學，展矣無可疑。",
            "所憂異世習，老不見設施。",
            "勃興得神考，丞弼須臯夔。",
            "公始在勸講，朝夕輸論思。",
            "君臣由一德，協合踰塤篪。",
            "法度日新美，小不遺毫釐。",
            "銜恤俄去位，虛佇同調饑。",
            "迨歸不閱歲，再遷居近司。",
            "荆公鎮江左，成績憂廢隳。",
            "潤色固頼何，可但如曹隨。",
            "一朝困憸言，補外垂士朞。",
            "眷倚晚益厚，爰立茲可期。",
            "先帝遣神游，登用多非宜。",
            "恭默久不言，狙詐事謾欺。",
            "經始稽典墳，利澤覃四維。",
            "反指爲虛政，屏棄無孑遺。",
            "勳舊比共驩，東南困流離。",
            "高懷信安恬，國爾關盛衰。",
            "所增在式廓，上帝初耆之。",
            "年來闢四門，比德皆紛披。",
            "羣才得彙征，靈光動晨曦。",
            "而公屈方面，疑歎均一辭。",
            "肇此始生日，川至來繁禧。",
            "矧上思肯構，繩墨繄誰尸。",
            "典策備廣庭，三節方星馳。",
            "歸與廟堂上，百辟勞瞻儀。",
            "步趨謝几杖，康寧見期頤。",
            "阜俗猶禔身，溫飽兼惸嫠。",
            "陶冶既禮樂，於變無澆漓。",
            "英聲播金石，是皆出人爲。",
            "公媲自黥劓，了不見成虧。",
            "莊周肆詆訿，所以尊孔尼。",
            "發揮自公手，千載無沉迷。",
            "邦人申壽祝，稚艾肩相隨。",
            "具幸公少留，此語真愚癡。"
        ],
        "title": "文相生日",
        "id": "2a740ed5-02ac-4048-b770-ab48ca08cd90"
    },
    {
        "author": "金君卿",
        "paragraphs": [
            "凡物以怪見憎嫉，爾獨何爲人采拂。",
            "巉頑累疊百千狀，人獸鬼魅相髣髴。",
            "裸蠻面縛夷吾囚，日剝風皴子胥骨。",
            "比干愛主心見剖，孫子兼人足先刖。",
            "枯龜灼墨足兆坼，蟄蛇驚春暫蟠屈。",
            "古器斷爛猶斵雕，老木鱗皴半枯杌。",
            "僧軒閑殺日月長，劚地擠排破煙鬰。",
            "簷溜滴窮蛾子垤，蔓延引入蝸牛窟。",
            "我來不以爾貌取，所愛鏗然最堅質。",
            "終當鍛鍊持補天，安此兀兀爲玩物。"
        ],
        "title": "怪石",
        "id": "25c1d93f-9671-4a94-ab36-cbbd88f992c2"
    },
    {
        "author": "金君卿",
        "paragraphs": [
            "貢章湍險吁可驚，岸翻石走轟雷霆。",
            "崩奔出贑一千里，江勢到此纔淵渟。",
            "道山仙府相照映，盤泊下飲蒼龍精。",
            "金沙洗淘洲嶼出，紅紫錯雜圍春城。",
            "郡臺峨空壓萬瓦，況值開霽宜高明。",
            "老郎官冷厭韁鎖，亦有罇酒難獨傾。",
            "旋烹茗粥別官佐，明朝又作新昌行。"
        ],
        "title": "清江臺",
        "id": "c2b7efce-00cc-4aa5-9980-7ac0a258d7b6"
    },
    {
        "author": "金君卿",
        "paragraphs": [
            "百流南瀉昌江潯，涵光吐潤生良金。",
            "從前良令固無幾，矧復惠政留于今。",
            "四十年來耆舊語，李謝劉楊遺愛深。",
            "高君氣象又宏遠，能以和易調羣心。",
            "政平訟簡日多暇，遠囂淩俗開胸襟。",
            "旋治東園敞軒闥，四睇環聳千高岑。",
            "已占溪山足清思，更添桃李成濃陰。",
            "斯亭不獨與民樂，樂得賢者同登臨。",
            "嗟予萬思走燕趙，弱羽歸飛思故林。",
            "空吟絕致未能往，徙倚南風聊寄音。"
        ],
        "title": "寄題浮梁縣豐樂亭",
        "id": "04af31be-4928-44d0-8ff3-532a5f1b22db"
    },
    {
        "author": "金君卿",
        "paragraphs": [
            "鄱陽才子鍾慶門，巍冠大带何紛紛。",
            "誠心樂道自頤養，霧豹蔚彧珍其文。",
            "朱欄碧瓦江之垠，更敞高閣淩煙氛。",
            "烟中數岫列窗牖，急雨洗出青無痕。",
            "乍來耳目益開爽，況日文酒酣天真。",
            "前年詔下起嵓隠，子直奮起軒浮雲。",
            "不嫌官小喜及養，斂板歸拜高堂親。",
            "子方歸寧亦同樂，與子登眺開芳樽。",
            "定交酌壽雖所愧，相望蘭桂長清芬。"
        ],
        "title": "留題張氏頤文閣",
        "id": "6ac60c78-1aa5-4c7e-a570-3a3d8625e907"
    },
    {
        "author": "金君卿",
        "paragraphs": [
            "輕舟晚過長蘆渡，西風吹帆落沙溆。",
            "空桑古市漁家烟，信步閑尋石城去。",
            "石城苦遠日苦晚，崎嶇半入龍山路。",
            "山回路轉翹林處，披開白雲見幽寺。",
            "家菊海榴矜晚芳，落華鳴泉足秋思。",
            "野叟耕塚出壞石，虛城埋狐井射鮒。",
            "老僧推門揖我入，古碣荒唐草中覷。",
            "仰天一笑六朝事，過鴈書天作文字。"
        ],
        "title": "九日過長蘆泊小港留題龍山古寺",
        "id": "f6321533-1528-47ae-af1f-5289679114a8"
    },
    {
        "author": "金君卿",
        "paragraphs": [
            "衡陽崗阜羣龍奔，截起萬仞磨天閽。",
            "宿雲收蹤著平地，星辰滿軒斗可捫。",
            "河漢鴻湧巖泉噴，六月飛雪冰木根。",
            "下視吳楚區域分，衆山培塿烏足云。",
            "我來環走竟朝曛，擺脫韁鎖忘塵紛。",
            "更聞高論益清曠，如挹仙袂遊崑崙。"
        ],
        "title": "留雲山居呈長老元禪師",
        "id": "1dda9cf7-4d21-407b-854c-ed569f24e1ca"
    },
    {
        "author": "金君卿",
        "paragraphs": [
            "羣山四向盤青雲，山足一徑縈雲根。",
            "拂雲截徑敞軒檻，檻外百卉鋪重茵。",
            "矜春哆哆弄顔色，散漫紅紫何紛紛。",
            "主人養高不累俗，欲以清節遺子孫。",
            "剪花芟草植修竹，半卷畫籜含霜筠。",
            "漸迎風露竟百畝，碧油黕地無纖塵。",
            "對之氣思自瀟灑，行吟足以窮朝曛。",
            "吾居接境未始到，手馳大筆胡能云。",
            "勸子無渝歲寒操，惟日虛心比此君。"
        ],
        "title": "寄題張秀才此君亭",
        "id": "b4dbf4ac-ecdd-46f2-acf1-7009102dae68"
    },
    {
        "author": "金君卿",
        "paragraphs": [
            "聖門高弟游淵源，當時所得惟十賢。",
            "科張言行政與學，兼此四者誰能然。",
            "公含天資得具美，出文入武材謨全。",
            "軒昂盛時進以道，行高德鉅齊回騫。",
            "發爲文章動驚俗，邈與游夏爭差肩。",
            "手鑿大竅破混沌，分得清濁歸坤乾。",
            "斯文去聖日已遠，泯塞不絕猶涓涓。",
            "公恢吾儒獨振起，力引巨海吞百川。",
            "周旋六經後諸子，陟彼泰山望八埏。",
            "提携千篇去奏御，列宿環拱分經躔。",
            "章韶夏濩忽冥昧，琥璜圭璧慙雕鎸。",
            "詞雄語險氣復銳，猛將正怒揮戈鋋。",
            "羣邪衆枉困淩暴，辟易萬里窮無邊。",
            "飛名禁林號獨步，多士仰則猶權衡。",
            "惟時朝廷政不一，衆口噤暗同寒蟬。",
            "公鬰奇材未得吐，盤虹積玉胸中填。",
            "囊書萬言究大政，徑欲鍛石持補天。",
            "自從諫言抉心膽，慷慨大論君之前。",
            "采詩上誦關雎化，稽古下陳無逸篇。",
            "材高於時衆所忌，讒機巧網相包纏。",
            "如公之言遽見斥，嗟嗟吾道何其邅。",
            "上思賈生久不見，一日開悟俄詔還。",
            "歸來復踐諫諍列，正似猛矢加勁弦。",
            "遂登天閣承顧問，凡日三接親邃延。",
            "乃眷京畿作大尹，有美聞望如庭堅。",
            "公言臣節矧可奪，寧方而折何能圓。",
            "咄哉小人正用事，亦以茅茹相引牽。",
            "大凡威福自人主，其下臣子敢得專。",
            "設若園林養材木，腐枝朽枿須剝刓。",
            "方今之患猶大腫，未得良藥何能痊。",
            "大書斥言不忌諱，貫理若以珠貝穿。",
            "天子爲之徹旒纊，樂以從諫如轉鏇。",
            "退思謂言即施設，返逆衆耳遭訶訮。",
            "黄鵠孤飛下太液，勢力不勝梟與鳶。",
            "遭罹綱羅不得奮，擺翮垂翅江之壖。",
            "身雖江湖豈云樂，與國憂戚常悁悁。",
            "謂時久安慮必遠，往往達旦目不眩。",
            "俄而烽警半夜至，黠羌豕哾窺西偏。",
            "廟堂奇兵不施設，主帥肉食驕且孱。",
            "王師之行屢挫衄，邊邑騷動何喧闐。",
            "朝廷方議擇儒將，諍臣列奏飛封牋。",
            "起公于西代天討，推轂以送操中權。",
            "奉師尊行天子命，德望遠振威先零。",
            "指揮風行紀律定，士卒增氣百十年。",
            "先期長戈斷爾臂，隨以巨杵春其咽。",
            "羣兇膽落禁不發，若卵壓以泰華巔。",
            "諭以天意使安然，踧踖聞命敢不虔。",
            "西人父子相得喜，咸愈大癘就粥饘。",
            "帝曰於予薦太廟，拾得巨鼎容牲牷。",
            "遂以公歸贊大政，思納治道於平平。",
            "公言一物未云獲，惴惴若己推諸淵。",
            "觀今正得仲舒策，夫欲善治須改絃。",
            "公孫之才卒克用，救弊一變期朞年。",
            "國僑首議立謗政，習俗未久非所便。",
            "祁寒暑雨輔天令，嗟爾小人猶怨焉。",
            "甚哉仁義豈迂闊，言未及吐讒人㘋。",
            "邊氓方復思召虎，謂以王命來旬宣。",
            "公揚天休布惠澤，一切苛政咸使蠲。",
            "期民陶然釋重負，時雨驟作蘇枯薦。",
            "被甲邊士衆千旅，又煦鳬藻相依沿。",
            "狡兔竄縮飛鳥伏，良弓收勢藏諸鞬。",
            "時將勞還亟大用，上書願得東南遷。",
            "帝曰老臣重休息，方且畀汝南陽田。",
            "南陽之民悅以化，焱若暖氣來窮燕。",
            "隆冬寒嚴雪積苦，赤子乳負蒙裘氈。",
            "上方南顧孰予濟，頼公往鎮蘇民編。",
            "江東百城控越絕，齊俗輕剽窮奢妍。",
            "三民勞力事故教，揖揖蟻蚋團腥膻。",
            "望公子來日以治，坐使薄惡隨面悛。",
            "雖然一方仰其賜，安得爲惠周幅員。",
            "吾民倥侗豈有識，瞻望德業何拳拳。",
            "凄然末學門下客，憶昨捨耕趨士聯。",
            "飯蔬飲水亦云樂，勉望箕業猶桮捲。",
            "于時鄱陽被公化，樂以教育爲民先。",
            "公嗟吾儒實已落，勉勉欲以經義傳。",
            "强扶駑駘決遠到，足力不騁煩笞鞭。",
            "漸摩師教日已久，有類汙壤遭坯埏。",
            "良工遇物以規矩，方圓大小隨陶甄。",
            "鍛磨拂拭僅成器，未省所用何如旃。",
            "逢時清明輒自喜，才卵而翼思翩翾。",
            "幸歌嘉魚樂賢者，數罟不棄鱅與鰱。",
            "區區一入太常選，誰顧尺蠖猶連蜷。",
            "退思生成有本末，未能豈敢忘蹄筌。",
            "公時提師出萬里，一伏門下無由緣。",
            "皇皇寸祿及親養，乃以名字歸冬銓。",
            "度量未免習爲吏，束縛日以官事煎。",
            "方愚動與時事戾，進退坎埳誰與憐。",
            "男兒三十志未就，却顧文字羞丹鉛。",
            "營營孤飛失所託，恥與燕雀爭連翩。",
            "願奮羽翰脫榛棘，日逐鳳鳥翔飛煙。",
            "跋公之門已俯附，孑孑旆旞當風褰。",
            "十年始得拜車下，若出穢藪遊飛僊。",
            "公之聲名世軻愈，民望其賜猶蹇連。",
            "況當景盛天子聖，將議明堂張九筵。",
            "肯如大過棟已橈，方購梁木扶其顛。",
            "定須籠材器所用，鳩斂天下無棄捐。",
            "經營架構非一幹，願得身備栭與椽。",
            "公歸輔成此基構，手斡元化隨天旋。",
            "致君無爲坐以治，四氣成順豈有愆。",
            "自然民物日陶遂，返我薄俗如羲顓。"
        ],
        "tags": [
            "泰山"
        ],
        "title": "范資政移鎮杭州一百韻",
        "id": "249151d2-356d-4446-b612-7e3817a3b7fc"
    },
    {
        "author": "金君卿",
        "paragraphs": [
            "江陰滄漭雲四垂，風蘋雨杜饒秋悲。",
            "孤檣轉汀落處晚，漁歌傲笑鷗羣疑。",
            "肥魚新酒且可挹，萬緒一破忘者誰。",
            "驚波到枕不成夢，鴻聲半夜東南飛。"
        ],
        "title": "夜泊竹篠港寄鄱陽朱安石",
        "id": "273896d0-50c0-4207-9f0b-957bba31e494"
    },
    {
        "author": "金君卿",
        "paragraphs": [
            "虹堤崛起開危軒，四徹空曠圍山川。",
            "刺天萬里煙樹外，破浪一去風中船。",
            "青黄亂眼裂春錦，鳴聲聒耳驚秋蟬。",
            "亭前深處不百尺，神物窟此猶安然。"
        ],
        "title": "和李公素舍人真州通濟亭詩",
        "id": "05c699ae-b155-47c1-9b43-8d5cee38327e"
    },
    {
        "author": "金君卿",
        "paragraphs": [
            "累聖傳真蹟，天苞炳瑞文。",
            "珍藏留紫禁，寶構拂叢雲。",
            "焜燿三辰爛，周旋八體分。",
            "宸心追睿轍，尤念保邦勤。"
        ],
        "title": "和御製觀龍圖閣三聖御書",
        "id": "6050b4ce-2036-4b58-b717-b32619a62d11"
    },
    {
        "author": "金君卿",
        "paragraphs": [
            "此行非遠別，何用慘離顔。",
            "縱棹谿亭外，清歌罇酒間。",
            "相期在西笑，從此望南還。",
            "歸去重回首，夕陽江外山。"
        ],
        "title": "送張明遠歸丹陽",
        "id": "ae7372bf-2672-46f9-926b-f407f1d679ce"
    },
    {
        "author": "金君卿",
        "paragraphs": [
            "官小事如麻，去官書滿車。",
            "干時不得薦，垂翅又還家。",
            "知命獨無愧，沉英衆所嗟。",
            "風波信一葉，流落向天涯。"
        ],
        "title": "張子禮鎖廳下第南歸",
        "id": "1ac0ae19-da5b-4ced-837f-368ed6eb6876"
    },
    {
        "author": "金君卿",
        "paragraphs": [
            "養志浮名外，潛神聖壺中。",
            "誠心如自得，樂事固無窮。",
            "齋靜橫賓榻，詩成促遞筩。",
            "英瓊何以報，惟有四般同。"
        ],
        "title": "寄題廣信鄭倅潛道齋",
        "id": "5b024e8e-2f6e-405c-9a86-4dca614ed505"
    },
    {
        "author": "金君卿",
        "paragraphs": [
            "巨區苦行役，今日又東歸。",
            "攬轡月盈把，出林霜滿衣。",
            "眼看風葉亂，心逐野雲飛。",
            "稅馬山前驛，長天又落暉。"
        ],
        "title": "淝山東歸",
        "id": "309f9f2d-d010-455f-88f5-e00724eb1141"
    },
    {
        "author": "金君卿",
        "paragraphs": [
            "帝構籠多士，春官喜得人。",
            "慶氛騰寶札，睿睠寵詞臣。",
            "敞第張層構，傳家號絕珍。",
            "更藏書萬卷，酣咏樂天鈞。"
        ],
        "title": "寄題畢郎中宅御書閣",
        "id": "b725afbc-e691-4fb9-b911-62196ef691ec"
    },
    {
        "author": "金君卿",
        "paragraphs": [
            "壯矣尚無成，區區京國行。",
            "食貧諳世態，卧病見交情。",
            "萬事風埃過，寸心霜雪明。",
            "誰知丈夫志，日月照功名。"
        ],
        "title": "病間偶作",
        "id": "994733e2-d011-49de-8ec8-dab0bde4e073"
    },
    {
        "author": "金君卿",
        "paragraphs": [
            "睿讚釋真筌，惟師得本原。",
            "歌時詩百首，祝聖頌千言。",
            "巨軸朝聞御，方袍夕拜恩。",
            "江南歸舊隠，高卧老乾坤。"
        ],
        "title": "靈辯大師歸江南",
        "id": "a145d960-3e1e-4239-96b2-c48c25a9cbb0"
    },
    {
        "author": "金君卿",
        "paragraphs": [
            "勢壓最高峯，四軒橫斷虹。",
            "江山形勝外，疆埸畫圖中。",
            "景物浩無主，塵襟到即空。",
            "何須遲炎暑，特地揖清風。"
        ],
        "title": "清風閣",
        "id": "c2f01ee5-7566-4b75-bf68-a8fe650b9b3b"
    },
    {
        "author": "金君卿",
        "paragraphs": [
            "霜曉禁寒色不摧，若論花品是奇材。",
            "紅如錦帳香囊綻，黄似霓裳舞袖開。",
            "幸與畹蘭同素景，恥隨籬槿委輕埃。",
            "郡齋得地逢嘉賞，不逐羣英爛漫栽。"
        ],
        "title": "戚郎中紅黄拒霜花",
        "id": "c65b028d-63ac-44a1-a0e5-aebd631e42a8"
    },
    {
        "author": "金君卿",
        "paragraphs": [
            "山壓重江萬里波，半空精鐵鎖嵯峨。",
            "先生死去雲情薄，六國興來佛事多。",
            "萬剎金蓮開碧落，一祠茅竹蔽叢蘿。",
            "遊人但逐僧歸去，古隠荒凉誰肯過。"
        ],
        "tags": [
            "庐山"
        ],
        "title": "題晉匡廬先生廟",
        "id": "a56a7ee1-8b7c-41d1-9a0e-4504f9e9f464"
    },
    {
        "author": "金君卿",
        "paragraphs": [
            "光摇劍外使星還，天閣平躋侍從班。",
            "暫命剖符開廣府，先聲指日定諸蠻。",
            "浮江大斾翩翻去，過嶺新恩次第頒。",
            "濟俗有謀方適用，卷舒應在笑談間。"
        ],
        "title": "送廣州劉待制",
        "id": "991f4464-d9de-4130-93f4-3f5027d4538d"
    },
    {
        "author": "金君卿",
        "paragraphs": [
            "偶憶去年逃暑飲，與君通夕屢忘歸。",
            "旋沽美酒開罇淥，更買新魚斫鱠肥。",
            "今日忽驚池水漲，小亭依舊柳陰圍。",
            "停舟待月波心去，携手相過莫我違。"
        ],
        "title": "招王闞二同年",
        "id": "3b44c4ca-1200-46a2-9cd4-91e356251dc8"
    },
    {
        "author": "金君卿",
        "paragraphs": [
            "峨峨武步對精廬，潄玉寒泉灌石渠。",
            "醅脚滿篘先臘釀，茗叢棲塢及春鋤。",
            "清風儔侶簷前竹，黄卷生涯架上書。",
            "養志待時應自信，臨邛人莫誚相如。"
        ],
        "title": "寄題六安縣徐介夫園亭",
        "id": "4d0ae2c7-c17a-4ca3-af44-cf21254d510b"
    },
    {
        "author": "金君卿",
        "paragraphs": [
            "惠政多應草木知，藕花呈瑞向西池。",
            "雙紅共蒂初含笑，衆卉千名總合奇。",
            "寵降帝妃媯汭日，恍迷仙佩漢臯時。",
            "若教潘令河陽見，肯羨東風桃李枝。"
        ],
        "title": "瑞金縣西池雙蓮汪簿有詩見寄因以和之",
        "id": "f82cb746-043c-471d-896a-a2421e32e90a"
    },
    {
        "author": "金君卿",
        "paragraphs": [
            "雨收平淀飲殘虹，蘋末無風碧印空。",
            "寒凈渾疑踏冰去，清光直欲貯胸中。",
            "客檣隠隠逐飛鳥，釣舸悠悠任轉蓬。",
            "日暮韓隄猶極望，却將耕稼問漁翁。"
        ],
        "title": "南塘閑泛二首  其一",
        "id": "1d1e012a-17ba-4156-8430-0e3e90703ea4"
    },
    {
        "author": "金君卿",
        "paragraphs": [
            "水鄉真箇似三吳，碧淀涵秋水鑑湖。",
            "十里香風起蓮萼，半空飛雪下鷗雛。",
            "隄森古木嚴征仗，塞繚方田展角圖。",
            "閑艤洛陽橋畔飲，風濤還到此中無。"
        ],
        "title": "南塘閑泛二首  其二",
        "id": "34aa0a8e-5307-4805-b7dd-0e2ce274a306"
    },
    {
        "author": "金君卿",
        "paragraphs": [
            "水光烟色滿南塘，十里橫連古戰堭。",
            "千頃芋畦楸罫局，萬章雲木羽林鎗。",
            "漁歌鬧處菱花紫，田婦歸時秫穗黄。",
            "賢守公餘行樂去，許陪旌騎問耕桑。"
        ],
        "title": "同陳郎中遊南塘",
        "id": "cc2089fe-bdc9-4317-966d-32e64587cf67"
    },
    {
        "author": "金君卿",
        "paragraphs": [
            "面揖清光萬頃陂，滿簷秋色曙陰微。",
            "回環遠岫煙中辨，片段閑雲鏡裏飛。",
            "富冶地饒民訟簡，洞庭風便客舟稀。",
            "知君已厭江山思，亭下行吟日望歸。"
        ],
        "tags": [
            "洞庭湖"
        ],
        "title": "周濤權宰大冶以湖光亭詩見寄因和之",
        "id": "c237bce7-d1b6-4fa7-95dc-c9848bb348cc"
    },
    {
        "author": "金君卿",
        "paragraphs": [
            "正色當官取悔尤，清時無告獨包羞。",
            "獄中劍氣猶盤鬰，火裏琴材未見收。",
            "自古聖賢由直道，遭時誣毀亦幽囚。",
            "願持仁義爲篙檝，敏手中流救覆舟。"
        ],
        "title": "寄所知",
        "id": "5ab59fa5-2d85-4b7e-b414-25fed369d5ef"
    },
    {
        "author": "金君卿",
        "paragraphs": [
            "北來南去年年事，微物還應不自由。",
            "繒繳多機應遠謝，稻粱已飽更何求。",
            "瀟瀟風雨衡陽暮，渺渺烟波震澤秋。",
            "夜過邊城牢閉口，斷腸砧杵不禁愁。"
        ],
        "title": "秋鴈",
        "id": "ec46c692-0f03-4bd5-bb96-9f616cac27c9"
    },
    {
        "author": "金君卿",
        "paragraphs": [
            "羨君高尚褫朝紳，始是人間自在身。",
            "深塢結廬窮水石，半山開徑入松筠。",
            "肩輿訪寺常携鶴，釃酒邀朋祇墊巾。",
            "我欲效尤歸未得，又驅疲馬踏京塵。"
        ],
        "title": "寄別致政王允",
        "id": "8d80c79b-121a-4a4a-8bb4-f348c0fcc875"
    },
    {
        "author": "金君卿",
        "paragraphs": [
            "鱗鱗萬瓦遶雲根，環列諸峯勢獨尊。",
            "屹若靈鼇浮海面，儼如謀將立轅門。",
            "贛流東匯龍蛇走，崆阜南來虎豹蹲。",
            "乘月偶爲逃暑飲，欲捫南斗當清樽。"
        ],
        "title": "鬰孤臺",
        "id": "011a83e4-cf4a-4f5a-bdbc-c5c2c7e029b3"
    },
    {
        "author": "金君卿",
        "paragraphs": [
            "子康疎畬人皆笑，即墨孤危衆所攻。",
            "遇主卒封齊萬戶，會時猶位漢三公。",
            "二賢養正堪忻慕，百里徒勞且晦蒙。",
            "閑上高臺散幽鬰，獨開襟袖挹清風。"
        ],
        "title": "南康縣清暑臺",
        "id": "49ec5d63-8794-4a2c-9fb2-5e99355c18de"
    },
    {
        "author": "金君卿",
        "paragraphs": [
            "人人懽聚慶新陽，我獨飛心戀北堂。",
            "薄宦飄流成底事，數年牢落在他鄉。",
            "徒將遠意憑歸鴈，不及諸兄捧壽觴。",
            "何幸前春改官去，綵衣相逐戲親傍。"
        ],
        "title": "冬至日代書呈諸兄",
        "id": "f2cdab6c-c35a-4763-8034-70f026458706"
    },
    {
        "author": "金君卿",
        "paragraphs": [
            "翼舒層構倚雲霞，日下無雙處士家。",
            "千疊靈山橫琬琰，八分宸筆動龍蛇。",
            "趨庭素業皆黄卷，揭版新詩半碧紗。",
            "我倦迷津欲歸老，頼君曾爲指仙槎。"
        ],
        "title": "寄題三靈山程先生瑞墨閣",
        "id": "23898be0-ba49-4fb7-bfbf-e51939a8ca1d"
    },
    {
        "author": "金君卿",
        "paragraphs": [
            "無復朱樓萬幕垂，碧流青嶂似當時。",
            "不須越舞并秦唱，自有韓文與杜詩。",
            "殘雪未消春到晚，彩毫爭落酒行遲。",
            "滿簾紅日江天暮，隔浦一聲楊柳枝。"
        ],
        "tags": [
            "滕王阁"
        ],
        "title": "滕王閣",
        "id": "a65a4d2a-9e32-4216-88bc-fe8f9649a2f1"
    },
    {
        "author": "金君卿",
        "paragraphs": [
            "四海瘡痍劇蝟毛，愛君三諫未能逃。",
            "所期力濟生民福，不爲名存信史褒。",
            "想見斯人心獨喜，願爲君黨義尤高。",
            "忠言已入身甘竄，始見吾徒氣思豪。"
        ],
        "title": "和曾子固聞言事謫官者",
        "id": "868f4dbd-7c25-4907-8496-fb79ccd3666b"
    },
    {
        "author": "金君卿",
        "paragraphs": [
            "所蒞驅除弊一新，政成草木亦知仁。",
            "已書治最稱循史，好躡家聲作諍臣。",
            "飛詔罷歸漳水日，去帆催向汴隄春。",
            "未央賜對須南問，應記塵勞負弩人。"
        ],
        "title": "送虔州知州",
        "id": "47330d25-2b76-4ebd-bbc1-a5a9bdfea18a"
    },
    {
        "author": "金君卿",
        "paragraphs": [
            "雨寒風橫暫停橈，楚望亭南十里遥。",
            "舟刺水村銜燕尾，橋橫煙市隠虹腰。",
            "歸程不待春潮漲，孤憤難憑斗酒銷。",
            "幸有同途江外客，不吟何以慰無聊。"
        ],
        "title": "離山陽阻風少憩歸思浩然",
        "id": "95a6a000-ac35-4bdb-8255-49abfbec061f"
    },
    {
        "author": "金君卿",
        "paragraphs": [
            "七度經春不見梅，水邊亭下獨徘徊。",
            "因思昨夜臘前雪，定是此時花盛開。",
            "遠信浪從江外至，新聲剛向笛中來。",
            "如何便得南歸去，共把清香醉幾回。"
        ],
        "title": "賦得憶梅寄朱公美",
        "id": "5e40459f-43c9-4c75-b855-95a59395b845"
    },
    {
        "author": "金君卿",
        "paragraphs": [
            "薄宦留連未得歸，思親懷舊兩依依。",
            "嶺頭梅信憑誰去，枕上鴻聲到此稀。",
            "君喜及瓜催北響，我嗟垂翅倦南飛。",
            "何時共作東都客，不厭京塵化旅衣。"
        ],
        "title": "和周濤見寄",
        "id": "3ea8f743-e16b-46ae-a0cf-b6d7a296773e"
    },
    {
        "author": "金君卿",
        "paragraphs": [
            "前賢立事豈徒然，惠政須教振古傳。",
            "芍水灌餘三萬頃，楚人祠已二千年。",
            "近聞令尹開新牐，不避風波上小船。",
            "堤築已完輿頌洽，去時民吏重留連。"
        ],
        "title": "和介甫寄安豐張公儀之什",
        "id": "16b12dc4-d574-42f8-9cc8-ffa81f9024ce"
    },
    {
        "author": "金君卿",
        "paragraphs": [
            "山肋盤紆一徑斜，水煙深處梵王家。",
            "聞雷已薦鷄鳴笋，未火先嘗雀舌茶。",
            "吟客披雲題石壁，藥僧和露掃松花。",
            "縱遊向晚尋歸路，渡口平沙卧古槎。"
        ],
        "title": "遊陽府寺",
        "id": "0b3b0bcd-d1de-43be-a1ac-6e349a9c7586"
    },
    {
        "author": "金君卿",
        "paragraphs": [
            "鳳口銜書出九重，帝王親賜紫泥封。",
            "神光下燭將飛劍，真賞重鳴既啞鐘。",
            "砥礪若爲酬睿睠，驅馳何敢嘆塵蹤。",
            "仙翁更借提携力，竹杖由來解化龍。"
        ],
        "title": "蒙詔書奬諭寄呈王介甫相公",
        "id": "bddab89a-d396-47e3-a1dd-cb4fc5d98d63"
    },
    {
        "author": "金君卿",
        "paragraphs": [
            "壇宇榛蕪幾十年，遺基重葺控長川。",
            "羽人便是雙飛鶴，仙籍須增一洞天。",
            "藍嶠逢秋無敗葉，龜池經夏有甘泉。",
            "操舟過客宜停棹，暫到塵襟自洒然。"
        ],
        "title": "重修龍興觀寄呈江吳二尊師  其一",
        "id": "fc56bff0-4b30-4d00-9d91-7486ca3c395f"
    },
    {
        "author": "金君卿",
        "paragraphs": [
            "萬戶晴嵐生紫烟，絕塵佳致甲昌川。",
            "輕舠急槳風中葉，碧瓦朱欄水底天。",
            "雨夜龍涎腥柱礎，霜秋桂子落嵓泉。",
            "二師自得幽棲趣，向此灰心肯復然。"
        ],
        "title": "重修龍興觀寄呈江吳二尊師  其二",
        "id": "46925000-2acb-4555-86cf-6b3dc36a7806"
    },
    {
        "author": "金君卿",
        "paragraphs": [
            "名遊無似郡城西，況是棠陰訟簡時。",
            "信步桑間春去後，榜舟湖面夜歸遲。",
            "烟波際目無窮樂，沙鳥留人逐處隨。",
            "應爲獨醒須强醉，浩歌風月倒千巵。"
        ],
        "tags": [
            "西湖"
        ],
        "title": "和永叔穎川西湖",
        "id": "58a16dc2-c2d6-4029-9236-b5eda269b1b3"
    },
    {
        "author": "金君卿",
        "paragraphs": [
            "寒光凈色照花林，更喜詩家共賞心。",
            "謝客不成春草夢，杜郎須强海棠吟。",
            "惟憂別去歌雲散，不管愁來鬢雪侵。",
            "且試主人新酒令，片紅飄琖十分斟。"
        ],
        "title": "花沼分題",
        "id": "2d1acfad-efe0-4631-9c73-d22218c8c8c8"
    },
    {
        "author": "金君卿",
        "paragraphs": [
            "不逐羣花散漫開，風前一笑尚淹回。",
            "使人便有留春意，對爾强須銜酒杯。",
            "時與樂并真勝會，筆緣情賦盡高才。",
            "如何只得新詩看，也似南園縱賞來。"
        ],
        "title": "和永叔芍藥",
        "id": "f42fc6d6-d28b-4f46-9c3d-b75bf8d12e2e"
    },
    {
        "author": "金君卿",
        "paragraphs": [
            "三紀修行箬笠僧，布衣襤褸髮鬅鬙。",
            "邑人與卜幽棲處，象法能通最上乘。",
            "常宿靈嵓敲玉磬，旋營精剎布金繩。",
            "江西望鎮稱臺嶺，使者重來喜共登。"
        ],
        "title": "題贈南臺山院主吉大師",
        "id": "abbe2b6e-cbf7-4018-9e64-aabc31c7c22a"
    },
    {
        "author": "金君卿",
        "paragraphs": [
            "一別俄然十二春，男兒志氣可因循。",
            "簡編少見承平日，世路稀逢磊落人。",
            "未免驅馳從縣道，已甘榮悴任天鈞。",
            "惟君知我須同醉，且喜清時祿逮親。"
        ],
        "title": "黄通有詩見寄因以答之",
        "id": "f05e891e-4863-4484-9225-c21552adc140"
    },
    {
        "author": "金君卿",
        "paragraphs": [
            "仕路無如衣綵榮，喜聞弦誦日趨庭。",
            "欲光子道兼三樂，須念家傳重一經。",
            "已敞高齋臨水鏡，更張層構倚山屏。",
            "佳名切礪男兒志，手抉浮雲見日星。"
        ],
        "title": "題披雲閣",
        "id": "077cdcdd-f30c-4f7c-be39-b363f6b272a4"
    },
    {
        "author": "金君卿",
        "paragraphs": [
            "廣輪三萬里聲明，四海謳歌號太平。",
            "恭己愛慈同漢景，息民寬厚似周成。",
            "九郊上帝天和應，載饗明堂孝意精。",
            "惟有升中獨謙德，只應留待嗣君行。"
        ],
        "title": "挽仁宗皇帝詞  其一",
        "id": "052fcd46-f7ae-42a1-a1e0-f5b91293fde3"
    },
    {
        "author": "金君卿",
        "paragraphs": [
            "優賢從諫致時雍，舜目堯眉儼睟容。",
            "靈算格天齊睿考，瑞元開筴倍神宗。",
            "夢迴綵仗歸霓闕，愁入宮聲咽暮鐘。",
            "臣子訴號空殞血，鼎湖無路許攀龍。"
        ],
        "title": "挽仁宗皇帝詞  其二",
        "id": "8cd71a2f-e587-4ab1-a0e0-673720af3830"
    },
    {
        "author": "金君卿",
        "paragraphs": [
            "慈儉身先治道間，未嘗論罸不從寬。",
            "成功日比堯年盛，與子人知夏鼎安。",
            "憑几遺音傷萬古，抱弓銜恨泣千官。",
            "昭陵柏老伊川竭，宮掖三千淚始乾。"
        ],
        "title": "挽仁宗皇帝詞  其三",
        "id": "99d4f88f-b582-4d9e-8a99-5172b5134b58"
    },
    {
        "author": "金君卿",
        "paragraphs": [
            "深仁醴澤浹威靈，最是櫜兵與緩刑。",
            "坐接邇僚均父子，手揮宸翰走風霆。",
            "臣心未報空號慕，蒭牧無知亦涕零。",
            "視古諸侯從儉約，忍思遺詔尚丁寧。"
        ],
        "title": "挽仁宗皇帝詞  其四",
        "id": "d1ff740b-3ffe-42be-875c-e2d12b3fe296"
    },
    {
        "author": "金君卿",
        "paragraphs": [
            "億萬民靈四百州，銜恩哀慕幾時休。",
            "惜回長夜鈞天夢，歸侍仙都泰帝遊。",
            "蒼野路遥斑竹恨，翠微宮冷白楊秋。",
            "國人雨泣西郊暮，烟慘風悲亦爲愁。"
        ],
        "title": "挽仁宗皇帝詞  其五",
        "id": "3bc5aa8c-03eb-4722-b3f5-5fa0cc1455cd"
    },
    {
        "author": "金君卿",
        "paragraphs": [
            "我后同堯舜，君臣詠載歌。",
            "天顔春日煦，庭列衆星羅。",
            "雅奏鈞音合，穠香瑞氣和。",
            "逢辰膺帝睠，既醉任顔酡。",
            "薦翣珍蒲異，儀庭舞獸多。",
            "太平無一事，圖報顧如何。"
        ],
        "title": "感夢因接夢中所得詩句",
        "id": "1912c99c-eb99-4e75-958d-bfc3fb260f33"
    },
    {
        "author": "金君卿",
        "paragraphs": [
            "太平無事日，藩服盡賓門。",
            "九奏張新樂，千官奉至尊。",
            "光華逢舜旦，賡載誦堯言。",
            "在沼祥麟萃，來庭彩鳳翻。",
            "需雲和氣應，寶獸異香噴。",
            "下列容霑醉，何從報主恩。"
        ],
        "title": "夢賦詩尋得唐韻冊檢看見恩字韻",
        "id": "902850a2-6c13-45d4-b7f3-5eb11de7f0fc"
    },
    {
        "author": "金君卿",
        "paragraphs": [
            "雨勢正漫漫，空階滴未殘。",
            "重陰連地暗，爽氣逼人寒。",
            "柱礎因雲潤，池魚得水懽。",
            "曉畦蔬甲綻，夜枕瓦聲乾。",
            "亂片飛林籜，衰紅泣砌蘭。",
            "前溪有歸客，清思發毫端。"
        ],
        "title": "和陳屯田秋雨",
        "id": "a27c4a95-ce16-4d3e-af8d-d1b8d9bb5843"
    },
    {
        "author": "金君卿",
        "paragraphs": [
            "羲御三星次，堯蓂九葉開。",
            "霄躔符有道，天驥下呈才。",
            "氣思淩諸謝，淵源過二崔。",
            "光華逢日月，騰躍契雲雷。",
            "迅步登文階，嚴聲凜柏臺。",
            "幽潛均照燭，精膽破姦回。",
            "地重圖書府，人瞻柱石才。",
            "堂基峻廉陛，鼎味仰鹽梅。",
            "師鉞方謀郄，樞庭喜得裴。",
            "往平蛟穴去，還入鳳池來。",
            "元化經綸內，真儒事業恢。",
            "威名攝窮裔，美利澤枯荄。",
            "陰德天須佑，精誠日可迴。",
            "祥光纔偶聖，妖彗不爲災。",
            "全粹圭無玷，晶明斗有魁。",
            "龍旆聊偃息，鴻渚暫徘徊。",
            "重倚周分陝，豐功稷啟邰。",
            "國醫先藥石，廟酌首罇罍。",
            "促召君前膝，圖勳位正槐。",
            "羣情欣愛日，憸黨極寒灰。",
            "王禮修嘗禘，天官總貨財。",
            "劘民歸砥礪，播物就坯胎。",
            "動植逢時若，君臣詠喜哉。",
            "兩京繄屏翰，大政輟公台。",
            "上德皆宣布，邦經一製裁。",
            "人和鳬煦藻，兵肅鴈銜枚。",
            "誕月君恩重，娛賓騎從陪。",
            "寒飈從激冽，喬嶽鎮崔嵬。",
            "金鑑光長滿，霜松勁不摧。",
            "下寮違几席，並寒走風埃。",
            "勞瘁魚將涸，覉孤雉在䍙。",
            "何當備驅策，猶冀竭駑駘。",
            "共慶歌巖石，無階獻壽杯。",
            "矧留天睠久，行聽璽書催。",
            "黼衮榮三入，膏霖霈九垓。",
            "如收東閣士，願與北山萊。"
        ],
        "title": "文相生日",
        "id": "9e3d4285-f209-4326-b98d-bcfcbea3f2bf"
    },
    {
        "author": "金君卿",
        "paragraphs": [
            "商飈迎素律，兌澤薦元精。",
            "象順奎鈞爛，天鍾義氣清。",
            "千齡將聖偶，冢輔爲時生。",
            "粹藴森羣玉，沖襟貯四瀛。",
            "大方捐樸斵，淳辨復韶韺。",
            "先帝龍飛日，朝陽鳳一鳴。",
            "振文齊木鐸，保國敵金城。",
            "舊德方圖任，鴻鈞正倚平。",
            "具瞻歸峻嶽，衆口說和羹。",
            "固結君臣分，窮探禮樂情。",
            "用人兼畎畝，得士盡豪英。",
            "省罰蠲茶法，均徭審地征。",
            "鎮浮還美俗，恤隠起疲氓。",
            "考古淵源博，含章氣思宏。",
            "太平論極至，墜典悉興行。",
            "文物期三代，規摹小二京。",
            "納忠高子孟，任重等阿衡。",
            "國本重離正，身謀一羽輕。",
            "殊方想風烈，曒日照功名。",
            "嗣聖嘉深識，明神格至誠。",
            "官儀端表憲，圭瑞竦桓楹。",
            "邦揆車遵轄，時髦鹿在萍。",
            "戍亭無警燧，廓廟有奇兵。",
            "達節天須佑，真儒道始亨。",
            "黄裳坤德靜，玉鉉鼎功成。",
            "坐致唐虞旦，前無丙魏聲。",
            "昌期逢慶誕，睿寵極光榮。",
            "燁燁台符應，詵詵喜氣盈。",
            "南巖同久固，西昴共晶明。",
            "史克歌眉壽，芳風願載賡。"
        ],
        "title": "韓相生日",
        "id": "af9aa3ea-22ab-488d-928d-5a1e7ff56826"
    },
    {
        "author": "金君卿",
        "paragraphs": [
            "十室所可重，喜君吾道同。",
            "因過一携手，醉卧六經中。"
        ],
        "title": "宿德興周秀才書閣",
        "id": "75c0a48b-e849-4666-8b7b-4e1637fe5c20"
    },
    {
        "author": "金君卿",
        "paragraphs": [
            "龍蹄甘美蟻頭香，遠遠緘封遣老郎。",
            "便向嵓亭逃暑去，恨無人共把觥觴。"
        ],
        "title": "謝朱公美遺瓜酒",
        "id": "720e2c3e-0a33-4210-9903-3261eda683a6"
    },
    {
        "author": "金君卿",
        "paragraphs": [
            "雙派飛來一鏡寒，合流南注息驚湍。",
            "雨餘山脚雲收盡，兩幅青綃繞翠巒。"
        ],
        "title": "雙溪",
        "id": "c8c928a1-8f67-4330-b135-9e9e53c1a6c8"
    },
    {
        "author": "金君卿",
        "paragraphs": [
            "萬里雄風海嶠來，客襟聊爲曠亭開。",
            "千年古木清陰合，若比莊椿是美材。"
        ],
        "title": "盛暑偶遊曠亭書于再生樟石碣之陰",
        "id": "56cdddca-a6bd-4618-aff0-0d468bff21a6"
    },
    {
        "author": "金君卿",
        "paragraphs": [
            "三載鄉坊義最親，驅車還是走京塵。",
            "雖無士會兼人智，猶有臨歧贈策人。"
        ],
        "title": "寄別朱公美",
        "id": "1c5cecf3-233e-4f8f-8e27-b073fd7039c9"
    },
    {
        "author": "金君卿",
        "paragraphs": [
            "石化神龜不計年，方塘依舊冽寒泉。",
            "氛埃不到真仙境，擬倩麻姑種碧蓮。"
        ],
        "title": "石龜塘",
        "id": "701e2b48-e09d-43ff-bda9-ab7011287666"
    },
    {
        "author": "金君卿",
        "paragraphs": [
            "二月江南煙雨多，南塘一夜漲春波。",
            "堤邊遊女最歸晚，爭引漁舟作棹歌。"
        ],
        "title": "南塘",
        "id": "48bd110a-4b26-425c-9f7f-7cc000b5687a"
    },
    {
        "author": "金君卿",
        "paragraphs": [
            "面挹晴光錦繡川，却臨蒼澗玉聲涓。",
            "逸民自有山中樂，不問山前令尹賢。"
        ],
        "title": "留題分宜前山吳隠士白雲亭  其一",
        "id": "d23e405d-19ec-4243-9704-614c7a7ae104"
    },
    {
        "author": "金君卿",
        "paragraphs": [
            "江上青山山上泉，酌泉烹茗白雲間。",
            "長官不擾民無訟，共喜登臨一日閑。"
        ],
        "title": "留題分宜前山吳隠士白雲亭  其二",
        "id": "3e6caff7-ede3-43a8-a70e-338f69aa4dee"
    },
    {
        "author": "金君卿",
        "paragraphs": [
            "雨脚新收晚照開，水心亭上一曾來。",
            "紅裙只解邀人醉，競折新荷當酒杯。"
        ],
        "title": "水心亭分題",
        "id": "49fa2549-1a5b-436c-8142-2c7ed8e04fb8"
    },
    {
        "author": "金君卿",
        "paragraphs": [
            "亭闞方池物物新，花中名品富長春。",
            "詩僧用意栽培處，四季常教有主人。"
        ],
        "title": "金沙亭",
        "id": "5ea560dc-6a28-4436-a577-9d1bc9418f4e"
    },
    {
        "author": "金君卿",
        "paragraphs": [
            "晨氛澄霽海風調，綵絢珍禽入絳霄。",
            "聞說舜庭方作樂，可容飛舞聽簫韶。"
        ],
        "title": "五色雀",
        "id": "78590dd1-bd44-4fbc-a2a7-f3e54835d990"
    },
    {
        "author": "金君卿",
        "paragraphs": [
            "徒知感義海邊州，未效精衷已白頭。",
            "苑囿清陰無限好，棲身容借一枝不。"
        ],
        "title": "義烏",
        "id": "ef7de928-6809-46b2-94c9-b476bae25b54"
    },
    {
        "author": "金君卿",
        "paragraphs": [
            "祖葉彫零四百年，法燈今見拱師傳。",
            "堂頭海會僧三百，晝課蓮經暮叩禪。"
        ],
        "title": "贈南華拱禪師",
        "id": "60af2d94-6f8d-4165-bdae-7b45245c31ca"
    },
    {
        "author": "金君卿",
        "paragraphs": [
            "新花猶未出圓荷，月射風翻卷翠波。",
            "對酒强須通夕醉，暑天清景此爲多。"
        ],
        "title": "池亭避暑",
        "id": "edf4dc71-a55c-4ebe-afc0-58d24e8ee496"
    },
    {
        "author": "金君卿",
        "paragraphs": [
            "殷勤寄語張夫子，休愛三山勝處遊。",
            "聞說詔書催入覲，便須飛步上鼇頭。"
        ],
        "title": "和張公達端見寄",
        "id": "3a76b47a-da4f-4fff-bee7-0e97f0d0c8e4"
    },
    {
        "author": "金君卿",
        "paragraphs": [
            "夢想南亭倚翠岑，手栽松竹已成陰。",
            "白雲不是無留意，出得山來四海心。"
        ],
        "title": "和康甫兄見寄",
        "id": "634c4504-11d5-40cc-b51d-a89f28aea8a4"
    },
    {
        "author": "金君卿",
        "paragraphs": [
            "謝公山下見孤墳，下闞平江萬頃雲。",
            "盡日艤舟空悵望，謫仙風骨在遺文。"
        ],
        "title": "李白墳",
        "id": "76f73d01-4726-4172-b3a8-34374e0424d0"
    },
    {
        "author": "金君卿",
        "paragraphs": [
            "波漾晴光入戶庭，隔湖煙掃髻螺青。",
            "老僧猶厭當官道，面壁焚香晝誦經。"
        ],
        "title": "偶書茭湖院",
        "id": "416bf70c-f608-4294-9822-649b80ddef87"
    },
    {
        "author": "金君卿",
        "paragraphs": [
            "四門嵓下一翹英，滿腹詩書學已成。",
            "講義羣庠初應辟，絳帷羅列盡諸生。"
        ],
        "title": "贈成祕校",
        "id": "00ede28e-b731-431b-9269-7871d873c9c2"
    },
    {
        "author": "金君卿",
        "paragraphs": [
            "黄祖城邊下石船，蕉林暗地雨如煙。",
            "只知問俗求民瘼，却愧經旬卧瘴天。"
        ],
        "title": "病起",
        "id": "2c0ab2ab-fa1d-49c6-8675-0812fb346412"
    },
    {
        "author": "金君卿",
        "paragraphs": [
            "重重巖崿插晴空，雲際叢開菡萏峯。",
            "疑是葛仙歸洞府，移將江上九芙蓉。"
        ],
        "title": "金竹峯",
        "id": "b974a969-7c17-497e-9980-5660963ba7a3"
    },
    {
        "author": "金君卿",
        "paragraphs": [
            "走越遊梁萬里回，却臨江渡已殘梅。",
            "歸帆未落青溪尾，雲壓寒風水面來。"
        ],
        "title": "大雲倉阻風",
        "id": "33b77536-159c-47a2-8aa6-12a151ee6d26"
    },
    {
        "author": "金君卿",
        "paragraphs": [
            "地隘風波勢已驚，更容頑險暗中傾。",
            "自嗟忠信猶防患，却任舟人委曲行。"
        ],
        "title": "石",
        "id": "edfd9c37-b909-4d8b-a2dd-6d117a1ecf1b"
    },
    {
        "author": "金君卿",
        "paragraphs": [
            "紫微行樂不到處，絕勝何人共賞心。",
            "況是難逢開口笑，强須携手一披襟。"
        ],
        "title": "披襟臺",
        "id": "6f6aae1d-be06-48d8-9b88-6fee77ab5d28"
    },
    {
        "author": "金君卿",
        "paragraphs": [
            "松掃醮壇青羽蓋，杉圍精館碧油幢。",
            "葛張二老今何許，雲外歸來鶴一雙。"
        ],
        "title": "留應聖宮",
        "id": "6b94be4e-0b7a-4087-b95b-9354eda97208"
    },
    {
        "author": "金君卿",
        "paragraphs": [
            "莫論西竺與南華，了得真筌只一家。",
            "聲色外來無物我，茫茫名利是空花。"
        ],
        "title": "題晞上人齊物堂",
        "id": "2edbe278-380e-431d-ac39-42de459ed7c5"
    },
    {
        "author": "金君卿",
        "paragraphs": [
            "數岫翠嵐濃欲滴，一軒靜境闃無塵。",
            "暑風滿枕日高起，誰識羲皇傲世人。"
        ],
        "title": "題公定兄滴翠亭",
        "id": "81b14d23-d4c9-4fb5-a8c7-cc886ab9a80d"
    },
    {
        "author": "金君卿",
        "paragraphs": [
            "新寺回廊入翠微，亭前珠樹鬭芳菲。",
            "寄言遊者休披採，還似人懷薏苡歸。"
        ],
        "title": "真珠亭",
        "id": "912dd5a7-d9be-41ef-8b4a-49f64245000d"
    },
    {
        "author": "金君卿",
        "paragraphs": [
            "秋浦南邊絕點埃，碧圍煙嶂一屏開。",
            "當時小杜行吟處，重見高陽騎從來。"
        ],
        "title": "池州",
        "id": "5b270b6d-79bc-4d8f-a4f8-bf2172bf9382"
    },
    {
        "author": "金君卿",
        "paragraphs": [
            "輕風剪煙素，繩繩縈嵓阿。",
            "白鳥相間飛，野容秋外多。",
            "頹日忽返照，霎若春氣和。",
            "驚帆無落勢，又欲衝除過。",
            "水行本善利，一葦安如梭。",
            "却笑利名途，甚矣風中波。"
        ],
        "title": "晚過黄池村",
        "id": "ac911823-1615-424c-b7f9-0aed243b8e4e"
    },
    {
        "author": "金君卿",
        "paragraphs": [
            "天意正成物，民心猶怨寒。",
            "風霜草木死，田野稻粱乾。",
            "何謂耕桑者，而無衣褐完。",
            "因思餌胡費，把筆謾悲酸。"
        ],
        "title": "和人憫道傍凍餒者",
        "id": "1ce75da7-68a4-49d2-a6cc-5a2af3b5e55d"
    },
    {
        "author": "宋宏",
        "paragraphs": [
            "名臣臨俊域，和氣□芳春。",
            "禊飲傳佳節，時賢冠上賓。",
            "綠波浮畫舸，芳草染朱輪。",
            "行樂有仁政，歡聲沸水濱。"
        ],
        "title": "興慶池禊宴",
        "id": "69a30e38-26c7-4a50-8806-a69a5e065521"
    },
    {
        "author": "羅道成",
        "paragraphs": [
            "因思靈秀偶來遊，碧玉寒堆萬疊秋。",
            "直上太山高處望，根盤連接十餘州。"
        ],
        "title": "遊嶽",
        "id": "33c08223-9927-4e0e-bb37-2802cf95a93f"
    },
    {
        "author": "羅道成",
        "paragraphs": [
            "水雲蹤跡自閒遊，夏谷陰寒冷勝秋。",
            "猿鳥性情猶戀舊，翻身却去海邊州。"
        ],
        "title": "自和",
        "id": "6378e44e-d05f-4c0b-a857-c3634d4278af"
    },
    {
        "author": "羅道成",
        "paragraphs": [
            "白騾代步若奔雲，閑人所至留詩迹。",
            "欲知名姓同源流，請看郴陽山下石。"
        ],
        "title": "投郭主簿",
        "id": "32df4b43-8f57-4543-8fef-add5809eaebf"
    },
    {
        "author": "楊初平",
        "paragraphs": [
            "照坐壺冰寒凜凜，北斗揮漿均祓飲。",
            "興慶池頭春色濃，亂柳摇金花罩錦。",
            "雕章麗藻俱時才，落筆頌歌兩兩台。",
            "府公莫惜玉山醉，明日天綸鳳詔來。"
        ],
        "title": "上巳日興慶池禊宴",
        "id": "226449b1-def9-421f-9e44-b2739a0ff2ea"
    },
    {
        "author": "黄非熊",
        "paragraphs": [
            "百尺寒泉潄玉鳴，洞門斜入石廊橫。",
            "烟霞不改古今色，山水無閒朝暮聲。",
            "窺洞野猿懸樹立，驚人呦鹿上巖行。",
            "有時寫盡琴中趣，風定千林月正明。"
        ],
        "title": "玉泉洞",
        "id": "4477b36c-2bea-4979-8cc8-3d72ad23e55b"
    },
    {
        "author": "黄非熊",
        "paragraphs": [
            "誰種靈松近佛家，根盤深塢鬭獰蛇。",
            "風吹碧落雙龍動，月照黄昏兩蓋斜。",
            "千里雨聲喧洞壑，半空清影浸雲霞。",
            "山僧長日頻來賞，只恐春來起爪牙。"
        ],
        "title": "瑞松塢",
        "id": "42a05b5f-97c3-4bf7-b3f3-6cb45ece5892"
    },
    {
        "author": "黄非熊",
        "paragraphs": [
            "臺前高嶽宅神仙，疊石誅茅對碧巔。",
            "雲霧不分人去路，管絃長動雨來天。",
            "彩鸞呼侶歸殘照，野鶴□□下紫烟。",
            "誰識蟠桃最深處，劉郎風骨已雙全。"
        ],
        "title": "望仙臺",
        "id": "731dbe18-3ea7-48a3-8851-1888a1c47177"
    },
    {
        "author": "黄非熊",
        "paragraphs": [
            "碧巖孤立嘯□峯，高狀藤蘿十里松。",
            "三面石山橫疊嶂，一株松樹倒蟠龍。",
            "風雷聒地濤聲烈，日月摩空翠影重。",
            "憑仗高僧好珍重，看他雷雨化靈蹤。"
        ],
        "title": "龍樹巖",
        "id": "2a87bf3f-b960-4ae4-93f6-f1bd628e4d99"
    },
    {
        "author": "黄非熊",
        "paragraphs": [
            "龍頭何在尾猶存，定向天中飲漢源。",
            "且注靈泉清洞府，未呵甘雨活乾坤。",
            "半空飛下珠千顆，平地澄來玉一盆。",
            "寂寞雲山非我宅，九霄高處是吾門。"
        ],
        "title": "龍尾泉",
        "id": "13fee059-d20f-49d9-a04a-ff54db84783e"
    },
    {
        "author": "黄非熊",
        "paragraphs": [
            "一雙鐘磬本天成，垂在雲中左右屏。",
            "平地望來分大小，上方敲處震雷霆。",
            "名從得後聲還異，景欲彰時物自靈。",
            "幾度夜深催月落，滿林妖怪立泉扃。"
        ],
        "title": "鐘磬石",
        "id": "a6489162-2d7f-4fed-a0c0-5b5793c65eb6"
    },
    {
        "author": "黄非熊",
        "paragraphs": [
            "萬瀨澄空天地秋，清音不斷下悠悠。",
            "山前一片月留影，石上幾番僧白頭。",
            "未必素琴方理性，何須芳草始忘憂。",
            "堪嗤朝市區區者，祗聽笙歌醉則休。"
        ],
        "title": "聽泉巖",
        "id": "10916cd9-1a3f-4490-8c3d-cb41c8882b73"
    },
    {
        "author": "黄非熊",
        "paragraphs": [
            "靈羊別去幾何春，尚有懸巖舊窟存。",
            "左右莫知歸穴路，高低惟見去蹄痕。",
            "千尋飛瀑垂峯頂，一洞寒雲鎖石門。",
            "好是月明羣籟寂，幾聲閒答樹頭猿。"
        ],
        "title": "靈羊窟",
        "id": "1f24b3c4-64d8-42ae-a6b0-35bbeb11fe75"
    },
    {
        "author": "黄非熊",
        "paragraphs": [
            "羣山如削水如澠，一洞清音氣味凝。",
            "風送松聲歸遠壑，日移猿影下垂藤。",
            "林僧倚杖看泉脈，野客橫琴坐石稜。",
            "回首碧巖鐘動處，雲臺猶在最高層。"
        ],
        "title": "清音洞",
        "id": "7442602e-5530-4b56-bec9-89a299880c94"
    },
    {
        "author": "黄非熊",
        "paragraphs": [
            "萬丈巖頭瀑布垂，玉泉拖地雪霏霏。",
            "聽來如訝青天漏，望去還驚白練飛。",
            "一洞清音喧碧落，千巖寒色逗斜暉。",
            "終歸大海成波浪，權借山僧濯布衣。"
        ],
        "title": "瀑布泉",
        "id": "ce70694f-9e70-4bc2-9d1e-ce768edd7928"
    },
    {
        "author": "陳孚",
        "paragraphs": [
            "荒棘萋萋后土宮，芳根已逐彩雲空。",
            "男兒別有揚州淚，不爲瓊花滴曉風。"
        ],
        "title": "瓊花圖",
        "id": "a60472f1-55f0-4f5a-b987-ff675d36505f"
    },
    {
        "author": "陳孚",
        "paragraphs": [
            "山形天矯蒼精劍，日氣曈曚紫磨丹。",
            "度盡世人人不識，青煙起處是邯鄲。"
        ],
        "title": "呂翁祠",
        "id": "006b2ab2-004d-42c8-b252-8e17268380f4"
    },
    {
        "author": "張田",
        "paragraphs": [
            "龍隠晦冥時莫考，龍驤拏攫迹堪驚。",
            "孔明久卧養全德，老子忽飛歸太清。",
            "溪上一天常氣勝，洞中六月自寒生。",
            "至人不得無情處，甘澤年年酒百城。"
        ],
        "title": "龍隠巖",
        "id": "70ef597e-66f8-47b7-b289-ce5b296d8b1d"
    },
    {
        "author": "錢明逸",
        "paragraphs": [
            "千里波平瑟瑟風，纖雲不解翳虛空。",
            "素娥自有清光在，上下清明一鑑中。"
        ],
        "title": "垂虹亭",
        "id": "014b4a84-a0c6-4d18-98d8-2f0db4f12c35"
    },
    {
        "author": "李中師",
        "paragraphs": [
            "磨湯漬酒重分携，景霽風和二月時。",
            "莫忘天津別君處，黄梅庭下半離披。"
        ],
        "title": "奉別堯夫先生承見留數刻漬梅酒磨沈水飲別聊書代謝",
        "id": "b428585a-8996-4c22-9813-cc5a30aa0bb8"
    },
    {
        "author": "李中師",
        "paragraphs": [
            "出藩寵進白雲司，臺札仍欣得告歸。",
            "蘇子佩虎鈕，腰龜緺，列城旗鼓隨高牙。",
            "蘭亭一水近館娃，乃今衣繡先過家。",
            "秋風從此生蒹葭，舟五百里行荷花。",
            "西陵渡口曉㟏谺，飛樓想到期及瓜。",
            "恩先甘雨滿菑畬，訟逐筆止庭不譁。",
            "秦山千仞高無加，晝望蓬萊挹仙霞。",
            "鑑湖萬頃淼無涯，夜看牛斗乘星槎。",
            "平林摘筍崖擷茶，酒胾泉美而魚嘉。",
            "醒吟醉墨鬭天葩，此樂未可歲月賒。",
            "玉皇赭案香飄斜，匹馬赴召且復撾。",
            "民貧惠政空歎嗟，重見尨眉出若邪。"
        ],
        "title": "送程給事知越州",
        "id": "5c98d21d-6ddc-4fbe-ba2b-1e5301a28d6b"
    },
    {
        "author": "陳舜俞",
        "paragraphs": [
            "舳艫泝隋堤，積潦涵楚甸。",
            "大帆挂長檣，薰飈借良便。",
            "氣張中軍旗，勢疾强弩箭。",
            "浪頭噴飛雪，波心落流電。",
            "或如春雷振，又若疾雨濺。",
            "天空文鷁歸，珠媚淵龍戰。",
            "久來去意切，幸此行色變。",
            "舟子嘯引項，挽夫喜盈面。",
            "揭篙無施勞，躍馬莫我先。",
            "行吁思景附，坐指交勇羨。",
            "日陰未頃刻，道里歷宇縣。",
            "津亭倏渡淮，官堠俄入汴。",
            "盛夏草樹齊，遠水蘋藻遍。",
            "晚景稍可愛，少瞬不再見。",
            "我非欲速者，疾目憎轉眩。",
            "衣袂聊虛凉，心焉獨安宴。",
            "向夕風少休，遲留樂幽睠。"
        ],
        "title": "遇便風",
        "id": "59bec322-ca68-454d-a720-e0871de40ef4"
    },
    {
        "author": "陳舜俞",
        "paragraphs": [
            "昔見淮水清，今見淮水渾。",
            "問之何因爾，淮吏謂予言。",
            "此淮出桐柏，彼汴來崑崙。",
            "年年相合流，東望滄溟奔。",
            "汴入淮而清，有若淮水尊。",
            "風休一色靜，古鑒磨無痕。",
            "今年淮水小，僅能庇龜黿。",
            "黄河從春來，桃花注龍門。",
            "滔滔朝宗勢，巨浪日夕煩。",
            "小清納大濁，勢不得自存。",
            "崩騰一波走，磅礴泥沙噴。",
            "我聞吏之言，冥默竊自論。",
            "君子潔履操，小人爲詐謾。",
            "姦豪爍危行，烈火燎于原。",
            "譁言污正論，青蠅止于樊。",
            "中人可移性，鮮克始終惇。",
            "夙夜念淮水，清心大吾源。"
        ],
        "title": "失題",
        "id": "bd14fe6a-338d-4adf-861f-ba60c759548c"
    },
    {
        "author": "陳舜俞",
        "paragraphs": [
            "秋風清且勁，夜月澄無譁。",
            "月當澄清間，百倍常光華。",
            "金盤挂滉瀁，水鑒磨痕瑕。",
            "未離碧海久，漸到黄道斜。",
            "嫦娥瓊肌滑，羞死吳宮娃。",
            "蟾蜍銀窟寒，不穴死水蟆。",
            "依稀聞兔搗，髣像見桂花。",
            "豈止數千里，已照萬人家。",
            "都人尤侈盛，時節惜芳佳。",
            "樓臺延皓魄，簾幕去周遮。",
            "交錯宴子女，嘈雜鳴簫笳。",
            "清影落酒盞，爽氣侵巾紗。",
            "常明復置燭，擲果如散沙。",
            "而我旅其間，甚貧亦可嗟。",
            "遂召朋友云，可飲文字耶。",
            "客來俄滿堂，風稜森鏌鋣。",
            "主人出對客，衰病植蒹葭。",
            "所共天上景，能如富者奢。",
            "汙樽薦醅蟻，獠羞錯魚蝦。",
            "釋焉帽與带，果止柰與瓜。",
            "高言抗崢嶸，沖靈坦凹窊。",
            "情親弗委曲，論極成紛挐。",
            "寒稜入吟骨，歡意自天涯。",
            "不因斗柄轉，豈信漏刻賒。",
            "無端鷄三號，漸引鼓五撾。",
            "良會誠惜已，同心又何加。",
            "殘輝促坐席，曉意生微霞。",
            "明發作此詩，遺我異時誇。"
        ],
        "title": "中秋翫月宴友",
        "id": "01bdbabe-5a05-4a5c-b8c6-64de49fdf431"
    },
    {
        "author": "陳舜俞",
        "paragraphs": [
            "始我窺山中，早與梅花期。",
            "低回遂四十，種樹計已遲。",
            "樵夫致遠枿，園官送新枝。",
            "故土謹包裹，深根屢培滋。",
            "連宵霢霂雨，迨此初陽時。",
            "繞徑一百樹，撫視如嬰兒。",
            "古來橫斜影，老去乃崛奇。",
            "嗟爾生也晚，笑我行且衰。",
            "世人非金石，或作千年資。",
            "轉眼共零落，較此不更癡。",
            "有情且寓賞，勿著喜與悲。",
            "青赤粲點白，一笑唱吾詩。",
            "百年霜雪過，好者知爲誰。"
        ],
        "title": "種梅",
        "id": "36c19789-5ea3-4f54-9325-32d51050cb19"
    },
    {
        "author": "陳舜俞",
        "paragraphs": [
            "老屋蔭大井，置綆百尺修。",
            "疏鑿不知年，人其古諸侯。",
            "源從卞山來，涓涓無時休。",
            "旱地千里赤，淵泉獨清浮。",
            "六月如焰火，寒冽冰雪侔。",
            "萬家濱雙溪，卓此名一州。",
            "纍纍挈瓶人，踵門日見投。",
            "賓至遽欲起，命酌輒復留。",
            "豈不敵醍醐，渴疾飲以瘳。",
            "庠序闕講問，闇淺誰予求。",
            "自反對井德，飲水良可羞。"
        ],
        "title": "公署井詩",
        "id": "1a8cb582-6fbb-446b-bf1e-404a8e7ac3e9"
    },
    {
        "author": "陳舜俞",
        "paragraphs": [
            "路轉青山曲，地暖留青春。",
            "昔聞千樹桃，香艷紅氤氳。",
            "遊子想神仙，花下啼鳥馴。",
            "于今空蔓草，况復種桃人。",
            "唯應塢中月，清光無故新。"
        ],
        "title": "桃花塢",
        "id": "d7134099-3a88-4098-9013-dd7c3eeae722"
    },
    {
        "author": "陳舜俞",
        "paragraphs": [
            "莫愛卞山色，莫羨苕水清。",
            "山高天早寒，水深潛浪生。",
            "維此賢丈人，宇韵和且平。",
            "冷清窅無威，妍詞吐春英。",
            "衆人翫其華，君子挹中情。",
            "愷悌神所勞，假樂眉壽并。",
            "安車省家園，華艾立兒甥。",
            "邦君示尊禮，宴衎既豐盈。",
            "言還湖上居，載酒餞東城。",
            "賓醉可復訴，貴老事非輕。"
        ],
        "title": "餞張郎中",
        "id": "cf19b23d-fb16-4011-a9e2-d094c1b7354d"
    },
    {
        "author": "陳舜俞",
        "paragraphs": [
            "蕭然林下人，病骨霜松槁。",
            "若爲詩家流，力壓古人倒。",
            "琢句如琢玉，得之若得寶。",
            "有時到極摯，直可補元造。",
            "平生樂此樂，白頭不知老。",
            "數年吳楚游，詠遍泉石好。",
            "却懷鍾山隠，鄉思滿春草。",
            "橐中何以歸，篇篇有留藁。"
        ],
        "title": "送詩僧惠師",
        "id": "e52ef1f4-67fb-495e-b080-7c41ad95a38c"
    },
    {
        "author": "陳舜俞",
        "paragraphs": [
            "采采原上芑，盈襜不知多。",
            "惜共藜藿稱，命與羹糝和。",
            "值此行役間，遺餘雜蓁莪。",
            "京洛誇肥甘，掇擷繄誰何。",
            "休官業已定，不待此首皤。",
            "年年春物繁，期爾山之阿。"
        ],
        "title": "采芑詩",
        "id": "5a0f30ca-fb7b-4ea9-afa9-f66067ccde59"
    },
    {
        "author": "陳舜俞",
        "paragraphs": [
            "急燒山上草，莫顧山下木。",
            "燒草得地美，欲種來歲粟。",
            "乘風縱巨燎，烈烈遍巖谷。",
            "既不問玉石，何暇愛麛鹿。",
            "寄謝種粟翁，乘時擇嘉穀。",
            "無俾稂莠俱，還見故草綠。",
            "棟材已灰燼，著意規飽腹。"
        ],
        "title": "野燒",
        "id": "3cac3cb4-33ba-4c81-ade4-313c2cc5d97b"
    },
    {
        "author": "陳舜俞",
        "paragraphs": [
            "豈無城中居，高牆圍大屋。",
            "愛此原野間，山靜溪水綠。",
            "人家買良田，歲取十千穀。",
            "我耕山下土，所獲亦以足。",
            "藜羹佐淵魚，晨炊買樵木。",
            "客來好風日，濁酒醉籬菊。",
            "主人去微官，歸意常欲速。",
            "畫圖隨行李，林囿日在目。",
            "公卿爲之賦，佳句滿瑶軸。",
            "年來請便郡，旦暮戒童僕。",
            "乘霜歸荒徑，趁雨添新斸。",
            "應恨公未歸，公貧猶待祿。"
        ],
        "title": "廉溪",
        "id": "ffc02bc6-7bfe-4399-acd1-e6aa5313b819"
    },
    {
        "author": "陳舜俞",
        "paragraphs": [
            "歲月倏已逝，流光浩無涯。",
            "新陽達厚地，草木漸萌芽。",
            "禽鳥知時節，聲哢日夕嘉。",
            "人生獨何爲，不與物同華。",
            "齒髪俱摇落，唯有老大加。",
            "緬懷西垣客，事業紛天葩。",
            "三年辭帝右，士夫嘆聱牙。",
            "道大益不容，眇小固何嗟。",
            "聞有難老藥，沆瀣和丹砂。",
            "但願壽百歲，未能定龍蛇。"
        ],
        "title": "寄揚州知府錢舍人",
        "id": "f2768d1f-878b-4022-8d75-053e7a214b79"
    },
    {
        "author": "陳舜俞",
        "paragraphs": [
            "緬彼幽虛天，曾是衆仙囿。",
            "宮祠宅來儀，紺瓦覆蒼甃。",
            "窗扉秘環佩，几席被文繡。",
            "傳聞祀禱神，祠宮燦如晝。",
            "樵蘇避山村，草木長疏秀。",
            "祥符聖天子，慕道比軒后。",
            "縣官典修完，錫名揭靈祐。",
            "星璫捧金龍，沉以玉簡副。",
            "邇來三十年，寂寞事非舊。",
            "黄冠守蕭堂，香火雜薪槱。",
            "神州祠太乙，司農治華構。",
            "休祥祚邦國，巖穴甘僻陋。",
            "游人獨何求，豐碑讀古籀。"
        ],
        "title": "靈祐觀",
        "id": "8977b432-f2cf-48ee-890d-545e85bc454c"
    },
    {
        "author": "陳舜俞",
        "paragraphs": [
            "門深鎖蒼苔，地靈育嘉樹。",
            "寂然烟雲宅，不接市朝路。",
            "苟能灰心居，即是古樂處。"
        ],
        "title": "保聖院",
        "id": "8216e642-008e-4ea5-8cbb-3b5c54f41ee7"
    },
    {
        "author": "陳舜俞",
        "paragraphs": [
            "晚泊姑孰浦，忽逢瀟湘人。",
            "口稱丹邱客，面带湘江雲。",
            "此客骨不凡，九天之麒麟。",
            "新上紫烟頂，以頭觸天門。",
            "赤龍怒當路，夭矯驚百神。",
            "麒麟顧何力，牙爪勇踞蹲。",
            "既欲掎其角，又或批其鱗。",
            "此身甘萬死，齏粉不逡巡。",
            "帝曰汝無罪，濯濯良不群。",
            "輟吾黄金鋪，縱之赤城塵。",
            "收頭縮下土，別待風雷春。",
            "龍怒逐之去，四海波濤翻。",
            "顧我天一涯，遺下顔色溫。",
            "昔爲游天夢，嘗受一日恩。",
            "老來因對客，念往驚心魂。",
            "寄謝剡溪子，入朝可無言。"
        ],
        "title": "贈孔經甫賢良兼簡許少張狀元",
        "id": "df051f94-d4ae-43f1-893a-0c1fd3bde103"
    },
    {
        "author": "陳舜俞",
        "paragraphs": [
            "山僧未識面，遠想何瀟灑。",
            "客從贛上來，肯可必儒雅。",
            "學詩擬柴桑，陳編長在把。",
            "冥搜得佳句，沖淡相上下。",
            "由來淵源遠，知解妙空假。",
            "史君固好善，公餘枉車馬。",
            "玄談閒清吟，至樂匪尊斝。",
            "借問歲早晚，重修遠公社。"
        ],
        "title": "寄虔州東禪惠長老",
        "id": "5fa89767-d067-4410-8a80-0cc635f4e51d"
    },
    {
        "author": "陳舜俞",
        "paragraphs": [
            "直道焉不黜，士生常苦貧。",
            "此語聞則舊，今見賢丈人。",
            "三十取科第，初走州縣塵。",
            "清不受一毫，義或重萬鈞。",
            "四十雖宦達，五十已邅屯。",
            "有如車脫輻，挽之又埋輪。",
            "南棲窮山中，茅屋無比鄰。",
            "瘦田兩三稜，過半生荆榛。",
            "年豐苦不飽，况復水旱頻。",
            "予常訪其居，會合歡無垠。",
            "念此太幽獨，欲去彌傷神。",
            "勸君胡不歸，清霅多交親。",
            "旋聞理艅艎，送之彭蠡濱。",
            "今來復相過，三見汀洲春。",
            "雖云故鄉樂，還似枯池鱗。",
            "僧坊避風雨，所頼太守仁。",
            "隨衣度伏臘，計俸紓晡晨。",
            "無妻眠抱影，失子淚沾巾。",
            "穹蒼杳難知，善人獨不振。",
            "公懷自曠達，陶然樂天鈞。",
            "作詩擬淵明，委形任屈伸。",
            "所喜樽有酒，且樂圃有筠。",
            "我思得高義，列鼎鋪重茵。",
            "館之華堂上，歲與禾百囷。",
            "使無寒饑顧，便可謝簪紳。",
            "世俗念已薄，此邦非等倫。"
        ],
        "title": "次韵酬郟郎中",
        "id": "f1880793-3c07-40f6-9b58-def8dfce49e1"
    },
    {
        "author": "陳舜俞",
        "paragraphs": [
            "築臺俯園木，亦既覆華宇。",
            "主翁達生者，作詩牓門戶。",
            "謂臺乃主人，吾身同逆旅。",
            "臺還謂公言，無易浪稱與。",
            "天地猶大塊，况此一抔土。",
            "我昔未爲臺，蟻垤動欲雨。",
            "翁欲事畚築，金鎚莫論堵。",
            "軒陛因冠带，松筠漸儔侶。",
            "萬物固何常，今日乃前古。",
            "高岸化深谷，白波起桑圃。",
            "短長雖有間，相去能幾許。",
            "翁閒賓客至，只此見芳醑。",
            "翁仁妻孥樂，且以饌肥羜。",
            "高明照圖史，啟塞順寒暑。",
            "鄙夫不能此，蟋蟀賦其除。",
            "臺公默相忘，勿復問賓主。"
        ],
        "title": "東臺",
        "id": "99520b13-0961-47e0-8774-5e70028fcfb5"
    },
    {
        "author": "陳舜俞",
        "paragraphs": [
            "三年江湖上，得友唯道原。",
            "少小負英特，誦書日萬言。",
            "長好史氏學，執筆以專門。",
            "廢興數千載，抵掌洪河翻。",
            "潔身比夷齊，見義勇育賁。",
            "唯不善玄解，惡佛如仇冤。",
            "我雖異于此，知有學行尊。",
            "就之同霧露，貴之如瑶琨。",
            "共爲廬山游，移宿窮林園。",
            "水石最好處，盡日流清尊。",
            "所願聞高談，美若嘗熊蹯。",
            "夫子之故人，公台既調元。",
            "聞初學問時，幽蘭并芳蓀。",
            "及今議論乖，良弓對驚猿。",
            "雲泥成睽離，治亂空自論。",
            "古來用才者，如梓匠輪轅。",
            "短長無棄遺，同異非仇恩。",
            "何不付國史，置子西掖垣。",
            "我語雖鄙賤，幾欲叫天閽。"
        ],
        "tags": [
            "庐山"
        ],
        "title": "贈劉道原",
        "id": "db1439b6-95dc-4525-b053-33a802cdd7c1"
    },
    {
        "author": "陳舜俞",
        "paragraphs": [
            "道微本一致，喧靜偶殊轍。",
            "眷言朝廷士，何必山水悅。",
            "李侯稟靈氣，家園鄰大別。",
            "廬峰五千仞，曾上捫日月。",
            "一隨青雲友，久仕金馬闕。",
            "茲爲東南守，雙溪對寒潔。",
            "因將洞庭客，寄使謝清絕。",
            "想君惜不往，搔首厭符節。",
            "澤民固重事，逸興聊可輟。",
            "已告林屋天，金庭錫期耋。"
        ],
        "tags": [
            "庐山",
            "洞庭湖"
        ],
        "title": "湖州李使君聞予遊廬山寄書云爲我一謝清絕",
        "id": "79d1a881-9479-4492-bed8-e3610e96a409"
    },
    {
        "author": "陳舜俞",
        "paragraphs": [
            "東南有具區，三萬六千頃。",
            "百川之雄偉，咸池借溟涬。",
            "玉堂在其下，莫知日月永。",
            "鴟夷昔不返，肯顧市朝請。",
            "素懷邈已勞，孤泛此方逞。",
            "刺沙出林荒，度淺動蘋荇。",
            "漸盡行漸遠，灣轉勢彌迥。",
            "疑非地可載，直與天作鏡。",
            "青空四垂幙，亂山不能屏。",
            "淼茫白鳥行，浩漾好雲影。",
            "邏呼十槳急，罛橫九帆並。",
            "霽中波有光，風後浪猶猛。",
            "澎湃聞乍愜，拋磕內還省。",
            "我量覺蹄涔，此身實萍梗。",
            "淵神慄寒肌，浸氣飄素領。",
            "觀瀾念往術，濯纓悼前眚。",
            "未能追高謝，且以卒流景。",
            "吟非誇獨清，濟乃仗中靜。",
            "寄謝洞庭君，終來老魚艇。"
        ],
        "tags": [
            "太湖",
            "洞庭湖"
        ],
        "title": "初入太湖",
        "id": "2721d3ff-78f6-4f9a-b12a-94544ec0601b"
    },
    {
        "author": "陳舜俞",
        "paragraphs": [
            "吳王城下溪，疏鑿自開闢。",
            "潭潭無涯岸，但見浸垂碧。",
            "氣增宇宙寬，勢吞江湖窄。",
            "樓臺照清影，河州多嘉植。",
            "紅鱗生霞朝，金鑒沉月夕。",
            "恍如神仙國，遠與塵土隔。",
            "怪說稔傳聞，真源探圖籍。",
            "天目據西南，兩地瀉峻極。",
            "其傍數百壑，奔走爲附益。",
            "及茲淵渟處，深不可計尺。",
            "稻粱活萬家，世無原田瘠。",
            "魚蝦孕千石，日見網罟獲。",
            "陰陰風雨夜，多爲蛟龍宅。",
            "少遊溪上學，長作幕下客。",
            "觀瀾無前志，平世耻吟澤。",
            "度量方潢汙，臨流重慚惜。"
        ],
        "title": "霅溪",
        "id": "989374ed-7684-47e6-8d82-a5fad6fcba76"
    },
    {
        "author": "陳舜俞",
        "paragraphs": [
            "洞天三十六，第九曰林屋。",
            "神仙固難名，瓌怪存記錄。",
            "曠歲懷尋賞，茲辰幸臨矚。",
            "馳神在真游，豈復惴深谷。",
            "解襪納芒履，燃松命光燭。",
            "初行已傴僂，漸入但匍匐。",
            "顧瞻避衝磕，渾淖沒手足。",
            "如此百餘步，始可立寓目。",
            "或垂若鐘簴，或植若旌纛。",
            "有如案而平，有類几而曲。",
            "鎸刻非人工，晶瑩粲黄玉。",
            "遥知竅穴外，定有金庭籙。",
            "凡肌不可往，叩擊安敢黷。",
            "鸞鳳無消息，但見白蝙蝠。",
            "却還望微明，既出猶喘促。",
            "沾衣憐石髓，孰悔泥塗辱。",
            "庶幾達微慕，養生相吾福。"
        ],
        "title": "林屋洞",
        "id": "40bb9493-38e1-4e7c-81c1-5dab71b55ec7"
    },
    {
        "author": "陳舜俞",
        "paragraphs": [
            "古壇疊亂石，草木何參差。",
            "黄衣宇其傍，陳蹟刊豐碑。",
            "曰初劉真人，齒髮不可訾。",
            "但見紺綠毛，被體鬖鬖垂。",
            "雲軿一日去，空山留庭壝。",
            "弟子散巖谷，荆榛蔽荒基。",
            "晚有周息元，探訪親斬披。",
            "白鹿忽跪前，靈符見葳蕤。",
            "地勝人既偶，凝嚴起寶祠。",
            "束帛下幽聘，良馬維素絲。",
            "前朝揖高風，有美皮陸詩。",
            "迨今三百年，事去物亦隳。",
            "喬松委樵蘇，野蔓號狐狸。",
            "惟有鍊丹井，甘冽無等夷。",
            "一酌匪消渴，欽慕尚神禧。"
        ],
        "title": "毛公壇",
        "id": "e11bc6b6-5fd7-4215-91eb-7303c854a32f"
    },
    {
        "author": "陳舜俞",
        "paragraphs": [
            "朽屋延暗暝，鑿明快吾魄。",
            "西墉偶面勢，開牖遂生白。",
            "茲焉玩圖史，亦以置床簀。",
            "豈能來清風，猶苦對殘赫。",
            "炎天適暵旱，永暮坐燔炙。",
            "賓客何可處，兒女哀不獲。",
            "咨諏或獻詩，蓋覆乃其策。",
            "架木湊檐瓦，鋪竹施葦席。",
            "聊且紓暴酷，未足爲佳適。",
            "北山多喬松，倚天不知尺。",
            "綢繆星日暗，轇輵鬼神宅。",
            "棟梁尚匪材，枝葉固何益。",
            "敢告持利斧，斬伐遵指畫。",
            "束縛如見遺，無使曲傅直。",
            "此身得餘庇，陰德佩無斁。"
        ],
        "title": "松梢詩",
        "id": "b10bb2a1-c99f-4984-b731-6dd5836c118c"
    },
    {
        "author": "陳舜俞",
        "paragraphs": [
            "二十送上鄉老書，白髮堂上懽愉愉。",
            "岐亭酒罷不忍別，二百餘里來姑蘇。",
            "楓橋古岸冬十月，霜風切骨草木枯。",
            "拜起欲去更付囑，携手泫然雙淚珠。",
            "明年偶中崇政第，赤城山下欣迎扶。",
            "穹蒼不與奪榮養，星霜未周罹明誅。",
            "顔色不見已三歲，肝血泣盡留形軀。",
            "隠淪無業養慈老，骫骳又作卑官圖。",
            "還道楓橋舊別地，依依風物春陽敷。",
            "人烟山色一如昨，齒髪獨改親則無。",
            "萬杵入心交落涕，水邊且欲留行艫。",
            "平生一天已無戴，縱得寸祿何爲娛。",
            "時乎窮達又未决，行矣願報生前劬。"
        ],
        "title": "楓橋詩",
        "id": "588bf220-d2d2-4d52-985b-b39bf48dba9c"
    },
    {
        "author": "陳舜俞",
        "paragraphs": [
            "貧女四十無人問，不傅鉛華水梳鬢。",
            "非關顔色不如人，不肯出門羞失身。",
            "零落床頭舊機杼，池水漚麻還織布。",
            "布成不賣市中兒，金刀剪雪自裁衣。"
        ],
        "title": "貧女曲",
        "id": "f698e174-2f32-470e-8d7d-7a1b55b3df64"
    },
    {
        "author": "陳舜俞",
        "paragraphs": [
            "太湖可漁山可樵，漁樵隠者非一朝。",
            "醉拍溟渤摩穹霄，歌詠周孔追松喬。",
            "故磯人歸今寂寥，秋空浪穩蘭爲橈。",
            "何爲不去走市朝，况無一策陳虞堯。",
            "嗟哉生事垂簞瓢，母齒豁豁群兒齠。",
            "啼寒悲饑如鴟鴞，古人以此嘗折腰。",
            "敢不歡喜祿下僚，滄浪有景直不遼。",
            "西風起時心摇摇，異日掉臂君可招。"
        ],
        "tags": [
            "太湖"
        ],
        "title": "太湖一首和姚子張",
        "id": "e72fb197-c18d-4b1f-a9bf-eed2cb25e88d"
    },
    {
        "author": "陳舜俞",
        "paragraphs": [
            "銀河源源天上流，新秋織女望牽牛。",
            "洪波欲渡渡不得，以鵲爲橋誠拙謀。",
            "胡不見廬山三峽水，此源亦接明河底。",
            "擘崖裂嶂何其雄，崩雷泄雲勢披靡。",
            "飛鳥難過虎豹愁，四時白雲吹不收。",
            "燭龍此地無行迹，六月遊子披貂裘。",
            "誰將巨斧鑿大石，突兀長橋跨蒼壁。",
            "行車走馬安如山，下視龍門任淙激。",
            "寄言牛女勿相疑，地下神工猶更奇。",
            "喚取河邊作橋棟，一年不必一佳期。"
        ],
        "tags": [
            "庐山"
        ],
        "title": "三峽橋",
        "id": "324bc9a5-cfd2-4f35-bf58-46e7fcd3e64b"
    },
    {
        "author": "陳舜俞",
        "paragraphs": [
            "我騎牛，君莫笑，人間萬事從吾好。",
            "千金市骨駿馬來，乘肥大躍須年少。",
            "蒲爲韉，草爲轡，瀑布山前松徑裏。",
            "看山聽水要行遲，駐策緩驅塵不起。",
            "布袍葛带烏接䍦，山家裝束不時宜。",
            "匏樽注酒就背飲，縹囊貯書當角垂。",
            "吟或狂，醉欲倒，同醉同吟白雲老。",
            "此老不可天下人，一住廬山三十春。",
            "聲如鐘，目如電，七十神光射人面。",
            "上牛下牛不要扶，合與山中作畫圖。",
            "汴州馬上竟何如，春泥沒腹雨濺帽，夜半歸來人已痡。",
            "天真喪盡百憂集，衣食毛髪歸妻孥。",
            "爭如來騎牛，水光山色同悠悠。"
        ],
        "tags": [
            "庐山"
        ],
        "title": "騎牛歌",
        "id": "7a696cec-06ef-4e37-9f9b-8457e6d93b86"
    },
    {
        "author": "陳舜俞",
        "paragraphs": [
            "君平山前白雲老，五十休官何太早。",
            "咄哉官卑莫行道，鸞鳳豈肯爭粱稻。",
            "愛山愛水去無時，漸老更買黄牛騎。",
            "長髯老奴挈榼隨，白紵皎皎山人衣。",
            "因憐湖邊有逐客，也解忘形樂泉石。",
            "不使執轡從翁遊，翁自出錢爲買牛。",
            "山中酒美數醑我，醉裏詩成要我和。",
            "市兒指點應不識，底不輕裘走快馬。",
            "毛夫子，真國士，出問風謠宣直指。",
            "瀟灑本是神仙人，功名强爲蒼生起。",
            "聞說騎牛不詆訶，手擘紅箋爲作歌。",
            "英詞百卉鋪錦繡，雄辯三峽傾銀河。",
            "我牛入山路漸熟，好歌吟聲易成曲。",
            "明年恩亦當放還，直入深雲無管束。",
            "欠却劉家買牛黄金錢，又得毛公騎牛碧玉篇。"
        ],
        "title": "和部使者騎牛歌",
        "id": "af0d2917-143b-41ca-96a4-80bb4d01b847"
    },
    {
        "author": "陳舜俞",
        "paragraphs": [
            "陳子無能久棄廢，騎牛入山學遁世。",
            "劉子有道憂天下，欲取相印乘駟馬。",
            "二子相逢湖水頭，進退兩忘俱未酬。",
            "長歌對市人，聞者應揶揄。",
            "君不見蔡澤不相終躍馬，甯戚未遇先飯牛。",
            "腰懸六黄印，廩食萬戶侯。",
            "人生顧何常，古來海水生柔桑。",
            "少華一峰已爲谷，白日西出明朝陽。",
            "男兒蓋棺事乃了，目睫榮悴空悲凉。",
            "水之曲，山之傍。",
            "歲窮且飲酒，富貴無相忘。"
        ],
        "title": "和劉道原騎牛歌",
        "id": "223ad5c7-8fe4-4062-8c85-0a5dc60cbf9c"
    },
    {
        "author": "陳舜俞",
        "paragraphs": [
            "太平天子厭弊舊，盡解綱條重結紐。",
            "一朝進士各名經，五百年來病聲偶。",
            "弟子增員巖穴空，博士獻書車馬走。",
            "鴻薄青冥昔在籠，魚憶滄浪今脫笱。",
            "乘時得志君其人，平生好學氣撞斗。",
            "詆訶毛鄭爲低眉，辨說儀秦不容口。",
            "本需束帛賁圭衡，勉應新書辭畎畝。",
            "時髦往往出江南，解褐須期居帝右。",
            "藏珍韜櫝元待價，搦矢撫弦須應手。",
            "勿學迂疏魯兩生，是古非今空白首。"
        ],
        "title": "送南康劉道純秀才起應新詔",
        "id": "408f8070-1b5f-476c-8add-9ac2195d2e25"
    },
    {
        "author": "陳舜俞",
        "paragraphs": [
            "鄱陽江頭逢道人，昔我先子遊從親。",
            "口誦先子詩，別來三十春。",
            "我悲不忍聽，泫然淚沾巾。",
            "道人見我少小日，嗟我老大空埃塵。",
            "我謂道人言，姑願有所陳。",
            "公孫希世董生逐，子貢結駟原憲貧。",
            "伯夷采薇避周粟，許由洗耳爲堯民。",
            "道雖有用舍，天實爲屈伸。",
            "子誠空門士，胡爲甘隠淪。",
            "邇來拔士到屠販，圈牢往往生麒麟。",
            "延英賜對不膜拜，下視羅什來姚秦。",
            "方袍騎馬使絕域，賀蘭山前無縉紳。",
            "如子固不羈，何不自化青雲身。",
            "今我迂疏不知返，悠悠如海空迷津。",
            "無錢買山廬峰下，行欲東來長水濱。",
            "子如厭世欲已矣，來寄瓶錫爲吾鄰。"
        ],
        "title": "贈通慧大師凈務",
        "id": "5b234a25-f5c7-480b-9c16-0c8b86d03ad5"
    },
    {
        "author": "陳舜俞",
        "paragraphs": [
            "李侯車騎匆匆出，前騶不鳴隨者急。",
            "不遊臺沼不尋山，獨向城隅小蓬蓽。",
            "城隅蓬蓽謂誰家，太學先生賢已卒。",
            "老妻猶在八十餘，侯來爲問夫人疾。",
            "當時弟子猶五六，連袂追隨慎倉卒。",
            "手調湯藥進盂盤，勞問有無極纖悉。",
            "巷人來觀相歡喜，門外牆頭聞唧唧。",
            "我思康定慶曆間，天下文章極蕭瑟。",
            "讀書不復問義理，破碎幺麽入聲律。",
            "先生始出治庠序，輔養學者尊經術。",
            "自茲道義及生民，晚具纁黄起遺逸。",
            "先生今來骨爲土，名儒大義非前日。",
            "朝登壠坂暮高官，舊學前功付幽黜。",
            "往往昔遊苕霅人，詆諱不敢對以實。",
            "李侯自是江南士，不預吾徒舊堂室。",
            "尊德樂道乃精誠，念老嗟貧固其秩。",
            "魏文伏軾過西河，鄭公名鄉論高密。",
            "古來如君顧無幾，于今走利尤非匹。",
            "人言侯政如此多，試聽風謠百之一。"
        ],
        "title": "贈湖州使君李公擇",
        "id": "14529a32-ccc9-4e27-903d-f58b884c35d3"
    },
    {
        "author": "陳舜俞",
        "paragraphs": [
            "星郎休官兩鬢白，慣作五侯堂上客。",
            "半入人家鎖深宅。",
            "偶來花幕雙溪頭，聞有侍兒舊相識。",
            "五馬情多載酒過，主人猶須屏障隔。",
            "黄昏移燭背重簾，初度清歌響疏拍。",
            "宛轉別是京洛聲，中有離愁千萬尺。",
            "曲中復作孤吹笛，玉龍一吟群籟寂。",
            "金罍不酌四座聽，淡月朦朧挂空碧。",
            "更將餘意寫琵琶，手抹鳳槽鳴歷歷。",
            "梁州欲徹幺絃斷，應恐外人知怨抑。",
            "主人不許傅青翼，獨聽星郎語近壁。",
            "小聲嗚咽話當年，公子樽前最憐惜。",
            "朱門出後身轉輕，往事消沉無處覓。",
            "星郎日有流落恨，回向玳筵雙淚滴。",
            "勸君收淚聽我歌，聚散有命可奈何。",
            "君不見隴頭水，入海不知幾千里。",
            "又不見風中花，吹向千家復萬家。",
            "人生莫作等閒別，事去老大空咨嗟。"
        ],
        "title": "雙溪行",
        "id": "367d3f98-9b51-4dce-af1d-fe198dcbc231"
    },
    {
        "author": "陳舜俞",
        "paragraphs": [
            "吾家崛起蓬蒿間，先君爲學良苦艱。",
            "典衣買書教我讀，平生貧窶不此慳。",
            "歲晚纔霑寸祿養，天禍無何頹泰山。",
            "况時汝輩各少小，不及見汝學燕閒。",
            "逮今孤露歷歲月，漸覺長大成疏頑。",
            "詩書堆積有素業，文章體要亦易攀。",
            "固須仁義力造詣，慎擇朋友少往還。",
            "偏親堂上待甘旨，况已齒齔雙鬢班。",
            "更可踟躕忽榮養，不如烏鳥鳴關關。",
            "官家公道祿寒畯，勉旃進取歡慈顔。"
        ],
        "tags": [
            "泰山"
        ],
        "title": "示諸弟",
        "id": "96a4f5e1-fc8a-43ba-acec-5c50803fb4d6"
    },
    {
        "author": "陳舜俞",
        "paragraphs": [
            "滔滔淮水，溢楚之疆。",
            "原田其潴，城郭爲防。",
            "浸以廣兮不可涉，浩乎險兮不可航。",
            "粵有行者，欲泝其央。",
            "編莞爲帆，植木爲檣。",
            "幸飄風以憑乘，遂吾歸而徜徉。",
            "爾風謂何，不自西北，阻我攸往。",
            "維伯是職，悠悠水濱，奚獨予留。",
            "有百其役，若千其艘。",
            "粟麥兮中都之餉饋，布帛兮赤縣之衣裘。",
            "府臣引領以僂指，挽夫坐糧而寢餱。",
            "伯復不知，天子聖神，以民爲憂。",
            "聞此方國，常墊橫流。",
            "分筆舌于嚴署，咨瘡痏于諸侯。",
            "有淑使者，仁豐義脩。",
            "體上所囑，同辭合謀。",
            "今此欲往，會于道周。",
            "倡和出話，下民以休。",
            "風之不遂，非伯誰尤。",
            "上帝可訴，讒言孔庶。",
            "將伯是怒，不如風兮命之去。"
        ],
        "title": "淮陰阻風讒風伯",
        "id": "af9d44bc-e0f4-4519-b901-5474dda3c4c4"
    },
    {
        "author": "陳舜俞",
        "paragraphs": [
            "我行楚濱，洪波是涵。",
            "飄風不惠，停舳相銜。",
            "我實有辭，將伯是讒。",
            "越明日作，若怒弗咸。",
            "大吹振蕩，厥聲唬喊。",
            "龍憑虎借，播谷摇巖。",
            "止莫能維，行不可帆。",
            "誰令其然，維伯所監。",
            "我名有讒，實意以禱。",
            "終使不往，寧弗之報。",
            "泛泛行者，有游有漕。",
            "罔不衣食，或俱幼老。",
            "出其孔艱，仁者攸好。",
            "吹而順之，毋忽予告。"
        ],
        "title": "明日北風尤甚不可行再讒",
        "id": "658d54f5-a362-4dac-bc3d-1ba2a78d8d8d"
    },
    {
        "author": "陳舜俞",
        "paragraphs": [
            "晨風飄兮，弗疾弗暴。",
            "我舟汎兮，以安且蹈。",
            "云誰之賜，神伯予報。",
            "莫阻乎淮，如彼行奡。",
            "莫遠乎泗，曾不日到。",
            "我讒不淑，我辭靡好。",
            "伯其憐汝，其還壽考。",
            "伯實神聖，善人是悼。",
            "鼓動萬物，永輔有昊。",
            "我歌我詩，以薦行潦。"
        ],
        "title": "謝風伯",
        "id": "085e2f27-7d22-4ed8-b51d-065b52a45796"
    },
    {
        "author": "陳舜俞",
        "paragraphs": [
            "彼何人之門兮，雁行馬車。",
            "老夫懷金兮，童子紆朱。",
            "其取萬鍾兮，不差毫銖。",
            "庖有粱肉兮，腹無圖書。",
            "天之生此兮，何罪何辜。",
            "句讀其話言兮，節文其步趨。",
            "抱筆而宵吟兮，鋪楮而晝塗。",
            "天子招其以仕兮，鄉人勉呼。",
            "衆肩相煦摩兮，疾駕爭馳驅。",
            "有司五上吾名兮，禮部曾不一知。",
            "退將羸其角兮，進且跋其胡。",
            "行年幾六十兮，僅免爲白徒。",
            "一秩不能勝兮，朝强而暮殂。",
            "考妣其謂我何兮，遑悼妻與孥。",
            "高者我難諏兮，厚者行難語。",
            "諸百恨寂默兮，秋草之墟。"
        ],
        "title": "題婁億墓",
        "id": "74900406-3c8c-4cab-88ac-f62a21f4fcc9"
    },
    {
        "author": "陳舜俞",
        "paragraphs": [
            "山家皆種橘，古寺獨栽松。",
            "林靜時棲鶴，泉靈合有龍。",
            "何年人捨宅，今日我携筇。",
            "寓所留僧話，未眠聞打鐘。"
        ],
        "title": "宿靈源院",
        "id": "aa95b8a2-b642-40b3-9daf-d5bacce2ebc5"
    },
    {
        "author": "陳舜俞",
        "paragraphs": [
            "閱日堂前橘，山僧手自移。",
            "爲迎林下客，旋拄路邊枝。",
            "結實曾防蟻，盈箱不禁兒。",
            "他年應記得，蠟屐過門時。"
        ],
        "title": "閱日堂僧橘",
        "id": "9dc216cc-ce27-4ddf-84f2-e689d2fd69c8"
    },
    {
        "author": "陳舜俞",
        "paragraphs": [
            "風露入林阿，紛紛奈落何。",
            "滿庭添野景，開戶覺明多。",
            "未逐滄浪遠，堪憐腐草和。",
            "無由遮醉眼，歸思滿烟波。"
        ],
        "title": "落葉",
        "id": "2bb232b3-7ef6-4ef4-9513-949957ad7c91"
    },
    {
        "author": "陳舜俞",
        "paragraphs": [
            "强寢夜何永，通宵夢不成。",
            "曉燈寒有暈，跳蚤靜聞聲。",
            "宦拙宜身退，家貧長道情。",
            "自憐前計失，半世慕虛名。"
        ],
        "title": "中夜",
        "id": "f100fc0d-4926-4f16-8d3a-8eb81ec0d380"
    },
    {
        "author": "陳舜俞",
        "paragraphs": [
            "客意久不適，攬衣臨暮舂。",
            "烟長藏野闊，雲斷漏天空。",
            "酒置千愁裏，詩成一望中。",
            "黄花無限好，底事憶江東。"
        ],
        "title": "客意五首  其一",
        "id": "8512eee0-50d9-448d-bbc6-19cff71c9eac"
    },
    {
        "author": "陳舜俞",
        "paragraphs": [
            "行役意匆匆，淹留計已窮。",
            "夢歸無奈曉，病覺不禁風。",
            "憶橘園垂枳，沉魚夜聽鴻。",
            "悲秋成白髪，頼未作衰翁。"
        ],
        "title": "客意五首  其二",
        "id": "60ea2816-acb2-4dde-97af-3e41b4d5f626"
    },
    {
        "author": "陳舜俞",
        "paragraphs": [
            "高岸聳如陵，秋光著處清。",
            "遥山照眼碧，黄葉逐人行。",
            "莫怪新烟火，曾經古戰爭。",
            "深林茅屋小，氣象亦豪英。"
        ],
        "title": "客意五首  其三",
        "id": "4453b8f8-865f-4876-9a7e-d235ca308f99"
    },
    {
        "author": "陳舜俞",
        "paragraphs": [
            "水濁不見面，安能照膽明。",
            "還因送流梗，所得計歸程。",
            "日落西風急，秋聲積潦并。",
            "清江前約在，頼爾濯吾纓。"
        ],
        "title": "客意五首  其四",
        "id": "51b69e2c-efea-4abf-afa1-ca5849a69147"
    },
    {
        "author": "陳舜俞",
        "paragraphs": [
            "况復淹旅泊，情多秋亦悲。",
            "寒雲欲垂野，疏葉不藏梨。",
            "斷梗逐流水，歸禽投好枝。",
            "徘徊古原上，應有夕陽知。"
        ],
        "title": "客意五首  其五",
        "id": "864a13aa-a367-4ef3-9a1a-6886b4264026"
    },
    {
        "author": "陳舜俞",
        "paragraphs": [
            "已作淹留計，行艫豈恨遲。",
            "却投前浦宿，還似始來時。",
            "寥泬鱸鄉遠，飄零鶴髪悲。",
            "猶欣有隠者，度景覆殘棋。"
        ],
        "title": "阻風還泊舊浦",
        "id": "61ba54cb-26ad-41ae-b9d8-0a7e02c66b07"
    },
    {
        "author": "陳舜俞",
        "paragraphs": [
            "牢落真秋浦，江山滯客舟。",
            "身同雁南去，心似水東流。",
            "鷗鳥荒烟裏，漁人古渡頭。",
            "只因山色好，來上九華樓。"
        ],
        "title": "題秋浦亭",
        "id": "26e9fa3f-6160-4a7f-882c-ddc309a87562"
    },
    {
        "author": "陳舜俞",
        "paragraphs": [
            "古來彭澤縣，應有折腰人。",
            "百里昔猶重，先生豈不貧。",
            "菊花還在否，柳色爲誰新。",
            "白髪南遷客，凄凉問水濱。"
        ],
        "title": "彭澤縣",
        "id": "7298be38-5194-44c1-ac66-90ed99e84065"
    },
    {
        "author": "陳舜俞",
        "paragraphs": [
            "凈社清談盡，高名野史傳。",
            "空山留舊寺，老檜識當年。",
            "殿古應藏璧，僧閒學種蓮。",
            "徘徊二林月，猶照虎溪泉。"
        ],
        "title": "題東林寺",
        "id": "1b562958-f42e-4b57-8943-da9bec5660ef"
    },
    {
        "author": "陳舜俞",
        "paragraphs": [
            "去著登山屐，夢歸清霅門。",
            "親嘗霜後橘，思侑府中樽。",
            "爲問林間路，曾過水畔村。",
            "人言封境近，往往被公恩。"
        ],
        "title": "以橘贈湖州李公擇",
        "id": "65636646-da0e-4557-9b61-7b3500525fa1"
    },
    {
        "author": "陳舜俞",
        "paragraphs": [
            "善作空王子，能探佛祖心。",
            "浮雲無定住，流水度光陰。",
            "糲食開盂慣，飛塵壞衲禁。",
            "國城傳法後，倚錫舊山林。"
        ],
        "title": "送可則上人還京師開講",
        "id": "0a1df53b-51fc-427a-9a0a-7796c78ae93a"
    },
    {
        "author": "陳舜俞",
        "paragraphs": [
            "因過下方院，更指上方登。",
            "偃蓋杉松路，包金橘柚層。",
            "清灣從古好，孤榜復誰曾。",
            "八十年前事，凄凉欲問僧。"
        ],
        "title": "過下方祇園入上方看經院遇八十老僧",
        "id": "c4e2612b-a897-47b6-a0d2-2b720f0b98cb"
    },
    {
        "author": "陳舜俞",
        "paragraphs": [
            "掛冠歸故里，尋壑具巾車。",
            "蘭蕙庭階茂，交游世路疏。",
            "一壺新漏箭，千姓舊囊書。",
            "寄問從公客，家金有幾餘。"
        ],
        "title": "次韵吳少卿致政自詠",
        "id": "749992dd-6799-4f1a-88eb-27dd1bd9b243"
    },
    {
        "author": "陳舜俞",
        "paragraphs": [
            "春分臘雪未全消，凜冽春寒氣尚驕。",
            "攝事初忻迎社燕，尋芳因得過溪橋。",
            "清浮蟻酒醅初撥，暖入鶑簧舌漸調。",
            "興味愛君年尚少，莫嫌齋禁暫無憀。"
        ],
        "title": "奉酬長文舍人出城見示之句",
        "id": "7df5b086-b556-46db-970b-4f7e3395b4f6"
    },
    {
        "author": "陳舜俞",
        "paragraphs": [
            "有客人形善鑒觀，過門聊肯駐征鞍。",
            "知予謾失江湖約，笑我甘爲簿領官。",
            "卜隠日邊龍闕近，去程霜裏鶴衣寒。",
            "京師車馬飛騰速，別把金波洗眼看。"
        ],
        "title": "贈徐道士游京師",
        "id": "c8faa18f-a3d8-4672-aaba-07205b7d3d3b"
    },
    {
        "author": "陳舜俞",
        "paragraphs": [
            "半年西走若飛蓬，得祿無多計屢窮。",
            "驥足寒孤甘伏皁，雁群驚迸苦傷弓。",
            "家貧不易新堂構，天幸猶能遇歲豐。",
            "且待歸來都講論，一篙烟水趁霜風。"
        ],
        "title": "將至嘉禾先寄諸兄弟",
        "id": "4e9564a1-8172-426b-8d62-7d5fe18b8d4e"
    },
    {
        "author": "陳舜俞",
        "paragraphs": [
            "老臣連上皂囊封，去訪三茅駕鶴翁。",
            "曾爲蒼生論敝事，因從紫府得仙風。",
            "收身物外光陰好，回首人間寵辱空。",
            "果滿丹成家法在，應携鷄犬入雲中。"
        ],
        "title": "送劉吏部得請三茅崇禧觀",
        "id": "2dc9dace-e995-49ec-91e9-5bd0c7b48bf1"
    },
    {
        "author": "陳舜俞",
        "paragraphs": [
            "雩婁陂水舊風烟，可喜斯民得繼傳。",
            "萬頃稻粱追漢日，五門疏鑿似齊年。",
            "才高欲獻營田策，公暇還來泛酒船。",
            "稱與淮南誇好事，耕歌漁唱已相連。"
        ],
        "title": "和王介甫寄安豐知縣修芍陂",
        "id": "92e36787-1641-454b-bd11-57722a1ec953"
    },
    {
        "author": "陳舜俞",
        "paragraphs": [
            "邑陂增築更淵沉，所喜詩筒賞嘆深。",
            "楚國老臣千古意，廬江賢守一家心。",
            "淮邊野史添新事，壠上春犁誦好音。",
            "興利勸農真政術，可知爲吏得喉襟。"
        ],
        "title": "和知郡王職方韵同前",
        "id": "fd4ecf19-41be-428a-a178-ef35dbd52c7b"
    },
    {
        "author": "陳舜俞",
        "paragraphs": [
            "城頭古木未知春，官柳柔條日日新。",
            "門巷旋開沽酒市，郊原便有踏青人。",
            "風烟乍入禽初好，網罟猶多雉肯馴。",
            "擬爲芳時對樽斝，愧無心事樂天均。"
        ],
        "title": "南陽春日十首  其一",
        "id": "cf494d41-1156-4383-baed-cbe2845b84d3"
    },
    {
        "author": "陳舜俞",
        "paragraphs": [
            "惓懷春晚脫征驂，官况喧卑昔未諳。",
            "敲扑豈甘忘素業，琴樽猶可助清談。",
            "窗燈耿耿書開卷，衙鼓鼕鼕吏放參。",
            "唯有登樓心不愜，亂雲堆霧鎖東南。"
        ],
        "title": "南陽春日十首  其二",
        "id": "a4338e73-7e48-41bb-b21e-7b26cb32fca3"
    },
    {
        "author": "陳舜俞",
        "paragraphs": [
            "山川隨處有芳菲，老大情懷與舊非。",
            "已恨鶑聲驚曉夢，豈堪花氣著人衣。",
            "家蔬未省添新斸，宰木應曾長舊圍。",
            "終向畏塗無所得，好風佳月不如歸。"
        ],
        "title": "南陽春日十首  其三",
        "id": "34b74a39-057c-4aaf-8f00-269c48781636"
    },
    {
        "author": "陳舜俞",
        "paragraphs": [
            "花前惆悵轉難平，屈指光陰已半生。",
            "猶把此身嘗患難，不知何日得功名。",
            "未安去住千絲亂，已去悲歡一夢驚。",
            "擬入醉鄉銷此恨，快風無故析春酲。"
        ],
        "title": "南陽春日十首  其四",
        "id": "5dc63042-48c5-4ee2-9495-a2bd3ca28c16"
    },
    {
        "author": "陳舜俞",
        "paragraphs": [
            "壯懷摧折復何言，齒髪今年老去年。",
            "念遠片心飛鳥外，感時雙淚落花前。",
            "琴逢遏密生難理，詩擬離騷怨不傳。",
            "家在五湖明月裏，夢隨春水宿漁船。"
        ],
        "title": "南陽春日十首  其五",
        "id": "f61f80da-f0f0-4a07-bb0e-36d9cf36fcae"
    },
    {
        "author": "陳舜俞",
        "paragraphs": [
            "客宦逢春病眼開，紫荆花下也徘徊。",
            "謾勞人力書千卷，聊寄天真酒一杯。",
            "明代本期無棄物，孤臣何敢自論才。",
            "且欣腐鼠同烏喙，不怕丹山有鳳猜。"
        ],
        "title": "南陽春日十首  其六",
        "id": "446a1577-ae4c-4495-addc-1a2f38e28a05"
    },
    {
        "author": "陳舜俞",
        "paragraphs": [
            "簿書堆裏得天真，謾爲浮名役此身。",
            "門柳偶同陶靖節，君羹空羨潁封人。",
            "沙鷗舊許爲吾侶，巢燕何曾厭我貧。",
            "已共東風有歸約，且從桃李笑今春。"
        ],
        "title": "南陽春日十首  其七",
        "id": "a47cea3e-bd5e-4352-b240-aa0e8c858e9e"
    },
    {
        "author": "陳舜俞",
        "paragraphs": [
            "故園春物有誰同，地盡天垂杳藹中。",
            "杏火柳烟燒白晝，茶槍筍槊戰東風。",
            "橋橫酒市青帘出，門對魚磯小艇通。",
            "誰信南陽樓上客，翩翩歸羽欲飛空。"
        ],
        "title": "南陽春日十首  其八",
        "id": "80e483e4-1047-4ee8-8747-bf7d8e33f2e2"
    },
    {
        "author": "陳舜俞",
        "paragraphs": [
            "澤國生涯有釣舟，此身隨分狎群鷗。",
            "非關利祿成羈縶，爲學文章作贅疣。",
            "病眼看花空濺淚，客顔臨鏡復包羞。",
            "江東父老應相憶，燕子來時語不休。"
        ],
        "title": "南陽春日十首  其九",
        "id": "4b639ddc-6972-49ed-acc8-dc4ef745b803"
    },
    {
        "author": "陳舜俞",
        "paragraphs": [
            "半生名宦是塗顔，菽水當年尚可歡。",
            "鐘鼎未能光祖妣，牛羊雖美愧杯盤。",
            "五千强誦誰云補，四十無聞得自安。",
            "不覺尋春上臺榭，東風吹淚落闌干。"
        ],
        "title": "南陽春日十首  其一○",
        "id": "7673541b-2ca3-4cca-8367-c263e4affac1"
    },
    {
        "author": "陳舜俞",
        "paragraphs": [
            "仙舟繫柳野橋東，會合情多勞謫翁。",
            "相對一樽浮蟻酒，輕寒二月小桃風。",
            "羈懷散誕謳歌裏，世事縱橫醉笑中。",
            "莫恨明朝又離索，人生何處不匆匆。"
        ],
        "title": "和開祖丹陽別子瞻後寄",
        "id": "17757fbc-81c4-4326-84c2-229ac9e6e405"
    },
    {
        "author": "陳舜俞",
        "paragraphs": [
            "罨畫春流藻荇長，吳門菰米鱖鱸鄉。",
            "謀田問舍拙者事，尋壑買山君底忙。",
            "出處兩忘同旅寓，濁清一種付滄浪。",
            "故人詩酒如驅使，別有甘泉綠野堂。"
        ],
        "title": "和章子厚聞子瞻買田陽羨却寄",
        "id": "75a776a1-2636-4e7c-89da-06ed9ed60900"
    },
    {
        "author": "陳舜俞",
        "paragraphs": [
            "我慚希世就窮儒，甚矣謀身子更迂。",
            "不共梟狐倚城社，合隨魚鳥樂江湖。",
            "古來只有風猷重，事去情知氣味殊。",
            "髀肉縱消吾舌在，任從兒女暗揶揄。"
        ],
        "title": "次韵酬余彥翔",
        "id": "fa355024-704e-40a0-aa56-acab25c24751"
    },
    {
        "author": "陳舜俞",
        "paragraphs": [
            "人生自致真非策，歲晚無成可復論。",
            "鈍駕謾思追驥躍，病巢何敢慕鴻騫。",
            "傲如中散人多疾，辯付南華盡不言。",
            "聊謝高情白夫子，爲攄騷興慰王孫。"
        ],
        "title": "次韵酬白天覺",
        "id": "c3d2364d-6c9d-4293-a1d2-e8e32e4ed1a9"
    },
    {
        "author": "陳舜俞",
        "paragraphs": [
            "珍禽流品可褒題，天與文章五色齊。",
            "羽翮已堪攀鳳翼，稻粱爭合在鷄栖。",
            "應思舊侶雌雄舞，耻學凡群旦暮啼。",
            "好向彩衣堂下養，名郎從此樂持齎。"
        ],
        "title": "謝楊都官見惠錦鷄",
        "id": "5995a174-8e45-4243-a243-2f1fef664a1e"
    },
    {
        "author": "陳舜俞",
        "paragraphs": [
            "去程牢落且徘徊，聽我高吟侑一杯。",
            "皦日心胸無愧耻，青衫顔色任塵埃。",
            "秦淮形勝多人物，晉室風流入草萊。",
            "歸到江山聊洗眼，下僚應不久沉才。"
        ],
        "title": "送李戶曹官滿還江寧",
        "id": "058cfd74-fd01-47ca-9b46-a47abfec9d17"
    },
    {
        "author": "陳舜俞",
        "paragraphs": [
            "鳳去臺存碧草濃，遊人來此問遺蹤。",
            "故巢風月已千載，好景闌干空數重。",
            "府坐循良黄太守，輿乘仁聖漢高宗。",
            "竹花生子梧桐老，底事丹山信未逢。"
        ],
        "title": "鳳凰臺",
        "id": "b66a9f6e-4c08-42e4-a09a-f39caafbbd9d"
    },
    {
        "author": "陳舜俞",
        "paragraphs": [
            "臺下衣冠已化塵，臺前顔色尚如新。",
            "林泉合是修行社，巖穴誰非避世人。",
            "好鳥豈知當日事，幽花何似昔時春。",
            "老僧不解論今古，應笑徘徊問隠淪。"
        ],
        "title": "十八賢臺",
        "id": "8befaa32-2ea7-43c9-add8-227178ee4518"
    },
    {
        "author": "陳舜俞",
        "paragraphs": [
            "聒聒飛泉清遶石，悠悠天幕翠鋪空。",
            "是非分付千鍾裏，日月消磨一醉中。",
            "柳絮狂飄荒徑畔，菊花仍在舊籬東。",
            "水聲山色年年好，堪使遊人耻素風。"
        ],
        "title": "淵明醉石",
        "id": "dd00ea64-8168-423c-bc27-6bd81bb2bfe8"
    },
    {
        "author": "陳舜俞",
        "paragraphs": [
            "已憐門巷林中出，况復軒窗水畔開。",
            "冷淡山光明枕簟，動摇波影上樽罍。",
            "坐看天際孤舟失，慣見桑陰五馬來。",
            "長恨夕陽吟不足，闌干留共月徘徊。"
        ],
        "title": "東庵",
        "id": "579382da-87a9-475d-9bd2-d63176cd4b77"
    },
    {
        "author": "陳舜俞",
        "paragraphs": [
            "繞繞峰巒玉案圍，重重樓殿紫烟飛。",
            "青籐素簡天門近，絳節霓旌夜半歸。",
            "鶴使每傳三島信，鳳書頻送九霞衣。",
            "放臣於世慚無補，金萼樓前拜不祈。"
        ],
        "title": "太平觀",
        "id": "f2e15c3b-df41-4cb6-81e6-9d1c47f79cdd"
    },
    {
        "author": "陳舜俞",
        "paragraphs": [
            "白髪老僧安住處，青衫司馬愛閒來。",
            "松嫌天近株株短，花待春歸款款開。",
            "堪信壺中藏日月，誰知雲外有樓臺。",
            "官卑合是尋山客，不見芳菲意懶回。"
        ],
        "title": "東林寺",
        "id": "81e623be-7c6a-4b0f-8318-39352a08ea54"
    },
    {
        "author": "陳舜俞",
        "paragraphs": [
            "東林移宿過西林，風靄蕭蕭結暝陰。",
            "隨處水聲喧屐齒，傍人山色上衣襟。",
            "道於塵土知無用，樂在雲泉亦損心。",
            "擬付離騷與猿鳥，樵蘇應怪久登臨。"
        ],
        "title": "西林寺",
        "id": "d95e1971-816a-4756-861a-44c21d434c9c"
    },
    {
        "author": "陳舜俞",
        "paragraphs": [
            "辟蛇行者應開寺，拭眼高僧尚有墳。",
            "龍带雨歸三峽水，鳥銜花出五峰雲。",
            "樓臺屹屹天宮近，鐘磬疏疏俗界聞。",
            "遊客不嫌車騎遠，巖扃無計長苔紋。"
        ],
        "title": "棲賢寺",
        "id": "c9207e79-22be-4634-9152-38d201351ba2"
    },
    {
        "author": "陳舜俞",
        "paragraphs": [
            "銀鈎金榜佛家園，屐齒初來骨髪寒。",
            "天上星辰留翰墨，人閒陵寢閟衣冠。",
            "虬龍擁護神如在，雲霧遮藏色未乾。",
            "四十二年蒙雨露，草茅猶解泣汍瀾。"
        ],
        "title": "萬杉院仁宗御書寺額",
        "id": "d24c40b6-2068-45bb-af0d-d581c85df9fe"
    },
    {
        "author": "陳舜俞",
        "paragraphs": [
            "山門屹屹橫青嶂，巖屋霏霏带紫烟。",
            "千尺老松當大道，一條飛瀑落中天。",
            "重來覽物應相識，此地尋僧似有緣。",
            "自謂讀書非俗客，謫官猶得近林泉。"
        ],
        "title": "開先寺",
        "id": "b9b6a898-f553-4438-8b12-3c93e6d77f11"
    },
    {
        "author": "陳舜俞",
        "paragraphs": [
            "萬疊青山與世違，一巖雲物倚天危。",
            "僧開峭石難行路，猿叫枯松最上枝。",
            "藥鼎施人寒種火，菜畦行虎宿無籬。",
            "此中別有忘年事，擾擾紅塵死不知。"
        ],
        "title": "新羅巖",
        "id": "fff3461e-4890-4854-9e65-8b8591f9d4d1"
    },
    {
        "author": "陳舜俞",
        "paragraphs": [
            "長干龍老長龍孫，竹裏陰陰鎖晝雲。",
            "莫問何年初入洞，由來一日可無君。",
            "清圍欄檻喧難入，翠滴衣裾靜欲聞。",
            "會得歲寒看苦節，憑誰吟對雪繽紛。"
        ],
        "title": "竹雲洞",
        "id": "7920c319-b409-4969-ab44-7faa7043755b"
    },
    {
        "author": "陳舜俞",
        "paragraphs": [
            "自憐隨分有仙蹤，曾宿金庭第九重。",
            "誰謂謫官真俗吏，還登廬阜最高峰。",
            "坐頭平揖千巖月，枕底微聞二寺鐘。",
            "歸去林泉緣更熟，定應春夢却過從。"
        ],
        "title": "峰頂院",
        "id": "ae11a28d-f7fd-4c05-a12e-b9522c288424"
    },
    {
        "author": "陳舜俞",
        "paragraphs": [
            "老來惟有看山癖，踏雪來尋洞府春。",
            "已愛匡廬無俗骨，更逢姑射露天真。",
            "參差玉樹千巖裏，高下藍田一水濱。",
            "乘興去留人莫怪，風流元是剡中人。"
        ],
        "tags": [
            "庐山"
        ],
        "title": "雪",
        "id": "a602e880-7835-4411-afe5-396eaa263fbf"
    },
    {
        "author": "陳舜俞",
        "paragraphs": [
            "靈溪流水碧潺湲，溪上清輝弟子園。",
            "白叟荷鋤春採藥，黄冠敲磬夜朝元。",
            "山中松葉堪爲酒，路口桃花似有源。",
            "自是遊人無道骨，長生何必五千言。"
        ],
        "title": "靈溪觀",
        "id": "6b2632a0-a90b-46a6-94be-1a2561d47900"
    },
    {
        "author": "陳舜俞",
        "paragraphs": [
            "何年翠麓浮彭蠡，云是寒星落斗牛。",
            "遠水拍天圍凈界，野僧依石起朱樓。",
            "闌干白日風吹雁，簾幕黄昏月近鷗。",
            "安住自成難老藥，不須乘海覓蓬邱。"
        ],
        "title": "落星寺",
        "id": "3d0258be-590b-4d2f-ba04-b54de38c7206"
    },
    {
        "author": "陳舜俞",
        "paragraphs": [
            "建昌門外小禪居，竹檻松窗靜有餘。",
            "全近江湖添悵望，乍離城市易清虛。",
            "人思求友聽啼鳥，僧愛忘筌看得魚。",
            "不爲山南多勝處，便堪從此駐巾車。"
        ],
        "title": "承天院",
        "id": "dd7c7ccf-74b8-4807-9d6b-656d309d342b"
    },
    {
        "author": "陳舜俞",
        "paragraphs": [
            "慣見江湖賤逐臣，去尋巖穴或相親。",
            "不知金馬曾爲客，猶得銅章肯借人。",
            "夜夜水聲隨枕簟，時時林色上衣巾。",
            "題詩半在山南寺，請戒巖僧掃隙塵。"
        ],
        "title": "寄星子令柯季立",
        "id": "29812a05-12f2-4fb6-b4d7-8e3fb7cd00c4"
    },
    {
        "author": "陳舜俞",
        "paragraphs": [
            "早歲交情淡已親，相逢羈旅白頭新。",
            "雖慚管鮑論高誼，欲慕陳雷卜近鄰。",
            "客舍每羅門外雀，歸來還滿甑中塵。",
            "明年相逐東林去，未必鱸魚駐得人。"
        ],
        "title": "寄郟景仁郎中",
        "id": "85d84ac7-1d81-40c4-b8e5-9109713fa4a1"
    },
    {
        "author": "陳舜俞",
        "paragraphs": [
            "五湖人住覺天寬，有月清秋似廣寒。",
            "玉鑒光中數毛髪，長虹背上倚闌干。",
            "棲鴉誤曉啼還住，白露沾衣濕又乾。",
            "借問姑蘇胡別駕，簿書燈火共誰看。"
        ],
        "title": "中秋佳月獨遊垂虹亭有懷胡完夫蘇子瞻錢安道  其一",
        "id": "288b8b9d-6c32-4606-9627-b4fee49cbfee"
    },
    {
        "author": "陳舜俞",
        "paragraphs": [
            "月光清極向中秋，千古松陵此夜遊。",
            "寥泬更無雲礙眼，滄浪合是我維舟。",
            "浮生未有明年約，淺酌聊資到眼留。",
            "辜負金波三萬頃，詩豪草聖在杭州。"
        ],
        "title": "中秋佳月獨遊垂虹亭有懷胡完夫蘇子瞻錢安道  其二",
        "id": "d02e4137-96e3-474d-a236-fea4013cfcf5"
    },
    {
        "author": "陳舜俞",
        "paragraphs": [
            "玉兔光中繫小桅，長虹影裏倒樽罍。",
            "一年此夜清秋半，萬里無雲霽色開。",
            "月女嬋娟如有舊，波神安穩亦憐才。",
            "合須豪飲酬佳賞，不共烏臺御史來。"
        ],
        "title": "中秋佳月獨遊垂虹亭有懷胡完夫蘇子瞻錢安道  其三",
        "id": "eb1413c4-2ac0-4889-b279-4d93579da936"
    },
    {
        "author": "陳舜俞",
        "paragraphs": [
            "聞說歐川似沃洲，一溪分作兩溪流。",
            "長橋跨岸虹垂地，高閣淩空蜃吐樓。",
            "浩蕩乾坤供醉眼，凄凉風雨送行舟。",
            "憑誰爲問乘槎客，未必無人犯斗牛。"
        ],
        "title": "留槎閣",
        "id": "fa856115-37f4-4950-bdff-849688a9c995"
    },
    {
        "author": "陳舜俞",
        "paragraphs": [
            "百尺蒼堅穴翠嵐，天痕非擘亦非鑱。",
            "先王圖史誰分掌，後世疏慵不復探。",
            "定有龍虬蟠寂寂，何如苔蘚亂鬖鬖。",
            "老師更說神靈事，只讀高碑去未甘。"
        ],
        "title": "禹穴",
        "id": "d9c20b31-0eab-493c-945b-0acafc992f87"
    },
    {
        "author": "陳舜俞",
        "paragraphs": [
            "玉簾鋪水半天垂，行客尋山到此稀。",
            "陸羽品題真黼黻，黄州吟詠盡珠璣。",
            "重來一酌非無分，未挈吾缾可忍歸。",
            "終欲窮源登絕頂，带雲和月弄清暉。"
        ],
        "title": "谷簾泉",
        "id": "96a35cc6-c0d6-48f1-a3fb-79e5bab7126b"
    },
    {
        "author": "陳舜俞",
        "paragraphs": [
            "十里澄溪溪上山，溪光無際照山顔。",
            "天嫌俗眼尋常見，地惜群峰左右關。",
            "蓬島也應非海外，瓊臺爭合貯人間。",
            "維舟正欲踟躕飲，坐見蒼烟罩翠灣。"
        ],
        "title": "若耶溪",
        "id": "bd0cf4c7-407c-4034-af74-4450602947b2"
    },
    {
        "author": "陳舜俞",
        "paragraphs": [
            "此峰巉絕與霄干，峰頂泓澄旱不乾。",
            "天下定應添沆瀣，山頭信亦有泥洹。",
            "等閒雲出千巖雨，取次龍歸六月寒。",
            "一勺自堪流萬古，何須低處羨波瀾。"
        ],
        "title": "天池院",
        "id": "62a910d2-0d04-454b-b59f-897070519ebf"
    },
    {
        "author": "陳舜俞",
        "paragraphs": [
            "借問鴟夷與季鷹，五湖珍賞復誰曾。",
            "慣看銷夏灣頭月，唯有莫釐山上僧。",
            "晚渡浪痕沾壞衲，上方雲液灑枯藤。",
            "游人欲趁沙鷗去，更伴禪公上翠層。"
        ],
        "title": "題翠峰院",
        "id": "10c6b383-acf6-46b0-81ba-312ec348c2ff"
    },
    {
        "author": "陳舜俞",
        "paragraphs": [
            "酒擔長輕六印腰，醉中一枕敵千朝。",
            "興亡藐比榮枯柳，聚散看同旦暮潮。",
            "清興本應塵外得，香魂徒向水邊招。",
            "已聞佳士過從約，不爲東風返畫橈。"
        ],
        "title": "青龍江醉眠亭",
        "id": "ea372cdc-bb75-4385-81d9-5ed02b04880f"
    },
    {
        "author": "陳舜俞",
        "paragraphs": [
            "興隨白鳥汀洲立，步入青林臺殿出。",
            "湖脈來通方士泉，山顔分入幽人室。",
            "自苦扁舟每訪尋，何年空谷無遺逸。",
            "一夜霜風穿客衣，二十六房皆採橘。"
        ],
        "title": "水月院",
        "id": "fbc27412-1657-4b0e-8691-67ef8077710f"
    },
    {
        "author": "陳舜俞",
        "paragraphs": [
            "瀟灑闌干碧玉叢，頻來游賞似兒童。",
            "縈迴修竹撩清影，刻畫新詩繞翠筒。",
            "十載雪霜林色改，幾翻風月酒尊空。",
            "子猷老去心嘗在，終擬爲鄰作醉翁。"
        ],
        "title": "題碧蘚亭",
        "id": "e39e2c9e-db18-47a8-9a06-3e295c187e92"
    },
    {
        "author": "陳舜俞",
        "paragraphs": [
            "釣竿無竹月空船，事去朱涇不記年。",
            "一句弗由他物得，此心知與麽人傳。",
            "無鬚王老長垂地，掉臂胡僧仰託天。",
            "去問玲瓏巖上石，*中誰是我師禪。"
        ],
        "title": "送喜長老游四明",
        "id": "3f57a925-b251-4fb1-9c21-50a674ce8ffb"
    },
    {
        "author": "陳舜俞",
        "paragraphs": [
            "釋子紛紛奈汝何，傳聞右繞益乖訛。",
            "南山述作那堪毀，西竺師徒果有魔。",
            "群蟻固應隨轉石，一杯焉可當頹波。",
            "青銅瓦礫皆稱鑒，乞與光明歲月磨。"
        ],
        "title": "寄姑蘇智肱錢塘文捷二上人",
        "id": "57022433-377b-4a7a-884e-c5b4774b8083"
    },
    {
        "author": "陳舜俞",
        "paragraphs": [
            "倦轡曾投林下宿，短篷重見越江邊。",
            "人歸河岳儀型在，事隔桑溟物色傳。",
            "弟子共談庭際柏，公卿多識社中蓮。",
            "高風自出空王侶，馳譽丹青是可憐。"
        ],
        "title": "傳神悅躬上人",
        "id": "40835adb-ff95-412a-922e-589f4a6cb9c2"
    },
    {
        "author": "陳舜俞",
        "paragraphs": [
            "莫釐山頭萬家橘，震澤閒人一葉舟。",
            "林裊金丸出籬落，浪噴雪陣上汀洲。",
            "雲生縹緲吟魂遠，日入穹窿醉望收。",
            "不禁五湖容小隠，爲傳篇什謝蘇州。"
        ],
        "title": "山中寄姑蘇守倅",
        "id": "07ac80af-dc15-4e22-b516-8dddbe36cad8"
    },
    {
        "author": "陳舜俞",
        "paragraphs": [
            "柳色陰陰平望橋，春流西受霅溪潮。",
            "玉樓有月清光遠，蘋渚生風麗思飄。",
            "寧使簿書堆几案，已聞歌詠滿漁樵。",
            "酒船欲訪烏程去，愁費金龜返畫橈。"
        ],
        "title": "過平望驛有懷湖州李使君二首  其一",
        "id": "f67d63e2-2b11-4b6c-81e6-58b71b5fbdd0"
    },
    {
        "author": "陳舜俞",
        "paragraphs": [
            "憑熊飛隼兩溪頭，人似冰壺住玉樓。",
            "事逐歡謠入漁釣，詩隨秋思滿汀洲。",
            "茶收顧渚旗猶卷，酒貰烏程蟻半浮。",
            "去路無多平望驛，客魂秋雨宿扁舟。"
        ],
        "title": "過平望驛有懷湖州李使君二首  其二",
        "id": "1d52ba63-c9bb-467d-9e82-9892612c1c24"
    },
    {
        "author": "陳舜俞",
        "paragraphs": [
            "重到田園草木零，鬢毛蕭颯白綸巾。",
            "謾誇孺子能分肉，堪笑書生尚負薪。",
            "靜與禽魚何物我，懶因鷄黍記晡晨。",
            "東籬已有黄金蕊，只欠白衣送酒人。"
        ],
        "title": "晚秋田間",
        "id": "beda3669-9d0c-43bc-a831-af39affb5889"
    },
    {
        "author": "陳舜俞",
        "paragraphs": [
            "丹陽門第三朝貴，樂壽絲綸五色開。",
            "有助清郎終盛譽，得憐諸子盡高才。",
            "蘭彫北畹香猶在，水向東溟逝不回。",
            "原上送車無數目，日西風雨轉徘徊。"
        ],
        "title": "挽邵夫人詞",
        "id": "86561dbc-a5be-4dfa-8a6d-297b569a7e18"
    },
    {
        "author": "陳舜俞",
        "paragraphs": [
            "籍籍家聲起草萊，詵詵子舍奉蘭陔。",
            "翩翻三鳳皆英物，蹭蹬雙駒亦駿才。",
            "憶昔綵衣環几舄，于今清血灑棬杯。",
            "何年盛事聯簪組，別有絲綸薦夜臺。"
        ],
        "title": "挽劉夫人詞二首  其一",
        "id": "aee235ac-51c3-45c1-aa26-1e6685a7f5a0"
    },
    {
        "author": "陳舜俞",
        "paragraphs": [
            "卜鄰早效三遷教，負米方休百里勞。",
            "樂事難留同逝水，孝思無盡入伊蒿。",
            "萬家原上開新塚，舊館人來奠濁醪。",
            "况有銘詩傳不朽，長城千古白雲高。"
        ],
        "title": "挽劉夫人詞二首  其二",
        "id": "e4ec129e-69b7-4001-bb9b-b5ebfe906c31"
    },
    {
        "author": "陳舜俞",
        "paragraphs": [
            "蘭陔堂上此歸全，松柏山頭有舊阡。",
            "我得遐齡幾九十，人依絳帳昔三千。",
            "病時太守和湯藥，沒後諸生侍几筵。",
            "善化群材同草木，先生恩德重如天。"
        ],
        "title": "挽侍講先生王夫人詩二首  其一",
        "id": "8490d511-c65a-4e3e-b038-d3a4c2e58cea"
    },
    {
        "author": "陳舜俞",
        "paragraphs": [
            "師牆童稚被陶鈞，穴鳳仍同桂籍春。",
            "豈獨慈良尊有道，就論恩分即吾親。",
            "生前未許升堂拜，原上空陪執紼人。",
            "一曲薤歌難寫恨，哀榮千古付蒼珉。"
        ],
        "title": "挽侍講先生王夫人詩二首  其二",
        "id": "5213b62a-0847-4489-a09c-d77000449cb1"
    },
    {
        "author": "陳舜俞",
        "paragraphs": [
            "包橘古云美，揚州地所宜。",
            "名存夏后貢，頌見楚人辭。",
            "雲夢分膏沃，璇星散陸離。",
            "洞庭仙壤接，震澤水烟被。",
            "柚酢徒然早，柑黄豈厭遲。",
            "封君千戶等，老囿萬奴隨。",
            "秀萼瑶瓊綴，青陰幄幕垂。",
            "朱衣霜傅采，素裏露含滋。",
            "弱幹金丸重，繁條火齊纍。",
            "瓜生先作瓣，蠶老不成絲。",
            "爽味鍾寒律，殷姿照夕曦。",
            "清香掩蘭杜，真液賤楂梨。",
            "揀選收藏日，辛勤種接時。",
            "壤須來處美，移怕樹同知。",
            "朱綠爭珍旨，荆湘辨等差。",
            "蹊深比桃靜，歲晚與松期。",
            "壇甃龜黿石，園裁枳棘籬。",
            "討蟲煩鑽鑿，科冗付蒸炊。",
            "穿井防天旱，禳瘟甚歲饑。",
            "向陽刪密葉，伐木樹低枝。",
            "有義曾分客，無偷不禁兒。",
            "㲏嫌連雨長，老要勁風吹。",
            "滿把留長蔕，盈箱藉短茨。",
            "入倉寧愧稻，出汗僅同醫。",
            "雅俗傳珍惜，深林或棄遺。",
            "稍收先落子，爭曬已殘皮。",
            "趁市商船急，充庭使驛馳。",
            "公筵薦魁磊，內合送瑰奇。",
            "寄遠曾非選，熏藏品最卑。",
            "善生唯計畝，視價旋論貲。",
            "薄探酬來賞，精嘗侑舉卮。",
            "他年修果譜，應載野人詩。"
        ],
        "tags": [
            "洞庭湖"
        ],
        "title": "山中咏橘長咏",
        "id": "8665ee32-7013-420c-bc2f-74f303e9adac"
    },
    {
        "author": "陳舜俞",
        "paragraphs": [
            "溪上樓臺似玉壺，樂郊春物剩昭蘇。",
            "賢侯好士簪裾集，暇日開筵錦綉敷。",
            "擘水膾鱸堆白雪，撥醅釀酒滴真珠。",
            "香飄沈穗縈欄角，歌沸梁塵落坐隅。",
            "約略十洲仙界景，依稀九老洛川圖。",
            "席中蘭語薰相襲，望裏蓮娃貌亦都。",
            "狂客笑吟聊自若，丈人强健不須扶。",
            "送歸千騎堂前月，猶照簾蝦一半鬚。"
        ],
        "title": "銷暑樓",
        "id": "4aeb6efa-ad15-4d75-96b5-8774a75fe5cd"
    },
    {
        "author": "陳舜俞",
        "paragraphs": [
            "未識貴池好，嘗聞弄水名。",
            "白鳥鑒中立，畫船天上行。"
        ],
        "title": "弄水亭",
        "id": "52537174-0eb9-46fe-94ee-cfae2ee4503b"
    },
    {
        "author": "陳舜俞",
        "paragraphs": [
            "地過長淮種橘難，僧房今見鎖朱欄。",
            "秋來頼有黄金實，幾被行人作枳看。"
        ],
        "title": "壽陽僧房見橘詩",
        "id": "10e15f29-7f36-4926-917d-0e7765064dbe"
    },
    {
        "author": "陳舜俞",
        "paragraphs": [
            "故人方信落江東，開解愁顔與病悰。",
            "自笑漫生湖海上，略無豪氣似元龍。"
        ],
        "title": "次韵六安魏明府三首  其一",
        "id": "6eff7cb1-8d55-485b-9a48-b5b5410ef5a5"
    },
    {
        "author": "陳舜俞",
        "paragraphs": [
            "少年心志欲摩空，漸老卑飛悔滿悰。",
            "早悟割鷄堪飽腹，不須辛苦學屠龍。"
        ],
        "title": "次韵六安魏明府三首  其二",
        "id": "a3da2db7-fcbe-461b-82fb-6557b76309ed"
    },
    {
        "author": "陳舜俞",
        "paragraphs": [
            "幾慕功名逐轉蓬，既無成就苦爲悰。",
            "不如歸聽華亭鶴，耆舊於今憶二龍。"
        ],
        "title": "次韵六安魏明府三首  其三",
        "id": "657a0e6a-2b52-4f0a-b062-7c84eb3a28e5"
    },
    {
        "author": "陳舜俞",
        "paragraphs": [
            "小招提在白雲層，古殿深龕鎖晝燈。",
            "山北遠公曾結社，至今猶有種蓮僧。"
        ],
        "title": "寶慶院",
        "id": "36a40e1a-c40c-43c2-84f1-e3062bbdaa28"
    },
    {
        "author": "陳舜俞",
        "paragraphs": [
            "爲愛鑪烟拂畫檐，小欄今日捲朱簾。",
            "不須更踏山前路，可是人間看得厭。"
        ],
        "title": "題鑪峰閣",
        "id": "d6a07e8c-2742-4706-a57b-df409c4a0c59"
    },
    {
        "author": "陳舜俞",
        "paragraphs": [
            "行客尋山去又回，羽人依舊未歸來。",
            "洞門不鎖清風入，黄葉無言下翠苔。"
        ],
        "title": "再經太平觀訪沈道士不遇二首  其一",
        "id": "d8222c08-e36c-4062-bd57-2ee47a6c96a7"
    },
    {
        "author": "陳舜俞",
        "paragraphs": [
            "不見芝巖駕鶴翁，抱琴歸去悄無蹤。",
            "黄花似有東籬舊，山後山前取次逢。"
        ],
        "title": "再經太平觀訪沈道士不遇二首  其二",
        "id": "17d2eeb9-ac9f-417b-a703-e3f5e272d690"
    },
    {
        "author": "陳舜俞",
        "paragraphs": [
            "東西遊遍兩山村，梔子黄時橘滿園。",
            "唯有小軒臨小澗，病僧欹枕聽潺湲。"
        ],
        "title": "興福院僧房",
        "id": "9dcd73cd-7fdd-4a32-af37-1155339933c1"
    },
    {
        "author": "陳舜俞",
        "paragraphs": [
            "栖真必是朱癡後，結宇元因法善孫。",
            "人在地靈治病速，山村討藥夜敲門。"
        ],
        "title": "宿上真宮贈朱道士",
        "id": "980e2776-9165-4645-ae36-0143d5477a9b"
    },
    {
        "author": "陳舜俞",
        "paragraphs": [
            "丹包赤實破蒼顔，冬至都無十日閒。",
            "剩選黄柑留過客，天寒誰肯更尋山。"
        ],
        "title": "書通濟僧壁",
        "id": "32dbd508-502d-4d91-97b3-f42da36a27f9"
    },
    {
        "author": "陳舜俞",
        "paragraphs": [
            "亂雲峰頂紫田翁，二十年前輦寺逢。",
            "怪我無成頭白早，千金散盡學屠龍。"
        ],
        "title": "上方僧京師識面短句二首  其一",
        "id": "d10c6d6e-34c0-45dd-880a-d040b4adb3a1"
    },
    {
        "author": "陳舜俞",
        "paragraphs": [
            "老僧曾住日邊寺，慣識金鞍馬上人。",
            "雲外不知人易老，從頭相問盡埃塵。"
        ],
        "title": "上方僧京師識面短句二首  其二",
        "id": "0f76038f-3b64-4e4e-9612-6c7dd4230abf"
    },
    {
        "author": "陳舜俞",
        "paragraphs": [
            "青蘿翠竹鎖禪關，門對松林第一灣。",
            "白髪老禪應有道，等閒隨客過前山。"
        ],
        "title": "贈華嚴院玉真上人",
        "id": "287d96de-020b-4d3d-8d98-1617bf03d0cb"
    },
    {
        "author": "陳舜俞",
        "paragraphs": [
            "琅函密鎖君王字，石壁仍刊宰相詩。",
            "無限幽光動巖谷，山深惟有白雲知。"
        ],
        "title": "上方化成院",
        "id": "3b6a4067-af09-4ae9-a798-5798a848ed40"
    },
    {
        "author": "陳舜俞",
        "paragraphs": [
            "紫霄道士貪雲鶴，五柳先生泥酒杯。",
            "不爲清風與明月，道人何事過溪來。"
        ],
        "title": "虎溪",
        "id": "a459c6bb-5545-43cf-a655-02e3052fd50d"
    },
    {
        "author": "陳舜俞",
        "paragraphs": [
            "峻嶺崇巔千古在，好風佳月逐時新。",
            "簿書偶是山陰長，觴詠聊同曲水人。",
            "林雀不驚筇竹杖，谿雲欲傍接䍦巾。",
            "官粗合有登臨分，更待巖花爛漫春。"
        ],
        "title": "遊天章寺",
        "id": "4c136afb-f1c5-4e30-98d4-7f64268ec972"
    },
    {
        "author": "陳舜俞",
        "paragraphs": [
            "湖光野色著人衣，衆樂開亭此處宜。",
            "擊櫂高歌山自響，踏青紅影岸相隨。",
            "消除矰繳容鷗鳥，改換風烟入柳絲。",
            "荇菜藕花應見憶，短蓬孤榜獨來時。"
        ],
        "title": "衆樂亭",
        "id": "e1a9f022-dac7-46c7-835a-7cb9c2370ecb"
    },
    {
        "author": "陳舜俞",
        "paragraphs": [
            "古山瀉仙源，坤輿鑿虛境。",
            "寶勢相回環，穴闌清倒影。",
            "群冰人無驚，泛泛華槳并。",
            "山上放歌行，不少有遺景。",
            "誰意注靈波，溉田三萬頃。"
        ],
        "tags": [
            "西湖"
        ],
        "title": "西湖",
        "id": "8c3c6b6e-4105-420a-828c-6567857318b8"
    },
    {
        "author": "陳舜俞",
        "paragraphs": [
            "渴飲嘗不足，鑿井偶清疏。",
            "井邊舊牆屋，塗塈爲我居。",
            "念彼作者勞，容膝已有餘。",
            "開窗近檐楹，天光滿圖書。",
            "汲水屢灑掃，塵去延空虛。",
            "外潔內亦清，體胖氣加舒。",
            "緬懷埳中蛙，樂豈羨蝦魚。",
            "相君宅新府，文木森周廬。",
            "侯門多結駟，賜金每論車。",
            "身外無我親，儻來物固疏。",
            "日食夜以息，大小則皆如。",
            "况無百歲人，貴賤同丘墟。",
            "但可蔽風雨，且以永居諸。"
        ],
        "title": "蛙齋",
        "id": "6ed83651-66e0-4b6e-8510-dc6934513375"
    },
    {
        "author": "陳舜俞",
        "paragraphs": [
            "泝洄江上山，千里皆可愛。",
            "忽見匡廬峰，氣勢一何大。",
            "崔嵬青天屏，靉靆白雲蓋。",
            "藤蘿拂金繩，瀑水挂玉带。",
            "未雨龍穴藏，摩空鳥飛礙。",
            "疑非紅塵間，邈在萬物外。",
            "聞有高世士，眠雲不知載。",
            "飲露餐朝霞，嘯月下天籟。",
            "軒冕何足道，天地乃投芥。",
            "吾能與之遊，無庸去浮海。"
        ],
        "tags": [
            "庐山"
        ],
        "title": "初見廬山",
        "id": "96687124-b634-4ab1-9762-3a22829eefd9"
    },
    {
        "author": "陳舜俞",
        "paragraphs": [
            "石磴梯山一里高，荒烟源處稅漁樵。",
            "官粗事冷人應笑，免對青苗强折腰。"
        ],
        "title": "詩二首  其一",
        "id": "39c4462a-7bfc-4a7b-93c5-5b6ab79685d7"
    },
    {
        "author": "陳舜俞",
        "paragraphs": [
            "自古匡廬是勝遊，謫臣何敢計淹留。",
            "城中未有看山處，客館僧坊謾舉頭。"
        ],
        "tags": [
            "庐山"
        ],
        "title": "詩二首  其二",
        "id": "ae720161-fe41-4295-907e-170339468e8a"
    },
    {
        "author": "陳舜俞",
        "paragraphs": [
            "淺深秋色看紅葉，高下人烟入翠微。",
            "過嶺已憐雲滿𩍐，穿林寧恨露沾衣。",
            "自慚訪道來何晚，便好尋真去不歸。",
            "本迕朝廷無補報，名山猶幸許相依。"
        ],
        "title": "慮獄江州晚出潯陽門",
        "id": "3ed4185c-215c-4fb6-beaf-94d7cc22355f"
    },
    {
        "author": "陳舜俞",
        "paragraphs": [
            "明月輝在天，落日光轉地。",
            "天維地軸千萬年，粉篁尚有春風淚。",
            "蒼梧茫茫九疑高，湘江之水多怒濤。",
            "袗衣不御琴弦絕，黄陵廟前碑已裂。",
            "春禽啼，秋葉飛。",
            "行人舟楫去復返，虞舜南巡胡不歸。"
        ],
        "title": "黄陵廟",
        "id": "4eb8277f-c6d0-4968-b5af-f379731762bf"
    },
    {
        "author": "陳舜俞",
        "paragraphs": [
            "廬山之西形勢聚，無位真人依位住。",
            "地祇掣鎖金城開，石龍噴水銀潢注。",
            "峰巒約勒萬馬回，杉松自作千兵護。",
            "寶殿崢嶸跨碧霄，圓容麗服微西顧。",
            "江南妃子親施田，香飯供僧無億數。",
            "法焰相傳十二人，師泛鐵船楊子渡。",
            "楊子渡頭秋風高，霹靂駕雪翻驚濤。",
            "中有漁家妙絕手，一釣三山連六鰲。",
            "縱時大地悉震恐，收來塵剎無纖毫。",
            "當年曾許心莫逆，今朝又作圓通客。",
            "挂冠已脫塵俗緣，一心願住清凉國。",
            "清凉之國進能知，日長馬倦人多迷。",
            "從來聞說曹溪路，只今踏斷廬山西。"
        ],
        "tags": [
            "庐山"
        ],
        "title": "圓通行",
        "id": "0820a661-91db-4989-ba42-0e8aaadf25cd"
    },
    {
        "author": "陳舜俞",
        "paragraphs": [
            "把酒謂山語，行人亦大孤。",
            "滿朝無骨肉，白髪厭江湖。",
            "寒苦諳冰雪，艱難識道途。",
            "相看幸相似，可惜便風無。"
        ],
        "title": "詩一首",
        "id": "d9084977-3540-4cf7-bf76-389130919923"
    },
    {
        "author": "陳舜俞",
        "paragraphs": [
            "東城蕭寺荒烟內，底事旌旗與客來。",
            "六代豪華歸茂草，少年風節有高臺。",
            "門前好鳥鳴佳木，徑裏閒僧掃綠苔。",
            "强爲登臨一懷古，懦夫蕪句兩非才。"
        ],
        "title": "子隠堂爲蕭寺題",
        "id": "62b7e0a6-5682-4d8b-9a3d-a21859594c9b"
    },
    {
        "author": "陳舜俞",
        "paragraphs": [
            "一宿禪關萬慮空，明朝更上十餘峰。",
            "山依碧落不多遠，人在白雲無數重。",
            "木末疏鐘驚虎兕，門前潴水穴蛟龍。",
            "勞生正負林泉約，猶喜官閒此處逢。"
        ],
        "title": "奉慈禪寺",
        "id": "4db83375-979f-439c-80b1-7064cae64507"
    },
    {
        "author": "陳舜俞",
        "paragraphs": [
            "石間圓影疊金波。"
        ],
        "title": "句  其一",
        "id": "7833cecd-7bc9-4476-8b40-0d2a05eb7028"
    },
    {
        "author": "陳舜俞",
        "paragraphs": [
            "澗含蒼壁隠青蘿。"
        ],
        "title": "句  其二",
        "id": "f4e5f78f-b2b9-40dc-9684-a7479e827959"
    },
    {
        "author": "陶弼",
        "paragraphs": [
            "門沿大堤入，路趁淺莎行。",
            "樹短雲根拔，山窮地勢傾。",
            "孤舟難泊岸，遠水欲沈城。",
            "半夜求津濟，煙中荻火明。"
        ],
        "title": "公安縣",
        "id": "16076723-63e0-4aa1-a0dc-532418cb9f32"
    },
    {
        "author": "陶弼",
        "paragraphs": [
            "萬枝千葉遞相親，內結花心外結身。",
            "草木至微猶有合，悲哉父子與君臣。"
        ],
        "title": "丁香",
        "id": "003a0d3c-7f50-444b-badf-898a3839eb57"
    },
    {
        "author": "陶弼",
        "paragraphs": [
            "老桐休斲爲琴瑟，胡部新翻格調清。",
            "試聽琵琶采蓮曲，一般弦上數般聲。"
        ],
        "title": "桐",
        "id": "3af4ad12-2e31-42ad-88b7-1e2e50c5ea62"
    },
    {
        "author": "陶弼",
        "paragraphs": [
            "楊子江頭流水澌，長安陌上暖風吹。",
            "黄金瓔珞雪晴後，碧玉瓏璁春盡時。",
            "端的園林俱不及，等閒臺榭便相宜。",
            "思量也是多情物，占與人間贈別離。"
        ],
        "title": "柳",
        "id": "f9d8e1b7-46a8-4fad-ac85-a617534189e0"
    },
    {
        "author": "陶弼",
        "paragraphs": [
            "三伏池塘沸，鷄頭美可烹。",
            "香囊連錦破，玉指剝珠明。",
            "葉皺非蓮蓋，根甘似竹萌。",
            "不應徒適口，炎帝亦曾名。"
        ],
        "title": "鷄頭",
        "id": "6536a66d-5877-4b09-8aa2-4c6a4ea199b0"
    },
    {
        "author": "陶弼",
        "paragraphs": [
            "樹正含芳酒正醅，熙熙爲爾醉春臺。",
            "一花五出尚可飲，何况重重疊疊開。"
        ],
        "title": "桃",
        "id": "e08e7522-85f4-4e9c-9d13-19444be84276"
    },
    {
        "author": "陶弼",
        "paragraphs": [
            "春晝暖風熏翠幄，暑天凉氣暗朱闌。",
            "主人肝膽無猜忌，果下游人但整冠。"
        ],
        "title": "李",
        "id": "f9687bb0-68f3-4146-b207-1a401aadd444"
    },
    {
        "author": "陶弼",
        "paragraphs": [
            "五代乏真主，奸雄紛僭僞。",
            "橫磨闊刀劍，白日相篡弒。",
            "我宋有神祖，潛德動天意。",
            "故天意若曰，往爲我之嗣。",
            "神祖拜稽首，乃即皇帝位。",
            "不惠兆民樂，不怒諸侯畏。",
            "顛倒執玉帛，奔走恐後至。",
            "大商國三分，一朝有其二。",
            "太宗以義撫，真宗以仁治。",
            "王道竹箭直，誦聲金鼎沸。",
            "獨有陰山戎，時時寇邊地。",
            "天子赫斯怒，大警巡澶衛。",
            "射殺右賢王，遂斬匈奴臂。",
            "狼心帖然服，結好同昆弟。",
            "自此兩河間，寂寂無戎備。",
            "卒閑喜夜歌，將老貪春睡。",
            "自此爲太平，恍逾三十歲。",
            "戎昊乘我間，南馳賀蘭騎。",
            "陽關久夜開，樞朽不可閉。",
            "陣雲起秦雍，殺氣橫涇渭。",
            "使臣股栗奏，宰相瞋目議。",
            "僉曰亟發兵，豎子坑甚易。",
            "倉皇築邊壘，未戰力先瘁。",
            "遇迫開庫兵，土蝕鋒芒脆。",
            "防秋採舊屯，推轂謀新寄。",
            "舊屯老且死，少者無實藝。",
            "良由不訓練，手足迷擊刺。",
            "新寄將家子，從小生富貴。",
            "六韜未曾讀，口但知肉味。",
            "師復從中御，進退由閽寺。",
            "權輕號令冗，兩戰無遺類。",
            "曹公棄七軍，晉人獲三帥。",
            "吾兵自此喪，有詔新其製。",
            "此器不預設，一旦從何致。",
            "朝廷急郡縣，郡縣急官吏。",
            "官吏無他術，下責蚩蚩輩。",
            "耕牛拔筋角，飛鳥禿翎翅。",
            "簳截會稽空，鐵烹董山碎。",
            "供億稍後期，鞭朴異他罪。",
            "愁氛壅太虛，霽景晝冥晦。",
            "我聞郭汾陽，料敵多奇異。",
            "單箠諭突厥，蕃酋雙膝墜。",
            "又聞李西平，臨戎有英氣。",
            "身著紅錦袍，懷光肝膽碎。",
            "是知用兵術，在人不在器。",
            "君耳舜高聽，君目舜明視。",
            "願採謀略長，勿倚干戈銳。"
        ],
        "title": "兵器",
        "id": "b4b2e3dc-3c89-4ce3-9cea-d88c726d54d1"
    },
    {
        "author": "陶弼",
        "paragraphs": [
            "嶺北土寒無荔子，人言形味似楊梅。",
            "翠條丹實休相學，不願紅塵一騎來。"
        ],
        "title": "食楊梅",
        "id": "412137ab-a833-4dad-a6a6-e86c07d02b50"
    },
    {
        "author": "陶弼",
        "paragraphs": [
            "九天瑞露滴成芽，不是榆花即桂花。",
            "星女月娥宮不鎖，天風吹落野人家。"
        ],
        "title": "滴露花",
        "id": "fb5455d4-16ec-438a-a7aa-04c1e691beae"
    },
    {
        "author": "陶弼",
        "paragraphs": [
            "路入虔雲去，如何輕解携。",
            "人煙五嶺北，星斗大江西。",
            "暖雪梅花樹，晴雷贛石溪。",
            "青衫欲無淚，不奈鷓鴣啼。"
        ],
        "title": "送趙樞寺丞宰虔化縣",
        "id": "5c620bdf-93bc-4de9-a5f8-5cb6936f03aa"
    },
    {
        "author": "陶弼",
        "paragraphs": [
            "五月南游渴，欣逢荔子丹。",
            "殻勻仙鶴頂，肉露白晶丸。",
            "色映離爲火，甘殊木作酸。",
            "枝繁恐相染，樹重欲成團。",
            "赤蚌遺珠顆，紅犀露角端。",
            "爽能消內熱，潤可濯中乾。",
            "桂嶺無霜處，梅天暴雨殘。",
            "□□□□□，□□□□□。",
            "一簇冰蠶繭，千苞火鳳冠。",
            "隔瓤銀葉嫩，透膜玉漿寒。"
        ],
        "title": "荔支",
        "id": "7c30858b-9c72-4516-8db7-93c99a6698bc"
    },
    {
        "author": "陶弼",
        "paragraphs": [
            "馬度嚴關口，生歸喜復嗟。",
            "天文離卷舌，人影背含沙。",
            "江勢一兩曲，梅梢三四花。",
            "登高休問路，雲下是吾家。"
        ],
        "title": "出嶺題石灰鋪",
        "id": "17e874e6-d760-493c-9d62-4092f96bb657"
    },
    {
        "author": "陶弼",
        "paragraphs": [
            "淺爲玉茗深都勝，大曰山茶小樹紅。",
            "名譽漫多朋援少，年年身在雪霜中。"
        ],
        "title": "山茶花二首  其一",
        "id": "3693c182-fdb0-4a52-bf74-ffd93c3e0a03"
    },
    {
        "author": "陶弼",
        "paragraphs": [
            "江南池館厭深紅，零落空山煙雨中。",
            "却是北人偏愛惜，數枝和雪上屏風。"
        ],
        "title": "山茶花二首  其二",
        "id": "af766927-f927-4cca-85ea-e6619a476fd1"
    },
    {
        "author": "陶弼",
        "paragraphs": [
            "三月宮桃滿上林，百花千萼費春心。",
            "葉公城外襄河北，一樹無人色更深。"
        ],
        "title": "途次葉縣觀千葉桃花",
        "id": "88e9bd6d-c5d4-4397-83f6-cebe675b299e"
    },
    {
        "author": "陶弼",
        "paragraphs": [
            "渡頭人語知潮上，下看南江東北流。",
            "試引輕帆學歸去，茶山溪淺却回舟。"
        ],
        "title": "登潮月亭",
        "id": "c9fcb432-a719-4010-8e01-fc5d24b17a9f"
    },
    {
        "author": "陶弼",
        "paragraphs": [
            "得莫欣欣失莫悲，古今人事若花枝。",
            "桃紅李白薔薇紫，問著春風總不知。"
        ],
        "title": "對花有感",
        "id": "b4576e1d-10b0-4b99-b222-8a6664928f3a"
    },
    {
        "author": "陶弼",
        "paragraphs": [
            "人言清禁紫薇郎，草詔紫薇花影旁。",
            "山木不知官况別，也隨紅白上東廊。"
        ],
        "title": "紫薇花",
        "id": "1533beaf-bdb3-4ec1-b668-fa0ffe2e9563"
    },
    {
        "author": "陶弼",
        "paragraphs": [
            "篁韵松濤入耳清，誅茅欣見徑初成。",
            "更添蒼柏兩三輩，相伴高枝作雨聲。"
        ],
        "title": "園居",
        "id": "e4138b1e-72d9-4553-88ce-14eb5a021200"
    },
    {
        "author": "陶弼",
        "paragraphs": [
            "石壁高深繞縣衙，不離床衽自煙霞。",
            "民耕紫芋爲朝食，僧煮黄精代晚茶。",
            "瀑布聲中窺案牘，女蘿陰裏勸桑麻。",
            "欲知言偃弦歌化，水墨屏風數百家。"
        ],
        "title": "題陽朔縣舍",
        "id": "1de6651b-a38f-4f64-8e3a-39bad684caf7"
    },
    {
        "author": "陶弼",
        "paragraphs": [
            "雨色絲絲風色嬌，天涯亭上覺魂消。",
            "一家生意付秋瘴，萬里歸心隨暮潮。",
            "兵送遠人還海界，吏申遷客入津橋。",
            "山公對此聊酣飲，怕見醒來兩鬢凋。"
        ],
        "title": "天涯亭",
        "id": "a23ad5be-7f76-41ef-86ed-e1a6749343c3"
    },
    {
        "author": "陶弼",
        "paragraphs": [
            "歌聲野色中，人樂歲時豐。",
            "暑雨陰陽雜，秋田早晚同。",
            "嶺雲無烈日，江樹足凉風。",
            "自指香山語，前村有路通。"
        ],
        "title": "題烟霞驛",
        "id": "9b212651-4f48-410b-8878-4fc22d923958"
    },
    {
        "author": "陶弼",
        "paragraphs": [
            "落照古城隅，邊風動隼旟。",
            "久閒忘戰略，多病熟醫書。",
            "白髪隨年短，新情與世疏。",
            "桃花春水起，還釣舊溪漁。"
        ],
        "title": "登崑崙臺",
        "id": "051e8fc6-1236-4a79-9d58-33d22c3216ef"
    },
    {
        "author": "陶弼",
        "paragraphs": [
            "江國家書少，秋臺寒草生。",
            "無人來遠渡，盡日上高城。",
            "落照懸漁市，孤烟起戍營。",
            "東籬故園菊，又向酒中傾。"
        ],
        "title": "秋日登南城臺",
        "id": "8955c3ac-a396-4724-920c-0cf3e76e3930"
    },
    {
        "author": "陶弼",
        "paragraphs": [
            "幾年來瘴外，此夜宿溪中。",
            "照枕殘鷄月，吹燈落葉風。",
            "盧循猶僞國，楊僕已衰翁。",
            "起戴寒星去，前村燒影紅。"
        ],
        "title": "過思明",
        "id": "827665fe-efd4-4aa2-bc01-6621af82a025"
    },
    {
        "author": "陶弼",
        "paragraphs": [
            "萬仞天然皁閣形，陰陽不似衆山青。",
            "一區海上神仙宅，數曲人間水墨屏。",
            "華表鶴歸春谷響，玉京龍起夜潭腥。",
            "可憐張葛無人繼，三級高壇拂杳冥。"
        ],
        "title": "閣皁",
        "id": "20547660-3028-4ccf-ae33-14e45d180935"
    },
    {
        "author": "陶弼",
        "paragraphs": [
            "寧越佳山水，東湖带郡城。",
            "月天高寺影，春雨一橋聲。",
            "石上青蒲合，沙中白鳥橫。",
            "天涯正寥落，獨往若爲情。"
        ],
        "title": "東湖",
        "id": "96938b3b-4d96-4fa5-b5d5-de7871136dee"
    },
    {
        "author": "陶弼",
        "paragraphs": [
            "寧越佳山水，西湖似浙城。",
            "桂多天竺子，潮欠海門聲。",
            "路向林梢轉，天隨野色橫。",
            "從茲棲泊者，無復渡江情。"
        ],
        "tags": [
            "西湖"
        ],
        "title": "西湖",
        "id": "c06a3936-0151-4963-add5-78c199c1286f"
    },
    {
        "author": "陶弼",
        "paragraphs": [
            "子厚才名甲有唐，謫官分得荔支鄉。",
            "羅池水盡黄柑死，獨有空碑在畫堂。"
        ],
        "title": "柑子堂",
        "id": "5a69f464-ac7f-4b42-a2bf-788388777caa"
    },
    {
        "author": "陶弼",
        "paragraphs": [
            "南極諸蠻傲典刑，斗門時復見飛星。",
            "君王仁恕將軍老，五十溪州六萬丁。"
        ],
        "title": "邕州",
        "id": "d76b0e7a-9845-42d7-b295-76ce101fc58a"
    },
    {
        "author": "陶弼",
        "paragraphs": [
            "使君合浦來，示我海濱石。",
            "千巖秀掌上，大者不盈尺。"
        ],
        "title": "廉州石",
        "id": "ac534ce1-f20a-4153-907c-ef04835b0bb6"
    },
    {
        "author": "陶弼",
        "paragraphs": [
            "合浦還珠舊有亭，使君方似古人清。",
            "沙中蚌蛤胎常滿，潭底蛟龍睡不驚。"
        ],
        "title": "合浦還珠亭",
        "id": "d316d2e7-5a96-4494-b6ad-8ce2caba37ce"
    },
    {
        "author": "陶弼",
        "paragraphs": [
            "峽口蒼梧縣，城依南斗魁。",
            "江渾海潮上，地熱火山來。",
            "草沒嘉魚穴，雲封拜表臺。",
            "到應無獄訟，豆蔻酒頻開。"
        ],
        "title": "送呂濤典獄之梧州",
        "id": "038563c9-421d-4a2a-8e14-cac198d4e87a"
    },
    {
        "author": "陶弼",
        "paragraphs": [
            "溪僧過此說山公，遊遍真仙洞府中。",
            "乳石巖邊得靈草，可能封裹寄衰翁。"
        ],
        "title": "融州仙巖",
        "id": "2bbd7101-d108-445d-bfb1-2a10f8a92e86"
    },
    {
        "author": "陶弼",
        "paragraphs": [
            "月氅星冠七丈夫，遠看雖有近還無。",
            "瑶池侍女雙成道，遺下群仙聚影圖。"
        ],
        "title": "賓州仙影山",
        "id": "3ea16e78-100c-4946-afe6-8d42ae212869"
    },
    {
        "author": "陶弼",
        "paragraphs": [
            "南嶠風雲久肅清，壞溝殘壘號昇平。",
            "官曹惟識簿書字，民俗不知金鼓聲。",
            "往歲傳聞南詔檄，近時方築伏波城。",
            "安城太守知邊計，菡萏花中閱水兵。"
        ],
        "title": "安城即事二首  其一",
        "id": "3043fee8-d6c7-45da-9b8e-f5abfd78ffbd"
    },
    {
        "author": "陶弼",
        "paragraphs": [
            "金鼓聲闌劍戟收，使君回上雅歌樓。",
            "樽前一節清商曲，銷盡窮邊萬里愁。"
        ],
        "title": "安城即事二首  其二",
        "id": "38ed39a7-3ee0-470e-b52d-76ed1eb144a0"
    },
    {
        "author": "陶弼",
        "paragraphs": [
            "一年勾漏守，尋盡洞中天。",
            "佛記盧藏用，仙壇葛稚川。",
            "醒心西驛水，燒眼碧池蓮。",
            "我豈無新事，詩碑與酒泉。"
        ],
        "title": "容管",
        "id": "d23422ea-318d-432a-b9a2-ba4a0e64ac79"
    },
    {
        "author": "陶弼",
        "paragraphs": [
            "五嶺生還少，無辭酒滿觴。",
            "共經邊寇事，先出瘴煙鄉。",
            "楚樹蟬聲早，湖天日影凉。",
            "此行休問路，宮闕斗杓旁。"
        ],
        "title": "送臨桂令戴若納出嶺",
        "id": "6ca92762-e432-4455-9faf-36cd27c47c68"
    },
    {
        "author": "陶弼",
        "paragraphs": [
            "五管新多事，輕車屢往還。",
            "勤勞成白髪，故舊是青山。",
            "樹色纔分楚，江聲未出蠻。",
            "自慚迎候少，無惠及孤鰥。"
        ],
        "title": "陽朔縣",
        "id": "ff66ce65-d835-467b-8374-f7d0cf35e067"
    },
    {
        "author": "陶弼",
        "paragraphs": [
            "善戰無如新息侯，漢兵纔度綠蘿州。",
            "愛君挽我陶溪粟，直到牂牁水口頭。"
        ],
        "title": "贈章使君",
        "id": "e4851d9b-4acf-43b0-92b0-d9489fea5cc1"
    },
    {
        "author": "陶弼",
        "paragraphs": [
            "孤城溪洞裏，聞說已堪哀。",
            "蠻水如鮮血，瘴天已死灰。",
            "吏憂民置毒，巫幸鬼爲災。",
            "風土如斯惡，吾來胡爲哉。"
        ],
        "title": "宜陽",
        "id": "369226b4-aed0-467d-9c10-371a2470dad6"
    },
    {
        "author": "陶弼",
        "paragraphs": [
            "越裳濟海喜天晴，五葉戈船不度兵。",
            "堯舜遠方皆樂國，漢唐諸將本書生。"
        ],
        "title": "寄鬰林郡守姚道源",
        "id": "bd43f0df-8dda-47fd-8fe0-012362ee7cfd"
    },
    {
        "author": "陶弼",
        "paragraphs": [
            "石壁含天澤，南山第一重。",
            "旱時先出雨，陰穴又乘龍。",
            "雲影摇諸壑，雷聲起半空。",
            "何當大滂沛，盡活四方農。"
        ],
        "title": "膏澤峰",
        "id": "3a1392a2-eea1-468b-b393-83c867f6d3d3"
    },
    {
        "author": "陶弼",
        "paragraphs": [
            "夜半孤城百尺臺，亂蟲聲裏一樽開。",
            "憂邊日繞南雲下，戀闕心隨北斗迴。"
        ],
        "title": "登邕州城",
        "id": "1c710c9d-0088-484d-9856-9f915cc6b731"
    },
    {
        "author": "陶弼",
        "paragraphs": [
            "羽客朝元地，遺壇古寺中。",
            "煉成丹竈在，騎去鶴巢空。"
        ],
        "title": "丹竈山",
        "id": "0fd6aad4-6595-4bdc-8c6b-981b5c68979c"
    },
    {
        "author": "陶弼",
        "paragraphs": [
            "羅池刺史寡塵緣，畫戟牆頭築望仙。",
            "黄鶴與誰同一去，碧桃無主又千年。"
        ],
        "title": "思柳亭",
        "id": "f1e78c70-fac6-4fcf-ac58-4e26893c44f1"
    },
    {
        "author": "陶弼",
        "paragraphs": [
            "去歲同登畫角城，諸蠻未滅夜論兵。",
            "五更將吏知人意，吹作梅花塞外聲。"
        ],
        "title": "鬰林鼓角樓",
        "id": "4c01e704-cac8-4495-ae2c-c3107ff69498"
    },
    {
        "author": "陶弼",
        "paragraphs": [
            "二紀看花瘴霧中，野園今日又東風。",
            "人心有感時時別，春色無私處處同。",
            "長笛一聲諸曲盡，巨觥雙飲百愁空。",
            "風清水暖群魚上，誰向荆溪占釣筒。"
        ],
        "title": "春野亭",
        "id": "3919a0b0-0d00-49a5-bdf7-7ee6580894a7"
    },
    {
        "author": "陶弼",
        "paragraphs": [
            "寂寂長冥洞，涓涓漱玉泉。",
            "鳳笙聞夜半，鶴馭認雲邊。",
            "煮茗尋安老，披莎訪稚川。",
            "于中得消息，何用買山錢。"
        ],
        "title": "會仙巖",
        "id": "ef87de1e-978d-44a1-b7ad-5a526551b3cc"
    },
    {
        "author": "陶弼",
        "paragraphs": [
            "尋山入羅秀，旋結草堂居。",
            "花露生瓶水，松風落架書。",
            "聞猿得句後，見月出行初。",
            "此夕雲林下，無因夢使車。"
        ],
        "title": "羅秀山",
        "id": "7807a7d5-c663-4c42-94de-a073b80b77bb"
    },
    {
        "author": "陶弼",
        "paragraphs": [
            "三任邊州六往還，此時纔入莫鋣關。",
            "訪僧莫道無閑事，手指青天口說山。"
        ],
        "title": "莫鋣關",
        "id": "77eea8f0-6ec5-4888-9671-a7743c7a1977"
    },
    {
        "author": "陶弼",
        "paragraphs": [
            "昔年觀地志，此水出牂牁。",
            "斷岸深無底，平流暗起波。",
            "感恩來客少，射影短狐多。",
            "未老諸蠻在，樓船空再過。"
        ],
        "title": "那霸泉",
        "id": "47dc774d-08ae-4022-8b95-fff2612b3be0"
    },
    {
        "author": "陶弼",
        "paragraphs": [
            "路下牂牁水石閒，三分纔過二分山。",
            "年光欲盡家猶遠，嵐氣雖疏鬢已斑。",
            "賓從談笑機獨進，兒曹音信喜生還。",
            "南風一夜吹鄉夢，數刻飛過五嶺間。"
        ],
        "title": "又",
        "id": "7da243cd-f73b-45c3-9292-4cf971d5530b"
    },
    {
        "author": "陶弼",
        "paragraphs": [
            "城中烟樹綠波漫，幾萬樓臺樹影間。",
            "天闊鳥行疑沒草，地卑江勢欲沉山。",
            "人過鹿死尋僧去，船自新康載酒還。",
            "聞說耕桑漸蘇息，嶺頭今歲不征蠻。"
        ],
        "title": "碧湘門",
        "id": "ca4dc5f0-f242-42c1-b328-21cb2ccf596c"
    },
    {
        "author": "陶弼",
        "paragraphs": [
            "溪上龍蛇屋，蕭條帝子祠。",
            "竹痕當日淚，山色後人疑。",
            "仙服霞留綺，新裝月印眉。",
            "楚民亡水旱，簫鼓謝神禧。"
        ],
        "title": "黄陵廟",
        "id": "4b316d89-6fe9-40b5-a07b-d7f4033a02c7"
    },
    {
        "author": "陶弼",
        "paragraphs": [
            "北設長城陷敵塵，更來勞力武陵民。",
            "我疑洞裏栽桃者，便是當時築版人。"
        ],
        "title": "司馬錯城",
        "id": "0b76da96-e057-407b-9900-9d7361a2856e"
    },
    {
        "author": "陶弼",
        "paragraphs": [
            "詔條符節古連今，王澤漸濡豈不深。",
            "賦役未行中國法，謳歌猶带遠人音。",
            "採金戶簇青莎岸，射虎兵圍黄葉林。",
            "寄語湖南灘上客，預將忠信待浮沉。"
        ],
        "title": "辰州",
        "id": "1a41a5e1-42b6-4ec8-8969-451efe20b860"
    },
    {
        "author": "陶弼",
        "paragraphs": [
            "險盡天開溪路平，詩書新將典新城。",
            "三千戍卒今無幾，十萬屯田古未耕。",
            "屬縣乞除防虎檻，生蠻願獻採砂坑。",
            "從茲預擬風塵息，盡是仁威下旆旌。"
        ],
        "title": "寄沅州新守謝麟",
        "id": "0372aa3d-d8ca-4bf3-a737-62d75d9f1eb7"
    },
    {
        "author": "陶弼",
        "paragraphs": [
            "一曲青溪一曲山，鳥飛魚躍白雲閒。",
            "溪山豈要行人到，自是行人到此間。"
        ],
        "title": "白霧驛",
        "id": "a0a5d4c6-8afb-47a4-a9ac-465c4e019937"
    },
    {
        "author": "陶弼",
        "paragraphs": [
            "諸峰不及此三峰，翠影多年路未通。",
            "野老傳來無地主，神仙留待與山翁。",
            "琱弓射滅虎狼迹，長劍劈開荆棘叢。",
            "吏引旌旗先險阻，匠營樓閣出虛空。",
            "藤蘿葉暗初無日，松桂枝新漸有風。",
            "下瀨將軍微舉職，安南都護遠輸忠。",
            "商誇合浦珠胎賤，民樂占城稻穀豐。",
            "火炬影沉山岸北，潮聲流過郡城東。",
            "四時收印來無定，終日開尊望不窮。",
            "玉版淡魚千片白，金膏鹽蟹一團紅。",
            "雲臺志節悲歌外，銅柱封疆醉眼中。",
            "所惜溪頭好崖石，只書詩句不書功。"
        ],
        "title": "三山亭",
        "id": "43c9d6a7-9bda-4c51-816d-eea93845d376"
    },
    {
        "author": "陶弼",
        "paragraphs": [
            "曾過祝融峰頂上，步隨明月宿禪關。",
            "夜深一陣打窗雨，卧聽風雷在半山。"
        ],
        "title": "祝融峰",
        "id": "8a1e4d0d-d317-41cb-ae05-3e8313f30bc6"
    },
    {
        "author": "陶弼",
        "paragraphs": [
            "東海舊場屋，南江新塞垣。",
            "璽書行絕域，銅柱入中原。",
            "草暖聞鳴鹿，江清對飲猿。",
            "何時一樽酒，重上謝公軒。"
        ],
        "title": "辰州",
        "id": "74e0ad03-83f5-4732-acb3-4c0c36887fae"
    },
    {
        "author": "陶弼",
        "paragraphs": [
            "曲臺風月德山雲，夢想中間有幾春。",
            "臣葬江魚終愛楚，民逃花洞不思秦。"
        ],
        "title": "武陵",
        "id": "7a51f0b1-8c91-4d84-93f5-46bcb3f93050"
    },
    {
        "author": "陶弼",
        "paragraphs": [
            "六月五溪邊，溪深氣象偏。",
            "晝陰疑雨後，久冷覺秋先。",
            "棧倚臨崖石，竿通隔嶺泉。",
            "片帆雲裏現，知是貢賨船。"
        ],
        "title": "五溪",
        "id": "1b3f675f-6f88-4a37-82d2-b7463113bc50"
    },
    {
        "author": "陶弼",
        "paragraphs": [
            "平南無策鬢如霜，七十峰前隠舊鄉。",
            "相約祝融孤頂上，借君吟筆畫瀟湘。"
        ],
        "title": "寄蘇州徐處士弁",
        "id": "78a3ef12-3a0e-481f-8189-549b777091b1"
    },
    {
        "author": "陶弼",
        "paragraphs": [
            "畬田過雨小溪渾，遠近雲峰互吐吞。",
            "殊俗易昏三里霧，陽崖忽露一家村。",
            "桂花香裏尋僧寺，榕葉陰中掩縣門。",
            "井稅未輸兵甲後，心勤撫字且休論。"
        ],
        "title": "畬田",
        "id": "46e14cb2-e638-4a34-bfa8-3778ba591fb0"
    },
    {
        "author": "陶弼",
        "paragraphs": [
            "青羅江水碧連山，城在山光水色間。",
            "盡道宜人惟桂郡，驂鸞客至只思還。"
        ],
        "title": "桂林",
        "id": "3b11c96f-ba4d-422f-9e83-8ec069295b8b"
    },
    {
        "author": "陶弼",
        "paragraphs": [
            "孤芳托寒木，一曉一翻新。",
            "春色不爲主，天香難動人。",
            "丹楓見流落，黄菊坐因循。",
            "莫訝偏相愛，衰遲似我身。"
        ],
        "title": "木芙蓉",
        "id": "cf83acee-8dd5-4d7b-b0af-ee524ad80af5"
    },
    {
        "author": "陶弼",
        "paragraphs": [
            "端石如池狀，潤疑雲雨通。",
            "粗官不識字，好去伴詩翁。"
        ],
        "title": "端研詩贈王欲",
        "id": "08fb29df-8878-43e5-ad27-57a552b66472"
    },
    {
        "author": "陶弼",
        "paragraphs": [
            "得自銅雀臺，收晚稜角摧。",
            "四方綠琉璃，一片青玫瑰。",
            "煉盡沙石滓，陶成金玉胚。"
        ],
        "title": "銅雀研",
        "id": "8a5a03bc-a879-4caf-a64d-d5b155ce92d9"
    },
    {
        "author": "陶弼",
        "paragraphs": [
            "七十峰前敞縣扉，湘雲湘樹滿郊圻。",
            "衡陽春暖雁飛過，兜率雨昏龍戰稀。"
        ],
        "title": "衡州三首  其一",
        "id": "05556359-6a4b-4ed6-81b8-a6599cde12f7"
    },
    {
        "author": "陶弼",
        "paragraphs": [
            "秀邑八百里，古今題畫難。",
            "望高三楚近，影轉七州寒。",
            "北拆知蠻盡，南低見斗寬。",
            "路盡祝融寺，江傾兜率灘。"
        ],
        "title": "衡州三首  其二",
        "id": "2c691397-961d-4249-919c-41604813ba33"
    },
    {
        "author": "陶弼",
        "paragraphs": [
            "兜率一峰旁，林開見寶幢。",
            "鳥行高避縣，山骨下連江。"
        ],
        "title": "衡州三首  其三",
        "id": "a312dcf8-e326-4a70-9931-a0e33af4318c"
    },
    {
        "author": "陶弼",
        "paragraphs": [
            "二江明月九峰雲，雲月堂中希靜人。",
            "芙蕖池淺蛙迎雨，鈷鉧潭空草送春。"
        ],
        "title": "希靜堂",
        "id": "5e32bb8f-8c55-4d56-ac30-94f129c540b7"
    },
    {
        "author": "陶弼",
        "paragraphs": [
            "南北東西幾萬峰，郡城如在畫屏中。",
            "何人截斷湘妃竹，半蘸秋江作釣筒。"
        ],
        "title": "全州",
        "id": "3008d2b6-4d52-4d75-9fb8-44113ef084f3"
    },
    {
        "author": "陶弼",
        "paragraphs": [
            "平湖七百里，四望白波圍。",
            "影觸吳天闊，寒吞楚澤微。"
        ],
        "title": "岳州",
        "id": "34d7a328-619a-41ff-b407-eec9013335c2"
    },
    {
        "author": "陶弼",
        "paragraphs": [
            "使介直登雙御閣，州符就領五蠻溪。",
            "爭雄白鵲臨崖鬥，憶子玄猿遶澗啼。"
        ],
        "title": "沅州",
        "id": "90ae20f7-4460-4a9e-af70-6fdf7f0fa4ad"
    },
    {
        "author": "陶弼",
        "paragraphs": [
            "節逢重九日，郡占五溪間。",
            "止水痕依岸，行雲影過山。"
        ],
        "title": "九日登群山樓",
        "id": "6a492ce3-8647-459a-a079-b5642a074032"
    },
    {
        "author": "陶弼",
        "paragraphs": [
            "歌吹深秋節，香燈古佛園。",
            "細泉初落石，遠岫正當門。"
        ],
        "title": "題凈因寺",
        "id": "30a26801-cd61-48b9-b3a1-d46fc86b8b3d"
    },
    {
        "author": "陶弼",
        "paragraphs": [
            "路到龍棲處，陰森覺有靈。",
            "山腰過雲黑，石眼出泉腥。"
        ],
        "title": "題武溪龍書廟壁",
        "id": "6020d94e-3c67-4dd9-8176-42a534a2f82a"
    },
    {
        "author": "陶弼",
        "paragraphs": [
            "草市人朝醉，畬田夜火明。",
            "瀧江入地瀉，棧道出雲行。"
        ],
        "title": "辰州  其一",
        "id": "aff5109d-6839-4bf0-9501-5c1e92113e51"
    },
    {
        "author": "陶弼",
        "paragraphs": [
            "槃溪何代有蘭叢，暇日移根郡閣東。",
            "此後辰沅圖籍上，栽培新法自山公。"
        ],
        "title": "辰州  其二",
        "id": "0decc8bd-f9c8-4ec2-ab4d-bf886cba468a"
    },
    {
        "author": "陶弼",
        "paragraphs": [
            "地窮山亦斷，煙水是封圻。",
            "外國衣裝盛，中原氣象非。"
        ],
        "title": "廣州  其一",
        "id": "400251e2-d376-4f0d-b01d-96403956e28d"
    },
    {
        "author": "陶弼",
        "paragraphs": [
            "石門見月隨潮早，洸口聞猿上峽遲。",
            "新酒滿篘蠻嫗店，古碑當道海神祠。"
        ],
        "title": "廣州  其二",
        "id": "8dc8330e-8af2-45af-85cf-75ab196fd1b2"
    },
    {
        "author": "陶弼",
        "paragraphs": [
            "南來未見此高峰，下際滄溟上際空。",
            "辛苦限蠻成底事，坐看嵩華作三公。"
        ],
        "title": "連州天際嶺",
        "id": "9100f907-c75f-47e3-83e4-dfcb4760f9c4"
    },
    {
        "author": "陶弼",
        "paragraphs": [
            "冷逐江梅使，先春下桂林。",
            "湖平三楚出，嶺盡百蠻深。"
        ],
        "title": "桂州  其一",
        "id": "d5c566b1-ad37-4969-b163-f240b3793076"
    },
    {
        "author": "陶弼",
        "paragraphs": [
            "亂草藏邊路，寒禽下戍樓。",
            "伏波渠水淺，難載濟川舟。"
        ],
        "title": "桂州  其二",
        "id": "0c8c3d95-e897-4af2-be16-1472f33feec0"
    },
    {
        "author": "陶弼",
        "paragraphs": [
            "朝夕雲山滿縣郛，削成犀笋幾千株。",
            "遊人借筆抄詩板，遠客投書乞畫圖。"
        ],
        "title": "桂州  其三",
        "id": "35c06b2a-64f1-42b5-b356-70a1f7c57d6c"
    },
    {
        "author": "陶弼",
        "paragraphs": [
            "舊策掃開浪泊霧，新詩裝就桂林春。",
            "相離水色秋前老，獨秀嵐光霽後勻。"
        ],
        "title": "桂州  其四",
        "id": "22bd6cb4-b648-495c-ab97-d180f99075ac"
    },
    {
        "author": "陶弼",
        "paragraphs": [
            "名山愛陽朔，平陸遍峰巒。",
            "郡境尖中拆，人家缺處安。",
            "穿青入梧峽，載影下昭灘。"
        ],
        "title": "題陽朔山",
        "id": "f9364121-e098-4ee0-a2d1-2bd955a0b043"
    },
    {
        "author": "陶弼",
        "paragraphs": [
            "五代浮屠閣，危層不易攀。",
            "曉光諸寺塔，晴露別州山。"
        ],
        "title": "登桂州永寧閣",
        "id": "caecdd0d-cb13-4de8-a6bd-3dbb3d2c8ddf"
    },
    {
        "author": "陶弼",
        "paragraphs": [
            "民歸新邑去，古寺靜寥寥。",
            "僧映水遮戶，客隨雲過橋。"
        ],
        "title": "修仁縣禪定寺",
        "id": "bc1b62d4-f4a9-40ca-8074-ed69fe698d20"
    },
    {
        "author": "陶弼",
        "paragraphs": [
            "句漏城中菡萏池，池邊臺榭半空基。",
            "頻年太守多新額，異代思賢有舊碑。"
        ],
        "title": "北池",
        "id": "da9fe5bd-3346-40fd-933f-8b2e711c6b93"
    },
    {
        "author": "陶弼",
        "paragraphs": [
            "有唐曾宿萬家兵，節制東南十一城。",
            "此若得人無寇盜，昔之爲守盡公卿。"
        ],
        "title": "詩一首",
        "id": "bd91ee33-3fdb-42d2-b1a5-5489a5cb7d64"
    },
    {
        "author": "陶弼",
        "paragraphs": [
            "一錫遊何處，巖端靜掩扃。",
            "獨尋危石坐，閑把細泉聽。",
            "野鼠緣齋鉢，山花落靜瓶。",
            "斜陽過溪去，回首亂峰青。"
        ],
        "title": "遊龍洞訪僧不遇留詩",
        "id": "30081b4c-eea9-44c3-aba9-b642a1c75037"
    },
    {
        "author": "陶弼",
        "paragraphs": [
            "絕塞多秋色，孤城易夕陽。",
            "此間饒寵辱，還我水雲鄉。"
        ],
        "title": "邕州  其一",
        "id": "1c32d69d-d2cb-4e03-8409-7d0e9e1378f8"
    },
    {
        "author": "陶弼",
        "paragraphs": [
            "出撫驩兜俗，親提季子軍。",
            "隨人兩關月，迎馬二溪雲。"
        ],
        "title": "邕州  其二",
        "id": "5ee66f40-3b15-41e8-8725-90f92f1ce0a1"
    },
    {
        "author": "陶弼",
        "paragraphs": [
            "漢節護諸蠻，徘徊瘴癘間。",
            "少希銅馬式，老厭玉門關。"
        ],
        "title": "邕州  其三",
        "id": "c0954794-cc01-451d-bcd5-0ec424e78023"
    },
    {
        "author": "陶弼",
        "paragraphs": [
            "假守昭平郡，偷閑少送迎。",
            "亭標梅句老，堂識敬公名。"
        ],
        "title": "昭州  其一",
        "id": "38b604ac-8fb8-4618-a557-00d54054027b"
    },
    {
        "author": "陶弼",
        "paragraphs": [
            "假守昭平郡，當門桂水清。",
            "海遥稀蚌迹，峽近足灘聲。"
        ],
        "title": "昭州  其二",
        "id": "35ef4d57-7ca8-4ac7-9278-8b6e903eaa7a"
    },
    {
        "author": "陶弼",
        "paragraphs": [
            "假守昭平郡，詩情比閬仙。",
            "蟬聲風葉外，鳥影月池邊。"
        ],
        "title": "昭州  其三",
        "id": "1f8e110d-2e21-457c-8562-05d90a69f0e2"
    },
    {
        "author": "陶弼",
        "paragraphs": [
            "峽束江盤天影隨，輕船雙下幾危機。",
            "初晴古木猿三叫，未晚陰崖日半規。",
            "篁竹數家何處縣，清溪一曲幾篇詩。"
        ],
        "title": "昭州  其四",
        "id": "0e7bc807-c80f-4877-9b54-da840fbe6ea2"
    },
    {
        "author": "陶弼",
        "paragraphs": [
            "數家深峽裏，燈火似漁村。",
            "客夢稀星外，蟲聲短草根。",
            "髪疏憐枕軟，意倦覺燈昏。",
            "待曉酤蠻酒，蒼梧奠舜魂。"
        ],
        "title": "過龍平",
        "id": "51fd0310-ee5a-4836-91b2-cfbe3ea07c85"
    },
    {
        "author": "陶弼",
        "paragraphs": [
            "南極蒼梧郡，江山號勝遊。",
            "海天晴動水，峽月夜隨舟。"
        ],
        "title": "送吳利見主簿之蒼梧",
        "id": "fd969b30-ced4-43f3-9fca-d2971bac0b78"
    },
    {
        "author": "陶弼",
        "paragraphs": [
            "川流八桂末，地勢九疑餘。",
            "不憚勤酬唱，江通丙穴魚。"
        ],
        "title": "寄梧守",
        "id": "ef22438c-e41d-47d0-9f2b-22c8e72c47c9"
    },
    {
        "author": "陶弼",
        "paragraphs": [
            "唐室衣冠四百秋，元和臺省盡名流。",
            "誰人肯爲交朋死，乞以羅池換播州。"
        ],
        "title": "柳州  其一",
        "id": "1329a198-42bf-45a3-b874-351d6586ecf1"
    },
    {
        "author": "陶弼",
        "paragraphs": [
            "黄柑無樹井無泉，思柳亭中兩愴然。",
            "蠻越至今猶畫像，聖唐何事獨遺賢。"
        ],
        "title": "柳州  其二",
        "id": "b3788f1d-2f50-4633-9308-10da62a79b86"
    },
    {
        "author": "陶弼",
        "paragraphs": [
            "一峰高起塞天關，堪作皇家外屏山。",
            "可惜化工安著遠，半遮中國半遮蠻。"
        ],
        "title": "屏山",
        "id": "b2a973e1-af13-49e5-b94d-37be40c1ec38"
    },
    {
        "author": "陶弼",
        "paragraphs": [
            "曾看柳侯山水記，信知龍壁好煙霞。",
            "誰能寫作新屏障，寄與長安富貴家。"
        ],
        "title": "龍壁",
        "id": "61999d8e-fa47-4cd6-855c-0ae4cbe2c3e5"
    },
    {
        "author": "陶弼",
        "paragraphs": [
            "廣右開炎服，思剛置縣衙。",
            "羈縻唐世及，正朔聖朝加。",
            "鄉分今賀水，邑隸古琅琊。",
            "泉脈通明鏡，封鄰接鏌鋣。"
        ],
        "title": "賓州二首  其一",
        "id": "1faf7b06-9ebd-41cd-a1df-98ffe02804af"
    },
    {
        "author": "陶弼",
        "paragraphs": [
            "何處登臨好，城樓對萬山。",
            "新青上孤壘，遠黑落諸蠻。",
            "竹引風穿壁，苔隨雨上階。",
            "有時寧免俗，銀燭間金釵。"
        ],
        "title": "賓州二首  其二",
        "id": "eddb1831-c85b-40dc-847e-88121b2ad80e"
    },
    {
        "author": "陶弼",
        "paragraphs": [
            "僧憐海石爲棋子，客懼蠻螺作酒杯。",
            "自笑平生喜韜略，此時何計上金臺。"
        ],
        "title": "寄欽州洪邇侍禁",
        "id": "9a38366b-416f-402b-a21e-81a295efad6b"
    },
    {
        "author": "陶弼",
        "paragraphs": [
            "紅螺紫蟹新鱸鱠，白藕黄柑晚荔枝。",
            "酒盡月斜潮半落，山翁不省上船時。"
        ],
        "title": "三山亭",
        "id": "02f0a208-4ced-419e-9805-74724bf7911e"
    },
    {
        "author": "陶弼",
        "paragraphs": [
            "海供地寶華中國，日助天恩暖外夷。",
            "三石禊橋春會永，五湖吟舫夜歸遲。"
        ],
        "title": "欽州書事",
        "id": "2f328e69-072a-449a-9ad8-bce825129d3c"
    },
    {
        "author": "陶弼",
        "paragraphs": [
            "昔時孟太守，忠信行海隅。",
            "不賊蚌蛤胎，水底多還珠。"
        ],
        "title": "題廉州孟太守祠堂",
        "id": "f0011d8f-a57c-4f74-9d07-044af08cc727"
    },
    {
        "author": "陶弼",
        "paragraphs": [
            "屢與南僧談瘴溪，獨推君縣好封圻。",
            "不同合浦人民衆，雖接交州寇盜稀。"
        ],
        "title": "寄石康縣曹元道",
        "id": "a75f124b-038a-43f5-a674-eff46b560b88"
    },
    {
        "author": "陶弼",
        "paragraphs": [
            "捨轡歷天險，身疑出鳥群。",
            "罅開蠻俗合，脊盡瘴江分。"
        ],
        "title": "賀州",
        "id": "a0c3ab26-14c5-44c4-b6e0-4b07e21dc5dc"
    },
    {
        "author": "陶弼",
        "paragraphs": [
            "重譯新離越裳國，一枝都掩桂林香。",
            "養成崖谷黄蜂蜜，羞死江湖白藕房。"
        ],
        "title": "茉莉花  其一",
        "id": "4a6dccdc-6df0-49ba-980b-d83895b5f5d2"
    },
    {
        "author": "陶弼",
        "paragraphs": [
            "海客園林珠樹木，水仙賓從玉簪裳。",
            "錦桃每用紅絲縷，蜂採須成白蜜房。"
        ],
        "title": "茉莉花  其二",
        "id": "298d7ac7-7f83-484d-a240-a26a66e67387"
    },
    {
        "author": "陶弼",
        "paragraphs": [
            "三伏池塘沸，雞頭美可烹。",
            "香囊聯錦破，玉指剝珠明。",
            "葉皺非蓮蓋，根甘似竹萌。",
            "不應徒適口，炎帝亦曾名。"
        ],
        "title": "芡",
        "id": "e2050f51-960e-4b50-8c04-fec382e0b474"
    },
    {
        "author": "陶弼",
        "paragraphs": [
            "九月嚴霜殺草根，獨開黄菊伴金樽。",
            "東籬故事何重疊，醉倒花前是遠孫。"
        ],
        "title": "菊",
        "id": "274ffb7b-19a9-45a1-8c6a-847210acd474"
    },
    {
        "author": "陶弼",
        "paragraphs": [
            "萬頃金沙裏，誰將玉節栽。",
            "絲應鮫乞與，津是蚌分來。",
            "盤貯冰猶結，刀侵雪易摧。",
            "防風骨外折，混沌竅中開。",
            "月寺僧家鉢，風亭酒客杯。",
            "胸中秋氣入，牙角雨聲回。",
            "自愧塵泥賤，得蒙尊俎陪。",
            "與君消酷暑，瓜李莫相猜。"
        ],
        "title": "咏藕",
        "id": "09a656c1-63ba-4c1c-ad12-3cd69fdaefe1"
    },
    {
        "author": "陶弼",
        "paragraphs": [
            "暖翅玉羅薄，香鬚金綫微。",
            "青春二三月，白日一雙飛。",
            "露重休深入，風高且暫歸。",
            "南園芳樹下，燕雀最多機。"
        ],
        "title": "蝶",
        "id": "b666bf5d-eeb0-41b9-983c-78b7fefea59e"
    },
    {
        "author": "陶弼",
        "paragraphs": [
            "星落胡王死，河窮漢使歸。",
            "雪山經夏冷，天馬入秋肥。"
        ],
        "title": "塞上",
        "id": "834d4690-b41d-41b4-b08b-7bcdad552673"
    },
    {
        "author": "陶弼",
        "paragraphs": [
            "冷酒十分無客送，輕國一兩有民攀。",
            "將老未聞金作印，師寒猶用鐵爲衣。"
        ],
        "title": "繼老堂",
        "id": "47a94c12-94a8-4ae5-82fe-135101e19fa7"
    },
    {
        "author": "陶弼",
        "paragraphs": [
            "近海江聲急，孤舟下杳冥。",
            "峽泉飛暴雨，灘石走群星。",
            "水有瀟湘色，猿同巴蜀聽。",
            "令人思舜德，一望九嶷青。"
        ],
        "title": "過蒼梧",
        "id": "9a74e338-3b48-46d8-bedf-39247059201b"
    },
    {
        "author": "陶弼",
        "paragraphs": [
            "朝過鬼門關，虎迹印玄室。",
            "暮過鬼門關，猿聲嘯蒼壁。",
            "朝暮悲行人，森然增慘慄。",
            "駐馬看飛雲，蠻煙不見日。",
            "回首望江南，萬里心何極。",
            "美人天一方，雙魚莫能覓。",
            "遥望天涯亭，相逢不相識。",
            "令我思古人，興懷感今昔。"
        ],
        "title": "題鬼門關",
        "id": "6ce20ea5-4f63-43d8-83b1-594be046a2c6"
    },
    {
        "author": "陶弼",
        "paragraphs": [
            "昔日儒衫今武車，重來耆老尚奔趨。",
            "後人相繼皆清德，小吏迴看半白鬚。",
            "條教謾爲新楷法，官資猶作舊稱呼。",
            "里門不閉田疇闢，好買丹青別畫圖。"
        ],
        "title": "再過陽朔寄人",
        "id": "1e5d8829-9694-468a-90d0-b84010815c81"
    },
    {
        "author": "陶弼",
        "paragraphs": [
            "祝融何峻極，下看白雲根。",
            "絕頂人稀到，諸峰勢獨尊。",
            "闊能遮日域，高不避天閽。"
        ],
        "tags": [
            "衡山"
        ],
        "title": "南嶽",
        "id": "e10fecfd-6665-4180-8a9d-442fa660266f"
    },
    {
        "author": "陶弼",
        "paragraphs": [
            "德裕南遷瘴海涯，路逢山女獻山花。",
            "平泉公子傷春處，唯有東風吹草芽。"
        ],
        "title": "題獻花鋪",
        "id": "fc25af67-deaa-4a5d-b2b7-d7ce84f45967"
    },
    {
        "author": "陶弼",
        "paragraphs": [
            "野鶴孤雲無定蹤，桃花流水合相容。",
            "夜來月滿群山閣，知在秦人第幾峰。"
        ],
        "title": "寄桃源管明菩",
        "id": "f4e58f74-084c-47b0-956d-309365d42317"
    },
    {
        "author": "陶弼",
        "paragraphs": [
            "望海樓高目力寬，海潮來處是天根。",
            "日邊市舶程途遠，水外亭臺景象昏。",
            "巨鱷出時防患害，大鵰當北各飛翻。",
            "將軍有意還銅柱，俯看南溟氣欲吞。"
        ],
        "title": "望海嶺",
        "id": "70ff41b3-6025-4513-b39e-0a1fd749504e"
    },
    {
        "author": "陶弼",
        "paragraphs": [
            "守邊無一事，坐石釣東橋。",
            "水色連山疊，泥痕上海潮。",
            "餌經沙日暖，綸動水風飄。",
            "客正思新繪，鰌鯨氣莫驕。"
        ],
        "title": "釣石",
        "id": "6c45374f-7cfb-4a39-8a18-64d77eadf5a8"
    },
    {
        "author": "陶弼",
        "paragraphs": [
            "守邊無一事，載酒翠崖東。",
            "几穩平沙上，杯流醉石中。",
            "野蔬沿澗綠，林果映江紅。",
            "休把鼓鍾動，此歡魚亦同。"
        ],
        "title": "醉石",
        "id": "c3a9ef2d-0cf8-4dfe-b945-acd0ba3c8ab6"
    },
    {
        "author": "陶弼",
        "paragraphs": [
            "寧越佳山水，南湖水淺清。",
            "暗泉通古廟，凉氣入軍城。",
            "有禁魚常樂，無機鳥不驚。",
            "遠蕃𦨴舶至，海角暮潮平。"
        ],
        "title": "南湖",
        "id": "b152364e-5f3c-46e3-a488-9310edb08a13"
    },
    {
        "author": "陶弼",
        "paragraphs": [
            "寧越佳山水，中湖賞稱心。",
            "環流隨郡塹，倒影動禪林。",
            "夏簟一般冷，春瓶相對深。",
            "使君少仁智，頼得會高吟。"
        ],
        "title": "中湖",
        "id": "4d8a9a08-998a-45da-8d02-ec96ecc539e5"
    },
    {
        "author": "陶弼",
        "paragraphs": [
            "寧越佳山水，城樓枕北湖。",
            "丘陵助形勢，溝洫借膏腴。",
            "晚景群峰會，春流衆壑趨。",
            "自知千載後，歌調有農夫。"
        ],
        "title": "北湖",
        "id": "dd46a8be-d95c-47ff-8058-be6bc5b24b8d"
    },
    {
        "author": "陶弼",
        "paragraphs": [
            "靈邑西南古洞天，我來方信海爲田。",
            "無名不入州圖載，有路空聞野老傳。",
            "此日登山人採蚌，當時飲馬客留錢。",
            "顔公昔記麻姑說，三變柔桑事果然。"
        ],
        "title": "三海巖",
        "id": "7783ad1f-d7c4-44ec-aad7-37df7f83dee5"
    },
    {
        "author": "陶弼",
        "paragraphs": [
            "三山亭下水悠悠，山聳潮平地欲浮。",
            "草木秀多窮海角，棟梁高處壓鰲頭。",
            "莫辭樽俎金船夜，曾駐旌旗玉帳秋。",
            "好景眼前題不盡，恍然神鬼在瀛洲。"
        ],
        "title": "三山亭",
        "id": "7d43528d-66a0-4b90-9cec-74bea0b0a180"
    },
    {
        "author": "陶弼",
        "paragraphs": [
            "半載持竿野水東，山翁心不類漁翁。",
            "何須巧餌懸鈎上，會使姦鱗落鼎中。",
            "西伯道高來呂望，文宗才短失盧仝。",
            "縱人能取鱗中意，南海波瀾一夜空。"
        ],
        "title": "直釣亭",
        "id": "3a99027b-4241-4e1b-ad63-8cac11c74542"
    },
    {
        "author": "陶弼",
        "paragraphs": [
            "七隄環遶四城隅，限隔烟波作五湖。",
            "書吏寫供都水帳，畫工描入職方圖。",
            "東流滿郭湖相似，塞氣侵人瘴自無。",
            "日際諸蠻盡冠带，將軍何計學朱陶。"
        ],
        "title": "五湖亭",
        "id": "875f788b-25b3-4eab-a2ca-1d08fd68c590"
    },
    {
        "author": "陶弼",
        "paragraphs": [
            "山城春晝橘花開，祓禊相將上古臺。",
            "一片晚雲含落照，數分殘酒伴新梅。",
            "談高綺席終無况，詩落金牋謾有才。",
            "多謝南亭湖與月，醉中相送畫船回。"
        ],
        "title": "南湖亭",
        "id": "ddf83241-4b05-41b1-88a7-28fbb1b6c933"
    },
    {
        "author": "陶弼",
        "paragraphs": [
            "野香亭下新開萼，半是夭桃半是梅。",
            "舊說武陵源上去，今疑大庾嶺邊來。",
            "人閑亭上醒還醉，夭暖牆頭落又開。",
            "賓客笑談民鼓舞，不知何者號春臺。"
        ],
        "title": "野香亭",
        "id": "20908d14-6aad-4353-8f63-3fe9912b4cc5"
    },
    {
        "author": "陶弼",
        "paragraphs": [
            "亭上三峰臂五湖，皇華人到此躇躕。",
            "鄉民看取黄龍節，郡吏聽宣赤鳳書。",
            "南下威如霜落後，撫邊恩似雨來初。",
            "離筵何用銀燈燭，自有雙星照使車。"
        ],
        "title": "使光亭",
        "id": "a4062d77-e94e-41dd-9c51-1aa7ee31be08"
    },
    {
        "author": "陶弼",
        "paragraphs": [
            "角聲吹送小單于，薄霧稀星乍有無。",
            "坐看月從潮上出，水晶盤裏夜明珠。"
        ],
        "title": "潮月亭",
        "id": "8cee6cb8-3ea0-40b4-812d-e4bf20aeb340"
    },
    {
        "author": "陶弼",
        "paragraphs": [
            "茶溪亭上綠沿迴，溪上孤城照水開。",
            "誰趁落潮離晚渡，自尋芳草上春臺。",
            "年華有限忙中去，人事無涯暗裏來。",
            "安得病軀開病眼，碧雲瞻拱帝星回。"
        ],
        "title": "茶溪亭",
        "id": "023550ed-f067-4cd2-972f-6f14686323ad"
    },
    {
        "author": "陶弼",
        "paragraphs": [
            "新亭序立郡城樓，樽酒登樓未免愁。",
            "家住斗星天北野，路隨潮水海南頭。",
            "古憂蛟蜃今思濟，衆說魚蝦不直鈎。",
            "民俗不知官况薄，上書重把寇君留。"
        ],
        "title": "桂風亭",
        "id": "00d0f395-8bc2-4eaa-b5bc-97309698ca0a"
    },
    {
        "author": "陶弼",
        "paragraphs": [
            "喜逢晴日破陰霾，望極西南瘴海涯。",
            "夷狄古今常反覆，朝廷終始務綏懷。",
            "何時良將收銅柱，不日孱王棄𧀎街。",
            "惆悵藤橋兵死鬼，年年沙上哭墳骸。"
        ],
        "title": "望安南海口",
        "id": "d4e24935-7ede-439d-a24a-b9fd0151e40a"
    },
    {
        "author": "陶弼",
        "paragraphs": [
            "嶺開蠻壤斷，此地下湘川。",
            "綠水文如染，丹楓色欲然。",
            "瘴消還愛酒，我醉尚憂邊。",
            "故里誰相訪，孤帆出曉烟。"
        ],
        "title": "過清湘",
        "id": "ae082f3f-2105-499a-9556-ef4909526493"
    },
    {
        "author": "陶弼",
        "paragraphs": [
            "西去萬重山，茲峰獨限蠻。",
            "天生賊多計，民頼汝爲關。",
            "設險數州地，防危一日間。",
            "守邊須以道，絕頂可躋攀。"
        ],
        "title": "攔蠻山",
        "id": "ffa4cb2e-3cc9-41e8-97e2-92134cce6cce"
    },
    {
        "author": "陶弼",
        "paragraphs": [
            "關路下崑崙，蠻封迤邐分。",
            "春光偏著草，雨意不離雲。",
            "俗異君修德，時平將用文。",
            "臨溪照綠水，老鬢雪紛紛。"
        ],
        "title": "南寧崑崙關",
        "id": "736c0ec9-b068-4089-bbf2-c630274394f4"
    },
    {
        "author": "陶弼",
        "paragraphs": [
            "北原喬木外，三將舊屯營。",
            "草沒金鎚蹟，山應玉管聲。",
            "路隨關地迥，江背瘴天輕。",
            "異日誰相繼，來書第四名。"
        ],
        "title": "三公亭落成",
        "id": "1510b1ba-d445-44d6-b39f-6cf388bc293d"
    },
    {
        "author": "陶弼",
        "paragraphs": [
            "滿耳洋洋分嶺泉，早秋時候晚凉天。",
            "稻花斑白初經雨，竹色青蒼薄带烟。",
            "安得孤臣能慮患，不勞明主更憂邊。",
            "東坡故老知誰在，望我車塵若望仙。"
        ],
        "title": "入桂林",
        "id": "9b0e1073-5d44-476e-9d0d-47bae7976559"
    },
    {
        "author": "陶弼",
        "paragraphs": [
            "路隨雲磴石梯行，限隔華夷天意明。",
            "自與大君爲外屏，何勞諸將作長城。",
            "福民可拜三公爵，壽聖能呼萬歲聲。",
            "海國未疆崖石老，待誰來此勒功名。"
        ],
        "title": "龍州秀嶺",
        "id": "c8a11427-992a-499c-9e54-43fe6b943d4f"
    },
    {
        "author": "陶弼",
        "paragraphs": [
            "談笑淪漪閣，藤花竹葉間。",
            "易醒江上酒，難畫雨中山。"
        ],
        "title": "桂林府淪漪閣",
        "id": "c3b32f93-6919-4b05-bdb8-664b23fe4ba9"
    },
    {
        "author": "陶弼",
        "paragraphs": [
            "白崖山下古松青，暫捲牙旗謁廟靈。",
            "見說崑崙關北畔，曾將草木作人形。"
        ],
        "title": "順應廟",
        "id": "55992a04-ccbc-4faf-a0fb-e249e8413438"
    },
    {
        "author": "陶弼",
        "paragraphs": [
            "邊柝無聲獄訟疏，芙蓉池上避金烏。",
            "民收果實充田賦，匠寫空形入畫圖。",
            "白鳥知機遠冠蓋，紫鱗貪餌落盤盂。",
            "主人非爲清香護，愛此煙波似五湖。"
        ],
        "title": "芙蓉亭",
        "id": "b8513fe3-6b60-48bb-9bb1-a56579dfb86a"
    },
    {
        "author": "陶弼",
        "paragraphs": [
            "守邊無一事，江上得閒吟。",
            "醉囈歌微出，狂書墨不深。",
            "潮痕沒高岸，月色透疏林。",
            "此意無人解，宵分泪滿襟。"
        ],
        "title": "吟石",
        "id": "cc5e075f-de34-4754-a1ab-f5b3d5244a6e"
    },
    {
        "author": "陶弼",
        "paragraphs": [
            "疊帳深千里，窮途令一隅。",
            "北風家信息，南斗客程途。",
            "嶺勢頻開合，猿聲乍有無。",
            "過溪人語笑，隔岸戍煙孤。"
        ],
        "title": "永平寨道中",
        "id": "34a74906-27c0-43f6-abb6-76497d5bf8d8"
    },
    {
        "author": "陶弼",
        "paragraphs": [
            "五月紅蓮繁盛時，隼旟同賞郡南池。",
            "額名舊載零陵志，碑字新鎸子厚詩。",
            "採藥銜杯愁滿滿，折花行令笑遲遲。",
            "明年歲熟歌聲穩，伴醉清香客是誰。"
        ],
        "tags": [
            "抒情",
            "纪游",
            "写景",
            "闲适"
        ],
        "title": "瑞蓮池",
        "id": "5ba31af9-979f-4292-8123-964dd0abe309"
    },
    {
        "author": "陶弼",
        "paragraphs": [
            "巖有真龍卧未醒，此龍於物本無情。",
            "可能暫起爲甘雨，洗我征南十萬兵。"
        ],
        "title": "九龍巖",
        "id": "891b99c2-b3ad-417d-b678-a7e6227c4d35"
    },
    {
        "author": "陶弼",
        "paragraphs": [
            "蒐兵四解降王縛，報國三登上將壇。"
        ],
        "title": "句  其一",
        "id": "199b1d0a-b706-4c48-b7be-080c6c000721"
    },
    {
        "author": "陶弼",
        "paragraphs": [
            "虹頭穿府署，龍角陷城門。"
        ],
        "title": "句  其二",
        "id": "ed56581e-865f-4e95-a420-3e01783193ed"
    },
    {
        "author": "陶弼",
        "paragraphs": [
            "劍待張華時已晚，榻延徐孺禮應疏。"
        ],
        "title": "句  其三",
        "id": "95eef691-efae-4052-8751-ed5da0ddafa4"
    },
    {
        "author": "陶弼",
        "paragraphs": [
            "紫蟹膏應滿，丹楓葉未凋。"
        ],
        "title": "句  其四",
        "id": "1fb22a69-5a61-4933-aad0-4633644a444e"
    },
    {
        "author": "陶弼",
        "paragraphs": [
            "黄柑鱸鱠金膏蟹，使我秋風未拂衣。"
        ],
        "title": "句  其五",
        "id": "b43dfb07-efe3-4cf9-b4cd-f4a2a475fbe2"
    },
    {
        "author": "陶弼",
        "paragraphs": [
            "遠草牛羊動，暗潭蝦蟹明。"
        ],
        "title": "句  其六",
        "id": "14b60776-424e-444e-aed0-475178427912"
    },
    {
        "author": "陶弼",
        "paragraphs": [
            "蘆根紫蟹團臍小，楓葉青鯿縮項來。"
        ],
        "title": "句  其七",
        "id": "10104131-e8c0-4b62-a49a-1bcd868cfce7"
    },
    {
        "author": "陶弼",
        "paragraphs": [
            "落成序嘉賓，煮蟹膾溪鱸。"
        ],
        "title": "句  其八",
        "id": "b3ebf34b-1232-48d8-b30c-cd0ba9daca46"
    },
    {
        "author": "陶弼",
        "paragraphs": [
            "蠢囷發嬉笑，蟛蜞生嘔洩。"
        ],
        "title": "句  其九",
        "id": "b26da0cc-b3e9-4d08-aea3-85e014dcec2c"
    },
    {
        "author": "陶弼",
        "paragraphs": [
            "蟹螯紅熟鯔魚活，此興重來未有時。"
        ],
        "title": "句  其一○",
        "id": "686bfbe9-7a6b-4358-bf65-09888e950a2d"
    },
    {
        "author": "陶弼",
        "paragraphs": [
            "天形包舊楚，水影動全吳。"
        ],
        "title": "句  其一一",
        "id": "2b893f5d-7bfc-4bc4-a3e7-ab61c4b3d28c"
    },
    {
        "author": "陶弼",
        "paragraphs": [
            "曾觀工部集，中載赤沙湖。"
        ],
        "title": "句  其一二",
        "id": "98a30e79-78e5-4b10-99bb-bf8be673bafa"
    },
    {
        "author": "陶弼",
        "paragraphs": [
            "畫舫行春處，瀟湘二水涯。"
        ],
        "title": "句  其一三",
        "id": "b830629a-8159-4876-a90d-549622ba992c"
    },
    {
        "author": "陶弼",
        "paragraphs": [
            "定王此地元卑濕，義帝江山最上游。"
        ],
        "title": "句  其一四",
        "id": "f516ca7e-d6ff-42f9-9812-05db9cd9be25"
    },
    {
        "author": "陶弼",
        "paragraphs": [
            "六月三湘風日閒，偶隨樵客到禪關。"
        ],
        "title": "句  其一五",
        "id": "49296f2a-86a8-49c8-b975-ada66b6382c5"
    },
    {
        "author": "陶弼",
        "paragraphs": [
            "避秦荒徑在，招屈古祠空。",
            "f。"
        ],
        "title": "句  其一六",
        "id": "ece7c48f-660a-4458-bec1-1285b66e9a02"
    },
    {
        "author": "陶弼",
        "paragraphs": [
            "入峽路盤深地底，出瀧船下半天中。"
        ],
        "title": "句  其一七",
        "id": "c27bf0d4-07ca-43a2-a337-a7c60c5dc0fb"
    },
    {
        "author": "陶弼",
        "paragraphs": [
            "水歸交廣盡，天入斗牛初。"
        ],
        "title": "句  其一八",
        "id": "daf6727d-3fe7-4b29-82ae-a8fd0cd22b4f"
    },
    {
        "author": "陶弼",
        "paragraphs": [
            "惠雨隨風至，炎凉頃刻分。"
        ],
        "title": "句  其一九",
        "id": "6c2cf10e-e578-48ee-aae1-0ba4dc0e7f58"
    },
    {
        "author": "陶弼",
        "paragraphs": [
            "恩浹黄儂族，師還左右溪。"
        ],
        "title": "句  其二○",
        "id": "0bf14763-d641-4689-8aa5-4cdfe69806d4"
    },
    {
        "author": "陶弼",
        "paragraphs": [
            "海送晨光出，天收斗柄低。"
        ],
        "title": "句  其二一",
        "id": "727ff5b2-b1d4-40ce-889f-d3a05b4caef0"
    },
    {
        "author": "陶弼",
        "paragraphs": [
            "北人南斗外，病過兩重陽。"
        ],
        "title": "句  其二二",
        "id": "83218788-a0ed-474f-9318-fea60afa1fa9"
    },
    {
        "author": "陶弼",
        "paragraphs": [
            "山川通益部，星斗近交州。"
        ],
        "title": "句  其二三",
        "id": "c96a009e-f40c-4f70-98e3-26dc624bb6c9"
    },
    {
        "author": "陶弼",
        "paragraphs": [
            "今日崑崙關外將，也能酣醉也能吟。"
        ],
        "title": "句  其二四",
        "id": "3de9bfba-4fc1-4d58-8fe3-002996b89d72"
    },
    {
        "author": "陶弼",
        "paragraphs": [
            "玉簪峰頂共登仙，銅柱溪頭再得賢。"
        ],
        "title": "句  其二五",
        "id": "cda43872-4a84-404d-b765-ae4766ee2ae7"
    },
    {
        "author": "陶弼",
        "paragraphs": [
            "深入儂黄左右溪，溪邊得此歲寒枝。"
        ],
        "title": "句  其二六",
        "id": "4612608d-5c8e-4d61-9c20-3a5cb5208ff6"
    },
    {
        "author": "陶弼",
        "paragraphs": [
            "五十溪州五寨城，廣宣恩詔諭蠻情。"
        ],
        "title": "句  其二七",
        "id": "990cbf9e-c849-4284-a1c5-27ea5979586c"
    },
    {
        "author": "陶弼",
        "paragraphs": [
            "荔枝林下千金絡，菡萏池中十畫船。"
        ],
        "title": "句  其二八",
        "id": "c8d190f8-614d-4c5d-a6e6-b187a89590c0"
    },
    {
        "author": "陶弼",
        "paragraphs": [
            "假守昭平郡，公餘訪洞天。"
        ],
        "title": "句  其二九",
        "id": "965ca4f2-a960-42ea-a705-d536f4ca596b"
    },
    {
        "author": "陶弼",
        "paragraphs": [
            "峽猿朝夕聽，此地類巴黔。"
        ],
        "title": "句  其三○",
        "id": "ae766494-c572-4be6-8f15-27f929d4eddd"
    },
    {
        "author": "陶弼",
        "paragraphs": [
            "官卑逢酒强，事簡作書勤。"
        ],
        "title": "句  其三一",
        "id": "9581f7d5-3e48-47f7-9ae4-530d7d9bccb1"
    },
    {
        "author": "陶弼",
        "paragraphs": [
            "休哉退公後，日與猿鳥共。"
        ],
        "title": "句  其三二",
        "id": "16d3de0b-ea9a-4606-8db9-13bf22de8cff"
    },
    {
        "author": "陶弼",
        "paragraphs": [
            "終約夜舟乘月去，蒼梧雲底望長安。"
        ],
        "title": "句  其三三",
        "id": "59436beb-ace0-44df-8ff7-5f904bae99e8"
    },
    {
        "author": "陶弼",
        "paragraphs": [
            "人說羅池表歲功，深爲豐稔淺爲凶。"
        ],
        "title": "句  其三四",
        "id": "57f50752-da5f-4248-b5a8-90e6118403f0"
    },
    {
        "author": "陶弼",
        "paragraphs": [
            "鵝山夏曉雲漫郭，龍壁春陰水抹川。"
        ],
        "title": "句  其三五",
        "id": "36db7f60-92c4-4db0-a569-2e5746f5b4e9"
    },
    {
        "author": "陶弼",
        "paragraphs": [
            "簫鼓不分憂樂事，衣冠難辨吉凶人。"
        ],
        "title": "句  其三六",
        "id": "62b2da7a-8b08-49e5-a182-1ffeac63c234"
    },
    {
        "author": "陶弼",
        "paragraphs": [
            "昨夜書中得新記，夢魂飛入鏌鋣關。"
        ],
        "title": "句  其三七",
        "id": "b7afe569-1029-4c33-83f2-94bfd22992fb"
    },
    {
        "author": "陶弼",
        "paragraphs": [
            "雙魚遠客書來報，復有珠隨旦暮潮。"
        ],
        "title": "句  其三八",
        "id": "cb42d801-aa6d-4ea9-afb6-b1ae4e49e64d"
    },
    {
        "author": "陶弼",
        "paragraphs": [
            "青山通象郡，白浪下靈渠。"
        ],
        "title": "句  其三九",
        "id": "9071bafc-14d4-4e13-86a0-7198eaa2d1e3"
    },
    {
        "author": "陶弼",
        "paragraphs": [
            "不與花爭世態紅。"
        ],
        "title": "句  其四○",
        "id": "a72c99da-4750-4734-99a8-25a479975939"
    },
    {
        "author": "陶弼",
        "paragraphs": [
            "獨有小梅香漠漠，陸行隨馬水隨舟。"
        ],
        "title": "句  其四一",
        "id": "1daecc3c-c46a-4841-882d-229d2af503f0"
    },
    {
        "author": "陶弼",
        "paragraphs": [
            "玉英金實碧琳枝。"
        ],
        "title": "句  其四二",
        "id": "fe1904e3-acf6-42c0-a663-a2ebbad79994"
    },
    {
        "author": "陶弼",
        "paragraphs": [
            "轉葉香隨風，舒花影凌日。"
        ],
        "title": "句  其四三",
        "id": "0cfbfa5a-1d47-45dc-8322-6ac8fa4ebc7a"
    },
    {
        "author": "陶弼",
        "paragraphs": [
            "綠芳翠滴暗相失，紅藕白絲空自纏。"
        ],
        "title": "句  其四四",
        "id": "e2244ec7-e2b4-48a3-abfd-b98ba2cc198e"
    },
    {
        "author": "陶弼",
        "paragraphs": [
            "色鮮因曉日，聲脆得秋霜。"
        ],
        "title": "句  其四五",
        "id": "777be44e-d5d8-443a-8245-1393ec7f9020"
    },
    {
        "author": "陶弼",
        "paragraphs": [
            "三株已作螢煌煌。"
        ],
        "title": "句  其四六",
        "id": "4bb22a29-bf91-4c41-9d64-32f872b605b7"
    },
    {
        "author": "陶弼",
        "paragraphs": [
            "梟鳴社旁樹，盜發冢中金。"
        ],
        "title": "句  其四七",
        "id": "f8bcff96-c46a-4742-aff6-c5d639677e7b"
    },
    {
        "author": "陶弼",
        "paragraphs": [
            "鹿飲沙渾水，猿饑果落雲。"
        ],
        "title": "句  其四八",
        "id": "0007532d-4d5d-4cce-ad4e-85204d1a3e08"
    },
    {
        "author": "陶弼",
        "paragraphs": [
            "山險不能留霸業，水聲唯解送年華。"
        ],
        "title": "句  其四九",
        "id": "6928d5ff-37a0-4b31-9fdd-25cf2d6b619b"
    },
    {
        "author": "陶弼",
        "paragraphs": [
            "道近可憐駑馬駿，時平不見布衣雄。"
        ],
        "title": "句  其五○",
        "id": "4f7ff975-744e-44db-9ac2-af2b9b367861"
    },
    {
        "author": "陶弼",
        "paragraphs": [
            "晉興由帥讓，楚敗以師喧。"
        ],
        "title": "句  其五一",
        "id": "7c3ec025-df5e-4f38-bd3c-8e021c8de445"
    },
    {
        "author": "陶弼",
        "paragraphs": [
            "陰微辨樵火，霽早誤僧鐘。"
        ],
        "title": "句  其五二",
        "id": "9badcd55-ccfd-4034-a332-9bdd3013b325"
    },
    {
        "author": "陶弼",
        "paragraphs": [
            "渴蜂銜硯水，饑蝶嗅屏花。"
        ],
        "title": "句  其五三",
        "id": "8aa4fe94-8e77-43d9-bac7-9c5b6825440b"
    },
    {
        "author": "陶弼",
        "paragraphs": [
            "柳與揚州今獨在，水和隋帝不重來。"
        ],
        "title": "句  其五四",
        "id": "9b792047-529c-4645-8df2-412b3a7779d9"
    },
    {
        "author": "陶弼",
        "paragraphs": [
            "人心如地少平處，天氣似春無冷時。"
        ],
        "title": "句  其五五",
        "id": "62597869-b4b7-46d4-9fda-70f91b8b1ee2"
    },
    {
        "author": "陶弼",
        "paragraphs": [
            "兵堪渡海將軍老，史不占天處士閒。"
        ],
        "title": "句  其五六",
        "id": "09467de5-28db-4495-bd8f-ebb5ce9b7e8c"
    },
    {
        "author": "陶弼",
        "paragraphs": [
            "路小馬蹄高復下，村深鷄唱有如無。"
        ],
        "title": "句  其五七",
        "id": "a85b02a5-4cee-4d7e-9e03-7f40fd1a1d33"
    },
    {
        "author": "陶弼",
        "paragraphs": [
            "扁舟興盡且休去，五嶺以南皆洞庭。"
        ],
        "tags": [
            "洞庭湖"
        ],
        "title": "句  其五八",
        "id": "1e595b04-748d-4839-8919-db28bba08061"
    },
    {
        "author": "丘無逸",
        "paragraphs": [
            "誰將江石作魚鎸，奮鬣揚鬐似戲蓮。",
            "今報豐登當此日，昔模形狀自何年。",
            "雪因呈瑞爭高下，星以分宮較後先。",
            "八使經財念康阜，寄詩褒激守臣賢。"
        ],
        "title": "題涪州雙魚次劉郎中韵",
        "id": "3756ac9f-9576-4a05-8f52-b197c926f104"
    },
    {
        "author": "于房",
        "paragraphs": [
            "籃輿遊古寺，危閣倚天外。",
            "山川混一色，雲霞忽萬態。",
            "啼鳥聲交呼，牧豎歌相對。",
            "憑欄增氣味，披襟絕埃𡏖。",
            "飛泉出陰窅，清風來相背。",
            "文酒歡賓朋，樂哉時褫带。"
        ],
        "title": "題左溪齊雲閣",
        "id": "5421af06-c5a4-4e2c-82fc-1cef356575bd"
    },
    {
        "author": "李思聰",
        "paragraphs": [
            "杏花洞天路崎嶇，曾見千年石斛奴。",
            "試問金城山裏事，只言仙境似蓬壺。"
        ],
        "title": "金城山",
        "id": "ae490877-3326-4d10-8d6a-75cbe73c0687"
    },
    {
        "author": "李思聰",
        "paragraphs": [
            "水石光涵千里色，川林陰翠濕芝蘭。",
            "杏花塢接投龍洞，瀑濺蒼崖鶴骨寒。"
        ],
        "title": "雲山",
        "id": "99d47436-f677-4150-927f-cc00fadcc490"
    },
    {
        "author": "李思聰",
        "paragraphs": [
            "靈峰七十二巑岏，紫蓋芙蓉杳靄間。",
            "影浸瀟湘盤地脈，秀擎翼軫插天關。",
            "真君玉冊光千古，赤帝璇宮鎮八蠻。",
            "好比吾皇大椿算，萬年松在最高山。"
        ],
        "title": "朱陵洞",
        "id": "42f730a0-1b9f-4d0b-bec2-764a81e62a31"
    },
    {
        "author": "陳庸",
        "paragraphs": [
            "宰予居豐暇，構軒凉愈清。",
            "塵襟當此釋，暑氣未嘗生。",
            "植竹助真性，弄琴宜正聲。",
            "披風茲可會，觴詠豁交情。"
        ],
        "title": "凉軒",
        "id": "447aeeed-457e-4ab9-a563-5c187a4d9fc1"
    },
    {
        "author": "張芻",
        "paragraphs": [
            "槜李舊禪扉，叢林自翠微。",
            "寺居天外靜，僧向日邊歸。",
            "野水涵齋几，閒雲宿釣磯。",
            "庭前祖來意，誰爲相依依。"
        ],
        "title": "題招提院靜照堂",
        "id": "a1f51015-e910-4d6c-a76c-3d9b9d684d0e"
    },
    {
        "author": "釋法寶",
        "paragraphs": [
            "千般言，萬種喻，只要教君早回去。",
            "夜來一片黑雲生，莫教錯却山前路。"
        ],
        "title": "偈",
        "id": "9117e6d1-59fc-4767-8770-036be350f002"
    },
    {
        "author": "王益柔",
        "paragraphs": [
            "寶刀切石如春泥，雕剜成器青玻璃。",
            "吾嘗閱視得而有，惜不自用長提携。",
            "前時過君銅駝陌，門巷深僻無輪蹄。",
            "呼兒烹茶酌白酒，陶器自稱藿與藜。",
            "愛君居貧趣閒放，一語不涉青雲梯。",
            "嗟予都城走塵土，日遠樽杓愁鹽齏。",
            "緘封不啟置牆角，頓撼時作瓊瑶嘶。",
            "爭如特寄邵高士，書帙几杖同幽棲。",
            "荷鋤賸治田間穢，抱甕勤灌園蔬畦。",
            "明年春酒或共酌，爲我掃石臨清溪。"
        ],
        "title": "萊石茶酒器寄邵先生作詩代書",
        "id": "316eb490-14f8-439d-bb18-24a6eb4ec4c6"
    },
    {
        "author": "王益柔",
        "paragraphs": [
            "般陽有山名金雀，山發清輝産奇璞。",
            "望氣嘗言玉寶藏，賈胡幾遣良工度。",
            "金剛寶鑽競窮搜，百里青蒼困鑱鑿。",
            "瓊瑰未獲得研材，溫潤還將六美學。",
            "有若玉徽琴面瑩，有如金彈陶輪著。",
            "規天矩地形制毓，中或辟流外圭角。",
            "晴窗氣暖墨花春，牋襞毫奔光照灼。",
            "吾生特好惟四物，累載裒鳩盈几格。",
            "先生閉戶日著書，朝餐每不饜藜藿。",
            "高閎粱肉雖有餘，孰敢就門賙隠約。",
            "先生固自嘗有言，不忍將身作溝壑。",
            "先生崖岸高莫攀，持此謂宜無見却。",
            "一留爲惠固已多，敢冀新詩旋踵作。",
            "精深雅健迫風騷，使我憂荒忽驚矍。",
            "還如甘露醒心昏，更似神篦除眼膜。",
            "先生精義已入神，準易時容見涯略。"
        ],
        "title": "奉答堯夫先生金雀石硯詩",
        "id": "e5dcbe9e-ff1a-4c74-b12a-3b698202b8b4"
    },
    {
        "author": "王益柔",
        "paragraphs": [
            "固窮終不悔沉淪，滿腹深藏上古珍。",
            "手寫新詩成幾卷，亦教餘事照千春。"
        ],
        "title": "奉和堯夫",
        "id": "bc9c3422-000d-480f-b8c4-4f912648a126"
    },
    {
        "author": "王益柔",
        "paragraphs": [
            "紫紱黄金太守章，旌旗遥指五雲鄉。",
            "若耶溪上朝風快，宛委山中六月凉。",
            "政事雍容多潤澤，詩情閒淡合宮商。",
            "羨君一入蓬萊閣，吟醉蕭然未遽央。"
        ],
        "title": "送程給事知越州",
        "id": "3b212df1-f4d5-4ebd-ac8c-fca2e7f887cd"
    },
    {
        "author": "王益柔",
        "paragraphs": [
            "四明舊說南湖好，歲久瀕厓變涂潦。",
            "建旟一日得賢侯，千里山川真再造。",
            "偃月堤成車馬道，湖光如截天如抱。",
            "鴛鴦瓦影亂鳬鷖，綠柳環堤花映島。",
            "珠宮貝闕競來還，泉客鮫人爭獻寶。",
            "春風浩蕩波濤起，彷彿仙人騎赤鯉。",
            "金盤下筯飽鱸魚，塵事茫茫隔烟水。",
            "都人士女從如雲，絲竹清音兩岸聞。",
            "飲酣落筆歌綠水，爛漫天葩飄遠芬。"
        ],
        "title": "遥題錢公輔衆樂亭",
        "id": "bd4c767e-d378-4585-95f1-38db769d8200"
    },
    {
        "author": "王益柔",
        "paragraphs": [
            "構堂幽僻斷塵蹤，靜照爲名我所通。",
            "一室可知天下事，十方齊見定心中。",
            "清朝雲散層峰出，後夜潮回漲海空。",
            "槜李禦兒多舊迹，幾時烟舸訪支公。"
        ],
        "title": "題招提院靜照堂",
        "id": "184eb930-30e0-4d98-b1d9-5f89c49bf992"
    },
    {
        "author": "陳偁",
        "paragraphs": [
            "跨海爲橋布石牢，那知直下壓靈鼇。",
            "基連島嶼規模壯，勢截淵潭氣象豪。",
            "鐵馬著行橫絕漠，玉鯨張鬣露寒濤。",
            "縑圖已幸天顔照，應得元豐史筆褒。"
        ],
        "title": "題泉州萬安橋",
        "id": "16d3525d-7001-44ae-b050-01a6fb54426a"
    },
    {
        "author": "陳偁",
        "paragraphs": [
            "名藍依凈境，風物倍精神。",
            "翠巘藏山迹，寒潭絕世塵。",
            "嶺猿吟送月，山鳥語留人。",
            "擬學棲真客，林泉老此身。"
        ],
        "title": "栟櫚山",
        "id": "ea2d4aa2-6f47-42f3-a7ea-1bcd9fd77f11"
    },
    {
        "author": "陳偁",
        "paragraphs": [
            "十里山光翠障開，重遊何事意徘徊。",
            "石樓自向雲中見，仙島誰知海上來。",
            "丹竈尚能含日月，龍潭還解起風雷。",
            "天南爲郡空華髮，十二年間到兩回。"
        ],
        "title": "重登羅浮",
        "id": "adacebc0-0f5b-4f3f-8b52-47e1e340a89b"
    },
    {
        "author": "陳偁",
        "paragraphs": [
            "壺漿壓境來迎拜，猶記溪山舊主人。"
        ],
        "title": "句",
        "id": "aaa05097-43ea-4dce-9e1a-886eb3912180"
    },
    {
        "author": "石牧之",
        "paragraphs": [
            "越絕江東第一州，邦人相慶得賢侯。",
            "已知和氣先春到，佇聽歡謠混海流。",
            "去醉湖山無賀老，坐吟風月揖浮丘。",
            "此行定奉丁寧詔，更老歸來侍冕旒。"
        ],
        "title": "送程給事知越州",
        "id": "80f7fff9-9468-4855-b07b-4c2f06293043"
    },
    {
        "author": "崇大年",
        "paragraphs": [
            "三朝風跡號名臣，十道宣勞德在民。",
            "大筆有功爭造化，宏才無地展經綸。",
            "方登青瑣瞻天近，又駕朱轓撫俗頻。",
            "宸眷正隆時望重，佇趨嚴召秉陶鈞。"
        ],
        "title": "送程給事知越州",
        "id": "c63f11ac-c6ca-4fd6-b745-93cb79bafee9"
    },
    {
        "author": "王越石",
        "paragraphs": [
            "炎洲望處雲南北，嶢闕歸時路屈盤。",
            "喜得夜深清枕簟，月華斜白洞天寒。"
        ],
        "title": "宿朝宗驛遊洞天 宿朝宗驛",
        "id": "d1ff12a1-8ce4-44b9-acb5-72feeecf5200"
    },
    {
        "author": "王越石",
        "paragraphs": [
            "靜然華燭扣靈關，雲路登尋過幾盤。",
            "溪水定流何處去，一條沈碧練光寒。"
        ],
        "title": "宿朝宗驛遊洞天 遊洞天四首 其一",
        "id": "306ef200-88ad-423b-bcf6-9d2be3700385"
    },
    {
        "author": "王越石",
        "paragraphs": [
            "藥盆丹竈石床閒，龍虎當年向此盤。",
            "雲馭久登天穴路，仙風依舊拂衣寒。"
        ],
        "title": "宿朝宗驛遊洞天 遊洞天四首 其二",
        "id": "448eb5e0-bd84-4fe2-90be-d6676acb90f3"
    },
    {
        "author": "王越石",
        "paragraphs": [
            "亂峰如展畫屏看，老蔓紆根虺鬥盤。",
            "飛步尋真儘深處，乳花凝雪逼人寒。"
        ],
        "title": "宿朝宗驛遊洞天 遊洞天四首 其三",
        "id": "e5576f50-79f4-4ace-bcbb-8b48b138fa85"
    },
    {
        "author": "王越石",
        "paragraphs": [
            "清泉流急響珊珊，丹竈無煙玉石寒。",
            "拂石坐來心慮息，氣清冰在玉精盤。"
        ],
        "title": "宿朝宗驛遊洞天 遊洞天四首 其四",
        "id": "1e519620-b2fd-4128-9410-871bdc57dd08"
    },
    {
        "author": "呂夏卿",
        "paragraphs": [
            "海棠陰淺日黄昏，畫閣輕寒繡被溫。",
            "春夢醒來能記否，賣花聲過忽開門。"
        ],
        "title": "春陰",
        "id": "90c50512-3b44-4304-9265-3744319971c0"
    },
    {
        "author": "呂夏卿",
        "paragraphs": [
            "天以伊皋生百越，力回堯舜作開元。",
            "波濤漏網魚龍活，日月無光螮蝀昏。",
            "一自漁陽鼙鼓起，九重方憶老臣存。"
        ],
        "title": "謁張相公祠",
        "id": "1fe8791e-e727-4015-a9c7-e1722317a94d"
    },
    {
        "author": "釋法輝",
        "paragraphs": [
            "遠浸溪光碧，寒生松檜陰。",
            "漁舟驚暮雨，高吹入秋林。"
        ],
        "title": "題憲師壁",
        "id": "35e5ed55-9df6-4b7f-a149-12344f8d2a51"
    },
    {
        "author": "釋法輝",
        "paragraphs": [
            "夜召山翁酌，花間聊撫琴。",
            "酒香來竹外，古意入雲深。",
            "月色臨諸水，溪光射遠岑。",
            "擬教塵土客，對此滌煩襟。"
        ],
        "title": "寄吳山人",
        "id": "58eac30b-1a85-41cf-b4c5-f09265ccd5b8"
    },
    {
        "author": "張師正",
        "paragraphs": [
            "憶昔荆州屢過從，當時心已慕冥鴻。",
            "渚宮禪伯唐齊己，淮甸詩豪宋惠崇。",
            "老格疏閒松倚澗，清談瀟灑坐生風。",
            "史官若覓高僧事，莫把名參伎術中。"
        ],
        "title": "武陵別文瑩上人  其一",
        "id": "466ca533-4f9e-406a-b8cf-4ab15dacb440"
    },
    {
        "author": "張師正",
        "paragraphs": [
            "碧嶂孤雲冉冉歸，解携情緒異常時。",
            "餘生歲月能多少，此別應難約後期。"
        ],
        "title": "武陵別文瑩上人  其二",
        "id": "7b8cedf7-8cc5-4dff-b583-09f193482680"
    },
    {
        "author": "張師正",
        "paragraphs": [
            "舊將封侯盡，降王賜姓歸。"
        ],
        "title": "句  其一",
        "id": "7993d418-2478-44c8-b2d2-592a06dcc42e"
    },
    {
        "author": "張師正",
        "paragraphs": [
            "蝸角功名時不與，澗松材幹老甘休。"
        ],
        "title": "句  其二",
        "id": "7fa4c727-4c1b-4dd4-8d96-12ecd678f5cb"
    },
    {
        "author": "張師正",
        "paragraphs": [
            "分鹿是非皆委夢，落花貴賤不由人。"
        ],
        "title": "句  其三",
        "id": "4496a108-0da3-43dd-9378-fb6414cdaf54"
    },
    {
        "author": "羅拯",
        "paragraphs": [
            "自昔稱吳蜀，芳鮮尚未真。",
            "于今盛閩粵，冠絕始無倫。",
            "地占群山秀，時先百卉春。"
        ],
        "title": "建茶  其一",
        "id": "d254948f-c29e-437a-b103-dd6f218c1a30"
    },
    {
        "author": "羅拯",
        "paragraphs": [
            "草木英華聚，樓臺紫翠重。",
            "山形仙苑鳳，泉脈御池龍。"
        ],
        "title": "建茶  其二",
        "id": "9b13c55c-452e-455c-8ef8-07110a868854"
    },
    {
        "author": "曹琰",
        "paragraphs": [
            "昨朝飯裏有粗砂，隠落翁翁一箇牙。",
            "爲報妻兒莫惆悵，見存足以養渾家。"
        ],
        "title": "自嘲落牙",
        "id": "3b52156f-b93b-483d-a925-ef98f1e975e2"
    },
    {
        "author": "釋懷賢",
        "paragraphs": [
            "白衣閣外繞珠欄，人在琉璃菡萏間。",
            "誰把此花爲刻漏，修行不放一時閒。"
        ],
        "title": "圓通白衣閣",
        "id": "3ed2aa3d-1a36-467b-8032-0618f3cfba77"
    },
    {
        "author": "陳薦",
        "paragraphs": [
            "僕射新阡狐兔游，侍兒猶住水邊樓。",
            "風清玉簟慵欹枕，月好珠簾懶上鈎。",
            "寒夢覺來滄海闊，新詩吟罷紫蘭秋。",
            "樂天才思如春雨，斷送殘花一夕休。"
        ],
        "title": "燕子樓",
        "id": "85ba0883-1323-41e4-97df-77615200bd3f"
    },
    {
        "author": "陳薦",
        "paragraphs": [
            "博浪沙頭觸副車，潛游東夏識真符。",
            "風雲智略移秦鼎，星斗功名啟漢圖。",
            "商老已來寧少海，赤松還約訪仙都。",
            "雍容進退全天道，凜凜高風萬古無。"
        ],
        "title": "子房廟",
        "id": "b091c40b-3515-4444-b4db-c2ff511008f4"
    },
    {
        "author": "陳薦",
        "paragraphs": [
            "九里山南楚漢爭，風波翻覆走長鯨。",
            "霸圖欲斷中宵失，帝業時來一戰成。",
            "懶渡滄江慚父老，更無勍敵壓韓彭。",
            "農人不識當時意，祗得春霖事耦耕。"
        ],
        "title": "垓下",
        "id": "ae1c9996-4ee0-4980-9a38-e55ddc982b88"
    },
    {
        "author": "陳薦",
        "paragraphs": [
            "藏名羞立虎狼朝，乘鶴東依項籍豪。",
            "憤失壯圖撞玉斗，不知天命與金刀。",
            "還家落日埋英氣，回首浮雲委舊勞。",
            "百步西連陵母塚，峨峨先識泰山高。"
        ],
        "tags": [
            "泰山"
        ],
        "title": "范增墓",
        "id": "8079a6dc-9f8f-4e9f-b2f6-14d119517018"
    },
    {
        "author": "陳薦",
        "paragraphs": [
            "塵靜山川狂鹿死，雷驚天地老龍飛。"
        ],
        "title": "句",
        "id": "11d009e0-6da2-41a8-a73f-2fb4a64b06a1"
    },
    {
        "author": "孫固",
        "paragraphs": [
            "朔南萬里使車馳，忽得山陰虎節歸。",
            "華省班聯青瑣貴，故鄉心逐白雲飛。",
            "江風雙槳催紅旆，海日層樓倚翠微。",
            "郡事逍遥吟醉裏，老年行樂更光輝。"
        ],
        "title": "送程給事知越州  其一",
        "id": "599e7952-03da-4338-bcf3-5d906a6b30e5"
    },
    {
        "author": "孫固",
        "paragraphs": [
            "東過錢塘第一州，郡城高爽五雲浮。",
            "會稽山碧人多秀，賀監湖清月正秋。",
            "偃息鄉邦如志意，慰安雅俗自風流。",
            "朝廷賢舊方圖任，只恐蓬萊得暫留。"
        ],
        "title": "送程給事知越州  其二",
        "id": "076feec7-e0d6-40de-9955-dd051a66e3a0"
    },
    {
        "author": "孫固",
        "paragraphs": [
            "金輿晨動暖風微，比屋歡呼望帝暉。",
            "天喜宴開祈福地，雲深香滿侍臣衣。",
            "九韶鳳舞當雙闕，萬燭龍趨護六飛。",
            "爲與吾民同樂事，月寒猶未下端闈。"
        ],
        "title": "上元日駕幸太乙宮燒香",
        "id": "64a9e56e-b3fa-4a92-90e3-1f9260531f1a"
    },
    {
        "author": "張稚圭",
        "paragraphs": [
            "愛山特地上山來，俗慮醒如醉眼開。",
            "舉首但驚雲漢近，直疑平步出塵埃。"
        ],
        "title": "鐵袈裟",
        "id": "b0b775eb-0c6c-46e3-8a43-0ebd4b1bc6fb"
    },
    {
        "author": "裴煜",
        "paragraphs": [
            "登臨每憶衛公詩，多景唯於此處宜。",
            "海岸千艘浮若芥，邦人萬室布如棋。",
            "江山氣象回環見，宇宙端倪指點知。",
            "禪老莫辭勤迓候，使君官滿有歸期。"
        ],
        "title": "多景樓",
        "id": "1508774d-0fae-4d50-bdfa-ab4c44346650"
    },
    {
        "author": "裴煜",
        "paragraphs": [
            "邦人偏喜使君回，隔歲腰金護漕來。",
            "梓里萬□青鎖闥，偃蕃聊寄小蓬萊。",
            "中和已樂宣風職，平易還施報政才。",
            "休論引年祈退尚，即圖舊德陟公台。"
        ],
        "title": "送程給事知越州",
        "id": "4100eb07-a1c4-406d-bece-6cd41a9be138"
    },
    {
        "author": "裴煜",
        "paragraphs": [
            "襄陽有佳山，名著無如峴。",
            "嘗休賢達足，我獨愧未踐。",
            "君侯把麾符，政暇興不淺。",
            "命車極登臨，旌旆隨谷轉。",
            "心思羊鉅平，息樹宜勿剪。",
            "于今戴清風，整整如冠冕。",
            "高碑本墮泪，雨漬至苔蘚。",
            "廟祠委榛蕪，奚勸千載善。",
            "馳章動天聽，口以功烈侔。",
            "果聞帝曰俞，恢宇明祭典。",
            "哦詩序其事，筆銳犀可剸。",
            "景無一髮遺，粲若丹青展。",
            "乃知覽觀時，非止在游衍。",
            "聲氣異代同，美從江漢顯。"
        ],
        "title": "峴山",
        "id": "decf1253-b094-478e-8f9b-cadfecd84471"
    },
    {
        "author": "許懋",
        "paragraphs": [
            "北岫巉巉敞佛居，詩翁安隠類逃虛。",
            "平生節行清無玷，到老精神健有餘。",
            "門俯清江軒挂月，晝吟佳景夜觀書。",
            "黄山俗客嗟官縛，不得梯雲款凈廬。"
        ],
        "title": "送梵才上人歸天台",
        "id": "e13fe5ff-82b9-4d08-bfd2-3215f420fab6"
    },
    {
        "author": "許懋",
        "paragraphs": [
            "千丈峽峰石，淙錚寒玉鳴。"
        ],
        "title": "句",
        "id": "637a9387-3ecf-4767-b948-0d45420e931c"
    },
    {
        "author": "侯友彰",
        "paragraphs": [
            "老去官仍舊，貧來口亦添。",
            "舉杯瓶易罄，下箸味難兼。",
            "吾祖從來儉，癡兒莫謾嫌。",
            "萬錢終有命，遺汝不如廉。"
        ],
        "title": "示子",
        "id": "3653a110-b81b-4031-87c5-628ce47b013f"
    },
    {
        "author": "詹迥",
        "paragraphs": [
            "五雲古名邑，維東有崇山。",
            "群峰屹羅列，一水相迴環。",
            "李侯築崇臺，吏隠於其間。",
            "斯人不可見，篆蝕苔文斑。",
            "我來訪遺跡，臨風發長嘆。",
            "洗尊挹醽醁，落日猶忘還。"
        ],
        "title": "吏隠山",
        "id": "793ca9b9-ffae-4942-9796-43fb24ad7698"
    },
    {
        "author": "句士良",
        "paragraphs": [
            "古殿千年屋，高松百尺陰。",
            "真人不可問，時有鶴遺音。"
        ],
        "title": "天光觀",
        "id": "f2886780-634b-4f77-b581-15d8ab380616"
    },
    {
        "author": "句士良",
        "paragraphs": [
            "佛土依山福遠州，春行繡騎上雲頭。",
            "補天彩石盈池在，朝海清江遶寺流。",
            "四國仰煩郇伯勞，群生翹望謝安遊。",
            "早知爲礪爲霖意，惟有西民欲暫留。"
        ],
        "title": "和",
        "id": "02393b86-12c3-47dd-898d-3ca06a5fc669"
    },
    {
        "author": "馮如晦",
        "paragraphs": [
            "山名富樂冠三巴，佛子今生此出家。",
            "六祖禪宗心頓悟，碧雲詩句衆爭誇。",
            "虎聞講法馴高座，鷗識忘機立淺沙。",
            "八十餘年無俗慮，只應幽會有蓮華。"
        ],
        "title": "拙詩五十六言贈富樂山海公長老",
        "id": "2356d93a-f1ff-4a00-9f22-f9e426168189"
    },
    {
        "author": "袁陟",
        "paragraphs": [
            "客意正索寞，詩筒江際來。",
            "一聞清玉韵，如見翠屏開。",
            "磅礴雲霄外，騰凌鸞鳳迴。",
            "仙源朝露蔽，乳竇夜風豗。",
            "九月已冰霰，三時無沴災。",
            "徒均南畝澤，應老鄧林材。",
            "岌岌聳天柱，巖巖尊國台。",
            "高名皆禍爾，真賞豈然哉。",
            "紫蓋欹松蔓，青錢點石苔。",
            "神虬潛夭矯，皓鶴舞毰毸。",
            "采藥蕃芝朮，尋花有杏梅。",
            "丹臺今窅窅，蒼壁古嵬嵬。",
            "絕頂飛泉落，平崖枯柏摧。",
            "勢堪卑蔣霍，名不假劉雷。",
            "釋子安生計，幽人足隠媒。",
            "雲中認旛剎，漢上醉觥罍。",
            "蓽戶方窮阨，籃軒阻奉陪。",
            "耳愁塵事入，心怯歲華催。",
            "已作五噫咏，元非三傑才。",
            "先將丘壑意，模寫寄春臺。"
        ],
        "title": "奉和",
        "id": "6edbf9cf-d129-497e-a47e-9915ed27e87f"
    },
    {
        "author": "袁陟",
        "paragraphs": [
            "名山崇秘祠，終夜得清賞。",
            "真氣溢空浮，流泉隨砌響。",
            "林巒片月散，殿閣高風行。",
            "天際斗杓直，庭中盤石橫。",
            "逸人今何之，故嶺不改秀。",
            "白鶴唳松梢，青燈覢巖竇。",
            "怳追汗漫駕，深悟逍遥言。",
            "四顧群動寂，冥心歸灝元。"
        ],
        "title": "宿簡寂觀",
        "id": "2c844fc8-3a83-42eb-a709-ecf595cf1d45"
    },
    {
        "author": "袁陟",
        "paragraphs": [
            "風吹嶺頭樹，似欲招行客。",
            "緣雲過絕頂，復見紫霄宅。",
            "平觀三百里，下視八千尺。",
            "隼擊九秋嚴，鵬展萬里翮。",
            "五老鎮相望，西岫天與敵。",
            "可笑培塿群，亦自矜寸碧。",
            "氛埃卷宇宙，雁鶩下川澤。",
            "既諧慧智心，若蹈聖賢域。",
            "危亭據中峰，回抱竦天壁。",
            "沈沈古帝坐，左右列夔稷。",
            "舉頭河漢通，直欲攀南極。",
            "合奏天地籟，兩耳清歷歷。",
            "吁嗟萬類微，胡爲競朝夕。",
            "安知太清上，我方適所適。",
            "尚思西巘路，去冬躡雙屐。",
            "高興挹洪厓，大句鼓天力。",
            "到今巖壑間，浩浩起金石。",
            "安得少陵翁，物外講新格。",
            "重來羈紲在，欲隠世累迫。",
            "多謝受命松，長存歲寒色。"
        ],
        "title": "再游雲居",
        "id": "25b19d09-a87c-43c2-8bdb-118f5b27c6cf"
    },
    {
        "author": "袁陟",
        "paragraphs": [
            "人苦曹瞞虐，天悲漢祿終。",
            "山河分鼎峙，氣象發江東。",
            "一旦墟京洛，彌年豢幼沖。",
            "炎精竟灰燼，紫蓋出艨艟。",
            "長策資公瑾，雄才得呂蒙。",
            "招延師友義，繼述父兄忠。",
            "舊府峨雙闕，驚濤涌半空。",
            "風雲龍虎勢，日月帝王功。",
            "地力因時險，神謀與意通。",
            "屈伸思所濟，逆順審于衷。",
            "駿足嗤交貨，靈牙耀即戎。",
            "同盟界函谷，獨斷保蠶叢。",
            "定霸葵丘劣，推心建武同。",
            "長沙兆生讖，典午頼餘風。",
            "戰守遺蹤在，登臨四望中。",
            "陵遷成萬古，世異想群雄。",
            "歌舞居民祀，干戈逐虜功。",
            "征帆來浦外，久客愴途窮。",
            "精銳銷孤劍，飄零若斷蓬。",
            "徘徊靈廡下，暮葉亂江楓。"
        ],
        "title": "過金陵謁吳大帝廟",
        "id": "8a821b1c-eef4-4428-bcb6-6f2b4ed825da"
    },
    {
        "author": "袁陟",
        "paragraphs": [
            "陣前仙琕生無愧，鼓下蠻奴死合羞。",
            "三尺吳縑暗塵土，凜然蒼鶻欲橫秋。"
        ],
        "title": "題劉仁瞻畫像",
        "id": "bd3f53c3-9d47-4438-b702-f6e8b06b7c52"
    },
    {
        "author": "袁陟",
        "paragraphs": [
            "從來多病王僧祐，自小能文謝惠連。",
            "各厭塵勞思物外，莫辭携手訪林泉。"
        ],
        "title": "贈郭功甫二絕  其一",
        "id": "1caa2800-da6c-4ea2-9a34-352705b512a1"
    },
    {
        "author": "袁陟",
        "paragraphs": [
            "雪後姑溪水更深，冥冥寒雨作連陰。",
            "旅懷未可頓消遣，思與洛生溪上吟。"
        ],
        "title": "贈郭功甫二絕  其二",
        "id": "57ca2ffc-a90d-483c-9f2b-aac497f61ee6"
    },
    {
        "author": "袁陟",
        "paragraphs": [
            "方山憶共汎金船，屈指于今五六年。",
            "風送梨花吹醉面，月和溪水上歸韉。",
            "浮生聚散應難料，末路窮通盡偶然。",
            "欲問故人牢落事，鹿裘深入白雲眠。"
        ],
        "title": "贈功甫",
        "id": "d31f20d5-8f44-49ef-b28f-2d2f678ed955"
    },
    {
        "author": "袁陟",
        "paragraphs": [
            "青靄千峰暝，悲風萬古呼。",
            "其誰挂寶劍，應有奠生芻。",
            "皎月東方隕，長松半壑枯。",
            "山泉吾所愛，聲到夜臺無。"
        ],
        "title": "臨終作",
        "id": "8b241efc-9437-4f6f-a8e9-fbd9d591f463"
    },
    {
        "author": "袁陟",
        "paragraphs": [
            "複嶺踰崷崒，層崖遍屈盤。",
            "寺當幽谷面，路指白雲端。",
            "樹老蒼天骨，藍凝上帝冠。",
            "石屏秋已凍，板屋夜多寒。",
            "三宿孤懷戀，千山遠夢殘。",
            "惟愁鐘動曉，西下見征鞍。"
        ],
        "title": "百丈山",
        "id": "6962e5a6-358a-4bca-8e86-cd960e9b123b"
    },
    {
        "author": "袁陟",
        "paragraphs": [
            "爲余傳語嶺頭雲，君自無心笑我勤。",
            "我亦暫來稱使者，眼看官職似看君。"
        ],
        "title": "浮雲宮",
        "id": "983c88e3-fa85-440f-832f-cd0d8c664011"
    },
    {
        "author": "袁陟",
        "paragraphs": [
            "瓊田收𥝧稏，玉溜注琅玕。"
        ],
        "title": "句",
        "id": "a2eac5fe-8e62-4e24-aae6-4f74e6c03243"
    },
    {
        "author": "蔡冠卿",
        "paragraphs": [
            "憶昔雲門月正明，煩襟消盡覺神清。",
            "林泉自濯塵埃事，松檜靜含風雨聲。",
            "山鬼聽經藏戶牖，野猿偷果墮檐楹。",
            "幾年京洛緇塵滿，何日臨流一濯纓。"
        ],
        "title": "雲門寺",
        "id": "d325a5e2-fcce-445e-ba97-19b0f384c726"
    },
    {
        "author": "蔡冠卿",
        "paragraphs": [
            "僧讀儒書舉世稀，惟師精學出塵機。",
            "上都香火安禪久，東國林泉徇衆歸。",
            "道在莫從形相索，身閒都覺利名非。",
            "靈巖到日秋應晚，還寫新詩遍翠微。"
        ],
        "title": "送靈巖",
        "id": "02c0b40d-a05a-48ad-b0b1-98fe71bce6f6"
    },
    {
        "author": "葉棐恭",
        "paragraphs": [
            "勢利輕捐寄傲中，毅然高節凜秋風。",
            "耕閒釣寂千年迹，立懦貪廉萬世功。",
            "須信林間無怨鶴，更知天外有冥鴻。",
            "扁舟夜泊靈祠下，慨慕先生道不窮。"
        ],
        "title": "過子陵釣臺",
        "id": "0df89d8f-989d-42a5-98e5-d3e2a6384d5d"
    },
    {
        "author": "楊蟠",
        "paragraphs": [
            "零落東山老佛師，古來獨往似君稀。",
            "雪邊氣候春將破，林下神情句欲飛。",
            "後日當尋慧遠社，何人更贈大顛衣。",
            "一篇感發渾閑事，須脫青衫動少微。"
        ],
        "title": "次韵",
        "id": "68d94248-8dd3-4008-a2d9-26424e407db8"
    },
    {
        "author": "楊蟠",
        "paragraphs": [
            "上人合動林間興，吾恨衰遲學謝安。",
            "納屐操筇那有限，吹雲落雨漫無端。",
            "先憑報信春枝破，預想分題雪屋寒。",
            "林下不諳人世苦，笑將雙鬢與君看。"
        ],
        "title": "約沖晦宿東山禪寺精舍先寄",
        "id": "2156041b-237f-4a04-983e-976f9091c58c"
    },
    {
        "author": "楊蟠",
        "paragraphs": [
            "千年道在高僧傳，未論詩人更有評。",
            "曾著文章原大道，獨推性命濟群生。",
            "白雲已鎖山間寺，流水空傳世上名。",
            "林遠不聞鐘磬作，五更幽鳥轉春聲。"
        ],
        "title": "宿永安方丈書呈東山禪師",
        "id": "69d26a80-9bb6-4546-8633-3328f47498f5"
    },
    {
        "author": "楊蟠",
        "paragraphs": [
            "數百招提隠亂峰，蒼茫豈復辨君鐘。",
            "春含未得黄鸝報，路轉唯尋白鹿蹤。",
            "庵在月邊長不鎖，興來天外忽相逢。",
            "山人莫笑衣冠客，亦有鴻來待賃舂。"
        ],
        "title": "次韵和酬",
        "id": "32acf48b-a594-4336-a77c-7c4793dbbeea"
    },
    {
        "author": "楊蟠",
        "paragraphs": [
            "山老未容山客去，故將雲陣鎖山門。",
            "雨催晚色凝諸嶺，雷送春聲落後村。",
            "今夜青林妨月上，故人白首把詩論。",
            "來朝山水終瀰汎，策杖相隨討澗源。"
        ],
        "title": "遊靈隠遇雨呈普慈及二詩翁",
        "id": "4aa4dc66-6375-4ba2-ba40-6a54054f199a"
    },
    {
        "author": "楊蟠",
        "paragraphs": [
            "山風亦會山人意，卷盡天紛掃雪花。",
            "明月當樓情已興，碧雲落紙句還佳。",
            "天威忽霽應通物，仙侶相便合姓麻。",
            "群動已消林木響，卧看星斗隔窗紗。"
        ],
        "title": "次韵和酬",
        "id": "ae9eff35-3f3b-4348-90da-7d903fc69210"
    },
    {
        "author": "楊蟠",
        "paragraphs": [
            "雨夜靈峰卧竹床，平明屐齒到雲堂。",
            "門前雨過新溪滿，石上風回舊草香。",
            "山抱鐘聲圓不散，雪鋪瓦面冷無光。",
            "理公莫怪詩相惱，今日偕行總姓湯。"
        ],
        "title": "早過天竺呈明智及同游二老",
        "id": "5d6d15ae-3b10-4d70-b8a3-a23f7fcd7d80"
    },
    {
        "author": "楊蟠",
        "paragraphs": [
            "澗南一嘯清風發，林下重來白日長。",
            "雲遠石深連鷲嶺，水寒沙淺似魚梁。",
            "漫因野老詢前事，閒伴幽人擷衆芳。",
            "更欲窮源情未已，知君嗔我索歸忙。"
        ],
        "title": "次韵和酬",
        "id": "537a47a1-1240-4b82-9dfc-5e75058f5925"
    },
    {
        "author": "楊蟠",
        "paragraphs": [
            "入林已忻猿鳥樂，共傲浮生勝大還。",
            "身外是非雲不繫，社中留戀雨相關。",
            "籃輿寂寞愧彭澤，拄杖風流肖德山。",
            "寄語葛洪巖下水，莫流清夢落人間。"
        ],
        "title": "遊天竺上寺呈東山仲靈沖晦",
        "id": "5cb48bf6-659c-411c-a0fb-2aa75ad3b3f1"
    },
    {
        "author": "楊蟠",
        "paragraphs": [
            "不問猿崖鳥道深，携筇著屐伴君尋。",
            "山中桂子驚寒夜，雪後梅花偪歲陰。",
            "欲住更逢青眼顧，相看須盡白頭吟。",
            "他年若續高僧傳，未放湯休與道林。"
        ],
        "title": "次韵和酬",
        "id": "3fba6735-b4ff-42d2-93e0-76347e131391"
    },
    {
        "author": "楊蟠",
        "paragraphs": [
            "仲靈述作慚知己，沖晦篇章竊賞音。",
            "勝侶俱恬山水樂，神交已過雪霜深。",
            "燈前自笑平生事，雨後重論一夜心。",
            "相檢莫教詩閒斷，更闌同聽夜猿吟。"
        ],
        "title": "宿天竺再贈東山禪師與沖晦",
        "id": "add21b78-d6e1-441c-afc8-ccce0e1c4d68"
    },
    {
        "author": "楊蟠",
        "paragraphs": [
            "我有泉中興，平生愛水經。",
            "山空時决决，夜靜轉泠泠。",
            "暗脈來湍急，清聲出混冥。",
            "月寒風不響，高枕與君聽。"
        ],
        "title": "宿天竺寺賦聞泉呈二老",
        "id": "9237742b-adc2-4842-817d-e4e2b4555254"
    },
    {
        "author": "楊蟠",
        "paragraphs": [
            "臘後東風掃翠微，同看芳柳破春機。",
            "三宵聽水都無夢，四日登山未肯歸。",
            "野老止憑雲送客，家人應笑雨霑衣。",
            "君詩兼簡佳公子，只恐囊傾一夜飛。"
        ],
        "title": "次韵奉酬",
        "id": "1b8e13d0-7a4c-40bb-821a-0c089f6697a8"
    },
    {
        "author": "楊蟠",
        "paragraphs": [
            "九里松門雪過時，籃輿裊裊礙松枝。",
            "雨留宿客還斜落，風送行人亦倒吹。",
            "華表忽驚黄鶴反，耳中猶带白猿悲。",
            "來朝弗著登山屐，可避君呼謝客兒。"
        ],
        "title": "游山歸遇雨呈仲靈沖晦",
        "id": "51fee87d-f958-47f5-945f-b6eba1e90847"
    },
    {
        "author": "楊蟠",
        "paragraphs": [
            "山游興發特尋君，屐齒筇枝繞四鄰。",
            "峰北看雲忘世務，澗南聽水得天真。",
            "名高寂寞存僧史，林下風流似晉人。",
            "何日枇杷苦筍熟，却游未減去年春。"
        ],
        "title": "山中回憶東山老",
        "id": "5a44a2a3-bb47-45ea-9e7e-a37faf93a424"
    },
    {
        "author": "楊蟠",
        "paragraphs": [
            "幾夕論詩坐石窗，憐君百首妙無雙。",
            "句牽野興侵孤月，惱亂詞源涌大江。",
            "數紙忽然來竺嶺，千年猶可照吳邦。",
            "相思未免還相挑，莫豎旗旛却詐降。"
        ],
        "title": "次韵奉酬",
        "id": "eaaab4bb-d412-49c6-90e4-70a25fd04da7"
    },
    {
        "author": "楊蟠",
        "paragraphs": [
            "猿聲未落鳥聲愁，筍發花開澗水流。",
            "還對春風驚節物，漫思野老傍林邱。",
            "古人得道多深隠，賢守知名貴早收。",
            "林下頻過君莫怪，自看骨相匪封侯。"
        ],
        "title": "次韵奉酬",
        "id": "69d1ca0a-f5e2-43d2-a65a-976728ccd57d"
    },
    {
        "author": "楊蟠",
        "paragraphs": [
            "聞說西庵好，藤州恐不歸。",
            "延年松可食，避世草堪衣。",
            "山塢雪應滾，林端梅亦稀。",
            "猶憐二禪老，佳句及城扉。"
        ],
        "title": "次韵奉和",
        "id": "841797d5-587e-4b0e-8f4c-bd5ac6b20fbd"
    },
    {
        "author": "楊蟠",
        "paragraphs": [
            "高卧西林月，孤閒獨見君。",
            "杖藜探澗水，欹枕看山雲。",
            "鹿過何人見，猿啼只自聞。",
            "篇章知幾首，寄我莫辭勤。"
        ],
        "title": "寄東山禪師",
        "id": "3aa4df52-3c72-489d-a49d-c6148833504f"
    },
    {
        "author": "楊蟠",
        "paragraphs": [
            "家占西湖島上雲，雪光月色更侵魂。",
            "興來爛漫心空老，詩罷蒼茫眼正昏。",
            "晉國衣冠何處覓，梁朝殿閣儼猶存。",
            "思君不及山陰夜，遥望青松聽雪猿。"
        ],
        "tags": [
            "西湖"
        ],
        "title": "蟠雪夜登涌金樓遠望西山憶仲靈灑然有邁世之風因思山陰王徽之雪夜獨酌四望皎然徘徊詠左太沖招隠詩忽憶戴逵扁舟乘興余恨未能遂往聊寄此詩",
        "id": "1f460d95-339c-4f34-a8e3-64428600d1b9"
    },
    {
        "author": "楊蟠",
        "paragraphs": [
            "沖晦僧儒詩者豪，尤憐頼汝壯方袍。",
            "一千篇興時無敵，三十年功格最高。",
            "白髪逢春今更勇，清吟徹老莫辭勞。",
            "何朝始肯將珠玉，却報仙人換木桃。"
        ],
        "title": "寄勉沖晦速和拙作",
        "id": "74d4e194-5137-40bc-8615-c94181ffbe63"
    },
    {
        "author": "楊蟠",
        "paragraphs": [
            "林扉厭聽雨聲頻，爲惜春風只九旬。",
            "裛撲山花將放杏，侵尋歲月已過人。",
            "何時好去游南澗，每夜空來望北辰。",
            "愁坐更無車馬客，獨憐詩筆謾相親。"
        ],
        "title": "次韵和酬",
        "id": "3301a375-3da5-4ee1-8d1a-5f1c2c953240"
    },
    {
        "author": "楊蟠",
        "paragraphs": [
            "我有二林侶，相邀步寒日。",
            "超然人外遊，下見衆山出。",
            "木葉落已靜，乾坤欠蕭瑟。",
            "浮雲當空翻，慘慘百鳥沒。",
            "欲辨越中岸，青烟易爲失。",
            "山川何寂寥，宮闕猶彷彿。",
            "誰是古來者，念之難再述。",
            "功名隨塵埃，豈復有其骨。",
            "今我二三子，永爲傲時物。",
            "篇章逢太平，窈窕坐天末。",
            "生理本無固，願言從此畢。",
            "登臨望前人，世事安敢忽。"
        ],
        "title": "初冬同晤賢二師登映發亭望會稽",
        "id": "88e24cb0-09c4-40bc-b1b5-bc8306b1693b"
    },
    {
        "author": "楊蟠",
        "paragraphs": [
            "書畫嘗聞晉右軍，當時深遁樂天真。",
            "空山寂寞人何在，一水泓澄墨尚新。",
            "靈運也思輕印綬，季鷹還解憶鱸蓴。",
            "高風敻古應相照，共是知幾此避身。"
        ],
        "title": "墨池懷古",
        "id": "de19e067-ef5b-4db5-869f-c8d20a8a2956"
    },
    {
        "author": "楊蟠",
        "paragraphs": [
            "蓬萊閣面對青山，地上遊人半是仙。",
            "漁浦夕陽橫挂雨，鑒湖春浪倒垂天。",
            "高城尚鎖當時月，故殿空留幾處烟。",
            "長愛剡溪堪乘興，雪中曾棹子猷船。"
        ],
        "title": "憶越",
        "id": "759fb078-8992-4ed5-8175-30f9bf4078a0"
    },
    {
        "author": "楊蟠",
        "paragraphs": [
            "休說江東春水寒，到來且覓鑒湖船。",
            "鶴生嫩頂浮新紫，龍脫香髯带舊涎。",
            "玉割鱸魚迎刃滑，香炊稻飯落匙圓。",
            "歸期不待秋風起，漉酒調羹任我年。"
        ],
        "title": "蓴菜",
        "id": "29ff226f-01f5-4fa4-8511-0f26a9ac5b58"
    },
    {
        "author": "楊蟠",
        "paragraphs": [
            "昨日采蓮者，雙雙橋畔新。",
            "舊花今不見，喜見似花人。"
        ],
        "title": "永嘉雙蓮橋",
        "id": "66b9b469-18e5-4084-878d-231d63a9e9dc"
    },
    {
        "author": "楊蟠",
        "paragraphs": [
            "海南山似刀，溪惡如發弩。",
            "溪山毒烟中人骨，水有蛟蜃陸豺虎。",
            "蠻人傜賊行若飛，縱火劫民殺官府。",
            "溪中之水漲赤血，山頭積屍變成土。",
            "經年鬥戰兵已窮，磔將屠城不可數。",
            "官家發軍救死國，萬里歡喜得時雨。",
            "誅擒凶黨功德高，海水一清奏歌舞。",
            "山非無險，水非無阻。",
            "有地不城，城亦不武。",
            "將民赤肉致戈戟，口不能言心自苦。"
        ],
        "title": "平南謠",
        "id": "dd0ffe18-4ef1-4fe5-b8b2-1c6b1cfc3810"
    },
    {
        "author": "楊蟠",
        "paragraphs": [
            "未知田上勞，徒厭鼎中味。",
            "及與農事接，方驚食者貴。",
            "余生寡營求，念此豈易致。",
            "况敢懷寸祿，平居但羞愧。"
        ],
        "title": "就食",
        "id": "61e6f93f-ee4a-4580-ad18-f17dd00d334f"
    },
    {
        "author": "楊蟠",
        "paragraphs": [
            "天凈鳥飛遠，路幽花自香。",
            "春風吹草木，野水滿池塘。",
            "事去青山在，人閒白日長。",
            "興來搔短髪，此意久難忘。"
        ],
        "title": "春日獨遊南園",
        "id": "4487a6ad-d536-42de-8934-fcb2c7a0b31f"
    },
    {
        "author": "楊蟠",
        "paragraphs": [
            "薛宣執法動朝廷，丙魏如今亦有聲。",
            "公道未亡猶可立，世人不慣却須驚。",
            "幅員潤澤嘉謀進，臺閣風流故事明。",
            "時論已兼言責重，莫教天下笑虛名。"
        ],
        "title": "喜聞中丞包公稱職有書",
        "id": "f7205095-7f4f-415a-ba71-a5a7a8da6846"
    },
    {
        "author": "楊蟠",
        "paragraphs": [
            "世上蓬萊第幾洲，長雲漠漠鳥飛愁。",
            "海山亂點當軒出，江水中分繞檻流。",
            "天遠樓臺橫北固，夜深燈火見揚州。",
            "回船却望金陵月，獨倚牙旗坐浪頭。"
        ],
        "title": "陪潤州裴如晦學士遊金山回作",
        "id": "e52e208c-d80f-47a9-b978-3458c027fa4a"
    },
    {
        "author": "楊蟠",
        "paragraphs": [
            "色陰長带雨，疑是白雲根。",
            "欲問東巡事，今猶不敢言。"
        ],
        "title": "秦王纜船石",
        "id": "bfa0f019-faf5-44d4-afc9-88f9631373a9"
    },
    {
        "author": "楊蟠",
        "paragraphs": [
            "江花可醉草堪眠，細想人間底處便。",
            "客散樽空欲歸去，此身還被月留連。"
        ],
        "title": "醉眠亭  其一",
        "id": "d12da8d7-5822-4f66-a290-c227cac1f23e"
    },
    {
        "author": "楊蟠",
        "paragraphs": [
            "江上聊遊我未能，羨君長醉卧高亭。",
            "不因鶴唳破殘夢，還有凉風吹酒醒。"
        ],
        "title": "醉眠亭  其二",
        "id": "bc26c3e2-4c0d-4f6a-8fbd-196bd2ea6839"
    },
    {
        "author": "楊蟠",
        "paragraphs": [
            "清簟疏簾一醉身，寂寥不稱詠詩人。",
            "春風亦有憐才意，故擺殘花作綉裀。"
        ],
        "title": "醉眠亭  其三",
        "id": "78629589-1550-44be-96f8-2330d8bd7de9"
    },
    {
        "author": "楊蟠",
        "paragraphs": [
            "左右盼江湖，游人憩半途。",
            "山高步步上，何用歎崎嶇。"
        ],
        "title": "慈雲嶺",
        "id": "1aeb0d38-253a-47cc-94d0-c7da4b94aad7"
    },
    {
        "author": "楊蟠",
        "paragraphs": [
            "易道已南矣，清風今尚寒。",
            "山人空再拜，不識漢衣冠。"
        ],
        "title": "九師堂",
        "id": "e7bd606b-54b8-4a2a-865e-7e95b06a7dcc"
    },
    {
        "author": "楊蟠",
        "paragraphs": [
            "兩岸履聲雲外合，三州帆影月邊歸。",
            "欄干獨立秋風早，豈待鱸魚始拂衣。"
        ],
        "title": "虹橋",
        "id": "d6f031d1-773b-4715-b0d0-64d346b65191"
    },
    {
        "author": "楊蟠",
        "paragraphs": [
            "行吟澤畔心空健，解劍江頭事已非。",
            "把酒滄浪愧漁父，何人獨向秋風歸。"
        ],
        "title": "笠澤",
        "id": "e2556b2a-643e-4e74-bd02-759da5ee3a62"
    },
    {
        "author": "楊蟠",
        "paragraphs": [
            "雲間鐵甕近青天，縹緲飛甍百尺連。",
            "幾番畫角催紅日，無事滄洲起白煙。"
        ],
        "title": "鎮江",
        "id": "1ead0ac3-525b-4fec-a538-ac64cb6d9aa4"
    },
    {
        "author": "楊蟠",
        "paragraphs": [
            "寒光萬頃淡高秋，粉壁朱欄凈客愁。",
            "晚月蕭蕭聞落葉，晴天歷歷數飛鷗。",
            "煙橫絕島疏難捲，月在平波瑩不流。",
            "懷抱未忘知有處，且吟風笛醉滄洲。"
        ],
        "title": "練江亭",
        "id": "9d4f609a-8514-46cc-9401-a071bf8039e3"
    },
    {
        "author": "楊蟠",
        "paragraphs": [
            "萬里松州對海門，蒼亭縹緲出飛塵。",
            "東浮不礙三江下，北轉無聲百谷濱。",
            "月靜秋紋收白縠，天橫暮色變黄銀。",
            "風流小謝千年外，解咏消愁更有人。"
        ],
        "title": "澄江亭",
        "id": "8dd6760a-195c-492b-b428-a86fd831bb53"
    }
]