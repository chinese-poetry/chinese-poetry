[
    {
        "author": "薛嵎",
        "paragraphs": [
            "瘦形如鹤头如雪，流浪江湖岁月深。",
            "但是胸中有丘壑，何分城市与山林。"
        ],
        "title": "薛野鹤",
        "id": "bb28a83b-f289-49ee-a5d1-7657f70dbd88"
    },
    {
        "author": "薛嵎",
        "paragraphs": [
            "一笠一蓑衣，空江雨雪霏。",
            "得鱼虽假饵，于世本无机。",
            "晚唱教儿和，闲身尽醉归。",
            "沧浪犹未足，长羨白鸥飞。"
        ],
        "title": "渔父",
        "id": "086a04eb-01b8-4d21-bb29-ffc22d3527ed"
    },
    {
        "author": "薛嵎",
        "paragraphs": [
            "闲身何所似，丈室老维摩。",
            "茅屋地炉小，荒园树叶多。",
            "移窗就梅影，晒草补渔蓑。",
            "似此宁辞苦，边寒尚枕戈。"
        ],
        "title": "开炉节赋",
        "id": "d7551452-c33b-42d8-8b9d-cd88a868b694"
    },
    {
        "author": "薛嵎",
        "paragraphs": [
            "华发负沧洲，星霜又一周。",
            "未凭终夜雨，能洗隔年愁。",
            "池草起吟思，树禽栖屋头。",
            "空余壮心在，灯下看吴钩。"
        ],
        "title": "除夜苦雨",
        "id": "065d9227-acf0-454c-84de-e948e3efd611"
    },
    {
        "author": "薛嵎",
        "paragraphs": [
            "一水傍通四五池，竹亭茅榭亦相宜。",
            "中间更著高人住，不到溪山无好诗。"
        ],
        "title": "呈楮溪主人",
        "id": "eb581a0f-c273-4305-94f9-323c2f06eb08"
    },
    {
        "author": "薛嵎",
        "paragraphs": [
            "每恨世交薄，相期情最深。",
            "秋风一回首，明月两关心。",
            "鹤病难为药，砂顽不化金。",
            "余生百计拙，耐可事清吟。"
        ],
        "title": "寄公衮舍弟",
        "id": "8a4aada8-6588-40e6-a15e-f37fbee989e8"
    },
    {
        "author": "薛嵎",
        "paragraphs": [
            "立秋才一日，期会到林泉。",
            "已悟征苗意，曾吟喜雨篇。",
            "饥锄山草尽，暍汲井泥坚。",
            "闻道邻州牧，忧民夜不眠。"
        ],
        "title": "己亥大旱官催秋苗甚急",
        "id": "ae993fe3-742d-4954-ad77-3f2c182f4106"
    },
    {
        "author": "薛嵎",
        "paragraphs": [
            "挥手红尘吾老矣，断隄流水草堂新。",
            "几年荆棘无行路，一日云山有主人。",
            "未许园丁知姓字，先从渔父问仁邻。",
            "谢他鸥鹭烟光里，飞去飞来伴隠沦。"
        ],
        "title": "新筑湖外草阁",
        "id": "50cd26d5-bc9d-402f-a6b5-788383b0eb8f"
    },
    {
        "author": "薛嵎",
        "paragraphs": [
            "别后全无梦，寄书安得频。",
            "谁怜独往意，天弃苦吟人。",
            "债长新年息，贫欺渐老身。",
            "入林知未密，犹与俗相亲。"
        ],
        "title": "山居简饮冰友清溪槐迳二弟",
        "id": "1e69ec4b-6bf1-4f41-8ea9-f7d418ae78d9"
    },
    {
        "author": "薛嵎",
        "paragraphs": [
            "石门当半道，想见泊舟时。",
            "伴鹤立终日，就巖题几诗。",
            "近山秋易老，问隠地偏宜。",
            "我亦江湖去，心期尔得知。"
        ],
        "title": "送友人之括苍",
        "id": "baad6706-8e73-4139-8e27-b322ed6662ac"
    },
    {
        "author": "薛嵎",
        "paragraphs": [
            "之人梅竹操，抱此岁寒心。",
            "古道久不作，高风独在今。",
            "无言欣意会，肥遯爱山深。",
            "我亦萧闲者，从君涧壑吟。"
        ],
        "title": "为张上翁赋松交",
        "id": "ac32e489-75b1-4931-a556-120ba873c95c"
    },
    {
        "author": "薛嵎",
        "paragraphs": [
            "猿鹤亦悲鸣，家山莫浪轻。",
            "千峰带秋色，一路独吟情。",
            "野水冲潮白，孤云趁月行。",
            "遥怜归梦断，七十二滩声。"
        ],
        "title": "友人入京",
        "id": "00dd0390-14d9-4c24-bf4e-263590bc6610"
    },
    {
        "author": "薛嵎",
        "paragraphs": [
            "焦桐何处是知音，犹向残编惜寸阴。",
            "此日便为终隠计，青山已负十年心。",
            "梅花独对寒流洁，野鸟高飞古木深。",
            "万古红尘徒扰扰，几人头上有朝簪。"
        ],
        "title": "秋试下有感",
        "id": "b25a345b-c09a-4ce6-901c-1cdde5e0ec76"
    },
    {
        "author": "薛嵎",
        "paragraphs": [
            "寂寞一窗灯，随风灭又明。",
            "空堂连夜雨，白发哭儿声。",
            "树色悲摇落，交情隔死生。",
            "唯应骨肉爱，为鬼亦同行。"
        ],
        "title": "哭薛元善兄弟",
        "id": "3cb1fb1b-631c-4151-a74f-ade6f953d4c8"
    },
    {
        "author": "薛嵎",
        "paragraphs": [
            "无累云相似，悠悠天地间。",
            "新秋生远思，此去未应还。",
            "撼锡惊栖鹤，听松思故山。",
            "吟诗与说法，同是一机关。"
        ],
        "title": "送松风僧渊中二公游方",
        "id": "efbdd55d-1e88-4dbb-9488-b6c8cde1b919"
    },
    {
        "author": "薛嵎",
        "paragraphs": [
            "行藏自有意，非命亦非时。",
            "洗耳笑心褊，折腰惭悟迟。",
            "荣枯花上见，寒暑鬓边知。",
            "独立衡门下，悠悠千古思。"
        ],
        "title": "湖外别业四咏 归洁庵",
        "id": "0174e23e-d812-4260-950a-e34ee4655494"
    },
    {
        "author": "薛嵎",
        "paragraphs": [
            "旧游忆得潇湘路，今喜烟波似旧时。",
            "泽畔怕逢渔父问，桃源已被世人知。",
            "数家草市添新户，一树寒鸦傍古祠。",
            "兰杜香深洲渚阔，小窗长日赋骚辞。"
        ],
        "title": "湖外别业四咏 渔村晚照",
        "id": "1d119cb4-97f7-4ff4-ac4a-8473f785ca2d"
    },
    {
        "author": "薛嵎",
        "paragraphs": [
            "好是春风长育天，阑干低护晓窗前。",
            "园丁未必知吾事，补阙清声四百年。"
        ],
        "title": "湖外别业四咏 苜蓿轩",
        "id": "3f3a8f9d-56ee-444a-ae9e-3e5242f239dc"
    },
    {
        "author": "薛嵎",
        "paragraphs": [
            "水浸石根冷，风吹藤叶飞。",
            "菰蒲秋影里，长趁钓船归。"
        ],
        "title": "湖外别业四咏 蓑衣步",
        "id": "ddcaf1d6-0d1a-4050-b99d-2ae0cd80b7e4"
    },
    {
        "author": "薛嵎",
        "paragraphs": [
            "咫尺不相见，闭门唯苦吟。",
            "听残寒夜雨，灰尽壮年心。",
            "身外一贫在，灯前百虑深。",
            "所欣交友义，白首亦如今。"
        ],
        "title": "寄宋希仁兄弟",
        "id": "85195977-ccc8-4879-8594-7a7ce56d4c7f"
    },
    {
        "author": "薛嵎",
        "paragraphs": [
            "知心逢岂易，语别喜从容。",
            "因得静中趣，又寻云外峰。",
            "吟篇题在竹，拄杖曲如松。",
            "后会期难定，来书勿厌重。"
        ],
        "title": "送僧自然过许峰",
        "id": "080f3750-b2cd-46ca-9994-365bfc9e186b"
    },
    {
        "author": "薛嵎",
        "paragraphs": [
            "鸥鸟往来处，此翁甘隠沦。",
            "地因人物著，名入郡图新。",
            "夜月情怀淡，茅茨意态真。",
            "高风无识拔，老却采薇身。"
        ],
        "title": "题中川张氏所居",
        "id": "c84c3533-aa9a-4a8c-bb4a-1b59b3fa03a2"
    },
    {
        "author": "薛嵎",
        "paragraphs": [
            "地形连斗阁连云，松籁曾经佛祖闻。",
            "永夜月明人到少，海光山色自平分。"
        ],
        "title": "松风阁",
        "id": "ea27b1eb-28e4-4dea-bdb2-1f6b3e469d10"
    },
    {
        "author": "薛嵎",
        "paragraphs": [
            "生在龙居最上层，重重碎玉簇孤藤。",
            "灵根旧说宜丹汞，仙种元无到马塍。",
            "风过乍疑吹珮响，日笼还似点酥凝。",
            "三年刻楮成何事，除却天工人不能。"
        ],
        "title": "题仙巖玉桂花",
        "id": "f6877254-1c19-4288-99af-ace56ce869e8"
    },
    {
        "author": "薛嵎",
        "paragraphs": [
            "若将群卉分高下，此种无因到画栏。",
            "寒蝶不知红是叶，飞来犹作野花看。"
        ],
        "title": "和雁来红",
        "id": "492006b5-92cd-47c6-a0b3-026c2e730088"
    },
    {
        "author": "薛嵎",
        "paragraphs": [
            "客星沉没钓台空，千载风流独此翁。",
            "万顷波心歌杜若，九霄云外见冥鸿。",
            "已将名字编渔户，只有琴书在室中。",
            "杨柳烟深杖藜出，满头衰白任春风。"
        ],
        "title": "刘荆山渔屋",
        "id": "7f4ceff9-a97c-4af8-b5b4-eb795b03e823"
    },
    {
        "author": "薛嵎",
        "paragraphs": [
            "亦是无心出，不如归意闲。",
            "一身随铁锡，十载住金山。",
            "定石沾花雨，清斋带病颜。",
            "常云迷觉路，只在片言间。"
        ],
        "title": "归云壁上人游方归",
        "id": "33add25e-3986-4654-a822-dde20b595820"
    },
    {
        "author": "薛嵎",
        "paragraphs": [
            "鹤骨难污世上尘，西风惆怅瘗湖云。",
            "莫悲生死今朝隔，须信仙凡此路分。",
            "丹灶空遗鸡犬恨，青山谁吊鹿麋群。",
            "蓬莱今古知何在，秋草唯添处处坟。"
        ],
        "title": "友人以修炼游方或传其以此死者为赋是诗",
        "id": "ff96d5e4-aeeb-451b-9c24-6e30af05d22d"
    },
    {
        "author": "薛嵎",
        "paragraphs": [
            "境自吾心会，于焉识所存。",
            "鸟声喧后寂，树色郭中村。",
            "静寿备仁理，干坤悟易门。",
            "白云同此意，相对亦无言。"
        ],
        "title": "李氏爱山楼",
        "id": "f9d01c32-9228-4597-ba7e-f1d08a8bdc2e"
    },
    {
        "author": "薛嵎",
        "paragraphs": [
            "娇黄无力趁芳菲，待得秋风落叶飞。",
            "空有丹心能就日，年年憔悴对斜晖。"
        ],
        "title": "黄蜀葵",
        "id": "038a398e-d347-4a84-ad94-04e5891c18f2"
    },
    {
        "author": "薛嵎",
        "paragraphs": [
            "几度看山愧白鸥，身名心事两悠悠。",
            "何如醉醒寒江上，风卷芦花雪满头。"
        ],
        "title": "赠渔者",
        "id": "e22c0ba0-661d-4aee-a050-dc28891ed3d0"
    },
    {
        "author": "薛嵎",
        "paragraphs": [
            "塔光圆照室，香炷读经晨。",
            "林下有清福，尘中无悟人。",
            "巖阴常候雨，松色不知春。",
            "青草何年墓，标题界碣新。"
        ],
        "title": "真隠寺呈延上人",
        "id": "11dc5556-dcff-40c2-88c9-64419298df64"
    },
    {
        "author": "薛嵎",
        "paragraphs": [
            "茅舍竹椽短，不劳朱垩施。",
            "高无神鬼瞰，贫与子孙宜。",
            "近古意全朴，当风势亦危。",
            "梅花有幽致，一树隔疎篱。"
        ],
        "title": "茅屋",
        "id": "dc2e0003-0a3c-4f06-8bbd-06a79d843b01"
    },
    {
        "author": "薛嵎",
        "paragraphs": [
            "白首裒遗传，难甘閟一丘。",
            "表成趋阙拜，路左别家愁。",
            "文字归中祕，科名异杂流。",
            "当年韩吏部，何自抱深忧。"
        ],
        "title": "胡贤良进史",
        "id": "fd56742b-9c1b-4035-a801-82fd423cdc20"
    },
    {
        "author": "薛嵎",
        "paragraphs": [
            "相逢长日坐如痴，瘦得吟肩耸过颐。",
            "天意复生郊岛在，人心自逐古今移。",
            "高秋月色行松顶，半夜山中读楚辞。",
            "此道若无千载后，尘昏何处照妍媸。"
        ],
        "title": "秋夜宋希仁同吟松风阁有感",
        "id": "faa38a0f-d780-4a95-9ca5-c0abd1efd513"
    },
    {
        "author": "薛嵎",
        "paragraphs": [
            "罗浮峰对海坛峰，只隔长江半里风。",
            "君向西方了生死，我于易象悟穷通。",
            "数声清梵空林下，一幅渔罾落照中。",
            "各各闭门无俯仰，不相同处偶相同。"
        ],
        "tags": [
            "长江"
        ],
        "title": "寄罗浮杨天经居士",
        "id": "af9ed001-f7f7-4c58-bab9-19652d69c9e4"
    },
    {
        "author": "薛嵎",
        "paragraphs": [
            "茅簷日出胜重裘，饱饭看山倦即休。",
            "识得个中真气味，自然无梦到封侯。"
        ],
        "title": "冬日杂言五首  其一",
        "id": "9c25203e-6d93-4dcc-9c57-08d0022d28a4"
    },
    {
        "author": "薛嵎",
        "paragraphs": [
            "古藤荒草乱成堆，自课园丁日日来。",
            "只有梅花耐清苦，霜风枝上犯寒开。"
        ],
        "title": "冬日杂言五首  其二",
        "id": "b9c71f3a-f3db-4826-b796-8ac8911a2ccd"
    },
    {
        "author": "薛嵎",
        "paragraphs": [
            "竹炉槁叶坐烧残，冷屋荒村夜更寒。",
            "冻得形模龟样缩，谁知方寸似天宽。"
        ],
        "title": "冬日杂言五首  其三",
        "id": "e62b01a0-91a4-44e4-b60d-3314f62c5e82"
    },
    {
        "author": "薛嵎",
        "paragraphs": [
            "鹤唳柴门月过墙，梅花如雪满林香。",
            "风光直许闲人占，不耐闲人夜亦忙。"
        ],
        "title": "冬日杂言五首  其四",
        "id": "30a2bf5b-a206-4a96-a8b3-5221ba6e183b"
    },
    {
        "author": "薛嵎",
        "paragraphs": [
            "布被烘来暖似汤，蒙头高卧未昏黄。",
            "道人不是贪鼾睡，省事门中第一方。"
        ],
        "title": "冬日杂言五首  其五",
        "id": "f78031a3-e966-4bef-9066-dee06d26cdfa"
    },
    {
        "author": "薛嵎",
        "paragraphs": [
            "野服挂僧单，禅扉月未关。",
            "桂香清近佛，秋色老依山。",
            "目尽遥峰出，步回流水闲。",
            "相传登荡路，数处可跻攀。"
        ],
        "title": "雁山纪游七首 寿昌寺",
        "id": "55f55964-fa73-4a93-818a-531860b0d869"
    },
    {
        "author": "薛嵎",
        "paragraphs": [
            "过尽盘山险，登临意忽平。",
            "殿灯摇佛影，瀑布杂钟声。",
            "湫阔龙居顶，路回峰换名。",
            "晓行林日薄，海气接云生。"
        ],
        "title": "雁山纪游七首 能仁寺",
        "id": "e3ced469-42a6-4f2f-8328-91fc08983ad5"
    },
    {
        "author": "薛嵎",
        "paragraphs": [
            "深冬雷未蛰，雨雹半空飞。",
            "久立怪生眼，回看日变晖。",
            "万松声不出，尺蜃鬣犹威。",
            "僧说分流阔，长年无旱饥。"
        ],
        "title": "雁山纪游七首 大龙湫",
        "id": "91c8e35a-f465-455c-b911-a1756a00e698"
    },
    {
        "author": "薛嵎",
        "paragraphs": [
            "千巖崚骨露，随怪各生形。",
            "目力到天尽，心旌倚佛宁。",
            "夜钟传谷杳，石气逼灯青。",
            "崖腹猕猴住，多年性亦灵。"
        ],
        "title": "雁山纪游七首 灵巖寺",
        "id": "27bd8429-76a3-45c7-88a9-db3b83db1688"
    },
    {
        "author": "薛嵎",
        "paragraphs": [
            "入寺嫌僧俗，独行松迳幽。",
            "夜扉崖室寂，斋磬铁盂秋。",
            "谷栈云迷级，石溪霜迸流。",
            "维摩不语坐，何日病能瘳。"
        ],
        "title": "雁山纪游七首 浄明寺",
        "id": "66f467a3-0662-4167-a0ad-d42a14a9a7d9"
    },
    {
        "author": "薛嵎",
        "paragraphs": [
            "神功开地秘，怪石尽为峰。",
            "佛界虚空造，龙居十二重。",
            "睛瞳随境役，蟾兔及秋逢。",
            "却忆谢灵运，岭头迷去踪。"
        ],
        "title": "雁山纪游七首 灵峰寺",
        "id": "ff445223-bfb1-46d0-9ffe-a6ce2659bc32"
    },
    {
        "author": "薛嵎",
        "paragraphs": [
            "夜钟寥閴远相闻，古佛青山自结邻。",
            "片石挂空平可渡，两峰侵汉立如人。",
            "云归荡顶无多路，僧住巖根老此身。",
            "为忆龙湫重回首，来看瀑布独逡巡。"
        ],
        "title": "雁山纪游七首 宝冠灵云二寺",
        "id": "14a712f9-a1d9-4a49-9fb2-2a7ba8255d02"
    },
    {
        "author": "薛嵎",
        "paragraphs": [
            "鬓丝千缕去冲寒，酒放诗豪强自宽。",
            "天下英雄从古少，人生遇合至今难。",
            "婚姻债里抛吟屋，雨雪声中起客单。",
            "造物与君强健在，归囊知有暮年欢。"
        ],
        "title": "刘荆山谒贾秋壑",
        "id": "aaab45ac-787f-4d26-8b96-6d1077104b26"
    },
    {
        "author": "薛嵎",
        "paragraphs": [
            "何须百炼取晶荧，大化非由巧力成。",
            "所性本来无阙蚀，认形却恐未分明。",
            "寒泉深夜辘轳静，素魄中天世界清。",
            "到此万缘皆了了，笑他拂拭堕缠萦。"
        ],
        "title": "素上人圆鉴",
        "id": "fd33dd5c-c232-4368-9fec-9ebc2a09cd98"
    },
    {
        "author": "薛嵎",
        "paragraphs": [
            "新春风物旧山川，老大情怀一惘然。",
            "桃树不知秦世换，落花流水自年年。"
        ],
        "title": "新春感怀五首  其一",
        "id": "1c5fb8a8-3e1f-4dbb-89d2-15920b50d909"
    },
    {
        "author": "薛嵎",
        "paragraphs": [
            "儿女添年暗自欣，不知婚嫁逼侬身。",
            "羹藜衣褐由天分，莫负当初种德人。"
        ],
        "title": "新春感怀五首  其二",
        "id": "469cfe11-5c87-45d9-aa2c-1e0443bc41a9"
    },
    {
        "author": "薛嵎",
        "paragraphs": [
            "自悔中年废读书，余生祇可业樵渔。",
            "青山白屋笑归去，从我高眠百事疎。"
        ],
        "title": "新春感怀五首  其三",
        "id": "f5fc2c79-934a-4d05-a426-7e773ccc4e9d"
    },
    {
        "author": "薛嵎",
        "paragraphs": [
            "新种黄精助晚粮，生涯小小拙何妨。",
            "春风吹鬓不重绿，白日笑人长自忙。"
        ],
        "title": "新春感怀五首  其四",
        "id": "566e2a17-8703-45c2-bb78-ac998270a998"
    },
    {
        "author": "薛嵎",
        "paragraphs": [
            "多置田园占好官，妻儿奴婢尽生欢。",
            "贫家有子才堪教，身后穷愁且放宽。"
        ],
        "title": "新春感怀五首  其五",
        "id": "f76b9797-4a52-4740-ab90-aba6addb7aef"
    },
    {
        "author": "薛嵎",
        "paragraphs": [
            "老我儒冠误，怜君亦固穷。",
            "山川居壤异，友爱所天同。",
            "江渡乘潮阔，霜林逐晓空。",
            "永怀楸垅敬，淹泊志难通。"
        ],
        "title": "送廉村宗人薛庭芝薛如晦还里",
        "id": "269b3040-798f-4a6b-8cab-27ccca4c6f65"
    },
    {
        "author": "薛嵎",
        "paragraphs": [
            "自是山林士，非因失志余。",
            "儿童知稼穑，猿鹤近诗书。",
            "曙色浮沧海，春风满太虚。",
            "固穷须学力，不敢废经锄。"
        ],
        "title": "郊外隠居",
        "id": "3febab53-757d-4429-b05a-3ddd1e17955e"
    },
    {
        "author": "薛嵎",
        "paragraphs": [
            "百指忍贫需远次，壮心销尽鬓丝知。",
            "身如韦素居常泰，官被声名折得迟。",
            "束檐喜闻千里戍，出山唯有十年诗。",
            "兰亭风月应须记，人物依稀似晋时。"
        ],
        "title": "赵东阁倅越",
        "id": "46544120-bc49-4be0-8f77-97f347978eaa"
    },
    {
        "author": "薛嵎",
        "paragraphs": [
            "万事荣枯一聚尘，尘中谁是独醒人。",
            "壮无学力吟将退，老入贤关路转贫。",
            "昨夜立秋凉到晓，空斋对月静如宾。",
            "首阳千载蕨薇绿，唯有夷齐纪逸民。"
        ],
        "title": "秋日书怀",
        "id": "e61e099b-5fc8-46a2-82fc-3d9c7d3cc3cf"
    },
    {
        "author": "薛嵎",
        "paragraphs": [
            "遇坎与乘流，谁能舍迹求。",
            "即空皆是境，大渡本无舟。",
            "风浪随机息，干坤任泡浮。",
            "可怜迷岸者，漂荡几时休。"
        ],
        "title": "为归云师赋野航",
        "id": "a960984e-e60a-4657-b785-3af70def8fac"
    },
    {
        "author": "薛嵎",
        "paragraphs": [
            "微风弄孤烛，蛬响泣将晨。",
            "欲办男儿事，当为志气人。",
            "箪瓢非外乐，韦布只身贫。",
            "慎勿忘科第，务求荣尔亲。"
        ],
        "title": "夜坐课子姪",
        "id": "d2367ac4-34e6-4748-a345-8f525e80885c"
    },
    {
        "author": "薛嵎",
        "paragraphs": [
            "千年孺子吟，谁会此时心。",
            "方寸有泾渭，烟波无古今。",
            "水禽知雨候，山气爱秋深。",
            "不尽凭栏意，桡歌归故林。"
        ],
        "title": "赋王九山沧浪阁",
        "id": "617f22f1-524a-467d-98fa-fe84c9108057"
    },
    {
        "author": "薛嵎",
        "paragraphs": [
            "阙下春光近，囊金又一空。",
            "霜风欺败絮，星斗隔疎篷。",
            "世道谁能挽，妻孥见未同。",
            "青灯对黄册，销尽几英雄。"
        ],
        "title": "省试舟中",
        "id": "da5e1483-0a0e-45a4-b89a-64d691b93505"
    },
    {
        "author": "薛嵎",
        "paragraphs": [
            "半醒梦犹在，拥衾无限情。",
            "晓窗灯影淡，山路雪吟清。",
            "岁暮羨归客，囊空兼去程。",
            "故书多废理，惊愧动心旌。"
        ],
        "title": "旅店早起",
        "id": "942b3dc8-5516-489a-9582-8ad925bcdae4"
    },
    {
        "author": "薛嵎",
        "paragraphs": [
            "一门期负荷，太息此生终。",
            "世道不如古，君心谁与同。",
            "官清余橐在，虞返故堂空。",
            "作善宁须报，悠悠付彼穹。"
        ],
        "title": "鲍靖之左藏",
        "id": "da003c99-fc1d-4838-8170-4e6878ba3ea0"
    },
    {
        "author": "薛嵎",
        "paragraphs": [
            "寸晷场中较尺寻，荣亲无路泪盈襟。",
            "一贫谁过箪瓢巷，百口难宽儿女心。",
            "昨梦重圆知误喜，平生失计为工吟。",
            "近来文体尤趋薄，古道何由可语今。"
        ],
        "title": "下第",
        "id": "88db57ef-294b-4cb4-bc47-21fc20f705a6"
    },
    {
        "author": "薛嵎",
        "paragraphs": [
            "无私天地情，物我岂殊形。",
            "此事关方寸，何人立户庭。",
            "一琴调舜曲，半壁写西铭。",
            "万虑境常适，谁能羨独醒。"
        ],
        "title": "为槐迳弟赋亦爱",
        "id": "81024c48-7ecd-47db-97ff-c599aa8a0185"
    },
    {
        "author": "薛嵎",
        "paragraphs": [
            "郊原新绿喜初晴，一曲湖光潋滟明。",
            "几处楼台空锁钥，百年人物尽丘茔。",
            "好花自分随春去，恶木宁思择地生。",
            "独念索居闻识寡，夜窗长对读书檠。"
        ],
        "title": "初夏过湖外别业",
        "id": "4685b931-30c5-4102-8724-9bf1dc7563d5"
    },
    {
        "author": "薛嵎",
        "paragraphs": [
            "帆远浙江风，莼鲈趣一同。",
            "无人持国是，举世咎诗穷。",
            "身退山林重，心怡学问充。",
            "冥鸿离罾缴，瞬息九霄空。"
        ],
        "title": "赵东阁奏院去国",
        "id": "36522740-a177-4e77-b1e1-5589c86e2cc4"
    },
    {
        "author": "薛嵎",
        "paragraphs": [
            "山僧爱脩竹，种此出嚣尘。",
            "霜雪不知苦，岁时长自春。",
            "定回闲坐石，风过动吟身。",
            "傥欲求归止，清虚即道真。"
        ],
        "title": "为迪上人赋寒倚",
        "id": "99df57c3-41c0-420b-aee4-51036ec42188"
    },
    {
        "author": "薛嵎",
        "paragraphs": [
            "扉屦践淮雪，故人师帅欢。",
            "灯前话畴昔，时事又艰难。",
            "陪宴平山晓，寻梅古署寒。",
            "却归访泉石，珍重慰团栾。"
        ],
        "title": "刘荆山过惟扬再谒贾秋壑",
        "id": "2272cb72-10cd-4a64-8dee-482643800392"
    },
    {
        "author": "薛嵎",
        "paragraphs": [
            "山瓢动瀑冰，一枕曲肱清。",
            "未遇勤求日，非沽隠逸名。",
            "梅边月在水，寒夜酒如兵。",
            "悟得乘除数，贫中心自平。"
        ],
        "title": "山居述怀",
        "id": "a74ced8f-0859-4521-8aab-59f73fd3db68"
    },
    {
        "author": "薛嵎",
        "paragraphs": [
            "万松围坐石，大海浴金轮。",
            "不识入城路，唯脩成佛身。",
            "出生来虎子，持咒拱山神。",
            "何必工吟苦，机锋自绝尘。"
        ],
        "title": "本无师住甸阳山庵",
        "id": "67adfa25-2c30-497c-bf2b-5752ca50ed4f"
    },
    {
        "author": "薛嵎",
        "paragraphs": [
            "出林讵为晚，知我岁寒心。",
            "不入离骚怨，来亲冰雪吟。",
            "众芳归槁壤，独干长穷阴。",
            "为有幽人致，相看情倍深。"
        ],
        "title": "冬兰",
        "id": "cb37ecc8-0d8b-472a-ab54-5929cd5e8ffe"
    },
    {
        "author": "薛嵎",
        "paragraphs": [
            "亦有入城路，门前秋草长。",
            "荷鉏书在手，负锸醉为乡。",
            "霜渡溪流涩，厨烟树叶香。",
            "为贫从俭约，犹欠半年粮。"
        ],
        "title": "闲居杂兴十首  其一",
        "id": "78111a49-a345-4a4d-a694-bf498ea526d4"
    },
    {
        "author": "薛嵎",
        "paragraphs": [
            "昔日黄金屋，十年荆棘林。",
            "浮生真亦假，世事古犹今。",
            "电隙无留景，云泉属自心。",
            "纷纷蜗角里，朝暮几升沈。"
        ],
        "title": "闲居杂兴十首  其二",
        "id": "30981428-b7a1-4782-89e1-5cde36d702e5"
    },
    {
        "author": "薛嵎",
        "paragraphs": [
            "铁砚几磨研，依然萤雪边。",
            "薄才遗圣世，无禄尽亲年。",
            "多病唯谙药，当寒不识绵。",
            "素心期淡泊，冰蘗誓能坚。"
        ],
        "title": "闲居杂兴十首  其三",
        "id": "b04e7783-c0a0-4ff6-96b9-1ffd7c88b3a1"
    },
    {
        "author": "薛嵎",
        "paragraphs": [
            "秋虫随响灭，振羽不知疲。",
            "譬彼附炎士，宁思失势时。",
            "垂竿动天象，定策茹商芝。",
            "投分谅非浅，翻然弗可追。"
        ],
        "title": "闲居杂兴十首  其四",
        "id": "bd7ac89d-7610-4e34-b1e0-6db3db816305"
    },
    {
        "author": "薛嵎",
        "paragraphs": [
            "闭户谢流俗，青山独自看。",
            "淡交从古少，冷面对人难。",
            "农圃元非学，神仙不在丹。",
            "孤怀无别想，回向此心观。"
        ],
        "title": "闲居杂兴十首  其五",
        "id": "1058b1ba-fb0a-4e57-a804-a8bad3e1a3cd"
    },
    {
        "author": "薛嵎",
        "paragraphs": [
            "四时俱橐籥，一气自回旋。",
            "谁谓春风力，能专万物权。",
            "荣枯忘晦朔，霜雪抱贞坚。",
            "赋分有深浅，殊非天道偏。"
        ],
        "title": "闲居杂兴十首  其六",
        "id": "73f563a9-0986-4ff5-b33c-674b43a130e7"
    },
    {
        "author": "薛嵎",
        "paragraphs": [
            "已是中年后，何当绝悔尤。",
            "渔樵非始志，灯火企前脩。",
            "叶落秋容见，巢倾鹤貌愁。",
            "诗穷安敢避，天为拙人谋。"
        ],
        "title": "闲居杂兴十首  其七",
        "id": "b8183fb2-e266-44e1-9a2d-0c283ed53d52"
    },
    {
        "author": "薛嵎",
        "paragraphs": [
            "土木非吾事，支东复拄西。",
            "雨盈沟壅叶，簷侧础沈泥。",
            "护壁时编苇，登楼恐折梯。",
            "若无忧挠至，终岁亦安栖。"
        ],
        "title": "闲居杂兴十首  其八",
        "id": "97e0c73e-7688-46c5-8200-8f48f5fac9d4"
    },
    {
        "author": "薛嵎",
        "paragraphs": [
            "近觉吟无趣，权将俗累删。",
            "鶑花老眼倦，风雨半春闲。",
            "野面便粗褐，柴扉掩暮山。",
            "片云寻处泊，飞度竹簷间。"
        ],
        "title": "闲居杂兴十首  其九",
        "id": "670ac11f-5c09-4abb-bd91-c7274e9d3b01"
    },
    {
        "author": "薛嵎",
        "paragraphs": [
            "白发天应弃，春风吹不青。",
            "神仙归恍惚，书传出英灵。",
            "周粟岂医饿，湘流难活醒。",
            "迄今名字在，百世仰芳馨。"
        ],
        "title": "闲居杂兴十首  其一○",
        "id": "e9827086-e2bf-4023-b8fe-27419c159fd5"
    },
    {
        "author": "薛嵎",
        "paragraphs": [
            "同吟四十过三四，常恨诗衔欠一官。",
            "人事中年多感慨，仕途今日更艰难。",
            "炉亭围坐推前辈，夜店单牀定薄寒。",
            "最喜亲庭佳阙近，尽携儿女入长安。"
        ],
        "title": "潘怀古参学",
        "id": "abd1efb5-9870-4dc6-be5a-0175347f18c8"
    },
    {
        "author": "薛嵎",
        "paragraphs": [
            "一自东宫吟苜蓿，吁嗟直道竟难容。",
            "精忠夙伫危邦虑，明哲宁高避世踪。",
            "疎傅有心辞汉陛，甘盘无梦佐商宗。",
            "寥寥千载闻风者，引领犹能式墓松。"
        ],
        "title": "廉村族人命赋唐补阙薛公墓  其一",
        "id": "4dfd0ea0-e184-4d3d-ac68-8418b607ed95"
    },
    {
        "author": "薛嵎",
        "paragraphs": [
            "何处青山无白骨，先生高节死犹存。",
            "古今人物一抔土，闽浙诗书百世孙。",
            "乡邑有祠尊往哲，樵刍知禁避荒垣。",
            "断碑残碣堪摩拭，慙愧年年宿草蕃。"
        ],
        "title": "廉村族人命赋唐补阙薛公墓  其二",
        "id": "17ec2e39-8739-4618-9c9c-18158748993e"
    },
    {
        "author": "薛嵎",
        "paragraphs": [
            "囊封朝上暮身挤，谗口何如万目齐。",
            "昔谓椒兰诚择地，今知萧艾适同畦。",
            "波涛不动中流砥，风雨难瘖晦旦鸡。",
            "自著渔蓑厌趋谒，晨钟欣出郭门西。"
        ],
        "title": "潘南夫察院出台乡人荣其归拉余迎访因赋七言",
        "id": "16606b9d-46a7-4c57-8d99-37ef6eadf46d"
    },
    {
        "author": "薛嵎",
        "paragraphs": [
            "隔水钟声枕上闻，城中人事已纷纷。",
            "开门放鹤溪边去，冲破闲阶一片云。"
        ],
        "title": "早起即事",
        "id": "8cbf265d-bc99-45e6-81bf-c435960e0797"
    },
    {
        "author": "薛嵎",
        "paragraphs": [
            "筑室渔村五六年，湖光山色在吟边。",
            "道人不作闲人看，浪说前程博酒钱。"
        ],
        "title": "电眸相士索诗",
        "id": "9166795f-6d37-40a6-ab4b-722fb5914f61"
    },
    {
        "author": "薛嵎",
        "paragraphs": [
            "一门四世同堂乐，门外传呼释褐归。",
            "自此高车访游旧，屏将呵从叩渔扉。",
            "三冬晴暖春寒在，千里诗书野意违。",
            "又说携琴搜逸谱，休嫌古调按今徽。"
        ],
        "title": "林景云参学",
        "id": "3f3a15a1-604f-4581-a094-04a2fc3dc3a8"
    },
    {
        "author": "薛嵎",
        "paragraphs": [
            "幽怀随所寓，数石几窗前。",
            "荆棘傥迷道，山林空浩然。",
            "云生宁择地，龙处即为渊。",
            "谁谓达观士，终当违市廛。"
        ],
        "title": "王九山提刑于子城西旧宅累石作小阜见示五言因次韵奉呈",
        "id": "c381012f-7918-4332-bfee-5a21dcd89687"
    },
    {
        "author": "薛嵎",
        "paragraphs": [
            "宴坐群峰表，太空无一尘。",
            "青山独往意，白首自由身。",
            "放鹤重霄阔，凭栏万木春。",
            "纷纷荆棘里，跬步亦逡巡。"
        ],
        "title": "郭氏抗云楼",
        "id": "e3b04884-a79d-47e3-8766-086f8cc7090c"
    },
    {
        "author": "薛嵎",
        "paragraphs": [
            "校仇存手泽，肯构烱前光。",
            "际此圣明代，应无屋壁藏。",
            "半窗分雪影，群蠹避芸香。",
            "静想趋庭意，居然师友旁。"
        ],
        "title": "郭氏遗经堂",
        "id": "f652f8e2-3303-489b-824e-9c7de80b0514"
    },
    {
        "author": "薛嵎",
        "paragraphs": [
            "四灵诗体变江西，玉笥峰青首入题。",
            "旧隠乍违鸥鹭去，新篇高与簿书齐。",
            "身闲自喜瓜期远，俸薄还因楮价低。",
            "掺别正逢寒食日，洞庭春渌草萋萋。"
        ],
        "tags": [
            "洞庭湖"
        ],
        "title": "徐太古主清江簿",
        "id": "be824fe8-24bb-4ce9-a4db-c4eeeeeeeb46"
    },
    {
        "author": "薛嵎",
        "paragraphs": [
            "矶头濯足动沧浪，独醒何曾与世妨。",
            "尽写骚经粘屋壁，未逢渔父似潇湘。",
            "远山不离烟云色，流水时闻兰杜香。",
            "制得荷衣恐惊俗，对人称是楚贤装。"
        ],
        "title": "渔村会诸友戏呈",
        "id": "c14d7725-7b6d-4b5b-b498-6e3c0777646b"
    },
    {
        "author": "薛嵎",
        "paragraphs": [
            "枌社过从久，新知尽不如。",
            "素心非必仕，此别遂成疎。",
            "清苦辞藜藿，寒暄慎起居。",
            "川途脩复阻，相忆眇愁予。"
        ],
        "title": "再别徐太古主簿",
        "id": "db006428-b924-4577-8afc-9724464499fc"
    },
    {
        "author": "薛嵎",
        "paragraphs": [
            "五马归来绝送迎，全将沤泡视浮荣。",
            "宅依林麓楼台小，门有诗书气味清。",
            "身后只如僧冷淡，墓头曾是手经营。",
            "夫人扶疾秋窗下，深夜看经带哭声。"
        ],
        "title": "悼张寺丞",
        "id": "c4f5ee97-50d6-40ac-8f82-3ebfa0e38807"
    },
    {
        "author": "薛嵎",
        "paragraphs": [
            "闻君卧病长于悒，文会过从迹顿疎。",
            "空对秋风惊节物，无因杯酒具园蔬。",
            "柴荆昼揜听残雨，灯火凉生理故书。",
            "一启来缄拜佳什，清泠如奉笑谈余。"
        ],
        "title": "瓢饮陈子在病后见寄次韵奉答",
        "id": "eb231132-0922-441d-ac4d-fc0e2c53a91f"
    },
    {
        "author": "薛嵎",
        "paragraphs": [
            "不学踰垣与闭门，诛茅先卜远人村。",
            "钓鱼矶在平如席，坐对青山无一言。"
        ],
        "title": "栖褊绝句",
        "id": "aa736af6-df58-4efc-8f47-1a6b375e3a72"
    },
    {
        "author": "薛嵎",
        "paragraphs": [
            "高平余十里，湖湗落中间。",
            "此地可耕凿，长年迷草菅。",
            "一庵犹有路，四望忽无山。",
            "道者了经课，慰余登陟艰。"
        ],
        "title": "重游雁山分得六题 荡顶",
        "id": "322e628e-d7c8-49ae-a7a9-3d06626440b5"
    },
    {
        "author": "薛嵎",
        "paragraphs": [
            "怪极生真想，饥凶祷请勤。",
            "半身鳞甲具，一勺渺弥分。",
            "应谷声如鬼，飞空石碍云。",
            "精诚随寓在，亦以感通闻。"
        ],
        "title": "重游雁山分得六题 龙鼻水",
        "id": "964f42cf-528d-49cf-8330-8d579b9d1d8a"
    },
    {
        "author": "薛嵎",
        "paragraphs": [
            "天听本非耳，形容独费吟。",
            "岂伊穿凿力，能探杳冥心。",
            "混沌开中窍，空虚纳众音。",
            "下临千仞险，当暑骨毛森。"
        ],
        "title": "重游雁山分得六题 天聪洞",
        "id": "70784773-c30b-4e2e-a977-156c45a6e009"
    },
    {
        "author": "薛嵎",
        "paragraphs": [
            "石壁斧修痕，风泉断续闻。",
            "琉璃光闪日，空洞湿飞云。",
            "妙出神功造，源从湫底分。",
            "谁能为钩起，深处谒龙君。"
        ],
        "title": "重游雁山分得六题 水帘谷",
        "id": "43051115-266d-4e9f-b1c9-7b37b49d4108"
    },
    {
        "author": "薛嵎",
        "paragraphs": [
            "彼我俱澄澈，中涵理趣深。",
            "游鯈具龙体，幽洞通潭心。",
            "影动猿摇树，沙明日耀金。",
            "片巖经霹雳，痕凿到于今。"
        ],
        "title": "重游雁山分得六题 照胆潭",
        "id": "aa40b9e1-d74e-422f-a3ee-910de1664705"
    },
    {
        "author": "薛嵎",
        "paragraphs": [
            "巖前看不足，化此石为身。",
            "忆昔白头者，于中第几人。",
            "相逢应失笑，久立岂迷津。",
            "勿厌薜萝密，痴容免俗嗔。"
        ],
        "title": "重游雁山分得六题 五老峰",
        "id": "ab014d21-d83a-4a69-ab75-46f0018f858f"
    },
    {
        "author": "薛嵎",
        "paragraphs": [
            "案头萤火散，惆怅夜吟魂。",
            "路暗重泉迥，堂空半影存。",
            "命无藜藿富，书独鬼神尊。",
            "猿鹤声声怨，愁人不可言。"
        ],
        "title": "哭瓢饮陈子在  其一",
        "id": "7b2b2e6c-1b86-4c22-9084-16aecf380098"
    },
    {
        "author": "薛嵎",
        "paragraphs": [
            "蝉蜕尘埃外，闲身乐未涯。",
            "山林天岂靳，脩短数难移。",
            "吟砚谁濡墨，空瓢想挂枝。",
            "深衣古贤貌，犹觊梦来时。"
        ],
        "title": "哭瓢饮陈子在  其二",
        "id": "8397aafa-2c21-4a68-9c77-4fefe827fa04"
    },
    {
        "author": "薛嵎",
        "paragraphs": [
            "每恨去城远，番番语别难。",
            "论交置疏数，尽醉就团栾。",
            "事往遽成感，松彫不待寒。",
            "尚余亲翰墨，收泪再三看。"
        ],
        "title": "哭瓢饮陈子在  其三",
        "id": "b1dbb045-55c9-4155-8efc-7b16107a30fe"
    },
    {
        "author": "薛嵎",
        "paragraphs": [
            "寝食难忘置，心怀故友情。",
            "花枝封蜡寄，诗递出门迎。",
            "忍听偏亲哭，相期嗣子成。",
            "乘除理终定，人事未容轻。"
        ],
        "title": "哭瓢饮陈子在  其四",
        "id": "dcab5d47-0236-4a0b-8103-394cd1caf848"
    },
    {
        "author": "薛嵎",
        "paragraphs": [
            "一点灵光在，月生沧海深。",
            "此中难著语，何处可相寻。",
            "野寺斋无定，穷冬日易阴。",
            "听松行九里，却坐冷泉吟。"
        ],
        "title": "月海远上人游方过灵隠",
        "id": "f4ce9734-9a1a-41d6-8b82-8128e2530ad0"
    },
    {
        "author": "薛嵎",
        "paragraphs": [
            "莫论尘土与烟霞，收拾襟怀即我家。",
            "絮帽蒙头霜月下，水村深夜看梅花。"
        ],
        "title": "渔村杂句十首  其一",
        "id": "1ea4f04c-70d8-4caa-b4db-fa4d6b9c6dfd"
    },
    {
        "author": "薛嵎",
        "paragraphs": [
            "非智非愚浪著鞭，前程倒指事茫然。",
            "临流一洗巢由耳，独立斜阳认钓船。"
        ],
        "title": "渔村杂句十首  其二",
        "id": "76b59580-dae7-4e4c-b254-759e51bda453"
    },
    {
        "author": "薛嵎",
        "paragraphs": [
            "尽醉茅柴得自由，芦花飞雪满人头。",
            "蓑衣碎叶重重补，听雨吟风卒未休。"
        ],
        "title": "渔村杂句十首  其三",
        "id": "0a709899-1d5e-49cd-b21b-e2fed2fae8ca"
    },
    {
        "author": "薛嵎",
        "paragraphs": [
            "青山如主复如宾，相对无言意自真。",
            "富贵不应忘此味，从来世上少闲人。"
        ],
        "title": "渔村杂句十首  其四",
        "id": "f3c65eab-5c22-4b1e-b035-c14f2d637880"
    },
    {
        "author": "薛嵎",
        "paragraphs": [
            "月下门开不用敲，渡头长系木兰桡。",
            "盘餐市远从真率，会宿何妨屡卜宵。"
        ],
        "title": "渔村杂句十首  其五",
        "id": "916c3787-b416-469c-b22d-d4eaee482903"
    },
    {
        "author": "薛嵎",
        "paragraphs": [
            "泽畔行行歌楚骚，一襟忠愤付湘涛。",
            "难教举世无醒者，莫羨渔翁活计高。"
        ],
        "title": "渔村杂句十首  其六",
        "id": "74f9e0c5-b93c-46d8-8b75-50f06d02795d"
    },
    {
        "author": "薛嵎",
        "paragraphs": [
            "三五人家住一湾，近城无路去来难。",
            "溪边自结同吟友，松柏青青到岁寒。"
        ],
        "title": "渔村杂句十首  其七",
        "id": "9c733963-4c42-462b-864e-f67215319628"
    },
    {
        "author": "薛嵎",
        "paragraphs": [
            "野水微茫路欲迷，重重沙渚自高低。",
            "鹭鸶飞过无心泊，直入残阳树杪栖。"
        ],
        "title": "渔村杂句十首  其八",
        "id": "d173c6b2-7bf4-4dcd-9f21-5431706db76a"
    },
    {
        "author": "薛嵎",
        "paragraphs": [
            "猿鹤何曾肯受羁，偶来亭畔立多时。",
            "物情未到忘机地，步步行行只自疑。"
        ],
        "title": "渔村杂句十首  其九",
        "id": "d4c870ba-8bac-403c-8ae1-59c7d6eac488"
    },
    {
        "author": "薛嵎",
        "paragraphs": [
            "白云相顾尚依依，十载江湖负宿知。",
            "时事未容轻所学，山中依旧只吟诗。"
        ],
        "title": "渔村杂句十首  其一○",
        "id": "a35dc235-3afb-4915-9802-b65ac7890163"
    },
    {
        "author": "薛嵎",
        "paragraphs": [
            "年年心与雪霜期，一点寒生古树枝。",
            "昨夜故人相问信，隔窗无月坐移时。"
        ],
        "title": "普觉院登上人房老梅擅名滋久昔四灵与其先师道公方公游赋咏盈纸距今三世矣余每至其所辄徘徊不忍去登亦对坐不倦有前辈之风槐迳弟拉同游者赋诗因用其韵俾登藏之庶不愧昔日尔  其一",
        "id": "78b3d13d-bf33-4f9f-bb78-56f6297769ab"
    },
    {
        "author": "薛嵎",
        "paragraphs": [
            "四灵殁后谁知己，惟有清香满旧枝。",
            "头白山僧犹爱客，为曾亲见老师时。"
        ],
        "title": "普觉院登上人房老梅擅名滋久昔四灵与其先师道公方公游赋咏盈纸距今三世矣余每至其所辄徘徊不忍去登亦对坐不倦有前辈之风槐迳弟拉同游者赋诗因用其韵俾登藏之庶不愧昔日尔  其二",
        "id": "716a6af7-be3e-42dd-8961-814dd5afd7b5"
    },
    {
        "author": "薛嵎",
        "paragraphs": [
            "箪瓢吾道在，此乐语人难。",
            "遗却形骸累，始知天地宽。",
            "远山不辨树，高屋易生寒。",
            "数夜雪风急，编芦壁未完。"
        ],
        "title": "感兴",
        "id": "76ce2ed0-430c-4e30-8ef8-aae4f224db43"
    },
    {
        "author": "薛嵎",
        "paragraphs": [
            "桃符频换句难新，休对春风诉旧贫。",
            "近日儿童谈道学，几时征诏及闲人。",
            "山田收薄官输在，树雪吹残曙色真。",
            "慨昔巢由老巖穴，终身击壤作尧民。"
        ],
        "title": "新年换桃符",
        "id": "b8105070-2402-4944-b51a-bb1cbd6e7932"
    },
    {
        "author": "薛嵎",
        "paragraphs": [
            "晴空万里散余霞，一叶渔舟稳似家。",
            "学道未能全寡欲，水边隙地亦栽花。"
        ],
        "title": "渔村杂诗十首再和前韵  其一",
        "id": "40c4f50d-208c-4905-b12d-010f69b95209"
    },
    {
        "author": "薛嵎",
        "paragraphs": [
            "兰菊分畦笋作鞭，南山相对意悠然。",
            "城中有路何曾入，只许苍头趁钓船。"
        ],
        "title": "渔村杂诗十首再和前韵  其二",
        "id": "a6c27a98-45fa-4274-a988-e7af59fabe56"
    },
    {
        "author": "薛嵎",
        "paragraphs": [
            "此身闲却有来由，白发中年已上头。",
            "莫道无官无可弃，从今放下一齐休。"
        ],
        "title": "渔村杂诗十首再和前韵  其三",
        "id": "9d15862d-0fd6-4417-9d6a-d710b7c87e0b"
    },
    {
        "author": "薛嵎",
        "paragraphs": [
            "独作渔樵最上宾，土风淳朴物情真。",
            "鲍家兄弟皆和乐，林子诗豪胆压人。"
        ],
        "title": "渔村杂诗十首再和前韵  其四",
        "id": "d0a62ead-ccdf-465b-93b6-9ed7dde54f05"
    },
    {
        "author": "薛嵎",
        "paragraphs": [
            "巡簷脩竹晚风敲，古寺僧归月下桡。",
            "童子闭门无一事，只须清坐过中宵。"
        ],
        "title": "渔村杂诗十首再和前韵  其五",
        "id": "2de12e89-e360-4547-ba2d-08f6eb74c8bc"
    },
    {
        "author": "薛嵎",
        "paragraphs": [
            "微吟朗咏足风骚，切莫危言试怒涛。",
            "云本无心泉自洁，不因作意立名高。"
        ],
        "title": "渔村杂诗十首再和前韵  其六",
        "id": "fb969ef5-0837-42e5-b455-a46a54182776"
    },
    {
        "author": "薛嵎",
        "paragraphs": [
            "生涯小小落溪湾，妻子知时不说难。",
            "毕竟直钩为计拙，晚来无酒可销寒。"
        ],
        "title": "渔村杂诗十首再和前韵  其七",
        "id": "93c15a29-4054-416a-877b-faea49a7241e"
    },
    {
        "author": "薛嵎",
        "paragraphs": [
            "暝色和烟四望迷，仰眠牛背觉天低。",
            "村翁遥指笙歌处，此地鱼沉鸟不栖。"
        ],
        "title": "渔村杂诗十首再和前韵  其八",
        "id": "a85ead99-59fa-4241-845a-881db0cdb356"
    },
    {
        "author": "薛嵎",
        "paragraphs": [
            "雉入樊笼马受羁，低头犹怕欠趋时。",
            "人心到此无真识，未必人疑先自疑。"
        ],
        "title": "渔村杂诗十首再和前韵  其九",
        "id": "0178a9de-d82b-4193-95f9-f7c2660584a6"
    },
    {
        "author": "薛嵎",
        "paragraphs": [
            "岁寒无物可相依，惟有梅花似故知。",
            "名世何曾在科甲，西湖处士只吟诗。"
        ],
        "tags": [
            "西湖"
        ],
        "title": "渔村杂诗十首再和前韵  其一○",
        "id": "858b1fae-7060-4a6c-85d8-d78d0d71a2e6"
    },
    {
        "author": "薛嵎",
        "paragraphs": [
            "平湖新涨绿，沙觜浄涵波。",
            "芳草思无际，春风情最多。",
            "移舟动山影，止乐听渔歌。",
            "得意唯鸿鹄，高飞避网罗。"
        ],
        "title": "春晴泛湖",
        "id": "5e803f41-c07c-4139-911f-aa5a601653cb"
    },
    {
        "author": "薛嵎",
        "paragraphs": [
            "何处井南居，青山遶屋庐。",
            "竹生从碍路，泉响不惊鱼。",
            "有道貌亦古，淡交情似疎。",
            "慈亲更弥寿，堂上步徐徐。"
        ],
        "title": "呈井南刘主簿",
        "id": "7f8f92e9-9f13-4a76-b16a-b76ee683cc64"
    },
    {
        "author": "薛嵎",
        "paragraphs": [
            "春半数风雨，水村增晓寒。",
            "不辞蓑笠重，自觉起居安。",
            "隔雾山疑失，占晴础未干。",
            "可怜桃与李，无语受摧残。"
        ],
        "title": "春半",
        "id": "51b2e402-bdf0-4e69-bfa3-39b61dcad285"
    },
    {
        "author": "薛嵎",
        "paragraphs": [
            "老子旧知己，江湖独尔思。",
            "此行逢作者，送别若为辞。",
            "风雨过春半，诗书滞海涯。",
            "心心傥相印，亦足慰衰迟。"
        ],
        "title": "太古元西堂过万寿谒住山肇淮海禅师并简",
        "id": "c1a9ed65-2f26-4eb6-8991-478bb8ee4d66"
    },
    {
        "author": "薛嵎",
        "paragraphs": [
            "因山为址屋无多，中有幽人衣薜萝。",
            "自撷溪毛充野腹，频敲牛角和渔歌。",
            "舟车相过情难数，姓字长留石可磨。",
            "遥想对牀风雨际，一灯终夜照吟哦。"
        ],
        "title": "忆汪氏山亭旧游并简",
        "id": "88133716-c585-4601-af63-47451f682c72"
    },
    {
        "author": "薛嵎",
        "paragraphs": [
            "拄杖挑云上半肩，寻幽重到旧栖禅。",
            "浮生多故成南北，白发相惊问岁年。",
            "房闭松声难辨雨，山连海脉暗通泉。",
            "自从勇却长芦请，猿鹤终宵亦稳眠。"
        ],
        "title": "古淡然老得帖住长芦不受却归松风旧寺次社中韵",
        "id": "2d2710c3-772d-4ed8-bee8-831834725eaf"
    },
    {
        "author": "薛嵎",
        "paragraphs": [
            "燕鸿来去尽，萧索此时心。",
            "杖锡投何寺，风霜别故林。",
            "夜牀煨叶火，朝谷应樵音。",
            "往往长松下，看山坐独吟。"
        ],
        "title": "佺上人游方",
        "id": "8f30f073-2b22-43c8-8f5a-9a7338bf3a6e"
    },
    {
        "author": "薛嵎",
        "paragraphs": [
            "元戎招士重亲临，喜遂诗书万里心。",
            "乍免客愁供帐具，暂停游事戟门深。",
            "秋空矫首瞻魁彩，夜烛凭花听雁音。",
            "从此文名沧海阔，好风三日到鸡林。"
        ],
        "title": "送宋饮冰过四明郡斋  其一",
        "id": "33c5f606-99ef-4d86-bb76-e8d11ad62f7f"
    },
    {
        "author": "薛嵎",
        "paragraphs": [
            "忆昔曾登太白巅，闲云留我石床眠。",
            "集诗删失题犹记，人事乖违岁屡迁。",
            "极羨故交游汗漫，不禁离思对婵娟。",
            "山中乏致兼金餽，形迹相忘二十年。"
        ],
        "title": "送宋饮冰过四明郡斋  其二",
        "id": "e46e68d9-18e3-455d-9913-849b44dc3908"
    },
    {
        "author": "薛嵎",
        "paragraphs": [
            "山门开望海，钟鼓动鱼龙。",
            "人具慈悲相，秋生寂寞容。",
            "随身唯一钵，留偈别双松。",
            "后夜桥西月，支筇失所从。"
        ],
        "title": "松风隆首座住云际禅院",
        "id": "90ecb012-02a2-4910-b888-0a338b123170"
    },
    {
        "author": "薛嵎",
        "paragraphs": [
            "长贫复羁旅，共爽十年欢。",
            "在世谁无累，如君事独难。",
            "蹴居怜火后，多病卧春残。",
            "纵决归山计，烟萝不疗寒。"
        ],
        "title": "入京逢故人",
        "id": "a9b20da2-57db-4c1f-9811-90c15704936c"
    },
    {
        "author": "薛嵎",
        "paragraphs": [
            "扁舟摇荡水心村，几度烟波入梦魂。",
            "猨鹤认名听号令，渔樵执礼叙寒温。",
            "浮生多事景逾促，自古求人道不尊。",
            "莫为穷途妨旷达，定应束帛贲丘园。"
        ],
        "title": "下第归故园",
        "id": "79bf4c2b-c509-4386-99d5-c4ea61ca984d"
    },
    {
        "author": "薛嵎",
        "paragraphs": [
            "依然木石居，造物任乘除。",
            "时事今休问，山中计不疎。",
            "泉声增雨后，禽语变春初。",
            "吟得诗名世，终身甘荷锄。"
        ],
        "title": "山中",
        "id": "2c5b95cd-e2fa-4aaa-b4f7-e46ce4f609a8"
    },
    {
        "author": "薛嵎",
        "paragraphs": [
            "深涧游群鱼，高树鸣幽禽。",
            "山中白日长，同此逍遥心。",
            "脱粳香可炊，浊酒聊自斟。",
            "过兹非所求，孰为升与沉。"
        ],
        "title": "山居十首  其一",
        "id": "1790c25e-8539-415a-ac36-eb3ebc65ae20"
    },
    {
        "author": "薛嵎",
        "paragraphs": [
            "阴壑生暮寒，白云如炊烟。",
            "麋鹿不识人，时复近我前。",
            "青松三四株，石床在其边。",
            "意思清且闲，可以终余年。"
        ],
        "title": "山居十首  其二",
        "id": "8ff2b722-11bf-4b69-ba1e-fdbff5012e00"
    },
    {
        "author": "薛嵎",
        "paragraphs": [
            "名利能移人，智者为之愚。",
            "历观古英雄，鲜或全其躯。",
            "幸逃世网牵，园绮真吾徒。",
            "勿令千载下，叹惜斯人无。"
        ],
        "title": "山居十首  其三",
        "id": "97b8cdb5-26ae-481d-966a-a07b5e152363"
    },
    {
        "author": "薛嵎",
        "paragraphs": [
            "前村雨脚收，斜阳挂高树。",
            "老翁牵牛归，颇亦有幽趣。",
            "山风响茅屋，崖月导芒屦。",
            "平生江湖心，于此谢驰骛。"
        ],
        "title": "山居十首  其四",
        "id": "784436ba-aa89-488f-80ce-ef7c92597c13"
    },
    {
        "author": "薛嵎",
        "paragraphs": [
            "龙居洞云深，飞泉泻绝壁。",
            "不闻耳边喧，但觉心境寂。",
            "富贵由他人，得失俱抱戚。",
            "孰能全其天，山中樗与栎。"
        ],
        "title": "山居十首  其五",
        "id": "f4430ebe-dbef-4f55-a059-2606c0f6fcae"
    },
    {
        "author": "薛嵎",
        "paragraphs": [
            "午睡不觉长，童子入城回。",
            "地炉散微烟，煨芋已成灰。",
            "独酌无佳宾，梅花为吾开。",
            "须臾山月高，顾影空徘徊。"
        ],
        "title": "山居十首  其六",
        "id": "f6f7d347-f219-488a-aa37-ebbe98ef333b"
    },
    {
        "author": "薛嵎",
        "paragraphs": [
            "木落山转空，景驶寒亦早。",
            "百草无愠容，低头就枯槁。",
            "形生复形化，安用置怀抱。",
            "千古丘跖分，所论非寿夭。"
        ],
        "title": "山居十首  其七",
        "id": "586705be-6175-40bb-af7a-8c3ac5fbaba4"
    },
    {
        "author": "薛嵎",
        "paragraphs": [
            "古调今谁弹，至乐非外假。",
            "渊明爱无絃，此意知者寡。",
            "放鹤未归来，时倚长松下。",
            "旁观彼何人，笑我衣裳野。"
        ],
        "title": "山居十首  其八",
        "id": "c844d945-627f-4fef-8f57-fdaae0bed9c0"
    },
    {
        "author": "薛嵎",
        "paragraphs": [
            "老妻倦缝纫，痴儿厌藜藿。",
            "一贫谁复言，多累吾已错。",
            "山半云可耕，山下泉可凿。",
            "轩冕亦傥来，岂得长如昨。"
        ],
        "title": "山居十首  其九",
        "id": "95836899-1d66-40d4-ad30-992498ab6fb2"
    },
    {
        "author": "薛嵎",
        "paragraphs": [
            "柴门长日关，不碍溪水流。",
            "桃花树难寻，怅望回轻舟。",
            "虽无武陵源，事与昔人侔。",
            "已矣勿复言，白首安吾丘。"
        ],
        "title": "山居十首  其一○",
        "id": "b9631aa7-3157-41f2-92d7-5a26f3ef6f5b"
    },
    {
        "author": "薛嵎",
        "paragraphs": [
            "两穷相值愁无计，同是开元补阙孙。",
            "百世清风于此在，莫将贫悴对人言。"
        ],
        "title": "廉村薛庭芝诉贫于余余亦贫不能周之赠以是诗",
        "id": "bc1c61a5-c10f-4684-9263-25b34edf1aa8"
    },
    {
        "author": "薛嵎",
        "paragraphs": [
            "山深不可见，一锡又云飞。",
            "梵译通方语，林霜点衲衣。",
            "神闲生境寂，思苦入吟微。",
            "寒月空相照，何人夜扣扉。"
        ],
        "title": "素上人游方",
        "id": "c669b2ec-b733-48c2-98a8-21a52464fea1"
    },
    {
        "author": "薛嵎",
        "paragraphs": [
            "莎草为衣叶叶新，已知难上贵官身。",
            "野人相赠无他意，从使心亲迹更亲。"
        ],
        "title": "送蓑衣与陈子渊漫成口号",
        "id": "aa623d77-c973-4c7d-bac8-47f7fbf236d5"
    },
    {
        "author": "薛嵎",
        "paragraphs": [
            "自君之出矣，泪对花枝洒。",
            "风窗挑夜灯，心在无油泻。"
        ],
        "title": "自君之出矣三首  其一",
        "id": "19701181-e1bb-4afc-9373-a2105fe0bcd8"
    },
    {
        "author": "薛嵎",
        "paragraphs": [
            "自君之出矣，荏苒度寒燠。",
            "譬彼双鲤鱼，书辞长在腹。"
        ],
        "title": "自君之出矣三首  其二",
        "id": "05f50394-1447-4995-bb99-3eeaed0bb4d0"
    },
    {
        "author": "薛嵎",
        "paragraphs": [
            "自君之出矣，抱此离恨情。",
            "春蚕不作丝，缠绵过一生。"
        ],
        "title": "自君之出矣三首  其三",
        "id": "48fea12c-f8d9-4757-8836-7aacd61e4d0a"
    },
    {
        "author": "薛嵎",
        "paragraphs": [
            "何处笙箫起半空，满山斜日动蛟龙。",
            "老僧无语凭栏久，过尽白云千万重。"
        ],
        "title": "越僧一书记索赋二绝 松风阁",
        "id": "44d84482-2e6c-4149-844c-cf317da72cd7"
    },
    {
        "author": "薛嵎",
        "paragraphs": [
            "月色泉声境自真，有身终不惹埃尘。",
            "山中受用祇如此，住者知为澹泊人。"
        ],
        "title": "越僧一书记索赋二绝 月泉",
        "id": "77216db5-8390-490e-ab3d-ddf795710d82"
    },
    {
        "author": "薛嵎",
        "paragraphs": [
            "居然真乐地，跬步亦徜徉。",
            "大器何曾局，脩程未易量。",
            "中天应躔象，吾道即宫墙。",
            "万斛泉源在，非徒志秕糠。"
        ],
        "title": "为郑菊山赋斗室",
        "id": "77c52314-817c-4c88-8b48-ce5ca3143dbf"
    },
    {
        "author": "薛嵎",
        "paragraphs": [
            "陟巘心已清，复此风雨蔽。",
            "高人疏凿余，理道颇超诣。",
            "卜筑谐素志，缁侣欣共济。",
            "脩竹尚无恙，巢鹤亦数世。",
            "空山岚欲滴，近水石可憇。",
            "春睡朝旭升，夜语孤烛继。",
            "高扁出林麓，先垅记苗裔。",
            "严钟警晨昏，群岫罗扈卫。",
            "身同野鹿游，迹许巢父媲。",
            "蜗角自为雄，蚁磨卒至毙。",
            "靡怀半日羨，讵识终老计。",
            "吾庐并渔村，兴往辄鼓枻。",
            "野衣裁芰荷，败屋粘薜荔。",
            "川陆阻会面，岁月迅流逝。",
            "兹情不可忘，淡交慎勿替。",
            "及时毕婚嫁，即事无芥蔕。",
            "相从丘壑真，永使心迹契。",
            "泉石闻斯言，庶以当盟誓。"
        ],
        "title": "松阜弟于宝成寺祖墓之侧营创别业为赋得闲亭诗取又得浮生半日闲之句",
        "id": "26617c72-78b7-49e4-ab78-1fd9df29152e"
    },
    {
        "author": "薛嵎",
        "paragraphs": [
            "耻为恩门屈，宁辞御史迁。",
            "力陈归老疏，自尽读书年。",
            "秘府神游地，浮荣梦觉前。",
            "世间真不死，未必属苍天。"
        ],
        "title": "项大著挽诗",
        "id": "97827e87-24bd-42f6-815d-48057c3ec99b"
    },
    {
        "author": "薛嵎",
        "paragraphs": [
            "谩道归来晚，闲中日最长。",
            "渔翁尊齿序，客子效戎装。",
            "野水涵秋霁，风荷动夕阳。",
            "十年毕婚嫁，亦胜为人忙。"
        ],
        "title": "刘荆山归自惟扬新营渔屋退居",
        "id": "177d1935-4012-47f9-99c7-3e744f098e36"
    },
    {
        "author": "薛嵎",
        "paragraphs": [
            "修持功行满，不堕劫中尘。",
            "龙象西天邃，杉松卵塔新。",
            "腊高同辈尽，歛薄小师贫。",
            "生灭理无二，交深独怆神。"
        ],
        "title": "定庵远山主",
        "id": "b0f408f2-1926-4105-9d51-81a68ad69994"
    },
    {
        "author": "薛嵎",
        "paragraphs": [
            "孤僻由天性，看山独展眉。",
            "岂无身后虑，犹课病中诗。",
            "泉石宁非祟，苍旻不可知。",
            "平生唯爱菊，增我九秋悲。"
        ],
        "title": "哭槐迳弟",
        "id": "3e76d5ea-22ec-44b0-af7a-024322f3d7b2"
    },
    {
        "author": "薛嵎",
        "paragraphs": [
            "古意元从澹泊来，云根香雪点矶苔。",
            "静观造化春长在，不是冰霜冻得开。",
            "半影落池涵洁白，一峰无路接尘埃。",
            "逋仙家世君端的，只恐清吟未易陪。"
        ],
        "title": "林氏梅巖",
        "id": "4a8b813f-f215-4b9c-92a4-fe550992299e"
    },
    {
        "author": "薛嵎",
        "paragraphs": [
            "古史无完傅，清风独可模。",
            "从谁问出处，举世在泥涂。",
            "气直于时忤，身荣与道俱。",
            "士林为重惜，挥泪奠生刍。"
        ],
        "title": "王九山挽诗  其一",
        "id": "62bcb879-3794-4da7-bfd2-33a3c7e4b514"
    },
    {
        "author": "薛嵎",
        "paragraphs": [
            "修行过衲子，蔬饭几昏晨。",
            "自草休官疏，犹嫌在世身。",
            "片云先冢近，寒月万松邻。",
            "为鬼还应别，平生有善因。"
        ],
        "title": "王九山挽诗  其二",
        "id": "11e7a26c-40f8-4a67-929e-13ad6a4eee59"
    },
    {
        "author": "薛嵎",
        "paragraphs": [
            "俗论鄙迂儒，公胡独受欺。",
            "焦桐方入调，夜鹊忽惊枝。",
            "心事将谁许，身名负己知。",
            "九原如可作，白首誓为期。"
        ],
        "title": "王九山挽诗  其三",
        "id": "933918ef-f0b5-4818-987a-f0ec8031aad3"
    },
    {
        "author": "薛嵎",
        "paragraphs": [
            "交游半零落，身在复长贫。",
            "对语寒灯尽，相看白发新。",
            "兵兴无乐土，市近少闲人。",
            "遥忆桃源路，鸟啼花自春。"
        ],
        "title": "逢旧友生",
        "id": "d84bb83c-c284-4d22-b588-76b2f387359c"
    },
    {
        "author": "薛嵎",
        "paragraphs": [
            "松风相对揜重关，何止浮生半日闲。",
            "此是仙家真境界，蓬莱犹在有无间。"
        ],
        "title": "和清溪可居壁间韵  其一",
        "id": "32e7afc6-9a80-462f-a4d3-4acb3cf70594"
    },
    {
        "author": "薛嵎",
        "paragraphs": [
            "日日虚廊步百回，吟边时有可人来。",
            "西湖处士诗名世，老向孤山亦为梅。"
        ],
        "tags": [
            "西湖"
        ],
        "title": "和清溪可居壁间韵  其二",
        "id": "4deaf722-782a-4bb2-976c-b2f461a1f1c7"
    },
    {
        "author": "薛嵎",
        "paragraphs": [
            "真诰巖前旧筑居，夫妻双化是仙期。",
            "至今耕陇桑麻地，全似桃源晋宋时。",
            "窀穸同晨符吉卜，亲朋分夜别灵帷。",
            "诗书孙子名方盛，锦诰重恩日未迟。"
        ],
        "title": "林景云令祖夫妻随其子各居同日葬",
        "id": "7d9ace98-4982-4aeb-90ed-b1c5be0c4230"
    },
    {
        "author": "薛嵎",
        "paragraphs": [
            "于焉能取友，人己两无偏。",
            "立行有如此，前脩宜比肩。",
            "吟情近风雅，胸次著林泉。",
            "愧我全迂僻，交游又十年。"
        ],
        "title": "康氏端斋",
        "id": "90ca0ba0-ef00-42f2-8458-4032c587c4b6"
    },
    {
        "author": "薛嵎",
        "paragraphs": [
            "高志爱官闲，来从玉笋班。",
            "离家买湖石，开印对巾山。",
            "风月添新句，朋游记旧颜。",
            "桃花元有约，猥贱未能攀。"
        ],
        "title": "陈子渊台州添倅",
        "id": "112881b4-0bf5-4119-bbb6-907fedab6ad1"
    },
    {
        "author": "薛嵎",
        "paragraphs": [
            "种梅营数椽，四壁但萧然。",
            "清带山林气，香来笔砚边。",
            "云深天向晚，人立鹤趋前。",
            "余亦岁寒者，相从恰暮年。"
        ],
        "title": "潘氏梅所",
        "id": "1db3b244-c26c-4dd6-98b9-19eae861eeb4"
    },
    {
        "author": "薛嵎",
        "paragraphs": [
            "因缘还是范湾边，干巽峰高四应全。",
            "千古青山逢具眼，数茎秋鬓近衰年。",
            "倒骑黄犊循来路，贪看行龙下远田。",
            "慙愧邻翁为指说，传闻此地产英贤。"
        ],
        "title": "近买山范湾自营藏地与亡弟草塘君及外家墓茔悉可跂望感事述情继有是作  其一",
        "id": "52129972-0431-4364-ad9c-a376f10fec29"
    },
    {
        "author": "薛嵎",
        "paragraphs": [
            "外家后事凄凉甚，老妇思亲哭最哀。",
            "今日青山留我在，他年寒食望甥来。",
            "极知造物成吾志，可但精灵慰夜台。",
            "惆怅昔时原上路，独余宿草见春回。"
        ],
        "title": "近买山范湾自营藏地与亡弟草塘君及外家墓茔悉可跂望感事述情继有是作  其二",
        "id": "457f4f9a-718e-4671-a0cf-3a71aeb4e300"
    },
    {
        "author": "薛嵎",
        "paragraphs": [
            "草塘相望隔重云，愧我为兄蚤哭君。",
            "少日对吟听夜雨，老来无计抚孤坟。",
            "泉台冥漠唯增感，人事安排已十分。",
            "莫待他年推吉应，如今友爱最先闻。"
        ],
        "title": "近买山范湾自营藏地与亡弟草塘君及外家墓茔悉可跂望感事述情继有是作  其三",
        "id": "f35c0054-5167-4457-af5a-39c2f558c812"
    },
    {
        "author": "薛嵎",
        "paragraphs": [
            "敢慕昔贤居旷达，分甘吟骨寄山阿。",
            "刘伶常备随身锸，陶令曾为自挽歌。",
            "未必浮生于此悟，算来忙处为人多。",
            "北邙原上堪回首，莫枉心情用太过。"
        ],
        "title": "近买山范湾自营藏地与亡弟草塘君及外家墓茔悉可跂望感事述情继有是作  其四",
        "id": "98b1e14f-84f3-410a-bacb-62a39401bf57"
    },
    {
        "author": "薛嵎",
        "paragraphs": [
            "十万买山浑可事，放教身死骨犹香。",
            "不知筋力何年尽，看到杉松几尺长。",
            "管郭岂能谋富贵，诗书元自著兴亡。",
            "采薇歌在无人识，千载清风独首阳。"
        ],
        "title": "近买山范湾自营藏地与亡弟草塘君及外家墓茔悉可跂望感事述情继有是作  其五",
        "id": "21b31203-2ffe-4379-99ef-7da737e6bfe9"
    },
    {
        "author": "薛嵎",
        "paragraphs": [
            "分明来日已无几，还似参禅未透时。",
            "吟骨纵清难免死，黄菁多啖亦充饥。",
            "题诗遣得山精去，近俗偏将古墓夷。",
            "合眼便为泉下鬼，此身康济莫宜迟。"
        ],
        "title": "近买山范湾自营藏地与亡弟草塘君及外家墓茔悉可跂望感事述情继有是作  其六",
        "id": "f5ff0d24-387b-442b-a14e-c87635ae9378"
    },
    {
        "author": "薛嵎",
        "paragraphs": [
            "大有公卿弗似吾，一枝藤上挂葫芦。",
            "旋疏苔石通崖溜，自祝山神保鹤雏。",
            "休羨铭旌题极品，试将槐树植三株。",
            "依然此事凭阴德，从古幽明理不殊。"
        ],
        "title": "近买山范湾自营藏地与亡弟草塘君及外家墓茔悉可跂望感事述情继有是作  其七",
        "id": "b0f77cc8-f9dc-4d1b-a44e-b061e03e9a41"
    },
    {
        "author": "薛嵎",
        "paragraphs": [
            "赢得青山终老看，闲身受用不须多。",
            "风霜落木时将暮，功业无心镜懒磨。",
            "道士共联石鼎句，村童能和草庵歌。",
            "盖棺一事安排了，肯信光阴去似梭。"
        ],
        "title": "近买山范湾自营藏地与亡弟草塘君及外家墓茔悉可跂望感事述情继有是作  其八",
        "id": "97e7632b-6a15-438d-aee6-4e4c103cf943"
    },
    {
        "author": "薛嵎",
        "paragraphs": [
            "山中百事且休闻，也莫参禅莫炼神。",
            "缠树古藤无了日，随风乱叶岂由身。",
            "闲来景物吟方到，静处工夫识始真。",
            "想得大槐宫里梦，日高犹有未醒人。"
        ],
        "title": "近买山范湾自营藏地与亡弟草塘君及外家墓茔悉可跂望感事述情继有是作  其九",
        "id": "17431319-9aaa-47fb-8c2c-b1b48f36fc2a"
    },
    {
        "author": "薛嵎",
        "paragraphs": [
            "依然且作住庵看，茆屋三间办不难。",
            "户外莫容千驷马，客床唯置两蒲团。",
            "深林藏虎风长怒，短木支门睡自安。",
            "西北干戈犹未已，偶逢乐土度衰残。"
        ],
        "title": "近买山范湾自营藏地与亡弟草塘君及外家墓茔悉可跂望感事述情继有是作  其一○",
        "id": "bdd76ead-ca8b-4679-946f-3c1d2c808fd9"
    },
    {
        "author": "薛嵎",
        "paragraphs": [
            "步步危机死不知，白云深处最平夷。",
            "猨啼鹤唳非无意，才近高人便入诗。"
        ],
        "title": "高新甫云崖",
        "id": "cdc5e23d-44ac-4720-9a3a-98ca38634ff5"
    },
    {
        "author": "薛嵎",
        "paragraphs": [
            "衣被唯綀褐，长闲未觉贫。",
            "将何折君寿，不尽百年身。",
            "竹树多于屋，禽鱼近得人。",
            "生无世情恋，宁复怨苍旻。"
        ],
        "title": "悼薛君载",
        "id": "3591da22-6cc8-4397-a535-b3d328025aab"
    },
    {
        "author": "薛嵎",
        "paragraphs": [
            "所师郊与岛，知己又应难。",
            "羽檄边烽急，风霜岁事残。",
            "出家忘路远，度海识天宽。",
            "文畅浮屠者，当时亦慕韩。"
        ],
        "title": "石窗通上人南游并谒刘后村",
        "id": "10bc7509-03eb-4560-aa33-82d465c135e2"
    },
    {
        "author": "薛嵎",
        "paragraphs": [
            "孺子歌犹在，沧浪可濯缨。",
            "流来如玉洁，止处似心平。",
            "鱼避飞凫影，荷添落雨声。",
            "诗书源更远，千古媲交情。"
        ],
        "title": "君成弟清溪",
        "id": "a610bee4-4022-446c-aef3-92126f429c60"
    },
    {
        "author": "薛嵎",
        "paragraphs": [
            "众里知心少，唯师是故人。",
            "临终书未答，昨夜梦全真。",
            "鹤唳浑如哭，花开不似春。",
            "近逢同住者，得问病元因。"
        ],
        "title": "哭中师雪崖",
        "id": "cdf7d2b1-b5b7-4779-9e4d-be68fdf1614d"
    },
    {
        "author": "薛嵎",
        "paragraphs": [
            "千树玉成林，远香清可寻。",
            "几疑安道在，直得老逋吟。",
            "迥与春风异，唯宜昼日阴。",
            "尘中无此景，羨尔弃华簪。"
        ],
        "title": "霁雪亭",
        "id": "4aee85fc-1f29-4555-803a-e01809e90aef"
    },
    {
        "author": "薛嵎",
        "paragraphs": [
            "诸峰互隠蔽，一望一增悲。",
            "触目易成感，思亲无尽时。",
            "松扉阴似雨，翁仲立如痴。",
            "出岫亦何意，悠然自不知。"
        ],
        "title": "方氏墓庐扁曰白云飞处",
        "id": "29865c3a-f704-4ab8-86c9-5767420e9be2"
    },
    {
        "author": "薛嵎",
        "paragraphs": [
            "莫道柴门窄，断无车马声。",
            "苦吟成集少，久病见人生。",
            "花落寒犹在，春阴雨未成。",
            "渔村名自我，鸥鹭勿相轻。"
        ],
        "title": "渔村偶题",
        "id": "de1f22b2-2de5-4853-ac3f-6f249f52b789"
    },
    {
        "author": "薛嵎",
        "paragraphs": [
            "去国遗忠荩，朝盘托讽深。",
            "因知洁己意，亦是爱君心。",
            "貌像意全古，子孙贫至今。",
            "清风如可继，块土已埋沉。"
        ],
        "title": "唐补阙清风亭",
        "id": "19befed8-b471-42c8-b50c-38794881ea52"
    },
    {
        "author": "薛嵎",
        "paragraphs": [
            "积雪覆茅屋，僧居清更清。",
            "浮生千劫尽，长日一灯明。",
            "野鸟呼能下，山灵避不行。",
            "旧时江月住，时听诵经声。"
        ],
        "title": "寄珂雪屋",
        "id": "dc2c4636-f3c6-4292-9737-8583312be72b"
    },
    {
        "author": "薛嵎",
        "paragraphs": [
            "扶犂人所贱，何苦事耕耘。",
            "生意未终息，雨声曾厌闻。",
            "诗书长在手，畚锸岂劳君。",
            "祇恐青云上，能将此志分。"
        ],
        "title": "赋山云姪偶耡",
        "id": "65e014aa-acf5-4d26-a5db-a74c6fbb39b9"
    },
    {
        "author": "薛嵎",
        "paragraphs": [
            "之人吾畏友，相望水东西。",
            "笔下山林趣，诗中五十题。",
            "读书长闭户，自奉只羹藜。",
            "名字他年出，双松应共齐。"
        ],
        "title": "还甘泉沈氏诗卷",
        "id": "38b41bca-e4cd-4b14-833d-ed0732ba047e"
    },
    {
        "author": "薛嵎",
        "paragraphs": [
            "年年此地驻吟鞍，十万人家指掌宽。",
            "天上星辰依旧远，山中松桂不知寒。",
            "月生沧海一轮静，云泊阑干片影残。",
            "见说亭基从古在，拟将图志试寻看。"
        ],
        "title": "万象亭",
        "id": "73b26e30-771c-4269-8b06-e27e3819627e"
    },
    {
        "author": "薛嵎",
        "paragraphs": [
            "舒卷悠悠付太空，居然丘壑具胸中。",
            "人生知己终难必，世上无心自不同。",
            "片石若浮龙在水，远峰欲露树吟风。",
            "羨君隠处有如此，想见诗成字字工。"
        ],
        "title": "朱氏云壑",
        "id": "fd2fe3b9-0ab5-4134-872e-377cd7883061"
    },
    {
        "author": "薛嵎",
        "paragraphs": [
            "中年为此别，悲动故交情。",
            "案上云林卷，山中风木声。",
            "梦回惊复喜，诗在死如生。",
            "几番西郊路，逢师独自行。"
        ],
        "title": "本无师与槐径弟交游二十年矣古人谓百篇诗尽和一盏酒须分余于二公亦云槐径既殁本无编其往来之诗号曰云林酬唱僭述鄙句奉呈",
        "id": "120ef7a1-c7b2-4ad1-a66d-571ada551bba"
    },
    {
        "author": "薛嵎",
        "paragraphs": [
            "自入孤山咏，梅花最识诗。",
            "喜逢吟苦友，共此岁寒期。",
            "曙色雪初霁，暗香春未知。",
            "前村风景别，祇是爱茅茨。"
        ],
        "title": "宣氏梅边",
        "id": "8c335751-c81a-4014-97a1-a70b1ccef080"
    },
    {
        "author": "薛嵎",
        "paragraphs": [
            "躬耕乐道真吾事，三聘看来未是荣。",
            "时尚可为君更悟，何妨藜藿度残生。"
        ],
        "title": "耕乐",
        "id": "d88ec918-1fd7-4f40-878d-6f76df47abf2"
    },
    {
        "author": "薛嵎",
        "paragraphs": [
            "民山名字出，朋辈独推先。",
            "不奉寒暄问，于今四十年。",
            "传来诗似锦，倏去步如仙。",
            "自古山林士，无营貌亦贤。"
        ],
        "title": "王民山惠诗",
        "id": "aa264671-5921-4562-88d7-d040a3f97534"
    },
    {
        "author": "薛嵎",
        "paragraphs": [
            "维舟古渡头，四望是汀洲。",
            "水阔唯宜夏，荷枯不碍秋。",
            "困归牛背稳，晓汲井云浮。",
            "独坐愁无侣，多番为月留。"
        ],
        "title": "渔村即事",
        "id": "ba9f6556-a1d6-4cdd-9a71-2a0ec565099f"
    },
    {
        "author": "薛嵎",
        "paragraphs": [
            "可人居此地，称此可轩名。",
            "力学倘无倦，终身集大成。",
            "言辞寓深浅，权度要分明。",
            "体认工夫到，何妨缓作程。"
        ],
        "title": "潘氏可轩",
        "id": "15e7b90e-22b2-4480-904d-9962fbfe8a49"
    },
    {
        "author": "薛嵎",
        "paragraphs": [
            "九斗峰前太乙临，星辰亦监此时心。",
            "楼高不碍光芒入，坐久忽惊风露深。",
            "千古圣贤书里见，吾身学问性中寻。",
            "夜窗勤苦追先哲，名字何分昔与今。"
        ],
        "title": "青藜阁为林景云赋",
        "id": "59543351-4161-4071-8322-57b5fa0d03a6"
    },
    {
        "author": "薛嵎",
        "paragraphs": [
            "兴言民父恩犹在，何故年来尽不如。",
            "清节苦于为士日，归装轻似到官初。",
            "月明往事寻思遍，灯下怀人音问疎。",
            "矫首天朝除目到，放教田里得安居。"
        ],
        "title": "追惜永嘉前政知县赵大猷时景定改元",
        "id": "149b9ea5-a456-4feb-8245-b962a173899d"
    },
    {
        "author": "薛嵎",
        "paragraphs": [
            "阆仙曾得句，月下自推敲。",
            "以此幽闲趣，长为淡泊交。",
            "水寒梅照影，霜滑鸟归巢。",
            "余亦同怀者，从君结把茅。"
        ],
        "title": "高氏石云",
        "id": "9a06bd36-84cc-4e86-b5ec-a47c354a003f"
    },
    {
        "author": "薛嵎",
        "paragraphs": [
            "独怀忠愤赴湘中，举国昏昏志不同。",
            "渔父笑君君亦笑，烟波相望各西东。"
        ],
        "title": "清醒",
        "id": "c4dd8a71-71ab-4e28-b602-2fc133a2ee65"
    },
    {
        "author": "薛嵎",
        "paragraphs": [
            "山中不羨青藜贵，清梦何曾到石渠。",
            "裁得綀囊连夜喜，儿童也学裹衣裾。"
        ],
        "title": "囊萤  其一",
        "id": "6aefc88b-2c1e-4fb9-8ae5-5a7a3457ccad"
    },
    {
        "author": "薛嵎",
        "paragraphs": [
            "残星数点照科斗，此事分明属后生。",
            "记得年时头未雪，夜窗不觉又三更。"
        ],
        "title": "囊萤  其二",
        "id": "7478b563-30d9-463a-9981-62d271bd6734"
    },
    {
        "author": "薛嵎",
        "paragraphs": [
            "韦布名犹盛，诗书不负人。",
            "每过临水宅，长想钓鱼身。",
            "思苦诗难和，岁寒交始真。",
            "廼翁怜病久，余病复兼贫。"
        ],
        "title": "谢松冈姪惠诗",
        "id": "fa653730-201c-43bf-b793-295284af2a26"
    },
    {
        "author": "薛嵎",
        "paragraphs": [
            "扰扰利名役，鬓髭霜雪侵。",
            "要知充此性，即是悦吾心。",
            "有道境常裕，无营味最深。",
            "纷华安肯羨，出见更酣沈。"
        ],
        "title": "邵氏悦心堂",
        "id": "70319467-61b8-4576-913c-e3c6dc0026ed"
    },
    {
        "author": "薛嵎",
        "paragraphs": [
            "见说瀛洲万里程，相思犹觊下青冥。",
            "已归天上神仙籍，不就人间饮啄腥。",
            "昨夜月明如失友，故园笼在且休扃。",
            "邻家亦有雏堪待，丹顶微微振薄翎。"
        ],
        "title": "别鹤",
        "id": "f3c1f8f9-75f8-429e-835d-34d3a3877d0e"
    },
    {
        "author": "薛嵎",
        "paragraphs": [
            "树上有禽啼似春，声高声下亦何心。",
            "幽人拄杖移时立，句句诗中是苦吟。"
        ],
        "title": "冬日野步",
        "id": "d67af860-dc2e-4fd1-b9a1-bc1d301f60d9"
    },
    {
        "author": "薛嵎",
        "paragraphs": [
            "诗人魂在梅花上，不比垂杨管别离。",
            "野鹤声声声渐远，定应飞报月明知。"
        ],
        "title": "山中梅花  其一",
        "id": "6b31b8d8-675f-46ce-9aa2-58d20748358e"
    },
    {
        "author": "薛嵎",
        "paragraphs": [
            "已有梅花未有诗，青山相对动愁眉。",
            "山翁只在山中住，花落花开总不知。"
        ],
        "title": "山中梅花  其二",
        "id": "a9fd4423-0069-4327-9782-0247b4ed9c52"
    },
    {
        "author": "薛嵎",
        "paragraphs": [
            "长日山中坐，白云应笑人。",
            "浮生尘未脱，至老趣难真。",
            "身在影犹赘，年丰家自贫。",
            "莫将吟事废，柳色已知春。"
        ],
        "title": "山中",
        "id": "410bcd07-50b1-4049-9299-b8632599d054"
    },
    {
        "author": "薛嵎",
        "paragraphs": [
            "兰芷流来水亦香，满汀鸥鹭动斜阳。",
            "声欵乃，间鸣榔，侬家只住岸西旁。"
        ],
        "title": "渔父词七首  其一",
        "id": "49312533-8954-46c8-9fbd-f032b050c6dd"
    },
    {
        "author": "薛嵎",
        "paragraphs": [
            "翁妪齐眉妇亦贤，小姑颜貌正笄年。",
            "头发乱，髻鬟偏，爱把花枝立柂前。"
        ],
        "title": "渔父词七首  其二",
        "id": "81f37fbd-078e-43e6-b40c-f6f3b12f4001"
    },
    {
        "author": "薛嵎",
        "paragraphs": [
            "湘妃泪染竹痕斑，风雨连朝下钓难。",
            "春浪急，石矶寒，买得茅柴味亦酸。"
        ],
        "title": "渔父词七首  其三",
        "id": "87ed7c5f-1330-4d0c-802a-b31a5fed88f4"
    },
    {
        "author": "薛嵎",
        "paragraphs": [
            "满湖飞雪搅长空，急起呼儿上短篷。",
            "蓑笠具，画图同，铁笛声长曲未终。"
        ],
        "title": "渔父词七首  其四",
        "id": "2b9ad584-400b-4178-a01c-1363c714f108"
    },
    {
        "author": "薛嵎",
        "paragraphs": [
            "离骚读罢怨声声，曾向江边问屈平。",
            "醒还醉，醉还醒，笑指沧浪可濯缨。"
        ],
        "title": "渔父词七首  其五",
        "id": "f713a29c-8e7e-4cc7-93f1-e4160bc0c497"
    },
    {
        "author": "薛嵎",
        "paragraphs": [
            "白发髼松不记年，扁舟泊在荻花边。",
            "天上月，水中天，夜夜烟波得意眠。"
        ],
        "title": "渔父词七首  其六",
        "id": "5d36023e-962a-4649-abc3-fec5765cc572"
    },
    {
        "author": "薛嵎",
        "paragraphs": [
            "只有青山可卜邻，妻儿语笑意全真。",
            "休识字，莫嫌贫，方是安闲第一人。"
        ],
        "title": "渔父词七首  其七",
        "id": "bf4a89f7-c206-42c6-b43c-19e8c62a16de"
    },
    {
        "author": "薛嵎",
        "paragraphs": [
            "满山残雪满溪云，唯有沙鸥独见亲。",
            "往事不堪频入梦，吟篇无数更愁人。",
            "扁舟欲渡同谁载，破衲蒙头近六旬。",
            "尚拟来生因可结，凄凉何处问苍旻。"
        ],
        "title": "渔村远望因思槐迳弟同游之乐",
        "id": "40795192-9b83-457a-86e4-e0ae362e77b7"
    },
    {
        "author": "薛嵎",
        "paragraphs": [
            "老子从来不为名，放教心地到和平。",
            "庭前草色知春近，窗外梅花终夜明。",
            "纸帐梦回移月影，石溪流断失滩声。",
            "吟边莫问红尘事，只住茅茨亦自清。"
        ],
        "title": "闲居言怀",
        "id": "c5b522d2-2ac4-4a08-9f4b-caca73fede27"
    },
    {
        "author": "薛嵎",
        "paragraphs": [
            "春风随处好，吟事又相催。",
            "触石云飞去，呼童鹤误来。",
            "杖藜无疾步，花地有香埃。",
            "不许车尘入，柴门只半开。"
        ],
        "title": "柴门",
        "id": "8290ab2e-05a4-42c8-b5c1-da956c7f2d1b"
    },
    {
        "author": "薛嵎",
        "paragraphs": [
            "涧水松风声不断，白云飞上屋头栖。",
            "山中昨夜孤吟客，只把无眠便作题。"
        ],
        "title": "独宿山中  其一",
        "id": "cbae9eb8-ca0c-45bd-b8b5-d0b0b7b26701"
    },
    {
        "author": "薛嵎",
        "paragraphs": [
            "诛茅无地结庵迟，借得人家近翠微。",
            "何事树禽惊不起，也应知我久忘机。"
        ],
        "title": "独宿山中  其二",
        "id": "7bd8b096-ae26-47ea-864b-e3ea99b93844"
    },
    {
        "author": "薛嵎",
        "paragraphs": [
            "生涯渔业在，屋漏旋增茅。",
            "莫道直钩拙，翻同稚子敲。",
            "夜灯切竹火，宾坐具山肴。",
            "中有白头者，离骚手自抄。"
        ],
        "title": "渔家",
        "id": "511acc06-aac2-481e-bdd1-7acb35846894"
    },
    {
        "author": "薛嵎",
        "paragraphs": [
            "井口依山缺，更无沙砾浑。",
            "相传海眼出，久视石碑存。",
            "定案星辰位，不多穿凿痕。",
            "旱年人尽汲，汲尽复源源。"
        ],
        "title": "题山中井泉",
        "id": "5bad770c-7e68-41b4-b1f5-e8d0458f2d45"
    },
    {
        "author": "薛嵎",
        "paragraphs": [
            "力学竞分阴，俄惊岁月深。",
            "岂为科举地，自遂读书心。",
            "名教有余乐，尘埃不可寻。",
            "肯同碌碌者，白首尚籯金。"
        ],
        "title": "郑氏时斋",
        "id": "8579fc0b-4dad-49a0-9a0b-6939382c153e"
    },
    {
        "author": "薛嵎",
        "paragraphs": [
            "此行吟更苦，哭舅万山深。",
            "处士花犹昔，何人诗在今。",
            "奉亲无旅况，对佛动慈心。",
            "霜夜增寒思，半牀安纸衾。"
        ],
        "title": "松冈过许峰送葬",
        "id": "4a8b2ad8-5642-48b1-b662-92342cc3f633"
    },
    {
        "author": "薛嵎",
        "paragraphs": [
            "舅家如母在，恸哭泪沾襟。",
            "平日经声断，兹晨佛力深。",
            "墓庐犹手构，梱则是夫箴。",
            "山上半慈竹，从知契夙心。"
        ],
        "title": "挽陈运管安人孙氏",
        "id": "92721a6d-70f0-49b8-9986-9c3004e22c7b"
    },
    {
        "author": "薛嵎",
        "paragraphs": [
            "有谁怜我老，贤弟独知心。",
            "月夜空相忆，梅花都未吟。",
            "愁因失鹤致，贫为买山深。",
            "连日勤过记，新篘得共斟。"
        ],
        "title": "君誉病愈相访",
        "id": "dfaba9ae-bb6e-4494-a827-8793a45f84e1"
    },
    {
        "author": "薛嵎",
        "paragraphs": [
            "吾诗吟未了，今尔亦工吟。",
            "笔下心思苦，书中理趣深。",
            "青灯宜远到，白日易西沈。",
            "多谢怜衰疾，连朝独见临。"
        ],
        "title": "还寓乐姪诗卷",
        "id": "f694ca03-a283-4cb0-86e8-fa897bbe7903"
    },
    {
        "author": "薛嵎",
        "paragraphs": [
            "莫道趋时拙，书中乐未涯。",
            "荷锄依树歇，联句笑人迟。",
            "仙去井犹在，年荒草不衰。",
            "近来筋力减，累失看花期。"
        ],
        "title": "园中",
        "id": "0c14e8c4-117b-4372-ba53-c796573e9aa5"
    },
    {
        "author": "薛嵎",
        "paragraphs": [
            "不是长江派，因何亦好吟。",
            "从知世味淡，自觉野情深。",
            "科举无名字，案头唯古今。",
            "新铭为读尽，可惜老山林。"
        ],
        "tags": [
            "长江"
        ],
        "title": "贾鹿岩",
        "id": "5de0b312-cb9c-47af-864e-02c029a49dbf"
    },
    {
        "author": "薛嵎",
        "paragraphs": [
            "草荒泥磴滑，老病厌扶持。",
            "雨逐云先后，路随山险夷。",
            "天寒禽自浴，屋漏榻频移。",
            "吟事愁无绪，梅花意亦悲。"
        ],
        "title": "山中遇雨",
        "id": "1cd6fdbd-8106-41be-bd94-4d90268e99dd"
    },
    {
        "author": "薛嵎",
        "paragraphs": [
            "无忮复无求，山林终自由。",
            "雪飞犹欠积，云住欲相留。",
            "朋友疏因数，功名喜亦忧。",
            "休休亭记在，此是死前休。"
        ],
        "title": "山居有感",
        "id": "ad090f66-5b4e-4b0a-9e47-942ba5901bd6"
    },
    {
        "author": "薛嵎",
        "paragraphs": [
            "雨雪连朝意未休，支筇难步最高楼。",
            "梅花不识春风面，野水相平古渡头。",
            "船上看山无屋碍，尘中阅世似沤浮。",
            "一生穷苦缘诗僻，莫把诗穷认作愁。"
        ],
        "title": "湖外泛雪",
        "id": "de6f484d-e98e-42d0-9940-267bb158b8e8"
    },
    {
        "author": "薛嵎",
        "paragraphs": [
            "风霜岁又除，藜杖步徐徐。",
            "儿辈忧无药，牀头喜有书。",
            "背因曝日暖，交为诉贫疎。",
            "天定由人事，不如深闭庐。"
        ],
        "title": "病中感兴",
        "id": "d4d0a46c-a495-4a5b-9a42-970514ec125c"
    },
    {
        "author": "薛嵎",
        "paragraphs": [
            "不到嵇师今几春，凄凉疋马去无因。",
            "同游人葬梅花下，应笑花开不见人。"
        ],
        "title": "忆嵇师奥观梅并贵行弟殁后之思",
        "id": "61b35e90-bb24-4ab7-b9c7-bbe1137cf154"
    },
    {
        "author": "薛嵎",
        "paragraphs": [
            "儿辈呼卢不计钱，地炉围坐笑声喧。",
            "老夫自筭吟边事，栽竹移花近百篇。"
        ],
        "title": "守岁五首  其一",
        "id": "c2caa636-64ce-40b9-9ad7-aadfc4a66cf6"
    },
    {
        "author": "薛嵎",
        "paragraphs": [
            "明日焚香叩九关，六旬修未到清闲。",
            "莫怜身在尘中老，雪后骑馿亦看山。"
        ],
        "title": "守岁五首  其二",
        "id": "7d2a673a-3b4f-4deb-af8b-16d0e75a0139"
    },
    {
        "author": "薛嵎",
        "paragraphs": [
            "鹤雏添岁顶微红，想见瀛洲路亦通。",
            "昨夜柴门长半掩，三更敲尽叫归笼。"
        ],
        "title": "守岁五首  其三",
        "id": "41317c74-8979-4b65-883c-b7e88038577b"
    },
    {
        "author": "薛嵎",
        "paragraphs": [
            "新岁才余七日粮，灯前犹自笑人忙。",
            "茅簷霜下寒衣薄，爇尽蒹葭夜更长。"
        ],
        "title": "守岁五首  其四",
        "id": "34f4bdf9-8e51-4650-ba43-7ac842574ac1"
    },
    {
        "author": "薛嵎",
        "paragraphs": [
            "平日过从乏贵游，更来湖上棹扁舟。",
            "除将儿女年年拜，邻舍相逢坐即休。"
        ],
        "title": "守岁五首  其五",
        "id": "b040313b-5a47-42da-9576-d53759ad67f5"
    },
    {
        "author": "薛嵎",
        "paragraphs": [
            "赠我江南一朶春，独清滋味自相亲。",
            "只愁月下推敲拙，难与梅花作主人。"
        ],
        "title": "山云惠二物 梅枝",
        "id": "56e35ab9-2950-47bf-8db0-3877494b9251"
    },
    {
        "author": "薛嵎",
        "paragraphs": [
            "跬步园林种亦难，渭川还有几千竿。",
            "山云遗我冰绡轴，得与梅花相对看。"
        ],
        "title": "山云惠二物 画竹",
        "id": "b706d3af-42a2-43ba-884b-4b0dd8e91ffa"
    },
    {
        "author": "薛嵎",
        "paragraphs": [
            "小窗长日苦吟声，独倚阑干看晚晴。",
            "居士莫疑贫可弃，春风不为病相轻。",
            "梅边纸帐重重影，壁上离骚字字清。",
            "鸥鹭往来情更熟，只消此地度残生。"
        ],
        "title": "渔村有感",
        "id": "af2383dd-eecd-41d0-8742-9fe7cb7e7e74"
    },
    {
        "author": "柴望",
        "paragraphs": [
            "老子无家计，萧然屋数间。",
            "头边惟白发，眼底是青山。",
            "棋急鸟声散，琴低鹤睡闲。",
            "片云长似伴，朝去暮飞还。"
        ],
        "title": "吴樵溪山居",
        "id": "ecb7540b-2f0a-4b63-8b60-7f15e83f827f"
    },
    {
        "author": "柴望",
        "paragraphs": [
            "欲谋归去计，归去更匆匆。",
            "王化何时北，江流日夜东。",
            "片帆山共水，竟夕雨和风。",
            "时事只如此，相催成老翁。"
        ],
        "title": "金台泊舟",
        "id": "eb348710-66b8-43f2-84be-b9406a4dc74b"
    },
    {
        "author": "柴望",
        "paragraphs": [
            "懒入城中去，来维柳下舟。",
            "空江明月上，残雨夕阳收。",
            "好景多归夜，他乡易得秋。",
            "倚梧吟不尽，樽酒更登楼。"
        ],
        "title": "宿湖外",
        "id": "f7b1edc4-d5b0-445f-a12f-212171fecb3a"
    },
    {
        "author": "柴望",
        "paragraphs": [
            "老来无一事，僮与鹤相随。",
            "绕屋疎疎竹，编墙短短篱。",
            "起来花换影，知已睡多时。",
            "莫厌山居寂，山人祇自宜。"
        ],
        "title": "山居",
        "id": "25ea09e2-9a0a-42e7-bf97-45cd09bfb1fc"
    },
    {
        "author": "柴望",
        "paragraphs": [
            "臣子狂愚献直言，圣明宽大度如天。",
            "十封应诏皆焚藁，一片忧时祇似弦。",
            "数象逢丁阳九厄，元龟为鉴后千年。",
            "今朝有旨从天下，不到长沙到席前。"
        ],
        "title": "诏许出狱呈京尹节斋赵公",
        "id": "7667e9ac-f945-4d76-8d74-ac54aa133855"
    },
    {
        "author": "柴望",
        "paragraphs": [
            "落日寒城暮雨余，满斟离酒意何如。",
            "见妻还指张仪舌，痛国谁怜贾谊书。",
            "羸马病僮旋雇倩，寺禽山獠亦欷歔。",
            "长安可是深居处，更向深山深处居。"
        ],
        "title": "灵芝寺别祖席诸友",
        "id": "266a12a3-a428-4d04-a21a-ce6de16ca06f"
    },
    {
        "author": "柴望",
        "paragraphs": [
            "几年只向长安去，今日囊书被旨回。",
            "马首独行秋叶路，鲈鱼时共菊花杯。",
            "黄昏钟动雁初下，夜半月明潮正来。",
            "我自不归归便得，故园早晚早梅开。"
        ],
        "title": "富阳道中",
        "id": "c1f2f657-efa2-478c-a33f-396a1fdf0c10"
    },
    {
        "author": "柴望",
        "paragraphs": [
            "十年为客上长安，人指冰山不会寒。",
            "开口尽言投老易，到头只是挂冠难。",
            "低栖屋宇居常稳，巧小园池坐尽宽。",
            "别有前溪鱼可钓，也须栽竹傍栏干。"
        ],
        "title": "和周居易见寄韵",
        "id": "758c1d6b-a890-49d2-9db2-b9232876b930"
    },
    {
        "author": "柴望",
        "paragraphs": [
            "不记钱王建国年，尚遗强弩射潮痕。",
            "地回王气归吴分，山挟潮声出海门。",
            "南渡几年犹昨日，西湖疎影自黄昏。",
            "客来独凭栏干处，时听渔歌过远村。"
        ],
        "tags": [
            "西湖"
        ],
        "title": "钱唐",
        "id": "ec9a1aab-6e54-4558-8d06-1592ac152343"
    },
    {
        "author": "柴望",
        "paragraphs": [
            "秦望山头自夕阳，伤心谁复赋凄凉。",
            "今人不见亡吴事，故墓犹传霸越乡。",
            "雨打乱花迷复道，鸟翻黄叶下宫墙。",
            "登临莫向高台望，烟树中原正渺茫。"
        ],
        "title": "越王勾践墓",
        "id": "fc18bdc8-637c-4f7a-9676-a87d9e185374"
    },
    {
        "author": "柴望",
        "paragraphs": [
            "一去山阴一冉溪，如何还只恁分携。",
            "雨无聊頼人无寐，水又潺湲鸟又啼。",
            "明日不知君上马，中宵谁与共闻鸡。",
            "去时应有兰亭句，为我临池援笔题。"
        ],
        "title": "送马太初之越",
        "id": "020b48ee-1b02-4e08-8eab-1bd10e7a758d"
    },
    {
        "author": "柴望",
        "paragraphs": [
            "苍树寒烟两渺茫，后来谁此吊兴亡。",
            "晋朝风物今流水，萧寺钟声几夕阳。",
            "话燕梁空春雨急，爱鹅人去暮山长。",
            "学书弟子知何在，风过池塘墨尚香。"
        ],
        "title": "戒珠寺右军宅",
        "id": "488dd069-da86-4354-aaca-0caf8e776e82"
    },
    {
        "author": "柴望",
        "paragraphs": [
            "故人书只问平安，已分还山岂愿官。",
            "猿鹤不惊松迳梦，貂蝉难换竹皮冠。",
            "长安落叶秋深见，故国斜阳雨后看。",
            "莫道剡中吟不尽，不成吟处亦停鞍。"
        ],
        "title": "和王景阳越中寄别韵",
        "id": "f4253dc6-19fa-4f87-b6ed-4cdab453f821"
    },
    {
        "author": "柴望",
        "paragraphs": [
            "荻花芦叶正珊珊，山在长江寺在山。",
            "门迳但从船出入，僧房多住水中间。",
            "江空落日斜犹照，夜半秋潮去复还。",
            "吟兴未阑天欲曙，一行斜雁起苍湾。"
        ],
        "tags": [
            "长江"
        ],
        "title": "金山寺",
        "id": "124355b8-9494-4897-8fc4-7f4cfbcf1247"
    },
    {
        "author": "柴望",
        "paragraphs": [
            "洒尽梧桐酒一杯，兴亡前事独徘徊。",
            "乌衣冉冉斜阳下，白鹭茫茫江水来。",
            "凤去不知经几载，客来惟只见高台。",
            "闲于登眺成孤啸，五百年间王气回。"
        ],
        "title": "凤皇台",
        "id": "db8004c2-1fc5-4c80-8668-3a134d38c3ca"
    },
    {
        "author": "柴望",
        "paragraphs": [
            "怀乡吊古易伤心，绝顶危亭共客临。",
            "朝市曾经兵火后，山川转觉树云深。",
            "百年歌舞空台沼，六代豪华漫陆沉。",
            "惟有乱鸦归去晚，夕阳无限暮城阴。"
        ],
        "title": "石头城和王宁翁韵",
        "id": "8d8b1540-413f-47ee-8677-7ada1337ac5c"
    },
    {
        "author": "柴望",
        "paragraphs": [
            "早被垂杨系去舟，五更潮落大江头。",
            "关河北望几千里，淮海南来第一楼。",
            "昔日最多风景处，今人偏动黍离愁。",
            "烟沙澒洞翻苹末，欲倚西风问仲谋。"
        ],
        "title": "多景楼",
        "id": "c2fa533b-5ccb-45da-95e1-ac1e975f125c"
    },
    {
        "author": "柴望",
        "paragraphs": [
            "寂寂山阴事已尘，至今亭址尚嶙峋。",
            "落花时节朝朝雨，插柳人家处处春。",
            "曲水自流寒食酒，茂林无复永和人。",
            "昭陵茧纸今何在，空有梅花点翠珉。"
        ],
        "title": "山阴兰亭",
        "id": "bfa19c09-b0be-475d-b896-678cc77df06c"
    },
    {
        "author": "柴望",
        "paragraphs": [
            "便未成名也自归，不应猿鹤更猜疑。",
            "冷看世事频移局，懒与仙人共弈棋。",
            "南渡只今惟有酒，西兴临别是谁诗。",
            "行藏正要知时节，却是时人未得知。"
        ],
        "title": "别故人",
        "id": "68079d0b-b644-4bdd-a4c1-15e5dae047e8"
    },
    {
        "author": "柴望",
        "paragraphs": [
            "一片斜阳落渡头，青衫乌帽独登楼。",
            "江流建业三千里，山色淮南数百州。",
            "都督正开羊祜府，谁人得上李膺舟。",
            "此行不为扬州鹤，一字犹堪万户侯。"
        ],
        "title": "送叶若矶之金陵谒信庵",
        "id": "2b54a9aa-1881-4f0f-b964-f188b7ae5921"
    },
    {
        "author": "柴望",
        "paragraphs": [
            "玉旨传宣夜直扉，制麻侵晓进呈归。",
            "三槐龙影连青琐，千柳鶑声度紫薇。",
            "袖惹炉香飘雾霭，砚传盘露映旌旗。",
            "承恩更赐金莲炬，犹胜清光太乙藜。"
        ],
        "title": "呈中书权直程沧洲",
        "id": "c023ec8b-3414-40c5-ace4-99aa3bd26842"
    },
    {
        "author": "柴望",
        "paragraphs": [
            "桑田何处海漫漫，耕垄传闻建武间。",
            "真主不缘符白水，先生安可饭青山。",
            "至今衰草遗寒烧，此日秋江起暮鹇。",
            "万里崎岖祠下路，不知行役几人闲。"
        ],
        "title": "富春严子陵祠",
        "id": "32398785-c6ed-43ad-8094-bd9e7837b1e3"
    },
    {
        "author": "柴望",
        "paragraphs": [
            "归计年来付酒杯，任他猿鹤自相猜。",
            "东家种竹西邻看，前日移花昨夜开。",
            "钟送夕阳归草木，风吹凉月上楼台。",
            "老来嬾听他家曲，惟看柴门长绿苔。"
        ],
        "title": "归来",
        "id": "b8055bb6-29cb-4bfc-8c2a-9ff69a985bcd"
    },
    {
        "author": "柴望",
        "paragraphs": [
            "吴越山分两岸青，遥遥帆影是西兴。",
            "江花历乱如红雨，云树高低似画屏。",
            "钱氏古乡迷鸟道，越王芳草上诸陵。",
            "已知太乙临吴分，晓看祥乌夜看星。"
        ],
        "title": "越山",
        "id": "0949a9ad-fe41-40e7-b68c-a1c7be113475"
    },
    {
        "author": "柴望",
        "paragraphs": [
            "近传丹诏下彤墀，夜鹤寒猿也自疑。",
            "江上晚风终自急，山中白石最相宜。",
            "潮生潮灭鸥先见，花落花开蝶未知。",
            "怀玉山人如问我，烂柯山下看围棋。"
        ],
        "title": "寄徐编校",
        "id": "b8c05388-ae02-4ae7-be39-00f0664afb88"
    },
    {
        "author": "柴望",
        "paragraphs": [
            "两年不作京华梦，重到湖山事已非。",
            "柳外晚风寒食节，花间天气雨晴时。",
            "阑干独凭鶑飞去，帘幙低垂燕未归。",
            "欲托焦桐理心事，满庭芳草又斜晖。"
        ],
        "title": "重到都门傚辘轳体",
        "id": "bef5f5c0-0ebf-44ae-9d35-be1a0c86e4a0"
    },
    {
        "author": "柴望",
        "paragraphs": [
            "忆向西风折翅归，每忻黄菊满疎篱。",
            "十书诣阙无知己，千里离家有路歧。",
            "岁月易惊孤客梦，文章难比少年时。",
            "荻花芦叶休凄怨，自有新开窦桂枝。"
        ],
        "title": "金陵秋赋别江寿翁",
        "id": "920f8535-4dad-4e3f-a2ce-7111f7dcaa83"
    },
    {
        "author": "柴望",
        "paragraphs": [
            "此斋全占崧高胜，更尽楼前第一奇。",
            "芳草碧连天水处，数峰青断暮烟时。",
            "山川不逐阴晴换，宇宙闲看岁月移。",
            "琴已嬾弹书嬾读，一帘花影咏春迟。"
        ],
        "title": "奇气楼",
        "id": "055ccfba-9c16-4898-8a49-9544ee146621"
    },
    {
        "author": "柴望",
        "paragraphs": [
            "才是青山便卜邻，世情那得较纷纭。",
            "露含远岫分为雨，烟起人家去作云。",
            "柳色晴光扶槛入，鶑声人语隔窗闻。",
            "高斋独卷重帘坐，花落棋床日未曛。"
        ],
        "title": "高斋晚望",
        "id": "239c8347-0752-400e-ba7a-1567ecef8948"
    },
    {
        "author": "柴望",
        "paragraphs": [
            "年年柳眼青归处，门外游人可自闲。",
            "天气又晴晴又雨，楼台依寺寺依山。",
            "酒边歌拍穿花外，船上箫声落水间。",
            "光景留连空自惜，鹧鸪啼罢暮城关。"
        ],
        "tags": [
            "西湖"
        ],
        "title": "西湖",
        "id": "169cab63-cf90-4670-be81-4fb4d26582d1"
    },
    {
        "author": "柴望",
        "paragraphs": [
            "离情先怯向边州，寒叶敲窗更报秋。",
            "几点搅残千里梦，一声滴作两乡愁。",
            "苦缘杨柳沾离席，偏傍梧桐溅小楼。",
            "惟有孤灯照明灭，夜深无语揽重裘。"
        ],
        "title": "客中夜雨",
        "id": "d6d3a0e1-02ab-4efa-84d0-e274df9f2d65"
    },
    {
        "author": "柴望",
        "paragraphs": [
            "寺比金焦彻夜开，一山恰似小蓬莱。",
            "塔分两岸波中影，潮长三门石上苔。",
            "遗老为言前日事，上皇曾渡此江来。",
            "中流滚滚英雄恨，输与高僧入定回。"
        ],
        "title": "江心寺",
        "id": "13305df7-86e8-408e-860c-cf08587f5efc"
    },
    {
        "author": "柴望",
        "paragraphs": [
            "自从崔颢题诗后，更有何人吊祢衡。",
            "芳草不知鹦鹉恨，晴天惟见汉阳城。",
            "楼头月落酒方醒，岸口风高雁正鸣。",
            "五百年前黄鹤去，闲寻鸥鹭订诗盟。"
        ],
        "title": "重题黄鹤楼",
        "id": "b3c35bcf-424f-4b05-9ccf-5d606163f105"
    },
    {
        "author": "柴望",
        "paragraphs": [
            "殿上传宣内引官，一封历历奏忠肝。",
            "八千里路先声至，百万都人夹道观。",
            "节度晋公先授钺，淮阴韩信旧登坛。",
            "擎天正要中流柱，莫拟人间蜀道难。"
        ],
        "title": "送朱南山开蜀阃",
        "id": "196dbf0b-32fa-404a-9947-879e2341f9c9"
    },
    {
        "author": "柴望",
        "paragraphs": [
            "一番出处计何如，流泊中川不为渔。",
            "落日凄凉秋老矣，西风浩荡客归欤。",
            "吟成白发逢知己，费尽黄金买古书。",
            "明发灞桥桥上路，藉君帆力更吹嘘。"
        ],
        "title": "别永嘉使君赵致轩",
        "id": "d8b61f19-1053-4ab5-9e41-e9a7e40bef29"
    },
    {
        "author": "柴望",
        "paragraphs": [
            "客中逢客上夷陵，辗转凄凉睡不成。",
            "无酒送君之远道，有谁吹角向江城。",
            "白发乱生人渐老，青灯相对雨无情。",
            "诘朝共发蕲州路，知到江山更几程。"
        ],
        "title": "蕲州别友",
        "id": "61e9f0e0-8e5b-43e7-95a4-5e6610cdb831"
    },
    {
        "author": "柴望",
        "paragraphs": [
            "北虏才闻郭子仪，上流决有退师期。",
            "诸公但酾临江酒，老子祇围别墅棋。",
            "露布夜传诛鞑靼，蜡丸便递破符离。",
            "书生已办平淮表，先寄鹡鸰原上诗。"
        ],
        "title": "送监丞弟元亨参江陵阃",
        "id": "75dfb7ed-5cdd-4fb4-aea6-437266573f80"
    },
    {
        "author": "柴望",
        "paragraphs": [
            "澒洞风尘莽未明，天翻地覆劫将盈。",
            "翠华海上知何似，白首山中空自惊。",
            "哭向鶑花非世界，梦迷弓剑绕皇陵。",
            "谁知薇蕨同杯酒，为酹兴亡终古灵。"
        ],
        "title": "即事",
        "id": "8c9d9256-e804-4752-8a0b-3e26b5723cd7"
    },
    {
        "author": "柴望",
        "paragraphs": [
            "风沙万里梦堪惊，地老天荒只此情。",
            "世上但知王蠋义，人间惟有伯夷清。",
            "堂前归燕春何处，花外啼鹃月几更。",
            "莫话凄凉当日事，剑歌泪尽血霑缨。"
        ],
        "title": "和通判弟随亨书感韵",
        "id": "69203ea6-dc65-4812-815c-9028c7c2e887"
    },
    {
        "author": "柴望",
        "paragraphs": [
            "待月南楼月不明，百年虚负此宵情。",
            "浮阴乱向空中起，圆影偏从塞外清。",
            "江国潇潇凄露气，山城处处动笳声。",
            "何人独抱琵琶坐，泪滴冰絃暗恨生。"
        ],
        "title": "中秋待月用弟察推元彪韵",
        "id": "e4f7dba6-2cf5-43bd-a059-ad7093ad4da8"
    },
    {
        "author": "柴望",
        "paragraphs": [
            "傅说为霖寤寐中，高宗一念与天通。",
            "后来亦有君王梦，不是阳台便月宫。"
        ],
        "title": "梦傅说",
        "id": "49685f82-3092-458c-8b4b-df3a53542bbb"
    },
    {
        "author": "柴望",
        "paragraphs": [
            "十二金钗对对铺，三千粉黛腻如酥。",
            "君王莫道六宫丑，一个西施已坏吴。"
        ],
        "title": "西施",
        "id": "346d41bb-2b66-4130-83bb-4fb73b5c3fb5"
    },
    {
        "author": "柴望",
        "paragraphs": [
            "五月菰蒲八月秋，年年清酒酹江头。",
            "伍胥忿怒三闾怨，争似鸱夷一钓舟。"
        ],
        "title": "范蠡",
        "id": "defd8810-ce96-410e-96a5-bf6d1dfbe68c"
    },
    {
        "author": "柴望",
        "paragraphs": [
            "漠漠沙场万里遥，千夫一日起临洮。",
            "若无道德为干橹，更是秦人筑欠高。"
        ],
        "title": "长城",
        "id": "151cf139-c8f4-4887-807a-00758dfcfad0"
    },
    {
        "author": "柴望",
        "paragraphs": [
            "秦时日月汉山河，家计今谁与仲多。",
            "天子不知天下贵，酒中惟唱沛中歌。"
        ],
        "title": "沛中歌",
        "id": "5d94dfb1-6b76-4003-89d7-9476b53377fc"
    },
    {
        "author": "柴望",
        "paragraphs": [
            "纪生尚可称皇帝，韩信何妨作假王。",
            "今日伪游真是伪，只因一蹑误高皇。"
        ],
        "title": "云梦",
        "id": "26c6abb8-1122-4bf1-b8de-6b74e8e21240"
    },
    {
        "author": "柴望",
        "paragraphs": [
            "武皇何事驾虚空，金阙求仙路未通。",
            "王母不来方士去，茂陵可是广寒宫。"
        ],
        "title": "长生",
        "id": "7959d63b-bdc5-4267-a4bc-f4b255a94549"
    },
    {
        "author": "柴望",
        "paragraphs": [
            "十九年间不辱君，论功何独后诸臣。",
            "若教倒数凌烟像，也是当时第一人。"
        ],
        "title": "苏武",
        "id": "7207961d-a4ad-48ea-935b-e286a1b9483e"
    },
    {
        "author": "柴望",
        "paragraphs": [
            "曾与刘郎共起居，如何不肯受除书。",
            "最怜人笑先生错，正好为官却钓鱼。"
        ],
        "title": "子陵台",
        "id": "82b5cf09-a1ad-4360-a8cd-7a1d5e252dbe"
    },
    {
        "author": "柴望",
        "paragraphs": [
            "祸水流来汉火亡，白头宫女恨昭阳。",
            "至今人见飞来燕，犹为君王暗断肠。"
        ],
        "title": "昭阳殿",
        "id": "1fd158c0-7a94-46c1-a3a1-30e07c9d68b0"
    },
    {
        "author": "柴望",
        "paragraphs": [
            "想见西风对垒时，目中先已料安危。",
            "淮淝百万兵虽众，未抵东山一局棋。"
        ],
        "title": "淝水",
        "id": "347805b7-76c2-4e9e-b5c1-fa0a2a8e3a1e"
    },
    {
        "author": "柴望",
        "paragraphs": [
            "青春无复驻年华，几度江梅暗忆家。",
            "惆怅新愁添白发，鬓边如雪映寒花。"
        ],
        "title": "除夕对梅",
        "id": "840213d4-9c99-4ec6-905c-13df9d953ec9"
    },
    {
        "author": "柴望",
        "paragraphs": [
            "世事篙人一叶舟，长歌短棹发中流。",
            "今朝正得东风便，才是西风便转头。"
        ],
        "title": "上忠斋丞相  其一",
        "id": "b3669b2b-17c7-4141-b979-71b95489937c"
    },
    {
        "author": "柴望",
        "paragraphs": [
            "烂柯山下采樵民，尽日观棋局局新。",
            "黑白两般都著过，后来一著要高人。"
        ],
        "title": "上忠斋丞相  其二",
        "id": "e78567f1-9a4b-4d63-99a1-3d27b8fdc9b7"
    },
    {
        "author": "柴望",
        "paragraphs": [
            "江南江北路迢迢，往事东风恨未消。",
            "昨夜杜鹃啼不了，始知春在洛阳桥。"
        ],
        "title": "上忠斋丞相  其三",
        "id": "8a6644b9-9356-484f-9395-9bb52a292a9a"
    },
    {
        "author": "柴望",
        "paragraphs": [
            "九陌红尘扑帽纱，囊书几度进官家。",
            "近来不甚知时事，只是栽桑不种花。"
        ],
        "title": "上忠斋丞相  其四",
        "id": "6807dcbe-070a-4c34-ac63-1ee1d05632f6"
    },
    {
        "author": "柴望",
        "paragraphs": [
            "长安二月春正浓，长江二月风正急。",
            "城头杨柳雪絮飞，道傍黏雨沱潦湿。",
            "邯郸谁家侠少年，上马意气挥金鞭，下马扫笔大如椽。",
            "兴来一石未能醉，剧饮数斗口流涎。",
            "玉山跌倒扶未起，金鞭留当酒家里。",
            "隔楼彷彿画眉人，相邀夜宿鸳鸯被。",
            "睡魔不醒五更钟，笛声吹断相思泪。",
            "嘐嘐鸣鸡将度关，欲去未去踟蹰间。",
            "道逢项庄把剑舞，楼上美人歌玉环。",
            "划然掣电蛟龙怒，便指南楼问归路。",
            "二千三百里更长，尔备衣粮我屝屦。",
            "青衫著破不堪典，典到青衫共谁语。",
            "世上岂无虬髯汉，散财结客千千万。",
            "岂无燕昭万黄金，筑作高台礼瓌彦。",
            "秦坑汉骂不肯收，自是一番遭薄贱。",
            "唐人科举更糊名，天下英雄消沮尽。",
            "生儿不学去封侯，锥毛弄秃成霜鬓。",
            "世无荆轲樊于期，只今谁复是男儿。",
            "我闻兵凶战危事，愁杀天上蚩尤旗。",
            "人心承平易思乱，中原块土急驱汉。",
            "蔡城未下辟未诛，机来一发不容间。",
            "三边未即妖祲清，天河何时能洗兵。",
            "送君不作断肠客，三尺一骑君西征。",
            "临岐酌酒再三语，今日君王自神武。",
            "此行投笔事班超，不必区区问儿女。",
            "上流夜夜雨如箭，下流砲火惊淮甸。",
            "襄师重屯郢州北，淮师未解长江面。",
            "劝君莫赋横槊诗，楼头正要筹边算。",
            "军前一著天下奇，夜斩楼兰无人知。",
            "露布直到天子墀，六宫懽动龙颜怡。",
            "维清象武献太庙，未央前殿称玉巵。",
            "搴旗斩将不足道，运筹帷幄果谓谁，曰何功第一参次之。",
            "噫吁嘻，帝命我公归衮衣。"
        ],
        "tags": [
            "长江"
        ],
        "title": "塞下行赠韦士颖归鄂渚上江陵谒阃相",
        "id": "3b523014-ff52-4039-86dc-2ba38acffc54"
    },
    {
        "author": "柴望",
        "paragraphs": [
            "好山深处静开轩，目送孤云手弄泉。",
            "枕石堂无金玉富，濯缨家有子孙贤。",
            "初寻旧隠逢三伏，已发新吟仅百篇。",
            "闻说夜分烦暑散，凉飚浑似素秋天。"
        ],
        "title": "白云庄四首 掬泉轩",
        "id": "2f3762f8-4381-48a7-ab3e-e31ef46abd1b"
    },
    {
        "author": "柴望",
        "paragraphs": [
            "亭号休休古退藏，岂如溪上搆虚堂。",
            "坐邀城市真潇洒，却谓江湖太渺茫。",
            "下笔新题无俗事，携筇野服是家常。",
            "临流最有清风快，未见古人心已凉。"
        ],
        "title": "白云庄四首 平溪堂",
        "id": "845d2a70-fc32-4af3-8487-2c4516f02740"
    },
    {
        "author": "柴望",
        "paragraphs": [
            "治圃我依浮石滩，筑台君占白云山。",
            "三秋一日登临外，百里同风咫尺间。",
            "峯黛阴晴常黯黯，溜琴朝夕自潺潺。",
            "休官谁道何曾见，林下如今两处闲。"
        ],
        "title": "白云庄四首 晚望台",
        "id": "094e4420-5d08-49b5-acbe-241456da5a0d"
    },
    {
        "author": "柴望",
        "paragraphs": [
            "溪流回合逗方池，轩槛前临面翠微。",
            "紫陌红尘行不顾，白云青嶂坐忘归。",
            "方荣即隠谁能继，未老休官世所稀。",
            "我昔凌云登阁会，主翁留饮见蟾晖。"
        ],
        "title": "白云庄四首 嬾归阁",
        "id": "0d915c28-27f0-43e5-9dc4-fa02627e8f0f"
    },
    {
        "author": "柴望",
        "paragraphs": [
            "山山明月路，何处认梅花。",
            "石色冷如水，溪流白似沙。",
            "清吟幽客梦，华发故人家。",
            "相见即归去，已应河汉斜。"
        ],
        "title": "月夜溪庄访旧",
        "id": "6567e761-f76c-4d2d-9ebd-6ace4e18218b"
    },
    {
        "author": "潘璵",
        "paragraphs": [
            "破帽西风急，寒窗败叶飞。",
            "重阳今日是，三径几时归。",
            "簷上多黄菊，门前少白衣。",
            "吟情淡如水，一雁叫斜晖。"
        ],
        "title": "客中九日",
        "id": "40844f4c-c457-4ea1-b1ed-521b57de5e3a"
    },
    {
        "author": "潘璵",
        "paragraphs": [
            "火龙走日烁炎天，久渴羁肠拟吸川。",
            "见说蓝桥风月好，愿分清致到吟边。"
        ],
        "title": "东吴府佥见山觅酒",
        "id": "ec9ac930-72d5-4b6c-b7f9-12ecca686fef"
    },
    {
        "author": "潘璵",
        "paragraphs": [
            "汝向下邳去，吾犹上国居。",
            "几番曾入梦，十月不收书。",
            "血满干戈地，尘飞盗贼墟。",
            "无人问消息，生死竟何如。"
        ],
        "title": "忆舍弟",
        "id": "0c052bfd-73fb-4e71-aedc-34c57c76ea36"
    },
    {
        "author": "潘璵",
        "paragraphs": [
            "屦不染凡尘，云深竹屋春。",
            "安心能学道，屋指别无人。",
            "丹熟玄机透，琴清古乐真。",
            "前缘君悟否，老子是龙身。"
        ],
        "title": "赠道士王玉壶",
        "id": "83765bed-782e-4784-a705-3a6aae052fc8"
    },
    {
        "author": "潘璵",
        "paragraphs": [
            "白云堆里缚茅庐，活计无多乐有余。",
            "午灶旋添烧药火，夜檠频勘养生书。",
            "门无过客常笼鹤，园凿新池学钓鱼。",
            "身远利名心似水，梦闲时复到华胥。"
        ],
        "title": "赠白云道人",
        "id": "10c17df3-2ac5-453a-8b0a-1fdf05594dac"
    },
    {
        "author": "潘璵",
        "paragraphs": [
            "惯呼风月入毫端，人作神仙以上看。",
            "天赋此清梅亦逊，地因所寓稿随刊。",
            "符分半刺于今易，诗得全名自古难。",
            "洗去淫哇追大雅，能于文海障狂澜。"
        ],
        "title": "寄翁石龟",
        "id": "beb5f14c-1791-460a-b407-25a6e67540c3"
    },
    {
        "author": "潘璵",
        "paragraphs": [
            "适园分袂后，又复半年余。",
            "笑我多行役，无书话起居。",
            "溪山虽地隔，兄弟可情疎。",
            "办得归耕计，相依结小庐。"
        ],
        "title": "寄适园朱表兄",
        "id": "19cf513b-df66-4556-9c89-39cd0d190a23"
    },
    {
        "author": "潘璵",
        "paragraphs": [
            "曾同山友过江湄，何处清游晚未归。",
            "沽酒□羊来好语，开笼放鹤在何时。",
            "云方卷叶收春雨，柳未吹花点客衣。",
            "京洛相逢宜少驻，东风杖屦好追随。"
        ],
        "title": "酬朱适园访见诗",
        "id": "4b91bcdf-c5cf-4067-b469-e49a41c44458"
    },
    {
        "author": "潘璵",
        "paragraphs": [
            "未说司花刻玉工，人知名与佛相同。",
            "可怜结了黄金子，依旧身归色界中。"
        ],
        "title": "薝卜花",
        "id": "cd37be6a-8ede-40b0-8dec-5117392b5a5d"
    },
    {
        "author": "潘璵",
        "paragraphs": [
            "雪中独爱此花开，莫笑花飞委绿苔。",
            "骨里有香吹不散，明年依旧领春回。"
        ],
        "title": "梅花二首  其一",
        "id": "1d649c25-3a32-4553-b364-6a67d96b1683"
    },
    {
        "author": "潘璵",
        "paragraphs": [
            "冰玉丰姿夐绝尘，山林谁伴岁寒盟。",
            "腊前有雪曾相约，天下无花似此清。",
            "不待春风施造化，只嫌晚角说平生。",
            "月香水影吾家事，却被诗人掠美名。"
        ],
        "title": "梅花二首  其二",
        "id": "34b15f0a-262d-4576-8c2f-41c8884fd595"
    },
    {
        "author": "潘璵",
        "paragraphs": [
            "三月鶑花烂熳春，寻芳谁不趁清明。",
            "要为终日看山计，只买扁舟载酒行。",
            "老柳半枯存古意，浮云多变类人情。",
            "何时结屋西湖上，雨笠烟蓑寄此生。"
        ],
        "tags": [
            "西湖"
        ],
        "title": "湖舡分得行字韵",
        "id": "b2b03dd9-1a02-45c8-9aa0-defb6b0904de"
    },
    {
        "author": "潘璵",
        "paragraphs": [
            "酒醒残月明，欹枕听钟声。",
            "风露秋将晚，家山梦辄惊。",
            "客尘侵老鬓，官职借虚名。",
            "却羨僧无事，此心如水清。"
        ],
        "title": "枕上闻钟",
        "id": "975a2a8d-0979-4d04-b9de-df6fd1fd55e7"
    },
    {
        "author": "潘璵",
        "paragraphs": [
            "渊明昔赋归去辞，后世寄声焦桐丝。",
            "先生弹罢和者谁，春山花落啼子规。"
        ],
        "title": "听弹归去来辞",
        "id": "c1994bc9-6a0a-44b0-93ee-1fc2bd2ea907"
    },
    {
        "author": "潘璵",
        "paragraphs": [
            "曹娥庙前路，平日几经行。",
            "浦浅舟难入，月斜潮始生。",
            "牛随堰索转，犬吠燎盆明。",
            "上得官河去，心安睡可成。"
        ],
        "title": "曹娥堰打船",
        "id": "746c845d-6db9-48cb-915f-46721b4582f2"
    },
    {
        "author": "潘璵",
        "paragraphs": [
            "古驿晚停鞍，西风客帽寒。",
            "山昏云气湿，秋老叶声干。",
            "昔为作诗苦，今嗟行路难。",
            "铃音边报急，醉里亦眉攒。"
        ],
        "title": "停鞍",
        "id": "a7100546-1608-442c-8777-9018d66fdd95"
    },
    {
        "author": "潘璵",
        "paragraphs": [
            "开匣看长剑，功名志莫酬。",
            "中原何日复，世事与谁谋。",
            "豪杰多相忘，干戈卒未休。",
            "斜阳照青野，雁过亦含愁。"
        ],
        "title": "看剑有感",
        "id": "a43e1bf4-3060-4f8b-864c-b8364265bf47"
    },
    {
        "author": "潘璵",
        "paragraphs": [
            "卷帘迎霁色，双鹊噪庭柯。",
            "时节清明过，园林绿荫多。",
            "拂鸾挥画扇，织翠试轻罗。",
            "欲困思煎茗，敲门有客过。"
        ],
        "title": "卷帘",
        "id": "1e26baf2-163b-49d8-bf58-3a9aa0b51694"
    },
    {
        "author": "潘璵",
        "paragraphs": [
            "览镜颜如改，登楼足尚疲。",
            "惜于多病里，过了少年时。",
            "对月能忘酒，看花间有诗。",
            "独余豪气在，频把剑尘吹。"
        ],
        "title": "览镜",
        "id": "d479365b-7702-4b65-8c4e-fdcf0ae0ab68"
    },
    {
        "author": "潘璵",
        "paragraphs": [
            "心与道相安，幽居远市廛。",
            "分花栽别圃，煮茗试新泉。",
            "地僻全成隠，身闲半是仙。",
            "金丹非易炼，此法向谁传。"
        ],
        "title": "书道者庵",
        "id": "34353ad9-9668-4b97-98ef-49d3664f7382"
    },
    {
        "author": "潘璵",
        "paragraphs": [
            "五云宫阙拥霓旌，子夜誊章扣玉清。",
            "星月满坛尘不动，天风吹落步虚声。"
        ],
        "title": "道宫夜醮",
        "id": "5f957726-c21b-4b50-aa4a-622fa9719589"
    },
    {
        "author": "潘璵",
        "paragraphs": [
            "白玉楼成阅几春，今瞻祠貌俨如生。",
            "一麾出守唐朝旧，八字封王宋爵荣。",
            "花发梨山存故蹟，水流柘浦响清声。",
            "传闻有祷须形梦，能使人知桂籍名。"
        ],
        "title": "梨山李王祠",
        "id": "049c170d-fa26-4394-a43d-f51f5240d1b3"
    },
    {
        "author": "潘璵",
        "paragraphs": [
            "岁晚行人少，兵余败□多。",
            "边风鸣晓雁，淮水浴天鹅。",
            "昔梦所不到，今来无奈何。",
            "翩然策归骑，烟月自渔蓑。"
        ],
        "title": "招信道上",
        "id": "6a50182e-f669-4049-9580-c5dd3e11f80e"
    },
    {
        "author": "潘璵",
        "paragraphs": [
            "久不到湖边，春风忆去年。",
            "看来游览地，难值艳阳天。",
            "花柳矜新态，溪山际宿缘。",
            "逢僧知寺近，索茗且谭禅。"
        ],
        "title": "湖边",
        "id": "15b6a80b-bdfb-43fb-bf95-f9e4384a55c8"
    },
    {
        "author": "潘璵",
        "paragraphs": [
            "海若驱车到浙江，西风吹起水云乡。",
            "雷轰万鼓不成雨，雪驾千峯祇荐凉。",
            "犀手谩持吴弩射，貂珰空走伍祠香。",
            "登楼且作川鲸饮，总付兴亡与夕阳。"
        ],
        "title": "和潮韵",
        "id": "fddf1fc5-efbf-437b-b445-3a4f54ee2e4d"
    },
    {
        "author": "潘璵",
        "paragraphs": [
            "残照明衰草，斜风掠小船。",
            "虽过荷叶浦，不是藕花天。",
            "雁影浮寒水，鸦声落暮烟。",
            "年丰时节好，清兴满吟边。"
        ],
        "title": "荷叶浦",
        "id": "4ea5efb0-744e-4daa-9888-71c20ef0c783"
    },
    {
        "author": "潘璵",
        "paragraphs": [
            "联骑松边路，天将晓色分。",
            "涧鸣泉溅石，山暗树栖云。",
            "诗梦迎风醒，钟声想寺闻。",
            "只嫌搅清思，乌鹊噪纷纷。"
        ],
        "title": "九里松路上",
        "id": "b9167d6d-b8c9-404d-aa1a-f4b3bf896701"
    },
    {
        "author": "潘璵",
        "paragraphs": [
            "燕子来时春政好，御园賸拆海棠花。",
            "如今翠辇游观少，一片东风属道家。"
        ],
        "title": "四圣观御园海棠花",
        "id": "7279f338-6f00-4689-8873-f9a870b26f87"
    },
    {
        "author": "潘璵",
        "paragraphs": [
            "旧种梅盈圃，山居未是贫。",
            "腊前春讯息，林下玉精神。",
            "水月西湖梦，风霜晚岁身。",
            "分明隠君子，不肯惹红尘。"
        ],
        "tags": [
            "西湖"
        ],
        "title": "山圃梅",
        "id": "730d7924-0f47-4970-bf87-f457c182063a"
    },
    {
        "author": "潘璵",
        "paragraphs": [
            "春未来时花未觉，春欲去时花又落。",
            "莫言世事无始终，春亦于花太情薄。",
            "我今问花并问春，司花司春者何人。",
            "空中髣髴有神语，此当问之于大钧。",
            "不如再作问钧赋，赋成直上天门去。",
            "扣天乞与花长春，免使花飞怨春暮。"
        ],
        "title": "春花吟",
        "id": "8e1d9586-d94b-4ddd-a787-c8a4671a8829"
    },
    {
        "author": "潘璵",
        "paragraphs": [
            "可惜重阳已过期，黄花无数绕山篱。",
            "政缘懒作趋时态，多少幽香人不知。"
        ],
        "title": "晚菊",
        "id": "a0eda96a-9069-4654-a33f-299257358dc9"
    },
    {
        "author": "潘璵",
        "paragraphs": [
            "东采桑，西采桑，春风陌上罗裙香。",
            "为怕蚕饥急归去，回头忽见薄情郎，如何富贵却相忘。"
        ],
        "title": "采桑曲",
        "id": "323e3273-9c67-476c-a441-af112192d321"
    },
    {
        "author": "潘璵",
        "paragraphs": [
            "万紫千红锦织成，一宵风雨尽飘零。",
            "争如杨柳全春色，不管春归色自青。"
        ],
        "title": "爱柳",
        "id": "92b58d4a-9338-48d9-8ef7-f413b16c672b"
    },
    {
        "author": "潘璵",
        "paragraphs": [
            "谁剪苍龙髯，种之水边石。",
            "不与草争春，四时挺幽碧。",
            "余心具静观，而爱此正色。",
            "一朝移香根，古瓷手亲植。",
            "疏之以泠风，沐之以甘泽。",
            "得此伴闲身，凡花何足惜。",
            "呼童汛浄室，寘彼芝兰侧。",
            "如参物外人，利名念俱释。",
            "如亲诗中仙，冷澹趣相得。",
            "人物本一体，清浊霄壤隔。",
            "物以类而聚，人于交贵择。",
            "人为物之灵，讵可乏真识。"
        ],
        "title": "移种菖蒲",
        "id": "8e13d097-c0fb-42a2-8678-432fb843d945"
    },
    {
        "author": "潘璵",
        "paragraphs": [
            "斑斑羽拂晓烟青，一样东风两样声。",
            "计拙不如鸱妇巧，绸缪桑户趁天晴。"
        ],
        "title": "鸠",
        "id": "f2b4ad9a-31c6-46ff-b507-4e69e7c825de"
    },
    {
        "author": "潘璵",
        "paragraphs": [
            "岁岁来宾似有期，此心非恋稻粱肥。",
            "不怜不带中原信，空对西风作字飞。"
        ],
        "title": "雁",
        "id": "759d0b3e-1317-4202-9056-9168e11b9465"
    },
    {
        "author": "潘璵",
        "paragraphs": [
            "客边听子规，忍见百花飞。",
            "唤得春先去，如何汝未归。",
            "蜀山仍旧在，世事觉今非。",
            "只合三缄口，空林伴夕晖。"
        ],
        "title": "听子规有感",
        "id": "08a670a7-3b04-4594-9385-245fc26511f4"
    },
    {
        "author": "潘璵",
        "paragraphs": [
            "把握年光属大钧，花开花落不由春。",
            "杜鹃若是知机早，归去何须苦劝人。"
        ],
        "title": "嘲杜鹃",
        "id": "c7e37520-0f24-4719-b947-76be169c9838"
    },
    {
        "author": "潘璵",
        "paragraphs": [
            "怕听云间雁，新愁上客眉。",
            "尖风欺破褐，落日迫残棋。",
            "菊老休赊酒，梅开又费诗。",
            "鸰原千里隔，谁与话心期。"
        ],
        "title": "听雁有感",
        "id": "c9c7fbf9-fc06-4583-97df-da9c6a322105"
    },
    {
        "author": "潘璵",
        "paragraphs": [
            "羽族无如尔列行，于时底事较炎凉。",
            "应嫌塞北多风雪，却向江南恋稻粱。",
            "春到但知归计急，火明不料祸机藏。",
            "自从寄了苏卿信，此后传书竟渺茫。"
        ],
        "title": "嘲雁",
        "id": "fba1b1aa-2fcb-4f5a-8bc0-8f1e2506c706"
    },
    {
        "author": "潘璵",
        "paragraphs": [
            "今古此行路，往来无了期。",
            "荒亭尘压旁，废庙土侵碑。",
            "日落空江暮，山遥去鸟迟。",
            "待潮潮未长，沽醉且吟诗。"
        ],
        "title": "丈亭",
        "id": "e2f4459a-29ac-41c2-ac7c-a005baf2aa76"
    },
    {
        "author": "潘璵",
        "paragraphs": [
            "小小明窗瞰水开，惜花常是手亲栽。",
            "春山欲晓听鶑语，社雨才晴认燕来。",
            "自涤砚砖闲试墨，笑持茗椀胜衔杯。",
            "有时细炼推敲字，搔首斜阳立几回。"
        ],
        "title": "小窗",
        "id": "55813e14-92b9-41a5-9d11-92459b75a9fd"
    },
    {
        "author": "潘璵",
        "paragraphs": [
            "田事收成了，仓箱积万千。",
            "鸡鸣秋屋外，牛卧夕阳边。",
            "溪树争收果，村醪不值钱。",
            "幸无征役苦，一醉乐丰年。"
        ],
        "title": "田家",
        "id": "959e66db-ee6d-4df7-b745-dcbec4ff92be"
    },
    {
        "author": "潘璵",
        "paragraphs": [
            "枯藤伴椶屦，行到野人家。",
            "细雨肥梅实，轻风动菜花。",
            "村深难贳酒，客至旋煎茶。",
            "笑说生涯事，栽桑与种麻。"
        ],
        "title": "野人家二首  其一",
        "id": "332336aa-cd23-4c94-b2d7-e4b576ae8d78"
    },
    {
        "author": "潘璵",
        "paragraphs": [
            "映门绿叶长桑麻，满地深黄菜著花。",
            "祇道春风恋城市，也留情向野人家。"
        ],
        "title": "野人家二首  其二",
        "id": "c75212dd-0be1-492b-9bac-b94eaeb38a21"
    },
    {
        "author": "潘璵",
        "paragraphs": [
            "一亭突兀出湖边，惯与渔翁系钓舡。",
            "吴越兴亡今已矣，山川流峙只依然。",
            "诗情空寄千年恨，眼力谁穷万里天。",
            "独有缁郎闲似我，却于鸥鹭结清缘。"
        ],
        "title": "华藏云海亭",
        "id": "06de64d9-670e-4bbe-b253-bfddd98f612a"
    },
    {
        "author": "潘璵",
        "paragraphs": [
            "重到古招提，青松旧□围。",
            "泉声流涧远，亭影带云微。",
            "小雨随风去，残花逐絮飞。",
            "白猿呼不应，人世几斜晖。"
        ],
        "title": "冷泉亭和贾秋壑韵",
        "id": "48108daf-7e94-49f2-9fdc-8be361ce69ec"
    },
    {
        "author": "潘璵",
        "paragraphs": [
            "凿破碧云开牖户，花多留得春长久。",
            "种蔬种豆了生涯，心闲只与琴为友。"
        ],
        "title": "山居苦",
        "id": "333dedbe-2c8d-4ba9-b976-6258fbc0e291"
    },
    {
        "author": "潘璵",
        "paragraphs": [
            "旋营小屋并湖滨，最喜闲身叶样轻。",
            "俗子过门令我病，好山到眼觉心清。",
            "新开白地多栽竹，怕惹红尘少入城。",
            "鱼鸟忘机自飞泳，酒边尽可助吟情。"
        ],
        "title": "湖居",
        "id": "e813fcf4-d740-44a7-8c06-e665f215ffa9"
    },
    {
        "author": "潘璵",
        "paragraphs": [
            "一片清闲福，山间结小庐。",
            "此身为隠计，有地学农锄。",
            "午饮煎溪茗，朝羹摘野蔬。",
            "无人知姓字，可以避征书。"
        ],
        "title": "王巖幽隠居",
        "id": "22beaf80-7d65-4a3e-a0b7-3f8dd46eacec"
    },
    {
        "author": "潘璵",
        "paragraphs": [
            "浮云富贵不关心，只向闲中寄此生。",
            "山色四时仁者静，梅花万古圣之清。",
            "惯临风月搜吟趣，无复江湖梦客程。",
            "独爱邻僧常过我，一瓯茶罢事棋枰。"
        ],
        "title": "山处",
        "id": "00d72e66-c7a3-4834-83c3-cf241dc3384d"
    },
    {
        "author": "潘璵",
        "paragraphs": [
            "山馆坐秋雨，风吹霁景开。",
            "夕阳明远水，落叶走空阶。",
            "白发人谁健，黄花节又催。",
            "看云动孤酌，聊以尉吟怀。"
        ],
        "title": "山馆",
        "id": "dc8742e0-de43-4286-9356-1fe9466b2020"
    },
    {
        "author": "潘璵",
        "paragraphs": [
            "诗困权时卧竹窗，梦闲随雁到衡阳。",
            "觉来落日窥帘影，茶鼎松风泼鼻香。"
        ],
        "title": "秋日闲居二首  其一",
        "id": "9b26d005-375b-4fae-837f-cbdf30cff5bf"
    },
    {
        "author": "潘璵",
        "paragraphs": [
            "西风挟雨过江来，水树烟村罨画开。",
            "待得夜晴窗有月，横斜祇欠数枝梅。"
        ],
        "title": "秋日闲居二首  其二",
        "id": "5b7ba0fa-4a53-4d86-a8e8-db8b09016850"
    },
    {
        "author": "潘璵",
        "paragraphs": [
            "家枕沧江住，西风卷暮秋。",
            "云行天欲动，潮长屋如浮。",
            "落叶悬渔网，斜阳满客舟。",
            "吟成谁管领，拍手唤沙鸥。"
        ],
        "title": "秋日江居",
        "id": "f08bb4cd-cb26-4acb-9c37-f8960f6490ea"
    },
    {
        "author": "潘璵",
        "paragraphs": [
            "数椽依碧嶂，飞瀑溅藤萝。",
            "地僻行人少，夜凉明月多。",
            "生涯安澹薄，乐事在吟哦。",
            "病后惟便睡，秋蛩聒砌莎。"
        ],
        "title": "秋日山居",
        "id": "72a7d364-8e63-470c-a6c5-10192b69099c"
    },
    {
        "author": "潘璵",
        "paragraphs": [
            "与世浮沉者，中流几失维。",
            "此舟聊寓意，之子免乘危。",
            "夜雨蓬为屋，秋风钧不丝。",
            "莫嫌长舣岸，终有济川时。"
        ],
        "title": "横舟亭",
        "id": "f2e9495c-1a0b-4255-b4ec-f8a26bc3353f"
    },
    {
        "author": "潘璵",
        "paragraphs": [
            "厌于奔走乐闲居，湖海交游任阔疎。",
            "燕去又为千里客，雁来谁寄一行书。",
            "青山对面如相识，白发无情亦懒梳。",
            "屋外有园三数亩，春风尽可学耕锄。"
        ],
        "title": "闲居",
        "id": "d9c92a12-2019-44e5-a989-6dcec1ad7a44"
    },
    {
        "author": "潘璵",
        "paragraphs": [
            "碧天如水片云收，雁雁西风字字秋。",
            "江上有楼休独倚，夕阳衰草几多愁。"
        ],
        "title": "休倚楼",
        "id": "538d3731-e34f-4f7a-aef5-13b5616f1913"
    },
    {
        "author": "潘璵",
        "paragraphs": [
            "凉桐叶叶按秋声，搔首危楼百感生。",
            "天欲尽头烟水阔，雁拖残日下芜城。"
        ],
        "title": "登楼",
        "id": "8101c88c-9c7a-408b-b411-55a9b1d074d6"
    },
    {
        "author": "潘璵",
        "paragraphs": [
            "凭高多感慨，怕上夕阳楼。",
            "云阁四山雨，江分两岸秋。",
            "雁来惊客意，枣熟动边愁。",
            "醉里看长剑，英雄志未酬。"
        ],
        "title": "怕上楼",
        "id": "3e656e79-4330-4cd2-9f09-aadda0082332"
    },
    {
        "author": "潘璵",
        "paragraphs": [
            "同上最高台，山头晚色开。",
            "风才驱雨去，月渐出云来。",
            "世事悲秋扇，吟情付酒杯。",
            "谁家砧杵动，寒计又相催。"
        ],
        "title": "饮张弌斋月台",
        "id": "0f8f4016-6928-4692-a2e8-31bc9233b192"
    },
    {
        "author": "潘璵",
        "paragraphs": [
            "家枕官河住，楼闲春已深。",
            "水风清燕语，帘日碎桐阴。",
            "煮茗降书困，焚香启道心。",
            "浮云轻富贵，城市即山林。"
        ],
        "title": "书寓居壁",
        "id": "cc1af998-cfdd-487c-b4a8-7428c6d2f943"
    },
    {
        "author": "潘璵",
        "paragraphs": [
            "小窗秋色静，云影弄斜阳。",
            "山带雨余翠，菊存霜后香。",
            "诗情多冷澹，酒态强轩昂。",
            "近得梅为友，相看风味长。"
        ],
        "title": "小窗即事",
        "id": "d0a5e3f8-7fbf-4f83-969d-9fce59062be9"
    },
    {
        "author": "潘璵",
        "paragraphs": [
            "酒醒思往事，搔首倚危栏。",
            "夜静风鸣树，天凉月满山。",
            "客情怜去燕，秋思入幽兰。",
            "抚剑发长啸，此身空自闲。"
        ],
        "title": "倚栏",
        "id": "b95a27b5-6e7d-4ffb-88f7-1592a272e491"
    },
    {
        "author": "潘璵",
        "paragraphs": [
            "西湖风物好，每被寺僧分。",
            "榻卧通宵月，窗开叠嶂云。",
            "天宽多境界，地静隔嚣氛。",
            "忆昔陪清话，平生所未闻。"
        ],
        "tags": [
            "西湖"
        ],
        "title": "湖上寺",
        "id": "fb7566ee-29af-4f8d-a8cc-cbafbe4bd09b"
    },
    {
        "author": "潘璵",
        "paragraphs": [
            "山台惯与吟僧接，新剖澄江太守符。",
            "前日相逢曾有约，今番一见必如初。",
            "固知海里难为水，须认衣中自蕴珠。",
            "握手只谭风与月，莫因名利复踌躇。"
        ],
        "title": "送僧铁山见赵山台",
        "id": "22828192-d498-4712-8fa0-57eb0ea78427"
    },
    {
        "author": "潘璵",
        "paragraphs": [
            "谁谓居廛身未清，在家心似出家僧。",
            "铜壶惯买梅花插，相对无言悟小乘。"
        ],
        "title": "书兰莫德全壁",
        "id": "ec78ef34-40fb-4b66-8bb0-e8566fba2b18"
    },
    {
        "author": "潘璵",
        "paragraphs": [
            "春深寺逾静，云伴小窗闲。",
            "客思落花里，鸡声疎竹间。",
            "昼全无一事，身似坐空山。",
            "幽意何人会，吟僧时往还。"
        ],
        "title": "寺中",
        "id": "746fa7cf-6674-40ad-97d4-d980b0ef2d54"
    },
    {
        "author": "潘璵",
        "paragraphs": [
            "少陵近体诗，其间备众体。",
            "炼语发英华，立意为根柢。",
            "如击常山蛇，应处贯首尾。",
            "今人一体看，而不究其理。"
        ],
        "title": "读少陵近体诗",
        "id": "6ff1a959-909c-4855-ba4c-9a2d5a9763aa"
    },
    {
        "author": "潘璵",
        "paragraphs": [
            "家住东风花柳边，客来试茗学谈禅。",
            "有时病酒关门睡，梦到维摩丈室前。"
        ],
        "title": "书红尘兰若吟卷",
        "id": "371e678a-f656-4e5a-9392-c04aaed012d9"
    },
    {
        "author": "潘璵",
        "paragraphs": [
            "十年学道客长安，炼得丹成返故山。",
            "賸带锦囊诗料去，肯嫌黄叶路程寒。",
            "梅边月照人千里，竹下云封屋两间。",
            "此后旦评声价重，不将旧日阿蒙看。"
        ],
        "title": "送郑渭滨归里",
        "id": "240fe37b-c6ed-4c3d-bd95-87c5bc5ea946"
    },
    {
        "author": "潘璵",
        "paragraphs": [
            "长台在何处，俄听话归期。",
            "雪霁千山月，梅开一路诗。",
            "京尘随地尽，春色到家知。",
            "欲把西湖酒，重来是几时。"
        ],
        "tags": [
            "西湖"
        ],
        "title": "送柴仲山归里",
        "id": "1a21c1ec-7e20-4a80-9df4-7900c55e43cd"
    },
    {
        "author": "潘璵",
        "paragraphs": [
            "武夷山下路，此去几时程。",
            "检历冬将暮，驱车月正明。",
            "客边聊话别，吟里莫寒盟。",
            "只怕除书到，中途趣入京。"
        ],
        "title": "送朱静佳簿君归",
        "id": "2156c154-a3a3-454a-9c81-28a8ca4d21ac"
    },
    {
        "author": "潘璵",
        "paragraphs": [
            "吟中蜚隽声，太白是前身。",
            "风月无非我，江山得主人。",
            "冰梭织古锦，庙瑟奏阳春。",
            "洗眼观新稿，客怀清绝尘。"
        ],
        "title": "送吟卷还赵万里",
        "id": "ccf26173-8669-4c72-8936-7f234f3f0720"
    },
    {
        "author": "潘璵",
        "paragraphs": [
            "西湖摽隽名，谁不缔吟盟。",
            "长说贫为累，犹嫌思未清。",
            "残编饥鼠齧，破壁乱蛩鸣。",
            "一棹松江去，故人应动情。"
        ],
        "tags": [
            "西湖"
        ],
        "title": "送胡月山游浙西",
        "id": "7bfa104b-7da8-4f26-8eae-9ccfec4c0e74"
    },
    {
        "author": "潘璵",
        "paragraphs": [
            "几年携剑过边城，非但谭兵善用兵。",
            "果是胸中抱材气，肯于纸上立功名。",
            "事当著力机须敏，人匪知心语莫轻。",
            "况有故交能刮目，此行端不负平生。"
        ],
        "title": "送宣昭子游淮",
        "id": "3802606f-ed4e-479e-996a-83a43093431c"
    },
    {
        "author": "孙子秀",
        "paragraphs": [
            "四明洞天居第九，巨灵擘石开窗牖。",
            "扪萝陟巘不惮劳，同行况遇忘年友。",
            "老苔护石苍虎闲，飞瀑悬巖玉龙吼。",
            "豁然人与境俱胜，醉歌拍缶忘升斗。",
            "固知壶中别有天，未必醉翁真在酒。",
            "徘徊步月澹忘归，世事浮云竟何有。"
        ],
        "title": "游丹山",
        "id": "1f6f066a-dad3-49f8-8e8a-1f06b2577f50"
    },
    {
        "author": "孙子秀",
        "paragraphs": [
            "穹石丹崖出，攒峰万壑回。",
            "古苔阴洞寂，新雨绿波开。",
            "渡绝移丛篠，飞春泛落梅。",
            "东山有夙尚，且尽手中杯。"
        ],
        "title": "早春游东山石洞",
        "id": "25581e7d-778a-4e61-8198-97cf95c1ff3a"
    },
    {
        "author": "陈仲微",
        "paragraphs": [
            "死为异国他乡鬼，生是江南直谏臣。"
        ],
        "title": "句",
        "id": "dfbb184c-a857-46f8-b7f3-74aa4dc5f0b1"
    },
    {
        "author": "程骧",
        "paragraphs": [
            "几日东风雨乍晴，独骑官马绕湖行。",
            "诗成酒力都消尽，人与仙花一样清。"
        ],
        "title": "赵子固水仙图",
        "id": "c634e6bf-9806-47f5-8b74-911fc6073b48"
    },
    {
        "author": "魏克愚",
        "paragraphs": [
            "仙境孰为真，蓬山隠独清。",
            "树林阴上下，楼观影峥嵘。",
            "雨送流泉响，禽供捣药声。",
            "何须天柱顶，身已在空明。"
        ],
        "title": "游洞霄登蓬山隠居",
        "id": "bca64f91-7ee9-4100-b824-5be182959a50"
    },
    {
        "author": "魏克愚",
        "paragraphs": [
            "暝色秀林霏，危楼挹翠微。",
            "静中知必寿，乐矣自忘归。",
            "道话清堪对，尘襟净欲飞。",
            "金丹在何许，我欲扣玄机。"
        ],
        "title": "游洞霄登秀楼",
        "id": "6ab374a4-41ad-4c37-b81d-a30c6fee141f"
    },
    {
        "author": "厉文翁",
        "paragraphs": [
            "杏花菖叶渐烂斑，率属劭农入祖关。",
            "昔日郎君方彩袖，今朝太守已苍颜。"
        ],
        "title": "杏花",
        "id": "4818512b-1dca-4438-921d-258e982fcd04"
    },
    {
        "author": "厉文翁",
        "paragraphs": [
            "渭川未暇栽千亩，庭槛聊须种数根。",
            "敢爱深秋群木脱，独欺风雨战黄昏。"
        ],
        "title": "庭竹",
        "id": "9847f0fb-6678-41af-b94c-fc3c1a2cf37b"
    },
    {
        "author": "厉文翁",
        "paragraphs": [
            "海滨鱼盐胜耕稼，尝呼父老采丁宁。",
            "江乡鱼茗尤逐末，为分利害别重轻。",
            "拔茶种桑何苦口，崇阳因得良吏名。"
        ],
        "title": "茶",
        "id": "8b16671a-3add-4f6b-b918-2c1c57a7ebd7"
    },
    {
        "author": "厉文翁",
        "paragraphs": [
            "滟滪拓瞿唐，二孤障澜蠡。",
            "大哉神禹功，天地相终始。"
        ],
        "title": "无题",
        "id": "372aa332-1ffe-4bd8-af1e-396ba3e1b0b3"
    },
    {
        "author": "厉文翁",
        "paragraphs": [
            "暮云春雪江南北，回首人生叹路歧。"
        ],
        "title": "句  其一",
        "id": "ca4cc718-5cf1-4659-83bc-1e45266ca943"
    },
    {
        "author": "厉文翁",
        "paragraphs": [
            "翠草庭前生意足，甘棠堤上去思多。"
        ],
        "title": "句  其二",
        "id": "0746a251-1d9f-49a8-a79d-a94a45a62b50"
    },
    {
        "author": "厉文翁",
        "paragraphs": [
            "苍芜万顷渺无边，鞭石飞梁接市廛。"
        ],
        "title": "句  其三",
        "id": "d31e8439-4937-4fdf-878f-22bd563de5d6"
    },
    {
        "author": "厉文翁",
        "paragraphs": [
            "且喜卧龙常自在，新诗特地报平安。"
        ],
        "title": "句  其四",
        "id": "40ede3b8-50fd-4268-aece-ee6fb7e5c4c6"
    },
    {
        "author": "厉文翁",
        "paragraphs": [
            "若见集英门外柳，为言曾惹御炉香。"
        ],
        "title": "句  其五",
        "id": "cd5307dc-0179-4b65-9180-f8d102b55a66"
    },
    {
        "author": "家坤翁",
        "paragraphs": [
            "庐陵游乐夕阳山，太守何人若是班。",
            "三岛幻成一丘小，五峯对峙两溪环。",
            "竹间庭院邻翁卜，木杪楼台仙者寰。",
            "紫笑扶疎枝干老，春来得兴颇开颜。"
        ],
        "title": "游金石台",
        "id": "7a921044-1fa7-412c-932e-40718039da11"
    },
    {
        "author": "家坤翁",
        "paragraphs": [
            "忆昔诗豪为写真，至今光景尚如新。",
            "亭中客鬓几人老，山下灵根千岁春。",
            "倏歘相逢皆召杜，舂容莫逆少雷陈。",
            "我来随分重知见，似与夫君夙有因。"
        ],
        "title": "次曾南丰韵",
        "id": "eba7773f-be61-4894-a8a3-2b88b63ba06d"
    },
    {
        "author": "何万选",
        "paragraphs": [
            "天开奎壁作灵神，杰构凌霄景运新。",
            "乍向鱼洲排雁塔，更看虎阜跃龙津。",
            "山林风俗如邹鲁，翰苑文章迈汉秦。",
            "此后鳌头夸遂水，应知魁阁瑞光频。"
        ],
        "title": "创建魁星阁",
        "id": "a2058c5a-d02c-41e9-a0cf-85c2fc7db26b"
    },
    {
        "author": "陈羽",
        "paragraphs": [
            "秋灯点点淮阴市，楚客连樯宿淮水。",
            "夜深风起鱼鼈腥，韩信祠堂月明里。"
        ],
        "title": "宿淮阴县作",
        "id": "503e0f02-6f19-48f8-9a22-d5cbd0c72b12"
    },
    {
        "author": "陈羽",
        "paragraphs": [
            "犍为城下䍧牱路，空冢滩西贾客舟。",
            "此夜可怜江上月，夷歌铜鼓不胜愁。"
        ],
        "title": "城下闻夷歌",
        "id": "ba76aab4-1691-459c-9a3a-d5b7904af45e"
    },
    {
        "author": "陈羽",
        "paragraphs": [
            "凤凰城里花时别，玄武江边月下逢。",
            "客舍莫辞先买酒，相门曾忝共登龙。",
            "近风骚屑千家竹，隔水悠扬五夜钟。",
            "明日又行西蜀路，不堪天际远山重。"
        ],
        "title": "梓州与温商夜别",
        "id": "af517a96-3331-4ee0-9427-5ba0a0f6d921"
    },
    {
        "author": "陈羽",
        "paragraphs": [
            "霜落寒空月上楼，月中歌吹满扬州。",
            "相看醉舞倡楼月，不觉隋家陵树秋。"
        ],
        "title": "广陵秋夜月",
        "id": "860395a6-dced-4625-9c7e-34a435310726"
    },
    {
        "author": "陈羽",
        "paragraphs": [
            "东风吹暖气，消散入晴天。",
            "渐变池塘色，欲生杨柳烟。"
        ],
        "title": "春暖",
        "id": "a24c9e86-27b8-4c0f-a7fc-98996764ab9c"
    },
    {
        "author": "陈羽",
        "paragraphs": [
            "稚子新能编笋笠，山妻旧解补荷衣。",
            "秋山隔岸清猿叫，湖水当门白鸟飞。"
        ],
        "title": "隠居",
        "id": "dbbaea5b-706a-4cdb-83ea-4d913c531ea8"
    },
    {
        "author": "陈羽",
        "paragraphs": [
            "忆昔吴王争霸日，歌谣满耳上苏台。",
            "三千宫女看花处，人静台空花自开。"
        ],
        "title": "姑苏台览古",
        "id": "519b9ba0-22c4-4ef4-a6d5-8b933bcda7b8"
    },
    {
        "author": "陈羽",
        "paragraphs": [
            "吴王旧国水烟空，香径无人兰叶红。",
            "春色似怜歌舞地，年年先发馆娃宫。"
        ],
        "title": "吴城览古",
        "id": "b75ff6a7-e3a9-4604-8022-cce34de309c5"
    },
    {
        "author": "陈羽",
        "paragraphs": [
            "中朝驸马何平叔，南国佳人陆士龙。"
        ],
        "title": "句",
        "id": "dfb14be1-aae3-43c9-8710-61a4ce837e49"
    },
    {
        "author": "吕人龙",
        "paragraphs": [
            "江边回首见峥嵘，砥柱颓波气象狞。",
            "三面好山俱觌面，一泓寒绿不闻声。",
            "月从康节诗边吐，风向包羲易里生。",
            "如此生涯天未老，更须著脚外间行。"
        ],
        "title": "光风霁月亭",
        "id": "c5e6bee6-0e08-4f06-bfd0-8c589dd5c020"
    },
    {
        "author": "吕人龙",
        "paragraphs": [
            "直道人间未可孤，朝廷有意用真儒。",
            "故将通鉴烦司马，不使春秋欠董狐。",
            "握节米猪高节不，盗名齐豹得名无。",
            "若商败狄鏖秦事，先轸何尝是匹夫。"
        ],
        "title": "上融堂",
        "id": "291e9bd6-d442-4bd0-8e4f-b604bb69e2b2"
    },
    {
        "author": "吕人龙",
        "paragraphs": [
            "钓台还是先生物，洛汭今非汉帝家。",
            "过客不知兴废事，又驰车马入京华。"
        ],
        "title": "题钓台  其一",
        "id": "05b6cb53-488b-4449-85fe-b3d2a58b4a3b"
    },
    {
        "author": "吕人龙",
        "paragraphs": [
            "万古寒潭数曲山，红尘不到白鸥闲。",
            "先生自是生涯淡，却厌浮云满世间。"
        ],
        "title": "题钓台  其二",
        "id": "293aeb79-0ad4-4b23-a265-115c829a999f"
    },
    {
        "author": "吕人龙",
        "paragraphs": [
            "过却清明艳冶天，梨花飞雪柳森烟。",
            "欲凭鶑燕留春住，无奈东风信杜鹃。"
        ],
        "title": "春归",
        "id": "9b5d2290-d73e-46cf-ba4b-7518cea088d2"
    },
    {
        "author": "吕人龙",
        "paragraphs": [
            "路入招提晚更深，万山秋老薄寒生。",
            "芙容枝上无多雨，自把孤怀滴到明。"
        ],
        "title": "宿建兴寺",
        "id": "d46efbee-3ea3-4254-b490-0eafb3194e67"
    },
    {
        "author": "冰壶",
        "paragraphs": [
            "东方正气毓元身，夙禀春阳泽物心。",
            "应昴酂侯依汉日，骑箕傅说作商霖。",
            "地隆鼎铉关三极，风动笙镛叶八音。",
            "稽首君亲同介寿，郧山鄞水等高深。"
        ],
        "title": "寿右丞相  其一",
        "id": "55877b51-3b16-4eb9-9340-1f4b1b6456d8"
    },
    {
        "author": "冰壶",
        "paragraphs": [
            "淳祐更絃第二春，顺开黄道对昌辰。",
            "貔貅不动红尘骑，鸿雁于归青野人。",
            "千载龙云符气运，一堂鱼水会精神。",
            "地寒燕谷须钧播，挥手东风造化仁。"
        ],
        "title": "寿右丞相  其二",
        "id": "c782e4c0-c2f9-4aa8-874e-0e2b2f885684"
    },
    {
        "author": "释妙弘",
        "paragraphs": [
            "莫辞迢递供杯茶，香喷云腴映彩霞。",
            "两两梦中休说梦，觉来浑是梦中花。"
        ],
        "title": "和静照诗韵  其一",
        "id": "50e3a85c-26ae-42e1-a642-1d803d093a6d"
    },
    {
        "author": "释妙弘",
        "paragraphs": [
            "寻幽觅胜到天台，触目风光剪剪开。",
            "欲问昙猷旧遗迹，千山排闼送青来。"
        ],
        "title": "和静照诗韵  其二",
        "id": "b1c760e3-7602-4fb5-b36d-89626609fde6"
    },
    {
        "author": "释普济",
        "paragraphs": [
            "各逞神通现瑞茶，非云非雪亦非霞。",
            "梦中说梦非见见，报道从来眼不花。"
        ],
        "title": "和静照诗韵  其一",
        "id": "ed50f757-c96a-40c0-87bc-2be413863c57"
    },
    {
        "author": "释普济",
        "paragraphs": [
            "半千尊者眼如眉，一一从头为点开。",
            "踏断石桥成两段，方知亲过一回来。"
        ],
        "title": "和静照诗韵  其二",
        "id": "5ec5c487-bd13-4c89-a4e4-c88aee04b6fd"
    },
    {
        "author": "潘桂",
        "paragraphs": [
            "铁肝迂叟秉刚肠，只有梅花可比方。",
            "任意东风染红紫，自留冰雪腊前香。"
        ],
        "title": "比梅三绝  其一",
        "id": "2da61966-b3c0-495d-a8b3-57f3da1b89a3"
    },
    {
        "author": "潘桂",
        "paragraphs": [
            "功名高并蜀山苍，已矣封州道路长。",
            "岁晚凛然何所似，暗香疏影正昏黄。"
        ],
        "title": "比梅三绝  其二",
        "id": "f7671c9d-3036-4649-b6a3-8b9e9a7819f3"
    },
    {
        "author": "潘桂",
        "paragraphs": [
            "千枝枯瘁剩残葩，雪虐风饕压不斜。",
            "人道梅花似潘子，如何自不比梅花。"
        ],
        "title": "比梅三绝  其三",
        "id": "f8e913b7-4427-4da8-a8dc-463da913048a"
    },
    {
        "author": "家铉翁",
        "paragraphs": [
            "非香之香，非色之色。",
            "伴我孤吟，风清月白。"
        ],
        "title": "墨梅  其一",
        "id": "d0449d4b-d3d7-41f9-80cb-26c5ba0f48b8"
    },
    {
        "author": "家铉翁",
        "paragraphs": [
            "冰崖孤芳，雪林早春。",
            "伴我读易，见天地心。"
        ],
        "title": "墨梅  其二",
        "id": "31463a8c-4565-4c2e-9211-6d720df3e6a1"
    },
    {
        "author": "家铉翁",
        "paragraphs": [
            "挂帆涉沧波，瞬息三万里。",
            "蓬莱有会期，莫为风雨止。"
        ],
        "title": "风雨归舟图  其一",
        "id": "355c9bba-f3ef-4a6a-b2bd-0c4bdf091900"
    },
    {
        "author": "家铉翁",
        "paragraphs": [
            "前津风色恶，断岸寄孤艇。",
            "输他田舍翁，午酲犹未醒。"
        ],
        "title": "风雨归舟图  其二",
        "id": "65b0f379-c8ee-4842-91bb-869a37ee4645"
    },
    {
        "author": "家铉翁",
        "paragraphs": [
            "春月令人悦，秋月令人悲。",
            "人意自悲欢，夫岂月所为。",
            "炯然此方寸，圆明贯四时。",
            "闭门独自赏，无盈亦无亏。"
        ],
        "title": "中秋日客退独坐偶成",
        "id": "1f73a2f7-4ca5-4e4f-87f0-2964b0dbccd9"
    },
    {
        "author": "家铉翁",
        "paragraphs": [
            "五行木维仁，四德春维元。",
            "混沦判八极，维东最为尊。",
            "万形囿大化，生生此其门。",
            "兹为九州镇，岂以三望论。",
            "彼为异端说，怪诞惊愚昏。",
            "妄指阳明地，同彼长夜阍。",
            "愚人戢冥威，奔走不惮烦。",
            "顽夫惊罪福，未死先飞魂。",
            "年年春向晚，时事羞苹蘩。",
            "我在神即在，帝顾良亦繁。"
        ],
        "title": "东方职生之地而异端之书指为地下狱余窃非之",
        "id": "8f4ce860-5551-4294-89f4-9ac75bcdc1e7"
    },
    {
        "author": "家铉翁",
        "paragraphs": [
            "诗人美萱草，盖谓忧可忘。",
            "人子惜此花，植之盈北堂。",
            "庶以悦亲意，岂特怜芬芳。",
            "使君有慈母，星发寿且康。",
            "晨昏谨色养，彩服戏其傍。",
            "燕喜酌春酒，欢然釂金觞。",
            "物理似有助，丛萱忽非常。",
            "竞吐栗玉艳，欲夺金芝光。",
            "秀本自稠叠，骈枝亦荧煌。",
            "乃知风人意，比兴宜成章。",
            "东野情思苦，少忧多悲伤。",
            "谓此儿女花，莫能解刚肠。",
            "斯言虽有激，疑其未通方。",
            "忧心无时已，徒枉憔悴乡。",
            "寓物傥适意，何须动悲凉。",
            "况复循吏政，和声入封疆。",
            "抚俗时用乂，事亲日尤长。",
            "萱草岁岁盛，此乐安可量。"
        ],
        "title": "萱草篇",
        "id": "8d7bed04-2e45-4bb5-981e-bf5a8413e105"
    },
    {
        "author": "家铉翁",
        "paragraphs": [
            "巖巖鲁山高，可望不可即。",
            "袖有一瓣香，无路瞻圣域。",
            "朅来高河阳，乃在天壤北。",
            "离羣久索居，心茅殆欲塞。",
            "人言圣哲孙，来凭贰车式。",
            "洙源分派清，龟蒙见孤崱。",
            "愿傚陈亢问，少祛樊须惑。",
            "莫为徐羣先，未遂仪封识。",
            "良朋忽踵门，厚意传矜恻。",
            "分我纤纩温，贲我素丝緎。",
            "寒谷回春温，古道见颜色。",
            "洪惟夫子墙，如天有辰极。",
            "六经恢衣被，万化视法则。",
            "嗟我早端诚，求道未有得。",
            "暮年遭时屯，愿跻愈自力。",
            "圣壁多旧藏，闻孙世秉德。",
            "稽首求一言，书绅永为式。"
        ],
        "title": "孔同知孔圣之裔垂念逆旅用意勤甚诗以谢之",
        "id": "7597a3d2-8acc-475f-8486-bd27d3d79032"
    },
    {
        "author": "家铉翁",
        "paragraphs": [
            "三代以还惟有汉，六经之外更无书。",
            "汉家自继商周统，经术当传孔孟余。",
            "天生伟人元气会，莘亩说岩乃其徒。",
            "扫除申商斥仪衍，混合宇宙需吾儒。",
            "便应平跻古王佐，小却亦称大丈夫。",
            "云何赤帝应运起，乃以黄石为先驱。",
            "太公六韬岂不善，颠秦蹶项或所需。",
            "繄欲上嘉羲黄媲隆古，诗书礼乐不可一日无。",
            "惜哉子房遯世早，不及遗经细探讨。",
            "使公得与齐鲁两生游，吾知汉道同商周。"
        ],
        "title": "圯上行",
        "id": "3a16f7ae-25aa-4069-b915-c820f1c6931b"
    },
    {
        "author": "家铉翁",
        "paragraphs": [
            "先君曩侍缉熙殿，拜赐天画盈筐箱。",
            "帝书超轶钟王上，不与欧柳论低昂。",
            "孤臣流落滨九死，老眼尚能识偏傍。",
            "旅簷惊见亟再拜，拜起不觉涕泪滂。",
            "几拟从君换此宝，囊空无物可以将。",
            "待归从君乞模本，刻之琬琰永为子孙藏。"
        ],
        "title": "三山吴履道承出示理皇御书唐人诗恭题其后",
        "id": "b6f41259-daa6-456f-be3f-28a5fc9a112a"
    },
    {
        "author": "家铉翁",
        "paragraphs": [
            "君不见明皇开元初，前驱万骑云烟铺。",
            "中年不戒履霜渐，乃以牧权付之营州轧荦奴。",
            "驱我天闲入鼠穴，八坊奇产空无余。",
            "元和天子奋威断，收拾旧物还中区。",
            "向来汧渭孳生处，犹有牧人自营牧与刍。",
            "争持私牵应诏书，愿备法驾王前驱。",
            "诗翁感叹成八解，何人画工画为图。",
            "此图似是八之一，元和旧事犹可识。"
        ],
        "title": "元和修复马政图",
        "id": "5764353e-3bda-42fe-b8a6-bc98e4a5ffff"
    },
    {
        "author": "家铉翁",
        "paragraphs": [
            "行而前者骊与皇，从而后者骍与驹。",
            "匪双匪驷良马五，画出人间五马图。",
            "祝君出典大藩牧，愿君旗旄旌节耀前驱。",
            "古来共说人生五马贵，况复盛年劲气绿鬓长眉须。"
        ],
        "title": "题蒋同知所藏马图前后凡五",
        "id": "d2ed5229-e86c-4eb9-a16c-b6dc2a339b35"
    },
    {
        "author": "家铉翁",
        "paragraphs": [
            "晨兴有客访我来，光采燄燄出屋上。",
            "衔袖疑有希世珍，徐而出之岸然长庚相。",
            "高标直欲干青冥，逸气可以走象罔。",
            "传来定非凡俗工，应有高人得之自梦想。",
            "愿君宝藏勿轻畀，瓣芗朝夕勤向仰。",
            "可以长君胸次之瑰奇，可以助君诗情之豪畅。",
            "傥来万事付浮云，眼中随地得真赏。",
            "他年若遇天台坐忘真，便应骖鸾御鹤朝神清，一洗人间千劫尘中尘。"
        ],
        "title": "保定士人以所藏太白像见示笔意甚奇为题此李去非好吟太白之裔欤书一本送之",
        "id": "aa0a9740-765d-4c6c-b823-9c7ef1349891"
    },
    {
        "author": "家铉翁",
        "paragraphs": [
            "朝来我梦三伟人，振袂而入清风生。",
            "扫门坐需佳客至，邻叟醉墨俄然成。",
            "古木昂藏出涧壑，下临百丈寒泉清。",
            "高冠长剑万夫望，其傍那有锄笠两耦耕。",
            "岁寒坐对亦已久，东风看取岩穴春。",
            "卧龙腾骧碧落上，南山夜半雷雨惊。"
        ],
        "title": "韩京叔古木寒泉图",
        "id": "0a336c70-04b4-41a9-b819-6b46c3b2a2d4"
    },
    {
        "author": "家铉翁",
        "paragraphs": [
            "道人胸次绝尘滓，能得工夫无尽意。",
            "醉中引兴春山青，醒来弄翰秋风起。",
            "晦明变幻在毫端，倏忽烟波几千里。",
            "少年我尝识其人，不见于今垂五纪。",
            "此图似是夫君笔，余子纷纷溟涬耳。",
            "黄沙苍茫雪苑冬，旅窗展玩万虑空。",
            "恍如身在苕源东，摄衣步上云山最高峰。",
            "二客追随不能及，相与指点平沙明月中。"
        ],
        "title": "题陈子新所藏云山小景渔矶二士",
        "id": "3f485126-6b6b-4176-9738-398412408387"
    },
    {
        "author": "家铉翁",
        "paragraphs": [
            "梅兄乃我义理朋，竹友从我林壑游。",
            "青青不受尘土涴，皜皜肯与红紫侔。",
            "别来天涯今几载，老大相逢俱白头。",
            "玉龙排空展鳞鬣，天姥振佩锵琳璆。",
            "古心姱节自为伴，严气正性谁能俦。",
            "儿童莫作飞絮看，道眼无以空花求。",
            "花飞絮舞两值遇，殆天之合非人谋。",
            "娇禽谩夸颜色好，弱羽难禁寒风遒。",
            "寄尔南枝尺寸地，莫与鹜羣为辈流。",
            "何人画工巧位置，使我坐对消闲愁。",
            "却风吹灰万象改，平生故交还在不。",
            "绨袍犹思见范叔，雪堂賸欲逢元修。",
            "故山自有归隠处，琅玕成林雪成坞。",
            "会当见汝面目真，西湖西畔踏雪寻故人。"
        ],
        "tags": [
            "西湖"
        ],
        "title": "雪中梅竹图",
        "id": "8696ac58-1db0-4ee9-ba52-e9eb50733fcc"
    },
    {
        "author": "家铉翁",
        "paragraphs": [
            "少年振臂入场屋，寸晷谩书夸拙速。",
            "中年收敛归法度，不能为颜仅为谷。",
            "晚岁颇为忧患困，弱腕不禁事物逐。",
            "要之作字非所长，空腔仅存十年读。",
            "有客来从析津头，翰墨多藏玉韫匵。",
            "从我乞书戏我耳，为君小试知君蹙。",
            "长笺浄练雪不如，墙角鼠芒嗟已秃。",
            "此邦椽笔广文翁，何用更向寒汀索野鹜。"
        ],
        "title": "赵提举求作字余辞以不能工仍作诗谢之",
        "id": "fd630582-b9cc-4d21-a38c-4afe12e32e0d"
    },
    {
        "author": "家铉翁",
        "paragraphs": [
            "市人欢呼赏元夕，羁人掩关玩周易。",
            "易中具足光明灯，一灯散作千百亿。",
            "粤从上元甲子到于今，经几上元此灯炯炯如一日。",
            "静思此理发长啸，短檠孤坐看虚碧。",
            "广文先生乃我义理朋，从我求观无尽灯。",
            "我灯无尽易无尽，五行阴阳太极惟一心。",
            "东邻有客好奇逸，袖出异书光芒与我易相射。",
            "平生但识羲孔元之元，不省虚皇大道玄中玄。",
            "我欲与君互酬答，各妙其妙勿以言语传。",
            "会得易中极玄中玄，与子日日张灯作上元。"
        ],
        "title": "辛巳正月十六日张云斋过访郭舜元高飞卿持草书黄庭来会作上元歌",
        "id": "b69c0d0a-ad4f-4fea-97b2-b1aff2e3957e"
    },
    {
        "author": "家铉翁",
        "paragraphs": [
            "羲之趁姿媚，鲁公尚气节。",
            "黄家妙画兼数体，圜转之中有卓绝。",
            "天涯明日一阳生，茅斋孤坐昼掩门。",
            "有客袖示三四纸，如覩天上五色云。",
            "嗟余老矣岂能事书法，有会心处赏之不能辍。",
            "此书当与造化侔，生意浩然不可遏。"
        ],
        "title": "南至前一日蒋君伯禄携山谷草字来示上有南轩题跋亦南至前一日异哉",
        "id": "2c4fe8b3-0b58-42d5-a9ca-e7857b8560cf"
    },
    {
        "author": "家铉翁",
        "paragraphs": [
            "九月菊偏与秋霜宜，六月不受炎暑欺。",
            "秋霜似同君子操，岁寒相遇长相好。",
            "暑不与贞士谋，杨燥怒煌如相仇。",
            "要之二菊所遭有难易，夏居其难秋若居其易。",
            "君不见当年秦焰焦中州，儒坛处处同荒丘。",
            "独余商山老人在，高卧林泉节不改。",
            "平生不识咸阳门，晚随币聘来汉京。",
            "欲兴诗书谈王道，再使风俗还归治古淳。",
            "我评此花似此老，傲暑凌寒无不可。",
            "种之阶庭今几年，我自识花花识我。",
            "粤从夏五开敷到残秋，更与黄花为辈俦。",
            "嗟哉黄花非辈俦，老行难逐少年游。",
            "此菊当为菊中第一流。"
        ],
        "title": "六月菊以夏中破萼至秋晚枝条虽苍劲而花色灼然鲜明贯暑寒而不改菊中之贞士也余以比之商山四皓为之赋",
        "id": "eb9d8b7d-e12c-423a-944b-7b91112eb490"
    },
    {
        "author": "家铉翁",
        "paragraphs": [
            "单吕早识隆准公，择壻能得人中龙。",
            "云何托女不托宗，欢娱未了万事空。",
            "沛人犹言令善相，善相如此术亦穷。",
            "高皇先识万物表，芟刈羣雄如薙草。",
            "孽女近在目睫间，滥觞不戒使滔天。",
            "向非遗后余此二三老，安知北军袒右与袒左。",
            "嗟哉涂山启夏任启周，女德王功相匹休。",
            "令名堂堂照千古，不似沛中吕氏女。"
        ],
        "title": "过沛题旅壁",
        "id": "5d075134-dcd7-49f7-be17-9ec25fbd5c05"
    },
    {
        "author": "家铉翁",
        "paragraphs": [
            "洛花古来称第一，金为之相玉为质。",
            "画堂深处养根荄，丽日光中见颜色。",
            "人力栽培傥未周，本然之天从而失。",
            "我家大峨峰顶牡丹坪，傲雪凌霜知几春。",
            "冬深突兀层崖上，春来烂漫红云生。",
            "相传皇人炼丹处，帝勅六丁为守护。",
            "天葩只合奉天人，那许移根到下处。",
            "吁嗟皇人长与花为主，世上红紫纷纷何足数。"
        ],
        "title": "牡丹坪诗",
        "id": "c6f62a6c-5829-413d-ac8e-7c7b894c0bbb"
    },
    {
        "author": "家铉翁",
        "paragraphs": [
            "江南遗老瀛边客，来时鬓斑今雪白。",
            "几年坐困市井尘，五迁来到诗书宅。",
            "中州典型尚未艾，故家文献宛如昔。",
            "主人盛年兀老苍，古心不为名利役。",
            "昼闲对客无俗谈，夜灯从容须挟册。",
            "有疑必问问必中，讲学定知有源脉。",
            "世人骛外如轮云，君心向道坚金石。",
            "念我南冠久絷维，分我三间明月席。",
            "绨袍厚德更高古，冬有纤纩夏有绤。",
            "我衰拟作菟裘藏，感君推田城西陌。",
            "今年不归明年复不归，病骨嵚𡼭会当化为原上骼。",
            "拟从诸君豫乞石一方，他年埋之冢前三四尺。",
            "上书宋使姓某其名某，下书人是西州之西老逢掖。",
            "平生著书苦不多，可传者见之春秋与周易。"
        ],
        "title": "假馆诗",
        "id": "3b1692e3-6ae6-4470-be21-656b552e544d"
    },
    {
        "author": "家铉翁",
        "paragraphs": [
            "先天而生者道之初，后天而存者道之寿。",
            "人能知道为可贵，斯能与道同其久。",
            "粤从羲黄迄孔孟，大原千古垂不朽。",
            "书以道事万化源，易以明理羣经首。",
            "诗三百所蔽思无邪，礼三千主敬内自守。",
            "我性其性天其天，念兹在兹谨所授。",
            "纷华过眼空中云，绮丽堕前苗之莠。",
            "德人澄心制万变，仁寿天爵我固有。",
            "福惟自求命自作，欲浄理明鉴无垢。",
            "勿贰以二参以三，环堵中间维道囿。",
            "存之又存悟本元，心与道一逢原在左右。",
            "惟兹皇览揆度辰，临阳浸长泰道亨。",
            "为君大书汤盘九字铭，愿君进德日新又新与岁而俱新。"
        ],
        "title": "为景山题",
        "id": "d7ef7866-0b86-4e19-8750-8e35317bd95b"
    },
    {
        "author": "家铉翁",
        "paragraphs": [
            "人人读医经，知尊黄与岐。",
            "杨子读医经，乃以羲文周孔而为归。",
            "易中有妙义，医中之奥与易相表里。",
            "六十四卦字字是心法，八十一篇篇篇具易理。",
            "神圣工巧莫向外边求，洁净精微只此本心是。",
            "君观恒卦字之文，左心右日合而成。",
            "心体湛然绝纤翳，日新又新常惺惺。",
            "要之医经本自易经出，前圣作之后圣述。",
            "子以医心会易心，三部九候中间有太极。"
        ],
        "title": "闻杨和卿在馆中读易不去手赠以诗",
        "id": "c0b12feb-037c-4328-bdee-5bc3c94d2834"
    },
    {
        "author": "家铉翁",
        "paragraphs": [
            "南方共宗鹤山老，北方亦有鹤鸣翁。",
            "鹤山道脉接濂洛，鹤鸣之派应与鹤山同。",
            "九臯清闻犹历耳，谁谓九原不可起。",
            "诜诜高弟今几人，衣钵传来二三子。",
            "遗书定知满筐箱，夜光炜煜照行李。",
            "在阴有鸣须有和，乘轩可贵未可喜。",
            "君不见辽东仙子丁令威，向神清而上刷羽仪。",
            "万人拭目看孤飞，凫鹥纷纷那能随。"
        ],
        "title": "伯成尝受学于河朔前辈鹤鸣翁其学亦宗濂洛赠以诗勉其自拔于流俗",
        "id": "3162776e-4a6a-4bd0-987e-5feb19233dcc"
    },
    {
        "author": "家铉翁",
        "paragraphs": [
            "高阳今日是重阳，与客凭高送一觞。",
            "白首相逢俱老大，黄花随地看芬芳。",
            "故园三径都荒了，目断晴空归路渺。",
            "人生暮景更天涯，眼中愁绪知多少。",
            "寒风萧萧吹我衣，酒阑莫遣帽簷欹。",
            "我歌老圃秋容句，君诵渊明归去辞。",
            "我歌君和日欲夕，我醉君扶君须力。",
            "明年此会还相忆，江东暮云千里隔。"
        ],
        "title": "九日偶成呈彦举",
        "id": "49eb498d-3e15-46f1-a97e-4221418cbe64"
    },
    {
        "author": "家铉翁",
        "paragraphs": [
            "东邻歌呼閙如市，西隣笙箫正鼎沸。",
            "高生择术颇可人，夜阑挑灯说书史。",
            "说出忠臣烈士报国心，四座闻者为堕泪。",
            "闻君年少曾读书，壮大无成乃与优伶俱。",
            "左手执籥右秉翟，念到简兮应嗟吁。",
            "他年了却官中呼，仍作书生挟册归里闾。"
        ],
        "title": "赠谈故人高鹏举",
        "id": "e42a5d83-7944-46a2-97d2-459c7d9d2fa8"
    },
    {
        "author": "家铉翁",
        "paragraphs": [
            "海上有三山，瀛洲居其一。",
            "何年飞来神州赤县东，其上至今犹有神仙宅。",
            "庞眉皓首方瞳翁，乔松羨门乃其匹。",
            "深衣大带儒中仙，不读黄庭读周易。",
            "干元用九独探数之原，九九妙契干策八十一。",
            "万事万物从此始，衍之又衍至于千百亿。",
            "寿翁以金书玉箓长生符，不若寿翁以邵子先天周子一太极。",
            "梅边生意浩无穷，坐阅人间蟠桃几回实。"
        ],
        "title": "赠河间隠者苑君年八十有一",
        "id": "26c355d4-10b1-4cfc-9ab5-cec6f36d4b27"
    },
    {
        "author": "家铉翁",
        "paragraphs": [
            "嗟余仗节五寒暑，岂不欲归迷归路。",
            "天涯获识我辈人，乃是三生林壑侣。",
            "病身不死頼公药，僦屋无人因公户。",
            "萧然一身水上萍，惟公为我北道主。",
            "前晨除书到里门，虽为公喜惜公去。",
            "明朝欲别更悽然，谁为我依有文度。",
            "公身方健供时需，人生富贵在迟暮。",
            "衣锦归来定何年，我帆已落吴松浦。",
            "再见便作来生期，临分哽咽不得语。"
        ],
        "title": "送陈真谷赴邢州幕",
        "id": "3792e43f-9300-4d6b-972b-1d73f40dcde3"
    },
    {
        "author": "家铉翁",
        "paragraphs": [
            "子产存郑校，僖公修泮宫。",
            "彼皆在其位，夫岂难为功。",
            "是邦学政久坠地，过者千百但吁忾。",
            "有美君子逢掖生，无位乃能行其志。",
            "手披荆榛植栋宇，春秋祠事廼有所。",
            "衮章巍巍耀城阙，黉舍煌煌列笾俎。",
            "尔来几及一星周，欲绪前功谁与主。",
            "治中别驾我辈人，惟君复能赞其成。",
            "大厦聿新来众隽，讲席备设招诸生。",
            "众人所迂君所急，胸次抱负谁能识。",
            "后先几年惟一心，兴颓举废多其力。",
            "我来是邦知君久，负荷万钧绰其有。",
            "更从兴学知君深，少觇用世经纶手。",
            "君不见新甫之柏徂徕松，可栋可楹皆在雪霜后。",
            "愿培远业待时需，令名与学千载垂不朽。"
        ],
        "title": "陈子新前后十年叶赞府寮修明学政讲堂成以诗美之",
        "id": "65567621-0573-4957-ad03-41f0bae7082d"
    },
    {
        "author": "家铉翁",
        "paragraphs": [
            "洛阳中州中，长安中州雄。",
            "大山巨泽九土镇，三光五岳淑景通。",
            "君居洛南雅是温石辈，今佐大幕全护咸秦冲。",
            "高怀颇堪陪坐啸，逸气直上干青空。",
            "筹帷暇日频访古，溪山好处须从容。",
            "秦宫汉苑久已成陈迹，寒烟茂树倏忽迷西东。",
            "车邻激壮满汧渭，周雅博大基镐丰。",
            "请君收取入笔砚，可以陶写诗书胸。",
            "由秦而西是为入蜀道，乘兴一登岷峨矗天峯。",
            "我家正住岷峨下，定有乡人故老诹衰踪。",
            "为言仗节瀛海上，齿发衰谢气如虹。"
        ],
        "title": "朱信叔洛阳人往佐长安省幕",
        "id": "74871311-0d0e-43f1-b5a6-fa4b42a5c791"
    },
    {
        "author": "家铉翁",
        "paragraphs": [
            "心以静而虚，眼以动而应。",
            "心如明月悬太空，眼如当户挂清镜。",
            "月光不受微云干，镜光或为尘土暝。",
            "学问之道贵澄源，源之既澄流自正。",
            "但令心体常如月体明，寒风暑暄岂能为我病。",
            "吾友平生读书眼，炯然不与事物竞。",
            "外圜偶被轻埃薄，灵府不摇中自定。",
            "杜门息交踰三旬，强本胜邪在一静。",
            "昨日扶杖过我蜗角庐，共谈壁上先天内外图。",
            "穷探羲孔象中意，不与异说论悬殊。",
            "高谈亹亹竟日暮，睛光滟滟生清矑。",
            "夜归不烦炬火照，入门索观细字书。",
            "晨兴宿雾尽扫却，银海烂烂可以贯碧虚。",
            "神耶天耶孰能诘，心耶眼耶万变同一枢。",
            "里人共传先生有良剂，争持病目求我涤懵瞇。",
            "先生无药亦无方，请将心来为君洗。"
        ],
        "title": "刘文蔚久苦目眚昨日乘凉来过共谈先天图义一夕翳去明现闾里以为异事因诗纪之",
        "id": "873413f1-df12-402d-8938-52c931799841"
    },
    {
        "author": "家铉翁",
        "paragraphs": [
            "世人具眼知多少，见山不知云山好。",
            "斯人背境自观心，识破云山千万层。",
            "须知万物备于我，高下散殊何往而非道。",
            "善观物者观以心，目所未见心已了。",
            "闻君学易多历年，妙处能探造化先。",
            "维艮之背不与事物对，物具一极常与此心会。",
            "君知云山云山亦知君，是之谓行其庭不见其人。"
        ],
        "title": "赠云山逸人刘巨川瞽而谈命",
        "id": "bd1787a8-6184-4bbf-8b93-af2da54d3c08"
    },
    {
        "author": "家铉翁",
        "paragraphs": [
            "逸民古称避世士，不以功名累其意。",
            "有人向彼话穷通，拂衣归来洗其耳。",
            "君字逸民见君心，云胡乃以谈天为己事。",
            "要令世间竞进人，稍知山林巖壑味。",
            "吁嗟逸民莫学商山翁，商山卒为三聘起。",
            "成都卜隠老君平，身处涧槃名声动朝市。",
            "案头周易是本经，未来千载了然在胸次。"
        ],
        "title": "赠谈命王逸民",
        "id": "8fc9f017-8448-4387-9f86-307d703335a7"
    },
    {
        "author": "家铉翁",
        "paragraphs": [
            "易乎易，万古传来惟一易。",
            "羲文之心即是周孔心，问谁要于心外寻脚迹。",
            "画之前，妙处难为言。",
            "画之后，干坤实居万化先。",
            "谁将干坤大父母，下与五十六卦为等伍。",
            "既道先天一字无，云何却以后天混入先天图。",
            "嗟吁平生粗知读周易，只向本本原原认太极。",
            "一易之外更无之，嗟哉何人更以三为七。",
            "欲知玄，问子云。",
            "欲知包，问子平。",
            "欲知筮，当叩焦与京。",
            "要识干坤真面目，请将四圣之经闭户十年读。"
        ],
        "title": "岁暮传易终成长吟书送景山茂实",
        "id": "a10f01db-fae8-4ffc-bff8-e23860b384b0"
    },
    {
        "author": "家铉翁",
        "paragraphs": [
            "我家苕源山深处，万竹森森饱风雨。",
            "一从脚踏黄沙堆，不见此君四寒暑。",
            "夜来有梦到家山，苍筠翠干犹依然。",
            "觉来欲赋不得赋，谁能为我传其天。",
            "东邻萧然岁寒客，寓意于物无留迹。",
            "当年亲识洋州孙，写得寒梢数千尺。",
            "怜我卧疴少佳悰，卷送四壁泠然风。",
            "笔端妙处夺天巧，与我胸中生意俱无穷。",
            "高阳台下见此两奇特，子新之梅舜元竹。",
            "后先俱为洞山来，夜夜白虹贯茅屋。"
        ],
        "title": "谢舜元以墨竹为赠",
        "id": "719a7119-28e9-43e6-8217-01b4cd46f19f"
    },
    {
        "author": "家铉翁",
        "paragraphs": [
            "忆昨中原全盛时，五方贡茶走京师。",
            "建溪头纲最先到，天子特命开经闱。",
            "儒臣讲毕上命坐，瀹茗初试琼瓯甆。",
            "云章昭回耀几席，羣公进谢因进规。",
            "我生也后不及见，耳闻盛事长嗟咨。",
            "十年流落古瀛下，谁谓荼苦甘如饴。",
            "蓬山伟人国俊彦，哀此下土南冠羁。",
            "肯分锡赍贲衰朽，定知眷奖超凡私。",
            "公才雅在严徐右，公学独出河汾师。",
            "穹班近闻长祕府，奎壁分野生光辉。",
            "儒臣见用天下福，讲席宏开太平期。",
            "苍崖赤子望苏息，霖雨八荒舍公而其谁。"
        ],
        "title": "谢刘仲宽惠茶",
        "id": "f0e0a2e0-0ea1-4350-8957-efa319f9a25c"
    },
    {
        "author": "家铉翁",
        "paragraphs": [
            "稽首古旃檀，曾共释迦语。",
            "旃檀释迦面目本来同，真身幻身何事相尔汝。",
            "如人对镜照形像，拱兮揖兮若宾主。",
            "须臾人去镜亦空，尔影我形两无覩。",
            "木人漂流宇宙间，神通妙用归何许。",
            "万人从渠索释迦，求福有时与福遇。",
            "佛如明月行太空，向曙俄然不知处。",
            "痴人竞向波间觅，波间本非月所住。",
            "真邪幻邪两忘言，如来无来亦无去。",
            "君不见佛书九译来中原，妙处乃以无言传。",
            "莫道旃檀有口不解说，非说之说三十二相全。"
        ],
        "title": "为旃檀像赋",
        "id": "3e73f48e-0cac-4848-8fef-4a791836fe8a"
    },
    {
        "author": "家铉翁",
        "paragraphs": [
            "天星之荧荧兮，历几千万年光景常如新。",
            "人心之存存兮，特宇宙一粟粒乃能与天星同其明。",
            "天象此以为象兮，维实理之著见。",
            "人心此以为心兮，乃妙用之流行。",
            "微云去来等妄幻，本体湛虚绝纤尘。",
            "是故善观心者感星而自悟，境与心会不知星之为我我之为星。",
            "嗟尔甘石氏之为学，仰测璇象若尺之有寸寸之有分。",
            "但能以常数而窥陈迹，不能外躔郭而探造化之所以神。",
            "我欲与君陵太虚而步碧落，稽首再拜谒帝庭。",
            "仰瞻天辰上曜之正色，次阅苍龙赤鸟兔龟形。",
            "愿求天光洒我昏浊质，使我自心圜明莹彻，会万象而涵太清。",
            "归来跳出阴阳五行外，初筮再三闭口勿复论。"
        ],
        "title": "见星行赠武春卿",
        "id": "46f2a2c7-f635-4cd1-ad9b-e4febea15750"
    },
    {
        "author": "家铉翁",
        "paragraphs": [
            "汉家中郎年七十，霜鬓垂垂人不识。",
            "冬深破屦踏层冰，暑到露头走赤日。",
            "穷坚老壮本分事，百年未死为形役。",
            "洞天九锁鬰嵯峨，古来相传神仙宅。",
            "我尝结茅天柱前，屐齿苍苔印行迹。",
            "劫火洞然城郭非，清境不坏还如昔。",
            "安期羨门我辈人，圆峤方壶一咫尺。",
            "梦魂几度如相逢，别来已久知相忆。",
            "愿分仙家九转丹，服之身轻生羽翼。",
            "周游八表任去来，跳出阴阳寒暑域。"
        ],
        "title": "寄洞霄道友清溪翁",
        "id": "8b49de81-a02d-4ff0-ab74-0d753a191af4"
    },
    {
        "author": "家铉翁",
        "paragraphs": [
            "山城灯火已萧然，扫巷游人更雪天。",
            "厌听落梅翻永夜，喜看飞絮卜丰年。",
            "狂随戏蝶装罗髻，巧逐纤腰上舞筵。",
            "明日瑶阶对琼树，会须微月与争妍。"
        ],
        "title": "前岁上元与赵任卿寓临安追逐甚乐今年同在建溪任卿先赴郡席小雪忽作且知早筵遂散独坐无聊因得二诗却寄  其一",
        "id": "bc0c7e23-5d2e-4b08-a90d-77737e76c3c7"
    },
    {
        "author": "家铉翁",
        "paragraphs": [
            "沙河红烛暮争然，花市清箫夜彻天。",
            "客舍风光如昨梦，帝城歌酒又经年。",
            "老僧强作琉璃供，上客先逢玳瑁筵。",
            "不许裴郎同夜饮，新粧月底为谁妍。"
        ],
        "title": "前岁上元与赵任卿寓临安追逐甚乐今年同在建溪任卿先赴郡席小雪忽作且知早筵遂散独坐无聊因得二诗却寄  其二",
        "id": "4c6824ca-513e-452a-abc3-6ad38e017082"
    },
    {
        "author": "家铉翁",
        "paragraphs": [
            "满城和气在春台，玉漏沉沉铁锁开。",
            "明月谁知千里共，华灯同照万人来。",
            "市桥未涨丰容柳，江路犹残的皪梅。",
            "欲与先生拼醉赏，未须归去隠蒿莱。"
        ],
        "title": "和唐寿隆上元三首  其一",
        "id": "d3291fa8-46d4-4531-aa7d-049c652e0c33"
    },
    {
        "author": "家铉翁",
        "paragraphs": [
            "明月升天镜上台，灯如莲沼万枝开。",
            "恨无立部歌仍舞，空有游人往更来。",
            "秀如王子登门竹，味胜曹公止渴梅。",
            "已向歌谣挹和气，预知丰岁变污莱。"
        ],
        "title": "和唐寿隆上元三首  其二",
        "id": "9c2c69c0-851d-4ed1-b383-1d332de6c4fb"
    },
    {
        "author": "家铉翁",
        "paragraphs": [
            "几年踪迹远中台，梦想传柑宴斚开。",
            "懒拥牙旗穿市去，纵看玉李堕天来。",
            "从教独照青藜炬，莫使轻吹画角梅。",
            "也有江风浮彩巘，坐令形势卷东莱。"
        ],
        "title": "和唐寿隆上元三首  其三",
        "id": "6f575cf9-cf0c-4363-aaf3-99e4611598ad"
    },
    {
        "author": "家铉翁",
        "paragraphs": [
            "当年初赋柏舟诗，正是中原板荡时。",
            "手挟雏孤历关险，身边鴈影到天涯。",
            "五迁才定霜侵鬓，百岁何曾笑展眉。",
            "为报儿孙须努力，墓前他日要丰碑。"
        ],
        "title": "题渤海高夫人行实",
        "id": "267144d3-a8c2-4642-860d-0ac0d8d1e61c"
    },
    {
        "author": "家铉翁",
        "paragraphs": [
            "五年瀛下寄闲身，耐久交朋喜有君。",
            "竟日坐谈唯在道，有时游戏亦论文。",
            "高风每欲追鹏运，雅志那能混鹜羣。",
            "留得浩然英气在，便将生死付朝曛。"
        ],
        "title": "挽刘文蔚  其一",
        "id": "dc587012-f86b-4a10-b1dc-ab53995ba320"
    },
    {
        "author": "家铉翁",
        "paragraphs": [
            "先天妙义说来多，圣处工夫几切磋。",
            "一点英灵长不昧，平生学力定难磨。",
            "暮春风景堪闻瑟，尘世纷华付掷梭。",
            "闻道南行缘底事，要从濂洛溉余波。"
        ],
        "title": "挽刘文蔚  其二",
        "id": "1d6025c0-cee0-4269-829b-ba3e7836123b"
    },
    {
        "author": "家铉翁",
        "paragraphs": [
            "此地无山喜有台，南瞻北眺两宜哉。",
            "衰翁无事日倾倒，佳客何人时一来。",
            "孤鹤飞鸣知我在，征鸿嘹唳为谁哀。",
            "老来万事如归宿，不为忧愁强把杯。"
        ],
        "title": "九日登瀛台",
        "id": "e72c78e1-86dc-4cb6-8146-d358f5f0a2be"
    },
    {
        "author": "家铉翁",
        "paragraphs": [
            "朔风吹我过瀛州，釜甑生尘转可羞。",
            "聊向春前寻故事，定知食餠记前修。"
        ],
        "title": "西州旧俗每当立春前后以巢菜作餠互相招邀名曰东坡餠顷在燕尝有诗云西州最重眉山餠冬后春前无别羞今度燕山试收拾中间惟欠一元修元修即巢菜之别号盖豌豆菜也东坡故人巢元修尝致其种于黄冈下因得名元修南方有之燕中无此种余来河间再见立春感旧事用前韵  其一",
        "id": "d5f1f690-f8b3-495f-acad-6f861d0d9e1e"
    },
    {
        "author": "家铉翁",
        "paragraphs": [
            "我家自贵东坡餠，不为人间肉食羞。",
            "闻道西山薇蕨长，摘来我可辈元修。"
        ],
        "title": "西州旧俗每当立春前后以巢菜作餠互相招邀名曰东坡餠顷在燕尝有诗云西州最重眉山餠冬后春前无别羞今度燕山试收拾中间惟欠一元修元修即巢菜之别号盖豌豆菜也东坡故人巢元修尝致其种于黄冈下因得名元修南方有之燕中无此种余来河间再见立春感旧事用前韵  其二",
        "id": "755866d5-0fc7-4e7a-9cc9-db8bb907750f"
    },
    {
        "author": "家铉翁",
        "paragraphs": [
            "凄凉如在黄冈下，苦淡从教邻壁羞。",
            "拟向城隅问耕稼，锄犂阙坏不堪修。"
        ],
        "title": "西州旧俗每当立春前后以巢菜作餠互相招邀名曰东坡餠顷在燕尝有诗云西州最重眉山餠冬后春前无别羞今度燕山试收拾中间惟欠一元修元修即巢菜之别号盖豌豆菜也东坡故人巢元修尝致其种于黄冈下因得名元修南方有之燕中无此种余来河间再见立春感旧事用前韵  其三",
        "id": "808d6c62-1a5d-40a4-b6b7-7f4156145ca3"
    },
    {
        "author": "家铉翁",
        "paragraphs": [
            "一任西园雪作堆，阳和已自徧根荄。",
            "春光只在花梢里，更倩君诗为一催。"
        ],
        "title": "春欲暮雪作不已简子新  其一",
        "id": "4affa41e-2b6d-4fba-8e4b-c5c4e936a751"
    },
    {
        "author": "家铉翁",
        "paragraphs": [
            "社后春光正可人，眼中物物露精神。",
            "雪花底事犹飞舞，要与梨花分半春。"
        ],
        "title": "春欲暮雪作不已简子新  其二",
        "id": "16dd61f9-effa-47f9-8d21-877f82d657e7"
    },
    {
        "author": "家铉翁",
        "paragraphs": [
            "乍暖轻寒春正深，晚云犹解作同云。",
            "从教门外雪三尺，认取沂边春十分。"
        ],
        "title": "春欲暮雪作不已简子新  其三",
        "id": "4c22dd19-6cb8-40de-a12e-51a21d3670c7"
    },
    {
        "author": "家铉翁",
        "paragraphs": [
            "庭前草色浑未露，坞外桃花肯破颜。",
            "七十日春闲过了，半分春色尚犹悭。"
        ],
        "title": "春欲暮雪作不已简子新  其四",
        "id": "b8aa4e6f-8947-4af9-8e64-896a0e911313"
    },
    {
        "author": "家铉翁",
        "paragraphs": [
            "和平心事春三月，淡泊生涯水一杯。",
            "老矣只余归梦在，世间万事付心灰。"
        ],
        "title": "春欲暮雪作不已简子新  其五",
        "id": "9616dcab-00d0-4cbb-a766-6acc474f1ef5"
    },
    {
        "author": "家铉翁",
        "paragraphs": [
            "风扫沈阴万象开，断云扶月出阳台。",
            "万人拭目看天眼，蟇蚀何曾蚀得来。"
        ],
        "title": "中秋月蚀邦人鸣钲救月不约而齐中原旧俗犹有存者感而有作  其一",
        "id": "b4e9bc22-5035-441e-85bf-869289612d22"
    },
    {
        "author": "家铉翁",
        "paragraphs": [
            "大化周流不暂停，从来息处见其生。",
            "冰轮万古长如此，本体何曾有晦明。"
        ],
        "title": "中秋月蚀邦人鸣钲救月不约而齐中原旧俗犹有存者感而有作  其二",
        "id": "f67b020a-27e9-4a86-8076-2f04af5f4ff2"
    },
    {
        "author": "家铉翁",
        "paragraphs": [
            "蓓蕾黄花当径开，朣胧佳月出云来。",
            "中秋见菊从前少，端为瀛公诗句催。"
        ],
        "title": "中秋日菊盛开  其一",
        "id": "fd0675a7-be18-40d9-8f68-29b7e4ab3f58"
    },
    {
        "author": "家铉翁",
        "paragraphs": [
            "天宇高寒露欲零，城头月色正亭亭。",
            "诸公定有惊人句，施与波神月下听。"
        ],
        "title": "中秋日菊盛开  其二",
        "id": "e19df813-1750-4f2c-bfda-26ff8aaf64bc"
    },
    {
        "author": "家铉翁",
        "paragraphs": [
            "年年菊占晚秋清，今夕东篱放早英。",
            "月共黄花如有约，花开半夜月偏明。"
        ],
        "title": "中秋日菊盛开  其三",
        "id": "22e7ec91-8745-4909-8c49-9536d6bde403"
    },
    {
        "author": "家铉翁",
        "paragraphs": [
            "瀛海茫茫又晚秋，瀛山漠漠几浮沤。",
            "人间底事登高处，来上元龙百尺楼。"
        ],
        "title": "九日即事雪中见菊  其一",
        "id": "1d68e4e0-920a-4b9a-8971-9736f9049872"
    },
    {
        "author": "家铉翁",
        "paragraphs": [
            "怪得西风吹袂凉，客中又过一重阳。",
            "今年喜见东篱雪，要与黄花共晚香。"
        ],
        "title": "九日即事雪中见菊  其二",
        "id": "c1414749-e560-48be-bbd8-8e850febd7f8"
    },
    {
        "author": "家铉翁",
        "paragraphs": [
            "九月黄花正是时，谁催青女试瑰琦。",
            "冰天雪夜无人问，玉质金相我自知。"
        ],
        "title": "九日即事雪中见菊  其三",
        "id": "0639b196-b287-4d71-b52a-58fec09a5131"
    },
    {
        "author": "家铉翁",
        "paragraphs": [
            "闭门自要身心敛，出户方知天地宽。",
            "晚步中庭人不识，道余痴想白云端。"
        ],
        "title": "晚步",
        "id": "41b33d23-a953-4d6b-8817-13dd28479c58"
    },
    {
        "author": "家铉翁",
        "paragraphs": [
            "今夜鲸川月色明，卧烟虹影正横陈。",
            "市桥得月喧箫鼓，堪羨溪桥觅句人。"
        ],
        "title": "市桥月色",
        "id": "2f616e4d-9170-4c9c-88b2-524dbaf0a876"
    },
    {
        "author": "家铉翁",
        "paragraphs": [
            "道如大路人能见，德有輶伦识者稀。",
            "四望皓然都洁浄，洁中还要辨精微。"
        ],
        "title": "雪中玩易偶成",
        "id": "aab03139-dfcf-44c6-a9ab-2366c4d03625"
    },
    {
        "author": "家铉翁",
        "paragraphs": [
            "何年沧海变桑田，绛阙琼宫尚俨然。",
            "留得瀛州人在境，故应犹有地行仙。"
        ],
        "title": "纪梦  其一",
        "id": "ec13c800-f8a4-4dd7-bb3e-c1c9f608c344"
    },
    {
        "author": "家铉翁",
        "paragraphs": [
            "天风吹我上瑶京，谒帝通明羽卫森。",
            "班退归来清梦觉，红云犹自满衣襟。"
        ],
        "title": "纪梦  其二",
        "id": "5a4a3380-0397-4c4d-b4ad-8100d3e9b1fb"
    },
    {
        "author": "家铉翁",
        "paragraphs": [
            "秋来夜气更清明，月朗窗虚梦不成。",
            "似报云间仙仗过，分明听得步虚声。"
        ],
        "title": "纪梦  其三",
        "id": "29f249e1-e001-4c46-971a-879c67faf296"
    },
    {
        "author": "家铉翁",
        "paragraphs": [
            "海咸河淡都尝遍，荼苦荠甘我自知。",
            "世味曾教千百变，先生舌本只如饴。"
        ],
        "title": "迁居得甘井诗  其一",
        "id": "8d2c390c-cbaf-4594-85be-79515008c367"
    },
    {
        "author": "家铉翁",
        "paragraphs": [
            "真水由来自有源，非河非海性其天。",
            "为君甃饰标三字，唤作城西君子泉。"
        ],
        "title": "迁居得甘井诗  其二",
        "id": "f2697786-cb96-453e-9401-b6d782c42e3f"
    },
    {
        "author": "家铉翁",
        "paragraphs": [
            "千载河间旧典刑，诗书习气至今存。",
            "故家乔木知谁在，五世同居是义门。"
        ],
        "title": "题李氏敬聚堂  其一",
        "id": "39671abf-fce1-45f6-b28e-d6fdf250755f"
    },
    {
        "author": "家铉翁",
        "paragraphs": [
            "辛勤勿坠百年业，闲暇留情一卷书。",
            "要向儒科著声闻，先从讲学下工夫。"
        ],
        "title": "题李氏敬聚堂  其二",
        "id": "5a5ebc75-ffa3-4924-a2b4-13e74680a7fb"
    },
    {
        "author": "家铉翁",
        "paragraphs": [
            "和平遇物斯为美，恻怛存心即是仁。",
            "休怪艺翁太淳质，由来忍字本诸经。"
        ],
        "title": "题李氏敬聚堂  其三",
        "id": "129fcdb3-eefe-4c7e-9df4-4309f1cbc334"
    },
    {
        "author": "家铉翁",
        "paragraphs": [
            "闻君出宰山水县，家教所推民俗淳。",
            "田里定知耕逊畔，市廛安得讼分人。"
        ],
        "title": "题李氏敬聚堂  其四",
        "id": "237919d1-86ad-4fe6-a3ce-4434ccf2c286"
    },
    {
        "author": "家铉翁",
        "paragraphs": [
            "枝叶皆从一本生，源源本本是天伦。",
            "易经著义交相爱，相忍何如相爱亲。"
        ],
        "title": "题李氏敬聚堂  其五",
        "id": "4fd0c569-c638-4c6b-a6b0-7316fe4bfff1"
    },
    {
        "author": "家铉翁",
        "paragraphs": [
            "人言尔祖玉蕴石，传到儿孙蓝出青。",
            "眼底桐枝多秀色，早令授业各专经。"
        ],
        "title": "题李氏敬聚堂  其六",
        "id": "bd2096dc-13c9-402c-a661-691dc202582b"
    },
    {
        "author": "家铉翁",
        "paragraphs": [
            "一矜字十年除得，一信字五年乃成。",
            "我赠君家一敬字，须知受用在平生。"
        ],
        "title": "题李氏敬聚堂  其七",
        "id": "9da92ee6-784f-4ce7-b21a-183c5900dcec"
    },
    {
        "author": "家铉翁",
        "paragraphs": [
            "团栾共坐说无生，家话只堪儿女听。",
            "谁遣老禅来入社，迎门笑语是轰霆。"
        ],
        "title": "题丹见庞居士图  其一",
        "id": "a8fed481-2bac-4a4b-ae62-89e6c73cd06e"
    },
    {
        "author": "家铉翁",
        "paragraphs": [
            "岩前花发四时春，岩下风光日日新。",
            "大化周流常不息，谁能伴汝说无生。"
        ],
        "title": "题丹见庞居士图  其二",
        "id": "a826a605-34be-4c32-b967-ab1cff1b6bc6"
    },
    {
        "author": "家铉翁",
        "paragraphs": [
            "诗翁到处寻诗料，得似渔翁乐意赊。",
            "两上波心两游戏，个中真赏属谁家。"
        ],
        "title": "隠者图  其一",
        "id": "a69fca50-1b44-495a-8cce-d602fff3ab44"
    },
    {
        "author": "家铉翁",
        "paragraphs": [
            "微吟缓策过桥来，天际轻阴日未斜。",
            "指点前村竹深处，更寻钓叟问生涯。"
        ],
        "title": "隠者图  其二",
        "id": "24bc50b7-7494-4a41-9f2a-8e99bc189045"
    },
    {
        "author": "家铉翁",
        "paragraphs": [
            "诗人偏爱渔人乐，渔乐诗情一样奇。",
            "欵乃数声烟雨外，非宫非征自成诗。"
        ],
        "title": "隠者图  其三",
        "id": "737ee97b-7800-4060-882e-4a7296ada23d"
    },
    {
        "author": "家铉翁",
        "paragraphs": [
            "平地何年生怪石，天教隠者作渔隈。",
            "莫言昔日磻溪事，恐被山灵发笑咍。"
        ],
        "title": "隠者图  其四",
        "id": "6274286f-c336-495c-a371-61cb931d6d8c"
    },
    {
        "author": "家铉翁",
        "paragraphs": [
            "寂然不动机已兆，感而遂通机乃神。",
            "一阳昨夜回冰底，生意流行万象春。"
        ],
        "title": "赠隠者忘机  其一",
        "id": "b928f3eb-2e58-4fe4-9eb2-3ae6ebb470f0"
    },
    {
        "author": "家铉翁",
        "paragraphs": [
            "万古周流此一机，何尝丝发涉人为。",
            "不须苦用忘忘意，认取存存不息时。"
        ],
        "title": "赠隠者忘机  其二",
        "id": "a6601e0d-7742-4789-85f0-874e0ea68063"
    },
    {
        "author": "家铉翁",
        "paragraphs": [
            "异教何知平与倾，彼倾却是我之平。",
            "饶渠亲识瞿昙面，未必曾逢太白星。"
        ],
        "title": "赵省斋出示所和天童师偈句亦次其韵  其一",
        "id": "cf28f36d-c9ba-4fe3-8343-43257cfc41ec"
    },
    {
        "author": "家铉翁",
        "paragraphs": [
            "虚空楼阁易欹倾，宝地工夫似掌平。",
            "四圣传来是周易，个中自有定盘星。"
        ],
        "title": "赵省斋出示所和天童师偈句亦次其韵  其二",
        "id": "02e54f1c-cea5-4d76-8d1b-bdf2a529f22b"
    },
    {
        "author": "家铉翁",
        "paragraphs": [
            "邂逅当年盖已倾，重来议论更和平。",
            "何时肆设臯比座，指示五徒衡上星。"
        ],
        "title": "赵省斋出示所和天童师偈句亦次其韵  其三",
        "id": "f86c7ad8-bb6a-45f2-97c1-5ee6570f5edf"
    },
    {
        "author": "家铉翁",
        "paragraphs": [
            "万玉林中惯识君，霜天月夜富精神。",
            "谁将红粉涴颜色，却与夭桃鬭莫春。"
        ],
        "title": "咏红梨花",
        "id": "f6f7355a-84c4-48c4-9e0f-665a95d25ec1"
    },
    {
        "author": "家铉翁",
        "paragraphs": [
            "万红深处一花王，犹带姚家宫样黄。",
            "物物有君还有佐，殿春须属召公棠。"
        ],
        "title": "人有画花中四伦者偶记毗陵旧诗即题其上  其一",
        "id": "d53dd2e5-0dd7-4ac1-81be-01103e9446e3"
    },
    {
        "author": "家铉翁",
        "paragraphs": [
            "扶疎桂树月中生，谁遣人间伴大椿。",
            "桂欲芳时椿正老，等闲相伴八千春。"
        ],
        "title": "人有画花中四伦者偶记毗陵旧诗即题其上  其二",
        "id": "db9bc74f-a7b7-48f8-8c34-1581aae7cf3f"
    },
    {
        "author": "家铉翁",
        "paragraphs": [
            "佩玉垂绅廊庙人，幽花小草岂其伦。",
            "须知四海皆兄弟，淡泊论交处处亲。"
        ],
        "title": "人有画花中四伦者偶记毗陵旧诗即题其上  其三",
        "id": "ae665e67-85dd-44fb-83d5-32c1855b00fa"
    },
    {
        "author": "家铉翁",
        "paragraphs": [
            "夭桃艳杏得春饶，涧草林花品亦殽。",
            "谁似三君丈人行，万山深处自论交。"
        ],
        "title": "人有画花中四伦者偶记毗陵旧诗即题其上  其四",
        "id": "7c531f41-3a69-4230-af3e-66df41b906a2"
    },
    {
        "author": "家铉翁",
        "paragraphs": [
            "曾向钱唐住，闻鹃忆蜀乡。",
            "不知今夕梦，到蜀到钱唐。"
        ],
        "title": "寄江南故人",
        "id": "fd3d9bbb-0fac-4e84-acb3-0dcbf4792a84"
    },
    {
        "author": "家铉翁",
        "paragraphs": [
            "余家乎岷之下兮，有梅萧萧，有竹森森。",
            "今洎乎瀛之野兮，秋草萋萋，黄沙冥冥。",
            "有怀彼美兮在天一垠，梦不可即兮聊因其似而记其真。",
            "真兮似兮，岂墨君笔史之可寻。",
            "皓兮苍兮，吾独想其岁寒之心。"
        ],
        "title": "题梅竹图",
        "id": "31315cfc-ec4d-4b46-8c2f-f27d4a0296c5"
    },
    {
        "author": "家铉翁",
        "paragraphs": [
            "拈花公案且莫道，西来正被拈花恼。",
            "一花开后几花开，微笑不禁成绝倒。",
            "归去来，人未老，掉下从前旧草鞋。",
            "衲被蒙头面壁坐，提起不直一落索。",
            "放下大地无处著，从来被他碍手脚。",
            "为君索火当街烧，布袋依前是弥勒。"
        ],
        "title": "题雪花达摩布衣偈",
        "id": "06cab19e-a45f-46a1-8dfb-5ebcad29b25f"
    },
    {
        "author": "家铉翁",
        "paragraphs": [
            "徽金轸玉七絃存，流水音中政事分。",
            "直自武城曾听后，至今方始得重闻。"
        ],
        "title": "鸣絃斋",
        "id": "7f651fb3-096a-4a9d-adc6-f21eba627998"
    },
    {
        "author": "家铉翁",
        "paragraphs": [
            "阳回冰底见云堆，春意东来梅已知。",
            "待得东城花柳放，早春已是得春迟。"
        ],
        "title": "鲸川八景 东城春早",
        "id": "5f368b53-1182-43fc-aff1-5e5c14d1dc88"
    },
    {
        "author": "家铉翁",
        "paragraphs": [
            "九九中间易道在，天心惟许菊花知。",
            "一年好景君须识，都在西园把菊时。"
        ],
        "title": "鲸川八景 西园秋暮",
        "id": "481aee6a-982d-404a-9d7f-8e431992f588"
    },
    {
        "author": "家铉翁",
        "paragraphs": [
            "华灯万炬照沉渊，移得星辰下九天。",
            "莫言燃犀当日事，川灵今夜亦欢然。"
        ],
        "title": "鲸川八景 冰岸水灯",
        "id": "0554ccc4-3e52-4c15-a27c-31d545968102"
    },
    {
        "author": "家铉翁",
        "paragraphs": [
            "突兀长堤一望问，几人东去复西还。",
            "堤边日日办迎送，风自翩翻柳自闲。"
        ],
        "title": "鲸川八景 沙堤风柳",
        "id": "bfb4cff7-b61e-4592-a495-6dc57211b512"
    },
    {
        "author": "家铉翁",
        "paragraphs": [
            "卢龙久已属神州，谁认歌楼作戍楼。",
            "莫说关头兴废事，江山犹有石郎羞。"
        ],
        "title": "鲸川八景 戍楼残照",
        "id": "ae1f77f2-48a9-47d3-8657-cb23199fed53"
    },
    {
        "author": "家铉翁",
        "paragraphs": [
            "去棹来帆一聚尘，个中那复有诗情。",
            "晚来应是卢仝过，留得茶烟一抹横。"
        ],
        "title": "鲸川八景 客船晚烟",
        "id": "94002bca-f5e9-4af9-8e3a-c65dfbaa0234"
    },
    {
        "author": "家铉翁",
        "paragraphs": [
            "赢得荷风伴晚凉，夜阑急雨到陂塘。",
            "茅簷似减三分暑，鼻观俄然失却香。"
        ],
        "title": "鲸川八景 莲塘雨声",
        "id": "518f61c5-2d9c-4fdc-add9-c8654375a475"
    },
    {
        "author": "家铉翁",
        "paragraphs": [
            "屋角东边十仞台，龙蟠虎踞亦奇哉。",
            "四时长是几案物，九日仍烦杖屦来。",
            "乐事无穷谁共管，孤云在望我堪哀。",
            "梦随鸿鹄南飞去，岑下长号酹一杯。"
        ],
        "title": "九日登瀛台和昔人韵二首",
        "id": "cd052124-ba76-4d75-8bbd-4f48f46286f7"
    },
    {
        "author": "家铉翁",
        "paragraphs": [
            "溪上石人何往矣，山中石佛是其畴。",
            "若教石佛能谈妙，应有石人来点头。"
        ],
        "title": "寂照石佛",
        "id": "a77ff013-6668-4408-be31-0490e4b39a21"
    },
    {
        "author": "赵与訔",
        "paragraphs": [
            "夜宿半塘寺，惟闻塔上铃。",
            "老僧行道影，童子颂经声。",
            "竹密风犹劲，窗幽月愈明。",
            "瓦炉香断处，一榻洒然清。"
        ],
        "title": "宿半塘寺",
        "id": "7be78ee0-85aa-455a-af6b-a4c21a4fec04"
    },
    {
        "author": "吴釿",
        "paragraphs": [
            "阮籍摩挲青眼旧，邹阳感慨白头新。"
        ],
        "title": "句",
        "id": "f25ae5f6-bbd7-4d3d-b69c-dd8af3ba3760"
    },
    {
        "author": "邓希恕",
        "paragraphs": [
            "乘云不到玉皇家，巖上仙桃几度花。",
            "今日喜偕三益友，看来丹灶炼黄芽。"
        ],
        "title": "游道巖观  其一",
        "id": "1f995404-ad10-4134-af03-46406b229be3"
    },
    {
        "author": "邓希恕",
        "paragraphs": [
            "石敲新火煮云腴，细讲濂溪太极图。",
            "此去不知千载后，有人来讲此图无。"
        ],
        "title": "游道巖观  其二",
        "id": "fc209c83-f71e-4943-8a20-a4981d3dc863"
    },
    {
        "author": "邓希恕",
        "paragraphs": [
            "龟鹤与羣同寿隽，貂蝉相映半时贤。"
        ],
        "title": "句",
        "id": "edc69b98-87e2-49f4-bc38-0f6cc9a0e6b8"
    },
    {
        "author": "徐铨孙",
        "paragraphs": [
            "山水因人胜，穷搜喜得君。",
            "石根瞿令字，亭背次山文。",
            "湍激堪临渴，松阴可避曛。",
            "相望余一舍，猛□杖□云。"
        ],
        "title": "汎沅湘闚九疑寄题江华杜□杳重建寒亭",
        "id": "f474c70f-f927-4796-9fe7-d6d03b348721"
    },
    {
        "author": "危骖",
        "paragraphs": [
            "今代平塘老，前身靖节翁。",
            "直心行杲日，清德照寒空。",
            "乐道箪瓢外，归真躯壳中。",
            "政应高扁墓，百世使闻风。"
        ],
        "title": "挽故知容州朝请陶公章二首  其一",
        "id": "0b4a7ce2-e7fe-4683-a7d0-ea690a3d7225"
    },
    {
        "author": "危骖",
        "paragraphs": [
            "巴陵三载掾，太半并棠阴。",
            "仆守濂溪训，公推靖献心。",
            "迨更深夜箦，茹纳惜时金。",
            "引领西山路，天风泪满襟。"
        ],
        "title": "挽故知容州朝请陶公章二首  其二",
        "id": "1ef4ac23-9c48-45e9-96a8-53f6cd6022c1"
    },
    {
        "author": "曾颖茂",
        "paragraphs": [
            "异席宾阶愧上西，喜观微俗顿风移。",
            "一堂酬酢古冠屦，千里循良世鼎彝。",
            "诗继绍兴贤守句，教明直讲太平仪。",
            "辽辽旷典今重举，从此愚夫可与知。"
        ],
        "title": "乡饮酒倡和诗",
        "id": "e0994e2a-ee69-4e77-badf-7b4f705419dc"
    },
    {
        "author": "陈僴",
        "paragraphs": [
            "骊山举燧因褒姒，蜀道蒙尘为太真。",
            "能遣明妃嫁夷狄，画工原是汉忠臣。"
        ],
        "title": "读明妃引",
        "id": "3d49eff6-523b-4cdb-987d-da4360571d23"
    },
    {
        "author": "杜汪",
        "paragraphs": [
            "规广前贤迹，相期幸有君。",
            "搜奇辱佳句，纪实待高文。",
            "古木风长悄，阴崖日易曛。",
            "何时陪胜赏，举手上霄云。"
        ],
        "title": "□韵呈徐□勘□□□",
        "id": "819d6043-3ae1-46e8-9ae5-66016f394760"
    },
    {
        "author": "杜汪",
        "paragraphs": [
            "湖南清绝地，长夏想为情。",
            "六月风日冷，炎天冰雪生。",
            "蓬莱如可到，心迹喜双清。",
            "去郭轩楹敞，幽居不用名。"
        ],
        "title": "集杜工部句咏寒亭",
        "id": "ff023867-6ed2-46b4-a4bc-d5803576cc3b"
    },
    {
        "author": "杜汪",
        "paragraphs": [
            "作尉穷谷僻，官高何足论。",
            "温温有风味，忆昔李公存。"
        ],
        "title": "集工部句题暖谷",
        "id": "87dcbd1c-7298-4baf-9e8b-fac3b333702c"
    },
    {
        "author": "贾似道",
        "paragraphs": [
            "新虫调理要相当，残暑盆窝须近凉。",
            "渐到秋深畏风冷，不宜频浴恐防伤。",
            "养时盆罐须宽阔，下食依时要审详。",
            "水食调匀蛩必旺，看时切莫对阳光。",
            "水时并尽方堪鬭，不可伤饥患饱忙。",
            "盆内土须蚯蚓粪，相宜盖为按阴阳。",
            "如此宿虫无姤色，仍将宿水换新浆。",
            "假如草叶供虫啮，齿软仍知牙更僵。",
            "过笼窝罐安排固，行动提携总不妨。",
            "酒后切忌将来看，壮气冲伤走跳狂。",
            "误放橘橙充食物，食之虫腹反为殃。",
            "安顿必须清净处，油烟熏损不刚强。",
            "过期未鬭频频看，仍复收拾用意藏。",
            "倘或打食口齿谩，必须医损按前方。",
            "不察强弱当场鬭，必是遭输笑不良。",
            "盖盆谨慎休留隙，免使奔逃意下慌。",
            "看取调养依斯谱，虫体无伤齿更刚。",
            "堪怜一种清幽物，岁岁三秋声韵长。"
        ],
        "title": "促织歌",
        "id": "76ad3f40-4180-415c-9ad9-562e689cf385"
    },
    {
        "author": "贾似道",
        "paragraphs": [
            "钳象蜈蚣钳，嘴象狮子嘴。",
            "头象蜻蜓头，腿象蚱蜢腿。",
            "颜色要相当，毛张栻斯为美。"
        ],
        "title": "论形",
        "id": "e62ef982-2c10-49a1-a19a-3d7559775be1"
    },
    {
        "author": "贾似道",
        "paragraphs": [
            "大头圆结菢，脑搭浅无多。",
            "丝路根根透，光明亮不摩。"
        ],
        "title": "论头  其一",
        "id": "18d9d4db-6d22-4eab-8d98-1678611ed5f6"
    },
    {
        "author": "贾似道",
        "paragraphs": [
            "昏小脑搭重，路粗半节儿。",
            "棠梨三角额，此等不须题。"
        ],
        "title": "论头  其二",
        "id": "d0171103-0145-4bef-8483-f8f0433cbbee"
    },
    {
        "author": "贾似道",
        "paragraphs": [
            "五色诸虫脸，锄弯注地长。",
            "再如锅底黑，此物号强良。"
        ],
        "title": "论脸  其一",
        "id": "c6d5a41c-c1e9-4013-894c-f6d5c62866f3"
    },
    {
        "author": "贾似道",
        "paragraphs": [
            "酒醉猫儿脸，花花白路纹。",
            "此般生像者，弃物不须论。"
        ],
        "title": "论脸  其二",
        "id": "a3252048-6944-4d6a-889e-9c73c2d16b71"
    },
    {
        "author": "贾似道",
        "paragraphs": [
            "项似蜻蜓样，毛丁又起班。",
            "更兼形色正，打遍世无双。"
        ],
        "title": "论项  其一",
        "id": "8235733c-2c57-4d46-9946-76c115afba5a"
    },
    {
        "author": "贾似道",
        "paragraphs": [
            "紧隘花班项，无毛黑漆光。",
            "纵有完颜勇，终须受祸殃。"
        ],
        "title": "论项  其二",
        "id": "bc5e5fe0-b691-4b03-89d4-dad5beb5d3f3"
    },
    {
        "author": "贾似道",
        "paragraphs": [
            "青项堆青钿，白毛根闪青。",
            "朱砂火盆底，桃皮等类形。",
            "白腐冬瓜大，宽臊垒起星。",
            "毛丁有肐𦞂，入手不当轻。"
        ],
        "title": "论项  其三",
        "id": "e6d02d8f-bd66-4c43-865b-9740da95cc43"
    },
    {
        "author": "贾似道",
        "paragraphs": [
            "鳖小更短促，无毛一片光。",
            "这般生像者，不养又何妨。"
        ],
        "title": "论项  其四",
        "id": "dce9ebc8-7ea6-4a2a-ba80-bdf14f4c2f3d"
    },
    {
        "author": "贾似道",
        "paragraphs": [
            "紫翅青金翅，木翅与油单。",
            "黑色全如墨，梅花两瓣攒。",
            "松阔偕长短，蓑衣得更难。",
            "遮身不见节，薄绉另相看。"
        ],
        "title": "论翅  其一",
        "id": "dc8075f7-096c-4545-9318-3e5e5eb8b22c"
    },
    {
        "author": "贾似道",
        "paragraphs": [
            "膏药积不绉，松短阔长同。",
            "金紫须长翅，其余只在中。"
        ],
        "title": "论翅  其二",
        "id": "c0f310a8-8271-4940-b31d-c8144d090b33"
    },
    {
        "author": "贾似道",
        "paragraphs": [
            "大腿圆长健，小脚粗铁线。",
            "班白黄色真，此名金不换。"
        ],
        "title": "论腿  其一",
        "id": "d6f72a02-13ff-4227-95ef-14033102220e"
    },
    {
        "author": "贾似道",
        "paragraphs": [
            "短鳖兼穷细，屁勋青黑同。",
            "只好留墙壁，何须问主公。"
        ],
        "title": "论腿  其二",
        "id": "067bafe0-6216-44ac-a924-d6e1a48d63f3"
    },
    {
        "author": "贾似道",
        "paragraphs": [
            "紫黑苍黄肉，青白胜鹅梨。",
            "黑青肉亦白，淡黄白亦宜。"
        ],
        "title": "论肉  其一",
        "id": "54dd5de5-fcc3-4ff5-bff5-0183bf3c999b"
    },
    {
        "author": "贾似道",
        "paragraphs": [
            "肉色欠纯正，腰上多红铃。",
            "月头红白间，百战不能赢。"
        ],
        "title": "论肉  其二",
        "id": "46c4e08b-f729-4e04-a095-93c8103eb237"
    },
    {
        "author": "贾似道",
        "paragraphs": [
            "貌若蝴蜂腿脚纤，细腰项紧两头尖。",
            "遍身黄色金纹理，百口之中一口钳。"
        ],
        "title": "论蝴蜂形",
        "id": "caddb63b-6494-406e-96da-cc998146136f"
    },
    {
        "author": "贾似道",
        "paragraphs": [
            "蝼蝈之形最难相，牙长腿短头尖亮。",
            "尾豁过肩三二分，正是雌头拖肚样。"
        ],
        "title": "论蝼蝈形",
        "id": "db8c4f52-02b2-424a-a9e0-a16e84c1d238"
    },
    {
        "author": "贾似道",
        "paragraphs": [
            "身材局促似蜘蛛，且喜牙长六足铺。",
            "羽翼不长肩盖尽，等闲觅得夜明珠。"
        ],
        "title": "论蜘蛛形",
        "id": "01168891-819d-471c-9967-d680609865f2"
    },
    {
        "author": "贾似道",
        "paragraphs": [
            "首短身长何足用，羽翅好是航船𦨴。",
            "若还六足尽尖长，此是螳螂最堪用。"
        ],
        "title": "论螳螂形  其一",
        "id": "d58febc3-91af-480f-8179-bebe56f64ca3"
    },
    {
        "author": "贾似道",
        "paragraphs": [
            "身狭牙尖大肚皮，脚前乔立仰头窥。",
            "此蛩不问青黄色，鬭到深秋必定输。"
        ],
        "title": "论螳螂形  其二",
        "id": "aa8df72e-86ea-44fe-ba6f-aa9ade2d1e21"
    },
    {
        "author": "贾似道",
        "paragraphs": [
            "头大肩尖腿脚长，秀钉模样最难当。",
            "侧生身分高而厚，鬭到秋深赢满场。"
        ],
        "title": "论蚱蜢形",
        "id": "efe5a3e3-9404-41dd-a2b8-35b9fca225f2"
    },
    {
        "author": "贾似道",
        "paragraphs": [
            "尖翅名呼是玉蜂，千中难遇实难逢。",
            "如君遇著须不避，不比寻常是毒虫。"
        ],
        "title": "论玉蜂形",
        "id": "b7ab9c5a-4722-482d-b906-ab68cc7bd9f4"
    },
    {
        "author": "贾似道",
        "paragraphs": [
            "身如枣核两头尖，左右观来是块砖。",
            "往来千遍无辞口，一秋咬败万千千。"
        ],
        "title": "论枣核形",
        "id": "8da3b578-a658-4786-8ca0-2137d1cce643"
    },
    {
        "author": "贾似道",
        "paragraphs": [
            "头尖项细肚皮拖，白翅生来满背铺。",
            "腿脚不长身懒拥，当头金线叫喽囉。"
        ],
        "title": "论灶鸡形",
        "id": "bba54edb-d136-4056-a4aa-2b24ebbc7a62"
    },
    {
        "author": "贾似道",
        "paragraphs": [
            "易名宽翅号蟑螂，翅阔头尖牙用长。",
            "身要匾摊脚要细，只许英雄三二番。"
        ],
        "title": "论蟑螂形",
        "id": "72aa8546-14cf-4cee-8eff-a61e15477cf3"
    },
    {
        "author": "贾似道",
        "paragraphs": [
            "头尖肚大象蝴蜂，两翅含开腿脚穷。",
            "此虫只好无钱鬭，当真必害主人翁。"
        ],
        "title": "论蝴蜂形",
        "id": "49acabcb-b5ee-42de-9d35-fef45b574b8e"
    },
    {
        "author": "贾似道",
        "paragraphs": [
            "龟形虾脊不宜红，腿脚俱长力不庸。",
            "色黑体肥毛白项，金丝金线绝伦虫。"
        ],
        "title": "论虾脊龟形",
        "id": "3e0bab36-8727-4608-8f1c-89c1a992bd6d"
    },
    {
        "author": "贾似道",
        "paragraphs": [
            "头如蚕嘴肚如琴，两翅啾啾叫不鸣。",
            "识者若逢此促织，这般号作大将军。"
        ],
        "title": "论龟鹤形",
        "id": "3cc6497e-11c1-4733-bbd4-339ee2dd3e8f"
    },
    {
        "author": "贾似道",
        "paragraphs": [
            "头粗项阔肚低拖，翼翅生来半背铺。",
            "脚腿壮肥身巨𪢬，当头起线叫如锣。"
        ],
        "title": "论土狗形",
        "id": "09d574b1-3a1c-4f00-ab79-8629ea9c212b"
    },
    {
        "author": "贾似道",
        "paragraphs": [
            "尖翅名呼是土蜂，紫黄色者实难逢。",
            "这般色样如君得，不比常虫是毒虫。"
        ],
        "title": "论土蜂形",
        "id": "d59eb89e-fb22-4c7b-9252-f0730e0cb8ad"
    },
    {
        "author": "贾似道",
        "paragraphs": [
            "身如枣核两头尖，仔细观来却是舡。",
            "交锋便见强中口，咬退诸虫不敢前。"
        ],
        "title": "论枣核形",
        "id": "1a3bfef1-01b8-4b30-801c-f6762987edb4"
    },
    {
        "author": "贾似道",
        "paragraphs": [
            "蛩身弓起如蟹踞，不拘五色或麻头。",
            "任人观看则不怕，此是名虫何处求。"
        ],
        "title": "论蟹踞形",
        "id": "fe0e6acd-cb4c-4529-93d9-c58f76efd78b"
    },
    {
        "author": "贾似道",
        "paragraphs": [
            "龟背虾青不宜红，腿脚俱长鬭不慵。",
            "色黑貌凡非物类，金丝透顶绝伦虫。"
        ],
        "title": "论虾青形",
        "id": "4644c054-d48e-4a28-9070-34f946ae04dc"
    },
    {
        "author": "贾似道",
        "paragraphs": [
            "眼如椒子遍身红，腿脚如霜须尾同。",
            "若逢敌手君休怕，数番咬死又成功。"
        ],
        "title": "论真红色",
        "id": "37c07012-d7c1-4263-9dd8-199644894f28"
    },
    {
        "author": "贾似道",
        "paragraphs": [
            "青金头象菩提子，头上毛青靛染成。",
            "若还钳得芝蔴白，请君鬭尽莫疑生。"
        ],
        "title": "论真青色",
        "id": "dfbb3f4d-d610-435b-b1f2-940a1d1b65c4"
    },
    {
        "author": "贾似道",
        "paragraphs": [
            "翅金肉白顶红麻，项糁毛青腿少瑕。",
            "更有一双牙似墨，这般相貌最为佳。"
        ],
        "title": "论真黄色",
        "id": "9b713276-d93d-4f83-bcda-5ea4b7878766"
    },
    {
        "author": "贾似道",
        "paragraphs": [
            "黑者须当头似漆，仔细看来无别色。",
            "于中牙肚白如银，到作将军为第一。"
        ],
        "title": "论真黑色",
        "id": "5237b0ab-1cb1-4225-a26c-fbaa088ed376"
    },
    {
        "author": "贾似道",
        "paragraphs": [
            "白头白项翅如银，上手观来一似冰。",
            "枣红牙齿如针利，总无骨肉似将军。"
        ],
        "title": "论真白色",
        "id": "949ca8e1-6f61-4005-b5f8-0c886315cfd1"
    },
    {
        "author": "贾似道",
        "paragraphs": [
            "紫者须当要色浓，更兼肋腿与身同。",
            "头雌腰阔阴阳翅，赢尽埸中独请功。"
        ],
        "title": "论真紫色",
        "id": "3273a0cd-a74f-4316-98d5-5b9ce4e94227"
    },
    {
        "author": "贾似道",
        "paragraphs": [
            "水红须尾水红衣，白肚团员模样奇。",
            "班点一些浑不染，傍人号作杜公儿。"
        ],
        "title": "论水红色",
        "id": "8e2dc804-6edf-41d5-898b-1f5154735ca0"
    },
    {
        "author": "贾似道",
        "paragraphs": [
            "颜色深沉似污泥，紫头青项尽相宜。",
            "齿长腹肚兼华白，鬭到秋深花带归。"
        ],
        "title": "论深青色",
        "id": "0c4f9f0f-fe1f-43e2-abef-d5c070264149"
    },
    {
        "author": "贾似道",
        "paragraphs": [
            "头紫葡萄项掺青，正身厚阔似鸦明。",
            "壳纹淡薄轻银翅，鬭著交锋速便赢。"
        ],
        "title": "论淡青色",
        "id": "bb928266-47da-4575-b9d7-7eebd062789f"
    },
    {
        "author": "贾似道",
        "paragraphs": [
            "紫头青项背如龟，青不青兮紫不绯。",
            "仔细看来茄子色，更兼腿大最为奇。"
        ],
        "title": "论紫青色",
        "id": "f8e56169-f019-42d6-b603-e0625c95072c"
    },
    {
        "author": "贾似道",
        "paragraphs": [
            "颜色深沉不好看，灰头灰项不新鲜。",
            "只因翅皱长牙齿，鬭相凶顽必抢前。"
        ],
        "title": "论灰青色",
        "id": "62d634fb-4cba-42a4-a498-6a0b4d6ddd54"
    },
    {
        "author": "贾似道",
        "paragraphs": [
            "肉白红头项掺青，头粗脚壮齿如针。",
            "这般虫子非容易，九遍交锋十次赢。"
        ],
        "title": "论淡黄色",
        "id": "b45b35f3-b900-46a0-b495-99ae2097ad22"
    },
    {
        "author": "贾似道",
        "paragraphs": [
            "赤色却如河蟹色，麻头秀项极难得。",
            "枣红牙齿尽相宜，只恐项光头又黑。"
        ],
        "title": "论河蟹色",
        "id": "a0aff8a0-78cb-4e6f-8b63-6dbd815ffb23"
    },
    {
        "author": "贾似道",
        "paragraphs": [
            "有等名为虾壳青，比似青来翅不金。",
            "不问牙钳白不白，须看项上带毛丁。"
        ],
        "title": "论虾青色",
        "id": "6352a2b2-689a-4a2a-9b63-3a267e2583b2"
    },
    {
        "author": "贾似道",
        "paragraphs": [
            "黑头青项翅油丹，腿脚牙长似雪霜。",
            "相貌这般无觅处，鬭时绝胜岂寻常。"
        ],
        "title": "论油丹色",
        "id": "b9426150-aba7-4397-8ec9-8d4dae6a1efa"
    },
    {
        "author": "贾似道",
        "paragraphs": [
            "黑色明如黑漆光，白牙绣项皂罗裳。",
            "肚皮腿脚皆如玉，内相将军不可当。"
        ],
        "title": "论乌鸦色",
        "id": "7a87a3a9-cb38-4e02-80a5-920432f96b3a"
    },
    {
        "author": "贾似道",
        "paragraphs": [
            "掺青皱翅紫麻头，肚白身肥牙似钩。",
            "毛项花牙长腿脚，鬬鸡生相鬭三秋。"
        ],
        "title": "青麻头",
        "id": "a05a5d0b-86da-458a-ad90-67a8640a9c0b"
    },
    {
        "author": "贾似道",
        "paragraphs": [
            "线项麻头纹理明，蜻蜓头翅项浑青。",
            "侧生身分高而厚，鬭著交锋速便赢。"
        ],
        "title": "真青麻头",
        "id": "bfc5dc7a-870e-4885-9ea2-758d42431ba2"
    },
    {
        "author": "贾似道",
        "paragraphs": [
            "黄色辉光耀似金，枣红牙齿利如针。",
            "更有葡萄毛肉体，日交三度也还赢。"
        ],
        "title": "白麻头",
        "id": "473cc91c-bd59-49e5-b08c-04b69ce826bd"
    },
    {
        "author": "贾似道",
        "paragraphs": [
            "紫头银线项青毛，银牙白脚绝伦高。",
            "可柰秋风消索处，自然勇力不相饶。"
        ],
        "title": "白牙青",
        "id": "91a81208-e998-436f-9dca-5d557b7f3fd5"
    },
    {
        "author": "贾似道",
        "paragraphs": [
            "头项焦黄身黑粗，更兼腿大及臀拖。",
            "若还牙齿尖而厚，日鬭数番也不多。"
        ],
        "title": "拖肚黄",
        "id": "3ed0a9ab-2a0e-4415-a374-a416e9b34244"
    },
    {
        "author": "贾似道",
        "paragraphs": [
            "红如血点项朱砂，入手观来一朵花。",
            "一朝二广交锋胜，到底终须不恋家。"
        ],
        "title": "红头",
        "id": "7dc8a83f-f285-4a3a-aeb7-cbb47e90f8e6"
    },
    {
        "author": "贾似道",
        "paragraphs": [
            "青色头如菩提子，项上毛青靛染成。",
            "牙铃更得芝麻白，任君尽鬭足欢情。"
        ],
        "title": "真青",
        "id": "c6bfe763-7d14-4441-a4d1-9f9b7d9bb80e"
    },
    {
        "author": "贾似道",
        "paragraphs": [
            "琥珀头尖项紫青，翅如苏叶肉还青。",
            "天生一付牙红紫，交锋一口立黄金。"
        ],
        "title": "紫青",
        "id": "15f8b4bf-ebac-4b7c-9a18-6154302e8c9b"
    },
    {
        "author": "贾似道",
        "paragraphs": [
            "淡青生来牙要红，头麻项阔翅玲珑。",
            "更生肉肚如雪白，赢尽秋虫独奏功。"
        ],
        "title": "淡青",
        "id": "834276e8-96ee-44fc-aa28-41b3abff1284"
    },
    {
        "author": "贾似道",
        "paragraphs": [
            "黑者须当黑似漆，仔细看来无别色。",
            "更兼牙肚白如银，名号将军为第一。"
        ],
        "title": "黑青",
        "id": "d91f3fad-513a-421e-a89f-d8505688a74a"
    },
    {
        "author": "贾似道",
        "paragraphs": [
            "麻头青项翅如金，肉腿生来白似银。",
            "钳更细长苏木色，此虫名号是虾青。"
        ],
        "title": "虾青",
        "id": "2848c6be-a874-49bc-99da-bfa036556d21"
    },
    {
        "author": "贾似道",
        "paragraphs": [
            "此虫名称湖蟹青，腿脚班黄翅不金。",
            "不看牙钳红与白，须观项上有毛丁。"
        ],
        "title": "蟹青",
        "id": "b26042b6-8b2d-4229-9904-ffa283829669"
    },
    {
        "author": "贾似道",
        "paragraphs": [
            "麻头青项有毛丁，翅绉肉白腿脚长。",
            "更生一付牙钳黑，三秋得胜喜非常。"
        ],
        "title": "青麻",
        "id": "510a61b7-23d8-44bf-881d-2ca277f817d9"
    },
    {
        "author": "贾似道",
        "paragraphs": [
            "麻头青项翅如金，肉腿如同银打成。",
            "牙钳更生如漆黑，赢尽诸人匣内金。"
        ],
        "title": "青金翅",
        "id": "fa7db261-4c6d-401c-b9c8-6d827a871fd7"
    },
    {
        "author": "贾似道",
        "paragraphs": [
            "天生金色遍身黄，肉腿如同金箔装。",
            "更生一付乌牙齿，敌尽诸虫不可当。"
        ],
        "title": "真黄",
        "id": "105ed267-e23c-4abc-8ea0-5fec9d505a7e"
    },
    {
        "author": "贾似道",
        "paragraphs": [
            "头似珊瑚项班红，翅如金箔肉带黄。",
            "腿脚𪢬长如玉色，秋虫见了自慌张。"
        ],
        "title": "红黄",
        "id": "2e838763-3a81-4274-9d78-c1c58021a78d"
    },
    {
        "author": "贾似道",
        "paragraphs": [
            "头似樱珠项似金，肉脚如同金裹成。",
            "牙钳不问何颜色，诸虫咬著便昏沉。"
        ],
        "title": "紫黄",
        "id": "cbaf0366-1fb4-4fa0-9626-b6102a65a4a6"
    },
    {
        "author": "贾似道",
        "paragraphs": [
            "黄者生来金箔黄，腿脚班黄腰𪢬长。",
            "若生一付乌牙齿，三秋饶大莫商量。"
        ],
        "title": "深黄",
        "id": "d54174e7-f072-423f-95bb-65fa22951e06"
    },
    {
        "author": "贾似道",
        "paragraphs": [
            "淡黄生来腿脚白，三样头尖如琥珀。",
            "初秋鬭间最迷痴，末后逢强绝口敌。"
        ],
        "title": "淡黄",
        "id": "70723034-73cd-4773-9580-fbe31345af32"
    },
    {
        "author": "贾似道",
        "paragraphs": [
            "麻头黄项翅铺金，腿脚班黄肉蜜色。",
            "牙钳若是黑如灰，敌尽场中为第一。"
        ],
        "title": "狗蝇黄",
        "id": "663a8c3b-0261-4bbb-9301-bad037961b70"
    },
    {
        "author": "贾似道",
        "paragraphs": [
            "紫者如同著紫袍，头浓刚性项如毛。",
            "钳更细长如血色，独占场中第一豪。"
        ],
        "title": "真紫",
        "id": "094c4b29-b1d8-4c01-a421-f1ef3bfdc0e9"
    },
    {
        "author": "贾似道",
        "paragraphs": [
            "红头紫勇敌刚强，项赤红班腿𪢬长。",
            "翅紫牙湾如桑剪，此虫名号促织王。"
        ],
        "title": "红头紫",
        "id": "87567c84-52a2-4aec-a658-b04b3de5de45"
    },
    {
        "author": "贾似道",
        "paragraphs": [
            "眼如椒核遍身红，尾项如朱腿亦同。",
            "若逢敌手君休怕，数番咬死又成功。"
        ],
        "title": "纯红",
        "id": "5c91326a-bdea-4088-ad95-f314d76e5228"
    },
    {
        "author": "贾似道",
        "paragraphs": [
            "紫者当头要紫浓，更兼翅脇与身同。",
            "头红项阔阴阳翅，赢尽场中有大功。"
        ],
        "title": "深紫",
        "id": "c0e22f9e-8237-420b-987b-b3b9d4743682"
    },
    {
        "author": "贾似道",
        "paragraphs": [
            "黑紫生来似茄皮，腿脚兼黄赤肚皮。",
            "钳若生来紫黑色，早秋赢到雪花飞。"
        ],
        "title": "黑紫",
        "id": "00e6879f-e8b3-4ff0-8e18-08e9697be800"
    },
    {
        "author": "贾似道",
        "paragraphs": [
            "名为淡紫遍身明，项如青靛齿紫红。",
            "头上三尖腰要阔，战得场中不敢逢。"
        ],
        "title": "淡紫",
        "id": "f7dc82a1-48e1-4ddd-bafb-afbf6528e2b7"
    },
    {
        "author": "贾似道",
        "paragraphs": [
            "头麻项路透金丝，项毛翅绉腿班狸。",
            "四脚兼黄肉带赤，秋虫见影不相持。"
        ],
        "title": "紫麻",
        "id": "f9ac41be-49ee-4b66-abd3-fa2b8b814613"
    },
    {
        "author": "贾似道",
        "paragraphs": [
            "紫头青项翅如金，腿脚兼黄肉带蜜。",
            "必须生有紫黑钳，咬杀秋虫人失色。"
        ],
        "title": "紫金翅",
        "id": "1621817d-b96f-49c7-af3c-4672923cb064"
    },
    {
        "author": "贾似道",
        "paragraphs": [
            "白头白项白丝攒，翅似铺银肉似霜。",
            "乌牙黑脸肚如粉，此物正是促织王。"
        ],
        "title": "纯白",
        "id": "7a94bf04-d6c9-49b2-aaed-2ab241f70cea"
    },
    {
        "author": "贾似道",
        "paragraphs": [
            "白头白项翅铺银，入手观来却似冰。",
            "此虫异众称奇白，总无颜色是将军。"
        ],
        "title": "淡白",
        "id": "faea9dad-6b84-4653-b63e-4c5e76cb702d"
    },
    {
        "author": "贾似道",
        "paragraphs": [
            "麻头白面白如银，细丝透顶根根明。",
            "更加青项长肥腿，战鬭之时必定赢。"
        ],
        "title": "白麻头",
        "id": "82f0aeb6-a0b6-4650-91d2-84e079f72842"
    },
    {
        "author": "贾似道",
        "paragraphs": [
            "乌青生来似定墨，腿脚班狸肉带黑。",
            "钳若细长似血红，合战交锋如霹雳。"
        ],
        "title": "乌青",
        "id": "e7fc47f4-7d7e-4573-a1c0-7f025ff467c6"
    },
    {
        "author": "贾似道",
        "paragraphs": [
            "乌麻头路透银丝，项阔毛班肉带黑。",
            "更若翅乌牙钳赤，得遇此虫真有益。"
        ],
        "title": "乌麻",
        "id": "eb427370-762a-4abb-8adf-c1bb37f09c18"
    },
    {
        "author": "贾似道",
        "paragraphs": [
            "乌头青项翅金黄，腿脚班狸肉带苍。",
            "牙钳更生乌紫色，诸虫见了岂能当。"
        ],
        "title": "乌头金翅",
        "id": "da5e8a0e-590d-41a4-9001-4796cebf5d4e"
    },
    {
        "author": "贾似道",
        "paragraphs": [
            "红麻秉性敌刚强，赤项红班脚𪢬长。",
            "翅紫牙湾如桑剪，诸虫交口便难当。"
        ],
        "title": "红麻头",
        "id": "af3dad1e-728a-4a0d-adf9-2765e679c3ae"
    },
    {
        "author": "贾似道",
        "paragraphs": [
            "麻头黄项翅金色，腿脚班黄肉带蜜。",
            "牙钳若是炭样乌，鬭胜叫鸣闻四壁。"
        ],
        "title": "黄麻头",
        "id": "d1d8366e-e3cb-4c29-80f0-d9b23d675fbe"
    },
    {
        "author": "贾似道",
        "paragraphs": [
            "麻头项上透金丝，项毛翅绉腿班貍。",
            "脚亦微黄肉带赤，秋虫见了怎支持。"
        ],
        "title": "紫麻头",
        "id": "8b06e161-8db7-4a99-9de9-a16018ccee8e"
    },
    {
        "author": "贾似道",
        "paragraphs": [
            "乌麻头路透银丝，项阔毛臊肉带梨。",
            "更若翅乌牙钳赤，得遇此虫真是奇。"
        ],
        "title": "乌麻头",
        "id": "4669753c-6ac9-4ca1-b7ee-890386c4cac3"
    },
    {
        "author": "贾似道",
        "paragraphs": [
            "翅宽翅急最为低，识者当场便敢欺。",
            "生得两边如鸟翅，名传天下锦蓑衣。"
        ],
        "title": "锦蓑衣",
        "id": "967bf0eb-8652-4d34-afd9-0a8c351f0ed3"
    },
    {
        "author": "贾似道",
        "paragraphs": [
            "黑牙黑面不堪收，此等虫儿莫去求。",
            "若得面肥头脚大，杜家名号玉锄头。"
        ],
        "title": "玉锄头",
        "id": "8aa3576b-036b-4159-a015-4c446e1fd61f"
    },
    {
        "author": "贾似道",
        "paragraphs": [
            "十个红铃九个败，脱却红铃休赌赛。",
            "红铃若得满腰生，常胜号为金束带。"
        ],
        "title": "金束带",
        "id": "0788cb23-36ee-4ade-8252-d30eba3dfc5a"
    },
    {
        "author": "贾似道",
        "paragraphs": [
            "中秋齐膂最为英，头项宽舒翅皱文。",
            "敦厚牙长兼脚大，金风才动不堪闻。"
        ],
        "title": "齐膂翅",
        "id": "f9cd980f-a78d-4c38-874f-42d17f7af1da"
    },
    {
        "author": "贾似道",
        "paragraphs": [
            "翅似梅花口似刀，番来覆去咬千交。",
            "总然赢得他每者，只好看盆无二遭。"
        ],
        "title": "梅花翅  其一",
        "id": "1b60de74-68ec-4d63-b84a-8c6b13e19679"
    },
    {
        "author": "贾似道",
        "paragraphs": [
            "翅似梅花蜘蛛形，身上如同梅花片。",
            "如此之虫亦怪哉，满场鬭胜真堪羨。"
        ],
        "title": "梅花翅  其二",
        "id": "dd82d0e4-e26b-4f92-9227-384dfea000b8"
    },
    {
        "author": "贾似道",
        "paragraphs": [
            "壳翅琵琶不用青，若还紫色也相应。",
            "要知鬭处关张勇，头小牙长体似金。"
        ],
        "title": "琵琶翅  其一",
        "id": "e73bc760-c497-4fcf-b0c7-a3a8c2405bc4"
    },
    {
        "author": "贾似道",
        "paragraphs": [
            "琵琶项上带销金，又看须长六足明。",
            "若是黑青全没用，腿长肉厚满场赢。"
        ],
        "title": "琵琶翅  其二",
        "id": "e16b4550-0568-4af8-9eff-b36d6dd00d15"
    },
    {
        "author": "贾似道",
        "paragraphs": [
            "哂哂连叫两三声，此虫便是灶鸡形。",
            "玉腿白牙赢到底，黄牙项细是输名。"
        ],
        "title": "琵琶翅  其三",
        "id": "9638baed-52f1-4c9a-b977-4645a8ae2d45"
    },
    {
        "author": "贾似道",
        "paragraphs": [
            "长衣须养青金翅，腿脚玲珑尾要齐。",
            "总然口似青锋剑，只宜口快不宜迟。"
        ],
        "title": "长衣",
        "id": "79862cd5-0d5d-44ea-987c-719fd23106b0"
    },
    {
        "author": "贾似道",
        "paragraphs": [
            "黑头红项背身跎，更兼大腿及捶拖。",
            "牙齿赤红如钳样，连赢数阵不为多。"
        ],
        "title": "噉色头",
        "id": "db9adfcf-9167-4f2b-a36e-4087d1aa40cb"
    },
    {
        "author": "贾似道",
        "paragraphs": [
            "黄头青项销金翅，二色俱全便为最。",
            "若还三件一齐生，鬭到秋深绝无对。"
        ],
        "title": "青黄二色  其一",
        "id": "c76620aa-2be4-4102-b882-7db721b0d436"
    },
    {
        "author": "贾似道",
        "paragraphs": [
            "青黄二色翅项明，此等生来何处寻。",
            "初秋鬭到深秋后，百度交锋百度赢。"
        ],
        "title": "青黄二色  其二",
        "id": "c354ac4c-d45c-4c81-b845-a29c3d5eec8d"
    },
    {
        "author": "贾似道",
        "paragraphs": [
            "头圆腿壮遍身黄，翅滑如油肉带苍。",
            "牙钳一对如红色，此物虫中是霸王。"
        ],
        "title": "油纸灯  其一",
        "id": "43fd3212-1946-4ec7-9612-e5a97e755a2d"
    },
    {
        "author": "贾似道",
        "paragraphs": [
            "头混腿脚一身黄，翅滑牙红促织王。",
            "易名叫做油莉挞，赌花管取满头装。"
        ],
        "title": "油纸灯  其二",
        "id": "e310aeb8-6b08-4b6a-aa73-ef643a9200bd"
    },
    {
        "author": "贾似道",
        "paragraphs": [
            "此虫生来两个牙，一红一白实堪夸。",
            "不拘五色麻头者，一见诸虫不怕他。"
        ],
        "title": "阴阳牙",
        "id": "b2a60734-7443-41f7-a934-26d1128c6827"
    },
    {
        "author": "贾似道",
        "paragraphs": [
            "紫头青项有毛长，金翅生来肉带苍。",
            "两腿圆长班白色，红牙一对没人当。"
        ],
        "title": "真三段",
        "id": "fd911247-c22b-4818-9940-8c198ff91a48"
    },
    {
        "author": "贾似道",
        "paragraphs": [
            "麻头青项白毛丁，金翅绉绉肉带青。",
            "腿脚班黄牙似炭，当场健战众皆惊。"
        ],
        "title": "草三段  其一",
        "id": "05b56cb0-8a33-4ee8-b5f3-c35d24e25108"
    },
    {
        "author": "贾似道",
        "paragraphs": [
            "满头白粉紫葡萄，并无纹理项青毛。",
            "更兼淡薄轻银翅，三段之名亦似高。"
        ],
        "title": "草三段  其二",
        "id": "c74020a3-c00b-4d83-bd39-15511af6007a"
    },
    {
        "author": "贾似道",
        "paragraphs": [
            "麻头青项翅销金，体白牙长六足明。",
            "更有异常腰背阔，蜀川三段锦花名。"
        ],
        "title": "三段锦",
        "id": "886a4058-62b4-466b-b8e8-3531b60293dd"
    },
    {
        "author": "贾似道",
        "paragraphs": [
            "须无尾短最堪伤，虫大终须不是强。",
            "两尾腿长还倒插，闻名尽说两头鎗。"
        ],
        "title": "两头鎗",
        "id": "00a4be2c-bcb8-487e-8c54-af0c526df82f"
    },
    {
        "author": "贾似道",
        "paragraphs": [
            "小能敌大果然强，虫小赢多必是良。",
            "累胜上肩魁大者，这般虫小也非常。"
        ],
        "title": "绣花针",
        "id": "099649e2-677c-4ddc-a3bf-28595a35897e"
    },
    {
        "author": "贾似道",
        "paragraphs": [
            "红头虽然似花枝，早秋虽胜未为奇。",
            "再来得胜亦不可，胜少输多何必疑。"
        ],
        "title": "红头额",
        "id": "27025b10-9f30-46f9-9ede-a887b509fd1b"
    },
    {
        "author": "贾似道",
        "paragraphs": [
            "虫名月额及红铃，来往交锋暂或赢。",
            "纵然得胜终难久，赢得钱来不可行。"
        ],
        "title": "红铃月头额",
        "id": "e80c049c-2f2d-45a6-b3ca-c4dd2755f20f"
    },
    {
        "author": "贾似道",
        "paragraphs": [
            "香师红额共{月肩}铃，只好三番两次赢。",
            "卸却红铃难保久，总然赢得也无情。"
        ],
        "title": "香师{月肩}铃",
        "id": "f1a7520c-db22-4025-8ba1-738b5ac9397a"
    },
    {
        "author": "贾似道",
        "paragraphs": [
            "线额空纹彩更良，月头堪惜不久长。",
            "应是腿寒终不耐，柰何脚小便寻常。"
        ],
        "title": "月头线额",
        "id": "579923bc-0499-4ccf-8aae-6405ba7f63b7"
    },
    {
        "author": "贾似道",
        "paragraphs": [
            "红肩红脇不为奇，连连赢得也防虞。",
            "今铃落了终难复，无情去鬭却成灰。"
        ],
        "title": "红铃  其一",
        "id": "8b826f05-99f4-4515-ac68-93cc8527c68c"
    },
    {
        "author": "贾似道",
        "paragraphs": [
            "红肩红肋及红铃，止有三场两次赢。",
            "脱下红铃休要鬭，总然赢得也无名。"
        ],
        "title": "红铃  其二",
        "id": "06be288c-a406-4fe3-b2ad-83b4f4b419b4"
    },
    {
        "author": "贾似道",
        "paragraphs": [
            "阔翅之虫识亦难，臀长匾薄也应凡。",
            "要知才貌青黄色，头小牙长两腿班。"
        ],
        "title": "阔翅",
        "id": "49241e41-4d66-4e89-a299-985fbfd1e9e7"
    },
    {
        "author": "贾似道",
        "paragraphs": [
            "独脚全凭绰菆功，助帮其拐可成功。",
            "切须休要饶他大，两腿俱全力不同。"
        ],
        "title": "独脚",
        "id": "2aa32fde-5ad6-4c1f-a9f9-65ad688bd1b7"
    },
    {
        "author": "贾似道",
        "paragraphs": [
            "不问青黄赤白黑，不拘大小与残疾。",
            "秃须秃尾小无爪，此物见之不足惜。"
        ],
        "title": "残疾",
        "id": "2f985917-53a5-404b-9fd1-57f1ba7d718a"
    },
    {
        "author": "贾似道",
        "paragraphs": [
            "定知黑白全无用，须信青黄不可欺。",
            "若是狭长终有失，身形厚阔最迷痴。"
        ],
        "title": "呆物  其一",
        "id": "52fb9524-edf7-49bd-8cae-f273247487eb"
    },
    {
        "author": "贾似道",
        "paragraphs": [
            "头昏项紧有何奇，腿脚花班黑肚皮。",
            "翅上更有膏药积，只好将来去喂鸡。"
        ],
        "title": "呆物  其二",
        "id": "e85a65e5-8791-4dfa-a2fe-3df74098a7a0"
    },
    {
        "author": "贾似道",
        "paragraphs": [
            "飞虫能鬭体轻盈，拔翅成疮鬭负疼。",
            "可用剪刀裁内翅，自然百战百番赢。"
        ],
        "title": "呆物  其三",
        "id": "da4a9fbe-cb8c-4258-8035-524fb3422bea"
    },
    {
        "author": "贾似道",
        "paragraphs": [
            "促织鬭时人要主，贪财饶大虫辛苦。",
            "总然赢得已著伤，当场必悮下锋主。"
        ],
        "title": "促织论赋",
        "id": "2bdf7917-e64f-4ecb-bc0f-d86d22234772"
    },
    {
        "author": "贾似道",
        "paragraphs": [
            "盆须用古不须新，盆热天炎色要昏。",
            "养过重阳九月九，旧盆不用换新盆。"
        ],
        "title": "养法十二条  其一",
        "id": "f6ec1e31-255a-42f3-9edb-3bc2a8280284"
    },
    {
        "author": "贾似道",
        "paragraphs": [
            "养到天寒霜降时，附子煎汤冷浴伊。",
            "常把盆中围得密，此时方用水窝儿。"
        ],
        "title": "养法十二条  其二",
        "id": "a6608f1b-f664-4202-841d-89b62e6185e9"
    },
    {
        "author": "贾似道",
        "paragraphs": [
            "下食须当过日中，若还不准是场空。",
            "水清无要如冰冷，须要安些蜀地铜。"
        ],
        "title": "养法十二条  其三",
        "id": "c1751151-3c2f-4c88-a723-521c48837b4e"
    },
    {
        "author": "贾似道",
        "paragraphs": [
            "喂食还须只一件，莫信傍人教你换。",
            "鸡荳菱肉尽非宜，不及朝朝黄米饭。"
        ],
        "title": "养法十二条  其四",
        "id": "029a7bae-6477-4bf1-a797-9ec88bec5c5c"
    },
    {
        "author": "贾似道",
        "paragraphs": [
            "呼雌之法与君知，不贴之时便换雌。",
            "一个不贴又一个，若还呼久太非宜。"
        ],
        "title": "配合  其一",
        "id": "a4d476ce-43a8-4e8b-b10c-eae07de3792b"
    },
    {
        "author": "贾似道",
        "paragraphs": [
            "蛩声不发莫添双，呼叫连绵情性狂。",
            "三尾黑头须是小，剪须去爪正相当。"
        ],
        "title": "配合  其二",
        "id": "75fac202-446a-441e-890e-c61b9ee6e789"
    },
    {
        "author": "贾似道",
        "paragraphs": [
            "硫黄橘气最难当，煎药须教莫近傍。",
            "顿处常教遮得暗，切须休露太阳光。"
        ],
        "title": "禁忌",
        "id": "3ff0e17b-7145-49ff-af6e-a8f56ba8760e"
    },
    {
        "author": "贾似道",
        "paragraphs": [
            "虫腹怀胎号产魔，落胎全仗水虾婆。",
            "切须养办心休急，鬭者之时败者多。"
        ],
        "title": "养胎",
        "id": "0a222ba6-80b5-4c12-ad22-72cba18a10d3"
    },
    {
        "author": "贾似道",
        "paragraphs": [
            "喂食三尾时时铃，免使虫儿咬失伤。",
            "常将三尾频频浴，解使呼雌有彩光。"
        ],
        "title": "浴雌",
        "id": "3e24a55b-c273-4469-8c2f-acfd803fb4b8"
    },
    {
        "author": "贾似道",
        "paragraphs": [
            "朝晨出宿看虫形，须交提出鬭盆听。",
            "撚聒叫声观喜怒，蛩喜如同虎啸声。"
        ],
        "title": "防微",
        "id": "bb45f749-ad60-4c0e-88d4-d9230e39d617"
    },
    {
        "author": "贾似道",
        "paragraphs": [
            "要知促织与苍雏，秘诀分明在两须。",
            "贴齿老黄生日久，悬牙如玉离泥初。",
            "头高必定无心鬭，埋首人称老野狐。",
            "有此秘方劳记取，十场罕有一场输。"
        ],
        "title": "辨虫老嫩",
        "id": "59eb8480-88be-4180-ae78-57d7f5f5f3ab"
    },
    {
        "author": "贾似道",
        "paragraphs": [
            "积食不化甚堪嗟，水畔红虫是可佳。",
            "研细任君分两处，喂毕鬭胜是谁家。"
        ],
        "title": "积食不消化诀",
        "id": "9eba261e-9681-497f-87c6-6d52dd5b65d4"
    },
    {
        "author": "贾似道",
        "paragraphs": [
            "比头比项比身材，若大分毫便拆开。",
            "尾短更兼须又秃，强将他鬭不担财。"
        ],
        "title": "鬬法八条其一",
        "id": "292ff116-f259-4a26-9540-1a6d534d7611"
    },
    {
        "author": "贾似道",
        "paragraphs": [
            "左右不离常夹撁，临鬭之时多少变。",
            "他若回身撁捍遮，踢着之时必伤面。"
        ],
        "title": "其二防敌",
        "id": "9e2908ba-a7e3-46f2-9bc7-0d5f882816a0"
    },
    {
        "author": "贾似道",
        "paragraphs": [
            "撁头要长捍要直，落撁不要如弩力。",
            "撁头急落栅儿中，便是青天遭霹雳。",
            "把撁犹如人把舵，舵若横时舟受祸。",
            "撁头须取白露前，好撁就中金宝货。"
        ],
        "title": "其三择撁",
        "id": "b1cf9d40-c43c-4c7c-adc4-37519b172da9"
    },
    {
        "author": "贾似道",
        "paragraphs": [
            "五日方容鬭一场，若还频鬭损牙关。",
            "虫儿不食因何事，蛟损牙关服食难。"
        ],
        "title": "其四接力",
        "id": "5f11cda6-7a7b-42f7-ab62-972433aed8f1"
    },
    {
        "author": "贾似道",
        "paragraphs": [
            "荡胲无后芡，不食又延笼。",
            "啮牙并炼齿，终须落下锋。"
        ],
        "title": "其五六不鬬法",
        "id": "7c103077-85fc-4192-bfda-fcba2e07aad4"
    },
    {
        "author": "贾似道",
        "paragraphs": [
            "他若无情休要鬭，分鬭开时向面点。",
            "你若频撚必酸牙，焰头过了形多变。"
        ],
        "title": "其六审势",
        "id": "364afd8a-fa1b-46b3-ae18-682d7892a59b"
    },
    {
        "author": "贾似道",
        "paragraphs": [
            "雄师百战百番赢，不可交他出阵频。",
            "身弱难禁生力对，一时托大悮虫身。"
        ],
        "title": "其七惜才",
        "id": "304ae9d3-7619-4149-9dd6-6e6ac099c47e"
    },
    {
        "author": "贾似道",
        "paragraphs": [
            "此番不比寻常败，饱食泥盆待一旬。",
            "临日带饥将出鬭，依然还做上将军。"
        ],
        "title": "其八鬬败",
        "id": "a8a99021-6383-4037-a4d3-91bdec0cc05a"
    },
    {
        "author": "贾似道",
        "paragraphs": [
            "蛩吟三尾莫添双，呼叫连绵怕性狂。",
            "三尾黑头须用小，尖头独脚始相当。",
            "喂交三尾时常饱，免致虫吟悮损伤。",
            "更将三尾频频浴，解使雌雄有彩光。"
        ],
        "title": "用三尾贴法歌",
        "id": "c6576e88-80e2-4ed7-85fa-3934fa2376e5"
    },
    {
        "author": "贾似道",
        "paragraphs": [
            "莫言促织正奇能，养者须当耐性情。",
            "只宜漫鬭无疎失，不可忙忙去鬭频。",
            "交锋一口停三日，大鬭须还隔一旬。",
            "不依此法随心好，撞了齐肩必定倾。"
        ],
        "title": "总言  其一",
        "id": "d430267e-07c3-4784-b1c1-b31029eb5b0f"
    },
    {
        "author": "贾似道",
        "paragraphs": [
            "其中奥妙细谈推，依此之中必作魁。",
            "三分之中晓得一，常常得胜带花回。"
        ],
        "title": "总言  其二",
        "id": "38f89b11-058d-44a9-9e94-797f72ebf1b1"
    },
    {
        "author": "贾似道",
        "paragraphs": [
            "虫性分悲喜，世人难得知。",
            "嚼牙能鬭口，鼓翅得赢时。",
            "须识蝇头撁，傍危则自知。",
            "总然虫禁齿，如病遇良医。"
        ],
        "title": "总言  其三",
        "id": "451abef2-deb7-4a5f-9a55-87cd65913c72"
    },
    {
        "author": "贾似道",
        "paragraphs": [
            "玉绳低转过南楼，人在冰壶夜色幽。",
            "湛湛露华凉似洗，啾啾蛩韵巧如讴。",
            "絮叨高下恣情诉，断续悠扬不肯休。",
            "叫彻五更寻隠处，自封门户共雌俦。"
        ],
        "title": "题促织  其一",
        "id": "ab8f3f82-592c-4e16-858a-5179bb8d3c79"
    },
    {
        "author": "贾似道",
        "paragraphs": [
            "玉罐金笼喂养频，王孙珍爱日相亲。",
            "争雄肯负东君意，决胜宁辞一芥身。",
            "鼓翼有声如唱凯，洗□□□□生嗔。",
            "大哉天地生群物，羨尔区区志不伦。"
        ],
        "title": "题促织  其二",
        "id": "c6631833-550d-4c28-a1fe-a5bd2b6593b1"
    },
    {
        "author": "贾似道",
        "paragraphs": [
            "朔风吹雨正尘埃，忽见江梅驿使来。",
            "忆著家山石桥畔，一枝冷落为谁开。"
        ],
        "title": "梅花  其一",
        "id": "983d3ead-4ff2-46d2-8812-893ab0cd28a0"
    },
    {
        "author": "贾似道",
        "paragraphs": [
            "山北山南雪半消，村村店店酒旗招。",
            "春风过处人行少，一树疏花傍小桥。"
        ],
        "title": "梅花  其二",
        "id": "08474082-afd7-499a-91cc-d4d44f88fa72"
    },
    {
        "author": "贾似道",
        "paragraphs": [
            "尘外冰姿世外心，宜晴宜雨更宜阴。",
            "收回疏影月初坠，约住寒香雪正深。"
        ],
        "title": "梅花  其三",
        "id": "512a070c-4e42-4cec-b91e-635c48c82f82"
    },
    {
        "author": "贾似道",
        "paragraphs": [
            "又是扬州芍药时，花应笑我赋归迟。",
            "满堂留得春如画，对酒何妨鬓似丝。",
            "玉立黄尘那可到，锦围红蜡最相宜。",
            "买山若就当移种，此际谁能杖履随。"
        ],
        "title": "芍药  其一",
        "id": "13ea3890-b19d-4f1e-b4d9-731d7294225d"
    },
    {
        "author": "贾似道",
        "paragraphs": [
            "温温玉立绿阴中，不犯芳菲逐万红。",
            "折尽长淮多暇日，簪联四座足春风。",
            "应如庆历梅花瑞，况有昌黎属句工。",
            "问得君王乞身去，移根栽傍曲栏东。"
        ],
        "title": "芍药  其二",
        "id": "f825f84f-a890-4270-aa77-e7dbde16c1f1"
    },
    {
        "author": "贾似道",
        "paragraphs": [
            "上了甘泉三捷书，长淮万里一尘无。",
            "清和时节如春在，红药精神与昔殊。",
            "丛玉生香歌可谱，围金有客瑞重图。",
            "公堂且尽今朝醉，已问君王乞鉴湖。"
        ],
        "title": "芍药  其三",
        "id": "4b0061e1-e55f-4bdd-8e8e-db84e27cad67"
    },
    {
        "author": "贾似道",
        "paragraphs": [
            "寂寂蕃厘观里花，伊谁封殖得名嘉。",
            "应知天下无他本，惟有扬州是尔家。",
            "种雪春温团影密，攒冰香重压枝斜。",
            "倚阑莫问荣枯事，付与东风管物华。"
        ],
        "title": "琼花",
        "id": "a91bcae2-3f59-4a10-bd00-532eb1da2e93"
    },
    {
        "author": "贾似道",
        "paragraphs": [
            "草木起寒色，望来秋更清。",
            "舟横遥夜月，风度隔城更。",
            "避俗心虽在，休官疏未行。",
            "空惭旧吟侣，有句续唐声。"
        ],
        "title": "草",
        "id": "ea7e54e0-f94a-4c47-902b-1e5d8a82175e"
    },
    {
        "author": "贾似道",
        "paragraphs": [
            "十里高松树，松边屋数间。",
            "客同终夜话，心是一般闲。",
            "灯色难禁雨，秋声不离山。",
            "明朝分手后，俗事不相关。"
        ],
        "title": "天竺通元庵分韵得闲字",
        "id": "57a43e65-aa71-4e59-bd59-cf22bef3e5be"
    },
    {
        "author": "贾似道",
        "paragraphs": [
            "城中得此观，不用远寻幽。",
            "松影半坛月，竹色一帘秋。"
        ],
        "title": "松",
        "id": "beba4806-1988-4832-b1e7-93e116456b68"
    },
    {
        "author": "贾似道",
        "paragraphs": [
            "松阴半坛日，竹声一槛秋。",
            "每番看鹤过，疑似有仙游。"
        ],
        "title": "竹",
        "id": "74df6096-402a-473f-a4cb-bfdbe5d1fb97"
    },
    {
        "author": "贾似道",
        "paragraphs": [
            "燕子楼边柳色新，画眉人去镜生尘。",
            "来年羞结空牀梦，闲拨琵琶过一春。"
        ],
        "title": "杨柳",
        "id": "2f38fd2c-600a-4070-b578-6e91205891fd"
    },
    {
        "author": "贾似道",
        "paragraphs": [
            "古路行终日，僧房出翠微。",
            "瀑为煎茗水，云是坐禅衣。",
            "尊者难相遇，游人又独归。",
            "一猿桥外急，却是不忘机。"
        ],
        "title": "天台石桥",
        "id": "75ef7187-d6fc-4a5b-bd1f-eefe1ab3850c"
    },
    {
        "author": "贾似道",
        "paragraphs": [
            "罢官归旧宅，山水得频过。",
            "息影隄边树，清心湖面波。",
            "劳无功可纪，顽有命相磨。",
            "见说连朝雨，田家正翦禾。"
        ],
        "title": "归葛岭旧居",
        "id": "fe70222b-dddb-4aaa-b279-eb45aa558444"
    },
    {
        "author": "贾似道",
        "paragraphs": [
            "君恩犹使居湖曲，年未为高奈病何。",
            "做却潞公官职了，较来谢事不争多。"
        ],
        "title": "咸淳三年生日口号",
        "id": "02da824e-ed08-4546-8ac4-6f241b5e3ffb"
    },
    {
        "author": "贾似道",
        "paragraphs": [
            "半是楼台换却村，几回独立更销魂。",
            "断隄野水梅花宅，千古春风月一痕。"
        ],
        "title": "孤山",
        "id": "8e87c92b-bb99-4ec3-bf34-108eda47c043"
    },
    {
        "author": "贾似道",
        "paragraphs": [
            "梅花和靖宅，此处住来清。",
            "肯以诗为事，终于世有名。",
            "山空丹鹤老，湖浄白鸥明。",
            "时亦扶筇出，何曾踏帝城。"
        ],
        "title": "赠孤山周道士",
        "id": "c8619a06-566a-4174-aa43-d5a2f403b863"
    },
    {
        "author": "贾似道",
        "paragraphs": [
            "灵山一别几经春，今日重来喜见君。",
            "佛法一肩担荷却，黄鹤楼前第一尊。"
        ],
        "title": "崇恩演福禅寺偈",
        "id": "82d487d6-099b-4b36-be4f-2f9c4330348f"
    },
    {
        "author": "贾似道",
        "paragraphs": [
            "山北山南雪半消，村村店店酒旗招。",
            "春风过处人行少，一树疏花傍小桥。"
        ],
        "title": "天竺山行",
        "id": "410e81fc-5102-4788-8b7a-0ac65e53ada7"
    },
    {
        "author": "贾似道",
        "paragraphs": [
            "数家烟火深村里，几处牛羊落日中。",
            "客久不归心事远，梧桐叶叶是秋风。"
        ],
        "title": "于潜道中",
        "id": "6fe65023-7476-45b2-8f40-986b5f0762ee"
    },
    {
        "author": "贾似道",
        "paragraphs": [
            "西风落叶路漫漫，衣袂微生旦暮寒。",
            "只隔片云家便到，远山移入梦中看。"
        ],
        "title": "昌化道中",
        "id": "bfc4698d-5434-4f8e-8eac-62402cb19475"
    },
    {
        "author": "贾似道",
        "paragraphs": [
            "江湖相隔久，不料宿京城。",
            "终夜同谈笑，对牀如弟兄。",
            "溼萤飞复落，残烛灭还明。",
            "此去仍多事，重期未必成。"
        ],
        "title": "与友人会宿城中",
        "id": "3b0959e2-a795-43ba-be7d-01b788ca6367"
    },
    {
        "author": "贾似道",
        "paragraphs": [
            "腊前又放玉园林，一片花飞一片心。",
            "瀌奕端由人所召，燮调多愧病难任。",
            "干坤浩浩无偏处，田野穰穰更自今。",
            "但得诸贤成此乐，擢舟我欲去山阴。"
        ],
        "title": "咸淳庚午冬大雪遗安抚潜侍郎  其一",
        "id": "9975e063-5ea2-466d-b3b3-cd533f5f3fbc"
    },
    {
        "author": "贾似道",
        "paragraphs": [
            "玉立堂堂君子林，由来彦圣好于心。",
            "时和定是占书岁，贤居奚须更难任。",
            "上瑞以人夸自昔，太平有象适当今。",
            "莫令一片花飞却，留取春光到绿荫。"
        ],
        "title": "咸淳庚午冬大雪遗安抚潜侍郎  其二",
        "id": "10a780e5-7048-4986-8c85-bb53bc00ca6b"
    },
    {
        "author": "贾似道",
        "paragraphs": [
            "穷年枯坐似禅林，为喜祥霙写我心。",
            "归去来兮怀靖节，不能者止愧周任。",
            "西园佳话从知旧，东国诸贤复见今。",
            "满斛明珠逾美瑞，定应摹刻徧碑荫。"
        ],
        "title": "咸淳庚午冬大雪遗安抚潜侍郎  其三",
        "id": "4ec1be60-8bb8-4c7d-b0e0-a544c92dc0ee"
    },
    {
        "author": "贾似道",
        "paragraphs": [
            "寒食家家插柳枝，留春春亦不多时。",
            "人生有酒须当醉，青冢儿孙几个悲。"
        ],
        "title": "甲戌寒食",
        "id": "3e60a9a0-d586-4cf6-8c17-ce7adee219cd"
    },
    {
        "author": "贾似道",
        "paragraphs": [
            "一年一番听，无事亦低眉。",
            "催得人归去，由来自不知。",
            "春山穿翠霭，月树滴燕脂。",
            "遗恨因亡国，流传似可疑。"
        ],
        "title": "杜鹃",
        "id": "dce6341a-c50b-4d7d-a238-1a11edb666ea"
    },
    {
        "author": "贾似道",
        "paragraphs": [
            "浦浦风来趁藕花。"
        ],
        "title": "句  其一",
        "id": "d784b84b-9a26-46dc-839b-178889603bf8"
    },
    {
        "author": "贾似道",
        "paragraphs": [
            "轻袂杨花落，遥装燕子随。"
        ],
        "title": "句  其二",
        "id": "f50a25a2-bbc4-4426-a1cb-486f55f54e39"
    },
    {
        "author": "贾似道",
        "paragraphs": [
            "飞花落絮满长安，饮尽离杯度渺漫。"
        ],
        "title": "句  其三",
        "id": "b09b31e2-ad18-41cd-9c3c-d001936bd496"
    },
    {
        "author": "贾似道",
        "paragraphs": [
            "稻花香满路，菰叶乱苍洲。"
        ],
        "title": "句  其四",
        "id": "f58fd62a-391b-4224-a888-6599403c7311"
    },
    {
        "author": "贾似道",
        "paragraphs": [
            "梅花见处多留句，谏草藏来定得名。"
        ],
        "title": "句  其五",
        "id": "af5b7d01-6c73-468e-9825-266503f3bcb2"
    },
    {
        "author": "太学生",
        "paragraphs": [
            "昨夜江头长碧波，满船都载相公醝。",
            "虽知要作调羹用，未必调羹用许多。"
        ],
        "title": "刺贾似道",
        "id": "758c350c-0bcc-4cd2-a6d2-8c5395aeb06d"
    },
    {
        "author": "理宗朝士人",
        "paragraphs": [
            "三分天下二分亡，犹把山川寸寸量。",
            "纵使一丘添一亩，也应不似旧封疆。"
        ],
        "title": "嘲贾似道",
        "id": "92ca36c2-751e-4363-a393-7d87e07c3d7e"
    },
    {
        "author": "丁开",
        "paragraphs": [
            "日者今何及，天乎有不平。",
            "功高人共嫉，事定我当烹。",
            "父老俱呜咽，天王本圣明。",
            "不愁罹党祸，携泪向孤城。"
        ],
        "title": "可惜",
        "id": "9cbecf2b-2afc-4b70-9b7b-1926e1bd4a04"
    },
    {
        "author": "丁开",
        "paragraphs": [
            "元气无根株，地脉有断绝。",
            "日月互吞吐，云雾自生灭。",
            "楚妃结幽想，巴客答清吷。",
            "宁知莽苍中，不假巨鼇力。",
            "势阅南纪浮，思随西风发。",
            "形影寄孤舟，吾道成鴃舌。",
            "笑谈正凌傲，俯仰不偪侧。",
            "每与景物会，未省欢娱毕。",
            "叠翠晚愔愔，堕黄秋的的。",
            "鱼龙负赑赑，独鸟去不息。",
            "旷原眇周抱，异境超慌惚。",
            "径度万顷空，忽得一拳碧。",
            "稍稍鸡犬近，依依钟梵夕。",
            "推门月微堕，煮茗香初歇。",
            "衣裳识霜信，瓶钵了禅悦。",
            "事定心源清，梦回斗柄直。",
            "周游兴欲尽，长往计未决。",
            "出门更回首，沙水荡虚白。",
            "美哉神禹功，已矣三苗国。",
            "山川长不朽，愚智俱可惜。",
            "神交正冥冥，指点空历历。",
            "慎勿语俗人，桃源恐相失。"
        ],
        "tags": [
            "洞庭湖"
        ],
        "title": "漂泊岳阳遇张中行因汎舟洞庭晚宿君山联句",
        "id": "5b9d84c8-2707-407d-a846-3f751c3b327f"
    },
    {
        "author": "丁开",
        "paragraphs": [
            "谁遣凄凉满眼中，苹花渺渺又秋风。",
            "龙蹲虎踞江山大，马去牛来社稷空。",
            "纵有千人惟诺诺，本无百岁更匆匆。",
            "干坤颠倒孤舟在，聊复残生伴钓翁。"
        ],
        "title": "建业",
        "id": "a274f1b0-42c7-4f7b-b526-cac2bf599048"
    },
    {
        "author": "丁开",
        "paragraphs": [
            "万国春回日，层成晚眺余。",
            "江声隔吴楚，原色到邳徐。",
            "大阅军容壮，狂歌客礼疎。",
            "百年寒荻里，风雨忆吾庐。"
        ],
        "title": "扬州岁莫",
        "id": "a9294ab1-2faf-4c32-b657-0d118dbdf4fc"
    },
    {
        "author": "张中行",
        "paragraphs": [
            "无正文。"
        ],
        "tags": [
            "洞庭湖"
        ],
        "title": "漂泊岳阳汎舟洞庭晚宿君山与丁开联句",
        "id": "f6f34d35-4cac-4ff7-a041-2c92db39c1c0"
    },
    {
        "author": "汪涯",
        "paragraphs": [
            "江帆去去可肠断，千古万古越王台。",
            "埽空黄叶晚风定，飞尽碧天晴鸟回。",
            "半生无成坐笔砚，万事不理问樽罍。",
            "年年看梅今白首，已矣英雄留七哀。"
        ],
        "title": "江帆",
        "id": "4bb4fe7f-1858-485c-b79b-47d441cafcee"
    },
    {
        "author": "汪涯",
        "paragraphs": [
            "欲落不落月在手，百年几何持钓纶。",
            "不知春色万象表，绿烟漠漠入江滨。",
            "天翻地覆有今夕，酒熟诗温无可人。",
            "向来谈笑成黄土，堕泪未了鸡司晨。"
        ],
        "title": "采石独酌",
        "id": "8fd35494-1a1e-4ffe-88cd-1353f9db5ffc"
    },
    {
        "author": "汪涯",
        "paragraphs": [
            "江陵白鱼如斫玉，挂席独去风日寒。",
            "封题两瓮寄白发，儿涯不是作鱼官。"
        ],
        "title": "江行  其一",
        "id": "9c2362ed-1b01-4e07-8791-1b8ddbd4d8d5"
    },
    {
        "author": "汪涯",
        "paragraphs": [
            "秋光荡漾满行色，邻舟吹笛不堪闻。",
            "洞庭濯足一樽酒，夫君不来空白云。"
        ],
        "tags": [
            "洞庭湖"
        ],
        "title": "江行  其二",
        "id": "538c76db-809b-471d-87bc-ba8b108029ef"
    },
    {
        "author": "曹𨙅",
        "paragraphs": [
            "匹马来逢塞草秋，淮云一片隔神州。",
            "黄昏灯火西津渡，白昼风烟北固楼。",
            "犹有断碑和晋宋，谁将遗石问孙刘。",
            "天荒地老英雄尽，落日长江万古愁。"
        ],
        "tags": [
            "长江"
        ],
        "title": "南徐怀古呈吴履斋",
        "id": "abe27103-20ae-4876-9d05-5e04def8e84c"
    },
    {
        "author": "曹𨙅",
        "paragraphs": [
            "向来心事剑能知，曾结仙人汗漫期。",
            "南浦看花春载酒，西园刻烛夜吟诗。",
            "凄凉风月随残梦，零落江湖似断棋。",
            "千里洪崖秋水隔，暮云无处说相思。"
        ],
        "title": "寄豫章诗社诸君子",
        "id": "deb6f5e3-fa65-4c4c-b8ca-f30dfb68ef4f"
    },
    {
        "author": "曹𨙅",
        "paragraphs": [
            "凉寻小径坐，心与大江闲。",
            "素月镜秋水，碧云巾暮山。",
            "残蝉移别树，吠犬出幽关。",
            "近对焦仙洞，飞霞不可攀。"
        ],
        "title": "憩凉月观焦山在望",
        "id": "c0a2faf4-64c5-42fb-9bf0-a89b58962b95"
    },
    {
        "author": "曹𨙅",
        "paragraphs": [
            "春满天街夜色酣，绮罗香结雾漫漫。",
            "试灯帘幕深藏暖，扫雪楼台浅带寒。",
            "宝骑骄嘶金騕褭，翠翘醉倚玉阑干。",
            "江云忽断笙歌散，几点粧梅落舞鸾。"
        ],
        "title": "灯市",
        "id": "c041f5b1-214e-4970-93fb-14a3a1391bb1"
    },
    {
        "author": "曹𨙅",
        "paragraphs": [
            "塔高铃自语，碑断苏成文。",
            "老树擎凉月，初荷卷湿云。",
            "萤飞临水见，犬吠隔篱闻。",
            "静对高僧坐，无眠到夜分。"
        ],
        "title": "水阳精舍",
        "id": "ff7a650e-318d-4183-bb8b-62466b9b9f30"
    },
    {
        "author": "曹𨙅",
        "paragraphs": [
            "午窗破梦角巾斜，自涤铜铛煮茗芽。",
            "满院绿苔春色静，冥冥细雨落桐花。"
        ],
        "title": "午窗",
        "id": "1e990e4d-5df4-4e17-a16c-6e1d3a062b6d"
    },
    {
        "author": "翁孟寅",
        "paragraphs": [
            "春云一片辞天隙，千年万年不收拾。",
            "化作灵花沧海头，犹对春风怨红日。",
            "一从污世尘，几度□□腥。",
            "琼琼抱寸心，乱离常独醒。",
            "我疑太白散余烈，飞入花心白如雪。",
            "西北劲气磨不尽，孤根屡枯还再结。",
            "地祇一笑万蕊香，玄鹤不来空断肠。",
            "阴云上天白日暗，何时来看春风狂。"
        ],
        "title": "琼花",
        "id": "2f5e8db0-1f0b-4baa-855d-e477d0ca1a12"
    },
    {
        "author": "翁孟寅",
        "paragraphs": [
            "夜泊寒沙际，江风起旧愁。",
            "离情惟怕晚，归梦又逢秋。"
        ],
        "title": "夜泊",
        "id": "234d219d-35cf-4c26-bd8c-ceb77ab7dfc1"
    },
    {
        "author": "鲍度",
        "paragraphs": [
            "一陶催发万园林，平施工夫天地心。",
            "计出陈奇歼巨寇，盟推滕六长诸任。",
            "三登气象先呈腊，一统封疆后视今。",
            "多谢玉龙擎重力，太平蓑笠好溪阴。"
        ],
        "title": "和贾平章咸淳庚午冬大雪遗安抚潜侍郎诗",
        "id": "bda83e77-53d8-496c-8b7b-d444d8b85756"
    },
    {
        "author": "蜀僧",
        "paragraphs": [
            "篮里无鱼欠酒钱，酒家门外系渔船。",
            "几回欲脱蓑衣当，又恐明朝是雨天。"
        ],
        "title": "赋湖中渔翁",
        "id": "1bea77b0-5b71-49cd-a1eb-03276beeceb2"
    },
    {
        "author": "徐宗斗",
        "paragraphs": [
            "仙人窀穸古，山寂自崔嵬。",
            "一柱华天表，千年壮壑隈。",
            "春深青薜荔，雨足绿苍苔。",
            "世远空遗迹，令威何日回。"
        ],
        "title": "石华表",
        "id": "1c74d4ac-a0e2-43e1-bae8-c8805114d504"
    },
    {
        "author": "顾逢",
        "paragraphs": [
            "一茎白一茎，两鬓忽然更。",
            "难把黄金买，从教青镜明。",
            "染来还似旧，镊去又重生。",
            "多少人无此，相看未可轻。"
        ],
        "title": "白发",
        "id": "9bcfe836-9c77-4577-8499-7ef696c2cefb"
    },
    {
        "author": "顾逢",
        "paragraphs": [
            "世态真堪笑，机深祸亦深。",
            "多谋还损己，有寿必无心。",
            "呕肺因诗苦，开怀遇酒斟。",
            "平生随造物，不暇问升沉。"
        ],
        "title": "无心",
        "id": "012f9ec7-b52d-40aa-b935-3caf0e954bae"
    },
    {
        "author": "顾逢",
        "paragraphs": [
            "诗酒无穷乐，功名陌上尘。",
            "息心长寿药，瞑目后生身。",
            "白日一回梦，青山万古春。",
            "不知天地里，谁是悟空人。"
        ],
        "title": "息心",
        "id": "acd4b4c3-5efe-41b8-b99b-e3ee2294b339"
    },
    {
        "author": "顾逢",
        "paragraphs": [
            "多少劳心者，青春已白髭。",
            "百年皆醉日，一死是醒时。",
            "天地蜉蝣化，江湖杜宇悲。",
            "此身元自赘，况复有妻儿。"
        ],
        "title": "劳心",
        "id": "e7eb85df-b2c8-4a29-9751-7b1a46cd223f"
    },
    {
        "author": "顾逢",
        "paragraphs": [
            "儒冠同昔日，吾道未尝衰。",
            "毕竟犹存古，从教不入时。",
            "簪花何足逊，漉酒尚堪为。",
            "懒把青铜照，伤心两鬓丝。"
        ],
        "title": "儒巾",
        "id": "1331d281-b105-4288-b18d-952307809c24"
    },
    {
        "author": "顾逢",
        "paragraphs": [
            "今年俸米不曾收，五字田中自有秋。",
            "二十斛珠光灿烂，且无日籴太仓愁。"
        ],
        "title": "谢人惠米",
        "id": "a3649482-b847-4a32-8e70-c5ef7fb2f431"
    },
    {
        "author": "顾逢",
        "paragraphs": [
            "米囊入户甑无尘，一室欢声四壁春。",
            "高廪如山堆积者，肯思白发老人诗。"
        ],
        "title": "谢徐容斋送米",
        "id": "e2e21e89-4046-4731-87df-68c1f1d8c2bf"
    },
    {
        "author": "顾逢",
        "paragraphs": [
            "到此须终日，相忘醉不成。",
            "一天惟有月，万籁绝无声。",
            "鱼口萍吞吐，萤光草晦明。",
            "夜阑重秉烛，犹对石棋枰。"
        ],
        "title": "竹石园堂酒边即事",
        "id": "29666430-a1cf-4dfd-bc50-3e857abe6e10"
    },
    {
        "author": "顾逢",
        "paragraphs": [
            "口体累人终不免，菜根能嚼乐无穷。",
            "吾儒食惯知真味，谁信犹便几富翁。"
        ],
        "title": "嚼菜根",
        "id": "4125a8a3-5260-4ff9-ae7d-38b63d8ecd35"
    },
    {
        "author": "顾逢",
        "paragraphs": [
            "往岁因痰壅，几为病废人。",
            "金丹如不服，粉骨已成尘。",
            "去死仅一线，更生又五春。",
            "再深诗里债，笔砚日相亲。"
        ],
        "title": "谢叶诚斋金丹",
        "id": "cb4deb5f-b7bb-41e6-bfb6-02068bd2aa49"
    },
    {
        "author": "顾逢",
        "paragraphs": [
            "三载吴庠住，何由再合并。",
            "老来情不舍，枕上梦频成。",
            "撼树风终夜，敲窗雨数声。",
            "每思湖上酒，无日不同倾。"
        ],
        "title": "枕上怀卢进斋",
        "id": "68787f6b-b68c-494f-8438-5e10269432f1"
    },
    {
        "author": "顾逢",
        "paragraphs": [
            "坐久冰生砚，无聊撚白髭。",
            "友朋上心处，风雪打头时。",
            "夜永孤灯共，天寒一雁知。",
            "儿童来膝下，拨火觅蹲鸱。"
        ],
        "title": "雪夜怀赵存我碧澜潜心三昆仲",
        "id": "e6d25d67-ab36-42db-8a47-a089cc436a39"
    },
    {
        "author": "顾逢",
        "paragraphs": [
            "卧病寂寥中，浮生悟得空。",
            "半床清夜月，一枕破窗风。",
            "旅思闻孤笛，秋声过断鸿。",
            "可人常入梦，簪盍几时同。"
        ],
        "title": "病中怀邓觉非",
        "id": "674f4517-b408-4570-b1fc-be14bedc3b3c"
    },
    {
        "author": "顾逢",
        "paragraphs": [
            "静掩书斋对短檠，夜深风露逼人清。",
            "遥思万壑千山里，猿正啼时月正明。"
        ],
        "title": "月夜怀徐冰壑",
        "id": "b937f50e-714a-4da3-9739-e9cedfd66aa6"
    },
    {
        "author": "顾逢",
        "paragraphs": [
            "包笠皆为累，游方仅此身。",
            "从教粗褐碎，不用一丝纫。",
            "赴供无闲日，得钱回施人。",
            "生平甘忍辱，性地本来淳。"
        ],
        "title": "赠广淳破衣  其一",
        "id": "861dadfa-7d96-4234-a83a-2c453201e69a"
    },
    {
        "author": "顾逢",
        "paragraphs": [
            "禅外亲文墨，年来更用情。",
            "三椽趺坐后，彻晓读书声。",
            "破砚雨窗润，孤灯雪屋明。",
            "更参诸大老，莫计万山程。"
        ],
        "title": "赠广淳破衣  其二",
        "id": "3e053fdb-acf3-4e7a-b4fd-70abc2cc6fa2"
    },
    {
        "author": "顾逢",
        "paragraphs": [
            "幽居不可寻，高卧白云深。",
            "举眼皆贪者，何人有止心。",
            "三衣了冬夏，一钵饱山林。",
            "此外无他事，听松生绿阴。"
        ],
        "title": "赠僧足庵",
        "id": "a53396bb-07a0-44b6-9992-0c9a891e86ab"
    },
    {
        "author": "顾逢",
        "paragraphs": [
            "众僧尊夏腊，灵岳遍曾登。",
            "渡水手中杖，行山溪畔藤。",
            "心空默是印，眉白雪为棱。",
            "自得巡方道，栖禅老未能。"
        ],
        "title": "赠老僧",
        "id": "33688a70-54e9-403f-9728-19c8c6175d46"
    },
    {
        "author": "顾逢",
        "paragraphs": [
            "繁华举世皆如梦，今古何人肯暂闲。",
            "唯有东林学禅客，白头闲坐对青山。"
        ],
        "title": "赠僧",
        "id": "6553c112-de25-4355-8ea0-570b6055d3f7"
    },
    {
        "author": "顾逢",
        "paragraphs": [
            "赴供归来后，跏趺对篆熏。",
            "三椽忘岁月，一衲老烟云。",
            "俗客无门入，闲情有砚分。",
            "山中高卧好，城市正纷纭。"
        ],
        "title": "赠僧庆云衲",
        "id": "3b8af092-4fb3-465c-adea-dd2480995d99"
    },
    {
        "author": "顾逢",
        "paragraphs": [
            "蒲团穿几个，性地忽然开。",
            "禅向静中透，诗从悟处来。",
            "三椽青嶂里，一榻白云堆。",
            "自说为僧后，浮生百念灰。"
        ],
        "title": "赠白云",
        "id": "759dfba5-7c22-41d3-9b4d-6c76c176e46e"
    },
    {
        "author": "顾逢",
        "paragraphs": [
            "杖锡游方外，丛林历几春。",
            "息心修道者，铁脊坐禅人。",
            "泉落岩千丈，天空月一轮。",
            "眼前清境界，不识世间尘。"
        ],
        "title": "赠四明月巖永昌上人",
        "id": "dac1af0d-0317-4af4-8254-c431c95fceed"
    },
    {
        "author": "顾逢",
        "paragraphs": [
            "高谊如师果是稀，寺中扶策病翁归。",
            "西风吹我肌生粟，便对西风解一衣。"
        ],
        "title": "赠灵殿僧道宁一洲上人",
        "id": "bd209991-1db5-4438-942f-e2ab41753f61"
    },
    {
        "author": "顾逢",
        "paragraphs": [
            "绝粒非凡术，仙丹固得存。",
            "一龛常瞑目，长日不开门。",
            "浴水无冬夏，逢人少语言。",
            "飞来天际鹤，时见下庭轩。"
        ],
        "title": "赠不食姑",
        "id": "59093549-652b-4861-bbdd-de80f42eaeb8"
    },
    {
        "author": "顾逢",
        "paragraphs": [
            "三十年趺坐，何曾下此山。",
            "忘形超物外，无梦到人间。",
            "窗暗月来照，门开风自关。",
            "虎狼情亦狎，夜夜庙前还。"
        ],
        "title": "赠护国寺山上宏道者",
        "id": "64f6bb9a-544a-4494-b894-b8af0d980e8a"
    },
    {
        "author": "顾逢",
        "paragraphs": [
            "笔底妙如神，传来面目真。",
            "便教知本相，不必问何人。",
            "一幅元非画，百年留此身。",
            "山林樵获者，只是旧衣巾。"
        ],
        "title": "赠叶肖巖",
        "id": "5699831e-cabb-4115-a150-22d2662f4ade"
    },
    {
        "author": "顾逢",
        "paragraphs": [
            "科场久废不曾开，一扫千军谩有才。",
            "今日毛锥无用处，功名不自此中来。"
        ],
        "title": "赠笔工",
        "id": "9398fc82-ee6d-46cd-9d3c-c74ebf841c3f"
    },
    {
        "author": "顾逢",
        "paragraphs": [
            "一峰峻碧入云端，怪石苍松耐岁寒。",
            "天地奠形时便有，今人莫作等闲看。"
        ],
        "title": "赠僧隆古  其一",
        "id": "7f0a2950-f007-4def-8657-b586a924767b"
    },
    {
        "author": "顾逢",
        "paragraphs": [
            "万山深处断人烟，溪水潺潺接涧泉。",
            "白发老僧陵上住，晋朝松在屋头边。"
        ],
        "title": "赠僧隆古  其二",
        "id": "2fbf1da2-0444-4d17-a6ff-56a4be13fb6c"
    },
    {
        "author": "顾逢",
        "paragraphs": [
            "马乳真堪摘，曾参日观师。",
            "云随笔落处，月上架来时。",
            "写意元非画，无声只是诗。",
            "寒藤吹不动，颗颗自攒枝。"
        ],
        "title": "赠天台徐秋巖",
        "id": "555e296c-59d5-4a1d-9942-d25e9d33de7a"
    },
    {
        "author": "顾逢",
        "paragraphs": [
            "四邻鸡犬地，花竹自我阴。",
            "去郭不多远，入山犹未深。",
            "林峦常在望，樵牧久知心。",
            "他日如全隠，深居不可寻。"
        ],
        "title": "赠峡山胡半村",
        "id": "491e75c8-95ed-47d4-89e2-d3f9dd876e8a"
    },
    {
        "author": "顾逢",
        "paragraphs": [
            "往年曾赴召，万里涉修途。",
            "乐府师长吉，名家祖老逋。",
            "云烟生笔砚，风月乐江湖。",
            "金殿朝天日，宫衣宠渥殊。"
        ],
        "title": "赠林东之",
        "id": "7397a235-dbaf-49ea-b504-6927c04b33ee"
    },
    {
        "author": "顾逢",
        "paragraphs": [
            "老鹤传遗韵，君诗尽可观。",
            "江湖为客易，父子得名难。",
            "草色烟城暗，蛩声秋寺寒。",
            "自言乡仆至，束檐又长安。"
        ],
        "title": "赠薛野鹤子继野",
        "id": "6222f0c3-c331-4a2f-98a1-9f3175cc9c5d"
    },
    {
        "author": "顾逢",
        "paragraphs": [
            "士友多交接，惟君有敬心。",
            "少年精古篆，诸老喜新吟。",
            "箫品神仙曲，琴弹山水音。",
            "无人知此乐，只有竹房深。"
        ],
        "title": "赠吾世衍",
        "id": "22d9cb14-8956-426b-bad8-7550adc81861"
    },
    {
        "author": "顾逢",
        "paragraphs": [
            "虽然居宪府，只似在家时。",
            "年老扶筇出，官清借马骑。",
            "布袍安素分，白发结相知。",
            "长日关门坐，弹琴与赋诗。"
        ],
        "title": "寄王巨卿御史",
        "id": "b72c193b-16a6-48a1-aa3c-8c733d6ebec5"
    },
    {
        "author": "顾逢",
        "paragraphs": [
            "居官但欲归，每恨去官迟。",
            "天下苍生福，朝中宰相时。",
            "龙蛇三寸笔，风月百篇诗。",
            "此去除书至，难言以病辞。"
        ],
        "title": "寄赵西皋先生",
        "id": "425ca50f-0db2-44cf-9d1f-85a279523d0e"
    },
    {
        "author": "顾逢",
        "paragraphs": [
            "不道还吴去，知心有故人。",
            "残灯时对榻，一室夜生春。",
            "天下襟怀士，诗家骨肉亲。",
            "槐阴多第宅，谁肯纳闲宾。"
        ],
        "title": "寄黄直斋别驾",
        "id": "f0461ef3-aee3-4608-9899-8f4242631750"
    },
    {
        "author": "顾逢",
        "paragraphs": [
            "旧有诗筒在，读来醒睡魂。",
            "绿林多事后，白社几家存。",
            "明月人千里，远山云一痕。",
            "书成无便寄，心事若为论。"
        ],
        "title": "寄宁海诗社诸友",
        "id": "b66f83b5-d942-4edd-b0a4-db5576c5286a"
    },
    {
        "author": "顾逢",
        "paragraphs": [
            "曾问梅花开未开，拟扶短策步苍苔。",
            "可怜雨雪飘零尽，不得花边醉一回。"
        ],
        "title": "寄韩简斋老友",
        "id": "4bb22a39-916e-4313-bbc5-50496f794bb5"
    },
    {
        "author": "顾逢",
        "paragraphs": [
            "西湖惟二老，乍别更伤情。",
            "诗与何人说，酒无知己倾。",
            "病躯添药债，夜影对灯檠。",
            "喜有僧相访，门前日送迎。"
        ],
        "tags": [
            "西湖"
        ],
        "title": "寄林石田老友",
        "id": "5ba4cd1f-86a1-4704-b706-6abee3da3186"
    },
    {
        "author": "顾逢",
        "paragraphs": [
            "典刑惟二老，利禄等鸿毛。",
            "士行贫中见，诗名犯后高。",
            "苦心亲笔砚，冷眼看儿曹。",
            "肥马轻裘辈，多应笑弊袍。"
        ],
        "title": "寄陈石窗林石田老友",
        "id": "4a115183-773f-494a-9b60-9f0302d03502"
    },
    {
        "author": "顾逢",
        "paragraphs": [
            "诗画琴三绝，干坤只一身。",
            "生前长聚首，死后更无人。",
            "材大身犹寿，名高分合贫。",
            "自怜传五字，造物亦相嗔。"
        ],
        "title": "寄徐雪江温日观老友",
        "id": "d13c7883-d154-42ab-b159-8c1d109eb91c"
    },
    {
        "author": "顾逢",
        "paragraphs": [
            "雪江连雪巘，天目一般清。",
            "三老真希有，几年能再生。",
            "琴中弹自谱，讲外著诗声。",
            "岂独笺庄老，犹于翰墨精。"
        ],
        "title": "寄徐雪江珦潜山老友",
        "id": "16664f59-0f8e-4945-b3b4-06e8056e7636"
    },
    {
        "author": "顾逢",
        "paragraphs": [
            "无言独倚楼，故人在心头。",
            "几作宵中梦，多生别后愁。",
            "溪声疏竹下，月色一庭秋。",
            "此景皆诗料，何时共唱酬。"
        ],
        "title": "寄四明干月庭厉二友",
        "id": "88729bc6-6e59-4178-bc90-b7c7f52450df"
    },
    {
        "author": "顾逢",
        "paragraphs": [
            "老来骨相清如鹤，炼就红炉一大丹。",
            "只把古琴藏石匣，子期仙去不曾弹。"
        ],
        "title": "寄邓山房高士",
        "id": "7ece0ce9-fe9f-43b9-9784-8fe7f29aaeb6"
    },
    {
        "author": "顾逢",
        "paragraphs": [
            "同庚同志又同师，湖海无人是旧知。",
            "百念俱灰惟一癖，死为鬼后亦吟诗。"
        ],
        "title": "寄八十僧宝月溪",
        "id": "84667bfb-8e29-43ac-824b-4464d636cb6c"
    },
    {
        "author": "顾逢",
        "paragraphs": [
            "讲道未凋零，犹堪续祖灯。",
            "谁知青嶂里，自有白头僧。",
            "老貌松根石，闲心月下冰。",
            "往来车马者，应笑倚枯藤。"
        ],
        "title": "寄僧珦潜山",
        "id": "3e82fc15-103f-4bf5-81a0-98796bfa4816"
    },
    {
        "author": "顾逢",
        "paragraphs": [
            "忘怀独有师，每恨会时稀。",
            "作别不得见，相寻闻已归。",
            "两鸡花下鬭，一蝶雨中飞。",
            "想在陈湖寺，纫衣掩竹扉。"
        ],
        "title": "寄僧钟山净玨",
        "id": "dbcc0e6e-1fcb-4643-afdc-42ef8354a268"
    },
    {
        "author": "顾逢",
        "paragraphs": [
            "留吴几两月，每见若亲知。",
            "却恨临行日，相寻不见师。",
            "黄花篱下酒，白发坐中诗。",
            "别后频思忆，书成欲寄谁。"
        ],
        "title": "寄宏叟恢上人",
        "id": "174ec97a-62bf-4ede-b0c2-bc96ca0550e4"
    },
    {
        "author": "顾逢",
        "paragraphs": [
            "人自菁山出，先须问老师。",
            "未痊张籍眼，不废贯休诗。",
            "课佛轮珠滑，翻经破帽欹。",
            "几年修浄业，喜近白莲池。"
        ],
        "title": "寄白莲寺隆虚岩",
        "id": "2fb0dc54-6b15-4725-bd7b-350082fcf889"
    },
    {
        "author": "顾逢",
        "paragraphs": [
            "锐志休官去，皆缘道法灵。",
            "一符方落笔，万怪已潜形。",
            "柳下犬迎客，花边鹤听经。",
            "结交三十载，我醉独君醒。"
        ],
        "title": "寄田润斋道录",
        "id": "0dd0dbb7-63de-47fb-8fa6-162621623631"
    },
    {
        "author": "顾逢",
        "paragraphs": [
            "卖卜山中去，逃名竟不闻。",
            "始终全一节，今古少如君。",
            "拨火烧黄叶，枕书眠白云。",
            "恨无薇可采，只食水中芹。"
        ],
        "title": "寄张山居隠君",
        "id": "b324a14d-3e91-448b-8e66-bf652249de6e"
    },
    {
        "author": "顾逢",
        "paragraphs": [
            "破屋依萧寺，仅能容此身。",
            "无心长自笑，一语不言贫。",
            "议论思诸老，交游择好人。",
            "名门谁解识，帽破与衣鹑。"
        ],
        "title": "寄蒋自庵",
        "id": "5f36bc26-1274-4c15-bbd1-442ecff43160"
    },
    {
        "author": "顾逢",
        "paragraphs": [
            "他无事役心，祇是苦于吟。",
            "结屋能终隠，入山何必深。",
            "雨中看瀑布，月下听松琴。",
            "有此幽居乐，须当一访寻。"
        ],
        "title": "寄俞半村",
        "id": "530b8d70-6dc6-4cf9-b9e3-f0f7a4946821"
    },
    {
        "author": "顾逢",
        "paragraphs": [
            "去载书来日，曾回一卷诗。",
            "每当孤坐处，长忆共吟时。",
            "春酒花朝曲，秋灯雨夜棋。",
            "人间无聚散，安得有相思。"
        ],
        "title": "寄韩梅居",
        "id": "75a2189b-8f97-4a41-b466-f29989f4d97f"
    },
    {
        "author": "顾逢",
        "paragraphs": [
            "休已灯难续，相传喜有师。",
            "好诗谁共语，妙趣自能知。",
            "步月频看影，听松无厌时。",
            "山中名已出，莫悔出山迟。"
        ],
        "title": "寄损益川",
        "id": "746dba17-f94a-4672-9b85-7269487050fd"
    },
    {
        "author": "顾逢",
        "paragraphs": [
            "数尽寒更六十点，钟声听了又鸡催。",
            "枕间展转不得睡，底事故人犹未来。"
        ],
        "title": "寄童梅巖",
        "id": "e47a347b-95fb-4969-90e8-41fe37a84847"
    },
    {
        "author": "顾逢",
        "paragraphs": [
            "窗下看书坐，挑灯庭欲分。",
            "秋声鸣处远，落叶静中闻。",
            "庭月一方雪，炉香数朵云。",
            "寄来诗在几，读著又思君。"
        ],
        "title": "寄赵碧澜  其一",
        "id": "7e951086-116b-4bd5-8c84-d417d8a6d8cd"
    },
    {
        "author": "顾逢",
        "paragraphs": [
            "琴诗山水乐，顿与世情疏。",
            "每到相思际，还看所寄书。",
            "春风肥野蕨，晓雨润园蔬。",
            "此地能容我，同君一处居。"
        ],
        "title": "寄赵碧澜  其二",
        "id": "55965706-63df-4170-a855-f14dda7f6b6e"
    },
    {
        "author": "顾逢",
        "paragraphs": [
            "二十年朋友，同吟五字诗。",
            "琴精毛敏仲，字逼晋羲之。",
            "多听诸公说，堪为后辈师。",
            "苕溪深隠好，不欲仕明时。"
        ],
        "title": "寄赵碧澜右之  其一",
        "id": "d23dc225-bad7-497e-98c2-c70e20a9d705"
    },
    {
        "author": "顾逢",
        "paragraphs": [
            "移家归故第，只在霅溪边。",
            "旧别无旬日，今回恰数年。",
            "鶑花晴暖际，风雨晦冥天。",
            "总是思君处，孤吟每日怜。"
        ],
        "title": "寄赵碧澜右之  其二",
        "id": "c3bd9cee-c48f-481a-a5e5-d634d094ff5f"
    },
    {
        "author": "顾逢",
        "paragraphs": [
            "梅边灯下别，又见石榴开。",
            "人入多番梦，书无一字来。",
            "背风花下落，冲雨燕双回。",
            "却忆中秋夜，杯余醉讲台。"
        ],
        "title": "寄卢梅岩",
        "id": "81347034-2844-4f3f-9339-bc44005a2a9f"
    },
    {
        "author": "顾逢",
        "paragraphs": [
            "每见江湖友，相逢说项斯。",
            "未能通去信，先得寄来诗。",
            "汀上雪晴日，山中梅放时。",
            "何当携手出，同谒老逋祠。"
        ],
        "title": "寄四明史雪汀",
        "id": "e1f364e1-b24c-452d-beb4-59da9257e45d"
    },
    {
        "author": "顾逢",
        "paragraphs": [
            "作别踰三纪，飘蓬更陆沉。",
            "一汀秋夜月，千里故人心。",
            "有梦长如昔，无书直至今。",
            "传闻辞禄后，教子老山林。"
        ],
        "title": "寄四明赵秋汀",
        "id": "6f8b77d8-a996-4e19-830a-b5fabd295d2d"
    },
    {
        "author": "顾逢",
        "paragraphs": [
            "懒对青铜镜，羞看两鬓丝。",
            "自怜垂老日，多有未刊诗。",
            "短策山林里，孤灯雨雪时。",
            "苦吟心欲呕，读著转伤悲。"
        ],
        "title": "寄金华方养晦",
        "id": "7d214578-941d-4099-911c-06bc82255c5d"
    },
    {
        "author": "顾逢",
        "paragraphs": [
            "病起何由慰所思，几回重读寄来诗。",
            "定应闭户敲推处，雪满渔矶未必知。"
        ],
        "title": "寄申屠雪矶",
        "id": "a9c2a64a-951f-40fc-95c9-76194b77a4c0"
    },
    {
        "author": "顾逢",
        "paragraphs": [
            "住与老逋邻，空湖隔市尘。",
            "布衣安破屋，白发守清贫。",
            "引鹤风穿袖，听猿月满身。",
            "五言吟得苦，一字不投人。"
        ],
        "title": "寄杜北山",
        "id": "7db1f5df-ecc9-4778-b570-86a4a3362ef7"
    },
    {
        "author": "顾逢",
        "paragraphs": [
            "登高先一日，扶病强相辞。",
            "几度怀君处，孤灯独坐时。",
            "炉温余篆在，鸡唱和声随。",
            "安得相同醉，狂歌别后诗。"
        ],
        "title": "寄林平山",
        "id": "271428bc-17e6-4b8a-9c46-a0d84887f1b5"
    },
    {
        "author": "顾逢",
        "paragraphs": [
            "藏一诸公相聚日，鬓毛尚黑齿牙坚。",
            "伤心流落江湖上，不见溪翁四十年。"
        ],
        "title": "寄光福老磻古溪",
        "id": "4095febb-62cc-418e-aa8d-c7f67193ac7a"
    },
    {
        "author": "顾逢",
        "paragraphs": [
            "小楼分袂后，别久忆君多。",
            "逆境诗排遣，残躯病折磨。",
            "静闻花落几，闲看螘移窠。",
            "几夜窗前梦，携筇竹下过。"
        ],
        "title": "寄王脩竹",
        "id": "1cc15455-9800-42dd-a3e7-25f56f70be1f"
    },
    {
        "author": "顾逢",
        "paragraphs": [
            "年来衰飒甚，伛偻较前增。",
            "顾影如枯木，梳头似老僧。",
            "酒杯辞满劝，山路怯先登。",
            "仅免愁风雨，欢颜得少陵。"
        ],
        "title": "寄韩简斋",
        "id": "34a01ea5-5e57-4c46-b65b-f8a8938a6bd3"
    },
    {
        "author": "顾逢",
        "paragraphs": [
            "酒边无日不团栾，独冷斋中忆旧欢。",
            "窗外一株红杏树，三年不得与君看。"
        ],
        "title": "寄卢进斋",
        "id": "348da1d9-8bd7-45b8-81d8-75683179385f"
    },
    {
        "author": "顾逢",
        "paragraphs": [
            "达者古来少，贪心竟莫医。",
            "尘中何了日，梦里亦忙时。",
            "富贵人无足，膏肓病不知。",
            "黄金身外物，万事且随宜。"
        ],
        "title": "寄集庆寺闻碧溪",
        "id": "00bd27ee-a82a-4f09-8f76-de04087d8409"
    },
    {
        "author": "顾逢",
        "paragraphs": [
            "几度野窗下，看君所寄诗。",
            "识韩虽未遂，说项已先知。",
            "独鹤留晴影，残花怕雨时。",
            "苦无千里远，每恨纳交迟。"
        ],
        "title": "寄金坛汤进卿",
        "id": "27d322ed-727c-4bfb-8645-8fb2a8b7ca02"
    },
    {
        "author": "顾逢",
        "paragraphs": [
            "别君五十载春冬，遥想年来亦老容。",
            "见说多番入城市，路中相觅不相逢。"
        ],
        "title": "寄平江薛梅坡",
        "id": "cd2306a3-9eaa-4b1c-873b-ce824bf0c668"
    },
    {
        "author": "顾逢",
        "paragraphs": [
            "妙年亲雅道，诸老日从游。",
            "师法林和靖，家声许郢州。",
            "江湖千里志，风月一襟秋。",
            "好句人传志，诗名不待求。"
        ],
        "title": "寄秋江许端甫",
        "id": "c14cc3d9-5156-426a-a55f-3f6d99fb4807"
    },
    {
        "author": "顾逢",
        "paragraphs": [
            "双径平分席，丛林总下风。",
            "东西两班首，兄弟几人同。",
            "地涌溪云白，潮推海日红。",
            "不须思出世，只合老山中。"
        ],
        "title": "寄径山首座",
        "id": "96997de7-39e8-479c-bfc7-8555e2e2e5c8"
    },
    {
        "author": "顾逢",
        "paragraphs": [
            "君从庐墓我西东，数载惭无一字通。",
            "却喜梦游黄鹤寺，几番携手月明中。"
        ],
        "title": "寄黄鹤山吕雪村",
        "id": "76455b16-7b5a-4ae8-9174-57cd6aa054ad"
    },
    {
        "author": "顾逢",
        "paragraphs": [
            "交游岁月深，彼此各知音。",
            "佳句不离口，可人长在心。",
            "多愁悲白玉，一笑弃黄金。",
            "流水高山乐，床头自有琴。"
        ],
        "title": "寄碧澜赵右之",
        "id": "2afadbca-1326-4bb0-b5b3-1b2229ce5db0"
    },
    {
        "author": "顾逢",
        "paragraphs": [
            "以诗相寄表殷勤，君信如何竟不闻。",
            "每向友朋门首过，有琴声处必思君。"
        ],
        "title": "怀寄碧澜赵右之",
        "id": "14d54c95-810f-481e-9381-7cbeb6fbbe63"
    },
    {
        "author": "顾逢",
        "paragraphs": [
            "老尽黄花梅又开，故人不见入城来。",
            "武康县北三桥步，夜夜梦中行一回。"
        ],
        "title": "怀寄周静得",
        "id": "be2f221a-3c15-4595-bbda-384ceebf1631"
    },
    {
        "author": "顾逢",
        "paragraphs": [
            "日本僧高谊，劳君序拙吟。",
            "名虽传海外，价不及鸡林。",
            "白发消豪气，青灯见苦心。",
            "岂无钟子耳，但欠伯牙琴。"
        ],
        "title": "寄谢李雪林",
        "id": "f4da9bba-4dc1-48af-9e1f-6306b9eb33f2"
    },
    {
        "author": "顾逢",
        "paragraphs": [
            "孤踪水上萍，岂料过希龄。",
            "药圣贫难疗，钱神祷不灵。",
            "行云风断续，蜕叶雨飘零。",
            "半世知心者，书灯一点青。"
        ],
        "title": "和吴中友人见寄韵",
        "id": "5c6878bd-5b78-45fa-9e95-fd3929398ec9"
    },
    {
        "author": "顾逢",
        "paragraphs": [
            "劳劳终日者，少见白头时。",
            "过去事皆梦，未来人不知。",
            "偷生贫是福，真病药难医。",
            "学得巢由隠，无愁可上眉。"
        ],
        "title": "和林平山见寄韵",
        "id": "dfc9ab2f-c099-4cf3-b3cc-8348268dfa2e"
    },
    {
        "author": "顾逢",
        "paragraphs": [
            "潘阆祠前住，天教得此邻。",
            "百年传盛事，一巷两诗人。",
            "老境羞磻水，高风想富春。",
            "但教樽有酒，不必更言贫。"
        ],
        "title": "申屠雪矶见寄韵",
        "id": "296cb2e0-5da6-4ed7-97d1-813111f5de2a"
    },
    {
        "author": "顾逢",
        "paragraphs": [
            "梅磵先赓三体句，靖庵又和五言诗。",
            "不知二稿流传后，能续君诗更有谁。"
        ],
        "title": "谢陆梅磵曹靖庵见和拙稿",
        "id": "ac709f77-2e2e-466f-9f4d-be1578fedb08"
    },
    {
        "author": "顾逢",
        "paragraphs": [
            "远友相寻意极浓，尽言专访老吟翁。",
            "来从千里求诗去，愧我全无一句工。"
        ],
        "title": "谢远方诸友下访",
        "id": "12ed5404-abce-4218-89c9-78ad407e2128"
    },
    {
        "author": "顾逢",
        "paragraphs": [
            "问病来车马，穷簷非所宜。",
            "拘挛眠枕席，扶策唤妻儿。",
            "鹊信今朝报，灯花昨夜知。",
            "从前潘阆巷，无此宠荣时。"
        ],
        "title": "谢徐容斋见访",
        "id": "09805efd-1ab2-4654-a776-64f278279915"
    },
    {
        "author": "顾逢",
        "paragraphs": [
            "分得蟾宫种，凡葩岂足论。",
            "古香吹不尽，生意至今存。",
            "秋晚花三色，年深树半根。",
            "更无攀折日，此恨向谁言。"
        ],
        "title": "老桂",
        "id": "fb198877-4b8e-4f3e-97c5-979563b66ed0"
    },
    {
        "author": "顾逢",
        "paragraphs": [
            "树底飞红雨，园林一望空。",
            "寂寥春去路，狼籍晓来风。",
            "乱影斜阳里，余香流水中。",
            "可怜衰谢日，不与乍开同。"
        ],
        "title": "落花",
        "id": "5204aab5-0a0d-4057-a640-a15c18118c85"
    },
    {
        "author": "顾逢",
        "paragraphs": [
            "孤山花已老，片片受风吹。",
            "莫叹凋残去，曾夸烂熳时。",
            "香痕留宿雨，春色恋空枝。",
            "看取成青子，何尝生意衰。"
        ],
        "title": "落梅",
        "id": "a0688ea5-56c7-4128-beb3-331f8c9dc887"
    },
    {
        "author": "顾逢",
        "paragraphs": [
            "秋林霜后红，恰与染来同。",
            "风雨一番过，亭台几树空。",
            "乱飘窗纸上，流出水沟中。",
            "待看春三月，浓阴万绿丛。"
        ],
        "title": "落叶",
        "id": "50caa802-eba9-46e6-998e-22a16d3b24a1"
    },
    {
        "author": "顾逢",
        "paragraphs": [
            "多自淮乡得，天然碧玉团。",
            "破来肌体莹，嚼处齿牙寒。",
            "清敌炎威退，凉生酒量宽。",
            "东门无此种，雪片簇冰盘。"
        ],
        "title": "西瓜",
        "id": "8d433ef8-5ce3-47a1-94ca-ffad8eec3a8f"
    },
    {
        "author": "顾逢",
        "paragraphs": [
            "三尺孤桐古，其中趣最优。",
            "只须从意会，不必以声求。",
            "袖手时横膝，忘言自点头。",
            "孙登犹未悟，多却一丝留。"
        ],
        "title": "无弦琴",
        "id": "f13ebc66-78b4-4eef-b4d9-159e539d93dc"
    },
    {
        "author": "顾逢",
        "paragraphs": [
            "子分黑白似精兵，相对沉吟手自停。",
            "一著要须寻活路，旧曾险处莫重经。"
        ],
        "title": "棋边和韵",
        "id": "0b3d679a-b280-4490-ac3c-d2209b69a19f"
    },
    {
        "author": "顾逢",
        "paragraphs": [
            "俗念枕边灰，晨钟又唤回。",
            "若无红日出，方免白头催。",
            "花不多时好，人谁百岁来。",
            "死生弹指顷，有酒且啣杯。"
        ],
        "title": "枕上",
        "id": "8e7bf385-567e-4cab-b637-1053c11bf9e7"
    },
    {
        "author": "顾逢",
        "paragraphs": [
            "官塘来往纤纷纷，月入疏篷漏碎纹。",
            "数尽寒更天未晓，两三声雁枕边闻。"
        ],
        "title": "舟中枕上",
        "id": "20d0d797-0d40-4c4a-a161-7df717e6da59"
    },
    {
        "author": "顾逢",
        "paragraphs": [
            "翠剥青铜面，年深入手轻。",
            "似教藏美恶，不欲大分明。",
            "细雨波心碎，浮云月底行。",
            "便令无点翳，谁解照前生。"
        ],
        "title": "古圆镜",
        "id": "4c288977-80e2-4cd8-ba95-ac4b167da2c5"
    },
    {
        "author": "顾逢",
        "paragraphs": [
            "箫鼓别船鸣，吟边酒自倾。",
            "远山多少意，幽鸟两三声。",
            "风急浪争起，云开雨不成。",
            "断桥归已晚，塔杪夕阳明。"
        ],
        "title": "湖舟",
        "id": "a8fb2241-7635-4a52-90ed-c6f8be69a845"
    },
    {
        "author": "顾逢",
        "paragraphs": [
            "客楼临水际，转觉夜寒生。",
            "欹枕天将晓，搜诗睡不成。",
            "雪多添月色，风近远钟声。",
            "却喜心无事，梅花纸帐清。"
        ],
        "title": "雪夜枕上",
        "id": "b1ae4d71-e3a5-4b50-8893-9f5c34a58dc5"
    },
    {
        "author": "顾逢",
        "paragraphs": [
            "明月藏尘箧，曾归掌握中。",
            "得时思酷暑，袖手怯西风。",
            "用舍人相似，炎凉心不同。",
            "汗流沾背处，蔽日岂无功。"
        ],
        "title": "秋扇",
        "id": "d52ac1f7-526d-4011-915f-8e41fff96a2f"
    },
    {
        "author": "顾逢",
        "paragraphs": [
            "直节老犹坚，棱分四角全。",
            "自缘生处别，不逐世情圆。",
            "夜倚闲看月，春扶醉上船。",
            "只愁规漆者，本体失天然。"
        ],
        "title": "方竹杖",
        "id": "c6684ebd-6948-4b42-bcc3-5f4bfb135699"
    },
    {
        "author": "顾逢",
        "paragraphs": [
            "皤然一器微，有用在冬时。",
            "永夜寒如许，孤衾暖不知。",
            "少年皆见弃，老者最相宜。",
            "却恨无情处，春来便别离。"
        ],
        "title": "汤婆子",
        "id": "51169e73-cab8-415e-ad52-643065350e0d"
    },
    {
        "author": "顾逢",
        "paragraphs": [
            "尽日山窗下，松风细细吹。",
            "喜于同坐处，乐在听琴时。",
            "幽几静相对，斜阳过不知。",
            "江湖襟谊好，临别问来期。"
        ],
        "title": "雷峰寺听琴",
        "id": "284ef54b-ca94-49a8-a339-1d3e72cc5286"
    },
    {
        "author": "顾逢",
        "paragraphs": [
            "弹来三尺桐，知用几年功。",
            "听到希声处，凉生不语中。",
            "断霞明似日，急雨过如风。",
            "曲罢炉香在，还思敏仲翁。"
        ],
        "title": "听赵碧澜操琴",
        "id": "e27d3ee3-fe03-4cc9-b3c9-00a1f2166572"
    },
    {
        "author": "顾逢",
        "paragraphs": [
            "弈边忘日月，况复遇神仙。",
            "石上无多著，人间几百年。",
            "指枰如料敌，落子欲争先。",
            "想尔腰柯烂，回头亦骇然。"
        ],
        "title": "王质观棋",
        "id": "ee5b512f-af83-4a41-9eab-b3ef4bbfcda5"
    },
    {
        "author": "顾逢",
        "paragraphs": [
            "剡藤光泽浄无瑕，捣杵工夫自一家。",
            "安得张颠醉狂笔，此中飞走活龙蛇。"
        ],
        "title": "赠吴门造牋",
        "id": "311ef1ab-e723-416d-a40c-aaf39764dd98"
    },
    {
        "author": "顾逢",
        "paragraphs": [
            "晴湖浮素练，芦苇冷秋霜。",
            "四望皆空阔，孤舟泛渺茫。",
            "水纹星动影，云缝月流光。",
            "不似渔翁乐，终身鸥鹭乡。"
        ],
        "title": "月夜泛舟",
        "id": "00a7d424-44e3-4cf3-b5b2-eb890d19669a"
    },
    {
        "author": "顾逢",
        "paragraphs": [
            "楼阁青山里，阑干几处凭。",
            "乐同湖上酒，清在坐中僧。",
            "水影飞双蝶，风声磨一鹰。",
            "夕阳堪入画，金蚓走春冰。"
        ],
        "title": "湖舟即事",
        "id": "3ffce6d1-f791-46d5-a8fc-d85f99ff9b5d"
    },
    {
        "author": "顾逢",
        "paragraphs": [
            "江海船行东复西，风蒲高挂一樯危。",
            "往来逆顺休相讶，逆者还须有顺时。"
        ],
        "title": "舟中偶成",
        "id": "a7fa997d-57d1-4489-aa0d-75d3122b7864"
    },
    {
        "author": "顾逢",
        "paragraphs": [
            "山光远近青，尽入倚篷吟。",
            "夜雨一番过，春流几寸深。",
            "车声惊睡犊，帆影闪飞禽。",
            "村舍偏潇洒，家家杨柳阴。"
        ],
        "title": "倚篷",
        "id": "9b8fbac9-de45-45c9-bf46-fada104061ca"
    },
    {
        "author": "顾逢",
        "paragraphs": [
            "每见湖隄畔，持竿立柳阴。",
            "不多吞饵者，空起羨鱼心。",
            "严濑山林石，磻溪岁月深。",
            "何如池馆上，倚槛看浮沉。"
        ],
        "title": "湖上观钓",
        "id": "ab4fa13a-7632-4ad1-b8de-2cf01796e0da"
    },
    {
        "author": "顾逢",
        "paragraphs": [
            "兔舂金臼药，幻出广寒宫。",
            "时听数声响，皆归一转功。",
            "云霄大境界，几案小屏风。",
            "何独沙为戏，人间万事同。"
        ],
        "title": "月宫沙戏",
        "id": "77f56c0a-c23b-4a71-bd64-edf5ab0805a3"
    },
    {
        "author": "顾逢",
        "paragraphs": [
            "一峰飞到此，胜景幻幽林。",
            "苍径望不尽，白云行渐深。",
            "钟声传日午，笠影卸松阴。",
            "候得神仙否，神仙不可寻。"
        ],
        "title": "候仙亭即事",
        "id": "4c4eb3e7-71a3-4581-a760-e9ec5dfbe3de"
    },
    {
        "author": "顾逢",
        "paragraphs": [
            "林峦深密地，怪石紫苔存。",
            "留得巉巖势，全无斧凿痕。",
            "浮云沉水底，落叶走山根。",
            "最喜倾杯处，高僧遇老温。"
        ],
        "title": "灵隠观风亭雪矶小酌",
        "id": "2fa908c0-9b74-4640-a1d9-f1d73e052e4b"
    },
    {
        "author": "顾逢",
        "paragraphs": [
            "入得梅村去，烟云锁废祠。",
            "我来迟几日，花已过多时。",
            "童鹤看如活，山川变不知。",
            "游人休著句，不比暗香诗。"
        ],
        "title": "过林和靖祠",
        "id": "2be1d23b-9173-4fee-b70e-233129930ac8"
    },
    {
        "author": "顾逢",
        "paragraphs": [
            "冲开秋色去，深入万松间。",
            "风月无边乐，干坤几个闲。",
            "断云难掩日，急水不流山。",
            "树杪忽然响，斜飞过白鹇。"
        ],
        "title": "天竺道中",
        "id": "b9e6640b-58ec-414d-93fa-71fe0a1ad1db"
    },
    {
        "author": "顾逢",
        "paragraphs": [
            "半世客孤篷，惊心景不同。",
            "路危人自恐，港涩艣无功。",
            "折树龙眠水，长桥虹跨空。",
            "潮来通海道，争趁一帆风。"
        ],
        "title": "茜水道中",
        "id": "a90fdf6f-b63f-460b-8c92-f4d57ad6fbc6"
    },
    {
        "author": "顾逢",
        "paragraphs": [
            "露气侵衣月满船，梦回依约五更天。",
            "枕间听得鸣鸡犬，知在谁家村上眠。"
        ],
        "title": "太仓道中  其一",
        "id": "e6ef5a0f-c051-4ba4-97c9-f12347597dfa"
    },
    {
        "author": "顾逢",
        "paragraphs": [
            "江烟漠漠暮天昏，且把扁舟系树根。",
            "欲问村中沽酒处，家家风雨不开门。"
        ],
        "title": "太仓道中  其二",
        "id": "6b7deb21-bb8d-4b45-a910-1768fff06e14"
    },
    {
        "author": "顾逢",
        "paragraphs": [
            "一片水环璧，分明镜可窥。",
            "游鱼吹白沫，浴鹭扑清漪。",
            "有月有星夜，无云无雨时。",
            "倚栏相对处，如看浑天仪。"
        ],
        "title": "圆池",
        "id": "6e9eb465-54e0-4943-9c3c-8f756b647d6f"
    },
    {
        "author": "顾逢",
        "paragraphs": [
            "隄上喧丝竹，风流几少年。",
            "衣冠虽较别，山水只如前。",
            "绿柳阴中马，斜阳影里船。",
            "晚云眉一抹，横翠断霞边。"
        ],
        "title": "隄上",
        "id": "11f61424-be15-4269-bd33-397eaf6063e3"
    },
    {
        "author": "顾逢",
        "paragraphs": [
            "空山尘不到，白昼定僧禅。",
            "龙口一泓水，人间第二泉。",
            "殿高云气湿，屋断树阴连。",
            "张祜曾题品，唐碑尚俨然。"
        ],
        "title": "慧山",
        "id": "0d31028b-bffb-49c0-b608-3816df33bd76"
    },
    {
        "author": "顾逢",
        "paragraphs": [
            "湖边春已过，正是绿阴时。",
            "独步无人处，微吟得意诗。",
            "斜阳浮舴艋，远水立鸬鹚。",
            "物命真堪惜，游鱼脱钓丝。"
        ],
        "title": "湖上",
        "id": "bb2fdc16-7e82-4301-8376-8b329cdd0d03"
    },
    {
        "author": "顾逢",
        "paragraphs": [
            "潦倒江湖上，光阴梦里过。",
            "黄金消酒债，白发苦诗魔。",
            "风细松琴慢，天晴柳絮多。",
            "断桥斜阳里，一路听笙歌。"
        ],
        "title": "卢进斋湖上韵",
        "id": "9ecbc1e0-3081-4a3b-90c7-6ed879c7f177"
    },
    {
        "author": "顾逢",
        "paragraphs": [
            "欲向银河去，唐家有画船。",
            "更无风浪险，竟到斗牛边。",
            "笑傲琼楼上，歌吟玉宇前。",
            "乘槎今有便，不必羨张骞。"
        ],
        "title": "题直上天津",
        "id": "1837ddd7-d423-4842-b316-8c1bb1c4a4e0"
    },
    {
        "author": "顾逢",
        "paragraphs": [
            "元夕牌灯大字题，高悬彩架果然奇。",
            "鳌山山下人来往，只听笙歌不看诗。"
        ],
        "title": "鳌山下灯市即事",
        "id": "c15c4db3-4734-42b7-9eca-c96c0b5657bf"
    },
    {
        "author": "顾逢",
        "paragraphs": [
            "十里湖光漾碧霄，山云吞吐笔难描。",
            "宜凉宜月犹宜雪，何独行春过此桥。"
        ],
        "title": "石湖行春桥",
        "id": "24d22f18-c034-41aa-b63d-ef07a079a8ab"
    },
    {
        "author": "顾逢",
        "paragraphs": [
            "寒食家家扫纸灰，道傍相吊总悲哀。",
            "湖边多少诗人墓，不见儿孙酹酒来。"
        ],
        "title": "寒食日湖上",
        "id": "78a1984e-c7cc-4c8f-bfaa-91aa96d1da08"
    },
    {
        "author": "顾逢",
        "paragraphs": [
            "藕花香里去，独步自寻诗。",
            "秋意在何处，夕阳将下时。",
            "鸟幽忘立久，山好觉行迟。",
            "饮兴忽然动，桥边有酒旗。"
        ],
        "title": "早秋湖上",
        "id": "8d4b5c5f-2266-4907-b741-df93c3e2e3fd"
    },
    {
        "author": "顾逢",
        "paragraphs": [
            "卖声喧市巷，红紫售东风。",
            "祇说春无价，谁知雨有功。",
            "蝶随群檐出，鶑恨故园空。",
            "松柏何人爱，甘心巖壑中。"
        ],
        "title": "花市",
        "id": "e49d5b14-8c26-4f53-9b31-6e275d90eb77"
    },
    {
        "author": "顾逢",
        "paragraphs": [
            "晴雪白漫漫，山中几树残。",
            "但知开处好，谁向落时看。",
            "影不随流水，香犹在曲阑。",
            "飞来和靖鹤，相对立前滩。"
        ],
        "title": "孤山梅后",
        "id": "911010ea-c47c-4b69-ae03-0c9da86c6ba1"
    },
    {
        "author": "顾逢",
        "paragraphs": [
            "粲粲发幽芳，何愁午夜霜。",
            "花先开六月，节不待重阳。",
            "彭泽应无种，东篱未有香。",
            "王弘如此见，必遣白衣忙。"
        ],
        "title": "夏菊",
        "id": "92d07af3-0951-4d0d-9f4f-3b84137d6fa7"
    },
    {
        "author": "顾逢",
        "paragraphs": [
            "似厌沙头睡，来栖陇树中。",
            "一花飞夜雨，双子倚东风。",
            "冰雪芳心共，池塘旧梦同。",
            "只愁羌笛响，惊散晓林空。"
        ],
        "title": "鸳鸯梅",
        "id": "c3d5253e-ce48-476f-9c49-2a64fb478fb1"
    },
    {
        "author": "顾逢",
        "paragraphs": [
            "碧玉黄金竹，求来此种难。",
            "数竿真可爱，几度共相看。",
            "月影画半幅，风声雨一般。",
            "岁寒心不改，日日报平安。"
        ],
        "title": "徐容斋庭下竹",
        "id": "1dafa301-2b49-4805-b447-523a749f21b5"
    },
    {
        "author": "顾逢",
        "paragraphs": [
            "满地盆花间样栽，四时长有好花开。",
            "劝君莫惜供花费，只恐园丁不献来。"
        ],
        "title": "供花即事",
        "id": "966ae0b3-16aa-4df8-b58c-e6b2b31e1717"
    },
    {
        "author": "顾逢",
        "paragraphs": [
            "此花别是山茶种，鹤顶丹红眩碧柯。",
            "开出多心虽可爱，一心好处不须多。"
        ],
        "title": "多心茶花",
        "id": "1c8282ea-b066-45f3-b4fd-f113edaf95e3"
    },
    {
        "author": "顾逢",
        "paragraphs": [
            "夏木千重裹，春无迹可窥。",
            "静如云聚处，动似雨来时。",
            "坐对清相逼，行吟暑不知。",
            "幽禽啼复歇，难认著巢枝。"
        ],
        "title": "绿阴",
        "id": "217370f8-8110-4797-a2d2-7483725f0520"
    },
    {
        "author": "顾逢",
        "paragraphs": [
            "拒霜一树碧丛丛，两色花开迥不同。",
            "疑是酒边西子在，半醒半醉立西风。"
        ],
        "title": "二色芙蓉花",
        "id": "ad63c84e-27b7-45c4-a621-c557db148270"
    },
    {
        "author": "顾逢",
        "paragraphs": [
            "渊明篱落发铅华，疑是西湖处士家。",
            "一白自知非正色，此心只欲比梅花。"
        ],
        "tags": [
            "西湖"
        ],
        "title": "白菊花",
        "id": "b2f7bcfe-b9c3-4232-bd48-bb1f56f86c8a"
    },
    {
        "author": "顾逢",
        "paragraphs": [
            "寿阳曾点额，脂粉带余馨。",
            "晴雨看如醉，冰霜冻不醒。",
            "溪清羞洁白，色艳易飘零。",
            "桃杏休相忌，东君眼自青。"
        ],
        "title": "红梅",
        "id": "b3a58c5d-0780-4e58-b82d-67b5d1ae69dd"
    },
    {
        "author": "顾逢",
        "paragraphs": [
            "最喜孤山夜，斜枝月下清。",
            "透窗疑笔写，映地若天生。",
            "鹤步踏不动，蜂腰时自横。",
            "几回云聚散，晦后再分明。"
        ],
        "title": "梅影",
        "id": "100e9d1a-bf9b-4032-90fa-94e9d43e1224"
    },
    {
        "author": "顾逢",
        "paragraphs": [
            "种向东林得，此花真个希。",
            "芳心能自洁，玉体静相依。",
            "每讶鸥将浴，犹疑鹭不飞。",
            "月明无处认，香气袭人衣。"
        ],
        "title": "白莲花",
        "id": "8f51ff7a-9ff4-4644-819a-5b838b6a46af"
    },
    {
        "author": "顾逢",
        "paragraphs": [
            "正是红稀绿暗时，花如圆玉莹无疵。",
            "何人团雪高抛去，冻在枝头春不知。"
        ],
        "title": "玉绣毬花",
        "id": "8453ff3d-da00-41b8-9d3e-6b21b0107edb"
    },
    {
        "author": "顾逢",
        "paragraphs": [
            "秋风芳所地，把酒又重来。",
            "种有仙凡异，花分早晚开。",
            "满簪乌帽去，如入月宫回。",
            "莫说郄诜事，功名念已灰。"
        ],
        "title": "芳所堂赏桂杨顺斋酒边赋",
        "id": "83c6a8dc-a75b-42ec-b741-919bfb8b8742"
    },
    {
        "author": "顾逢",
        "paragraphs": [
            "清似咸平处士家，案头诗卷是生涯。",
            "胆瓶莫讶无花插，过了梅花不买花。"
        ],
        "title": "不买花",
        "id": "b2fa45e2-cf1b-41ae-afd0-9bbec63d73ea"
    },
    {
        "author": "顾逢",
        "paragraphs": [
            "春风庭院少迟留，烂熳红英带雨羞。",
            "最是花边情绪恶，看花狼藉为花愁。"
        ],
        "title": "雨中赏蔷薇",
        "id": "dcc514aa-af4b-4dd4-8181-cce1dd5df2bf"
    },
    {
        "author": "顾逢",
        "paragraphs": [
            "世上月丹无此种，倚栏不觉夕阳斜。",
            "百年雨露春风力，高树一根三色花。"
        ],
        "title": "父子同赏杨寺月牡",
        "id": "eb278e1c-2d4d-4ead-8d4c-d65489681862"
    },
    {
        "author": "顾逢",
        "paragraphs": [
            "白发萧萧映帽纱，相扶访菊到山家。",
            "搀先一日东篱醉，要见人间未见花。"
        ],
        "title": "访菊",
        "id": "5db12aec-05c7-4b00-90c2-9a56794d7640"
    },
    {
        "author": "顾逢",
        "paragraphs": [
            "门前三径在，潇洒傍林塘。",
            "何事惟栽菊，其家本姓黄。",
            "严霜坚晚节，细雨润幽香。",
            "指下谁能及，多收起死方。"
        ],
        "title": "黄医谕求菊存诗",
        "id": "84793a67-a290-470f-9f26-de20f070f17a"
    },
    {
        "author": "顾逢",
        "paragraphs": [
            "秋满南山菊满篱，卷帘相对坐多时。",
            "琴中自得无弦趣，蝶与西风总不知。"
        ],
        "title": "九日对菊",
        "id": "07ab4e4b-e1be-4945-8b20-61f215bd165c"
    },
    {
        "author": "顾逢",
        "paragraphs": [
            "一片东篱菊，凄凉风雨边。",
            "花虽黄似旧，发更白于前。",
            "把酒伤今日，登高忆去年。",
            "渊明曾作令，相对亦无钱。"
        ],
        "title": "雨边对菊",
        "id": "7e1d07ea-2ec7-4b37-8a8a-df5c6439bb33"
    },
    {
        "author": "顾逢",
        "paragraphs": [
            "寻梅不惮路程赊，行遍山边与水涯。",
            "几处树头残雪在，只疑昨夜又开花。"
        ],
        "title": "雪后寻梅",
        "id": "64aeec32-4311-4655-beba-791db82d859d"
    },
    {
        "author": "顾逢",
        "paragraphs": [
            "探梅自策短筇来，是处溪山到一回。",
            "岁岁见花人已老，几番花落又花开。"
        ],
        "title": "探梅",
        "id": "ccf0d8d8-225f-4644-99da-1b4c8c068680"
    },
    {
        "author": "顾逢",
        "paragraphs": [
            "隔水园林賸有梅，重门扃钥少曾开。",
            "主翁只恐吹香出，不道花梢过屋来。"
        ],
        "title": "墙外见梅",
        "id": "621e04f6-8fd4-41d3-babb-ce809eeaf3d1"
    },
    {
        "author": "顾逢",
        "paragraphs": [
            "欲扣陇头信，侵晨踏雪来。",
            "不知今夜里，先放几花开。",
            "地有孤根在，春从何处回。",
            "向人如解语，约我办樽罍。"
        ],
        "title": "孤山问梅",
        "id": "81007f7c-1594-463f-8375-6fc23138f316"
    },
    {
        "author": "顾逢",
        "paragraphs": [
            "冷灶无烟过午时，可怜童鹤望邻炊。",
            "饥来细把梅花嚼，不信梅花不疗饥。"
        ],
        "title": "嚼梅",
        "id": "8f4d16ee-9f1a-4c1c-addd-82207296c081"
    },
    {
        "author": "顾逢",
        "paragraphs": [
            "得意春风里，山林异样鸣。",
            "虽无三寸舌，解作百禽声。",
            "巧处难求色，听时可辨名。",
            "金笼容不得，应是愧流鶑。"
        ],
        "title": "百舌",
        "id": "17b0a131-b28b-4079-a11b-096ef4a181e0"
    },
    {
        "author": "顾逢",
        "paragraphs": [
            "万里衡阳别，翱翔背夕晖。",
            "数行天外过，一片水中飞。",
            "无迹留沙渚，有声过钓矶。",
            "回头还自顾，上下带云归。"
        ],
        "title": "雁影",
        "id": "b02b2f8f-9283-46cf-8029-20e4c79a1751"
    },
    {
        "author": "顾逢",
        "paragraphs": [
            "相传产海东，不与众禽同。",
            "两翅飞腾去，层霄顷刻中。",
            "转眸明似电，追马疾如风。",
            "坠得天鹅落，人皆指远空。"
        ],
        "title": "海东青",
        "id": "4a4d7f99-3f0e-44f4-8e62-0ce804215993"
    },
    {
        "author": "顾逢",
        "paragraphs": [
            "天竺如巴峡，画图无此奇。",
            "挂藤伸黑臂，剥果餧黄儿。",
            "孤影池中夜，三声月下时。",
            "倚阑僧不去，应是苦于诗。"
        ],
        "title": "飞来峰猿",
        "id": "e639d23d-4626-4eb9-a912-c4d2a6669fcb"
    },
    {
        "author": "顾逢",
        "paragraphs": [
            "祇是凭风力，飞腾自不知。",
            "转来高处去，肯顾此身危。",
            "云外摇双翼，空中寄一丝。",
            "每愁吹断后，欲觅意何之。"
        ],
        "title": "纸鸢",
        "id": "b9e2ed00-ea46-4f81-bc0b-15d67f4b8811"
    },
    {
        "author": "顾逢",
        "paragraphs": [
            "黄金成一片，雨过唼方池。",
            "想尔浮沉乐，如吾爱傲时。",
            "水声频拨剌，人影不惊疑。",
            "中有成龙者，腾空未可知。"
        ],
        "title": "下竺寺金鱼",
        "id": "98713ff2-66aa-4b94-9ef8-a70af38eb0e1"
    },
    {
        "author": "顾逢",
        "paragraphs": [
            "徼虫亦可伤，何事苦争强。",
            "百胜终归死，一秋空自忙。",
            "吟残庭际月，冷怯草根霜。",
            "不入儿童手，谁能较短长。"
        ],
        "title": "观鬬蟋蟀有感",
        "id": "c07398ed-0dc6-4372-9c40-4b9dcf646b96"
    },
    {
        "author": "顾逢",
        "paragraphs": [
            "尚有一蛩在，悲吟废草边。",
            "想于深夜里，自忆早秋前。",
            "胜负皆成梦，孤寒似可怜。",
            "晚年飘泊老，此况亦同然。"
        ],
        "title": "冬夜闻蛩",
        "id": "10b8d561-fcff-4b7c-8f1d-5ea516fe224a"
    },
    {
        "author": "顾逢",
        "paragraphs": [
            "六桥多少景，尽在倚栏中。",
            "佳处无如此，看来总不同。",
            "湖光四时别，山影半江空。",
            "图尽天开出，人间笔未工。"
        ],
        "title": "冠胜轩",
        "id": "5509aa93-a244-4c74-ae8a-0194cde84d67"
    },
    {
        "author": "顾逢",
        "paragraphs": [
            "华轩居地隠，尘世总相忘。",
            "白发坐来久，青山立在旁。",
            "两峰如拱手，一鹤自升堂。",
            "唯诺疑相应，松琴奏羽商。"
        ],
        "title": "寄题翠侍轩",
        "id": "4316ff96-27a4-4149-abc3-7f3a407451be"
    },
    {
        "author": "顾逢",
        "paragraphs": [
            "湖上晴看好，雨中犹更奇。",
            "无穷凭槛趣，正是卷帘时。",
            "鸥鹭飞相失，山林晚不知。",
            "烟云多变态，难画亦难诗。"
        ],
        "title": "题风雨楼",
        "id": "ce255763-8d5f-4e64-81da-78c66f6ea6a0"
    },
    {
        "author": "顾逢",
        "paragraphs": [
            "客久颜容改，羞开古镜奁。",
            "瘦添清骨相，老减白髭髯。",
            "云暗山无塔，楼空雨一帘。",
            "休官归去后，疏散似陶潜。"
        ],
        "title": "雨楼即事",
        "id": "72660790-64f7-46b2-be1b-66367f20a47c"
    },
    {
        "author": "顾逢",
        "paragraphs": [
            "此地偏于静夜宜，炉香相对一编诗。",
            "几回闻得敲窗响，不是开门落叶时。"
        ],
        "title": "听雨轩",
        "id": "2a785f85-5c48-4750-b3d3-055383eb98eb"
    },
    {
        "author": "顾逢",
        "paragraphs": [
            "白苹洲暖漾晴波，雪点沙汀立鹭多。",
            "几度月明窗下见，打渔人醉枕轻蓑。"
        ],
        "title": "碧澜堂即事",
        "id": "bf93ced0-0535-4d09-bc93-a9b4db019afd"
    },
    {
        "author": "顾逢",
        "paragraphs": [
            "亭上数僧俱不识，倚阑无语坐多时。",
            "听谈五字中奇句，尽是山翁旧日诗。"
        ],
        "title": "冷泉亭即事",
        "id": "87bcdf97-9282-4c43-acd2-595b07a3c9f5"
    },
    {
        "author": "顾逢",
        "paragraphs": [
            "湖光终日对，且喜绝尘纷。",
            "时事年来别，山中人不闻。",
            "霜林晴滴雨，寒井晚云生。",
            "门掩松风里，知心有范君。"
        ],
        "title": "石湖山居  其一",
        "id": "2ecb118a-794b-46cd-a8e9-c5877568961e"
    },
    {
        "author": "顾逢",
        "paragraphs": [
            "幽居入翠微，乐似在松时。",
            "野景俱成画，山行总是诗。",
            "黠禽争浴水，戏鹊倒悬枝。",
            "此意谁能识，徜徉只自知。"
        ],
        "title": "石湖山居  其二",
        "id": "5eb71f07-b74e-4879-8070-2bb0f8a49b5b"
    },
    {
        "author": "顾逢",
        "paragraphs": [
            "越来溪上望，雨涨一篙深。",
            "折苇眠枯叶，老莲生苦心。",
            "水连孤屿远，山入半湖阴。",
            "喜近行春路，时于月下吟。"
        ],
        "title": "石湖山居  其三",
        "id": "90694192-b736-4d0e-ad26-23189bf4d7cc"
    },
    {
        "author": "顾逢",
        "paragraphs": [
            "水阁凉亭饮宴时，遥看葛岭亦伤悲。",
            "歌童舞女今何在，一带枯桩立鹭鸶。"
        ],
        "tags": [
            "西湖"
        ],
        "title": "西湖城边水阁即事",
        "id": "00f03c97-7c4e-4a8c-8d85-5cacce6aa5c6"
    },
    {
        "author": "顾逢",
        "paragraphs": [
            "世间何处觅西湖，风月无边酒一壶。",
            "尽道此中如画景，不知此景画中无。"
        ],
        "tags": [
            "西湖"
        ],
        "title": "西湖如画轩",
        "id": "6609df3f-2dd3-4606-972a-84d396930d0d"
    },
    {
        "author": "顾逢",
        "paragraphs": [
            "入得善人室，尘凡一洗空。",
            "三闾心上事，九畹国香中。",
            "坐对清幽地，时来旎□风。",
            "纷纷桃与李，不与此花同。"
        ],
        "title": "题徐容斋先生爱兰轩",
        "id": "9629168b-cbac-4a7f-9a4b-c1ab87e78548"
    },
    {
        "author": "顾逢",
        "paragraphs": [
            "三贤堂废西湖上，文庙重营气宇新。",
            "若得雪江相配享，方知创立是何人。"
        ],
        "tags": [
            "西湖"
        ],
        "title": "西湖书院重建三贤堂  其一",
        "id": "9e198676-91dc-45fd-a80c-75bfae74eaad"
    },
    {
        "author": "顾逢",
        "paragraphs": [
            "堂上瞻三像，衣冠各俨然。",
            "两朝贤太守，一代老诗仙。",
            "棠影春风里，梅花夜月边。",
            "西湖新学校，千载后同传。"
        ],
        "tags": [
            "西湖"
        ],
        "title": "西湖书院重建三贤堂  其二",
        "id": "dd9a3cef-1d4d-4a72-9926-b2f77dd77e20"
    },
    {
        "author": "顾逢",
        "paragraphs": [
            "不道邺侯家，有人如伯牙。",
            "七絃真得趣，万卷足生涯。",
            "石鼎时添火，铜瓶日换花。",
            "高山流水罢，笔下走龙蛇。"
        ],
        "title": "琴书斋",
        "id": "8d3b7460-8385-419a-a341-7f1e33a2920b"
    },
    {
        "author": "顾逢",
        "paragraphs": [
            "白昼钩帘坐，湖山静里看。",
            "分明吟世界，尽在此阑干。",
            "妙处写不就，题来句转难。",
            "几回风雪际，遥忆灞桥寒。"
        ],
        "title": "题诗境楼",
        "id": "11f286ef-5100-468c-aa26-9e2371a50762"
    },
    {
        "author": "顾逢",
        "paragraphs": [
            "家具与妻儿，知经几处移。",
            "不堪多病日，顿忆少年时。",
            "犬吠风行叶，鱼惊月在池。",
            "人生俱是寓，无我重流离。"
        ],
        "title": "和移家春洲寄韵",
        "id": "b334e1cc-4107-4c8f-a1d1-f8ac3917d260"
    },
    {
        "author": "顾逢",
        "paragraphs": [
            "客中愁送别，临别转伤心。",
            "最是情相得，犹教老不禁。",
            "离怀空记忆，远信有浮沉。",
            "争似长携手，山边水际吟。"
        ],
        "title": "留别干月亭",
        "id": "c18601ca-e621-4ecf-8920-0cbb62d62ec6"
    },
    {
        "author": "顾逢",
        "paragraphs": [
            "虽是无猿鹤，何殊林麓间。",
            "从教居近市，不必入深山。",
            "白日窗如炙，清风门自关。",
            "留连诗酒乐，坐久竟忘还。"
        ],
        "title": "过林忠甫山房",
        "id": "32cff557-b18d-4d57-92ea-3161e713d27c"
    },
    {
        "author": "顾逢",
        "paragraphs": [
            "禅房静掩扃，长日勘传灯。",
            "身健高飞鹤，心空入定僧。",
            "炭烟生湿瘿，簷水滴晴冰。",
            "从此无依恋，相随只瘦藤。"
        ],
        "title": "寓拥叶精舍",
        "id": "2a92fe52-31d8-4c35-9c13-f6799cecd2a1"
    },
    {
        "author": "顾逢",
        "paragraphs": [
            "老屋幽深静掩门，四围多有古碑存。",
            "庭前黄叶无人扫，留得秋风在树根。"
        ],
        "title": "邓觉非寓舍即事",
        "id": "abcdaf14-68b1-4d5b-a615-40fe8a0f4e34"
    },
    {
        "author": "顾逢",
        "paragraphs": [
            "山路亦迢迢，殷勤访久要。",
            "三门虽未入，一仆已相邀。",
            "枕臂眠平石，扶筇过险桥。",
            "诗翁归步醉，空费酒旗招。"
        ],
        "title": "访明月堂",
        "id": "2ca1dfcc-efea-4c17-96c5-d9e0062195ea"
    },
    {
        "author": "顾逢",
        "paragraphs": [
            "连朝风雨卷残红，四望亭台眼界空。",
            "多少东君生物意，不知俱在绿阴中。"
        ],
        "title": "秀邸绿阴堂",
        "id": "3494db8e-0141-4fb8-af43-103ecf6ca52a"
    },
    {
        "author": "顾逢",
        "paragraphs": [
            "绿影浮阴玉一渊，吟翁同立石阑边。",
            "池中石与诗中字，知是几年磨得圆。"
        ],
        "title": "过冷泉亭",
        "id": "61c77bf3-aeaa-4c66-a6db-9eeaeb3d3ba4"
    },
    {
        "author": "顾逢",
        "paragraphs": [
            "万绿重重如泼翠，一泓泉水浸苍苔。",
            "分明天地开图画，山自飞来猿自来。"
        ],
        "title": "甫游冷泉亭",
        "id": "e275470a-fbaf-41c6-88c1-f55e0ac7effa"
    },
    {
        "author": "顾逢",
        "paragraphs": [
            "第一桥边住，柴扉傍钓矶。",
            "天晴扶杖出，寺近与僧归。",
            "梁燕穿帘去，沙鸥入屋飞。",
            "几回吟苦处，独立对斜晖。"
        ],
        "title": "过林石田湖上所居",
        "id": "1de05082-67f2-4014-95e4-45f371a549b1"
    },
    {
        "author": "顾逢",
        "paragraphs": [
            "过门须忆老相知，日日长看掩竹扉。",
            "只有画梁巢燕在，主人三载不曾归。"
        ],
        "title": "过杨春磵所居",
        "id": "5ed4713c-5a7f-4201-bb91-bd54ef38919f"
    },
    {
        "author": "顾逢",
        "paragraphs": [
            "屋破深山里，门无车马尘。",
            "谁知青竹坞，中有白莲人。",
            "坐上长留客，诗中不见贫。",
            "池塘园圃乐，花木四时春。"
        ],
        "title": "过沈东林所居",
        "id": "b09d2519-8695-4c87-addf-c3aa3a7479f3"
    },
    {
        "author": "顾逢",
        "paragraphs": [
            "门外喧车马，欢声震四邻。",
            "争疑来陋巷，不道访诗人。",
            "枉驾屈三老，开樽愧一贫。",
            "逍遥祠宇近，容邈亦精神。"
        ],
        "title": "史紫微徐容斋阎静轩过潘阆巷所居",
        "id": "ec1881c0-296b-448d-90ef-c502b65efab8"
    },
    {
        "author": "顾逢",
        "paragraphs": [
            "曲院犹存破屋斜，北山老子旧诗家。",
            "往来多少人惆怅，只见山茶一树花。"
        ],
        "title": "过杜北山老友旧居",
        "id": "4de7bd16-3e93-44d1-8ad0-2cc29c33f1e5"
    },
    {
        "author": "顾逢",
        "paragraphs": [
            "天井坊中过，令人忆故知。",
            "几回上心处，诸老倚楼时。",
            "犹记负暄稿，谁传咏史诗。",
            "坐间年最小，今已白髭眉。"
        ],
        "title": "过叶苔矶故居有感",
        "id": "6269825d-f1b6-4449-a1bf-9d9494b8d70b"
    },
    {
        "author": "顾逢",
        "paragraphs": [
            "李涉题诗处，轩窗一室明。",
            "游人闲半日，老子乐余生。",
            "碧落云无影，清风竹有声。",
            "自言身后事，龛塔已圆成。"
        ],
        "title": "过净慈傅无文竹院退居",
        "id": "79f247d5-85ab-4815-a96b-a3060f9da0e4"
    },
    {
        "author": "顾逢",
        "paragraphs": [
            "徐行策瘦筇，不觉过层峰。",
            "隠者在何处，白云知几重。",
            "细泉鸣碎石，远籁起高松。",
            "只恐南天竺，夕阳催暮钟。"
        ],
        "title": "访金荪壁山居",
        "id": "d3996e8a-1c91-4567-8b8f-8ff6d34fc556"
    },
    {
        "author": "顾逢",
        "paragraphs": [
            "满眼皆诗料，诗成稿自添。",
            "好山长在眼，终日不垂帘。",
            "风度云行水，鸟随花堕簷。",
            "炉香窗下坐，飞絮上书签。"
        ],
        "title": "闲居杂兴  其一",
        "id": "d30d3cd1-2b49-4eed-8198-21f5d8b1820e"
    },
    {
        "author": "顾逢",
        "paragraphs": [
            "萧然一弊庐，门巷似樵渔。",
            "鸡犬情相得，山林乐有余。",
            "霜浓黄木叶，雨过绿园蔬。",
            "独坐寒窗下，时看未见书。"
        ],
        "title": "闲居杂兴  其二",
        "id": "54973aed-4b3a-4276-a977-f55a5dd12e5c"
    },
    {
        "author": "顾逢",
        "paragraphs": [
            "雪屋凝寒冻不流，碧天如水似中秋。",
            "一楼月色无人共，听尽钟声未下楼。"
        ],
        "title": "雪后月夜登楼",
        "id": "6dac1f21-5abb-4aa4-a640-87c8481781f8"
    },
    {
        "author": "顾逢",
        "paragraphs": [
            "醉倚歌楼上，归来帽欲斜。",
            "山衔半规日，云间一棱霞。",
            "砌雪胶庭草，簷冰坠瓦花。",
            "明朝重有约，同访赵州茶。"
        ],
        "title": "碧磵同饮丽景楼分韵得花字",
        "id": "9afb1e10-4ca1-4102-a4ad-502960b8aa12"
    },
    {
        "author": "顾逢",
        "paragraphs": [
            "亭台入画图，石怪树萧疏。",
            "池上多佳致，城中无此居。",
            "垂杨偏称鹤，宿鹭不惊鱼。",
            "酒罢出门去，云棱月一梳。"
        ],
        "title": "刘萧云水阁",
        "id": "95a2f9cf-dfc5-4e8e-817a-ade4be10eda5"
    },
    {
        "author": "顾逢",
        "paragraphs": [
            "高台登眺处，凉思爽衰颜。",
            "只此阑干外，不知多少山。",
            "龙收残雨去，鹤带断云还。",
            "一片兴亡恨，越来溪上闲。"
        ],
        "title": "登姑苏怀古",
        "id": "64761631-c817-4e18-b82b-92558a10eaea"
    },
    {
        "author": "顾逢",
        "paragraphs": [
            "羞将铁砚磨，万事总谈何。",
            "断酒除狂兴，看书起睡魔。",
            "霜林秋色惨，山馆雨声多。",
            "安得乘渔艇，空江挂绿蓑。"
        ],
        "title": "雨窗即事",
        "id": "b7100051-4f20-4a70-8f2d-5b89ae8d8c09"
    },
    {
        "author": "顾逢",
        "paragraphs": [
            "舣棹水之涯，重来访可师。",
            "磬声连古寺，僧语隔疏篱。",
            "果熟时抛地，花繁欲堕枝。",
            "三年前到此，不记旧题诗。"
        ],
        "title": "斯巖庵",
        "id": "66565a40-80c0-46b0-a71b-4e55596d07f4"
    },
    {
        "author": "顾逢",
        "paragraphs": [
            "明伦堂上横经日，列坐诸生酒半酣。",
            "折得一枝梅在手，几多人笑学官贪。"
        ],
        "title": "儒学礼上公堂即事",
        "id": "da712aa9-20fa-47ce-b085-fd2fd291c4bf"
    },
    {
        "author": "顾逢",
        "paragraphs": [
            "独对梅花坐，枝头数点开。",
            "画中无此景，雪里有僧来。",
            "饥鹤窥流水，行龟落冻苔。",
            "茶边清话处，一字共敲推。"
        ],
        "title": "访王文质西塾",
        "id": "2497c9fe-3f72-40c6-9e44-e4b36a75843d"
    },
    {
        "author": "顾逢",
        "paragraphs": [
            "又见荣迁去，门多客往还。",
            "别开新缝帐，重对旧青山。",
            "孤塔秋风里，闲云远树间。",
            "西窗堪夜坐，有月不须关。"
        ],
        "title": "汤信卿新移书塾",
        "id": "d1b2d672-54ec-4258-a572-63eb498caea3"
    },
    {
        "author": "顾逢",
        "paragraphs": [
            "乌台清要地，门户少曾开。",
            "俗客无由入，诗人不惮来。",
            "闲云行碧落，倦马卧苍苔。",
            "再约中秋夜，同倾月下杯。"
        ],
        "title": "王巨卿御史西塾",
        "id": "db7bd737-cbed-490d-b8d1-d118931676d8"
    },
    {
        "author": "顾逢",
        "paragraphs": [
            "往年珠履客，独有老夫存。",
            "触目景非昔，伤心事莫论。",
            "楼台新白屋，瓦砾旧朱门。",
            "却忆朝回日，山堂共酒樽。"
        ],
        "title": "过秀邸赐第",
        "id": "eb8605f1-5bac-4ea5-a436-43ee810a9673"
    },
    {
        "author": "顾逢",
        "paragraphs": [
            "自得田园趣，临溪屋数椽。",
            "最堪犂钓处，只在水云边。",
            "细雨归庄犊，斜阳晒网船。",
            "烹鲜供一饱，垂老正相便。"
        ],
        "title": "题可耕渔处",
        "id": "2f91aa0a-cb8b-4409-a207-a987eb9b048f"
    },
    {
        "author": "顾逢",
        "paragraphs": [
            "镜样湖光照眼明，无风无浪水如冰。",
            "画图只在阑干外，柳下行人楼上僧。"
        ],
        "title": "相严寺僧楼",
        "id": "07c241c0-647c-4a22-b79d-d7b695551b05"
    },
    {
        "author": "顾逢",
        "paragraphs": [
            "爱入高明处，云扉策杖登。",
            "暑威消宿雨，清话听高僧。",
            "骤马风簷铁，残星晚殿灯。",
            "山中凉可喜，涧水一泓冰。"
        ],
        "title": "东陵方丈纳凉",
        "id": "7946c157-6839-4a0b-9306-349686dc5014"
    },
    {
        "author": "顾逢",
        "paragraphs": [
            "寺在深山里，轩窗面面嘉。",
            "画图看水石，僧供款茶瓜。",
            "台蚁搬生饭，池鱼喷落花。",
            "何人溪上住，竹林两三家。"
        ],
        "title": "同吴心云避暑",
        "id": "7ceb33d4-a564-42c3-939f-6385fbb605a8"
    },
    {
        "author": "顾逢",
        "paragraphs": [
            "避暑来高寺，终朝脱帽翁。",
            "四簷青嶂下，一枕绿阴中。",
            "云意看无尽，禽声听不同。",
            "楼台城市有，何地觅凉风。"
        ],
        "title": "晞渊仲斋避暑",
        "id": "c0dfa8fe-a815-46f3-8768-dea2e36a8243"
    },
    {
        "author": "顾逢",
        "paragraphs": [
            "静夜留山寺，清谈对老庞。",
            "树声如有雨，秋气欲无窗。",
            "簷马随风走，楼钟带月撞。",
            "何人呼渡急，隔水吠村厖。"
        ],
        "title": "秋夜宿山寺",
        "id": "f3ff41c0-a0e7-4320-8b81-7022742fc2e8"
    },
    {
        "author": "顾逢",
        "paragraphs": [
            "双峨聚首去年冬，知得还归太白峯。",
            "二十里松山色里，天晴时节一枝筇。"
        ],
        "title": "天童寺",
        "id": "e2683113-986e-4bc1-8375-3583775a2848"
    },
    {
        "author": "顾逢",
        "paragraphs": [
            "白云分半榻，正在磵声边。",
            "一夜山中宿，三生石上缘。",
            "听猿推枕坐，爱月近窗眠。",
            "不觉天将晓，疎钟度暝烟。"
        ],
        "title": "秋夜宿僧房",
        "id": "ac931c36-d83a-44b0-9e19-14c2a4bddeb1"
    },
    {
        "author": "顾逢",
        "paragraphs": [
            "一饱听钟鱼，浮生百念疎。",
            "不知门外事，长对案头书。",
            "白日闲中过，青山深处居。",
            "老天怜供薄，夜雨长园蔬。"
        ],
        "title": "过僧房",
        "id": "398c5ca5-d389-4669-b0dd-15faf2938e00"
    },
    {
        "author": "顾逢",
        "paragraphs": [
            "草堂人别久，今日特相过。",
            "转觉交游少，徒增感慨多。",
            "巖花香宿雨，春叶暗庭柯。",
            "窗下破孤寂，幽禽啼翠萝。"
        ],
        "title": "过下竺清古源房",
        "id": "720c4b92-5928-432f-8e3d-01f8e9d2aeb7"
    },
    {
        "author": "顾逢",
        "paragraphs": [
            "两度客僧庐，交情密似初。",
            "墨云胶冻砚，鬓雪落寒梳。",
            "鸣鹤声高下，盘鹰羽疾徐。",
            "此时亲老念，重读寄来书。"
        ],
        "title": "再过悟竹庭房",
        "id": "0a143f4e-0555-447a-bca7-7d72274b9ee8"
    },
    {
        "author": "顾逢",
        "paragraphs": [
            "秋夜坐来清，禅房静掩扃。",
            "希贤思益语，爱国读忠经。",
            "香篆行微蚓，灯花落小萤。",
            "西风怜寂寞，一曲奏簷铃。"
        ],
        "title": "石堂上人房夜坐",
        "id": "2f7d3d78-d703-4ca4-993a-b1b3fa0142ba"
    },
    {
        "author": "顾逢",
        "paragraphs": [
            "风舞花旛万缕轻，石炉香冷一灯明。",
            "坐来耳目身心静，髣髴慈云礼忏声。"
        ],
        "title": "下竺寺堂前独坐",
        "id": "b4311e09-49f2-49c0-b8dd-b298074fce88"
    },
    {
        "author": "顾逢",
        "paragraphs": [
            "洒墨起云端，神威耸众观。",
            "直疑鲜甲动，相对骨毛寒。",
            "瞠目真如活，腾空似不难。",
            "传闻风雨夜，雷电遶阑干。"
        ],
        "title": "题方家峪刘寺山门",
        "id": "a49ca71e-42fb-4ddf-9464-1240c1388b6a"
    },
    {
        "author": "顾逢",
        "paragraphs": [
            "百年如闪电，未可百年期。",
            "少见回头者，能思瞑目时。",
            "山林忙不歇，猿鹤冷相窥。",
            "千里求名客，多应恶子规。"
        ],
        "title": "寄真觉庵",
        "id": "0273666c-9221-4586-8ad5-96070e7b1e1d"
    },
    {
        "author": "顾逢",
        "paragraphs": [
            "汶阳诗板在，拂拭剑池前。",
            "欲识无由得，相逢岂偶然。",
            "溪蒲凉雨后，塞雁断云边。",
            "又作家山计，巴陵有便船。"
        ],
        "title": "觉报和蒲溪方丈送友归",
        "id": "b3493e3b-a47d-4264-9037-e34a6625522b"
    },
    {
        "author": "顾逢",
        "paragraphs": [
            "耕云老子久相期，同赋山中鶑燕诗。",
            "可惜我来迟数日，牡丹过了有花时。"
        ],
        "title": "濬耕云敬得方丈",
        "id": "a9f32339-cf45-4e7d-8f55-51998e6b7d85"
    },
    {
        "author": "顾逢",
        "paragraphs": [
            "簷雀啾啾无歇时，几回啣食餧雏归。",
            "羽毛长得完全后，子母东西各自飞。"
        ],
        "title": "杂兴  其一",
        "id": "10c62917-26af-4185-8ace-96ab4f0f343c"
    },
    {
        "author": "顾逢",
        "paragraphs": [
            "弹丸弩矢取飞禽，日日端亲望远林。",
            "百发少曾能一中，可怜轻动杀生心。"
        ],
        "title": "杂兴  其二",
        "id": "ff98ea9c-00fd-4b93-b1bc-f37b46ec1738"
    },
    {
        "author": "顾逢",
        "paragraphs": [
            "庭院秋深露气清，夜窗纫补一灯明。",
            "莫嫌捣练喧人耳，多少贫家无此声。"
        ],
        "title": "杂兴  其三",
        "id": "29fecb65-eabe-46a0-ac24-9d8c6d941700"
    },
    {
        "author": "顾逢",
        "paragraphs": [
            "等闲白却少年头，悟得空时总不愁。",
            "毕竟生来何所有，只如水上一浮沤。"
        ],
        "title": "杂兴  其四",
        "id": "4747e67d-681a-4d7f-8341-24ec318c2a47"
    }
]