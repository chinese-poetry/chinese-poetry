[
    {
        "author": "戴复古",
        "paragraphs": [
            "扫除茅舍涤尘嚣，一炷清香拜九霄。",
            "万物迎春送残腊，一年结局在今宵。",
            "生盆火烈轰鸣竹，守岁筵开听颂椒。",
            "野客预知农事好，三冬瑞雪未全消。"
        ],
        "tags": [
            "春节"
        ],
        "title": "除夜",
        "id": "a9d8a0df-df9c-4559-a9e7-e52c06e64a1a"
    },
    {
        "author": "戴复古",
        "paragraphs": [
            "霁雪园林粲陆离，九峰山下探梅时。",
            "三川风月醉中见，百里襟怀琴上知。",
            "老树著花春到早，长街笼烛夜归迟。",
            "奚囊一路生光采，中有琴堂唱和诗。"
        ],
        "title": "黎明府约寻梅",
        "id": "fd73534f-58c4-46b6-8cd9-24d819184a90"
    },
    {
        "author": "戴复古",
        "paragraphs": [
            "爱竹旧称王子猷，今君异世等风流。",
            "山中便是清凉国，门下合封潇洒侯。",
            "有此一堂真可隠，不妨诸姪与同游。",
            "吟边想像参差绿，许我携琴一到不。"
        ],
        "title": "叶宗裔为令叔求竹山诗  其一",
        "id": "98a24380-952d-4644-8940-1cd0a4d0c32c"
    },
    {
        "author": "戴复古",
        "paragraphs": [
            "一景分明似渭川，竹山堂好以人贤。",
            "兰亭价为羲之重，岘首名因叔子传。",
            "紫翠数峰长在眼，琅玕万个欲参天。",
            "老夫身堕尘埃底，遥挹清风亦洒然。"
        ],
        "title": "叶宗裔为令叔求竹山诗  其二",
        "id": "027696de-4a5b-4bdc-bc0a-02495e995b45"
    },
    {
        "author": "戴复古",
        "paragraphs": [
            "潇潇风雨闭柴门，年纪衰颓病著身。",
            "大似梁鸿居海曲，略如公干卧漳滨。",
            "三春晴暖无多日，一世安闲有几人。",
            "闻道明朝新酝熟，不妨祭灶请比隣。"
        ],
        "title": "春日风雨中",
        "id": "b6003770-e8d6-4514-b9aa-998cca012f5c"
    },
    {
        "author": "戴复古",
        "paragraphs": [
            "吾乡幸有吴夫子，星斗网罗文字胸。",
            "百鸟收声听鸣凤，千山落木秀孤松。",
            "旁通沧海江山水，高压云城帢帻峰。",
            "每见一斑三叹息，白头未得奉从容。"
        ],
        "title": "寄吴明辅秘丞  其一",
        "id": "8e5b1229-52c6-4a84-aa71-11e9529fad3d"
    },
    {
        "author": "戴复古",
        "paragraphs": [
            "七十七翁犹眼明，三台星畔见奎星。",
            "文章有气吞余子，议论无差本六经。",
            "愧我不能攀逸驾，得君自足振颓龄。",
            "玉溪常与荆溪接，分得余波到石屏。"
        ],
        "title": "寄吴明辅秘丞  其二",
        "id": "6cdd1e6d-31a0-410d-9f9d-15f8a9da8767"
    },
    {
        "author": "戴复古",
        "paragraphs": [
            "穿林傍水几平章，合有春风到草堂。",
            "自入冬来多是暖，无寻花处却闻香。",
            "枝南枝北一轮月，山后山前两履霜。",
            "直看过年开未了，醉吟且放老夫狂。"
        ],
        "title": "灵洲梅花",
        "id": "6646dbd9-f182-49bd-9b14-6e51e627e2c0"
    },
    {
        "author": "戴复古",
        "paragraphs": [
            "回首元龙百尺楼，一时诗酒记同游。",
            "好山历历在人眼，流水滔滔任客舟。",
            "归鴈欲从何处去，落花恨不为春留。",
            "锦囊佳句无人问，自别君来白尽头。"
        ],
        "title": "寄广西漕陈鲁叟诰院",
        "id": "1879c736-5b49-4830-8ad4-12fb925b0534"
    },
    {
        "author": "戴复古",
        "paragraphs": [
            "边头相遇若相期，又见随军转运司。",
            "忆昨醉君京口酒，伤今读我石壕诗。",
            "兰亭饮客酬佳节，淝水收功定几时。",
            "准拟看花花较少，春风全在绿杨枝。"
        ],
        "title": "随军转运司王宣子上巳日会客",
        "id": "675775ce-8534-4151-83f8-f6b85b52f429"
    },
    {
        "author": "戴复古",
        "paragraphs": [
            "管领风光此会稀，坐中宾客总能诗。",
            "神仙有洞寻难见，山水当轩看转奇。",
            "春不再生陶侃柏，人来多打李邕碑。",
            "因思屈贾伤今古，国有忠臣无用时。"
        ],
        "title": "湖广李漕革夫大卿饮客西湘",
        "id": "40264d05-c2ff-448d-af55-0bf0d3098f6e"
    },
    {
        "author": "戴复古",
        "paragraphs": [
            "诏书催赴紫宸班，九奏君王乞挂冠。",
            "日暮倒行非我事，急流勇退有何难。",
            "地灵不隠金砂胜，秋水长流玉涧寒。",
            "好把山林寄图画，试教天下故人看。"
        ],
        "title": "曾云巢同相勉李玉涧不赴召",
        "id": "ed742cf6-fe75-4b82-bbc2-85020d5a7922"
    },
    {
        "author": "戴复古",
        "paragraphs": [
            "梦上江西江上船，行随五马五峰前。",
            "临川太守贤无敌，攻媿先生学有传。",
            "佳政可书循吏传，斯民共乐太平年。",
            "不知拟岘台前景，公暇清吟得几篇。"
        ],
        "title": "寄抚州楼使君",
        "id": "bb09e270-a893-469b-8e9b-f56e5d41547a"
    },
    {
        "author": "戴复古",
        "paragraphs": [
            "借得茅楼一倚栏，见成诗句满江天。",
            "归鸦啼处客投宿，野鸭飞边人上船。",
            "老眼尚嫌随物转，闲心可惜被贫牵。",
            "平生错做功名梦，金印何时二顷贤。"
        ],
        "title": "江山",
        "id": "3e21197c-8391-4187-b024-115d1d2da194"
    },
    {
        "author": "戴复古",
        "paragraphs": [
            "天下江山第一州，可能无地著诗流。",
            "黄金不爱买官职，白发犹堪上酒楼。",
            "懊恨牡丹遭雨厄，叮咛芍药为春留。",
            "狂吟有禁风骚歇，语燕啼鶑代唱酬。"
        ],
        "title": "京口遇薛野鹤",
        "id": "f9d945fc-2f98-456b-9100-83649598a207"
    },
    {
        "author": "戴复古",
        "paragraphs": [
            "步到风烟上上头，恍如造物与同游。",
            "千山表里重围过，一水中间自在流。",
            "近郭楼台隔云见，邻峰钟磬出林幽。",
            "风流太守诗无敌，有暇登临共唱酬。"
        ],
        "title": "题邵武熙春台呈王子文使君",
        "id": "ee52ba12-f047-4c6b-9968-dbabd7f31b03"
    },
    {
        "author": "戴复古",
        "paragraphs": [
            "桂子吹香风露深，老夫吟了听蝉吟。",
            "秋来賸有行山兴，病后全无涉世心。",
            "诗苦积成双白发，酒豪轻用万黄金。",
            "平生意气今如许，独抱传家一破琴。"
        ],
        "title": "秋日病余",
        "id": "e7dab08d-4b5e-476a-a27f-43f8ceff00fe"
    },
    {
        "author": "戴复古",
        "paragraphs": [
            "州县徒劳喜近民，民间何事不关身。",
            "谁知风月台中客，自是丝纶阁上人。",
            "万缕绿垂杨柳雨，一梢红破海棠春。",
            "小园暂作风光主，朝马行随辇路尘。"
        ],
        "title": "次韵郡倅王子文小园咏春",
        "id": "dec69ea0-8d87-4e5d-a3bf-6f326585ed78"
    },
    {
        "author": "戴复古",
        "paragraphs": [
            "三年壮士起淮濆，贾勇从公定七闽。",
            "在昔猩鼯中夜啸，而今桃李万山春。",
            "临危性命轻如叶，破敌机锋妙若神。",
            "自此南人不知反，使君还亦是天人。"
        ],
        "title": "安丰倅李华被旨监军入闽讨贼华身督诸将先破贼巢穴所乡辄胜招捕使之成功监军之力居多守汀州四年民頼以安有应变压难之才仆游汀邵间实知其详为赋二首  其一",
        "id": "5c755bcf-f07c-441f-b24c-b9aaddf5ed8b"
    },
    {
        "author": "戴复古",
        "paragraphs": [
            "英雄疎畧书生腐，守调如公天下无。",
            "眼底纷纷付谈笑，胸中事事有规模。",
            "从他要路争驰毂，独坐偏州再剖符。",
            "平寇功成在谁手，乱山深处问樵夫。"
        ],
        "title": "安丰倅李华被旨监军入闽讨贼华身督诸将先破贼巢穴所乡辄胜招捕使之成功监军之力居多守汀州四年民頼以安有应变压难之才仆游汀邵间实知其详为赋二首  其二",
        "id": "6dab02f9-505d-4d5d-800e-e41b56ed867d"
    },
    {
        "author": "戴复古",
        "paragraphs": [
            "北风三日弭行舟，登陆因为岛寺游。",
            "自笑奔驰如野马，本无拘束似沙鸥。",
            "人谁与语自缄口，山有可观频举头。",
            "小雨疎烟晚来景，老僧相对倚钟楼。"
        ],
        "title": "海上鱼西寺",
        "id": "c97d660d-3c04-4c40-9226-37ce237f350b"
    },
    {
        "author": "戴复古",
        "paragraphs": [
            "自甘寂寞坐诗穷，何取多牛积谷翁。",
            "痛饮不孤连夜月，浮生禁得几秋风。",
            "芙蓉媚日红相对，螃蟹著霜黄在中。",
            "白尽须毛无可老，此身未死抑愁侬。"
        ],
        "title": "甘穷",
        "id": "11e6790f-f928-4b54-a245-99b92b907238"
    },
    {
        "author": "戴复古",
        "paragraphs": [
            "洁白无瑕美不娇，烱如珠玉粲林皋。",
            "独开残腊与时背，奄胜众芳其格高。",
            "欲启月宫休种桂，如何仙苑却栽桃。",
            "不将品质分优劣，痛饮花前读楚骚。"
        ],
        "title": "咏梅投所知",
        "id": "35281d3b-2d83-4fc3-be33-967816725bcd"
    },
    {
        "author": "戴复古",
        "paragraphs": [
            "每日黄堂事了时，一心惟恐上楼迟。",
            "发挥天地读周易，管领江山歌杜诗。",
            "切戒吏来呈簿历，常邀客至共琴碁。",
            "风流太守谁其似，半似元之半牧之。"
        ],
        "title": "黄州竹楼呈谢国正",
        "id": "87522807-c1d7-4254-a0fa-b0471208cd8b"
    },
    {
        "author": "戴复古",
        "paragraphs": [
            "西州城郭虽然小，江汉规模壮矣哉。",
            "大别山头观禹迹，楚波亭上望吴台。",
            "萧萧修竹凤不至，漠漠平沙鴈又来。",
            "五马相邀共登览，欲酬秋兴费诗材。"
        ],
        "title": "汉阳登览呈王中甫使君",
        "id": "a71cc833-dccb-4a94-9526-1f98277b5b38"
    },
    {
        "author": "戴复古",
        "paragraphs": [
            "闻君卧病知何病，医者难从脉上寻。",
            "自是读书多损气，或缘忧国重惊心。",
            "饱参妙理牀头易，细写幽怀膝上琴。",
            "蛇影无疑自无恙，此方何止直千金。"
        ],
        "title": "简陈叔方问病",
        "id": "ca3e3b9e-4992-4329-b9a9-aba28833eaf0"
    },
    {
        "author": "戴复古",
        "paragraphs": [
            "西风吹起莼鲈兴，八座归来有此山。",
            "林麓两峰亭榭外，潇湘一片水云间。",
            "天生景物四时好，人满干坤几个闲。",
            "语唤石屏非浪语，常思蜡屐共跻攀。"
        ],
        "title": "钟春伯园林",
        "id": "7efe87a4-4e8c-47cf-ad2d-c771f2c049f3"
    },
    {
        "author": "戴复古",
        "paragraphs": [
            "白头那办老生涯，幸有痴儿可主家。",
            "百岁光阴一场梦，三春消息几番花。",
            "扫松预造清明酒，入峡先租谷雨茶。",
            "随分支吾度时节，那求不死炼丹砂。"
        ],
        "title": "清明前梦得花字",
        "id": "d3074ac4-4ccc-404d-968f-9e90ea1a88c5"
    },
    {
        "author": "戴复古",
        "paragraphs": [
            "华堂掩映一池清，著此崔巍若化成。",
            "胸次玲珑具丘壑，世间髣髹见蓬瀛。",
            "碧云堆上千峰立，绿水光中万象生。",
            "欲去河阳种桃李，回头又觉宦情轻。"
        ],
        "title": "题王制机池上千巖奇观",
        "id": "2475482a-6342-4f61-8800-88037ae9e263"
    },
    {
        "author": "戴复古",
        "paragraphs": [
            "故人有约访乡僧，少坐西林待晚晴。",
            "双燕护雏更出入，群鸦攫肉鬭飞鸣。",
            "长溪积水流无尽，古木号风诉不平。",
            "一段见成公案在，请君判断要分明。"
        ],
        "title": "访慧林寺僧因有诗",
        "id": "a1c9cacc-b4bc-424d-ae94-4336a5ad515e"
    },
    {
        "author": "戴复古",
        "paragraphs": [
            "追随玉节赏仙葩，满座风流客更嘉。",
            "锦绣有光摇竹影，珍珠无价买春华。",
            "猩红滴滴娇含蕊，雪白纷纷老半花。",
            "肯对骚坛轻著语，后山诗句已名家。"
        ],
        "title": "陈漕领客西园赏海棠",
        "id": "47ccdbc1-0ba5-4d0c-87ce-ffe5380a42d8"
    },
    {
        "author": "戴复古",
        "paragraphs": [
            "仇香竭力奉双亲，孝感于天得此坟。",
            "众石中藏一抔土，来山面对五峰云。",
            "龟鸾远近参差见，龙虎低昂左右分。",
            "早见凌云牡丹现，他年朱紫定纷纷。"
        ],
        "title": "王和甫主簿卜地改葬双亲一夕梦到一处风水佳甚及到鴈荡罗汉寺后山宛如梦中所见及造圹众石之中独有一穴仅可容双棺孝感如此",
        "id": "f6748352-f6bf-4912-aff2-1d872d408c84"
    },
    {
        "author": "戴复古",
        "paragraphs": [
            "屋角鸣禽弄好音，楼头夏木绿阴阴。",
            "镊空白发愁根在，熟尽黄梅雨意深。",
            "苔榻有泥妨客坐，稻田足水慰农心。",
            "老夫已作丰年想，鼓腹思为击壤吟。"
        ],
        "title": "喜梅雨既晴",
        "id": "173eb8f8-4ee1-495c-800b-d8c537cab0ab"
    },
    {
        "author": "戴复古",
        "paragraphs": [
            "使君高会集群仙，也使狂夫坐细毡。",
            "白璧一双酬议论，青春十载棹觥船。",
            "客愁遇酒退三舍，梅信与春开一先。",
            "已办扁舟明日去，几时重得到花前。"
        ],
        "title": "李司直会客吴运干有诗次韵",
        "id": "b9dbf59f-1f6c-417e-9623-b56e9643dc58"
    },
    {
        "author": "戴复古",
        "paragraphs": [
            "一宿津亭睡不成，愁来物物是离情。",
            "月轮高挂山河影，江浪巧为风雨声。",
            "志士失涂为鬼笑，佳人泣血送君行。",
            "塞翁得马非为福，公论如天久自明。"
        ],
        "title": "一相识无辜获罪",
        "id": "2d385e8d-0181-48af-a542-07a2c012e652"
    },
    {
        "author": "戴复古",
        "paragraphs": [
            "久矣闻名不相识，江湖还有见君时。",
            "出人意表发高论，入我眼中多好诗。",
            "欲对春风开笑口，不堪世事上愁眉。",
            "凭谁寄语谢安石，莫为苍生起太迟。"
        ],
        "title": "送黄教授日巖之官章贡",
        "id": "d337e6b6-22f1-420f-a7b4-7456cf070dcc"
    },
    {
        "author": "戴复古",
        "paragraphs": [
            "寒儒家舍只寻常，破纸窗边折竹床。",
            "接物罕逢人可语，寻春多被雨相妨。",
            "庭垂竹叶因思酒，室有兰花不炷香。",
            "到底闭门非我事，白鸥心性五湖傍。"
        ],
        "title": "家居复有江湖之兴",
        "id": "8db25f23-e58a-48f2-ade3-2cf9c0c73b67"
    },
    {
        "author": "戴复古",
        "paragraphs": [
            "求名求利两茫茫，千里归来赋悼亡。",
            "梦井诗成增怅恨，鼓盆歌罢转凄凉。",
            "情钟我辈那容忍，乳臭诸儿最可伤。",
            "拂拭丹青呼不醒，世间谁有返魂香。"
        ],
        "title": "题亡室真像",
        "id": "00c5a915-e2b9-4fbd-ab55-0f8baee99570"
    },
    {
        "author": "戴复古",
        "paragraphs": [
            "九鼎重安国势牢，功名易办谤难逃。",
            "手扶日月扫云雾，身向江湖直羽毛。",
            "雪锦诗成先谶兆，金縢书启见勤劳。",
            "纷纷论定知忠定，不负朝廷两字褒。"
        ],
        "title": "题赵忠定公雪锦楼诗",
        "id": "39f25e98-5cb8-411a-a0fb-b3bb08ba04dc"
    },
    {
        "author": "戴复古",
        "paragraphs": [
            "黄堂开宴领佳宾，白鹭青原景一新。",
            "寄兴江山擅名胜，折冲樽俎静风尘。",
            "酴醾压架垂垂老，芍药翻阶楚楚春。",
            "从此庐陵作佳话，平分风月两诗人。"
        ],
        "title": "陪厉寺丞赏芍药",
        "id": "d1354b45-99f3-4066-8b96-6e7b01cdeb4d"
    },
    {
        "author": "戴复古",
        "paragraphs": [
            "逐日轮蹄走四方，来来去去为何忙。",
            "无人肯问山林乐，举世争趋名利场。",
            "以道自脩身是宝，无求何用智为囊。",
            "爱梅栽竹平生语，吐出清风六月凉。"
        ],
        "title": "次王应求韵",
        "id": "31e7e60f-551b-43f5-9af3-4cbf4597aea2"
    },
    {
        "author": "戴复古",
        "paragraphs": [
            "与民同乐一开园，佳节何曾禁得烟。",
            "拍岸绿波浮舴艋，翻空红袖打秋千。",
            "眼看花柳心如醉，身在蓬瀛我亦仙。",
            "明日徐翁坟上约，欲求竹帚恐无缘。"
        ],
        "title": "郡圃寒食",
        "id": "0bcb0f40-d397-46fc-bad5-6b4350f6fe1c"
    },
    {
        "author": "戴复古",
        "paragraphs": [
            "胸中无地著尘埃，有我唯堪把酒杯。",
            "苦恨好山移不得，生憎俗客去还来。",
            "秋风吹老东篱菊，春信搀开北岭梅。",
            "管领风光须我辈，急吹短笛棹船回。"
        ],
        "title": "杜仲高相遇约李尉",
        "id": "ecaa397e-99ef-4d2f-a2ad-a6c601fc1b79"
    },
    {
        "author": "戴复古",
        "paragraphs": [
            "百载园林复故庐，收功全在五车书。",
            "一翁二季苏家样，三水两山喻曲居。",
            "十二咏成传不朽，三千篇出又何如。",
            "年来事事如人意，敢请先生赋遂初。"
        ],
        "title": "题萧宰十二咏堂三山两水之亭",
        "id": "42ffafeb-d8aa-420e-a980-91165f8737b8"
    },
    {
        "author": "戴复古",
        "paragraphs": [
            "片帆飞过洞庭来，百尺巍巍水面开。",
            "疑泛灵槎上河汉，如从弱水到蓬莱。",
            "钧天广乐无闻矣，袖剑仙人安在哉。",
            "物物尽随波浪去，君山一点独崔嵬。"
        ],
        "tags": [
            "洞庭湖",
            "岳阳楼"
        ],
        "title": "陪虞使君登岳阳楼",
        "id": "20e75a4a-6f34-4216-80dc-aff102d668fa"
    },
    {
        "author": "戴复古",
        "paragraphs": [
            "高枕清流卧白云，灵龟骨相鹤精神。",
            "凡为九炼山中客，定是群仙数内人。",
            "驯虎巖前攀逸翠，□蚊亭下濯征尘。",
            "练师莫笑狂夫老，乞我金丹养病身。"
        ],
        "title": "赠洞霄道士",
        "id": "3b9c9acc-c55c-4ee4-aa9e-448d5abd8dba"
    },
    {
        "author": "戴复古",
        "paragraphs": [
            "一懒一愚兼一痴，从教智士巧能为。",
            "坦途失脚溪山险，暗室萌心天地知。",
            "江水长流无尽意，夕阳虽好不多时。",
            "老夫阅遍人间事，欲和寒山拾得诗。"
        ],
        "title": "阅世  其一",
        "id": "7d6d456c-dab4-40b8-a500-25ab3976198f"
    },
    {
        "author": "戴复古",
        "paragraphs": [
            "积镪多金生怨尤，一温饱外更何求。",
            "自甘韬遁陶元亮，不爱赢余马少游。",
            "何取累累兼若若，终成莫莫与休休。",
            "花前适意三杯酒，万事忘机对白鸥。"
        ],
        "title": "阅世  其二",
        "id": "3c9ff2f8-c62b-4e1a-88c8-3ef0fd8a85eb"
    },
    {
        "author": "戴复古",
        "paragraphs": [
            "吾生落落果何为，世事纷纷无了期。",
            "少算人皆嘲我拙，多求我却笑人痴。",
            "庭花密密疎疎蕊，溪柳长长短短枝。",
            "万事欲齐齐不得，天机政在不齐时。"
        ],
        "title": "少算",
        "id": "a0aca316-d2a4-4062-aa6f-eef3b96f754c"
    },
    {
        "author": "戴复古",
        "paragraphs": [
            "庐山脚下开亭舘，柰此千峰百嶂何。",
            "逸少大书池上墨，少陵狂作醉时歌。",
            "碧荷秋老香犹在，好月夜深明更多。",
            "五老揖君天上笑，把杯相对酌金波。"
        ],
        "tags": [
            "庐山"
        ],
        "title": "南康六老堂",
        "id": "4f7c1368-f5a9-4e56-9b51-016c40621b1d"
    },
    {
        "author": "戴复古",
        "paragraphs": [
            "此地曾栖双凤凰，登高怀古北风凉。",
            "忠规万乘龙颜粲，谪遇千山鸟道荒。",
            "百里隣居天作合，两贤名与日争光。",
            "几人缄口贪官职，身在朝廷志已忘。"
        ],
        "title": "韩张亭",
        "id": "f9da49a4-e3cb-45f1-b145-7a19d93bcb66"
    },
    {
        "author": "戴复古",
        "paragraphs": [
            "风波境界立身难，处世规模要放宽。",
            "万事尽从忙里错，一心须向静中安。",
            "路当平处经行稳，人有常情耐久看。",
            "直到始终无悔吝，旁生枝叶便多端。"
        ],
        "title": "处世",
        "id": "9fa797f4-d12a-448b-8319-c300bee35475"
    },
    {
        "author": "戴复古",
        "paragraphs": [
            "恰喜相逢又语离，愁于江上送君时。",
            "清谈未了风吹断，白发可怜天不知。",
            "樗木自肥伤竹瘦，海棠偷放笑梅迟。",
            "黄堂若问痴顽老，新有登楼二十诗。"
        ],
        "title": "送别朱兼佥",
        "id": "9bde8657-6eef-4678-a9bd-368c8f23a59b"
    },
    {
        "author": "戴复古",
        "paragraphs": [
            "绿云图上新轮奂，弹压江山气势豪。",
            "手拍危栏拂星斗，目穷沧海见波涛。",
            "人间何处望不到，天下有楼无此高。",
            "俯视河阳桃李巷，清风吹断市尘嚣。"
        ],
        "title": "题王制机新楼",
        "id": "eb401932-0664-4a72-a5fc-e49917848538"
    },
    {
        "author": "戴复古",
        "paragraphs": [
            "鴈去多年缺寄音，扁舟无复到山阴。",
            "卧牛岗上经过少，下马陵前感慨深。",
            "细读文公千字诔，足知孝子一生心。",
            "无才为作招魂些，自有悲风宰树吟。"
        ],
        "title": "呈姚显叔奉亲送死极孝",
        "id": "e402a56b-b820-4029-8b60-a7296441c9df"
    },
    {
        "author": "戴复古",
        "paragraphs": [
            "朝夕置身书卷间，纷华满眼几曾看。",
            "山林不受尘埃涴，屋宇无多气象宽。",
            "立脚怕随流俗转，留心学到古人难。",
            "漫山桃李争春色，输与寒梅一点酸。"
        ],
        "title": "题姚显叔南屿书院",
        "id": "baad60e2-ade6-460d-9aa4-2ea1697ccbb0"
    },
    {
        "author": "戴复古",
        "paragraphs": [
            "光阴日夜催吾老，已作鸡皮鹤发翁。",
            "万事装成百年梦，五行注定一生穷。",
            "残花但有凋零分，枯木难沾造化功。",
            "若见黄堂烦寄语，何如停我雪楼中。"
        ],
        "title": "寄朱仲是兼佥",
        "id": "6e9de85a-2222-4678-b61e-faeb081f2c46"
    },
    {
        "author": "戴复古",
        "paragraphs": [
            "匆匆不暇去相违，草草吟成送别诗。",
            "千里江山客行远，三秋风雨桂开迟。",
            "安居但欲无公事，举枉终须有直时。",
            "若见右司烦寄语，世间公道要扶持。"
        ],
        "title": "寄项宜甫兼简韩右司",
        "id": "1de273e1-4d91-4034-8d5d-c6d61097fecc"
    },
    {
        "author": "戴复古",
        "paragraphs": [
            "阅尽四家诗卷子，自然优劣在其中。",
            "石龟野鹤心相合，菊磵花翁道不同。",
            "鸣凤翶翔上霄汉，乱蝉萧瑟度秋风。",
            "一篇论尽诸家体，忆著当年巩睡翁。"
        ],
        "title": "阅四家诗卷",
        "id": "39223716-9737-4d3a-8e5a-2fa291a0a584"
    },
    {
        "author": "戴复古",
        "paragraphs": [
            "说破当年旧石屏，自慙无德又无能。",
            "乡来江海疎狂客，今作山林老病僧。",
            "高卧一楼成宇宙，冷看独影当宾朋。",
            "恶诗有误公题品，不是夔州杜少陵。"
        ],
        "title": "谢吴秘丞作石屏集后序",
        "id": "0f92fcd6-af2e-46b5-b6ce-d3099d1aacf0"
    },
    {
        "author": "戴复古",
        "paragraphs": [
            "老子生来世法疎，白头思欲把犁锄。",
            "摩挲此腹空无物，侥幸虚名愧有余。",
            "憔悴不堪渔父笑，寒温无益贵人书。",
            "诗家幸有严华谷，襟谊犹能眷眷予。"
        ],
        "title": "有感",
        "id": "00fdf4c3-4122-4f53-8408-b401f309db18"
    },
    {
        "author": "戴复古",
        "paragraphs": [
            "一棹无情度碧湘，行行不脱水云乡。",
            "旗亭少饮村醪薄，田舍新炊晚稻香。",
            "箫鼓远来朝岳去，包笼争出趁虚忙。",
            "涂人有愧黄居士，十载看经不下堂。"
        ],
        "title": "湘中",
        "id": "f8083b4a-cdbe-4eb3-bf3d-04b963604670"
    },
    {
        "author": "戴复古",
        "paragraphs": [
            "几年重九客他州，少泊槠田古渡头。",
            "人向饮中言我乐，谁知笑里是吾愁。",
            "黄华可忍抛三径，白发犹堪柰几秋。",
            "今日登高无处所，一樽携上枕江楼。"
        ],
        "title": "九日槠洲舟中",
        "id": "b851ca44-bb8b-4a5e-8481-0b935ba8a6cb"
    },
    {
        "author": "戴复古",
        "paragraphs": [
            "闻说乌台欲勘诗，此身幸不堕危机。",
            "少陵酒后轻严武，太白花前忤贵妃。",
            "迁客芬芳穷也达，故人评论是耶非。",
            "饱参一勺濂溪水，带取光风霁月归。"
        ],
        "title": "曾景建得罪道州听读",
        "id": "a7ee357b-a416-428d-8c0d-3af526115d53"
    },
    {
        "author": "戴复古",
        "paragraphs": [
            "衡山之下湘江上，风月留连去较迟。",
            "四海弟兄多不遇，一门父子两相知。",
            "梅边竹外三杯酒，岁尾年头几局棋。",
            "羁旅宦游俱是客，细论心事共题诗。"
        ],
        "tags": [
            "衡山"
        ],
        "title": "朱行父留度岁",
        "id": "a8831278-6362-4f81-a9c9-c8c9710b893c"
    },
    {
        "author": "戴复古",
        "paragraphs": [
            "潇洒春葩缟寿阳，百花惟有此花强。",
            "月中分外精神出，雪里几多风味长。",
            "折向书窗疑是玉，吟来齿颊亦生香。",
            "年年茅舍江村畔，勾引诗人费品量。"
        ],
        "title": "梅花",
        "id": "b038eea9-4208-4705-9fe4-f853489b2755"
    },
    {
        "author": "戴复古",
        "paragraphs": [
            "英雄割据已焉哉，逝水滔滔去不回。",
            "里巷难寻王谢宅，江山空对凤凰台。",
            "登临无伴诗为侣，兴废不知梅自开。",
            "同是游人不同乐，青楼歌舞待君来。"
        ],
        "title": "金陵游览用刘子明韵",
        "id": "b862c881-a841-400a-a7ff-a1ce6fa6a27e"
    },
    {
        "author": "戴复古",
        "paragraphs": [
            "翠云屏嶂碧瑶池，万象前陈属指挥。",
            "彷彿神仙居处好，寻常宾客到来稀。",
            "荷花香里浑无暑，棋子声中却有机。",
            "别院笙歌促君去，野夫自步月明归。"
        ],
        "title": "呈赵园令",
        "id": "7066d5cc-c0f4-4587-a25e-d5ef357faeaf"
    },
    {
        "author": "戴复古",
        "paragraphs": [
            "半天轮奂独嵬峩，遥望青原瞰碧螺。",
            "纳纳干坤森万象，重重洲渚绕层波。",
            "诗情雅与江山合，酒兴偏于故旧多。",
            "靴笏缚君难放浪，樽前狂客自高歌。"
        ],
        "title": "吉州堆胜楼谢景周司理居其上",
        "id": "502590bc-0112-469e-8d73-abec9d92a2cd"
    },
    {
        "author": "戴复古",
        "paragraphs": [
            "前日作诗题大概，亭前小景亦堪题。",
            "绿杨树下茅三架，白水田头菜两畦。",
            "似酒新鹅初泛浦，如孩黄犊试牵犁。",
            "十分野趣关心事，到此令人忆剡溪。"
        ],
        "title": "吴子似提干九高亭小景",
        "id": "c9400670-e8fd-459a-a0a0-7277edf6f923"
    },
    {
        "author": "戴复古",
        "paragraphs": [
            "浪说陈朝八桧碑，何如此桧古而奇。",
            "灵根据地高千尺，黛色浮空阅四时。",
            "入欲栋梁劳想像，树存陵谷有迁移。",
            "寿星赐汝长生诀，化作苍龙守殿墀。"
        ],
        "title": "泉州紫极宫寿星殿古桧诸葛机宜同赋",
        "id": "249dc1b1-d2dd-4c1f-ad69-279fb92e667d"
    },
    {
        "author": "戴复古",
        "paragraphs": [
            "车马喧临十二门，乐从闲处度朝昏。",
            "诗书岂为功名重，轩冕何如道谊尊。",
            "志士不能行所学，明君亦或讳忠言。",
            "世间事事如人意，未必商山有绮园。"
        ],
        "title": "都中次韵申季山",
        "id": "7d0d3c04-375d-4318-be5c-054539fb073b"
    },
    {
        "author": "戴复古",
        "paragraphs": [
            "马蹄相逐到浮光，客里相宽对举觞。",
            "夜暖试铺新枕簟，晓寒仍索旧衣裳。",
            "樱桃著雨便成腐，柳絮随风如许狂。",
            "连岁经行淮上路，忧时嬴得鬓毛苍。"
        ],
        "title": "蕲州上官节推同到浮光",
        "id": "dc986c40-310a-4e64-aa7f-45ad2f687244"
    },
    {
        "author": "戴复古",
        "paragraphs": [
            "白旗走报山前事，昨日官军破绿林。",
            "千里人烟皆按堵，一春农事最关心。",
            "不知郊外雨多少，试探田间水浅深。",
            "翠玉楼中无限好，可无闲暇一登临。"
        ],
        "title": "赣州呈雪蓬姚使君",
        "id": "730d8009-756b-46d0-8ba0-5fc321e2f4ef"
    },
    {
        "author": "戴复古",
        "paragraphs": [
            "掇取高科如拾芥，爱君才调望君深。",
            "莫夸书判居莲幕，要把文章入禁林。",
            "华屋修成官满去，好诗改定客来吟。",
            "西窗共对萧萧竹，不负三杯话此心。"
        ],
        "title": "抚州节推萧学易衙宇一新",
        "id": "2c1b72d4-4431-403c-b19d-7643d64e9c9c"
    },
    {
        "author": "戴复古",
        "paragraphs": [
            "凤凰洲上凤凰山，草草登临见一斑。",
            "不立樊墙天广大，賸栽花竹地宽闲。",
            "白云四面峰千叠，绿柳前头水一湾。",
            "行色催人诗未就，寄情庭院落花间。"
        ],
        "title": "汪见可教授约诸丈凤山酌别",
        "id": "fca59e99-6244-427f-bc74-f6ca12562520"
    },
    {
        "author": "戴复古",
        "paragraphs": [
            "每思乡味必流涎，一物何能到我前。",
            "怒奋两螯眸烱烱，饱吞三印腹便便。",
            "形模突出盐池底，风味横生海峤边。",
            "合为莼鲈动归兴，久抛东浦钓鱼船。"
        ],
        "title": "吉州李伯高会判送盐蠘子鱼比海味之珍者未免为鲈鱼动归兴",
        "id": "0e7fa163-e217-45eb-9dee-caa8565b36fb"
    },
    {
        "author": "戴复古",
        "paragraphs": [
            "客里几逢端午节，看成雪鬓与霜髯。",
            "救人采得三年艾，背世翻成六日蟾。",
            "老境可怜归未得，羁怀长是病相兼。",
            "猛思一醉酬风月，笑撚菖花揭酒帘。"
        ],
        "title": "癸巳端午呈李伯高",
        "id": "4a1e4787-ca93-43ee-82b0-c7d3712745e1"
    },
    {
        "author": "戴复古",
        "paragraphs": [
            "都来五十有六字，写出山林无限奇。",
            "当日所题何处景，祇今但见后湖诗。",
            "一言一语堪传世，某水某丘仍属谁。",
            "试向愁烟推白鸟，无情白鸟又何知。"
        ],
        "title": "李深道得苏养直所为深字韵一首不知题何处景俾跋其后",
        "id": "cbc52f29-2092-4abd-8a8c-e243d56b813c"
    },
    {
        "author": "戴复古",
        "paragraphs": [
            "梦回啼鸟聒幽櫺，古篆香烟结画屏。",
            "谈麈一挥尘事少，离骚才读醉魂醒。",
            "闲居便是人间乐，克己何须座右铭。",
            "但了耕桑□门户，我生安分合宁馨。"
        ],
        "title": "与姪南隠等赓和",
        "id": "1fd830bc-6d86-468d-a888-7b5d1d77379a"
    },
    {
        "author": "戴复古",
        "paragraphs": [
            "伊昔天边望藁砧，天边鱼鴈几浮沉。",
            "机番白苎和愁织，门掩黄花带恨吟。",
            "自古诗人皆浪迹，谁知贤妇有关心。",
            "归来却抱双雏哭，碑刻虽深恨更深。"
        ],
        "title": "石屏久游湖海祖妣遂题二句于壁云机番白苎和愁织门掩黄花带恨吟后石屏归祖妣已亡矣续成一律",
        "id": "aad6cb84-fc6a-4e69-a070-17ecd9632848"
    },
    {
        "author": "戴复古",
        "paragraphs": [
            "天寒好风日，清香透窗纱。",
            "谁知蜜脾底，有此返魂花。"
        ],
        "title": "腊梅二首  其一",
        "id": "e3b930e9-202b-419b-a555-f030834dcd77"
    },
    {
        "author": "戴复古",
        "paragraphs": [
            "篱菊抱香死，化入岁寒枝。",
            "依然色尚黄，雪中开更奇。"
        ],
        "title": "腊梅二首  其二",
        "id": "3f5ff818-2ba1-4453-911f-c043bc014ae2"
    },
    {
        "author": "戴复古",
        "paragraphs": [
            "宇内何牢落，客行双鬓华。",
            "千山万山底，老眼付梅花。"
        ],
        "title": "汀州道上",
        "id": "2ebd723a-c2e6-415b-a3b9-86f0b6078cf5"
    },
    {
        "author": "戴复古",
        "paragraphs": [
            "一登君子堂，满目是秋光。",
            "桂是月中桂，花非今日香。"
        ],
        "title": "题周仁甫古香堂二首  其一",
        "id": "abf6b118-9c5a-44dd-89c7-98eeac317144"
    },
    {
        "author": "戴复古",
        "paragraphs": [
            "秋风动窗户，兼闻书传香。",
            "种花兼种德，当有折桂郎。"
        ],
        "title": "题周仁甫古香堂二首  其二",
        "id": "17432191-ed1d-4634-b1ac-6631e99014b9"
    },
    {
        "author": "戴复古",
        "paragraphs": [
            "长愿如人意，一生无别离。",
            "妾当年少日，花似半开时。"
        ],
        "title": "寄兴  其一",
        "id": "27b22b33-6ec6-4bd6-803a-395e7d29d973"
    },
    {
        "author": "戴复古",
        "paragraphs": [
            "黄金无足色，白璧有微瑕。",
            "求人不求备，妾愿老君家。"
        ],
        "title": "寄兴  其二",
        "id": "aaec023d-6cca-4b5b-a0fe-a20cf7b2c355"
    },
    {
        "author": "戴复古",
        "paragraphs": [
            "识得庆云和尚，不痴自号痴翁。",
            "此老端如五老，高出庐阜诸峰。"
        ],
        "title": "赠万杉老秀痴翁二首  其一",
        "id": "98161443-eb45-4a02-b399-7abae1cbf9d3"
    },
    {
        "author": "戴复古",
        "paragraphs": [
            "读儒书五千卷，通禅门八万条。",
            "宴坐万杉林下，四旁风雨萧萧。"
        ],
        "title": "赠万杉老秀痴翁二首  其二",
        "id": "afcf9cd9-cd7d-4167-8e09-fabd38b39a8e"
    },
    {
        "author": "戴复古",
        "paragraphs": [
            "数点归鸦过别村，隔滩渔笛远相闻。",
            "菰蒲断岸潮痕湿，日落空江生白云。"
        ],
        "title": "江村晚眺二首  其一",
        "id": "8097682a-9a9e-4b8a-8a30-95550d1c09e0"
    },
    {
        "author": "戴复古",
        "paragraphs": [
            "江头落日照平沙，潮退渔舠阁岸斜。",
            "白鸟一双临水立，见人惊起入芦花。"
        ],
        "tags": [
            "古诗三百首",
            "宋诗",
            "写景"
        ],
        "title": "江村晚眺二首  其二",
        "id": "3413f4c0-5f3e-44bb-8c96-ccd3756cc0da"
    },
    {
        "author": "戴复古",
        "paragraphs": [
            "一溪盘曲到阶除，四面青山画不如。",
            "脩竹罩门梅夹路，诗人居处野人居。"
        ],
        "title": "见山居可喜",
        "id": "2a19be18-fb84-41c2-a0d3-63da90aecdc5"
    },
    {
        "author": "戴复古",
        "paragraphs": [
            "红紫光阴不久长，一声啼鴂静年芳。",
            "阴阴绿树黄鹂语，将与人间作夏凉。"
        ],
        "title": "初夏",
        "id": "9caced73-1ed9-49c4-9f2e-1e43be62a6df"
    },
    {
        "author": "戴复古",
        "paragraphs": [
            "金谷园林知几家，竞栽桃李作春华。",
            "无人得似天工巧，明月中间种桂花。"
        ],
        "title": "桂",
        "id": "7c9ad275-297a-4636-97ac-4e1a6f7d08c2"
    },
    {
        "author": "戴复古",
        "paragraphs": [
            "横冈下瞰大江流，浮远堂前万里愁。",
            "最苦无山遮望眼，淮南极目尽神州。"
        ],
        "title": "江阴浮远堂",
        "id": "e0360a38-5cbb-4584-8af2-3d4d1b9b3ff6"
    },
    {
        "author": "戴复古",
        "paragraphs": [
            "小桃无主自开花，烟草茫茫带晓鸦。",
            "几处败垣围故井，乡来一一是人家。"
        ],
        "tags": [
            "乡村",
            "古诗三百首",
            "战争",
            "宋诗"
        ],
        "title": "淮村兵后",
        "id": "af86889e-5409-47f5-9f11-0f70b0bdc1a6"
    },
    {
        "author": "戴复古",
        "paragraphs": [
            "北望茫茫渺渺间，鸟飞不尽又飞还。",
            "难禁满目中原泪，莫上都梁第一山。"
        ],
        "title": "盱眙北望",
        "id": "095c8091-7097-4084-b18e-f552f5fde9f9"
    },
    {
        "author": "戴复古",
        "paragraphs": [
            "烂茅遮屋竹为床，口诵时文鬓已霜。",
            "妻病无钱供药物，自寻野草试单方。"
        ],
        "title": "访友人家即事",
        "id": "38ad70a0-9d31-4d08-ad81-0b95d7cb429f"
    },
    {
        "author": "戴复古",
        "paragraphs": [
            "池塘渴雨蛙声少，庭院无人燕语长。",
            "午枕不成春草梦，落花风静煮茶香。"
        ],
        "title": "晚春",
        "id": "a1379428-a8b9-4866-a653-676890a70c00"
    },
    {
        "author": "戴复古",
        "paragraphs": [
            "榴花角黍鬭时新，今日谁家不酒樽。",
            "堪笑江湖阻风客，却随蒿艾上朱门。"
        ],
        "title": "扬州端午呈赵帅",
        "id": "e9a2ef13-b539-4653-b4e2-686144cb071e"
    },
    {
        "author": "戴复古",
        "paragraphs": [
            "脱叶园林带晓鸦，马蹄步步踏霜华。",
            "山边水际频凝顾，怕有寒梅昨夜花。"
        ],
        "title": "次韵郭子秀晓行",
        "id": "7fd802ea-8e3c-47ce-8b03-540561684652"
    },
    {
        "author": "戴复古",
        "paragraphs": [
            "山崦谁家绿树中，短墙半露石榴红。",
            "萧然门巷无人到，三两孙随白发翁。"
        ],
        "title": "山村  其一",
        "id": "e8cbafdc-4175-4dad-82e9-4cbd4a12fcbd"
    },
    {
        "author": "戴复古",
        "paragraphs": [
            "万竹稍头云气生，四风吹雨又吹晴。",
            "题诗未了下山去，一路吟声杂水声。"
        ],
        "title": "山村  其二",
        "id": "5fa59e7b-eb5c-4ba4-b386-04d47feae7b1"
    },
    {
        "author": "戴复古",
        "paragraphs": [
            "家在蓬莱海上居，出身履历一时无。",
            "姓名羞上云萍录，本是烟波一钓徒。"
        ],
        "title": "题吴熙仲云萍录",
        "id": "a008f87e-bf57-4edb-9693-bd73c20f6a2c"
    },
    {
        "author": "戴复古",
        "paragraphs": [
            "天台山与鴈山邻，只隔中间一片云。",
            "一片云边不相识，三千里外却逢君。"
        ],
        "title": "湘中遇翁灵舒",
        "id": "72f357c7-a284-455d-9867-2a75c0ebf851"
    },
    {
        "author": "戴复古",
        "paragraphs": [
            "榴花才放客辞家，客里因循见菊花。",
            "独坐西楼对风雨，天寒犹自著轻纱。"
        ],
        "title": "客中秋晚",
        "id": "b943214c-2c57-4d6f-be8e-300d72460bed"
    },
    {
        "author": "戴复古",
        "paragraphs": [
            "脱却鹴裘付酒家，忍寒图得醉京华。",
            "一冬天气如春暖，昨日街头卖杏花。"
        ],
        "title": "都中冬日",
        "id": "baafdc55-0b61-4f3e-aa3d-bd7525ac6787"
    },
    {
        "author": "戴复古",
        "paragraphs": [
            "湖上团团三十里，若非杨柳即楼台。",
            "城门未锁黄昏月，更住旗亭把一杯。"
        ],
        "title": "湖上",
        "id": "321a003f-ec2e-432f-82df-cad574ca3297"
    },
    {
        "author": "戴复古",
        "paragraphs": [
            "时光流转寻常事，世故惊心感慨多。",
            "一岁休祥在云气，今朝云气果如何。"
        ],
        "title": "冬至",
        "id": "8b587932-037b-4df3-8f53-9c359d3a1148"
    },
    {
        "author": "戴复古",
        "paragraphs": [
            "万事无心一钓竿，三公不换此江山。",
            "平山误识刘文叔，惹起虚名满世间。"
        ],
        "title": "钓台",
        "id": "366ac9ce-8f15-4243-92ee-5354e49d5dff"
    },
    {
        "author": "戴复古",
        "paragraphs": [
            "海榴花上雨萧萧，自切菖蒲泛浊醪。",
            "今日独醒无用处，为公痛饮读离骚。"
        ],
        "title": "端午丰宅之提举送酒",
        "id": "cd6cb49b-a948-467c-9dc2-6c1cec34420e"
    },
    {
        "author": "戴复古",
        "paragraphs": [
            "增胜楼中共倚栏，平原渺渺接青山。",
            "夕阳明处人烟少，胡马曾来闯五关。"
        ],
        "title": "同蕲州上官节推登光州增胜楼",
        "id": "ff689518-72a5-45d7-b5a7-8aacbde0cbd3"
    },
    {
        "author": "戴复古",
        "paragraphs": [
            "百花看遍莫如梅，更向群芳缺际开。",
            "寒冷怕行门外路，为渠踏雪过山来。"
        ],
        "title": "次韵梅花",
        "id": "cd3cd0e0-deed-4996-a924-5dde1649edc7"
    },
    {
        "author": "戴复古",
        "paragraphs": [
            "东风满架索春饶，三月梁园雪未消。",
            "賸馥何人炷兰麝，柔枝无力带琼瑶。"
        ],
        "title": "酴醾",
        "id": "324b71b2-512d-452b-ba99-779088064ca1"
    },
    {
        "author": "戴复古",
        "paragraphs": [
            "芋圃蔬畦接井湄，茅簷四面槿篱围。",
            "门前尽日无人过，牛渡横塘野鸭飞。"
        ],
        "title": "次韵卢申之正字野兴",
        "id": "2fe5c291-1cbc-419e-9127-c71609e7e54e"
    },
    {
        "author": "戴复古",
        "paragraphs": [
            "就荒山竹重抽笋，新种池荷晚著花。",
            "意象全然似村落，又添茅屋两三家。"
        ],
        "title": "题黄州谢深道国正山庵",
        "id": "9ecad0b7-3e98-4fa4-be88-cffc742f35da"
    },
    {
        "author": "戴复古",
        "paragraphs": [
            "菜花园圃槿花篱，麦满前坡水满池。",
            "野老横竿拦鸭过，牧儿携笛倚牛吹。"
        ],
        "title": "题郑子寿野趣",
        "id": "64e790b0-23c6-4533-a961-f133951febe2"
    },
    {
        "author": "戴复古",
        "paragraphs": [
            "踏破溪边一径苔，好山好竹少人来。",
            "有梅花处惜无酒，三嗅清香当一杯。"
        ],
        "title": "山中见梅",
        "id": "a0d4f15b-1775-4ab9-838f-07279480a036"
    },
    {
        "author": "戴复古",
        "paragraphs": [
            "东岸楼台西岸山，潇湘一片在中间。",
            "红尘不到沧波上，僧与白云相共闲。"
        ],
        "title": "湘西寺观澜轩",
        "id": "c566febf-6f16-4cd0-a519-4bfc44186053"
    },
    {
        "author": "戴复古",
        "paragraphs": [
            "万里南迁直谏臣，世间无地可容身。",
            "夜冲风雨过湘水，頼有青山作主人。"
        ],
        "title": "道乡台",
        "id": "296bbafe-a93b-40b4-9411-2e935be76b91"
    },
    {
        "author": "戴复古",
        "paragraphs": [
            "长沙米换长安土，筑此崔嵬寄远观。",
            "客子登台千载后，倚栏亦欲望长安。"
        ],
        "title": "定王台",
        "id": "265682e2-2173-4af1-917e-dae71e1a14f4"
    },
    {
        "author": "戴复古",
        "paragraphs": [
            "四绝堂前枯柏树，晋人栽植宋人吟。",
            "无枝无叶无吟处，聊寓一时怀古心。"
        ],
        "title": "陶侃柏",
        "id": "ac1ca2c1-b695-4d23-9969-91f6a485131a"
    },
    {
        "author": "戴复古",
        "paragraphs": [
            "来寻吾祖隠居处，嫋嫋春风吹酒旗。",
            "手把梅花寄愁绝，东池只是旧东池。"
        ],
        "title": "东池",
        "id": "c307e39f-776b-42ba-8326-0763a22f6218"
    },
    {
        "author": "戴复古",
        "paragraphs": [
            "山禽调舌待春哢，江雨收声开晓晴。",
            "偶遇故人同杖履，梅花树下一诗成。"
        ],
        "title": "宁乡道上遇张伯声",
        "id": "5059934e-274b-41d9-9f9c-22a00c5954f6"
    },
    {
        "author": "戴复古",
        "paragraphs": [
            "乳鸭池塘水浅深，熟梅天气半阴晴。",
            "东园载酒西园醉，摘尽枇杷一树金。"
        ],
        "tags": [
            "夏天",
            "游园",
            "古诗三百首",
            "宋诗"
        ],
        "title": "初夏游张园",
        "id": "eb3a880a-410c-4bd5-bb0d-f470fa07e215"
    },
    {
        "author": "戴复古",
        "paragraphs": [
            "日日言归不得归，今朝真个是归期。",
            "西楼烟水南楼月，别后何人更有诗。"
        ],
        "title": "鄂渚解缆",
        "id": "f65b7003-32c0-4e5b-8d56-9ca176b50166"
    },
    {
        "author": "戴复古",
        "paragraphs": [
            "久不相逢喜合簪，相从未久又分襟。",
            "扁舟自逐便风去，却恨无情江水深。"
        ],
        "title": "别许季如",
        "id": "1fe78696-e389-4a99-9ce4-f1481e62ed80"
    },
    {
        "author": "戴复古",
        "paragraphs": [
            "只言君在桐江住，及到桐江不见君。",
            "日暮空山独惆怅，不知又隔几重云。"
        ],
        "title": "船过桐江怀郭圣与",
        "id": "6362f596-b399-4c47-bfa8-6970c5d9a021"
    },
    {
        "author": "戴复古",
        "paragraphs": [
            "诈称官职不如休，白板无题又可羞。",
            "只写江湖散人号，不然书作醉乡侯。"
        ],
        "title": "买归舟篙子请占牌戏成口号",
        "id": "408f1cec-1f00-4ddf-a9bf-6f07e37e3128"
    },
    {
        "author": "戴复古",
        "paragraphs": [
            "打鼓行船未有期，恰如江上阻风时。",
            "诗中一段闲公事，幸不妨人吃荔枝。"
        ],
        "title": "书事",
        "id": "955bd921-ce52-47ef-9382-508ee47821c1"
    },
    {
        "author": "戴复古",
        "paragraphs": [
            "五百年前作此亭，亭前古木绿阴清。",
            "而今古木无存者，頼有新亭系旧名。"
        ],
        "title": "绿阴亭自唐时有之到今五百年卢肇二三公题诗之后吟声寂寂久矣亭前古木不存绿阴之名殆成虚设今诗人李贾友山作尉于此实居此亭公事之暇与江山风景应接境因人胜见于吟笔多矣友人石屏戴复古访之相与周旋于亭上题四绝句以记曾来  其一",
        "id": "d78f2114-eebb-446f-bd3e-ec47a9f8370d"
    },
    {
        "author": "戴复古",
        "paragraphs": [
            "惨惨秋风吹客襟，唐人遗迹宋人吟。",
            "浮云世事多迁变，不独此亭无绿阴。"
        ],
        "title": "绿阴亭自唐时有之到今五百年卢肇二三公题诗之后吟声寂寂久矣亭前古木不存绿阴之名殆成虚设今诗人李贾友山作尉于此实居此亭公事之暇与江山风景应接境因人胜见于吟笔多矣友人石屏戴复古访之相与周旋于亭上题四绝句以记曾来  其二",
        "id": "8d1d3720-1394-46ab-a337-bc908401fc12"
    },
    {
        "author": "戴复古",
        "paragraphs": [
            "远山横碧一溪清，白鸟飞边落照明。",
            "吏散庭阶一无事，绿阴亭上又诗成。"
        ],
        "title": "绿阴亭自唐时有之到今五百年卢肇二三公题诗之后吟声寂寂久矣亭前古木不存绿阴之名殆成虚设今诗人李贾友山作尉于此实居此亭公事之暇与江山风景应接境因人胜见于吟笔多矣友人石屏戴复古访之相与周旋于亭上题四绝句以记曾来  其三",
        "id": "d776ddbd-dd93-4330-8bc7-add6ca7e38a1"
    },
    {
        "author": "戴复古",
        "paragraphs": [
            "政是国家多事秋，渝川县尉亦风流。",
            "吟诗不废公家事，坐使孟郊输一筹。"
        ],
        "title": "绿阴亭自唐时有之到今五百年卢肇二三公题诗之后吟声寂寂久矣亭前古木不存绿阴之名殆成虚设今诗人李贾友山作尉于此实居此亭公事之暇与江山风景应接境因人胜见于吟笔多矣友人石屏戴复古访之相与周旋于亭上题四绝句以记曾来  其四",
        "id": "3fdced94-77f4-4062-8376-ff5d0f834c1c"
    },
    {
        "author": "戴复古",
        "paragraphs": [
            "闭门觅句饭牛翁，囊有新诗不怕穷。",
            "十里梅花生眼底，九峰山色满胸中。"
        ],
        "title": "次韵谷口郑东子见寄  其一",
        "id": "f91bff4f-2ac9-4dba-8506-2841bd0a051c"
    },
    {
        "author": "戴复古",
        "paragraphs": [
            "不管家居四壁空，琢成佳句有神工。",
            "谪仙会有金銮召，莫道诗人命不通。"
        ],
        "title": "次韵谷口郑东子见寄  其二",
        "id": "5605c0cd-8343-47c3-a7e3-ac2f2fffc666"
    },
    {
        "author": "戴复古",
        "paragraphs": [
            "相看俱作白头翁，出处规模自不同。",
            "我走江湖作狂梦，君能面壁课成功。"
        ],
        "title": "次韵谷口郑东子见寄  其三",
        "id": "47020c6f-a9c4-4e1a-a26f-b3a1d3d65f6c"
    },
    {
        "author": "戴复古",
        "paragraphs": [
            "一生飘泊客途中，扶技从人类百工。",
            "白首归来入诗社，犹思渭北与江东。"
        ],
        "title": "次韵谷口郑东子见寄  其四",
        "id": "96d9c7c0-84b9-411d-8f1a-26c16b92d178"
    },
    {
        "author": "戴复古",
        "paragraphs": [
            "吾乡自昔诗人少，委羽先生后有翁。",
            "坐客无毡君莫笑，云台有集继家风。"
        ],
        "title": "次韵谷口郑东子见寄  其五",
        "id": "e746c7ff-a4f9-4b6f-8504-fd2466e4680e"
    },
    {
        "author": "戴复古",
        "paragraphs": [
            "自笑诗人多好酒，君能不饮任樽空。",
            "劝君莫倚醒醒眼，却笑傍人醉面红。"
        ],
        "title": "次韵谷口郑东子见寄  其六",
        "id": "2f5ac7dc-50c6-4c84-828f-677c72f3bbd9"
    },
    {
        "author": "戴复古",
        "paragraphs": [
            "朝廷不召李功甫，翰苑不著刘潜夫。",
            "天下文章无用处，奎星夜夜照江湖。"
        ],
        "title": "寄后村刘潜夫  其一",
        "id": "0a49ada4-7b85-47cc-bcf5-72e01c60bb33"
    },
    {
        "author": "戴复古",
        "paragraphs": [
            "拥节持麾泽在民，仰看台阁笑无人。",
            "刘蕡一策传千古，何假君王赐出身。"
        ],
        "title": "寄后村刘潜夫  其二",
        "id": "ce094a2e-ccfa-40ae-a5db-ba1621f8c70d"
    },
    {
        "author": "戴复古",
        "paragraphs": [
            "客游仙里见君时，拥絮庵中共说诗。",
            "别后故人知我否，年几八十病支离。"
        ],
        "title": "寄后村刘潜夫  其三",
        "id": "562e13ba-7ded-4f33-bd25-da74d1b52038"
    },
    {
        "author": "戴复古",
        "paragraphs": [
            "把酒冰壶接胜游，今年喜不负中秋。",
            "故人心似中秋月，肯为狂夫照白头。"
        ],
        "title": "中秋李漕冰壶燕集",
        "id": "4551ae6e-4a06-4fa3-abe0-c9daf3071994"
    },
    {
        "author": "戴复古",
        "paragraphs": [
            "劳生百计不如闲，合把人间比梦间。",
            "天与老夫供享用，一楼风月两屏山。"
        ],
        "title": "登楼绝句和者甚多又从而用韵择其可录者录之  其一",
        "id": "8d205a83-53d0-45f2-96b9-1d07668aa9cc"
    },
    {
        "author": "戴复古",
        "paragraphs": [
            "心地清凉日日秋，怕沾尘土莫低头。",
            "置身不在众人下，处处皆成百尺楼。"
        ],
        "title": "登楼绝句和者甚多又从而用韵择其可录者录之  其二",
        "id": "e58c5585-5487-4854-822b-388ac34e3a66"
    },
    {
        "author": "戴复古",
        "paragraphs": [
            "小楼题了又还题，一段风流在水西。",
            "白鸟飞来知乡背，青山元自有高低。"
        ],
        "title": "登楼绝句和者甚多又从而用韵择其可录者录之  其三",
        "id": "40c29072-a32f-47f5-9ce1-78b647fa0dfe"
    },
    {
        "author": "戴复古",
        "paragraphs": [
            "富贵于人造物悭，出门又觉世途艰。",
            "楼头适意三杯酒，禾末清风雨后山。"
        ],
        "title": "登楼绝句和者甚多又从而用韵择其可录者录之  其四",
        "id": "c64a9d83-81e6-4a81-9e35-350b48059423"
    },
    {
        "author": "戴复古",
        "paragraphs": [
            "贵为公相不如归，一夕飘然去不知。",
            "乐在五湖风月底，扁舟载酒对西施。"
        ],
        "title": "寄上赵南仲枢密  其一",
        "id": "444f4841-61ca-47b5-a7d7-b023be6c7a33"
    },
    {
        "author": "戴复古",
        "paragraphs": [
            "能为明哲保身谋，富贵功名总罢休。",
            "早向急流中勇退，归来闲伴赤松游。"
        ],
        "title": "寄上赵南仲枢密  其二",
        "id": "ad4cfd78-b61e-47ef-a068-30332922ab1a"
    },
    {
        "author": "戴复古",
        "paragraphs": [
            "等闲过了一年春，雨后风光夏景新。",
            "试把樱桃荐杯酒，欲将芍药赠何人。"
        ],
        "title": "初夏",
        "id": "5f0c5f7a-11ef-4259-a0ad-16666a37818f"
    },
    {
        "author": "戴复古",
        "paragraphs": [
            "照映亭池芍药春，红红白白鬭精神。",
            "与其雨打风吹去，争似慇懃折赠人。"
        ],
        "title": "觅芍药代简岂潜",
        "id": "3d4b3955-08fb-4553-aab3-5f4438f29b17"
    },
    {
        "author": "戴复古",
        "paragraphs": [
            "白首无聊老病躯，一心唯觅死头颅。",
            "时人误作梅花看，今日枝头雪也无。"
        ],
        "title": "赵苇江与东嘉诗社诸君游一日携吟卷见过一语谢其来",
        "id": "8cd81396-8415-4552-aad7-d3e95c655fe9"
    },
    {
        "author": "戴复古",
        "paragraphs": [
            "旗亭沽酒少裴回，左手梅花右手杯。",
            "眼见枝头开数蕊，春风自我掌中来。"
        ],
        "title": "得早梅一枝携访酒家",
        "id": "9abc3e80-64c1-4591-ac89-1ec23d50e021"
    },
    {
        "author": "戴复古",
        "paragraphs": [
            "双峰直上与天参，僧共白云栖一庵。",
            "今古诗人吟不尽，好山无数在江南。"
        ],
        "title": "巾子山翠微阁",
        "id": "ca5ff433-45c3-4f8f-b8e3-cd5af5c4f856"
    },
    {
        "author": "戴复古",
        "paragraphs": [
            "中年多病早衰翁，诗不能工枉受穷。",
            "郊岛五行君识否，要知我命与渠同。"
        ],
        "title": "赠饶叔虎谈易论命多奇中",
        "id": "e3a32d47-fbf9-4903-93cc-603b7c072ff9"
    },
    {
        "author": "戴复古",
        "paragraphs": [
            "半路袖回攀桂手，一生才遂买山心。",
            "要知此老风流处，来向刘郎吟处吟。"
        ],
        "title": "招山乃诗人刘叔拟故居朱清之得其地清之赴南宫中道而返就招山卜筑不久亦去世  其一",
        "id": "bf1d3958-b9ac-4d99-936e-e166fd5cee6a"
    },
    {
        "author": "戴复古",
        "paragraphs": [
            "有钱可买沧浪景，无术能还梦幻身。",
            "一段江山寄愁绝，百年不见两诗人。"
        ],
        "title": "招山乃诗人刘叔拟故居朱清之得其地清之赴南宫中道而返就招山卜筑不久亦去世  其二",
        "id": "432113ee-c695-45b2-a0e7-252556c2ea68"
    },
    {
        "author": "戴复古",
        "paragraphs": [
            "浪说归朝归豫章，新居万柳百花傍。",
            "何如表奏明光殿，乞取东湖作醉乡。"
        ],
        "title": "湖南漕李革夫被召乃丐归  其一",
        "id": "c61417f9-762e-41d7-bbaa-fc0ebbe390a7"
    },
    {
        "author": "戴复古",
        "paragraphs": [
            "轩冕难遮两鬓华，官居虽好不如家。",
            "一心懒上朝天马，要趁春风归种花。"
        ],
        "title": "湖南漕李革夫被召乃丐归  其二",
        "id": "7421ac15-4e2c-482a-89e3-99f20220557d"
    },
    {
        "author": "戴复古",
        "paragraphs": [
            "客中今日最伤心，忆著家山松树林。",
            "白石冈头闻杜宇，对他人墓亦沾巾。"
        ],
        "title": "清明感伤",
        "id": "46f391bb-830c-493a-80ef-d2bb81f378de"
    },
    {
        "author": "戴复古",
        "paragraphs": [
            "莲幕高吟冰雪篇，天才秀发思华年。",
            "千金买得惊人句，落在鸡林渡海船。"
        ],
        "title": "次韵李伯高",
        "id": "a2e0cce1-d54b-4b5b-b0f5-07166f4d9202"
    },
    {
        "author": "戴复古",
        "paragraphs": [
            "寻幽揽胜老犹勤，但觉吟身瘦几分。",
            "净洗一生尘上眼，细看七十二风云。"
        ],
        "title": "岳市胜业寺悦亭",
        "id": "2ee75be6-af11-458b-a321-778cbc0ccd2c"
    },
    {
        "author": "戴复古",
        "paragraphs": [
            "欲寻西舍问东隣，两巷都非旧住人。",
            "唯有桑边石池在，依然春水碧粼粼。"
        ],
        "title": "访旧",
        "id": "f864cdce-7d86-4426-bb72-c07551c0746d"
    },
    {
        "author": "戴复古",
        "paragraphs": [
            "六七十里不为远，百书不如一会面。",
            "之子相期十日间，要与梅花并相见。"
        ],
        "title": "代简答夏肯父",
        "id": "f7367d9d-3848-4d42-b648-a6c641407f7d"
    },
    {
        "author": "戴复古",
        "paragraphs": [
            "八斗文章用有余，数车声誉满江湖。",
            "今年好献南郊赋，幕府文章有暇无。"
        ],
        "title": "寄刘潜夫",
        "id": "f57c8f0b-ab11-409a-893e-4e34f7e8db61"
    },
    {
        "author": "戴复古",
        "paragraphs": [
            "七尺渔竿八十翁，钓丝轻袅荻花风。",
            "功名未遂英雄老，人道磻溪即个中。"
        ],
        "title": "周子益年八十赴殿  其一",
        "id": "b19819f7-85d7-4dea-aa57-472cb55377b2"
    },
    {
        "author": "戴复古",
        "paragraphs": [
            "抛却渔村老钓竿，手遮西日上长安。",
            "青衫著了寻归路，莫过羊裘七里滩。"
        ],
        "title": "周子益年八十赴殿  其二",
        "id": "3bd6d130-6d25-4a4c-96ed-caeaed71d117"
    },
    {
        "author": "戴复古",
        "paragraphs": [
            "披绵争啄晚禾秋，决起森然网扼喉。",
            "一饱等闲输性命，知机万不及沙鸥。"
        ],
        "title": "观捕黄雀",
        "id": "91e4fb6b-32b9-4ab0-9bac-382e7203354e"
    },
    {
        "author": "戴复古",
        "paragraphs": [
            "醉来风帽半欹斜，几度他乡对菊花。",
            "最苦酒徒星散后，见人儿女倍思家。"
        ],
        "title": "九日",
        "id": "4cb76ee6-4e82-408d-acba-2954ab182931"
    },
    {
        "author": "戴复古",
        "paragraphs": [
            "孤负溪桥雪与梅，怕寒不肯出门来。",
            "欲邀郑老同清赏，争得梅花六月开。"
        ],
        "title": "雪中观梅郑子寿畏寒不到",
        "id": "4d1d5718-d0ab-4ef8-aef0-a3a4b3dbe6e6"
    },
    {
        "author": "戴复古",
        "paragraphs": [
            "古瓶斜插数枝春，此即君家劝酒人。",
            "移取堂前双蜡烛，花边照出玉精神。"
        ],
        "title": "郑子寿野趣烧烛醉梅花",
        "id": "3af0d80f-ba31-4f6c-86fb-48444f9021d9"
    },
    {
        "author": "戴复古",
        "paragraphs": [
            "团团堤路行无极，一株一步杨柳碧。",
            "佳人反覆看荷花，自恨鬓边簪不得。"
        ],
        "title": "东湖看花呈宋原父",
        "id": "e38d9d99-5268-4f45-8aa3-95402488a104"
    },
    {
        "author": "戴复古",
        "paragraphs": [
            "短墙不碍远山青，无事烧香读道经。",
            "时把一杯非好饮，客怀宜醉不宜醒。"
        ],
        "title": "赣州上清道院呈姚雪蓬",
        "id": "07657fe9-153a-4bfa-abcc-c5e9ee491e55"
    },
    {
        "author": "戴复古",
        "paragraphs": [
            "忆闻春燕语雕梁，又听秋鸿叫断肠。",
            "一缕沉烟飞不过，两楼相对立斜阳。"
        ],
        "title": "无题",
        "id": "080c6bb2-9c5b-4880-8147-489da83d193d"
    },
    {
        "author": "戴复古",
        "paragraphs": [
            "一秋无便寄平安，新鴈声声报早寒。",
            "昨夜检衣开故箧，去年家信把来看。"
        ],
        "title": "到南昌呈宋愿父伯仲黄子鲁诸丈  其一",
        "id": "11867337-aa8f-45aa-a272-849d3c345105"
    },
    {
        "author": "戴复古",
        "paragraphs": [
            "扁舟几度到南昌，东望家山道路长。",
            "醉里不知身是客，故人多处亦吾乡。"
        ],
        "title": "到南昌呈宋愿父伯仲黄子鲁诸丈  其二",
        "id": "e783b6de-7a4b-428f-82a3-227420998a15"
    },
    {
        "author": "戴复古",
        "paragraphs": [
            "山中寂寞去程赊，莫惜频频到酒家。",
            "行李萧然还不倍，担头颠倒插梅花。"
        ],
        "title": "入闽道中",
        "id": "83121fff-57c5-4b7e-aa36-9f6daf5894f0"
    },
    {
        "author": "戴复古",
        "paragraphs": [
            "江天惨澹日凄凉，木未经霜叶未黄。",
            "今日楼头一杯酒，明朝行客在谁乡。"
        ],
        "title": "严仪卿约李友山高与权酌别",
        "id": "d655ebae-d7b3-4a56-bc0b-9f148c8d2d87"
    },
    {
        "author": "戴复古",
        "paragraphs": [
            "客子明朝早问程，樽前今夜苦为情。",
            "使君亦恐伤离别，不使佳人唱渭城。"
        ],
        "title": "李敷文酌别席上口占",
        "id": "864d1cb4-3e08-4d4e-a4d2-938de80a3cfe"
    },
    {
        "author": "戴复古",
        "paragraphs": [
            "清时无事更年丰，两地风光诗咏中。",
            "可是山前无警报，旗铃千里递诗筒。"
        ],
        "title": "李友山索诗卷汀州急递到昭武",
        "id": "22ffcbe3-c476-47cb-a36d-51c7028887b5"
    },
    {
        "author": "戴复古",
        "paragraphs": [
            "牡丹花下连宵醉，今日闲看黑牡丹。",
            "得此躬耕东海曲，一贫无虑百忧宽。"
        ],
        "title": "题牛图",
        "id": "d389c7a4-a7fe-46df-9122-add2725719cc"
    },
    {
        "author": "戴复古",
        "paragraphs": [
            "别尽诸君不见君，客愁多似海南云。",
            "一声何处离群鴈，那向江村静处闻。"
        ],
        "title": "既别诸故旧独黄希声往曲江禀议未回不及语离  其一",
        "id": "7fbd2840-5dcd-4fd9-932e-acfa554670cf"
    },
    {
        "author": "戴复古",
        "paragraphs": [
            "老年怀抱晚秋天，欲去思君重黯然。",
            "闻道归来有消息，江头错认几人船。"
        ],
        "title": "既别诸故旧独黄希声往曲江禀议未回不及语离  其二",
        "id": "7195c6e3-8828-4b08-b64e-e52b3d5b8735"
    },
    {
        "author": "戴复古",
        "paragraphs": [
            "别酒三杯醉不知，梅花岭外故人稀。",
            "片心暗逐白云去，日日向君行处飞。"
        ],
        "title": "林伯仁话别二绝  其一",
        "id": "f3b60890-bb74-4e7a-bd22-dd2ceaccff00"
    },
    {
        "author": "戴复古",
        "paragraphs": [
            "茉莉花边把酒巵，桄榔树下共谈诗。",
            "醉来一枕西窗下，酒醒方知有别离。"
        ],
        "title": "林伯仁话别二绝  其二",
        "id": "c9caf1ae-03a7-4955-8fc7-82a47a34133a"
    },
    {
        "author": "戴复古",
        "paragraphs": [
            "手栽梅核待成林，慈母当年属望深。",
            "梅未成林人已往，空酸孝子一生心。"
        ],
        "title": "题陈景明梅庐  其一",
        "id": "d891efa9-2df0-4b99-81cf-265e27ec446f"
    },
    {
        "author": "戴复古",
        "paragraphs": [
            "思亲如海渺无涯，观物惊心感岁华。",
            "谁见诗人心苦处，年年挥泪看梅花。"
        ],
        "title": "题陈景明梅庐  其二",
        "id": "2237955e-ad53-4f83-b3b9-237e96cffd74"
    },
    {
        "author": "戴复古",
        "paragraphs": [
            "潇潇洒洒屋三间，日日开门见好山。",
            "但使青青长在眼，一毫尘俗莫相干。"
        ],
        "title": "题蔡中卿青在堂二首  其一",
        "id": "217da46a-d0eb-41b0-bfab-50958a57b9dc"
    },
    {
        "author": "戴复古",
        "paragraphs": [
            "几人富贵不能闲，夜运牙筹日跨鞍。",
            "役役一生忙里过，不知屋上有青山。"
        ],
        "title": "题蔡中卿青在堂二首  其二",
        "id": "a51ac8d8-3ad0-40d2-b833-ee862c1dd40e"
    },
    {
        "author": "戴复古",
        "paragraphs": [
            "秋光点点明人眼，不比寻常巖桂花。",
            "天与刘郎作嘉瑞，枝枝金粟间丹砂。"
        ],
        "title": "刘子及赠瑞桂",
        "id": "cc575351-df53-4494-a8a3-97fdf275ac80"
    },
    {
        "author": "戴复古",
        "paragraphs": [
            "经年不见玉溪翁，百里江山万里同。",
            "无计相从话心曲，时挥一纸寄西风。"
        ],
        "title": "寄玉溪林逢吉六首  其一",
        "id": "025aded1-b97a-4d96-922d-94f93503d52e"
    },
    {
        "author": "戴复古",
        "paragraphs": [
            "问君那向城中住，頼有清风濯市尘。",
            "门外数根杨柳树，细看别作一家春。"
        ],
        "title": "寄玉溪林逢吉六首  其二",
        "id": "f42730e7-9f3b-456a-9c10-61e60707eb21"
    },
    {
        "author": "戴复古",
        "paragraphs": [
            "心腹相知会面稀，一春未有盍簪期。",
            "西窗风雨愁眠夜，梦到君家赋小诗。"
        ],
        "title": "寄玉溪林逢吉六首  其三",
        "id": "6daab624-a60f-42ee-8bfd-59e785f2e774"
    },
    {
        "author": "戴复古",
        "paragraphs": [
            "陋巷深深屋数椽，以文为业砚为田。",
            "一觞一饭常留客，知是君家内子贤。"
        ],
        "title": "寄玉溪林逢吉六首  其四",
        "id": "97146aef-0da0-43d9-95e0-3c9992526109"
    },
    {
        "author": "戴复古",
        "paragraphs": [
            "老夫时作白头吟，爨下焦桐孰赏音。",
            "敢望荆溪作诗跋，自惭弊帚享千金。"
        ],
        "title": "寄玉溪林逢吉六首  其五",
        "id": "91075767-15ae-4130-ad34-7ec291c1551b"
    },
    {
        "author": "戴复古",
        "paragraphs": [
            "王建不能怜贾岛，吟边怀抱向谁开。",
            "扶病欲迎新太守，不知千骑几时来。"
        ],
        "title": "寄玉溪林逢吉六首  其六",
        "id": "447ed715-e9ca-44a5-b930-a4e94425979d"
    },
    {
        "author": "戴复古",
        "paragraphs": [
            "茱萸半紫菊花黄，时节催人日夜忙。",
            "便使老夫年满百，无过二十二重阳。"
        ],
        "title": "重阳",
        "id": "5083ee27-90bf-48da-a85e-5754961a3471"
    },
    {
        "author": "戴复古",
        "paragraphs": [
            "东海边来南海边，长亭三百路三千。",
            "飘零到此成何事，结得梅花一笑缘。"
        ],
        "title": "题梅岭云封四绝  其一",
        "id": "7083c024-6bb1-423e-a021-5d1e3a25409f"
    },
    {
        "author": "戴复古",
        "paragraphs": [
            "淮南得道岭南行，岭上回头作么生。",
            "传得祖师心印了，钵盂何必与人争。"
        ],
        "title": "题梅岭云封四绝  其二",
        "id": "0681b9df-bb98-4887-a315-a685fd1608ac"
    },
    {
        "author": "戴复古",
        "paragraphs": [
            "凿破青山两壁开，石头路上踏成埃。",
            "梅花自与白云笑，几见夷齐出岭来。"
        ],
        "title": "题梅岭云封四绝  其三",
        "id": "4a8a7b7d-6e7b-48fd-9960-751fe10fb0ac"
    },
    {
        "author": "戴复古",
        "paragraphs": [
            "南迁过岭面无慙，前有东坡后澹庵。",
            "儿辈欲知当日事，青山解语水能谈。"
        ],
        "title": "题梅岭云封四绝  其四",
        "id": "a1edf484-9b2b-4969-954c-c625b7bfc8b7"
    },
    {
        "author": "戴复古",
        "paragraphs": [
            "冷澹篇章遇赏难，杜陵清瘦孟郊寒。",
            "黄金作纸珠排字，未必时人不喜看。"
        ],
        "title": "戏题诗藁",
        "id": "a42dbb26-61e5-4c3d-b91c-188717a796d7"
    },
    {
        "author": "戴复古",
        "paragraphs": [
            "文章随世作低昂，变尽风骚到晚唐。",
            "举世吟哦推李杜，时人不识有陈黄。"
        ],
        "title": "昭武太守王子文日与李贾严羽共观前辈一两家诗及晚唐诗因有论诗十绝子文见之谓无甚高论亦可作诗家小学须知  其一",
        "id": "f650318e-1788-414e-b337-5266e977999d"
    },
    {
        "author": "戴复古",
        "paragraphs": [
            "古今胸次浩江河，才比诸公十倍过。",
            "时把文章供戏谑，不知此体误人多。"
        ],
        "title": "昭武太守王子文日与李贾严羽共观前辈一两家诗及晚唐诗因有论诗十绝子文见之谓无甚高论亦可作诗家小学须知  其二",
        "id": "36e4602a-6d68-408b-9ef2-79dbd26cc347"
    },
    {
        "author": "戴复古",
        "paragraphs": [
            "曾向吟边问古人，诗家气象贵雄浑。",
            "雕锼太过伤于巧，朴拙惟宜怕近村。"
        ],
        "title": "昭武太守王子文日与李贾严羽共观前辈一两家诗及晚唐诗因有论诗十绝子文见之谓无甚高论亦可作诗家小学须知  其三",
        "id": "d3b4aa08-81d8-4160-a518-0ab0bdcf77ae"
    },
    {
        "author": "戴复古",
        "paragraphs": [
            "意匠如神变化生，笔端有力任从横。",
            "须教自我胸中出，切忌随人脚后行。"
        ],
        "title": "昭武太守王子文日与李贾严羽共观前辈一两家诗及晚唐诗因有论诗十绝子文见之谓无甚高论亦可作诗家小学须知  其四",
        "id": "71c82ae6-1fbc-4e71-8b14-83c02d708d8f"
    },
    {
        "author": "戴复古",
        "paragraphs": [
            "陶写性情为我事，留连光景等儿嬉。",
            "锦囊言语虽奇绝，不是人间有用诗。"
        ],
        "title": "昭武太守王子文日与李贾严羽共观前辈一两家诗及晚唐诗因有论诗十绝子文见之谓无甚高论亦可作诗家小学须知  其五",
        "id": "eda72cc9-653b-4764-8619-e8c01ae532eb"
    },
    {
        "author": "戴复古",
        "paragraphs": [
            "飘零忧国杜陵老，感寓伤时陈子昂。",
            "近日不闻秋鹤唳，乱蝉无数噪斜阳。"
        ],
        "title": "昭武太守王子文日与李贾严羽共观前辈一两家诗及晚唐诗因有论诗十绝子文见之谓无甚高论亦可作诗家小学须知  其六",
        "id": "85e726e7-1a17-459b-b9c2-62a9dd24b462"
    },
    {
        "author": "戴复古",
        "paragraphs": [
            "欲参诗律似参禅，妙趣不由文字传。",
            "个里稍关心有悮，发为言句自超然。"
        ],
        "title": "昭武太守王子文日与李贾严羽共观前辈一两家诗及晚唐诗因有论诗十绝子文见之谓无甚高论亦可作诗家小学须知  其七",
        "id": "70141220-a5d6-44bd-8713-1009f5443f3b"
    },
    {
        "author": "戴复古",
        "paragraphs": [
            "诗本无形在窈冥，网罗天地运吟情。",
            "有时忽得惊人句，费尽心机做不成。"
        ],
        "title": "昭武太守王子文日与李贾严羽共观前辈一两家诗及晚唐诗因有论诗十绝子文见之谓无甚高论亦可作诗家小学须知  其八",
        "id": "b0e70d0d-af0a-43f1-b69b-cdd39cc18ff9"
    },
    {
        "author": "戴复古",
        "paragraphs": [
            "作诗不与作文比，以韵成章怕韵虚。",
            "押得韵来如砥柱，动移不得见工夫。"
        ],
        "title": "昭武太守王子文日与李贾严羽共观前辈一两家诗及晚唐诗因有论诗十绝子文见之谓无甚高论亦可作诗家小学须知  其九",
        "id": "bd6c14ce-7ccd-47e6-8046-e43cff432904"
    },
    {
        "author": "戴复古",
        "paragraphs": [
            "草就篇章只等闲，作诗容易改诗难。",
            "玉经雕琢方成器，句要丰腴字要安。"
        ],
        "title": "昭武太守王子文日与李贾严羽共观前辈一两家诗及晚唐诗因有论诗十绝子文见之谓无甚高论亦可作诗家小学须知  其一○",
        "id": "018a69c3-5001-46fe-89f0-bcf660a1fd97"
    },
    {
        "author": "戴复古",
        "paragraphs": [
            "湖海三年客，妻孥四壁居。",
            "饥寒应不免，疾病又何如。",
            "日夜思归切，平生作计疎。",
            "愁来仍酒醒，不忍读家书。"
        ],
        "title": "思家",
        "id": "4b01e93f-0081-4ad0-897d-fce3e82edff1"
    },
    {
        "author": "戴复古",
        "paragraphs": [
            "九陌黄尘没马头，人来人去几时休。",
            "谁家有酒身无事，长对青山不下楼。"
        ],
        "title": "楼上观山",
        "id": "70c2013c-a550-4f8e-99ca-4c84f619f888"
    },
    {
        "author": "戴复古",
        "paragraphs": [
            "夏日思栽千树林，月明恨不扫寒阴。",
            "眼前物物皆如此，世事何能两遂心。"
        ],
        "title": "林下得月以木阴蔽遮为恨",
        "id": "5d613327-432b-4c2e-9231-a5fa123db613"
    },
    {
        "author": "戴复古",
        "paragraphs": [
            "千载江湖共此心，老来相见怕分襟。",
            "手搔白发望君至，车马不来溪水深。"
        ],
        "title": "越上青店候别杨休文",
        "id": "33d03b4b-f6e5-46c3-aed8-6ef8c83644c1"
    },
    {
        "author": "戴复古",
        "paragraphs": [
            "小楼萧洒面晴川，嫋嫋西风扫暮烟。",
            "碧水明霞两相照，秋光全在夕阳天。"
        ],
        "title": "溪上",
        "id": "9f4f61ef-30ee-4556-945d-5a5c862576b1"
    },
    {
        "author": "戴复古",
        "paragraphs": [
            "溪近泉声在枕边，月移梅影到窗前。",
            "水沈烟冷灯花落，半夜酒醒人不眠。"
        ],
        "title": "宝觉僧房",
        "id": "c639627c-e202-4f69-90d6-fe33ed931f9b"
    },
    {
        "author": "戴复古",
        "paragraphs": [
            "亭亭绿荷叶，密密罩清波。",
            "为见湖光少，却嫌荷叶多。"
        ],
        "title": "豫章东湖",
        "id": "851502b5-c3eb-439b-9263-df1d71d3192f"
    },
    {
        "author": "戴复古",
        "paragraphs": [
            "野水开冰出，山云带雨行。",
            "白鸥乘晓泛，黄犊试春耕。",
            "地僻民风古，年丰米价平。",
            "村居自萧洒，况有读书声。"
        ],
        "title": "山村",
        "id": "facdecec-2932-47f9-a6f2-26f4bd7128ef"
    },
    {
        "author": "戴复古",
        "paragraphs": [
            "荒径行如错，蟠松看转奇。",
            "鸟声人静处，山色雨晴时。",
            "赊得溪翁酒，闲寻道士棋。",
            "个中有佳趣，莫怪下山迟。"
        ],
        "title": "白鹤观",
        "id": "84c3f786-4da4-4d9b-89be-38b79ed82e69"
    },
    {
        "author": "戴复古",
        "paragraphs": [
            "三千年老柏，怪怪复奇奇。",
            "剖彼一枯腹，离为九折枝。",
            "蟠根半生死，阅世几兴衰。",
            "神禹所栽植，山灵常护持。"
        ],
        "title": "岳市胜业寺禹柏",
        "id": "bc630b97-9b53-40b0-8f21-db6dd19a3787"
    },
    {
        "author": "戴复古",
        "paragraphs": [
            "长舟不用柂，沙上木为篙。",
            "溪路湾环转，滩声日夜号。",
            "居人不觉险，行客始知劳。",
            "四望无平地，山田级级高。"
        ],
        "title": "南剑溪上",
        "id": "95da448a-f3ee-4651-b577-6fa3fe294189"
    },
    {
        "author": "戴复古",
        "paragraphs": [
            "三生汉严助，笔阵抵千兵。",
            "雅志从南隠，吟诗到北征。",
            "结交疑泛爱，惜别见真情。",
            "来岁春花发，相期在上京。"
        ],
        "title": "别严沧浪",
        "id": "94c59d19-f739-497f-b811-0dac90b4a19c"
    },
    {
        "author": "戴复古",
        "paragraphs": [
            "荷君问讯蚕家事，此是妇人辛苦媒。",
            "典尽衣裳酬叶价，忙无心绪向妆台。",
            "缲声未断机声续，私债未偿官债催。",
            "织未成缣分翦尽，妾身争得一丝来。"
        ],
        "title": "闻机上妇说蚕事之辛勤织未成缣往往取偿债家",
        "id": "5874326b-463b-4c94-9973-b9703a3515c2"
    },
    {
        "author": "戴复古",
        "paragraphs": [
            "白发出门来，三见梅花谢。",
            "客路有岁年，归心无昼夜。"
        ],
        "title": "怀家三首  其一",
        "id": "dd988cf9-8dcc-4e0f-b737-6bf2b83ae14d"
    },
    {
        "author": "戴复古",
        "paragraphs": [
            "强言不思家，对人作意气。",
            "惟有布被头，见我思家泪。"
        ],
        "title": "怀家三首  其二",
        "id": "19e27a12-d748-4a35-905f-7142eb3e6438"
    },
    {
        "author": "戴复古",
        "paragraphs": [
            "三年寄百书，几书到我屋。",
            "昨夜梦中归，及见老妻哭。"
        ],
        "title": "怀家三首  其三",
        "id": "19fee643-5e50-4826-8cde-ca4ea43a9269"
    },
    {
        "author": "戴复古",
        "paragraphs": [
            "四海飘零似落花，十年秋鬓带霜华。",
            "归无驷马空题柱，敝尽貂裘忙到家。",
            "触目半成愁境界，安心旋办老生涯。",
            "可怜持蟹持杯手，小圃携锄学种瓜。"
        ],
        "title": "家中作",
        "id": "6cbecb11-bfe4-49ef-95e3-24e91710eac5"
    },
    {
        "author": "戴复古",
        "paragraphs": [
            "野老幽居处，成吾一首诗。",
            "桑枝碍行路，瓜蔓网疎篱。",
            "牧去牛将犊，人来犬护儿。",
            "生涯虽朴略，气象自熙熙。"
        ],
        "title": "山村",
        "id": "86d4b12b-544e-4665-a5ce-b3b0cb575edf"
    },
    {
        "author": "戴复古",
        "paragraphs": [
            "萧萧风雨送行舟，小泊垂杨古渡头。",
            "不忍缓行江上路，落梅片片是诗愁。"
        ],
        "title": "衡阳舟中",
        "id": "1501ac77-91fa-4680-b9a3-9018ab5b8372"
    },
    {
        "author": "戴复古",
        "paragraphs": [
            "箫鼓迎神赛社筵，藤枝摇曳打秋千。",
            "坐中翁妪鬓如雪，也把山花插满颠。"
        ],
        "title": "村景",
        "id": "5cc5ce05-7cb6-47e6-8618-1ab58eec5689"
    },
    {
        "author": "戴复古",
        "paragraphs": [
            "山腰有路穿脩竹，水面无桥涉浅沙。",
            "夹岸人家尽农圃，秋风吹老木棉花。"
        ],
        "title": "溪上",
        "id": "f73a52da-b415-430b-8cc1-dcdf38e2857a"
    },
    {
        "author": "戴复古",
        "paragraphs": [
            "何人妙笔起秋风，吹破枝头烂漫红。",
            "翠羽飞来又飞去，一心祇在蓼花丛。"
        ],
        "title": "题尹惟晓芙蓉翠羽图",
        "id": "ac805342-afe6-4487-8296-4d1db47510f1"
    },
    {
        "author": "戴复古",
        "paragraphs": [
            "青松路径白云关，有客来寻半日闲。",
            "十载灞桥馿子上，争如骑马看庐山。"
        ],
        "tags": [
            "庐山"
        ],
        "title": "庐山马上",
        "id": "b5a39b6e-f916-460f-8eef-43b844fc2434"
    },
    {
        "author": "戴复古",
        "paragraphs": [
            "十月园林不雨霜，朝曦赫赫似秋阳。",
            "夜来听得游人语，不见梅花见海棠。"
        ],
        "title": "海棠",
        "id": "1b6ccf12-f104-4f59-b833-3d572267fb1d"
    },
    {
        "author": "戴复古",
        "paragraphs": [
            "新年试笔欲题诗，老去才衰得句迟。",
            "春事未容桃李觉，梅花开到北边枝。"
        ],
        "title": "新岁",
        "id": "dc5b01ae-82df-4e1b-a4c1-74cbca05a866"
    },
    {
        "author": "戴复古",
        "paragraphs": [
            "先腊梅花谢，不冰溪水流。",
            "早尝春菜餠，暖卸木终裘。",
            "去岁三冬雪，今年百谷秋。",
            "此冬无此瑞，又为老农忧。"
        ],
        "title": "雪后暖",
        "id": "6b13ba3d-23e8-464a-a565-6764a2c9793f"
    },
    {
        "author": "戴复古",
        "paragraphs": [
            "几簇云烟几段山，画成烟雨渺茫间。",
            "扁舟三两溪桥上，一路更无人往还。"
        ],
        "title": "画山",
        "id": "58a12d8a-3338-42c0-9263-824bd33bef04"
    },
    {
        "author": "戴复古",
        "paragraphs": [
            "天柱峰头一振衣，云开巖路雨晴时。",
            "登临欲访神仙事，纪述都无汉晋碑。",
            "拍手数声龙井跃，篝灯一览洞天奇。",
            "林间安得栖身处，欲炼金丹饵玉芝。"
        ],
        "title": "洞霄宫",
        "id": "d14a4bf2-0e92-4369-bcc8-f3d4f57ab071"
    },
    {
        "author": "戴复古",
        "paragraphs": [
            "雨过山村六月凉，田田流水稻花香。",
            "松边一石平如榻，坐听风蝉送夕阳。"
        ],
        "title": "山村",
        "id": "58662c80-64e5-4b43-8417-addd7a698fcd"
    },
    {
        "author": "戴复古",
        "paragraphs": [
            "人望南风贾舶归，利通中国海南夷。",
            "珠珍犀象来无限，但恐青钱有尽时。"
        ],
        "title": "泉广载铜钱入外国",
        "id": "f47441cc-d740-4aa1-941a-f8a42145902c"
    },
    {
        "author": "戴复古",
        "paragraphs": [
            "半空紫翠隔微茫，隠隠钟声落下方。",
            "名胜直同天地老，青山不管古今忙。",
            "散分瀑布烟霞润，点检苍松岁月长。",
            "绝顶好云如恋客，尽教怡阅到斜阳。"
        ],
        "title": "罗汉寺",
        "id": "40829651-3c3e-4e5e-a00c-8e4a3d80ecb5"
    },
    {
        "author": "戴复古",
        "paragraphs": [
            "宣政喜边功，隆兑筑州县。",
            "程公自名巖，刻石记所建。",
            "得既不偿费，中兴弃不缮。",
            "诞谩磨崖辞，当日妄夸衒。",
            "英英石湖仙，改作壶天观。",
            "壁间三大字，庄重如峩弁。",
            "诗文鸾鹤音，笔势龙蛇变。",
            "登高瞰洞户，漓水澄如练。",
            "胜概耸灵台，遐观起三叹。",
            "玲珑二十四，妙墨镌题徧。",
            "我来为拂尘，端若侍颜面。",
            "邦人颂遗爱，寿骨癯且健。",
            "今坐玉麟堂，安得使之见。"
        ],
        "title": "留守参政大资范公余同年进士往岁帅桂林题刻最多四方传之暇日尝与同寮遍观因即公所名壶天观题数语",
        "id": "97eef532-a7d4-4116-b23e-53d97827b42c"
    },
    {
        "author": "戴复古",
        "paragraphs": [
            "槎牙老树得春早，摘索好枝和雪攀。"
        ],
        "title": "句  其一",
        "id": "aa63da74-65f9-49ac-be40-aab5992cc273"
    },
    {
        "author": "戴复古",
        "paragraphs": [
            "每遇花时人竞取，祇愁斫尽春风枝。"
        ],
        "title": "句  其二",
        "id": "28d35583-26b3-4cde-b760-6ed7cb755aeb"
    },
    {
        "author": "戴复古",
        "paragraphs": [
            "就中一种芙蓉别，只恐鹅黄学道粧。"
        ],
        "title": "句  其三",
        "id": "336a81db-d665-4469-a9f9-cced8c79f247"
    },
    {
        "author": "戴复古",
        "paragraphs": [
            "诗骨梅花瘦，归心江水流。"
        ],
        "title": "句  其四",
        "id": "393465cb-70be-4550-944c-0a2390e2522b"
    },
    {
        "author": "戴复古前妻",
        "paragraphs": [
            "机番白苎和愁织，门掩黄花带恨吟。"
        ],
        "title": "句",
        "id": "8976745a-1d68-4a22-a503-1d3c92dbab13"
    },
    {
        "author": "赵汝绩",
        "paragraphs": [
            "柳条能几长，袖手不忍折。",
            "东风恶作剧，客袂吹欲裂。",
            "男儿数寸管，平世三尺铁。",
            "何门无邹裾，有国驻孔辙。",
            "鹰鹯击飘风，不受锦鞲绁。",
            "骅骝踏飞电，宁顾黄金埒。",
            "中年易悲伤，浩叹弥激烈。",
            "常恐儿曹觉，况与我辈别。",
            "侏儒囊粟饱，壮士唾壶阙。",
            "子行亦何以，问口尚存舌。",
            "但惜新相知，未是古决绝。",
            "长安万花春，芦鞭袅晴雪。",
            "一第宜慁子，相期抱贞节。"
        ],
        "title": "别曹松山",
        "id": "a06099f5-d363-48c8-9c42-f8bbd24dcb18"
    },
    {
        "author": "赵汝绩",
        "paragraphs": [
            "哀哀民何辜，遭此凶歉厄。",
            "初闻数米炊，次复并日食。",
            "草根掘欲尽，木皮屑不给。",
            "疲老就枯僵，少壮作捐瘠。",
            "千百存什一，乌喙仍菜色。",
            "朝忧夕恐惧，不得见新麦。",
            "城市逐末徒，奔走困贵籴。",
            "剥牀遂及肤，近半死于疫。",
            "吾皇素仁惠，一念轸饥溺。",
            "发粟通有无，宽逋已征索。",
            "郡县乏宣化，鞭扑庭下赤。",
            "贪官猴而冠，健吏虎而翼。",
            "天灾偶参会，人意莫致诘。",
            "淮楚困烽尘，荆蜀毙锋镝。",
            "湘潭烦调戍，洪赣事供亿。",
            "昔闻惟内地，可以称乐国。",
            "岂料一年饥，狼狈如此极。",
            "公卿饱舆台，王侯罗第宅。",
            "私财足苞苴，公帑罄符籍。",
            "匪难活民命，何以寿国脉。",
            "子牟心徒劳，之武壮自惜。",
            "安得扣九关，玉阶面咫尺。",
            "天地本至仁，君臣愿一德。",
            "贤人斯在位，能者各效职。",
            "太守务循良，监司去姑息。",
            "智则谋朝野，勇则卫疆埸。",
            "自然风雨时，自然稼穑植。",
            "自然至龢生，自然元气实。",
            "何忧乎驩兜，何畏乎强敌。",
            "勿罪狂斐言，斯言定金石。"
        ],
        "title": "无罪言",
        "id": "df20ba5d-5c16-42f4-9e9e-e598b0ac3efd"
    },
    {
        "author": "赵汝绩",
        "paragraphs": [
            "开窗俯平湖，折柳举离宴。",
            "五马迟未发，暗雨杂飞霰。",
            "江东古名州，广信今近甸。",
            "兵骄费纪律，民瘠易咨怨。",
            "硗田岁少登，孔道楮常贱。",
            "正须儒者事，毋媿循吏传。",
            "休辞一杯酒，往副千里愿。",
            "有语不敢留，低间媿樯燕。"
        ],
        "title": "环碧园饯信守赵兰皋分韵得燕字",
        "id": "00c2db94-3f80-4588-8474-245d23aa6238"
    },
    {
        "author": "赵汝绩",
        "paragraphs": [
            "空山老桐劲如铁，英枝翦翦夜撑月。",
            "霜风著子涵玉膏，烈手崇朝剖融结。",
            "别令刳木环清泉，翠缸纸羃笼轻烟。",
            "霏霏玄雾扫难聚，断犀烹炼凝蛟涎。",
            "和成万杵擣圭璧，良工欲售常自惜。",
            "绝怜剡水多夭藤，又虑端溪欠奇石。",
            "久知此艺人罕精，作者未必识者明。",
            "九华山下祝公子，颇以胶法成其名。",
            "相逢但问诗有几，以诗换墨两自喜。",
            "酴醾园馆已谢春，杨柳池塘正藏水。",
            "薰风拂拂吹砚波，呼儿教作病手磨。",
            "须臾满砚片云黑，无诗可写如君何。"
        ],
        "tags": [
            "九华山"
        ],
        "title": "墨歌",
        "id": "83dfde5a-95d3-472d-8e50-dee38e204e32"
    },
    {
        "author": "赵汝绩",
        "paragraphs": [
            "老融弃发逃于禅，胸藏丘壑身林泉。",
            "时拈寸草幻墨汁，惨淡咫尺生风烟。",
            "尤工画牛古绝比，不特形似真神全。",
            "平生知己一攻媿，惜墨如命诗犹传。",
            "至今鄞人怀片纸，如护圭璧珠玑然。",
            "陈生少壮曾入室，妙处已觉墙及肩。",
            "岸痕树影彷彿地，云阴雨气冥濛天。",
            "寒禽立背渡浅水，野葑没足行淤田。",
            "砺角思鬭力居尾，倚木揩痒势拥前。",
            "或沿草径逐羣去，或傍茅簷抱犊眠。",
            "如何尽得此态度，前身想住桃林边。",
            "世人贵耳不贵目，呜呼此画空尔妍。",
            "我方求之不论钱，卷收更阅三十年。",
            "欲寻此老不可得，摩挲陈迹方争怜。"
        ],
        "title": "陈老画牛",
        "id": "382a9cbf-1279-46cb-ae8d-aa962228f27e"
    },
    {
        "author": "赵汝绩",
        "paragraphs": [
            "山浓树密春欲浮，农夫有事营西畴。",
            "鹁鸪声歇风雨急，田塍滑㳠如翻油。",
            "牢披蓑衣紧系笠，浑身水流两股栗。",
            "拣时浸种开稻包，心急鞭牛牛步急。",
            "前年春寒再移秧，去年夏旱赤地荒。",
            "东隣西保几人在，渠今尚得本身强。",
            "低头无言心似苦，定愿五风十日雨。",
            "禾头粒粒饱秋露，糠籺充肠米田主。",
            "我家镜湖烟水湄，身虽不耕眼见之。",
            "何人得此畎亩趣，短纸写出无声诗。",
            "坐令展卷三太息，力穑莫供浮末食。",
            "君看此辈终岁勤，返向沟中作捐瘠。"
        ],
        "title": "题黄存之春庄雨急图",
        "id": "ae660671-c5fc-48eb-a9ab-683862f5ab84"
    },
    {
        "author": "赵汝绩",
        "paragraphs": [
            "忆昔三十气拂云，钺神纛鬼泣祃文。",
            "欲提河洛数千里，重收图版归明君。",
            "只今万事付孤愤，坐看江西竹生粉。",
            "苎丝成疋剪钓衣，一櫂贺湖烟水远。"
        ],
        "title": "忆昔一首",
        "id": "1a718fd8-3add-4275-b3a7-3c6ec80b58a8"
    },
    {
        "author": "赵汝绩",
        "paragraphs": [
            "东关寒水深，游子别家心。",
            "櫂急波鸣枕，篷疎月在衾。",
            "半生多道路，何日定山林。",
            "隔岸闻渔唱，离骚不敢吟。"
        ],
        "title": "离越",
        "id": "5c8a869c-102a-45ec-be0c-0962f96a48f3"
    },
    {
        "author": "赵汝绩",
        "paragraphs": [
            "玉妃笺天收雪权，东皇领春行人寰。",
            "恍如身在五云表，游到海上神仙山。",
            "翠凤婀娜竹夹道，苍龙偃蹇松当关。",
            "寿籐络崖半青白，文藓绣径全斓斑。",
            "亭台隠映树石罅，楼观突兀烟霄间。",
            "遥峰前后献奇峭，流水左右供潺湲。",
            "珍禽倏来不可致，瑶草已种何容删。",
            "目光贪翫忽炫焜，足力亦倦难跻攀。",
            "日斜路转归意迫，忽见洞府临银湾。",
            "洞中仙官笑呼客，光风霁月冰雪颜。",
            "云是四明石窗主，新自五老峰头还。",
            "猿留鹤恋不觉久，碧落有诏行催班。",
            "却愁曳履践台斗，三十六峰花木闲。"
        ],
        "title": "游石窗",
        "id": "f387ea72-300a-4ee1-b920-14294d9e222a"
    },
    {
        "author": "赵汝绩",
        "paragraphs": [
            "坐占山回抱，平看水怒流。",
            "丹青今古像，香火往来舟。",
            "石插青莎岸，云横夕照楼。",
            "扬灵相恐动，巫觋有深谋。"
        ],
        "title": "峡江龙祠",
        "id": "dc5b8890-fdcf-47bd-a412-88ffc885508d"
    },
    {
        "author": "赵汝绩",
        "paragraphs": [
            "老桧倚虚房，能生九夏凉。",
            "读书参句读，临字识偏傍。",
            "婢织蒲为履，童烧术当香。",
            "兴来吟不就，频与月商量。"
        ],
        "title": "桧房",
        "id": "cf56d206-5672-4b00-ae80-477c59c4bcc7"
    },
    {
        "author": "赵汝绩",
        "paragraphs": [
            "不梦灵均久，西风为返魂。",
            "顿忘千载远，但喜一香存。",
            "劲叶牵湘色，疎花洗露痕。",
            "勿嫌盆盎小，能贮雪霜根。"
        ],
        "title": "溪翁惠秋兰",
        "id": "a2bd7d46-de6f-496d-955f-d15b30507c5f"
    },
    {
        "author": "赵汝绩",
        "paragraphs": [
            "换米活妻子，余钱付酒家。",
            "身前舟似叶，世上事如麻。",
            "独鼈过深浦，伴鸥眠浅沙。",
            "旁人问醒醉，鼓枻入芦花。"
        ],
        "title": "渔父",
        "id": "fae5dfe7-a723-4fd2-93e0-c0f1750fc440"
    },
    {
        "author": "赵汝绩",
        "paragraphs": [
            "难得晴如许，春游第一番。",
            "鸟啼花底树，云裹面前山。",
            "马跃平沙地，帆投落日村。",
            "戏呼渔子问，吾与汝谁闲。"
        ],
        "title": "出郊",
        "id": "6f8fd94a-59c1-438c-b1c2-72bac942a02b"
    },
    {
        "author": "赵汝绩",
        "paragraphs": [
            "园工巧栽接，树树品新奇。",
            "富觉春无厌，贫疑地有私。",
            "色须绡幄护，名记玉牌垂。",
            "若说能倾日，墙根有晚葵。"
        ],
        "title": "和牡丹韵",
        "id": "60ee4801-1ffe-40f4-8a6a-c8690e726138"
    },
    {
        "author": "赵汝绩",
        "paragraphs": [
            "惭愧轻舆寄仆肩，蛇蟠小径入层巅。",
            "升高但觉少平地，视下方知在半天。",
            "尺垅寸田皆石级，堵墙椽屋即人烟。",
            "客程到此更风雪，闻一禽声恐杜鹃。"
        ],
        "title": "道中登岭",
        "id": "2e241873-f648-4f40-ba52-c7d1495afcc0"
    },
    {
        "author": "赵汝绩",
        "paragraphs": [
            "写此何人云梦胸，色尘真幻等成空。",
            "看君一轴画图上，在我半生行记中。",
            "剡水回舟乘夜雪，楚江燃烛听秋风。",
            "转蓬踪迹徒劳耳，心媿鴈山头白翁。"
        ],
        "title": "雁山章君以江山无尽图求诗",
        "id": "00addd07-e310-49dd-bc72-72087f818559"
    },
    {
        "author": "赵汝绩",
        "paragraphs": [
            "同游两见菊花时，忍对西风话别离。",
            "官远人应观所主，心平事必得其宜。",
            "急流进进常思退，公事惺惺要带痴。",
            "执手羞为儿女语，此言或可当箴规。"
        ],
        "title": "送蔡廉父赴赣辟  其一",
        "id": "13f25db4-0235-4b86-9183-1b6bdef11f2d"
    },
    {
        "author": "赵汝绩",
        "paragraphs": [
            "西山影淡水无声，知道扁舟破晓行。",
            "我欲梦魂随去櫂，君应望眼断高城。",
            "红莲绿水官中事，白酒黄花客里程。",
            "从此鬰孤台上月，十分知为故人明。"
        ],
        "title": "送蔡廉父赴赣辟  其二",
        "id": "14bab75f-d206-447e-beda-d5e6e5186067"
    },
    {
        "author": "赵汝绩",
        "paragraphs": [
            "小园路口安柴户，日日山翁手自开。",
            "禽有色声皆可玩，花无香实不须栽。",
            "柳根著石宜安钓，巖罅通泉可泛杯。",
            "更向南坡临水处，参差纯种百株梅。"
        ],
        "title": "南坡",
        "id": "fe8e24b7-58cd-461e-8c17-073213f40479"
    },
    {
        "author": "赵汝绩",
        "paragraphs": [
            "拄笏西山一笑中，挂帆犹及楝花风。",
            "此身可是屠羊说，余事宁非失马翁。",
            "不问鬓毛成早白，免将痴面发羞红。",
            "故人新寄虔州布，归制吟袍管钓篷。"
        ],
        "title": "将归",
        "id": "ce62ffd8-1322-4000-81a2-281938777981"
    },
    {
        "author": "赵汝绩",
        "paragraphs": [
            "湘湖莼线正宜羹，一舸涛江汎晓晴。",
            "屋破不妨从客借，田荒自欲课奴耕。",
            "不随不激真吾事，乍佞乍贤皆世情。",
            "从此一麾江海去，西风断鴈冷无声。"
        ],
        "title": "送荷渚归越",
        "id": "84b16c8a-0c9f-4b0e-8569-2ac62bd59b88"
    },
    {
        "author": "赵汝绩",
        "paragraphs": [
            "荷渚盟鸥冷不飞，此番可与报归期。",
            "结庐虽小尚堪隠，负郭纵荒何虑饥。",
            "吟得四灵无避处，铸成一错在来时。",
            "吾家浸碧幸无恙，草梦何须必谢池。"
        ],
        "title": "送荷渚兄自永嘉归越  其一",
        "id": "82604655-61d4-4446-a967-a8ad77c6cc92"
    },
    {
        "author": "赵汝绩",
        "paragraphs": [
            "客鬓萧疎渐秃翁，归来恍与鹤仙同。",
            "山川米老画图上，风月放翁诗句中。",
            "隣圃有蔬羹釜满，私田无秫酒樽空。",
            "欲寻上灶云门路，湖水不多船未通。"
        ],
        "title": "送荷渚兄自永嘉归越  其二",
        "id": "e8287f9e-7bc3-4040-9743-e77c1c722f06"
    },
    {
        "author": "赵汝绩",
        "paragraphs": [
            "懒不看书不赋诗，树阴浓处坐移时。",
            "世间此等清闲福，问著渔樵却不知。"
        ],
        "title": "林壑闲步二绝  其一",
        "id": "7687cadb-c7d9-4de9-bab7-be7e6bcda90a"
    },
    {
        "author": "赵汝绩",
        "paragraphs": [
            "参差台榭碧云中，柳北松南一径通。",
            "带得碁枰无敌手，与僧不语立薰风。"
        ],
        "title": "林壑闲步二绝  其二",
        "id": "c460358d-a838-4971-886d-14981b034dca"
    },
    {
        "author": "赵汝绩",
        "paragraphs": [
            "鱼满笭箵酒满壶，渚鸥汀鹤伴清孤。",
            "此身漂泊虽无定，能与人间作画图。"
        ],
        "title": "渔父",
        "id": "e955243e-4701-4444-ac89-19cd5adb07d1"
    },
    {
        "author": "赵汝绩",
        "paragraphs": [
            "古寺无风地亦凉，人家难得此修廊。",
            "老僧贪说葛藤话，不觉山童上晚香。"
        ],
        "title": "迎庆避暑",
        "id": "b621f665-6ee5-412b-bac3-086add17d816"
    },
    {
        "author": "赵汝绩",
        "paragraphs": [
            "略约东风客袖寒，卖花声里立阑干。",
            "有钱不肯沽春酒，旋买唐诗对雨看。"
        ],
        "title": "柬陈宗之",
        "id": "c783ad3a-62f0-4db5-9b08-14abdf8e187c"
    },
    {
        "author": "赵汝绩",
        "paragraphs": [
            "漉酒蒸糕餽岁时，纷纷儿女换新衣。",
            "隣翁七十看鹅鸭，日暮破船撑未归。"
        ],
        "title": "姚江道中",
        "id": "1a267cbb-7401-45c7-b5e4-7fc26a684eeb"
    },
    {
        "author": "赵汝绩",
        "paragraphs": [
            "幅牋幻墨起秋风，便与兰亭景致同。",
            "料得挥毫盘礴际，渭川千亩在胸中。"
        ],
        "title": "谢高左藏惠墨竹",
        "id": "4db2b5c4-90c2-4004-ace3-ee4fc631d34e"
    },
    {
        "author": "赵汝绩",
        "paragraphs": [
            "墨晕生冰砚影寒，素毫幻出碧琅玕。",
            "寻常夜月窗前见，此度秋风纸上看。"
        ],
        "title": "韩仲龢墨竹",
        "id": "1b9e9394-5af5-4fb2-a636-658c1b440c92"
    },
    {
        "author": "赵汝绩",
        "paragraphs": [
            "东风隔岸系归航，怕送君行重忆乡。",
            "为探山台墙下柳，新来添得几丝黄。"
        ],
        "title": "送竹轩归越",
        "id": "10652f4f-9f0c-4cc3-be13-71f47de49b81"
    },
    {
        "author": "赵汝绩",
        "paragraphs": [
            "汛扫官厅顿菊栽，老兵怕碍客车来。",
            "费人早晚勤浇灌，何似篱边自在开。"
        ],
        "title": "菊花",
        "id": "f486a364-b1ea-4736-ba4c-6bf901d1c720"
    },
    {
        "author": "赵汝绩",
        "paragraphs": [
            "木鸡不与众鸡同，曾逐旌阳上碧空。",
            "学得仙家餐玉法，至今木血不能红。"
        ],
        "title": "鸡冠花",
        "id": "cf8e26f2-0de2-4f87-9cc1-8175d4e388dd"
    },
    {
        "author": "赵汝绩",
        "paragraphs": [
            "冰泉浸绿玉，霜刃破黄金。",
            "凉冷消晚暑，清甘洗渴心。"
        ],
        "title": "瓜",
        "id": "3930c98e-0b80-4bd6-abc9-ab4c9650eb47"
    },
    {
        "author": "赵汝绩",
        "paragraphs": [
            "适爱贫居好，全怜鸥鹭乡。",
            "布衾魂梦稳，蔬食齿牙香。",
            "俗事吟边少，时光静里长。",
            "向南多隙地，无力创书台。"
        ],
        "title": "贫居",
        "id": "92564cf8-3052-4358-9427-c0b048e201b3"
    },
    {
        "author": "赵汝绩",
        "paragraphs": [
            "抱得琴归只自听，何心商略少微星。",
            "雪中不管人回棹，正使敲门未必应。"
        ],
        "title": "剡中戴亭",
        "id": "cbff25d8-6b4f-46bb-9da4-531bce3e7917"
    },
    {
        "author": "赵汝绩",
        "paragraphs": [
            "才有数花香便远，更无一叶影方奇。"
        ],
        "title": "句  其一",
        "id": "c5b6530d-edf7-40e0-ab37-b99c5cc50f2c"
    },
    {
        "author": "赵汝绩",
        "paragraphs": [
            "秋来难得花成染，闲引牵牛上短篱。"
        ],
        "title": "句  其二",
        "id": "809fcf8e-213c-4462-8a41-d99241f43d5d"
    },
    {
        "author": "张弋",
        "paragraphs": [
            "独游非一事，书札故应迟。",
            "江上逢春月，湖边忆醉时。",
            "有云为我伴，终日诵君诗。",
            "百鸟鸣花树，声声在远思。"
        ],
        "title": "寄赵紫芝",
        "id": "8c7624a2-1237-4186-87b8-d786f09efa27"
    },
    {
        "author": "张弋",
        "paragraphs": [
            "近得山中信，山中颇寂寥。",
            "酒方收秫酿，薪旋割茅烧。",
            "破屋秋多雨，平湖暗有潮。",
            "不曾逢客至，默坐过清宵。"
        ],
        "title": "得山中友人书",
        "id": "66f10f3d-b675-4477-9547-d7aba357bc7f"
    },
    {
        "author": "张弋",
        "paragraphs": [
            "万事吾今飞絮轻，此身如燕又巢成。",
            "暗思庾信家边竹，绿箨新添有几茎。"
        ],
        "title": "春晚",
        "id": "529dc76b-7756-45c4-9a2c-2f1a03dd9a50"
    },
    {
        "author": "张弋",
        "paragraphs": [
            "自从春去后，少省出柴扉。",
            "树暗鸦巢隠，簷空燕迹稀。",
            "忆山怜有梦，当暑咏无衣。",
            "案上书堆满，多应借得归。"
        ],
        "title": "夏日从陈宗之借书偶成",
        "id": "a14b9297-1206-42a1-9bf6-019cc36b6b05"
    },
    {
        "author": "张弋",
        "paragraphs": [
            "落帆停鼓鹳湖头，两度因循到楚州。",
            "柳下人家曾识面，笑求新句写粧楼。"
        ],
        "title": "楚州",
        "id": "4abb8b0d-eb9d-402b-8279-1503787150ff"
    },
    {
        "author": "张弋",
        "paragraphs": [
            "邻家贳酒尊，斟酌共王孙。",
            "老菜羹迟熟，冻油灯屡昏。",
            "夜寒人罢市，坐久仆敲门。",
            "隔岸歌明月，月明江水浑。"
        ],
        "title": "江楼饮客",
        "id": "85ffcd5f-7f37-47c3-92dc-84e7cc1b58bd"
    },
    {
        "author": "张弋",
        "paragraphs": [
            "綀布作方袍，因闲偶出遨。",
            "秋风城郭净，寒色树林高。",
            "鹿守禅关老，僧修佛殿劳。",
            "再来思久住，人世事如毛。"
        ],
        "title": "游蒋山",
        "id": "54aa94b8-d868-45eb-a00b-b23c28571773"
    },
    {
        "author": "张弋",
        "paragraphs": [
            "城古似盘盂，荣分刺史符。",
            "夏新看藕叶，夜久见蠙珠。",
            "吏过朱方接，山从邵伯无。",
            "文游遗迹在，民俗易相孚。"
        ],
        "title": "送蔡监丞赴高邮",
        "id": "73454c7c-441f-47d0-8d38-3693fbd71c0b"
    },
    {
        "author": "张弋",
        "paragraphs": [
            "秋来犹苦热，归去莫贪程。",
            "官写新衔位，诗传旧姓名。",
            "几家村酒贱，一路涧泉清。",
            "想到乡闾日，争看两弟兄。"
        ],
        "title": "送杜晦之兄弟归闽",
        "id": "5b542666-1174-4f06-bf28-c1718fc6f65d"
    },
    {
        "author": "张弋",
        "paragraphs": [
            "旷野有芳芷，近江无早鶑。",
            "春诗定多少，旬日又清明。",
            "树暗怜杨柳，花开认橘橙。",
            "相寻每乖阻，梦里亦愁生。"
        ],
        "title": "简周宗圣",
        "id": "b009095f-c448-49bb-8a4b-a98c2146e74f"
    },
    {
        "author": "张弋",
        "paragraphs": [
            "日日雨霏霏，闭门无所知。",
            "谩寻花发处，已过絮飞时。",
            "替纸蚕生遍，修巢燕立危。",
            "但催人老去，羞作送春诗。"
        ],
        "title": "莫春",
        "id": "4c793f83-d05f-45a2-a350-90dfb5414aca"
    },
    {
        "author": "张弋",
        "paragraphs": [
            "僧去寻芳草，客来看落花。",
            "就斋槃乞菜，借水鼎煎茶。",
            "日炙春无色，风吹天有沙。",
            "欲回成再住，此意问林鸦。"
        ],
        "title": "游长干留寄聪公",
        "id": "95847b97-f938-499c-a4f8-c30cf16f04f0"
    },
    {
        "author": "张弋",
        "paragraphs": [
            "重来又十年，山水故凄然。",
            "独鴈仍为旅，双凫已作仙。",
            "浊流分蜀派，青色聚淮烟。",
            "石上罾鱼者，犹言县令贤。"
        ],
        "title": "舟次湖口追忆任明府",
        "id": "eef016c1-9226-4bef-a2fd-3ff55576c90d"
    },
    {
        "author": "张弋",
        "paragraphs": [
            "莫嫌舟逆上，子细得看山。",
            "众草名难识，孤花影自闲。",
            "避人鹰翅响，经雨石文斑。",
            "夜久江风冷，神仙定往还。"
        ],
        "title": "慈母矶",
        "id": "df58401b-4eb9-40e9-9cd8-e3e4aeb34f63"
    },
    {
        "author": "张弋",
        "paragraphs": [
            "情深袂怕分，岂不欲辞君。",
            "转柁方乘晓，思山已隔云。",
            "菊当前路见，鴈在半江闻。",
            "把盏秋才好，遥怜白鹭群。"
        ],
        "title": "寄别颜伯奇",
        "id": "66b9e50a-fb2b-45c3-b376-276b5d722bb2"
    },
    {
        "author": "张弋",
        "paragraphs": [
            "吟诗夕阳里，相送上潇滩。",
            "前路逢梅处，同谁倚棹看。",
            "岁穷风力紧，江阔鴈声寒。",
            "持此呈苏李，人生识面难。"
        ],
        "title": "送宋谦父之清江因简希亮",
        "id": "2cdb1541-064e-4aab-8824-27c1d801e4e1"
    },
    {
        "author": "张弋",
        "paragraphs": [
            "重逢又重别，把盏更凄然。",
            "明日帆开岸，平湖水接天。",
            "好诗应自作，狂梦与谁圆。",
            "我欲来相趁，扬州且住船。"
        ],
        "title": "高邮送紫芝",
        "id": "10369eef-c7fe-4882-8fc4-50674e48c8a9"
    },
    {
        "author": "张弋",
        "paragraphs": [
            "寂寞淮南道，凭君独记余。",
            "始知元住此，久悔不通书。",
            "暮岳留同眺，寒房与借居。",
            "共怀京邑燕，已是二年余。"
        ],
        "title": "逢王元任",
        "id": "ab66505a-ef86-4f7d-91b1-e0c5e35d0f40"
    },
    {
        "author": "张弋",
        "paragraphs": [
            "能诗留幕府，借宅近南湖。",
            "吏去少公事，客来多钓徒。",
            "云为今夜雪，梅发去年株。",
            "我亦同州住，相过路不迂。"
        ],
        "title": "李景文移居",
        "id": "32cc04b9-2960-4741-ae82-d69da9f9d30a"
    },
    {
        "author": "张弋",
        "paragraphs": [
            "历以寅为正，风从艮位来。",
            "桃符当壁写，竹户趁钟开。",
            "宿雨滋初茁，长年老不材。",
            "满庭青柏叶，惆怅独持杯。"
        ],
        "title": "元日",
        "id": "a71a8cfd-8c3d-4d73-82b9-55dfeff9bbe6"
    },
    {
        "author": "张弋",
        "paragraphs": [
            "避世怀孤往，为庵近五峦。",
            "出无人作伴，归有鹤相看。",
            "老石苔衣净，深山瀑布寒。",
            "自言犹养母，应未得烧丹。"
        ],
        "title": "送胡道士归康庐",
        "id": "ac50acc9-c91f-4c87-98a0-0481ea44d7d8"
    },
    {
        "author": "张弋",
        "paragraphs": [
            "吟苦事俱废，拙深贫未除。",
            "年来如旅鴈，秋至即移居。",
            "古道行黄叶，空囊贮素书。",
            "一生江海恨，惟子最知余。"
        ],
        "title": "豫章别紫芝",
        "id": "ba88bd72-6a98-4a1b-ab54-9c985c70e7cd"
    },
    {
        "author": "张弋",
        "paragraphs": [
            "迢递前朝寺，经过遂一游。",
            "白云鸦树晓，黄叶凤台秋。",
            "僧举开山话，人消在世愁。",
            "殿廊经劫火，已费十年修。"
        ],
        "title": "子山寺",
        "id": "9539e816-41ac-4b86-84e2-c646aee0e7fc"
    },
    {
        "author": "张弋",
        "paragraphs": [
            "尽看山南景，忽思山北游。",
            "屐过云亦动，琴罢月空流。",
            "世上无非热，林间一似秋。",
            "虽然乍相识，别去也能愁。"
        ],
        "title": "送郭道士之江州",
        "id": "4d57ce61-ac95-4eed-88bd-f39b13f708c0"
    },
    {
        "author": "张弋",
        "paragraphs": [
            "欲行行未得，累日滞孤舟。",
            "月照山皆近，风吹水倒流。",
            "地名人不识，秋景客相愁。",
            "忆你惟成梦，遥知独倚楼。"
        ],
        "title": "彭蠡阻风寄城中故人",
        "id": "ea5778b1-1360-4680-888d-4f0f3bee37d1"
    },
    {
        "author": "张弋",
        "paragraphs": [
            "萧条十日余，留滞别人居。",
            "借吏抄陈作，黏碑学草书。",
            "烟清数村晓，月落一潭虚。",
            "吾自疑秋色，那堪树木疏。"
        ],
        "title": "留滞",
        "id": "d5822611-b78b-44ff-8de3-31c75ec4401e"
    },
    {
        "author": "张弋",
        "paragraphs": [
            "今年科诏下，颇亦动山情。",
            "丹灶留云守，书装冒热行。",
            "卜知三命胜，业擅一经明。",
            "倘赴琼林宴，能诗旧有声。"
        ],
        "title": "送翁十赴举",
        "id": "e38481eb-704c-456e-a840-d4cc310806aa"
    },
    {
        "author": "张弋",
        "paragraphs": [
            "君与余皆懒，余如君更贫。",
            "今年再同夏，两鬓独非春。",
            "去棹孤山浪，征衫西府尘。",
            "似闻仍用武，为算立功人。"
        ],
        "title": "再送盛君之升州",
        "id": "87dbfb65-c385-4ea6-ac6f-75e1a8577d67"
    },
    {
        "author": "张弋",
        "paragraphs": [
            "弟行兄出送，有约共凭栏。",
            "草木雨初过，江湖路转难。",
            "同怀年各长，重别酒无欢。",
            "明日双钟下，苍崖应独看。"
        ],
        "title": "再送丕父",
        "id": "451c5ce5-c1bd-4a8c-bcae-50db348f231f"
    },
    {
        "author": "张弋",
        "paragraphs": [
            "秋风篱落远，晨起自移栽。",
            "稍觉微根损，须迟数日开。",
            "最清人爱重，乍见蝶疑猜。",
            "昔有陶元亮，因兹归去来。"
        ],
        "title": "移菊",
        "id": "97ed9dd8-fd58-444e-9d41-b44f1b83283f"
    },
    {
        "author": "张弋",
        "paragraphs": [
            "卷上芳名旧所知，见君还恨识君迟。",
            "数茎短发沾霜白，一叶扁舟触浪危。",
            "问遍菊名因作谱，画将兰本要求诗。",
            "向南郡邑多经过，楚士能狂更有谁。"
        ],
        "title": "赠沈庄可",
        "id": "a9f3aa76-5f66-4512-9a5a-a005efa31c87"
    },
    {
        "author": "张弋",
        "paragraphs": [
            "因何也识闲名字，遂托交游索近诗。",
            "想像独吟应更苦，分明此意似相知。",
            "空林日短归鸦早，远水寒多鴈到迟。",
            "安得你来同度岁，传闻画笔最清奇。"
        ],
        "title": "寄苏希亮",
        "id": "647f23f6-64a0-4db2-9610-1c922b971417"
    },
    {
        "author": "张弋",
        "paragraphs": [
            "江树杂丹青，江寒少得晴。",
            "亦知君去路，多是水为程。",
            "衔位犹书岳，游从半作卿。",
            "如逢二泉子，因说野人名。"
        ],
        "title": "送徐和卿之上饶",
        "id": "676abd7c-59c4-4635-b0fc-7519991e09b4"
    },
    {
        "author": "张弋",
        "paragraphs": [
            "偶作山行只杖藜，归逢寒日下山时。",
            "与僧并立看红树，忽有鹤来栖树枝。"
        ],
        "title": "山行",
        "id": "2acbceac-5097-4a06-9468-6aae300c6305"
    },
    {
        "author": "张弋",
        "paragraphs": [
            "我来方与庐山别，你去庐山是故乡。",
            "前日住山浑不觉，如今山远却思量。"
        ],
        "tags": [
            "庐山"
        ],
        "title": "送人归南康",
        "id": "82b16aa5-f939-4a4b-9b94-9b162f1d5070"
    },
    {
        "author": "张弋",
        "paragraphs": [
            "穷冬日日爱天晴，古寺门开绝送迎。",
            "野鹤忽来桥上立，山僧独向水边行。",
            "过寒梅树白全少，入腊草牙青渐生。",
            "又是舒州一年了，怕看新历动乡情。"
        ],
        "title": "舒州岁暮",
        "id": "fd633843-989b-4ceb-8711-1b0e968b9f44"
    },
    {
        "author": "张弋",
        "paragraphs": [
            "英雄居处终奇特，几度欲来今始能。",
            "骑省文高存古篆，桥公树朽长寒藤。",
            "清流并遶分三涧，翠竹相依住数僧。",
            "沙鸟讵知千载恨，日斜飞下立渔罾。"
        ],
        "title": "广教寺",
        "id": "97ddd064-90a2-46cc-8e6f-10c61642f088"
    },
    {
        "author": "张弋",
        "paragraphs": [
            "寺置萧梁曾识少，今朝藓磴始经过。",
            "天低落日江湖远，烟冷风清竹树多。",
            "虫引翠禽行坏屋，马惊白犬吠悬萝。",
            "一僧九十形容古，岩下逢予忽浩歌。"
        ],
        "title": "游禅林寺",
        "id": "4eb3e263-3fa3-4b1b-a3fb-a804a7dbfc0a"
    },
    {
        "author": "张弋",
        "paragraphs": [
            "庐山解夏洪山去，自到山边叶已飘。",
            "鸿鴈影多怜塞近，交朋书少觉身遥。",
            "屡游骑惯将军马，不饮还封道士瓢。",
            "心忆清吟更岑寂，玉京谁与话寒宵。"
        ],
        "tags": [
            "庐山"
        ],
        "title": "汉东郡斋夕坐",
        "id": "b771731e-0e04-402a-ae59-25849271e166"
    },
    {
        "author": "张弋",
        "paragraphs": [
            "一间瓦屋荒山里，山路萦回夕照明。",
            "祇有比丘头雪白，旋收经卷入相迎。"
        ],
        "title": "游智门寺  其一",
        "id": "b5317fd8-3f52-4f2c-aaa0-1a270ae3996a"
    },
    {
        "author": "张弋",
        "paragraphs": [
            "传闻此地有龙飞，佛殿残砖刻凤螭。",
            "事去千年无问处，寂寥霜草卧苔碑。"
        ],
        "title": "游智门寺  其二",
        "id": "35995124-57cb-4b28-9998-f521544fb676"
    },
    {
        "author": "张弋",
        "paragraphs": [
            "出门无所往，独自坐胡床。",
            "雨濯残梅尽，风吹百草长。",
            "近边人喜战，偶病客传方。",
            "不奈春愁密，思君对酒觞。"
        ],
        "title": "昼坐",
        "id": "af6f00bb-3a33-4070-be95-b7ad78f14158"
    },
    {
        "author": "张弋",
        "paragraphs": [
            "五湖风雪分头去，千里淮山信脚行。",
            "涉世真成妄男子，谈诗长忆老先生。",
            "塘边瓜茹须频灌，郭外田畴粗可耕。",
            "莫倚瘦筇吟白发，浪传诗句入都城。"
        ],
        "title": "寄秋塘",
        "id": "f36e1347-dffc-41b2-9c68-68a73466beb3"
    },
    {
        "author": "张弋",
        "paragraphs": [
            "八斗文章用有余，数车声誉满江湖。",
            "今年好献南郊赋，幕府文书有暇无。"
        ],
        "title": "寄刘潜夫",
        "id": "2ffed19f-bae0-4b34-a3b6-e5fc869ec132"
    },
    {
        "author": "张弋",
        "paragraphs": [
            "画船椎鼓过龙湾，回首升州只见山。",
            "前日方来今又去，闲人元自不曾闲。"
        ],
        "title": "龙湾",
        "id": "02601701-409e-40fb-ac15-657b9b32f0e9"
    },
    {
        "author": "张弋",
        "paragraphs": [
            "偶尔行坰野，何曾载酒觞。",
            "草长难望远，树密易寻凉。",
            "月子闻吴唱，渔翁爱楚狂。",
            "还听路人说，□□□□□。"
        ],
        "title": "东门野兴",
        "id": "7ac45098-f450-44b3-8987-19530cd08c72"
    },
    {
        "author": "张弋",
        "paragraphs": [
            "圣君私七泽，使事浼清高。",
            "俗古山川阔，路长车马劳。",
            "峒人耕绿野，隠者醉红桃。",
            "闲暇应登赏，词章继楚骚。"
        ],
        "title": "送赵秘著赴湖北仓",
        "id": "c53aba77-3991-45a5-8826-0773ee9bcdb2"
    },
    {
        "author": "张弋",
        "paragraphs": [
            "槠叶阴深杜宇啼，远游还欲过淮西。",
            "吕蒙城下河流浊，亚父祠边草色齐。",
            "太守旧来相爱重，故交老去惜分携。",
            "年年慈母手中线，缝得征衫当一犁。"
        ],
        "title": "送谢耕道谒赵史君",
        "id": "db989b89-5d15-4708-b994-c87ad036c5fc"
    },
    {
        "author": "李贾",
        "paragraphs": [
            "矫首天地间，凄其望终古。",
            "前辈久零落，斯文日榛莽。",
            "戴君天台秀，忽向南方来。",
            "老气横九州，胸次何崔嵬。",
            "藻□晚更奇，崩腾豁高趣。",
            "疑是赤城霞，飘飖堕章句。",
            "白首一孤剑，谁人荐子虚。",
            "有时杯酒间，高论倾淮湖。",
            "既有四海名，何惭万钟乐。",
            "君看荣与贱，千载俱冥漠。"
        ],
        "title": "题式之诗卷后",
        "id": "b18a66d2-0c91-42dc-8f92-aaff1678f69d"
    },
    {
        "author": "林璧",
        "paragraphs": [
            "少年曾读石屏诗，老去江湖幸见之。",
            "百倍寻常真足惜，十存八九实堪悲。",
            "蛙鸣蝉噪人争羨，天巧神功彼自知。",
            "我欲流传天下去，为求完本补亡谁。"
        ],
        "title": "题式之诗卷后",
        "id": "22afb7bf-4bf4-45c9-8635-b514ed7ccf27"
    },
    {
        "author": "戴木",
        "paragraphs": [
            "玉陛传呼宰相来，欢腾海内翕如雷。",
            "律身清介祁公操，佐主谋谟如晦才。",
            "梦弼已知符众望，生贤益信应三台。",
            "从容宰席调天纪，协气从头徧九垓。"
        ],
        "title": "贺杜清献入相  其一",
        "id": "25e62ff1-c09a-4a13-85e8-efda04ffa122"
    },
    {
        "author": "戴木",
        "paragraphs": [
            "相公出处系安危，当务何先谅熟思。",
            "守令近民须选择，憸壬蠹国亟芟夷。",
            "精蒐边面三军帅，早建皇储万世基。",
            "纳诲进贤尤素志，伫看经济大猷为。"
        ],
        "title": "贺杜清献入相  其二",
        "id": "ad677f3a-d9af-4c66-9f4d-5a432b3f49d9"
    },
    {
        "author": "戴震伯",
        "paragraphs": [
            "赵侯东南彦，远作西南征。",
            "骊驹向前路，高秋不留行。",
            "送以奉林鹤，仍吹子晋笙。",
            "渊渊洞庭湖，古月今犹明。",
            "流辉千万里，何但光连城。",
            "悬知有佳惠，终始心和平。"
        ],
        "tags": [
            "洞庭湖"
        ],
        "title": "送赵侯之任",
        "id": "c2aef416-d12a-42ca-bd71-85f22e0d577b"
    },
    {
        "author": "戴雨耕",
        "paragraphs": [
            "送君远作羊荆州，送君西上黄鹤楼。",
            "汉晋诸公旧游处，断矶黄叶风雨秋。",
            "只今麾纛□南斗，整暇坐列皆公侯。",
            "江湖浩荡青天流，清风千古吹棹讴。",
            "专城分符得召杜，见此文彩珊瑚钩。",
            "请因谏议思岳阳，遂歌羽人仍丹丘。",
            "杜蘅吹香结衣珮，思与老子同遨游。"
        ],
        "title": "送赵侯之任",
        "id": "007000eb-e2aa-457c-b89a-44d206523f88"
    },
    {
        "author": "戴成祖",
        "paragraphs": [
            "云出于山复恋山，至今留住翠屏隠。",
            "片云既被山留住，云自留山我自还。"
        ],
        "title": "送留云上人住翠屏澄照寺",
        "id": "595bd3d3-1f38-4c44-93a7-5ccbadc925ce"
    },
    {
        "author": "赵时习",
        "paragraphs": [
            "骑牛无笠又无蓑，断陇横冈到处过。",
            "暖日暄风不常有，前村雨暗却如何。"
        ],
        "title": "题姚雪蓬骑牛像",
        "id": "166992d1-86db-4616-ad6b-498c41e9b34f"
    },
    {
        "author": "陈芾",
        "paragraphs": [
            "紫阳高不极，旧是许仙家。",
            "古观开山麓，悬崖吐杏花。",
            "云飞笼晚树，鹤唳落残霞。",
            "且共探玄理，从他日欲斜。"
        ],
        "title": "同舍弟游紫阳",
        "id": "b66ce1c3-16bd-4367-96d6-1a0aee30f25a"
    },
    {
        "author": "陈阜",
        "paragraphs": [
            "相将到灵观，正值雨初晴。",
            "花近香逾妙，峰遥色更清。",
            "鹤盘云外影，磬和涧中声。",
            "再拜真人像，还丹愿指明。"
        ],
        "title": "紫阳观和家兄作",
        "id": "9e2b26c5-ffcd-4f01-82f9-66f61a59cb07"
    },
    {
        "author": "何行",
        "paragraphs": [
            "蓬莱境界隔风烟，一带银河接九天。",
            "礼斗瑶台春草合，豢龙石钵玉沙圆。",
            "红云几片危楼上，古木千寻落照边。",
            "惆怅仙人何处去，空余月色满山川。"
        ],
        "title": "龙泉观",
        "id": "c8c17bc5-2047-4ca8-87ec-a375f777dd09"
    },
    {
        "author": "曾渐",
        "paragraphs": [
            "蹑石扪萝得得来，人间尘累已忘怀。",
            "行穷险道忽平地，立看飞泉倾断崖。",
            "邃宇半依苍木里，秀峰长是白云埋。",
            "方平羽驾今何在，欲会仙姑恨未谐。"
        ],
        "title": "登麻姑山",
        "id": "77928d82-8e80-4221-ac6d-e973fa8f113d"
    },
    {
        "author": "杜耒",
        "paragraphs": [
            "寒夜客来茶当酒，竹炉汤沸火初红。",
            "寻常一样窗前月，才有梅花便不同。"
        ],
        "tags": [
            "月色",
            "古诗三百首",
            "梅花",
            "访友",
            "花",
            "写花",
            "宋诗"
        ],
        "title": "寒夜",
        "id": "fa4ff5fc-0a2e-4e68-8ba6-d4e627bc7f9a"
    },
    {
        "author": "杜耒",
        "paragraphs": [
            "贵为五马只儒酸，都说先生大耐官。",
            "去国十年虽已久，爱君一念不曾寒。",
            "定知前辈如公少，好与今人作样看。",
            "归日不须囊薏苡，有书堪录荔堪干。"
        ],
        "title": "送吴太博赴莆中",
        "id": "f51c16b9-23c1-4017-b900-b85cb9501813"
    },
    {
        "author": "杜耒",
        "paragraphs": [
            "晚立苕溪溪上头，往来无数采菱舟。",
            "采菱归去明朝卖，安识人闻乐与愁。"
        ],
        "title": "苕溪  其一",
        "id": "d68efb3b-96a9-46ba-bad0-69be4c958110"
    },
    {
        "author": "杜耒",
        "paragraphs": [
            "风掠篷窗两鬓秋，生涯无岁不扁舟。",
            "吟诗本欲相消遣，及到吟成字字愁。"
        ],
        "title": "苕溪  其二",
        "id": "d6bbc831-232a-450e-93b6-75125a8890ff"
    },
    {
        "author": "杜耒",
        "paragraphs": [
            "庐陵一小郡，百岁两胡公。",
            "论事虽小异，处心应略同。",
            "有书莫焚稿，无恨岂伤弓。",
            "病媿不远别，写诗霜月中。"
        ],
        "title": "送胡季昭窜象郡",
        "id": "f07c08a9-0dbe-4b22-8387-8615d6dc7c80"
    },
    {
        "author": "杜耒",
        "paragraphs": [
            "秋香烂熳入屏帷，金粟楼台富贵时。",
            "晓起旋收花上露，窗间闲写夜来诗。"
        ],
        "title": "窗间",
        "id": "092ddee3-210c-45e1-ace6-bea25f7051f1"
    },
    {
        "author": "杜耒",
        "paragraphs": [
            "几番江上凭栏久，今在西山山里行。",
            "天遣得随三客后，春来无此一朝晴。",
            "方穿藤蔓寻源去，忽见烟霏趁步生。",
            "幽鸟向人作清哢，似应知我有诗成。"
        ],
        "title": "同紫芝游西山",
        "id": "b3d0f5c1-d209-4846-99a6-0f1f598e5e99"
    },
    {
        "author": "杜耒",
        "paragraphs": [
            "本作翠巖游，反成双岭留。",
            "云深山易晚，雨过寺如秋。",
            "野水连青竹，残僧半白头。",
            "上方成共宿，剧语到元幽。"
        ],
        "title": "同紫芝宿双岭",
        "id": "e2594848-135e-4d4e-a974-7fd3f75b9dc7"
    },
    {
        "author": "杜耒",
        "paragraphs": [
            "几年听客话凌歊，不似台边目力遥。",
            "千古江山犹昨日，六宫歌舞自前朝。",
            "苔碑有字多漫灭，野寺无僧转寂寥。",
            "碧聚双蛾愁不敛，阑干落照重魂消。"
        ],
        "title": "凌歊台",
        "id": "ca8514d1-2d96-4d8d-90b1-bf4a01a9d582"
    },
    {
        "author": "杜耒",
        "paragraphs": [
            "闲官得趁宰官行，农务村村早办耕。",
            "燕子知时还记旧，社公合雨却成晴。",
            "登坛饮福虽无称，割肉怀归似有情。",
            "宿露尽披山历历，卖花人起欲天明。"
        ],
        "title": "朱令招作社献",
        "id": "cc80c7b8-db1e-4311-a8e1-72e2f32f968a"
    },
    {
        "author": "杜耒",
        "paragraphs": [
            "将军忠愤世无双，忍见狂童作假王。",
            "全蜀不移唐日月，四州重著汉衣裳。",
            "节旄凛凛风霜在，兄弟班班史传香。",
            "若使中营星未殒，生擒颉利到龙荒。"
        ],
        "title": "题李少保家传",
        "id": "100adfa1-53cb-4cf1-a375-d11542697d36"
    },
    {
        "author": "杜耒",
        "paragraphs": [
            "获稻已空霜未落，秋风虽老鴈犹迟。",
            "丹林黄叶斜阳外，绝胜春山暮雨时。"
        ],
        "title": "秋晚",
        "id": "b1c9f7e9-bafc-4ae1-b11a-00875f63df03"
    },
    {
        "author": "杜耒",
        "paragraphs": [
            "一闲殊足乐，物物入吾诗。",
            "雨过苔逾碧，风来竹屡欹。",
            "日长思睡急，磨老出茶迟。",
            "近得边头信，今当六月师。"
        ],
        "title": "小山即事  其一",
        "id": "173afe50-c6da-444e-9121-c16f826cf2a5"
    },
    {
        "author": "杜耒",
        "paragraphs": [
            "当时尝爱酒，此夕更登楼。",
            "月有十分好，人无一点愁。",
            "云山开宿雾，灯火近清秋。",
            "何事太孤绝，前身是楚囚。"
        ],
        "title": "小山即事  其二",
        "id": "d8978270-510b-4b81-8852-156923a8274e"
    },
    {
        "author": "杜耒",
        "paragraphs": [
            "官闲仍暇日，乘兴共寻芳。",
            "久雨山蹊润，新晴花气香。",
            "春偏藏古寺，水渐满闲塘。",
            "忽有隠居者，留人看海棠。"
        ],
        "title": "游禅寂寺访隠居",
        "id": "1480a01f-df0a-4d23-bc4e-91cb98153209"
    },
    {
        "author": "杜耒",
        "paragraphs": [
            "往年曾见赵天乐，数说君家书满牀。",
            "成卷好诗人借看，盈壶名酒母先尝。",
            "对河却见桐阴合，隔壁应闻芸叶香。",
            "老不爱文空手出，从今烦为蓄仙方。"
        ],
        "title": "赠陈宗之",
        "id": "c850a18e-aaa2-42b8-966d-05c4da4392fe"
    },
    {
        "author": "杜耒",
        "paragraphs": [
            "书窗隔湖水，寒气倍冯陵。",
            "集宿因重到，新诗得再承。",
            "月明山入坐，酒渴夜敲冰。",
            "为尔二三友，令人去未能。"
        ],
        "title": "重宿紫芝",
        "id": "a36272ae-4a53-4d03-8636-d918b99e846b"
    },
    {
        "author": "杜耒",
        "paragraphs": [
            "不论南北与东西，但是春山有子规。",
            "啼到日边啼未了，何尝劝得二人归。"
        ],
        "title": "子规",
        "id": "e6c6d46a-1fa2-4e9b-9ba6-9292a178aed2"
    },
    {
        "author": "杜耒",
        "paragraphs": [
            "不到禅林又几春，依然风景自清新。",
            "竹窗松迳幽深处，只有黄花认著人。"
        ],
        "title": "重游禅林寺",
        "id": "4c6f2b8d-254e-4b01-b717-0d51c7ddee5b"
    },
    {
        "author": "杜耒",
        "paragraphs": [
            "生就石桥罗汉面，吟成雪屋阆仙诗。"
        ],
        "title": "句  其一",
        "id": "ad18a2cf-4f51-4201-ba5a-dfdcbd475182"
    },
    {
        "author": "杜耒",
        "paragraphs": [
            "尘事分清事。"
        ],
        "title": "句  其二",
        "id": "b536ebd0-19e7-4433-ade4-6fddda2fa38b"
    },
    {
        "author": "杜耒",
        "paragraphs": [
            "不画涪翁画李翁。"
        ],
        "title": "句  其三",
        "id": "d4e53923-93a5-4ee7-bb72-821e7d12278b"
    },
    {
        "author": "杜耒",
        "paragraphs": [
            "鸱夷让员滑，混沌惭瘦爽。"
        ],
        "title": "句  其四",
        "id": "03bc0375-1953-4c07-ab53-cab5f45da560"
    },
    {
        "author": "杜耒",
        "paragraphs": [
            "青灯夜深雨，破帽晓来风。"
        ],
        "title": "句  其五",
        "id": "652ad89e-907f-45f8-a2c8-39506fc4d7e6"
    },
    {
        "author": "杜耒",
        "paragraphs": [
            "酿雪不成微有雨，被风吹散却为晴。"
        ],
        "title": "句  其六",
        "id": "81f8d3a3-f308-4e4f-bd51-4e2c037985ff"
    },
    {
        "author": "杜耒",
        "paragraphs": [
            "行穷十里岭。"
        ],
        "title": "句  其七",
        "id": "5ddf4aed-03cb-4704-a95a-996924f8f258"
    },
    {
        "author": "杜耒",
        "paragraphs": [
            "巖花随处发。"
        ],
        "title": "句  其八",
        "id": "6abcdbed-4df3-4825-846e-39d6fd695a9c"
    },
    {
        "author": "杜耒",
        "paragraphs": [
            "无风花自落。"
        ],
        "title": "句  其九",
        "id": "e200f5d7-c0a8-4933-a7f2-cae71c30aac4"
    },
    {
        "author": "杜子更",
        "paragraphs": [
            "西邻东老总为虚，料想君家乐有余。",
            "白酒黄金都是幻，争如好客与收书。"
        ],
        "title": "致爽轩",
        "id": "484fe25f-7eaf-4d6c-be7e-2021d7b23c82"
    },
    {
        "author": "赵潜夫",
        "paragraphs": [
            "怪他蟹舍蠔房地，不是吟情住亦难。",
            "数尺短墙围昼寂，半钩疏箔障春寒。",
            "水生草满蛙鸣合，日薄花阴鹤梦安。",
            "底处青衫病司马，浩歌东望取琴弹。"
        ],
        "title": "题絃风亭",
        "id": "1a540399-2c72-41df-acd5-14961078584d"
    },
    {
        "author": "丁黼",
        "paragraphs": [
            "一封书奏触天威，万里徒行出帝畿。",
            "始得明时来谠论，岂知薄命堕危机。",
            "身同季弟辞兄去，女抱婴儿伴母归。",
            "风雨潇潇秋又老，雁应不到岭南飞。"
        ],
        "title": "送胡季昭谪象州",
        "id": "2025cf62-1290-41d6-8bd0-b1909e91ebd4"
    },
    {
        "author": "丁黼",
        "paragraphs": [
            "正是朔风吹雪初，行縢结束问征途。",
            "不能刺刺对婢子，已是昂昂真丈夫。",
            "常惠旧曾随属国，乌孙今亦病匈奴。",
            "不知汉节归何日，准拟殷勤说汴都。"
        ],
        "title": "送亲戚钱尉入国",
        "id": "98a65372-6881-40cb-adf0-ba8f906eb88b"
    },
    {
        "author": "丁黼",
        "paragraphs": [
            "每到秋风忆翠蛟，三年此地小游遨。",
            "如今著脚缁尘里，犹梦亭中阅怒涛。"
        ],
        "title": "寄题翠蛟亭",
        "id": "ae0c2b7c-be4a-4452-a2b9-bbd1ad0bcaa9"
    },
    {
        "author": "丁黼",
        "paragraphs": [
            "杰阁临无地，僊家小洞天。",
            "循簷自来往，非雾亦非烟。"
        ],
        "title": "寄题不碍云轩二首  其一",
        "id": "bf6597a5-c404-4286-939c-5fc8127e66e3"
    },
    {
        "author": "丁黼",
        "paragraphs": [
            "驾鹤归三岛，骑麟入九霄。",
            "祗应明月夜，来此坐吹箫。"
        ],
        "title": "寄题不碍云轩二首  其二",
        "id": "b6d4ec3d-df4e-45e7-acd8-5e2850c54b7d"
    },
    {
        "author": "蔡沈",
        "paragraphs": [
            "世事多颠倒，惟仁实可依。",
            "几多豪富贵，少不草莱归。",
            "孺子宅犹在，令公园已非。",
            "踌躇不能去，端恐寸心违。"
        ],
        "title": "自咏",
        "id": "4bcba946-bf20-40f0-a973-880339d5b86a"
    },
    {
        "author": "蔡沈",
        "paragraphs": [
            "余昔隠屏东，扁舟夹双龙。",
            "浩歌碧云间，万壑生清风。",
            "群仙幔亭宴，玉女双鬓蓬。",
            "夕景落寒巖，照耀金芙蓉。"
        ],
        "title": "武夷山中四首  其一",
        "id": "c7b12bf4-4d34-4214-b5eb-0a40ddcc9af7"
    },
    {
        "author": "蔡沈",
        "paragraphs": [
            "余昔隠屏西，乘闲卧幽栖。",
            "巖花雪端发，野鸟林际啼。",
            "仙掌神所刓，石崖天与齐。",
            "月华结清梦，啁哳闻金鸡。"
        ],
        "title": "武夷山中四首  其二",
        "id": "3b9102a1-630a-440a-bed3-9f10ad0034c1"
    },
    {
        "author": "蔡沈",
        "paragraphs": [
            "余昔隠屏南，春风驻征骖。",
            "开门傍水面，结屋依山岚。",
            "千崖互纡鬰，万象中浑涵。",
            "居然岁月深，寒花露毵毵。"
        ],
        "title": "武夷山中四首  其三",
        "id": "98c36f2c-384c-4c41-b476-d406c5690662"
    },
    {
        "author": "蔡沈",
        "paragraphs": [
            "余昔隠屏北，飘然度巖侧。",
            "谁知神仙居，自与尘世隔。",
            "瑶草霜更青，琪花雪仍白。",
            "横玉叫寒云，万里天一色。"
        ],
        "title": "武夷山中四首  其四",
        "id": "ccfeb9e2-1f54-417a-8b61-df67fe268569"
    },
    {
        "author": "蔡沈",
        "paragraphs": [
            "公子方年少，丝桐长有名。",
            "曲虽仍旧谱，指要发新声。",
            "涧落泉初响，风清月正明。",
            "起予千古意，怆恻不胜情。"
        ],
        "title": "赠琴士刘伯华",
        "id": "1bbfef92-766e-476c-8723-6c9cea56cc6e"
    },
    {
        "author": "蔡沈",
        "paragraphs": [
            "才既非时用，性本爱岑寂。",
            "决策西山游，幽隠遂成癖。",
            "春风百花红，秋月千嶂碧。",
            "烟霞结绸缪，猿鸟自畴昔。",
            "乘间抚深旷，喷薄轰铁笛。",
            "笑挹天柱峰，高寒几千尺。"
        ],
        "title": "山中",
        "id": "cecda446-2e67-45cb-8fa9-c3ecbc2a8b04"
    },
    {
        "author": "蔡沈",
        "paragraphs": [
            "紫荆相依倚，绿篠自蒙密。",
            "秋兰涧中花，山果路边实。",
            "沿岗引霜藤，临流坐寒石。",
            "日暮阴崖开，云收远山出。",
            "疏篱尚存菊，荒庭旧垂橘。",
            "丝桐想虚堂，简策居静室。",
            "俯仰今几时，漫然已陈迹。",
            "摩挲苍苔痕，屐齿不可识。"
        ],
        "title": "咏西山",
        "id": "81c0251c-7c05-4f69-bdc5-397ff724c882"
    },
    {
        "author": "蔡沈",
        "paragraphs": [
            "嵯峨远游冠，过我田里居。",
            "手谈达要妙，心计有卷舒。",
            "把握杀活机，操持开阖枢。",
            "总总如乱兵，纷纷若奔车。",
            "观者皆怵惕，敌人更揶揄。",
            "一著起疲废，万口惊諠呼。",
            "巧思自神授，智慧非常拘。",
            "又闻风鉴精，许与且不渝。",
            "群公赠诗文，称述良匪虚。",
            "自昔少兼能，今挟二术俱。",
            "奕秋与许负，世异同一躯。",
            "惜哉惟艺名，问学当何如。"
        ],
        "title": "赠棋士兼相",
        "id": "904210bb-43b3-47d0-9a35-75e65fbefe0e"
    },
    {
        "author": "蔡沈",
        "paragraphs": [
            "四曲游人欵乃歌，旧矶千古老渔蓑。",
            "题诗巖下人来往，春雨年年长绿莎。"
        ],
        "title": "咏武夷",
        "id": "c994b9fa-bfda-401e-96e5-cd2fb3eb9e07"
    },
    {
        "author": "蔡沈",
        "paragraphs": [
            "谈命谁称妙莫穷，圆机端的与天通。",
            "试看今日飞腾者，多在当年许与中。"
        ],
        "title": "赠谈命余圆机",
        "id": "66b65927-a544-4a5a-9663-1e6117c6d455"
    },
    {
        "author": "蔡沈",
        "paragraphs": [
            "考亭云谷孰居先，名世悠然得正传。",
            "穷理致知须主敬，存心养性道齐贤。",
            "凌云端拟陈三策，魂梦那知隔九泉。",
            "后世表章尊所学，四书功足继朱宣。"
        ],
        "title": "挽刘文安公",
        "id": "6a0a64d6-e519-4a24-a927-ceaadc4d16ef"
    },
    {
        "author": "蔡沈",
        "paragraphs": [
            "武夷群岫高崔嵬，隠屏直耸天中开。",
            "千寻拔地出圭壁，屼屼万古封苍苔。",
            "烟霞舒卷朝夕异，日月昼夜东西回。",
            "寒流诘曲抱巖足，水清沙碧直蓬莱。",
            "紫京真人玉为杯，琼浆初发葡萄醅。",
            "醉来披云卧松月，松花点点飘香雪。",
            "哀猿绝壁声更长，惆怅怀人逮明发。"
        ],
        "title": "武夷自咏",
        "id": "2b45ff46-94a1-4d5d-b607-432f60f23335"
    },
    {
        "author": "蔡沈",
        "paragraphs": [
            "胶漆本无意，丝桐非有情。",
            "因缘醉翁指，发此无穷声。",
            "萧萧秋风引，落叶渭水清。",
            "喧喧阳春歌，花明锦江城。",
            "离鸾月徘徊，别鹤云杳冥。",
            "清泠洒毛发，震荡惊雷霆。",
            "曲度神莫测，调高妙难名。",
            "时方多艰虞，掩耳谁为听。",
            "无为恩怨儿女语，疆场勇士轩昂行。"
        ],
        "title": "赠琴士翁明远",
        "id": "9971587d-7dfc-4890-8392-144e311ec686"
    },
    {
        "author": "蔡沈",
        "paragraphs": [
            "江西多秀士，卓跞相后先。",
            "其中最翘楚，无出黄陈前。",
            "森然插天干，琢削草舍椽。",
            "羌童扣金石，越女调管絃。",
            "非无要妙音，难与韶濩传。",
            "王风惜云远，屈宋美独专。",
            "沉浓玄晖诗，典雅渊明篇。",
            "少陵备众体，太白真谪仙。",
            "微情寄风月，肺腑皆天然。",
            "自从句中眼，一字千金钱。",
            "于今百余载，诵说如河悬。",
            "人惟屋下屋，何以千万间。",
            "正声日微茫，寂感空无边。"
        ],
        "title": "读江西诗呈游光化料院",
        "id": "097a1e42-e4fc-4d9e-bf3b-03a63398eebc"
    },
    {
        "author": "蔡沈",
        "paragraphs": [
            "古人不可见，末习徒纷然。",
            "精微固难知，论议胡尔偏。",
            "郢曲听者谁，巴唱和乃千。",
            "世道既若兹，淳风何当还。",
            "矫矫且自强，天运终来旋。"
        ],
        "title": "古意二首  其一",
        "id": "cdccd04a-5021-44f5-a9bd-6e6c95cc7371"
    },
    {
        "author": "蔡沈",
        "paragraphs": [
            "种木必培根，清流必澄源。",
            "根源得其理，流末迺可言。",
            "圣贤本始务，条达盖自然。",
            "时俗枝委求，持操空尔烦。",
            "存存此成性，道义斯其门。"
        ],
        "title": "古意二首  其二",
        "id": "9252c638-81bf-460e-8a10-2a2788caa9e0"
    },
    {
        "author": "蔡沈",
        "paragraphs": [
            "作书与蜀客，止为求知音。",
            "不料缘素丝，却与多黄金。",
            "今情既已异，古意何由寻。",
            "一笑陶靖节，雅趣无絃琴。"
        ],
        "title": "偶题",
        "id": "9276dc54-e44e-4447-b39a-00cd55bca243"
    },
    {
        "author": "蔡沈",
        "paragraphs": [
            "暮年无杂虑，何事更关情。",
            "入市非求利，居山岂为名。",
            "诚存心自逸，足健步常轻。",
            "却是行游处，春风日日生。"
        ],
        "title": "偶题三首  其一",
        "id": "31ba6089-ef13-4f66-ac17-d486b911dc76"
    },
    {
        "author": "蔡沈",
        "paragraphs": [
            "寂寞园林迥，栖迟念虑宽。",
            "雨声连砌响，风色入帘寒。",
            "义理无新得，交游少旧懽。",
            "梅花自畴昔，岁晚独相看。"
        ],
        "title": "偶题三首  其二",
        "id": "1b3569a5-1cc0-451e-afe9-2cab80cac542"
    },
    {
        "author": "蔡沈",
        "paragraphs": [
            "日日门前路，春风与物期。",
            "早梅纷白雪，垂柳散青丝。",
            "把酒怀情久，吟诗遣兴迟。",
            "闲来复闲往，携策谩逶迤。"
        ],
        "title": "偶题三首  其三",
        "id": "8c10e34f-144c-4697-bade-b3782f1c7836"
    },
    {
        "author": "蔡沈",
        "paragraphs": [
            "夜读苏州诗，襟怀尽冰雪。",
            "飘飘关塞云，微微河汉月。",
            "秋兰南窗前，清香静中发。",
            "怀我千载心，岁晚更幽绝。"
        ],
        "title": "夜读苏州诗",
        "id": "406a94cd-68e0-4f56-a0ef-03140478a97f"
    },
    {
        "author": "蔡沈",
        "paragraphs": [
            "幽雅从君志，驱驰愧我人。",
            "无忘岁时旧，因得笑言亲。",
            "心赏知非故，诗成语自新。",
            "一川风景会，樽酒且频频。"
        ],
        "title": "归自城中承介卿宠顾惠诗次韵",
        "id": "16666a3d-47f4-4387-8431-9fc1baf70a34"
    },
    {
        "author": "蔡沈",
        "paragraphs": [
            "积雨添泉脉，寒来送两山。",
            "南风北窗下，午梦听潺湲。"
        ],
        "title": "绝句",
        "id": "fb34e7f8-1697-4c20-b950-f9e6f78bfb58"
    },
    {
        "author": "蔡沈",
        "paragraphs": [
            "信笔题诗学行余，功名聊且付樵渔。",
            "心闲独玩三秋干，足健时看数亩蔬。",
            "渺渺橘园联草阁，疎疎竹径傍田庐。",
            "是间日有无穷趣，月淡风清静读书。"
        ],
        "title": "和伯氏用介卿韵惠诗二首  其一",
        "id": "e5251bd0-567b-4184-aa45-b53dcba3fa0c"
    },
    {
        "author": "蔡沈",
        "paragraphs": [
            "悄悄园林世味长，碧云疎散暮天光。",
            "且宽礼乐兴江左，厌听干戈暗洛阳。",
            "梨叶尽时无伏暑，竹阴深处有余凉。",
            "从容领会精微旨，何用区区底事忙。"
        ],
        "title": "和伯氏用介卿韵惠诗二首  其二",
        "id": "902f4709-6dab-4661-ae74-af12b454f2c8"
    },
    {
        "author": "蔡沈",
        "paragraphs": [
            "试将风月共君哦，识处应须出旧科。",
            "吟咏性情当自得，敷张华藻第差讹。",
            "入神致用何思虑，告往知来谩切蹉。",
            "欲达古诗三百义，一言而蔽不须多。"
        ],
        "title": "次刘子融言诗之韵",
        "id": "b4083443-5e4a-4a63-8ec6-5aa2f9f11daa"
    },
    {
        "author": "蔡沈",
        "paragraphs": [
            "畏暑懒出户，息心聊罢诗。",
            "诸公旧有作，其意已无遗。",
            "岭表经行处，贤阙扣见时。",
            "悠然皆往事，勉务日新期。"
        ],
        "title": "刘子野携诸名公诗轴见过为书其后",
        "id": "98912ce9-fc30-429d-a9f2-fdafdbe4d140"
    },
    {
        "author": "蔡沈",
        "paragraphs": [
            "岁事已无几，相过常少宾。",
            "扣门来剥啄，握手见情亲。",
            "月窟文章客，花巖老病身。",
            "从兹襟义合，有约待新春。"
        ],
        "title": "谢人惠诗",
        "id": "83698ba0-aaea-437b-b51e-bd78f98574d0"
    },
    {
        "author": "蔡沈",
        "paragraphs": [
            "寺古苍松老，僧高俗客希。",
            "我来游竟日，不用笋舆归。"
        ],
        "title": "双林壁间有人写董仲达希字韵诗和者纷纷因用韵",
        "id": "70db0e36-95ea-4333-812b-390c888c5b25"
    },
    {
        "author": "蔡沈",
        "paragraphs": [
            "勿谓参也鲁，孔门最少年。",
            "能于一唯间，顿悟冠三千。"
        ],
        "title": "曾景山犹子觅诗",
        "id": "4452a51d-d8d5-4bb2-86ad-99cc9790f987"
    },
    {
        "author": "蔡沈",
        "paragraphs": [
            "本有瓜葛旧，况乃桑梓情。",
            "浮云无定姿，飘泊湖溪滨。",
            "春晴百花发，忍对江头别。",
            "垂杨弄柔丝，含愁不能折。",
            "湖溪故人心，寒潭照秋月。",
            "一别经十年，俯仰伤契阔。",
            "为言山中友，青阳半华发。"
        ],
        "title": "送连惟馨之小湖兼简程节推",
        "id": "29ae5024-48af-4163-8119-70bdd856650f"
    },
    {
        "author": "蔡沈",
        "paragraphs": [
            "时人欲作圣贤归，反己由来自不欺。",
            "谈话每虞无十步，持循长恐有虚辞。",
            "硁硁固不为兹必，踽踽宁求可善斯。",
            "吃紧此心常自在，一诚之外靡余师。"
        ],
        "title": "题范伯诗顾斋",
        "id": "8171064a-8971-4c01-9dca-3fd8a7d7c1df"
    },
    {
        "author": "蔡沈",
        "paragraphs": [
            "人心具天德，气禀有昏明。",
            "学以致其知，善恶义迺陈。",
            "恶既在必去，善即在持循。",
            "知之虽曰至，行之贵乎诚。",
            "念虑或未实，覆护寻亦生。",
            "遂令负初心，怛焉愧于人。",
            "君子必谨独，暗室十目瞋。",
            "毫厘不苟徇，隠微常战兢。",
            "好恶慊于己，择言无在身。",
            "由中以达外，万善皆精纯。",
            "大书毋自欺，高斋扁新名。",
            "居常目在是，以况汤盘铭。"
        ],
        "title": "玉堂真丈索毋自欺斋诗",
        "id": "619352f3-bebc-45e2-8fb5-2062d1bd9ee9"
    },
    {
        "author": "蔡沈",
        "paragraphs": [
            "生来井井义谁穷，阳自初来位五中。",
            "若信此间方寸地，能安而虑即成功。"
        ],
        "title": "和陈子公井斋韵",
        "id": "24b4eb08-fdee-47c8-b783-234c90201888"
    },
    {
        "author": "蔡沈",
        "paragraphs": [
            "秋风日日吹芳草，山北山南迹如扫。",
            "江梅一夜暗将春，疎影横斜水边道。",
            "道逢驿使江南归，袖中袖出天香老。",
            "英姿独步霜雪中，清癯只为风流早。"
        ],
        "title": "早梅寄周纯臣",
        "id": "661bd44b-f435-44ac-b5da-d66a850540ac"
    },
    {
        "author": "蔡沈",
        "paragraphs": [
            "篱落当岁暮，春至无人知。",
            "鸾鹤倏尔集，蜂蝶还先期。",
            "月落步疎影，空明见幽姿。",
            "香气谁与达，頼有清风吹。"
        ],
        "title": "和吴伯纶早梅",
        "id": "ef83d593-5b2c-4055-b75e-8eb5964b4c64"
    },
    {
        "author": "蔡沈",
        "paragraphs": [
            "六曲溪头处士家，年年篱落万枝花。",
            "怪来驿使无消息，却报烟村一树斜。"
        ],
        "title": "和介卿唐石道中早梅",
        "id": "a4cf946f-48e5-443e-80d2-a0a97e4daea1"
    },
    {
        "author": "蔡沈",
        "paragraphs": [
            "一树芳菲露短墙，彩霞千缕带斜阳。",
            "东君赋予知何意，剩与臙脂便啬香。"
        ],
        "title": "红梅",
        "id": "293843ee-7af7-4c7f-9d5a-36048c7ea191"
    },
    {
        "author": "蔡沈",
        "paragraphs": [
            "造物无穷巧，寒芳品更殊。",
            "花腴真类假，枝瘦嬾犹枯。",
            "帝子明黄表，宫人隠绛襦。",
            "若论风韵别，桃李亦为奴。"
        ],
        "title": "蜡梅",
        "id": "2a44f826-b929-4b6c-b9d2-3d42e3bbd41a"
    },
    {
        "author": "蔡沈",
        "paragraphs": [
            "谁把霜毫归庾岭，王孙去后久寥寥。",
            "长时月夜横疎影，镇日春风上素绡。",
            "可笑儿童寻剪摘，如知蜂蝶亦邀招。",
            "人心造物无穷巧，顷刻功成永不摇。"
        ],
        "title": "马司户所作墨梅并示佳作因次韵",
        "id": "99ae4f18-96f3-480e-85da-b69f00c9e136"
    },
    {
        "author": "蔡沈",
        "paragraphs": [
            "怀人复怀人，怀忧不能写。",
            "沧浪有舟楫，便欲从东下。",
            "春寒雨淋淋，舟楫不可寻。",
            "临流一惆怅，直下万里深。"
        ],
        "title": "和伯氏怀人韵",
        "id": "df5d1788-4654-4544-9de8-4a38ae3bcf73"
    },
    {
        "author": "蔡沈",
        "paragraphs": [
            "楚国当年滥政刑，子胥何事亦鞭平。",
            "当时若有权轻重，止合终身去郢城。"
        ],
        "title": "胥村",
        "id": "100fec17-f9ee-4435-876b-0ec3641e1da2"
    },
    {
        "author": "蔡沈",
        "paragraphs": [
            "人生辛苦惟别离，况复心相知。",
            "辛酸话别语不出，相看执手徒依依。",
            "问君西游何归期，长途巉巖不可思。",
            "春霜日暮山谷里，寒风凛凛吹人衣。",
            "中林哑哑乌欲栖，猿猱虎豹夹路啼。",
            "路傍古屋掩柴扉，空房独宿生新悲。",
            "家山昨夜春始至，桃花初破梅花飞。",
            "自非丈夫刚自许，谁不去住生狐疑。",
            "惟君与我同此志，西湘东越频驱驰。",
            "番阳浩荡六百里，南昌风物雄江西。",
            "西山中峙高崔嵬，滕王杰阁横江开。",
            "五更东望红浴日，鱼龙蛟蜃惊相积。",
            "阳门青松青可挹，剑池清水清可吸。",
            "真人鹤岭遗金丹，中峰苍莽风常寒。",
            "游人西游止此地，眼明足健应忘还。",
            "闽山岂足展羽翮，湖光望极天地宽。",
            "鲲鹏变化知有托，归来长铗宁须弹。"
        ],
        "title": "送江端伯之隆兴",
        "id": "e010ea33-e799-4f83-8119-33a3f04f2a5c"
    },
    {
        "author": "蔡沈",
        "paragraphs": [
            "巍城十八里，雄壮称洪都。",
            "北郭势迤逦，南浦形萦纡。",
            "连亘控西江，囊括尽东湖。",
            "灌侯遗故址，李相规旧模。",
            "改筑龙沙堤，三方第如初。",
            "得非彫残后，民力不足欤。",
            "得非府库竭，费用不给欤。",
            "当时庙堂上，不主公议欤。",
            "我来客城闉，感慨成欷吁。",
            "今古如一辙，有才能远图。"
        ],
        "title": "南昌城",
        "id": "f649dd04-7f2f-45f5-965c-7e74d776acb1"
    },
    {
        "author": "蔡沈",
        "paragraphs": [
            "我来灵巖游，坐石披蒙葺。",
            "翛然忘世纷，便欲脱屣从。",
            "外峻悬绝磴，中宽峙高峰。",
            "精庐三数间，岁久苍苔封。",
            "寒藤结暝色，秋花歛愁容。",
            "哀猿发清声，月影山重重。",
            "扁舟暮江下，疎林闻夜钟。"
        ],
        "title": "游灵巖分韵得从字",
        "id": "972f5828-22ef-4e28-a095-bbaf9db83424"
    },
    {
        "author": "蔡沈",
        "paragraphs": [
            "幽人欲往西巖巅，临风送目心悠然。",
            "芒鞋竹杖风月冷，千山万壑开晴烟。",
            "人生适意多掣肘，穷欲入山山不受。",
            "严光终老钓台春，李白谩醉长安酒。",
            "殷勤为我语山灵，白头管取相看守。"
        ],
        "title": "送王禹玉游西巖",
        "id": "59962e46-fba7-4e6f-8fd2-a07b07c37098"
    },
    {
        "author": "蔡沈",
        "paragraphs": [
            "南陆昼日永，北窗风气清。",
            "端居玩时物，园林绿阴成。",
            "新竹梢已繁，脩梧叶初荣。",
            "翩翩有幽禽，睍睆发清声。",
            "岂无樽酒欢，抚景难自倾。",
            "亲朋天一端，别我岁倏更。",
            "衷丹寄秋毫，香煤染霜藤。",
            "耿耿叹离羣，拳拳怀友生。",
            "珍重万金抵，契阔千恨平。",
            "欲题尺书报，恻怆若为情。"
        ],
        "title": "寄赠江宁刘明府",
        "id": "5c8756d6-b51d-4327-8fbb-8ac906e55728"
    },
    {
        "author": "蔡沈",
        "paragraphs": [
            "噫吁嚱，噫嚱一曲难为听，桑麻垅亩今荆榛。",
            "子规夜诉仓庚鸣，时至气化能无声。",
            "高皇神武百世业，安汉小子为凭陵。",
            "九十六万目可掩，奈何从臾皆羣臣。",
            "臣乎臣乎胡乃尔，富汝贵汝庸何生。",
            "炎精白昼欲晦蚀，日角眉目尤精神。",
            "古来权柄不早去，止为鱼肉涂生灵。",
            "生灵涂炭自兹始，古往今来祇如此。",
            "重华一去何时还，志士幽人泪如雨。"
        ],
        "title": "读王莽传寄廖判府",
        "id": "d085e2c0-a68a-49eb-b52f-47396dbf97cc"
    },
    {
        "author": "蔡沈",
        "paragraphs": [
            "里闬皆华族，云山独草庐。",
            "非求龙虎鼎，爰傍圣贤居。",
            "石耸千寻直，溪涵万顷虚。",
            "文公精爽在，风月夜何如。"
        ],
        "title": "赠武夷熊圣功隠士",
        "id": "70dfb97f-abf9-449f-bb39-65e90aa3bb9d"
    },
    {
        "author": "蔡沈",
        "paragraphs": [
            "才叔传神笔更奇，一分为二两无疑。",
            "心追造物无穷巧，后代能名今可知。"
        ],
        "title": "张才叔屡作文公先生像如其生焉亦托名不朽矣二首  其一",
        "id": "20d0faa3-475f-449e-87e8-e26d0c0d8c91"
    },
    {
        "author": "蔡沈",
        "paragraphs": [
            "紫阳遗像壁间开，谁写当年道义怀。",
            "从此春风百千亿，化身皆自笔端来。"
        ],
        "title": "张才叔屡作文公先生像如其生焉亦托名不朽矣二首  其二",
        "id": "7a00e50c-8574-429a-ae90-d9934c13d262"
    },
    {
        "author": "蔡沈",
        "paragraphs": [
            "游鱼顾影惊寒月，宿鹭迷群下夕阳。"
        ],
        "title": "句  其一",
        "id": "93be306c-ba00-4c7c-bce4-6e196456b6df"
    },
    {
        "author": "蔡沈",
        "paragraphs": [
            "静寻啄木藏身处，闲看游丝到地时。"
        ],
        "title": "句  其二",
        "id": "1ae1ed5d-9531-426b-bf77-92bb87b6565f"
    },
    {
        "author": "度正",
        "paragraphs": [
            "田家何所乐，所乐日未曛。",
            "男耕而禾稼，女桑而襦裙。",
            "面垢落塈涂，目眩湿薪熏。",
            "妇子馌南亩，诗人尝云云。",
            "使车出东郊，好雨清尘氛。",
            "会集诸父老，申之以俭勤。",
            "父老歌且舞，未饮意已醺。",
            "峩峩欲倾欹，眊眊耸听闻。",
            "扶携两阶上，潋滟泛十分。",
            "丁宁付训词，归诏尔仍云。",
            "或笑言唯唯，或喜气氲氲。",
            "俯首侧玄冠，骈肩望朱幩。",
            "通宵得膏泽，绿波涨河濆。",
            "轻风扇微和，草木亦欣欣。",
            "正也何其幸，连年与礼文。",
            "念昔在农亩，备尝辛与荤。",
            "朅来充邑官，簿书困纷纷。",
            "书生适我愿，端頼贤使君。",
            "人苟得所依，何畏乎织纹。",
            "感知无以报，茅塞当深耘。"
        ],
        "title": "次韵安抚侍郎劝耕喜雨之什",
        "id": "7b3460d5-5059-463b-a28b-ed5894505c98"
    },
    {
        "author": "度正",
        "paragraphs": [
            "东山种青松，西山种桤木。",
            "三年已成林，十载盘空谷。",
            "桤成供烹爨，松成架巨屋。",
            "所用各两涂，成功异迟速。",
            "早作起揽袂，庖人已炊玉。",
            "盈车载束薪，轧轧鸣车毂。",
            "万家争欲买，须臾无一束。",
            "樵夫喜易售，不知山已秃。",
            "朝夕手不停，采采尝不足。",
            "人情贵适用，那复问荣辱。",
            "落落青松子，岁寒抱孤独。",
            "大可充栋梁，小亦宜桁楅。",
            "奈何人不顾，偃蹇傲刍牧。",
            "牵补芘风雨，无复思营筑。",
            "有如命召公，往欲寻洛卜。",
            "首当开明堂，号令于此肃。",
            "明堂礼有制，伻图载简牍。",
            "殷人崇以三，周制加其六。",
            "广袤度尤严，所冀容羣服。",
            "奉璋列左右，天颜中穆穆。",
            "规恢既宏远，制作难逼促。",
            "当资合抱干，一柱扶天轴。",
            "切勿用小材，小材必倾覆。",
            "操斤走宇内，濯濯无遗育。",
            "坚刚老不枯，允哉东山麓。",
            "慇懃谢匠氏，所望一留目。",
            "勿谓道里远，登载容万犊。",
            "君王顾之叹，巨用必收录。",
            "脩竹操亦奇，谨毋遗脩竹。"
        ],
        "title": "青松一首送杨侍郎丈赴阙",
        "id": "90c7f049-46df-4111-a4de-1ecf90ff710c"
    },
    {
        "author": "度正",
        "paragraphs": [
            "春风来户牖，春雨过庭隅。",
            "揽袂送征车，去去不须臾。",
            "借问何人斯，玉立美且姝。",
            "庆历丞相孙，太学学为儒。",
            "一日上震怒，大奸伏其辜。",
            "议者不深计，但惟和是图。",
            "直欲函其首，而往献匈奴。",
            "君言国大柄，不过赏与诛。",
            "况此非常刑，何言归之欤。",
            "日月天之经，山河地之枢。",
            "纲维在名分，臣子当力扶。",
            "大义傥一失，自今难枝吾。",
            "此事如君家，曾老姑之夫。",
            "又如和议初，编修澹斋胡。",
            "精诚贯金石，勇气激顽懦。",
            "北庭闻此言，何敢更凶愚。",
            "公卿顾之叹，识者空嗟吁。",
            "有如此英才，一第岂足污。",
            "便当司献纳，朝夕赞庙谟。",
            "奈何遗之外，沈浮在江湖。",
            "应聘入宾筵，万里来成都。",
            "我昔闻其名，英声震八区。",
            "今幸见其面，堂堂六尺躯。",
            "胸中浩无际，万卷储经郛。",
            "开口论世事，不讦亦不谀。",
            "况兹当才难，所怀真所须。",
            "奉檄过西鄙，敢惮历崎岖。",
            "西州号陆海，剑外颇焦枯。",
            "男耕饥不粟，女蚕寒不襦。",
            "连年虽丰登，今其庶矣乎。",
            "抚摩劝薄敛，劳来先蠲逋。",
            "疾苦得上闻，欢声沸道涂。",
            "褰裳韩信溪，去就想不拘。",
            "徘徊萧何堰，万斛收赋租。",
            "酾酒李固墓，九原傥可呼。",
            "再拜武侯祠，武侯伊吕徒。",
            "事业虽不就，千载悬规摹。",
            "一力扶汉鼎，初若甚区区。",
            "北震于曹魏，东连于孙吴。",
            "驯致河洛间，南望携箪壶。",
            "传记尚可考，遗迹应未芜。",
            "曩闻张忠献，初官敛版趋。",
            "慇懃严先生，赠言良非迂。",
            "具云今汉中，二士山泽癯。",
            "引之与为友，道义相涵濡。",
            "以此忠献公，德业日敷腴。",
            "驾言过汉中，愿毋疾其驱。",
            "世固不乏士，安知今也无。",
            "邂逅或相遇，提携与之俱。",
            "引领星桥边，云间望归凫。"
        ],
        "title": "正同诸丈饯别制干郎中",
        "id": "8fadbb09-2d64-4729-851b-66949750df7a"
    },
    {
        "author": "度正",
        "paragraphs": [
            "庆元二年春，有诏来自东。",
            "曰东川漕臣，忧国尽变通。",
            "东川十五郡，连年岁不丰。",
            "国计仅以足，民力几穷空。",
            "頼兹经纶手，调护遂奏功。",
            "曰维榷牧司，有言惊圣聪。",
            "咨尔予漕臣，佥言尔惟忠。",
            "往哉其抚事，惟和惟其中。",
            "蜀人闻天书，喜气如春风。",
            "窃思斟酌权，大概不可穷。",
            "在昔元祐间，委付失狂童。",
            "苞苴肆分行，锥刀到心胸。",
            "小苏抗章论，大苏以诗攻。",
            "至今百世下，得失烂如烘。",
            "明公冰霜姿，材业尤雄雄。",
            "剸割一指间，妙用付天工。",
            "鸟兽虽无知，好恶人则同。",
            "觌德自来驯，遇暴辄兴戎。",
            "从兹三边人，稽首不敢凶。",
            "蜀人愿公留，天子将思公。",
            "谓公曰还归，其以来年冬。"
        ],
        "title": "送新四川茶马",
        "id": "55ee4c84-107c-4032-b913-527a5dfb1e11"
    },
    {
        "author": "度正",
        "paragraphs": [
            "汉使东南来，幕府皆异产。",
            "英英江左家，浩浩富编简。",
            "几年翔学海，屡荐升士版。",
            "大焉合訏谟，小亦堪论譔。",
            "横身借前箸，逸气薄云栈。",
            "向虽稔声名，曾未陪笑莞。",
            "邂逅解白眉，轩豁蒙青眼。",
            "俊游得从容，微辞略往返。",
            "扁舟赋归程，骏马驰平坂。",
            "上策今安在，时髦贵谨柬。",
            "中规傥前定，外患岂足刬。",
            "善保千金躯，欲语意无限。"
        ],
        "title": "送王中父制干东归探韵得限字分韵用离别不堪无限意艰危深仗济时才",
        "id": "9d843cf6-9249-4de3-91f2-768ca177e2a4"
    },
    {
        "author": "度正",
        "paragraphs": [
            "我昔赴集英，涪陵见尊公。",
            "尊公一世豪，一饮能千钟。",
            "君时年尚少，已有尊公风。",
            "举动如成人，吐语非凡童。",
            "别去已十载，一牋不得通。",
            "忧患催我老，飘流寄西东。",
            "逐食来益昌，执经司学宫。",
            "故人昂昂来，天涯复相逢。",
            "怜我久憔悴，访我寂寞中。",
            "相从不知极，春去秋复冬。",
            "慈亲促归辀，归步留无从。",
            "入则孝与悌，出则信与忠。",
            "君看语孟篇，问学何终穷。",
            "寸阴如隙驹，大道如冥鸿。",
            "重来定何时，愿言加新功。"
        ],
        "title": "送张伯修省干归省重庆府一首",
        "id": "fb242ce2-139a-416a-bcef-965001e31453"
    },
    {
        "author": "度正",
        "paragraphs": [
            "北溟有脩鳞，其大无匹俦。",
            "化而为羽翼，顷刻徧九州。",
            "天地吾一体，日月吾双眸。",
            "一饮万斛泉，一饭万头牛。",
            "藏修丘壑间，昂昂亦无求。",
            "尘寰何迫隘，飞鸣不自由。",
            "虾蟹及蛙黾，孤豚及青鼩。",
            "纷纷如猬毛，乘时恣喧咻。",
            "其耳若不闻，其声转清幽。",
            "其貌甚闲暇，其心亦休休。",
            "长思日月明，西天云雾收。",
            "东至于蓬莱，西至于昆丘。",
            "北至于穷发，南至于不周。",
            "宇宙渺一视，去息无拘留。",
            "我欲效鹤雏，鸣和声相酬。",
            "终焉附其翼，一旦凌空游。",
            "使彼毛羽虫，垂头自怀羞。",
            "此心如白璧，秋阳照江流。"
        ],
        "title": "送唐寺丞丈解郡绂东归一首",
        "id": "d5c897f5-f27a-4f88-b69c-bca8d04a91ac"
    },
    {
        "author": "度正",
        "paragraphs": [
            "忆昨我初往，斗杓正南陬。",
            "阳气已汗漫，伏阴才如勾。",
            "既见御史公，文书烦校仇。",
            "时时延上坐，不听毁者谋。",
            "公兄东溪老，博我诗之幽。",
            "轩然肯相顾，妙语吐如流。",
            "诸郎冰雪姿，学问谁朋俦。",
            "其长遇我厚，久要何绸缪。",
            "感知不忍去，坐阅四月周。",
            "寒暑无停机，忽忽今已秋。",
            "我学曾几何，我怀良独忧。",
            "亲庭催我归，岁晏无寒不。",
            "朋友催我归，仁义相讲求。",
            "山林本其性，麋鹿本其游。",
            "再拜谢所知，去去毋苦留。"
        ],
        "title": "奉别刘思中",
        "id": "710cd6f2-54ea-4dde-981b-a956737c55d1"
    },
    {
        "author": "度正",
        "paragraphs": [
            "正家巴山阳，占田才百亩。",
            "春秋自耕稼，亦足餬其口。",
            "中年或水旱，采蕨充饭糗。",
            "四壁固屡空，满屋贮蝌蚪。",
            "少蒙义方训，交口相传授。",
            "日记数百言，勇气摩星斗。",
            "既长游乡校，稍稍别妍丑。",
            "父曰尔勉哉，学问贵悠久。",
            "悚然铭诸内，庶几造渊薮。",
            "奈何天降割，累累若孤狗。",
            "三年抱忧患，忍复言进取。",
            "洪惟太上皇，下诏罗琼玖。",
            "提笔入贡士，肝肺始一呕。",
            "时年二十四，一得殆天偶。",
            "自兹青衫缚，连年事奔走。",
            "得官涪江上，距家才百九。",
            "一年一归安，亲族相聚首。",
            "留连辄数月，官长怒诃吼。",
            "三书下下考，荐者一邱叟。",
            "浩然赋归欤，忽复失箕箒。",
            "独身当门阑，内外事纷纠。",
            "母曰毋自弃，一出庸可咎。",
            "迺趋光范门，所志在升斗。",
            "是时京宰相，来者无不受。",
            "殷勤献三策，风化略开剖。",
            "明日益昌学，有旨除度某。",
            "于焉具菽水，聊以慰其母。",
            "维南有真儒，奋起光前后。",
            "六月冒隆暑，愿闻道枢纽。",
            "一见晋其门，妙语得亲手。",
            "归来欢有余，俯仰对穹厚。",
            "益昌异风土，日夕涨尘垢。",
            "母也乐其乐，雅欲安户牖。",
            "版舆不可致，徒使我心愀。",
            "时时遣家僮，历历问安否。",
            "具言唐益昌，盛德世希有。",
            "爱我如骨肉，诲我如师友。",
            "要我以名节，期我以不朽。",
            "母曰尔得此，敬哉不可苟。",
            "努力勤王事，毋为利禄诱。",
            "傥有分寸补，何必侍左右。",
            "因循不敢归，春风再花柳。",
            "正也鲜兄弟，子职宁不负。",
            "奉檄得初心，一舸春江浏。",
            "区区敢有请，兵厨乞尊酒。",
            "我欲径持归，升堂荐眉寿。"
        ],
        "title": "奉别唐寺丞丈一首",
        "id": "9c5ec62d-97b5-4e6a-8086-7cef5714b331"
    },
    {
        "author": "度正",
        "paragraphs": [
            "夜雨不肯晓，拥衾独长叹。",
            "借问叹何为，嘿嘿终无言。",
            "回风起相薄，万物无欢颜。",
            "我心如古人，作诗歌岁寒。"
        ],
        "title": "校书西衙枕上呈刘原朝",
        "id": "a0dbf33c-3850-4895-a589-ed33e6b91557"
    },
    {
        "author": "度正",
        "paragraphs": [
            "君家谪仙人，豪侠好骂讥。",
            "脱靴辱权幸，捧砚夸宠妃。",
            "风月三千首，百卉弄春晖。",
            "恭惟紫微公，执笔赞万几。",
            "大行或差舛，考验在璿玑。",
            "同时三君子，日月争光辉。",
            "我生百年后，览之神奋飞。",
            "粤从志学来，斯文力发挥。",
            "瓦劄带尘壤，羊毛拂烟霏。",
            "言词虽不工，往往造精微。",
            "邂逅逢名世，如何尚布衣。",
            "为我特倾倒，我心亦依依。",
            "从今愿卜隣，穷空不思归。",
            "厚意敢虚辱，三尺横金徽。"
        ],
        "title": "昨蒙谓卿机宜学士佳章宠寄谨依元韵酬谢乞幸笑览",
        "id": "6888a722-a714-4ec3-868c-5fd698f5b208"
    },
    {
        "author": "度正",
        "paragraphs": [
            "茫茫天地间，万象森纷罗。",
            "迺眷蜀三川，神气尤雄豪。",
            "一川发于岷，一川分于洮。",
            "一川启母来，其名为江沱。",
            "洮江得三陈，经纶参夔皋。",
            "协心裨兴运，庙社遗勋劳。",
            "岷江得两苏，议论丘与轲。",
            "只今元祐碑，辉华万丈高。",
            "沱江当其中，弥漫而委佗。",
            "中兴得五杨，其三真英髦。",
            "绵州号魁磊，射策登巍科。",
            "嘉谟洊入告，旋进旋蹉跎。",
            "南部最逸才，气欲星斗摩。",
            "遗墨数千言，往往皆离骚。",
            "惜哉天下士，中道迷山阿。",
            "三丈宽宇量，中立而不它。",
            "事业照锦屏，文章烂岷峨。",
            "缩手不近前，三年淹礼曹。",
            "翻然念乡舍，屡乞分旌旄。",
            "天子勉从之，出镇姑养疴。",
            "荆南古都会，十万雄干戈。",
            "闭阁阅诗书，人物如春和。",
            "襄阳控敌冲，铁骑连两河。",
            "抚之以仁义，敌人不敢过。",
            "如闻九天上，屡欲书归禾。",
            "生人政云霓，如何久婆娑。",
            "一嘿了万事，明哲中自韬。",
            "造次颠沛间，超然完所操。",
            "缙绅岂不愿，广厦陪赓歌。",
            "吹嘘元气回，汇征如拔茅。",
            "正生沱江滨，饮啄同一波。",
            "辛勤事学问，如琢磨切磋。",
            "大不遗泰山，小不遗秋毫。",
            "古今靡不该，上下靡不包。",
            "动静极根源，万物无所逃。",
            "中心如金石，困折亦已多。",
            "常忧辱此江，而为江神呵。",
            "行李弥域中，皇皇莫一遭。",
            "扁舟复东来，欲见空神交。",
            "引领写胸臆，清风送洪涛。"
        ],
        "tags": [
            "泰山"
        ],
        "title": "寄襄阳杨侍郎三丈",
        "id": "acfcd0ae-f8e3-48d4-b32d-c6eb8c5ba96f"
    },
    {
        "author": "度正",
        "paragraphs": [
            "苍苍闽山高，悠悠闽水清。",
            "厥初萃瑰琦，而世生豪英。",
            "恭惟皇庆历，当天开文明。",
            "风云千载会，罗列皆名卿。",
            "当时郇国公，致身为阿衡。",
            "勋德著庙社，云仍烂瑶琼。",
            "迨兹中兴来，接武扶炎精。",
            "先烈益以震，煌煌照天京。",
            "蓝田得佳种，历世勤锄耕。",
            "荏苒岁月久，斗杓符南撑。",
            "得此希代宝，异奏如䪫韺。",
            "堂堂粹德容，度量何恢宏。",
            "俾之典风宪，官邪当震惊。",
            "俾之职献纳，国论当丕平。",
            "俾之领枢柄，边疆当不兵。",
            "俾之坐庙堂，帝业当盈成。",
            "翻怀千里绶，尺泽扬修名。",
            "皇慈有远听，褒章畀一旌。",
            "驱车振末俗，雅意先文盟。",
            "贱子偶在泮，锡朋赋莪菁。",
            "佳节庆亲逢，黄流酌金觥。",
            "愿公接皋夔，愿公齐乔彭。",
            "百年起世德，一旦收家声。",
            "从容趋玉陛，怀哉一儒生。"
        ],
        "title": "寿章漕",
        "id": "41cdc577-b46c-46d5-b0f7-8f1ccf907c30"
    },
    {
        "author": "度正",
        "paragraphs": [
            "齐王非爱牛，厉人非爱子。",
            "秉彜未殄灭，生意不可已。",
            "傥能克其端，万物均一体。",
            "胡为隔形骸，强自分彼此。",
            "达人有大观，俯仰尽天理。",
            "从渠美与恶，不与我愠喜。",
            "敬问何以然，请先事克己。"
        ],
        "title": "赋张袁州隠斋三首  其一",
        "id": "e34172d1-e326-4c02-b082-d71eb93b786b"
    },
    {
        "author": "度正",
        "paragraphs": [
            "少时见敲搒，濈濈背欲汗。",
            "及壮事州县，稍稍觉不惮。",
            "由来祇一心，今昔非异见。",
            "君子远庖厨，夫岂恶刍豢。",
            "长恐恶念熟，此道出无间。",
            "是隠乃在我，扁榜安用办。",
            "君侯退归来，此意却无限。"
        ],
        "title": "赋张袁州隠斋三首  其二",
        "id": "0dad6e7e-12b3-4245-a852-2b1f596f13a8"
    },
    {
        "author": "度正",
        "paragraphs": [
            "杀麑无戚容，活蚁有德色。",
            "不如未见蚁，生道犹不息。",
            "心如隔窗月，光不见微隙。",
            "不患无发时，却患发无益。",
            "一矜障万善，千悔无一得。",
            "要加持养功，跬步见天则。",
            "宇宙渺无穷，此道足充塞。"
        ],
        "title": "赋张袁州隠斋三首  其三",
        "id": "75438cb6-41e0-47c2-a7b6-4f268b43bb5c"
    },
    {
        "author": "度正",
        "paragraphs": [
            "放步超阛阓，濯缨俯漪涟。",
            "清风来徐徐，玉宇明娟娟。",
            "平畴卷黄云，远浦凝寒烟。",
            "横空六六峰，一一来当筵。",
            "秋光助颜色，相对如高贤。",
            "三峩眇遐思，彷彿窥其颠。",
            "悠悠城南道，鬰鬰惠陵阡。",
            "怀哉千载人，乔木今参天。",
            "回头子云宅，池塘亦依然。",
            "奈何傍人门，不几丧我玄。",
            "沿河西复西，草草屋数椽。",
            "唐儒杜先生，向来此周旋。",
            "食我西山英，饮我西涧泉。",
            "吐出五色丝，无愧三百篇。",
            "遂令浣溪上，草木皆光鲜。",
            "我欲于其间，结茅近英躔。",
            "尚论古之人，永谢区中缘。",
            "鹪鹩翔蓬蒿，庶几避鹰鹯。",
            "但欲一区宅，不用二顷田。",
            "念昔怀此心，只今已十年。",
            "平生百事拙，为计亦可怜。",
            "家有万卷书，而囊无一钱。",
            "登临每怅望，兴味徒拳拳。",
            "珍重金石交，议论相磨研。",
            "求寻鸥鹭盟，摆脱簿书缠。",
            "风月为鼓吹，溪声为管絃。",
            "茗饮间醴醪，藜羹杂豆笾。",
            "谈谐各自适，洒落真神仙。",
            "哦诗纪胜游，他年草堂编。"
        ],
        "title": "八月中澣同官会于尘外亭分韵得烟字",
        "id": "36db438a-d5e0-479f-a783-15d3bae7c36a"
    },
    {
        "author": "度正",
        "paragraphs": [
            "肩舆访药市，散步困两膝。",
            "行行初及门，品第已不一。",
            "细阅廊宇下，纷然莫穷诘。",
            "席地堆雄附，连盘伫参术。",
            "云乳色晶荧，沈檀气芬苾。",
            "溪毛极草莽，水族包虫蛭。",
            "贵者如丹砂，贱者如干漆。",
            "苦者如胆矾，甘者如石蜜。",
            "陈者如酺醢，新者如枣栗。",
            "来为中国用，往往四夷出。",
            "海贾冒风涛，蛮商经崒嵂。",
            "厚利诱其前，颠沛不遑恤。",
            "小亦挟千镮，多至金百镒。",
            "开张自寅卯，收拾过酉戌。",
            "富豪盛僮奴，羸老携儿姪。",
            "车马浩骈填，坌然皆迸溢。",
            "晚饮各酩酊，归装满箱帙。",
            "人生天地间，禀赋阴阳质。",
            "寒温傥乖误，未免生众疾。",
            "至人穷物性，扶世方开术。",
            "春冬别根苗，南北辨枳橘。",
            "形色与气味，审订皆具述。",
            "庸夫肆胸腑，妄以甲代乙。",
            "聩聩莫知诫，十疗宜十失。",
            "念我奉慈亲，春秋垂八秩。",
            "仰事则欣欣，退处常栗栗。",
            "尝闻仁者寿，又闻惠迪吉。",
            "版舆来三年，清健如一日。",
            "平生读医书，殆未通六七。",
            "甘草真国老，盐梅乃良弼。",
            "储蓄以待用，选抡贵纤悉。",
            "譬如天未雨，先已营居室。",
            "所以身强健，有若天阴隲。",
            "正惟养生外，万宝无所昵。",
            "往年忆曾游，初亦无固必。",
            "忽得九老图，如得清庙瑟。",
            "仪冠甚英伟，真是旧名笔。",
            "右太师潞公，左司马君实。",
            "弹棋以为戏，一局良未毕。",
            "君实思沈吟，心志何专一。",
            "潞公随所应，气貌加闲逸。",
            "诸公各注视，袖手观弹击。",
            "焚香与之对，想像见真率。",
            "携持恐失堕，固已藏之密。",
            "重来何所见，追叹空唧唧。",
            "他年玉局仙，希踪老蓬荜。"
        ],
        "title": "步自玉局会饮于判院涂丈廨舍正得日字",
        "id": "671dfd07-d68e-4450-93b0-5392c33c47eb"
    },
    {
        "author": "度正",
        "paragraphs": [
            "早笋自香美，欲食不得尝。",
            "晚笋已恶臭，顿顿充庖浆。",
            "蔬食苦不继，且复几其良。",
            "陋巷有佳人，箪瓢不充肠。",
            "其人久已死，至今有耿光。",
            "所以天下士，贫者惟其常。",
            "得失固了然，是非何较量。",
            "大烹幸列鼎，嗟尔其勉强。"
        ],
        "title": "食笋",
        "id": "a1d5a165-931f-4751-918e-6c4b68237ddc"
    },
    {
        "author": "度正",
        "paragraphs": [
            "笼中畜一鸡，饮啄颇云足。",
            "其鸡浑不顾，引颈欲逃出。",
            "旁鸡大爱之，贪食笼中食。",
            "回旋欲归笼，不省笼拘束。"
        ],
        "title": "笼鸡",
        "id": "bb38efa4-9939-42a4-a5c0-9d4861711ec7"
    },
    {
        "author": "度正",
        "paragraphs": [
            "夫君隆隆如长车，方途万里无尘沙。",
            "天公生材要有用，安得嘿嘿吟窗纱。",
            "辛勤学问求大指，求不在他心而已。",
            "解将岁月作工夫，定使枯株发春媚。",
            "我家传家诗与书，家徒四壁一钱无。",
            "年来行李环天下，直从南海薰香炉。",
            "先生曰来子可语，以手手地传心图。",
            "归来日日锄其恶，陶然一室皆真乐。",
            "他年努力回羲皇，更把天心验圭角。"
        ],
        "title": "贯之学士宠示佳作欻然有丘壑之思因反其意以招之亦朋友相勉之义伏幸采瞩",
        "id": "e7fe41ea-a802-4401-ac7c-5bdb72d67fe9"
    },
    {
        "author": "度正",
        "paragraphs": [
            "仲春戊申日之夕，牛羊下来犹未毕。",
            "回风烈烈涨黄壤，阴云冲冲蒙白日。",
            "腾光初觉火烧空，打屋乍疑天陨石。",
            "出门愁见荒山径，高卧徒惊堕四壁。",
            "尝闻正直天所祐，又闻豪横天所疾。",
            "盲风怪雨岂徒然，颠倒横纵未遑卹。",
            "老农惨怛心欲死，羣蛙号呼兴自逸。",
            "那知杀菽困黔首，但指嘉禾歌赤舄。",
            "何人漫读周官书，更笑深山间小艗。"
        ],
        "title": "今春大震电雨雹南峰无之黄梦得诗来有天意因以旌遗逸之句正恐其轻忽灾异失圣人迅雷风烈必变之意用其韵以解之",
        "id": "268c7757-c4b3-456e-a2c8-5a5d4b05f3a1"
    },
    {
        "author": "度正",
        "paragraphs": [
            "马鸣溪上想英概，牛口庄头访故庐。",
            "登场罗列万石廪，插架纵横千卷书。",
            "有怀西山古凤鸟，更看北壑今鲲鱼。",
            "江水江花两无尽，后之来者应何如。"
        ],
        "title": "廖良誉棹小舟载酒追别至故县而还",
        "id": "22b0c061-4240-43f2-981a-02e660f57be6"
    },
    {
        "author": "度正",
        "paragraphs": [
            "皇帝龙飞庆元元，尽收耆旧为羽翰。",
            "谁生党论中譁諠，一旦剪落堪悲酸。",
            "谓曲为直忠为奸，谓麟为虎鸱为鸾。",
            "朱刘章陈坐讥弹，彭吕继之何摧残。",
            "自从阿衡扃九原，至今草木犹衔冤。",
            "余波滔天如惊湍，一落其中无全安。",
            "五年天子御金銮，恭己南面朝衣冠。",
            "有一新进当谏垣，前言刘某入祠官，乞加窜逐风朝端。",
            "天子曰噫子甘盘，须发雪白心甚丹。",
            "徙居房陵圣恩宽，公心怡然无怨颜。",
            "秋风萧萧零露漙，浮云散开雨脚干。",
            "公今度栈车北辕，有客越境追征鞍。",
            "天之降材良独难，达则致君穷立言。",
            "曩时夫子投杏坛，删诗定书传渊骞。",
            "春秋一字诛黄泉，万世贼乱心胆寒。",
            "子舆赋归辞惠宣，仁义七篇皆肺肝。",
            "伏羲六画义深玄，文王明之当忧患。",
            "降周迄孔世莫传，东溪先生抽关键。",
            "发挥绝学穷根源，惜哉遗藁今未完。",
            "先生乱思真奇观，庶几后生窥成编。",
            "君王旧学非终捐，愿言珍重勤加餐。"
        ],
        "title": "送后溪先生龙门赋别",
        "id": "09672b7c-fab8-414b-88fb-3114151a9908"
    },
    {
        "author": "度正",
        "paragraphs": [
            "皇家科目周家同，三岁大比罗英雄。",
            "六龙渡江念幽远，赐之贡额令选充。",
            "载戢干戈讲经艺，诗书比屋陶儒风。",
            "堂堂卫公千人杰，振鬣长鸣万马空。",
            "一时诸老皆敛避，束带廊庙熙羣工。",
            "地灵育秀殊未已，有伟男子如卫公。",
            "龙门逸步已突兀，凤穴神彩尤昭融。",
            "襟怀洒落志慷慨，风格俊爽材疏通。",
            "源泉混混回倒海，力量恢恢扶颓嵩。",
            "几年名震动旒冕，一日诏下来旌弓。",
            "天之降材要有用，士之用世良无穷。",
            "萧曹事业皆土苴，尧舜规摹宜磨礲。",
            "支持大厦要梁栋，努力自爱毋匆匆。"
        ],
        "title": "送张义立制干赴阙探韵得东字",
        "id": "b40f670b-f90d-404f-ac23-c40b3092b9c0"
    },
    {
        "author": "度正",
        "paragraphs": [
            "妙年璧水充丰储，一日变化拖长裾。",
            "五色神彩丹凤好，一襟和气春风如。",
            "东薄扶桑畧牛斗，西游陆海环坤舆。",
            "诏书奕奕九天下，云程冥冥一步初。",
            "吾君选士作舟楫，岂特文馆仇诗书。",
            "曩时党论既喧哄，往往儒学遭驱除。",
            "鄙哉小夫自贻戚，因循封植成痈疽。",
            "祖宗在天实启祐，忽然溃决今无余。",
            "虽然四体已清泰，无奈元气犹空虚。",
            "调和脉络勿草草，整顿罅漏当徐徐。",
            "咨询刍荛下谤木，收召耈老来安车。",
            "堂堂国势傥前定，蠢蠢强敌谁侮予。",
            "明时得意好展尽，书生长虑元非疎。",
            "毋为袖手事缄嘿，愿以正论开宸居。",
            "岂惟民亩望芘頼，亦有草泽思吹嘘。",
            "江头送客重感慨，勉之行矣毋踌躇。"
        ],
        "title": "送唐宗道制干赴阙探韵得书字",
        "id": "07bfca4a-0e9d-440a-9083-9b862d999052"
    },
    {
        "author": "度正",
        "paragraphs": [
            "皇帝龙飞十四载，拱手垂衣功不宰。",
            "谁生厉阶起甲胄，天下岌岌几于殆。",
            "赫然烹阿封即墨，神机独断定四海。",
            "内酬勋庸清列位，外召诸老仍博采。",
            "自古圣人闻至治，不贵无过贵能改。",
            "三池先生已先入，谏阁经帏行遂拜。",
            "遂宁先生又继起，老手便当调鼎鼐。",
            "冬官侍郎何迟迟，几日涪江下寒濑。",
            "恭闻促诏已屡下，云汉昭回九天外。",
            "吾君寤寐在良弼，其意岂不望启乃。",
            "往年袖手固其理，今日缄口庸何待。",
            "祖宗至仁育疎戚，常使无权免骄泰。",
            "宣仁圣烈重贬损，功参尧舜光万代。",
            "当时若不甚快意，其奈无忧近葅醢。",
            "前乎六一论尧佐，后日了翁陈二蔡。",
            "一从一违事已判，得失了然为世戒。",
            "况今政事归中书，国体堂堂方正大。",
            "春宫仁孝且英睿，多士盈庭复蔼蔼。",
            "先生而言言易入，及其事至恐不逮。",
            "姑置区区论商鉴，覆辙不远那容再。",
            "行看正道动前席，盛时难逢愿自爱。"
        ],
        "title": "送李君亮安抚赴阙",
        "id": "b616bc3e-2ad9-4a82-a47e-526fbd6a9881"
    },
    {
        "author": "度正",
        "paragraphs": [
            "三王垂世何煌煌，诗书所称周尤长。",
            "虽云积累日源远，其实本支由宗彊。",
            "内环旦奭扶九陆，外列毛原镇四方。",
            "宣王中兴恢大业，复有虎臣如鹰扬。",
            "卜年过历前未有，邈哉夏商矧汉唐。",
            "皇家揖逊古舜禹，建宗作屏周成康。",
            "巍乎神庙有遗训，作而新之进厥良。",
            "振振信厚皆麟趾，翽翽羽仪多凤凰。",
            "扶持天日岂易事，往岁一段尤辉光。",
            "无何谗口乱白黑，至欲疎远空藩墙。",
            "天相宗社迄感悟，重惟孤立当惩创。",
            "有伟丈夫在远外，是尝拒贼贼莫伤。",
            "渊洪胸次自磊磊，慷慨颜貌真堂堂。",
            "吾君想象日已久，急下诏书来取将。",
            "旁招俊乂第一义，理乱之机戒履霜。",
            "名世之卿夫岂少，贵戚之卿人所望。",
            "有怀器业得施用，感激为赋维城章。"
        ],
        "title": "送茶使赵伯川赴阙",
        "id": "d22a4866-e1cc-4190-9e5d-326a167f52eb"
    },
    {
        "author": "度正",
        "paragraphs": [
            "君不见君家涪翁居戎州，只为山月来登楼。",
            "又不见君家绣衣老使君，传家文物如卿云。",
            "两仙仙去今百载，云冠霞佩俨如在。",
            "数行妙墨留壁间，九顶三峩屹相对。",
            "竹坡先生驻归步，来拜翁祠还少伫。",
            "水光山色为改容，收拾奇观入新著。",
            "世间好景苦留人，无奈催归作霖雨。",
            "山谷先生心好客，为爱横空雪山白。",
            "慇懃载酒清音亭，一抹云间真绝色。",
            "鸿飞天际去冥冥，风入松间听琴瑟。",
            "浮云聚散两茫茫，大川东注何终极。",
            "兹游应不减风雩，清和正值春三月。"
        ],
        "title": "和黄侍郎韵",
        "id": "a3873593-ea75-4afd-9323-79214ed7f06f"
    },
    {
        "author": "度正",
        "paragraphs": [
            "洙泗之根枯无芽，千五百年复生花。",
            "章通句解到圣处，格高调古意易差。",
            "南岳一登光万丈，下照百物穷幽遐。",
            "天公欲振斯文绪，卓尔大雅生长沙。",
            "淡如清庙有遗味，粹如白璧无纤瑕。",
            "周旋礼乐今冠冕，弹压妖怪古镆铘。",
            "翺翔祕馆育仪羽，岌嶪殿中峩触邪。",
            "忽惊云雾蔽日月，一落湖海潜烟霞。",
            "浮言既空望逾远，欻起仍乘使者车。",
            "急祗临遣护襄汉，旋奉温诏来三巴。",
            "春风所及自和气，坐令四境还桑麻。",
            "五月渡泸臣敢惮，昼日三接恩意加。",
            "皇心念尔蜀父老，因以与尔毋咨嗟。",
            "但见田亩兴孝悌，已无稂莠劳梳爬。",
            "洋洋韶頀出正始，一洗下俚之淫哇。",
            "夤缘末学被罗致，得以文艺陪绛纱。",
            "作兴诗书盛乐育，谓之文翁宁非耶。",
            "蜀人德公盛于卫，思厚报之吟木瓜。",
            "二阳寖长今初度，门无杂宾宾则嘉。",
            "欲酌北斗荐眉寿，听我祝辞人无譁。",
            "先生直上作舟楫，领袖夔契承勋华。",
            "心回元化位天地，手挈魁柄扶邦家。",
            "工师作室贵兼用，施置宁遗负与叉。",
            "自怜愚鲁无所似，独于诗书涉津涯。",
            "有如使之执经侍，或能诵说圣人污。",
            "古来好善优天下，珍重先生借齿牙。"
        ],
        "tags": [
            "衡山"
        ],
        "title": "寿制置吴侍郎",
        "id": "e7d5baa6-a3c2-4276-81f5-2dd4b6f2d49c"
    },
    {
        "author": "度正",
        "paragraphs": [
            "玉井之泉其源深，渊涵停蓄包千寻。",
            "风行于上渺河汉，诸子浅陋其蹄涔。",
            "茫无畔岸容鼍鼈，富有磊落潜球琳。",
            "大原自出号学海，余波散及蕃儒林。",
            "有如霁月当空照，罗列万象中森森。",
            "恭惟王明可用汲，一勺沃我思贤心。",
            "推之四海泽焦槁，元戎十乘来骎骎。",
            "铜梁玉垒日澄浄，夜气晨光焕井参。",
            "区区贱子愚且鲁，非曰能之学鼓琴。",
            "慇懃三弄众掩耳，莞然一笑遭知音。",
            "推琴而作喜欲舞，慨我得此踰兼金。",
            "上方穆穆回元化，舍尔其谁扶当今。",
            "传闻丹诏九霄下，衮舄未至虚宸襟。",
            "请书国纪开皇极，雍容调燮阳与阴。",
            "愿公自爱毋久外，天下苍生思作霖。"
        ],
        "title": "寿黄侍郎",
        "id": "39b81ae3-0b4d-4ce1-9dc6-984a34767aed"
    },
    {
        "author": "度正",
        "paragraphs": [
            "维时皇舆驻吴门，三光五岳之气元未分。",
            "钟而为木为杞梓，结而为玉为瑶琨。",
            "先生独得之，表里何粹温。",
            "渊然之学妙今古，浩然之气充干坤。",
            "探月窟，蹑天根，朝蟠木，夕昆仑。",
            "超轶绝尘有如此，余子瞠若谁追奔。",
            "纷纷何所知，骇叹空云云。",
            "君不见蔡家太师倡绍述，当时流毒并鸡豚。",
            "鲁国抱其学，屹如中岳尊。",
            "又不见秦家太师握和议，羣邪噏噏迷天伦。",
            "紫微于是时，横身扶正论。",
            "天公下监世忠义，畀以斯道昌其孙。",
            "胡不游东观，胡不游西昆。",
            "胡为尚婆娑，万里乘朱轓。",
            "依然不磷缁，炯炯超尘昏。",
            "昔尧登彭叟，历佐周与殷。",
            "后来磻溪翁，辛勤晚策勋。",
            "况兹才之难，典刑谅谁存。",
            "玉律回孟陬，瑞气如云屯。",
            "请赋嵩高篇，万口同一言。",
            "愿公上玉堂，愿公登金门。",
            "功成名遂归乡枌，贱子年年开金罇。"
        ],
        "title": "寿寺丞唐丈",
        "id": "4b046f4a-9df8-4250-bd97-c04569379edb"
    },
    {
        "author": "度正",
        "paragraphs": [
            "天家积庆如江河，千枝万叶鲁卫毛。",
            "声名赫赫照今古，骨相飘飘多俊髦。",
            "惟安懿王迈种德，当时庙社遗勋劳。",
            "本支百世端未艾，绵绵瓜瓞更崇高。",
            "只今中兴得旦奭，夹辅日月参夔皋。",
            "自余材德踵相望，磊落抱负皆英豪。",
            "或持皮帛登台省，或奉符竹分旌旄。",
            "金川丈人最后出，平生力学勤持操。",
            "高谈奥论不可到，一洒万字无停毫。",
            "聊将圭撮试当世，已被天语加崇褒。",
            "从此公道更开泰，未必奔走悬三刀。",
            "念昔南宫陪俊翮，偶附骥尾辞蓬蒿。",
            "因蒙顾盼被收录，得拜门下恩则叨。",
            "自怜薄命薄如叶，十年再尔吟离骚。",
            "世间情态已百转，每叹慈爱终坚牢。",
            "今逢佳节揆初度，欲荐眉寿酬甄陶。",
            "丈人丈人听我语，我语憔悴空啾嘈。",
            "白圭三复古亦少，缁衣改为今可遭。",
            "人言恺悌必富贵，恺悌富贵何由逃。",
            "不愿归来一尊酒，但愿努力登三鼇。",
            "我欲执鞭追壶中之日月，荐海上之蟠桃。"
        ],
        "title": "寿外舅富顺赵使君",
        "id": "915904b9-f14f-47b6-a968-1fce847dba8e"
    },
    {
        "author": "度正",
        "paragraphs": [
            "自昔天之生大贤，其间往往几千年。",
            "前日颜曾乃并世，后来孙乐还齐肩。",
            "参稽疏数未一概，废兴大抵关诸天。",
            "恭惟皇家受眷命，五星集奎光芒悬。",
            "复振斯文自洙泗，涣然遗响闻伊瀍。",
            "微言奥论揭日月，九州四海俱流传。",
            "浩斋先生本自得，闻风特起吾东川。",
            "当时造入自孟子，善养其气气浩然。",
            "配合道义期充足，至大而刚直以全。",
            "后来岂不有继者，要之闻道先生先。",
            "今夕何夕天气好，虞琴初奏南薰絃。",
            "正阳之月月几望，于时盖得干之干。",
            "宜其秀质温如玉，不磷不缁白且坚。",
            "吾君好学古未有，直上便可升经筵。",
            "力辟淫邪开正道，雍容尧舜陈王前。",
            "仰视苍苍岂无意，如此大器堪扶颠。",
            "诸生载酒来荐寿，山肴野蔌徒拳拳。",
            "跻彼公堂喜拜舞，正也请赋嵩高篇。"
        ],
        "title": "寿宪使大卿",
        "id": "2ff6450b-3119-44fb-a083-1e355c4bc515"
    },
    {
        "author": "度正",
        "paragraphs": [
            "南海之中三神山，高出天宇超人寰。",
            "上有神仙百万宅，琼栏瑶楯相回还。",
            "四方鳞鳞中杰观，不知谁氏当中间。",
            "或云黄帝之后已百世，云仍诜诜褒衣博带千官班。",
            "向来山泽癯，晦伏潜深湾。",
            "是家老仙伯，下顾目所瞷。",
            "中夜舞鸾凤，明朝排天关。",
            "自从放出一头地，长江大河声潺湲。",
            "东皇回跸鼓万象，和气袭人春初颁。",
            "云裾霞珮来何所，巍峩步趋貌则闲。",
            "生香馥郁浮四座，得未曾有天非悭。",
            "至人之子饫芳味，欲揭北斗高莫攀。",
            "丹霄争看来驿骑，衮衣直上承天颜。",
            "上论唐虞开稷契，下及草野兼庸孱。",
            "嗣德之继发余响，未必政尔诗书删。"
        ],
        "tags": [
            "长江"
        ],
        "title": "寿黄运使",
        "id": "d3cb78b9-4a0c-405e-97cd-14042797ddb0"
    },
    {
        "author": "度正",
        "paragraphs": [
            "叹息中兴后，斯文一发如。",
            "废兴天有命，用舍道何疎。",
            "太史遗风在，南翁绝学余。",
            "君王欲尧舜，安得赋归欤。"
        ],
        "title": "谒新汉州范文叔  其一",
        "id": "7e65e0f1-5ee6-4606-ad8f-03d412e58352"
    },
    {
        "author": "度正",
        "paragraphs": [
            "来纡广汉绂，却近子云居。",
            "风月谁同会，林泉乐有余。",
            "卑词老中允，分宅卜横渠。",
            "后来端有望，吾道竟何如。"
        ],
        "title": "谒新汉州范文叔  其二",
        "id": "fb9a4b35-2db3-42b8-a763-f7b501af3803"
    },
    {
        "author": "度正",
        "paragraphs": [
            "巴岳东峰下，舂陵别驾踪。",
            "陈编新德业，陋质古心胸。",
            "雅得千秋契，那知并世逢。",
            "乐哉开后觉，乞我一中庸。"
        ],
        "title": "谒新汉州范文叔  其三",
        "id": "fecae508-6338-4ec0-ae9a-ef2a4ac1f9e1"
    },
    {
        "author": "度正",
        "paragraphs": [
            "共席胜冠日，分头既壮年。",
            "许身要到圣，论德未能贤。",
            "岁月于何驻，工夫在力肩。",
            "有言堪记忆，随处是耕佃。"
        ],
        "title": "送别罗坚文  其一",
        "id": "77c9fbba-3c4c-4678-982a-d66da38af9a6"
    },
    {
        "author": "度正",
        "paragraphs": [
            "重违直谅友，失入斗筲羣。",
            "眇眇初晴日，濛濛欲暮云。",
            "已荒三径菊，无奈万家薰。",
            "莫厌山中恶，山中妙莫云。"
        ],
        "title": "送别罗坚文  其二",
        "id": "d5111aa5-6240-44d0-87c0-9e62ae94f4f4"
    },
    {
        "author": "度正",
        "paragraphs": [
            "人物雄三楚，师传自五峰。",
            "求仁居广大，学道到从容。",
            "世仰堂堂表，天知磊磊胸。",
            "斯文真不幸，海内失儒宗。"
        ],
        "title": "奉挽近故制置侍郎畏斋先生吴公  其一",
        "id": "c83e9dbc-8ed8-4797-b88a-9db90cac9d71"
    },
    {
        "author": "度正",
        "paragraphs": [
            "讣音来岳麓，天下想遗忠。",
            "金匮嘉言在，清朝雅望空。",
            "汉庭悲贾傅，蜀学祀文翁。",
            "没世名逾盛，方知此道公。"
        ],
        "title": "奉挽近故制置侍郎畏斋先生吴公  其二",
        "id": "76f04365-1c4e-4f8c-bbc7-977440cb65d0"
    },
    {
        "author": "度正",
        "paragraphs": [
            "当年王事急，盛夏叹驰驱。",
            "振铎宣皇化，登车礼硕儒。",
            "薛公推一范，张老得三苏。",
            "扰扰成何事，千年美意俱。"
        ],
        "title": "奉挽近故制置侍郎畏斋先生吴公  其三",
        "id": "91ff2d6b-63f8-471f-b8ac-c499a4910054"
    },
    {
        "author": "度正",
        "paragraphs": [
            "有开元祐相，世世出英才。",
            "坚正由天得，高明自学来。",
            "清忠通圣鉴，雅望应公台。",
            "渭上明星落，山山草木哀。"
        ],
        "title": "奉挽近故安抚侍郎龙学刘公  其一",
        "id": "dc37bd10-3e6e-4371-8186-dcff71b513a3"
    },
    {
        "author": "度正",
        "paragraphs": [
            "学术原三代，文章自两京。",
            "公朝推宿德，近世号名卿。",
            "楚俗思羊祜，陈人泣孔明。",
            "平生知己泪，今日为公倾。"
        ],
        "title": "奉挽近故安抚侍郎龙学刘公  其二",
        "id": "d9449669-b6e3-4aa3-8368-b21973de668a"
    },
    {
        "author": "度正",
        "paragraphs": [
            "簪绂源流远，诗书气味香。",
            "啼鶑翔涧谷，鸣凤瑞朝阳。",
            "壮志欣辰告，羸躯痛夕亡。",
            "万夫今失望，拟欲问苍苍。"
        ],
        "title": "挽刘大监思恭  其一",
        "id": "2bf7512c-b63a-482d-a2ff-bb3aea4c33f3"
    },
    {
        "author": "度正",
        "paragraphs": [
            "一门金玉友，仲也更高明。",
            "天粹仁几熟，心融义亦精。",
            "有怀殊未究，所论畧施行。",
            "握手悲无日，临风涕泗横。"
        ],
        "title": "挽刘大监思恭  其二",
        "id": "22683032-caa6-4928-b0c0-cf7525d41427"
    },
    {
        "author": "度正",
        "paragraphs": [
            "衣冠推甲族，诗礼自深长。",
            "雅意如诸谢，名章似晚唐。",
            "乱流浮小艇，绕屋种脩篁。",
            "胸次浑如许，行藏已两忘。"
        ],
        "title": "奉挽友三舅知县还山  其一",
        "id": "71311f24-2b70-4531-87c7-539f8fa0a7d7"
    },
    {
        "author": "度正",
        "paragraphs": [
            "晚来为令尹，此意亦云聊。",
            "举箑清风满，弹琴白日消。",
            "精神元未瘁，魂魄竟难招。",
            "回首梅溪路，伤心过画桥。"
        ],
        "title": "奉挽友三舅知县还山  其二",
        "id": "3764b356-e13f-4289-9538-f7c61ff89cbc"
    },
    {
        "author": "度正",
        "paragraphs": [
            "早年驰伟誉，晚岁奋奇才。",
            "奔走千官冗，经纶万虑开。",
            "忠谋扶日上，切谏挽天回。",
            "大厦方如许，云何柱石摧。"
        ],
        "title": "送挽监簿游子正诗  其一",
        "id": "a3332419-aded-46a7-b295-f15a27495504"
    },
    {
        "author": "度正",
        "paragraphs": [
            "捐躯陈大义，协力济多艰。",
            "贤相寻迁死，明公亦放还。",
            "俄闻奸党败，仅见圣恩颁。",
            "已矣埋黄壤，伤哉涕泪潸。"
        ],
        "title": "送挽监簿游子正诗  其二",
        "id": "e1047205-b35f-4a01-a3cc-0361d4d5724b"
    },
    {
        "author": "度正",
        "paragraphs": [
            "忆昔牝晨日，孤忠贯日星。",
            "川流平处静，山色本来青。",
            "浩浩何终极，嗟嗟尚典型。",
            "我思人不见，极目涕双零。"
        ],
        "title": "哀射洪陈隠居",
        "id": "06dfb50a-7ce5-48dc-9c60-13cb5ee64ac2"
    },
    {
        "author": "度正",
        "paragraphs": [
            "丰基根也厚，枝叶固其庞。",
            "地域云梦九，天街石笋双。",
            "圭璋沉下国，桃李烂他邦。",
            "寂寞涪江上，闻风意已降。"
        ],
        "title": "哀通泉李佥判",
        "id": "9baae158-cd1e-4665-91e8-2079f6481197"
    },
    {
        "author": "度正",
        "paragraphs": [
            "豫章惊早世，修节凛风林。",
            "松柏山中友，江湖物外心。",
            "茂陵多异赋，梁甫又悲吟。",
            "琢句藏深谷，他年尚德音。"
        ],
        "title": "哀金堂张通判",
        "id": "da19c53b-6890-4bab-b817-19767a0bde98"
    },
    {
        "author": "度正",
        "paragraphs": [
            "芬芳兰蕙畹，笾豆有司存。",
            "抱烛丹心苦，深居德性尊。",
            "庭前桑有附，户外竹生孙。",
            "遗范章章古，新诗诏后昆。"
        ],
        "title": "徐夫人挽章",
        "id": "72c876aa-6d20-4fdc-b5f9-e0b27e05a49d"
    },
    {
        "author": "度正",
        "paragraphs": [
            "佩服诗书训，周旋礼义中。",
            "春风三月永，淑气四时融。",
            "当户能安节，传家务教忠。",
            "真成滂也母，百世仰高风。"
        ],
        "title": "奉挽近故太夫人史氏二首  其一",
        "id": "74a085eb-3dcb-478d-b325-d94658771525"
    },
    {
        "author": "度正",
        "paragraphs": [
            "有子来为牧，孜孜奉母慈。",
            "涵濡千里润，雍睦一家推。",
            "寿考国人愿，循良圣主知。",
            "诏书催令伯，叹息想遗规。"
        ],
        "title": "奉挽近故太夫人史氏二首  其二",
        "id": "009e256c-a4c6-415d-86e1-07b339392cd2"
    },
    {
        "author": "度正",
        "paragraphs": [
            "族姓源江左，来归禹外家。",
            "懿文吟柳絮，淑质咏桃华。",
            "兰室双芽秀，萱堂只影斜。",
            "他年修郡志，遗范照三巴。"
        ],
        "title": "金堂涂恭甫奉其母夫人谢氏还山为赋挽诗一章以送之",
        "id": "86b9a79a-c5c0-4b51-a64d-1143013f38c2"
    },
    {
        "author": "度正",
        "paragraphs": [
            "宫漏传筹趋绛帻，御盘行炙出黄金。",
            "春余花气香宁重，雨足林光绿更深。",
            "通籍不须羞暮齿，好文何幸获初心。",
            "东风似借鱼龙便，一夜奔雷数振音。"
        ],
        "title": "殿中覆考进士",
        "id": "64817570-ea9b-46b8-85ff-f9a00111ecd2"
    },
    {
        "author": "度正",
        "paragraphs": [
            "奋迹山林志甚疎，滥当春棘品贤书。",
            "学开邹鲁人无异，文到卿云士有余。",
            "力战吝骄存广大，深培根本黜浮虚。",
            "此中几许经纶地，万里先看一步初。"
        ],
        "title": "燕漕司进士小诗奉勉",
        "id": "e20b123e-45d5-4eff-91bc-9a49b5ecd6f3"
    },
    {
        "author": "度正",
        "paragraphs": [
            "先正传家逮泗滨，一言一论本诸身。",
            "是间极力窥真际，物外何心逐像人。",
            "蹈履若迷天所赋，奔驰犹误实之宾。",
            "都将出处束高阁，明日从容傥细陈。"
        ],
        "title": "畅伯圭父子下第归乡携嗣由广文书并手佳章宠贶正旧读程门遗书知有潜道者列由求之间今见伯圭父子姓名不胜惊喜因问家世出处果潜道近族遂用其韵反其意出鄙语以谢庶几朋友相与切磋之义也",
        "id": "436557a8-a332-4095-a1f6-078027b748bf"
    },
    {
        "author": "度正",
        "paragraphs": [
            "伊人寤寐自求之，钻仰应无咫尺违。",
            "试看后来身愿学，便如当日自归依。",
            "及门定许偕行止，下笔何由谬是非。",
            "好把遗编还指示，也教都识大音希。"
        ],
        "title": "去年微之国史读易彻章梦谒晦翁相与从容话言今年读周官再用前韵录以垂教正谨依韵酬谢  其一",
        "id": "dea3f560-7dff-468c-a691-419071d5735e"
    },
    {
        "author": "度正",
        "paragraphs": [
            "礼经遗子略闻之，大法昭然世莫违。",
            "初学卑卑由礼立，终身恳恳欲仁依。",
            "芸苗自我持三勿，克己从头绝四非。",
            "往教旧盟如可践，警其懈惰久心希。"
        ],
        "title": "去年微之国史读易彻章梦谒晦翁相与从容话言今年读周官再用前韵录以垂教正谨依韵酬谢  其二",
        "id": "1f7af932-eee6-4834-a2d3-991ae111150d"
    },
    {
        "author": "度正",
        "paragraphs": [
            "千古羲皇一片心，何人此地口微吟。",
            "凿开未济言无几，说破先几义极深。",
            "此事旧传师友记，斯文今见火珠林。",
            "成都自昔多真隠，著眼稠人更访寻。"
        ],
        "title": "临川吴子达以揲蓍游成都访余寺中见堂上晦翁像作而曰向亦尝得见之且见问蜀之易学子云以来代有其人近世何如某叹其用意精切拳拳如此因为出数语以勉之",
        "id": "c3d935d4-ca3b-453b-a06e-c8fc0f6f3a51"
    },
    {
        "author": "度正",
        "paragraphs": [
            "顷年应聘漫谈经，喜向寒窗访聚萤。",
            "抚字昨惭书下下，佩衿今羨领青青。",
            "傥来富贵皆尘土，无尽诗书自日星。",
            "珍重圣贤垂轨范，不尤臧氏不尤邢。"
        ],
        "title": "南平教授勾子甲见访于益昌自言正在华阳时渠方待试石室屡过县斋勾重庆人将至苍溪又访舟中且以佳篇为赠次韵谢之二首  其一",
        "id": "3e74c8c1-b7b3-4108-a6a4-7aecf593ea4b"
    },
    {
        "author": "度正",
        "paragraphs": [
            "汉威西被浃炖煌，已觉边尘不复扬。",
            "一别可堪论世事，异乡聊共举空觞。",
            "只愁山月嫌清淡，不怕江梅笑醉狂。",
            "惯涉风波神不动，流行坎止未须荒。"
        ],
        "title": "南平教授勾子甲见访于益昌自言正在华阳时渠方待试石室屡过县斋勾重庆人将至苍溪又访舟中且以佳篇为赠次韵谢之二首  其二",
        "id": "03703148-dc87-4984-b12d-4a4d4a677dcd"
    },
    {
        "author": "度正",
        "paragraphs": [
            "如何袖手伏山巖，顷刻犹能草百函。",
            "胸次宏规标众正，笔端劲气磔羣谗。",
            "行看云汉翻鸿羽，更喜秋风送马衔。",
            "南国诸公共推毂，从今不复厌卑凡。"
        ],
        "title": "临邛计次魏自言六世祖破荒先生晚居景陵因葬焉后世子孙岁时不能拜扫日负樵牧不禁之忧慨然欲往携其所藏遗书一卷求书纸尾且云是行并之武昌省运使表兄迤逦观光上国用正巖字韵赋诗一章以言志正亦用巖字韵为赋三章以勉之云  其一",
        "id": "d18db383-f8ca-4719-8dbb-568e7b14dc86"
    },
    {
        "author": "度正",
        "paragraphs": [
            "涵养工夫自野巖，淹该万卷一空函。",
            "何须识者方能识，自是谗人不敢谗。",
            "骐骥栖栖垂皂枥，驽骀扰扰被金衔。",
            "不妨希价咸阳市，未必人人眼目凡。"
        ],
        "title": "临邛计次魏自言六世祖破荒先生晚居景陵因葬焉后世子孙岁时不能拜扫日负樵牧不禁之忧慨然欲往携其所藏遗书一卷求书纸尾且云是行并之武昌省运使表兄迤逦观光上国用正巖字韵赋诗一章以言志正亦用巖字韵为赋三章以勉之云  其二",
        "id": "f68a0cf2-f3d9-44f5-8ffe-83c262bab7ae"
    },
    {
        "author": "度正",
        "paragraphs": [
            "不及抠衣拜紫巖，尚能什袭宝书函。",
            "扫除荆棘扶初日，投畀烟岚困老谗。",
            "四海时无伸国论，百年人自仰台衔。",
            "南轩衣钵今何似，见说诸孙也不凡。"
        ],
        "title": "临邛计次魏自言六世祖破荒先生晚居景陵因葬焉后世子孙岁时不能拜扫日负樵牧不禁之忧慨然欲往携其所藏遗书一卷求书纸尾且云是行并之武昌省运使表兄迤逦观光上国用正巖字韵赋诗一章以言志正亦用巖字韵为赋三章以勉之云  其三",
        "id": "d159e31c-f2b7-41f5-95a1-3d0ce7d323c0"
    },
    {
        "author": "度正",
        "paragraphs": [
            "浩荡江南春更和，几回风月又婆娑。",
            "夔门外户千钧重，滟滪中流一节高。",
            "蜀国移花今日事，上林种柳旧年窠。",
            "残膏余馥知何恨，徙倚江皋揖晋波。"
        ],
        "title": "奉谒夔州何异侍郎",
        "id": "d3d83585-be55-42a1-a4ba-d5c7cd396735"
    },
    {
        "author": "度正",
        "paragraphs": [
            "中兴诏下九重天，分建科场贡蜀贤。",
            "急就佛宫嫌北面，载开儒馆堕西偏。",
            "得人自昔英才盛，择地于今气象全。",
            "多士深思公雅意，要收鸿硕副详延。"
        ],
        "title": "制置侍郎阁学台座俯从乡论营求胜地改建贡闱严严翼翼实称朝廷所以宾兴贤能之意父老观者莫不称叹今工已告成命客饮之正获与焉谨赋诗三章以纪盛事词鄙意拙亦各言志傥蒙采察曷胜荣幸  其一",
        "id": "72711da4-374f-4688-9f48-8c073cf010ed"
    },
    {
        "author": "度正",
        "paragraphs": [
            "殿角西头辟礼闱，峥嵘栋宇更巍巍。",
            "碧鸡金马连环绕，云顶峩眉耸翠围。",
            "陈范苏张应并驾，龙章谯郭亦横飞。",
            "东都行复充乡赋，却望秦关入帝畿。"
        ],
        "title": "制置侍郎阁学台座俯从乡论营求胜地改建贡闱严严翼翼实称朝廷所以宾兴贤能之意父老观者莫不称叹今工已告成命客饮之正获与焉谨赋诗三章以纪盛事词鄙意拙亦各言志傥蒙采察曷胜荣幸  其二",
        "id": "bdcb66b4-7bb9-40c6-a05b-9edfc771d011"
    },
    {
        "author": "度正",
        "paragraphs": [
            "皇家科目钓英豪，手大方能得巨鼇。",
            "考论勋庸推虎榜，讲求师友自鸾刀。",
            "泉翁竟被盲夫弃，云叟空劳圣主褒。",
            "细看当年权造化，欧公眼目独清高。"
        ],
        "title": "制置侍郎阁学台座俯从乡论营求胜地改建贡闱严严翼翼实称朝廷所以宾兴贤能之意父老观者莫不称叹今工已告成命客饮之正获与焉谨赋诗三章以纪盛事词鄙意拙亦各言志傥蒙采察曷胜荣幸  其三",
        "id": "2f1b7bc8-3bda-4519-8484-b4e4dc7c5ffe"
    },
    {
        "author": "度正",
        "paragraphs": [
            "龙虎西头象更雄，巍然坐觉马羣空。",
            "三千威已行方外，百万兵元贮腹中。",
            "蜀国欢声连上国，秋风和气似春风。",
            "只今欲荐斯文寿，大雅篇中愿赋崧。"
        ],
        "title": "上制置侍郎  其一",
        "id": "ed560d07-d00c-4472-a4c6-c781b0032b0d"
    },
    {
        "author": "度正",
        "paragraphs": [
            "堂堂汉使到天涯，覆芘西南亿万家。",
            "礼乐化行真有道，强梁气慑自无譁。",
            "坐观狼狈奔牛角，敢复猖狂犯虎牙。",
            "措置得宜归妙算，更歌丰乐庆中华。"
        ],
        "title": "上制置侍郎  其二",
        "id": "3ae200e7-7093-4aa2-8371-bf2e9221d54b"
    },
    {
        "author": "度正",
        "paragraphs": [
            "武侯落落旧规摹，千载谁能发壮图。",
            "抚定南方无后顾，感通北面自前孚。",
            "但于号令教心服，自是欢忻听指呼。",
            "羣策不遗光竹帛，方知儒术本非迂。"
        ],
        "title": "上制置侍郎  其三",
        "id": "2b5488a8-5e87-4df5-bd36-ba76ebe55115"
    },
    {
        "author": "度正",
        "paragraphs": [
            "坐对江山古与稽，熏炉一线入云霓。",
            "闻思草木忧春雨，轸念桑麻病夏畦。",
            "有美荇蓠泥不滓，无言桃李下成蹊。",
            "青天莹彻明如鉴，下照毫厘自不迷。"
        ],
        "title": "上李大参  其一",
        "id": "4ed29357-2444-4be1-9482-f0813fca5342"
    },
    {
        "author": "度正",
        "paragraphs": [
            "云间龙鹤隠峰峦，袖手何妨此考槃。",
            "秋老未须愁菊悴，春回宁复讶梅酸。",
            "风吹鴈字成簪盍，雪压鸥盟阅岁寒。",
            "万卷皇坟谁可续，为言执事劝加餐。"
        ],
        "title": "上李大参  其二",
        "id": "3e0d730e-2066-4ebc-8633-0ed8c5741dce"
    },
    {
        "author": "度正",
        "paragraphs": [
            "仙源奕叶满皇州，人物于今第一流。",
            "蹈履诗书宗孔孟，扶持日月继伊周。",
            "更观河浒盘根出，已自风雩向上求。",
            "异说扫除昌此道，方来勋业掩前修。"
        ],
        "title": "上赵茶马  其一",
        "id": "96eb1c3c-eaa5-49b8-8ba6-3d912656d10e"
    },
    {
        "author": "度正",
        "paragraphs": [
            "圣门绝学叹中微，天祐斯文再发挥。",
            "宗衮爰升陪国论，党魁特起赞经闱。",
            "麒麟复见公朝瑞，虎兕何忧我道非。",
            "千载明良相庆会，更歌既醉醉无归。"
        ],
        "title": "上赵茶马  其二",
        "id": "bb415f6c-2b25-432c-8880-1839b49ef139"
    },
    {
        "author": "度正",
        "paragraphs": [
            "六阳浩荡奏薰风，白雨肥梅纂纂红。",
            "学到狼胡心湛湛，性同麟趾步融融。",
            "已锄汉戚更王化，行建周宗辅圣聪。",
            "师友一源端复振，世间从此卜兴隆。"
        ],
        "title": "上茶使赵伯川  其一",
        "id": "d9d3a394-e4f3-4306-babd-352f8b54d26f"
    },
    {
        "author": "度正",
        "paragraphs": [
            "几年题笔决文围，妙手元堪补衮衣。",
            "不讦不谀持正大，能经能济洞几微。",
            "天高且作茶星现，地迥行亲海月辉。",
            "万岁池塘神兴逸，总教西子赋东归。"
        ],
        "title": "上茶使赵伯川  其二",
        "id": "3c9600f8-bfe4-4f85-8309-abd31e13cff1"
    },
    {
        "author": "度正",
        "paragraphs": [
            "剑南剑北尽仪型，妙墨题名入画屏。",
            "风卷渥洼来汗血，天开井络得茶星。",
            "照人一点应神会，回首三年更眼青。",
            "云外脩程横九万，附渠飞翼上青冥。"
        ],
        "title": "谒茶使",
        "id": "d7f1d112-6ef4-4436-9388-97e0cc0e3632"
    },
    {
        "author": "度正",
        "paragraphs": [
            "经帷谏阁竟云何，且著莲花峰下么。",
            "书院凄凉安处问，庐山突兀为谁高。",
            "依依松柏经年好，泛泛鶑花逐日过。",
            "万世清芬悬日月，元来得失一毫毛。"
        ],
        "tags": [
            "庐山"
        ],
        "title": "谒江州易彦章",
        "id": "f5265136-f7ca-4d5e-90d2-8118ba9585ca"
    },
    {
        "author": "度正",
        "paragraphs": [
            "陇西公府俱名胜，元献曾孙号最贤。",
            "玉陛新题翻墨榜，金门旧事付青毡。",
            "远游行橐诗千首，退食高斋易一编。",
            "再世起家调鼎鼐，中兴榜样更蝉联。"
        ],
        "title": "呈晏制干二首  其一",
        "id": "b67cd84a-2f49-4343-a90c-b5af4f2c7aa2"
    },
    {
        "author": "度正",
        "paragraphs": [
            "忆昔归来自建溪，徘徊拟岘访前题。",
            "江山秀伟钟灵杰，文物光辉焕斗奎。",
            "历数儒绅真冀北，推源宗派孕江西。",
            "凤雏骥子今如许，称兕公堂傥许跻。"
        ],
        "title": "呈晏制干二首  其二",
        "id": "14d3c7d5-ef81-4290-a4f7-c7715e515f1f"
    },
    {
        "author": "度正",
        "paragraphs": [
            "三弄薰风再入絃，东堂珠履压初筵。",
            "红莲喜泛西来日，蓬矢欣逢北伐天。",
            "一句缁衣真旧咏，几章绿竹更新笺。",
            "中兴事业皆余地，何用糢糊佛与仙。"
        ],
        "title": "奉呈制机",
        "id": "2da7cf68-6963-4300-be04-a6705ec1cee9"
    },
    {
        "author": "度正",
        "paragraphs": [
            "灵均一寸了纤埃，坐看云根万仞开。",
            "不用挥戈方扫去，等闲噀酒便呼来。",
            "清风濯我知何限，霖雨思贤想几回。",
            "更向日边勤一溉，尽苏海宇亦奇哉。"
        ],
        "title": "和制置喜雨之什",
        "id": "595b7352-ef28-4439-a8da-63a20b43f32f"
    },
    {
        "author": "度正",
        "paragraphs": [
            "时髦济济盛经纶，自愧空疎忝字民。",
            "槐下日光忧杲杲，麦秋雨势厌频频。",
            "化工付物难占命，精意回天亦在人。",
            "闭合焚香惟静坐，一回思念一眉颦。"
        ],
        "title": "次合州新赵使君阻雨",
        "id": "4317fd99-06a9-40e2-b1e6-636b1f1e4ac7"
    },
    {
        "author": "度正",
        "paragraphs": [
            "汉庭诸老尽忠良，何事台头独抗章。",
            "万里还家心似水，三年忧国鬓成霜。",
            "盛时好去金毛鼠，明主应思铁面郎。",
            "圣世工夫须著力，心中一点要明光。"
        ],
        "title": "奉别运判刘公侍御十四丈",
        "id": "ecd5944f-7fd7-4a1e-a986-88c924e47c2c"
    },
    {
        "author": "度正",
        "paragraphs": [
            "当年霁月正光凝，坐对窗前草吐英。",
            "已羨同时希洁白，更高异代继澄清。",
            "蒲卢有道应知化，花柳无私自应诚。",
            "世重世轻皆自乐，登坛还与莅斯盟。"
        ],
        "title": "正伏承泽深佥判学士贤友以正生朝宠贶佳篇辄次元韵  其一",
        "id": "b70ab866-6b25-49c5-8cce-5d2a0dca132f"
    },
    {
        "author": "度正",
        "paragraphs": [
            "特立谁能为道谋，千钧岂可委庸流。",
            "正涂壅底如丛棘，此意萧条若缀旒。",
            "指掌人归容景慕，传心书在正研求。",
            "恭惟天道何由谬，服力田畴自有秋。"
        ],
        "title": "正伏承泽深佥判学士贤友以正生朝宠贶佳篇辄次元韵  其二",
        "id": "2f28de32-dcf3-4d4c-830b-0551776cc045"
    },
    {
        "author": "度正",
        "paragraphs": [
            "清献重逢在永阳，方知此道浸明昌。",
            "非聪何以闻天籁，有畀终须辨国香。",
            "不贰见知忠肃瓘，逸民晚遇太师光。",
            "圣贤出处宁无意，舍则深藏用束装。"
        ],
        "title": "正伏承泽深佥判学士贤友以正生朝宠贶佳篇辄次元韵  其三",
        "id": "127eb54a-543d-484f-b189-208642ae68ea"
    },
    {
        "author": "度正",
        "paragraphs": [
            "自洛而闽幸有传，更相私淑百余年。",
            "面言犹及金为口，手墨何妨锦作笺。",
            "在昔见闻迷卓约，至今钻仰叹高坚。",
            "分明太极图中意，更续源源付后贤。"
        ],
        "title": "正伏承泽深佥判学士贤友以正生朝宠贶佳篇辄次元韵  其四",
        "id": "c7d3e9e4-5eb4-4292-90c4-7c41e0148947"
    },
    {
        "author": "度正",
        "paragraphs": [
            "卓立三峰万仞高，依然兄弟并雄褒。",
            "卷怀经济藏三径，震起声音满九皋。",
            "曾向黄扉参道论，讵容绿野恣闲遨。",
            "紫云山下梅偏早，欲送清香荐玉醪。"
        ],
        "title": "奉寿季章大参相公",
        "id": "633b2cbe-3b80-4d27-9f95-04080dc7bdc3"
    },
    {
        "author": "度正",
        "paragraphs": [
            "万事随缘处处安，分明淡泊有余欢。",
            "痴儿解赋蟠桃颂，拙妇能炊脱粟餐。",
            "天上神仙谁羨慕，人间真乐我团栾。",
            "愿如松柏坚刚寿，相与年年保岁寒。"
        ],
        "title": "太孺人生朝",
        "id": "6d2a7ff7-3b27-4e6e-ba37-cc6cb83e7297"
    },
    {
        "author": "度正",
        "paragraphs": [
            "弄月吟风泮水湄，几回占喜误蛛丝。",
            "三鳣讲罢争传易，一鲤祥开想学诗。",
            "天傅梅花凝蝶粉，春归柳叶画蛾眉。",
            "何时得践凌云约，领畧山中一段奇。"
        ],
        "title": "贺张仪立弄璋",
        "id": "215503ee-f785-4bc4-8a12-751ad076a313"
    },
    {
        "author": "度正",
        "paragraphs": [
            "几日驰来别浩斋，偶然良晤尽吾侪。",
            "苛留归思主人恶，少驻征鞍客子佳。",
            "栗烈侵肤凝腊雪，纵横塞路困山崖。",
            "三家白发元相似，放去从教慰母怀。"
        ],
        "title": "别坚甫伯修",
        "id": "b15a0294-72d8-46b7-a9ff-3957e981c352"
    },
    {
        "author": "度正",
        "paragraphs": [
            "夹岸黄花弄夕曛，归艎击汰不堪闻。",
            "愁容政想峩眉月，喜气遥占岘首云。",
            "酒罢楼头观妙算，公余垅畔访清汾。",
            "明年入奏明光殿，前席雍容细剖分。"
        ],
        "title": "送胡茶马赴京西漕",
        "id": "3517206d-01cd-4fb6-84ca-3ce42a46fb14"
    },
    {
        "author": "度正",
        "paragraphs": [
            "坐于黄卷得新功，学海波中号老龙。",
            "雅以明经空四海，何曾屈膝拜三公。",
            "汉庭耿耿千回梦，蜀道依依一节东。",
            "帷幄傥求真学士，当今难舍状头翁。"
        ],
        "title": "送钱国博解成都漕节详刑湖右  其一",
        "id": "5b72bfcf-b2c9-44aa-8fa8-cbe23d12d678"
    },
    {
        "author": "度正",
        "paragraphs": [
            "难弟堂堂玉立峰，当年同奏大明宫。",
            "早惭游子迷求益，晚侍宾筵喜发蒙。",
            "妙境妄能窥鴈荡，春风留得满蚕丛。",
            "从今午夜占星斗，弱水之西望大逢。"
        ],
        "title": "送钱国博解成都漕节详刑湖右  其二",
        "id": "82e59f5c-5446-40a0-bfa2-74776467e5a1"
    },
    {
        "author": "度正",
        "paragraphs": [
            "中兴人物烂如星，西海之滨起一经。",
            "皇极虚怀咨谠直，远人却立望仪形。",
            "回天万宇光冲斗，夹日一心梦绕庭。",
            "何草不黄风雨后，更看老柏独青青。"
        ],
        "title": "奉送游子正监簿解嘉定郡绂赴利漕诗  其一",
        "id": "3c2b997c-d5ca-4283-bb38-c5a038390b5e"
    },
    {
        "author": "度正",
        "paragraphs": [
            "君王神武念京都，关洛规恢入庙谟。",
            "渭水新屯观定势，木牛成算付真儒。",
            "驰驱莫惜销人髀，矍铄还堪发壮图。",
            "会看诗书真事业，摩挲剑石为平铺。"
        ],
        "title": "奉送游子正监簿解嘉定郡绂赴利漕诗  其二",
        "id": "0b3f6d1b-0c1c-4019-bfef-192bbd89a16a"
    },
    {
        "author": "度正",
        "paragraphs": [
            "温公早岁侍天章，万里西来漕益昌。",
            "讲学于时资友镇，留题到处著男光。",
            "春秋比较年相似，诗礼渐摩日正长。",
            "发策决科自余事，要须器业踵前芳。"
        ],
        "title": "送曹机宜",
        "id": "b313b208-a7ca-4755-b186-224a8ec0c9bf"
    },
    {
        "author": "度正",
        "paragraphs": [
            "白日青天晓色开，太虚澄澈绝纤埃。",
            "三阳不与寒威尽，一气还从暖律回。",
            "更向中巖收桂子，伫看上苑荐黄梅。",
            "几多湖上闲风月，舞咏应堪属后来。"
        ],
        "title": "送博寺丞",
        "id": "d6235e07-ad3d-4f89-bd3c-8e1a78f24a83"
    },
    {
        "author": "度正",
        "paragraphs": [
            "万卷胸中贮古今，西游蜀道手扪参。",
            "宝彜残刻窥心画，清庙遗音振学林。",
            "雅行琼瑰殊慰我，每陪樽俎定论心。",
            "飘飘衣袂青云去，伫立东风听惠音。"
        ],
        "title": "送李左之制干东归探韵得今字",
        "id": "d02078c8-1cfa-41df-84ca-fdfe9326782f"
    },
    {
        "author": "度正",
        "paragraphs": [
            "屈子文章似六经，缙云重与振遗音。",
            "一门秀出金闺彦，三峡光摇玉宇参。",
            "挟册夙潜心学海，挥毫今独步儒林。",
            "横飞脱去科场累，更去骚人向上寻。"
        ],
        "title": "送张季修归简州兼简伯修",
        "id": "0f1484a3-d7b7-45be-b396-7e68345a6337"
    },
    {
        "author": "度正",
        "paragraphs": [
            "万里来官蜀锦城，西南籍籍饮清名。",
            "幕中议论谁为敌，天下交游我与盟。",
            "圣处工夫须自得，明时事业只安行。",
            "草堂拟作终焉计，便翼飞来总寄声。"
        ],
        "title": "送许仁叔解组东归",
        "id": "be4bc90e-1b73-4bdc-9b71-1dc91424f1ca"
    },
    {
        "author": "度正",
        "paragraphs": [
            "长记春风拂拂吹，乌奴江上濯涟漪。",
            "便论槃叟心传日，更及南翁指授时。",
            "戎貊也应知姓字，亲朋未必记芝眉。",
            "公朝有意开皇极，不用溪头理钓丝。"
        ],
        "title": "送张西和南归",
        "id": "25bb3ac9-79cd-40e3-86c7-270626723f3c"
    },
    {
        "author": "度正",
        "paragraphs": [
            "老翁神气亦轻强，凿井耕田种豫章。",
            "扶植高标盘石壑，养成合抱栋明堂。",
            "风雷海运非人力，日月天开盛宠光。",
            "既醉诗书餐道德，坐观晚节更清香。"
        ],
        "title": "君锡知丞僚友录示诸公所赋介寿堂诗谨次后溪先生元韵以记盛事",
        "id": "48b429db-7652-4128-aa88-612f67cfaa2a"
    },
    {
        "author": "度正",
        "paragraphs": [
            "扁舟三峡备艰难，幸脱风波魄未安。",
            "山已陵夷成㟝嵝，水无约束渐弥漫。",
            "半天堤柳垂春暖，满地江梅怯岁寒。",
            "坎坷一生何所用，它年湖海一渔竿。"
        ],
        "title": "至喜亭诗",
        "id": "c93c864b-9280-4b98-a0b7-8d261b78ae57"
    },
    {
        "author": "度正",
        "paragraphs": [
            "积翠浮空老不枯，英灵今此定何如。",
            "万章松柏还蒙密，千载风云颇阔疎。",
            "一气周流无间断，四时变化有盈虚。",
            "凭高极目怀嵩华，此愤何时可一摅。"
        ],
        "title": "题锦屏山",
        "id": "38082919-e94c-4e81-8cf3-665633fdd351"
    },
    {
        "author": "度正",
        "paragraphs": [
            "年来昌合颇多儒，满目青山秀不枯。",
            "隠者能通三圣易，贤良更缵六经图。",
            "簿书整暇抛官事，朋友从容味道腴。",
            "我已倦游还旧隠，新吟时寄几篇无。"
        ],
        "title": "奉送温甫主簿赴昌元新任",
        "id": "62c7dfa6-e4a4-4a09-a982-7b3b9b8c7540"
    },
    {
        "author": "度正",
        "paragraphs": [
            "西州文物起雷霆，四海一家仰聚星。",
            "五凤翺翔横碧落，双凫朝谒堕青冥。",
            "疑归天上修仙史，耻向人间驾说铃。",
            "长叹良朋难再得，更忧吾道太彫零。"
        ],
        "title": "奉挽灵泉明府东叔学士",
        "id": "49e1e358-ae85-416d-bd50-853f1d787ccf"
    },
    {
        "author": "度正",
        "paragraphs": [
            "独抱遗经手不停，振衣艺苑自雷霆。",
            "文如曾子反居亚，才过高轩又短龄。",
            "共叹麒麟封白壤，喜看鸿鴈在青冥。",
            "慈颜莫作虚空想，西简先生千字铭。"
        ],
        "title": "挽史教授子正",
        "id": "050211d4-bfea-49c0-9ee7-b20397d6f282"
    },
    {
        "author": "度正",
        "paragraphs": [
            "政在伾文过十年，几多巖穴老英贤。",
            "公车牍上皆亨路，夜壑舟移閟下泉。",
            "事业鼎彜千古恨，文章衣钵万灯传。",
            "兑斋遗稿今无恙，更看诸郎各勉旃。"
        ],
        "title": "挽黄通判明叔座主",
        "id": "911a9ac8-78a9-4fdd-9cc6-b5fdaa50f701"
    },
    {
        "author": "度正",
        "paragraphs": [
            "天资高朗识精微，千载兴亡洞是非。",
            "子美诗中闻凤语，羲之笔下相鸾飞。",
            "口传诸子今为盛，心念宗周古亦稀。",
            "喜惧高怀如履薄，西瞻白鹤重歔欷。"
        ],
        "title": "奉挽浦江谯夫人",
        "id": "8fc2bc13-5adb-487e-86cb-5f315dc82ae9"
    },
    {
        "author": "度正",
        "paragraphs": [
            "珍重圭璋彦，经纶半世闲。",
            "纷纷徒自黠，默默了非顽。",
            "怀道心虽泰，忧时鬓已斑。",
            "操存期入室，得失讵踰闲。",
            "忽遇风云会，应思雨露颁。",
            "慨言全蜀病，均是一家患。",
            "友爱惟天性，侵牟可厚颜。",
            "未能忘狗鼠，安得及孤鳏。",
            "昔志词何屈，今行势莫艰。",
            "坎离交接地，损益覆翻间。",
            "户外元无盗，山前怎有蛮。",
            "都缘人好事，所以物生奸。",
            "善恶无他道，廉贪是要关。",
            "但令归似水，何用积如山。",
            "问政文而上，论心武以还。",
            "未言齐地利，当念破天悭。",
            "公议尤相傃，愚言殆未删。",
            "君王何必利，孟叟语非讪。"
        ],
        "title": "知县九十一丈应聘成都赋诗为别",
        "id": "767b9a2e-2ea8-469b-8cba-a45f1b070650"
    },
    {
        "author": "度正",
        "paragraphs": [
            "交戟重门间九阍，彤庭紫殿切星辰。",
            "能来此地连宵直，即是骖鸾驾鹤人。"
        ],
        "title": "殿中覆考进士",
        "id": "6f0812d7-e59c-466b-acf7-659ec4cff37b"
    },
    {
        "author": "度正",
        "paragraphs": [
            "壮士缚鸡聊尔耳，小儿相鼎竟何如。",
            "眼前万事不堪说，惟有秋风解得渠。"
        ],
        "title": "兼考遂宁补试锁宿在学戏题一绝",
        "id": "562fab3e-16d1-4f20-8abd-e02de29a130a"
    },
    {
        "author": "度正",
        "paragraphs": [
            "眼如明月口如神，闲里干坤物外身。",
            "世上穷通都莫问，粹然生色几何人。"
        ],
        "title": "赠䨥先生",
        "id": "27cbd606-209f-4d36-8905-011b775eb5d0"
    },
    {
        "author": "度正",
        "paragraphs": [
            "江梅吐出五花新，绰约林间早占春。",
            "多谢天公孕佳实，中心浑是那仁仁。"
        ],
        "title": "制干判院初度载临谨以梅起兴赋三绝句为斯文寿一笑幸甚  其一",
        "id": "1e2a466c-615c-4ddd-888f-45ea92e9c417"
    },
    {
        "author": "度正",
        "paragraphs": [
            "冰魂玉质映霜林，四月飞成点点金。",
            "遥想清香能止渴，应知此意可为霖。"
        ],
        "title": "制干判院初度载临谨以梅起兴赋三绝句为斯文寿一笑幸甚  其二",
        "id": "2afdf817-d8c6-461e-8132-f9efcdaf47e8"
    },
    {
        "author": "度正",
        "paragraphs": [
            "傅巖人起应旁招，道德光明相业高。",
            "试问当年调鼎事，非梨非栗不能桃。"
        ],
        "title": "制干判院初度载临谨以梅起兴赋三绝句为斯文寿一笑幸甚  其三",
        "id": "0b1eaa50-1511-47b3-b301-e1dcfb323343"
    },
    {
        "author": "度正",
        "paragraphs": [
            "珍重知音审五声，也从纸上得张程。",
            "设科久矣何曾见，想像双瞳万古惊。"
        ],
        "title": "正蒙主文教授大著宠示佳章辄继严韵仰酬盛意之辱兼呈诸契丈幸赐采瞩正皇恐再拜  其一",
        "id": "00aabad8-ae8f-4b1d-ac99-95a3d4fc0bfc"
    },
    {
        "author": "度正",
        "paragraphs": [
            "眼空未可叹贤无，瓦砾中间有宝珠。",
            "多谢三峩孕清淑，安排贡籍贡鸿儒。"
        ],
        "title": "正蒙主文教授大著宠示佳章辄继严韵仰酬盛意之辱兼呈诸契丈幸赐采瞩正皇恐再拜  其二",
        "id": "cef74b32-aa80-4bbd-b905-36e8c0810617"
    },
    {
        "author": "度正",
        "paragraphs": [
            "学禁初行好断魂，中庸大学委尘昏。",
            "如今天子都除却，正学何忧更屈伸。"
        ],
        "title": "正蒙主文教授大著宠示佳章辄继严韵仰酬盛意之辱兼呈诸契丈幸赐采瞩正皇恐再拜  其三",
        "id": "acf1c9e5-b70c-42d4-9f68-db69d2fee7a0"
    },
    {
        "author": "度正",
        "paragraphs": [
            "外省风雷亦壮哉，曾将科目放颜回。",
            "因寻俊秀传衣钵，笑指凌云得得来。"
        ],
        "title": "正蒙主文教授大著宠示佳章辄继严韵仰酬盛意之辱兼呈诸契丈幸赐采瞩正皇恐再拜  其四",
        "id": "9030b669-2498-40b4-8bd3-85481a54e1f5"
    },
    {
        "author": "度正",
        "paragraphs": [
            "冥搜窃叹眼俱高，我欲还家备百牢。",
            "三十三人齐上去，举杯帆外送洪涛。"
        ],
        "title": "正蒙主文教授大著宠示佳章辄继严韵仰酬盛意之辱兼呈诸契丈幸赐采瞩正皇恐再拜  其五",
        "id": "b53261ae-9b39-4273-98da-b5c21fcf7e6a"
    },
    {
        "author": "度正",
        "paragraphs": [
            "天作斯文鼓大声，贤科今已定章程。",
            "诸生自此升堂去，谗说安能复震惊。"
        ],
        "title": "昨幸甚得见子玉教授丈得一论其说出于订顽克己铭词致超绝辄借前韵以庆兼呈诸丈幸乞一笑正再拜上  其一",
        "id": "cb2bc26c-2616-4e25-893c-5abc413d7436"
    },
    {
        "author": "度正",
        "paragraphs": [
            "广文人物世间无，两眼晶荧照乘珠。",
            "拈出便应人叹服，粹然议论到先儒。"
        ],
        "title": "昨幸甚得见子玉教授丈得一论其说出于订顽克己铭词致超绝辄借前韵以庆兼呈诸丈幸乞一笑正再拜上  其二",
        "id": "d3cd603e-b974-4e59-8856-8a04b42d2763"
    },
    {
        "author": "度正",
        "paragraphs": [
            "新泉瀹茗濯诗魂，繙阅如飞彻晓昏。",
            "是石无瑕终是石，莫教抱璞退声冤。"
        ],
        "title": "昨幸甚得见子玉教授丈得一论其说出于订顽克己铭词致超绝辄借前韵以庆兼呈诸丈幸乞一笑正再拜上  其三",
        "id": "f6c91132-208c-413a-a7d2-7b8f06e39330"
    },
    {
        "author": "度正",
        "paragraphs": [
            "鉴别毫厘岂易哉，逢奇何惜读千回。",
            "充囊未可矜前得，如积薪焉看后来。"
        ],
        "title": "昨幸甚得见子玉教授丈得一论其说出于订顽克己铭词致超绝辄借前韵以庆兼呈诸丈幸乞一笑正再拜上  其四",
        "id": "9c0a9676-4c18-4285-a983-0d4a1538b442"
    },
    {
        "author": "度正",
        "paragraphs": [
            "浅陋微邦望不高，偶同齐晋会虫牢。",
            "进贤受赏非吾事，拭目龙门跃巨涛。"
        ],
        "title": "昨幸甚得见子玉教授丈得一论其说出于订顽克己铭词致超绝辄借前韵以庆兼呈诸丈幸乞一笑正再拜上  其五",
        "id": "13954f6a-a8b2-4ec6-aca7-98392f93d1d4"
    },
    {
        "author": "度正",
        "paragraphs": [
            "文王既没易中没，孔子重明汉又衰。",
            "可惜李生真力学，但求象数不求词。"
        ],
        "title": "漕司檄劝稼望见资州忆王褒李鼎祚  其一",
        "id": "e45fa3e0-c9bc-4fab-91e2-4758130aace6"
    },
    {
        "author": "度正",
        "paragraphs": [
            "秦接衰周汉接秦，汉儒议论尽真醇。",
            "如何独著贤臣颂，直使波流到圣臣。"
        ],
        "title": "漕司檄劝稼望见资州忆王褒李鼎祚  其二",
        "id": "81dc32c3-a256-414d-bdd7-445bf7d74fbe"
    },
    {
        "author": "度正",
        "paragraphs": [
            "熙宁使者今何在，元祐师臣去不归。",
            "独对江山舒望眼，悠然天际见云飞。"
        ],
        "title": "益昌书怀",
        "id": "19587ac5-5fda-44c3-a903-c78153cf3103"
    },
    {
        "author": "度正",
        "paragraphs": [
            "牵江万斛犯惊湍，终日号呼寸寸难。",
            "少驻不妨官避客，也教容易下前滩。"
        ],
        "title": "发益昌",
        "id": "2d4c5b3a-8118-4fca-87ce-6ad34e466c21"
    },
    {
        "author": "度正",
        "paragraphs": [
            "廉逊先生袖手间，徽猷学士屡开藩。",
            "行藏有道俱奇绝，谁似清名萃一门。"
        ],
        "title": "奉送三荣王子文游益昌  其一",
        "id": "39598140-7093-413b-ba42-d09ab4b26a34"
    },
    {
        "author": "度正",
        "paragraphs": [
            "自修盟好讳言兵，竞喜丰年贺太平。",
            "养得狐狸解猖獗，健儿还胜老儒生。"
        ],
        "title": "奉送三荣王子文游益昌  其二",
        "id": "1deb27b1-d016-42d0-9005-2a699df8b182"
    },
    {
        "author": "度正",
        "paragraphs": [
            "料得人人喜自新，尔民元是汉人民。",
            "君王仁对于天下，元帅慈祥也似春。"
        ],
        "title": "奉送三荣王子文游益昌  其三",
        "id": "e48ed6d1-1659-43b2-a589-027adc284b5d"
    },
    {
        "author": "度正",
        "paragraphs": [
            "徽学诸孙亦俊游，舌端造化挽洪流。",
            "慨然投笔从裘马，要学班超万里侯。"
        ],
        "title": "奉送三荣王子文游益昌  其四",
        "id": "b3ee6024-1553-4066-a630-944a8cbe9969"
    },
    {
        "author": "度正",
        "paragraphs": [
            "世谓臧仓解谮轲，岂知天意在干戈。",
            "如天便欲平天下，纵百臧仓不奈何。"
        ],
        "title": "命解",
        "id": "927451a1-2bb2-4caf-814d-f56f4687b0fd"
    },
    {
        "author": "度正",
        "paragraphs": [
            "珍重前贤此考槃，山川环合地平宽。",
            "雨余草木俱苍翠，好与光风霁月看。"
        ],
        "title": "访廖叔度蒙示山谷所作真赞及藜郊等帖",
        "id": "bdf3fe68-e665-4979-ad5e-c7df259186d9"
    },
    {
        "author": "度正",
        "paragraphs": [
            "忆昔来司校士科，宣传是岁得人多。",
            "重来处处欢相问，怪我官犹旧户曹。"
        ],
        "title": "过丹山访黄元英不值英壬子岁正资州所解进士也",
        "id": "b396445f-9e90-4f0e-9a49-30d95c7b5d3e"
    },
    {
        "author": "度正",
        "paragraphs": [
            "当年志气尽豪英，便把文章作六经。",
            "堪笑从前大昏草，十年方见服膺人。"
        ],
        "title": "访旧所游服膺斋怅然有怀",
        "id": "007fa1e9-bbbd-45d6-baff-f029d47eac92"
    },
    {
        "author": "度正",
        "paragraphs": [
            "横斜骤雨巾折角，屈曲小舟屋打头。",
            "石壁愈高天愈远，乱云深处羁縻州。"
        ],
        "title": "小舟溯马湖江",
        "id": "5c0bf8a4-db88-4c19-8bf2-29f3aa2958db"
    },
    {
        "author": "度正",
        "paragraphs": [
            "修门赫赫铁城长，雨后山川拥翠光。",
            "大似锦屏饶富贵，至今人说状元坊。"
        ],
        "title": "过石洞",
        "id": "3feb5384-7b09-4f36-a568-fbec4a00bba2"
    },
    {
        "author": "度正",
        "paragraphs": [
            "突兀方舟天下豪，文如神禹决江河。",
            "挽开岷峡归伊洛，一点光明万丈高。"
        ],
        "title": "过方舟墓下",
        "id": "60e91b55-585a-4fb2-a721-a3c9004e30e7"
    },
    {
        "author": "度正",
        "paragraphs": [
            "罗列峰峦万仞尊，横纵畦畛自村村。",
            "诸侯有道人安业，何用崎岖闭剑门。"
        ],
        "title": "剑门诗",
        "id": "8b72c8c3-8540-414b-ac20-c45b03e7a76c"
    },
    {
        "author": "度正",
        "paragraphs": [
            "陟彼南峰采蕨芽，筠篮驰送簇英华。",
            "东君迸出非无意，救活饥肠几万家。"
        ],
        "title": "梦得学士贤表惠寄蕨芽小诗驰谢聊发一粲",
        "id": "3e616871-80b1-4469-9f5d-12bc070f3e2a"
    },
    {
        "author": "度正",
        "paragraphs": [
            "雨中风味似太苦，梦里秋怀如乱麻。",
            "頼有郎君自轩豁，时携一酌过西衙。"
        ],
        "title": "偶成奉寄思中索酒",
        "id": "035edc11-07da-4df4-996d-c16f335428e5"
    },
    {
        "author": "度正",
        "paragraphs": [
            "千载斯文傥可求，暮春春服共行游。",
            "向人鱼鸟都和乐，满眼溪山只恁幽。"
        ],
        "title": "留题濂溪书堂",
        "id": "17566cf7-1280-445e-9c4b-da6c4b434339"
    },
    {
        "author": "释文礼",
        "paragraphs": [
            "未曾撞入摩耶腹，两手知他甚处安。",
            "右胁出来魔境现，只堪惆怅不堪看。"
        ],
        "title": "颂古五十三首  其一",
        "id": "6e9f9986-52c9-4eb0-bf68-e51d64e86028"
    },
    {
        "author": "释文礼",
        "paragraphs": [
            "雪岭六年修苦行，今朝打失主人公。",
            "普天匝地无寻处，百亿分身是脱空。"
        ],
        "title": "颂古五十三首  其二",
        "id": "e67f9287-bf84-41f9-bedf-89a5e6aa1fb0"
    },
    {
        "author": "释文礼",
        "paragraphs": [
            "策起眉毛示育王，分明佛面露堂堂。",
            "至今阿耨池中水，流落人间润八荒。"
        ],
        "title": "颂古五十三首  其三",
        "id": "c3adeee4-da11-46dc-9d83-55c225e16170"
    },
    {
        "author": "释文礼",
        "paragraphs": [
            "贤圣中来不杀生，其家子母自团圆。",
            "阴阳造化初无迹，春在花枝特地妍。"
        ],
        "title": "颂古五十三首  其四",
        "id": "4932f749-aaa4-4049-99d3-504e8bafd80d"
    },
    {
        "author": "释文礼",
        "paragraphs": [
            "长汀汀上风颠子，曳杖回头等阿谁。",
            "向道那人元不在，汝须知有转身时。"
        ],
        "title": "颂古五十三首  其五",
        "id": "cdc26c49-11a4-4e4d-9135-58bcd9c09365"
    },
    {
        "author": "释文礼",
        "paragraphs": [
            "舍尽家财与己财，只将真法供如来。",
            "当初一路今何在，触目灵山翠作堆。"
        ],
        "title": "颂古五十三首  其六",
        "id": "5eb2637e-1949-4c9f-ae3a-72fb78c82fb5"
    },
    {
        "author": "释文礼",
        "paragraphs": [
            "不汝还者复是谁，残红流在钓鱼矶。",
            "日斜风定无人扫，燕子衔将水际飞。"
        ],
        "title": "颂古五十三首  其七",
        "id": "105d0b5b-b44f-47aa-86c8-e39ebde48f7c"
    },
    {
        "author": "释文礼",
        "paragraphs": [
            "强将不识鼓唇牙，胡语如何乱得华。",
            "若使老萧皮有血，定应赶逐过流沙。"
        ],
        "title": "颂古五十三首  其八",
        "id": "0f8a3036-1e22-4d23-bc35-9db037e93bc3"
    },
    {
        "author": "释文礼",
        "paragraphs": [
            "满头白发老巖隈，万本青松懒更栽。",
            "皮袋累他周氏女，难寻踪迹去还来。"
        ],
        "title": "颂古五十三首  其九",
        "id": "c881e134-508c-443c-ab81-3044da7147b4"
    },
    {
        "author": "释文礼",
        "paragraphs": [
            "不是风兮不是旛，将军骑马出潼关。",
            "安南塞北都归了，时复挑灯把剑看。"
        ],
        "title": "颂古五十三首  其一○",
        "id": "1eb567cd-7980-40f7-8189-82c9cbcb247f"
    },
    {
        "author": "释文礼",
        "paragraphs": [
            "即心便是佛，姮娥不画眉。",
            "才将脂粉污，妍好却成媸。"
        ],
        "title": "颂古五十三首  其一一",
        "id": "5bdadc99-5fbc-4d55-bf94-c82558de125e"
    },
    {
        "author": "释文礼",
        "paragraphs": [
            "日面佛，月面佛。",
            "西巖树色含烟，东谷华光映日。",
            "仰视莫穷，俯看已老。",
            "一时分付主林神，明眼衲僧无处讨。"
        ],
        "title": "颂古五十三首  其一二",
        "id": "9d9d266d-2b2d-4347-b7b8-f122e61946af"
    },
    {
        "author": "释文礼",
        "paragraphs": [
            "堕脱知何处，凭君子细看。",
            "潮来无别浦，木落见他山。"
        ],
        "title": "颂古五十三首  其一三",
        "id": "2c517c2e-cbed-4b1f-a1ed-deb523c8aece"
    },
    {
        "author": "释文礼",
        "paragraphs": [
            "南泉捧钵入堂来，宾主分明肯自乖。",
            "莫把威音论戒腊，本无位次可差排。"
        ],
        "title": "颂古五十三首  其一四",
        "id": "04136bb0-d26b-42db-84af-0744bdf569ad"
    },
    {
        "author": "释文礼",
        "paragraphs": [
            "南泉水牯忘鞭索，南北东西共一家。",
            "王税及时都纳了，牧童横笛远山斜。"
        ],
        "title": "颂古五十三首  其一五",
        "id": "3bddcb0b-aa8b-4659-a748-4c6b073ab8aa"
    },
    {
        "author": "释文礼",
        "paragraphs": [
            "扇子分明都破了，盐官却又索犀牛。",
            "须知侍者难开口，无可还他即便休。"
        ],
        "title": "颂古五十三首  其一六",
        "id": "ca49f122-59a5-455e-83ec-759bbfcab64c"
    },
    {
        "author": "释文礼",
        "paragraphs": [
            "薤歌声咽些声长，听得哀哀忽断肠。",
            "依旧红轮西畔没，大千无地著凄凉。"
        ],
        "title": "颂古五十三首  其一七",
        "id": "b37c91d2-4e7a-44f6-9be4-e9fc7d81d28d"
    },
    {
        "author": "释文礼",
        "paragraphs": [
            "山忘孤峻玉忘瑕，到处仙源是我家。",
            "堪笑葛洪曾未悟，远从勾漏问丹砂。"
        ],
        "title": "颂古五十三首  其一八",
        "id": "9de7df12-f69b-421c-b5f1-44c49d9c7e4d"
    },
    {
        "author": "释文礼",
        "paragraphs": [
            "说理谈真面紫宸，鹅湖大义枉劳神。",
            "由来佛性难名邈，争似君王默契亲。"
        ],
        "title": "颂古五十三首  其一九",
        "id": "6da19d0b-f86b-4061-b56b-cc01a463449f"
    },
    {
        "author": "释文礼",
        "paragraphs": [
            "作舞金牛错用心，唤人吃饭笑忻忻。",
            "黄金自有黄金价，何必和沙卖与人。"
        ],
        "title": "颂古五十三首  其二○",
        "id": "50349ca7-e995-45ba-9da5-e99d56ddff5a"
    },
    {
        "author": "释文礼",
        "paragraphs": [
            "看破牛皮彻底穿，到头无义亦无文。",
            "问伊遮得何人眼，梵语唐言总不分。"
        ],
        "title": "颂古五十三首  其二一",
        "id": "2deaeb02-d71e-48d6-ad15-0901119361a2"
    },
    {
        "author": "释文礼",
        "paragraphs": [
            "不作青黄见，其如稻穗何。",
            "鹅王能择乳，鹞子过新罗。"
        ],
        "title": "颂古五十三首  其二二",
        "id": "0ff8a355-7310-432e-9f38-7b4bf5804aea"
    },
    {
        "author": "释文礼",
        "paragraphs": [
            "百千诸佛居何士，崔颢曾题黄鹤楼。",
            "倒腹倾肠犹不会，长江千古自东流。"
        ],
        "tags": [
            "长江"
        ],
        "title": "颂古五十三首  其二三",
        "id": "8b6f828b-1578-492d-9dbb-069298b94b7b"
    },
    {
        "author": "释文礼",
        "paragraphs": [
            "天地同根物一体，大夫曾举向南泉。",
            "庭前指出花如夜，几个亲曾到槛前。"
        ],
        "title": "颂古五十三首  其二四",
        "id": "780228ca-c792-4af0-9556-ce8c9ceb768d"
    },
    {
        "author": "释文礼",
        "paragraphs": [
            "散席迢迢到海涯，点头桡下丧全机。",
            "父南子北今何在，月冷渔歌落钓矶。"
        ],
        "title": "颂古五十三首  其二五",
        "id": "1d923f16-0934-4ebc-933c-3ec1cfa5c66a"
    },
    {
        "author": "释文礼",
        "paragraphs": [
            "若陈见面太悬殊，云水重新诳惑渠。",
            "谩说当时曾省悟，却将鱼目当明珠。"
        ],
        "title": "颂古五十三首  其二六",
        "id": "c8183c99-d613-44db-91ce-5e2ebde7f996"
    },
    {
        "author": "释文礼",
        "paragraphs": [
            "泥佛金佛木佛，度水度火度炉。",
            "妙体本来无处所，莫将真佛强涂糊。"
        ],
        "title": "颂古五十三首  其二七",
        "id": "cd596df8-8924-48e9-9390-b868d98d7cca"
    },
    {
        "author": "释文礼",
        "paragraphs": [
            "不知兀坐常轮转，空下禅牀遶一遭。",
            "背面却言亏一半，老婆恶业自家招。"
        ],
        "title": "颂古五十三首  其二八",
        "id": "88ee7885-7869-4d39-a7e1-c5b9b1e162c8"
    },
    {
        "author": "释文礼",
        "paragraphs": [
            "上等接人，了无回互。",
            "据坐堂堂，是何谓度。",
            "帅王用处若轩昂，为渠拽倒破禅床。"
        ],
        "title": "颂古五十三首  其二九",
        "id": "3a970592-8150-4128-b33b-5e284a431075"
    },
    {
        "author": "释文礼",
        "paragraphs": [
            "以此振铃伸召请，旋风连架打将来。",
            "大悲院里逻斋去，肘露皮穿可怪哉。"
        ],
        "title": "颂古五十三首  其三○",
        "id": "ebf4c3cd-2b9f-4f0c-b520-a70602b78214"
    },
    {
        "author": "释文礼",
        "paragraphs": [
            "賸噇生菜似头馿，临济堂前捉败渠。",
            "耸耳长鸣随踢踏，不知业债倩谁除。"
        ],
        "title": "颂古五十三首  其三一",
        "id": "d171a29d-6471-4ca7-b90f-724dd60fe601"
    },
    {
        "author": "释文礼",
        "paragraphs": [
            "阶头放下劫初铃，相扑呼它马使名。",
            "五棒打来无雪处，却言渠不是官行。"
        ],
        "title": "颂古五十三首  其三二",
        "id": "7789c312-c5a5-48bc-9360-07093bb56493"
    },
    {
        "author": "释文礼",
        "paragraphs": [
            "祸福无门口自招，三遭瞎棒打馿腰。",
            "可怜败国亡家恨，万古春风吹不消。"
        ],
        "title": "颂古五十三首  其三三",
        "id": "b494d43d-d75e-4aee-bcdc-97c021086d3a"
    },
    {
        "author": "释文礼",
        "paragraphs": [
            "家常添钵绕村行，蓦地一声无厌生。",
            "化主分明嫌少在，篱门掩却强惺惺。"
        ],
        "title": "颂古五十三首  其三四",
        "id": "33e87e7b-1308-465f-9339-c8483a27adeb"
    },
    {
        "author": "释文礼",
        "paragraphs": [
            "乌藤倒挂向平田，便把羸牛痛下鞭。",
            "更说养来经五岁，始终只是老婆禅。"
        ],
        "title": "颂古五十三首  其三五",
        "id": "e2e0ce47-5941-4757-acb4-92c615aaa2c2"
    },
    {
        "author": "释文礼",
        "paragraphs": [
            "师之一字太孤危，文□□无作者知。",
            "不领韶阳提起处，且从默处认残碑。"
        ],
        "title": "颂古五十三首  其三六",
        "id": "deac821e-310c-42db-b920-220479da968d"
    },
    {
        "author": "释文礼",
        "paragraphs": [
            "亲到龙潭已暗投，夜深谁共御街游。",
            "纸灯吹灭狼烟息，坐断中原四百州。"
        ],
        "title": "颂古五十三首  其三七",
        "id": "fee88689-4551-4503-a929-501b0e76b72a"
    },
    {
        "author": "释文礼",
        "paragraphs": [
            "山边水边待月明，暂向人间借路行。",
            "如今还向山边去，只有湖水无行路。"
        ],
        "title": "颂古五十三首  其三八",
        "id": "d99dba74-331b-49c6-95dd-aba1550516cc"
    },
    {
        "author": "释文礼",
        "paragraphs": [
            "住山境界问如何，女子双鬟鬓已皤。",
            "觌面不逢休更会，白云飞过旧山河。"
        ],
        "title": "颂古五十三首  其三九",
        "id": "9b24e3f9-2465-4988-864a-b523abd8fba6"
    },
    {
        "author": "释文礼",
        "paragraphs": [
            "庵僧真实济凶人，一喝分明出差珍。",
            "莫道贼魁非别者，当头雪刃用来亲。"
        ],
        "title": "颂古五十三首  其四○",
        "id": "b609df64-1c25-4b5c-b4da-d30091e09228"
    },
    {
        "author": "释文礼",
        "paragraphs": [
            "四方八面没边疆，暴雨狂风无处藏。",
            "古庙里头休軃避，移舟别有好商量。"
        ],
        "title": "颂古五十三首  其四一",
        "id": "173c3c55-d69f-455f-8d3a-2f3985dfb734"
    },
    {
        "author": "释文礼",
        "paragraphs": [
            "法战场开验克宾，解施武略对将军。",
            "如何有罪全无赏，待展奇谋自策勋。"
        ],
        "title": "颂古五十三首  其四二",
        "id": "af7c4410-cb1f-4a94-8235-e2d0d8012c2f"
    },
    {
        "author": "释文礼",
        "paragraphs": [
            "不动蒲帆问一言，大鱼却被小鱼吞。",
            "直从意外超唇吻，始信巖头无脑门。"
        ],
        "title": "颂古五十三首  其四三",
        "id": "fde73f98-6f77-4b2f-8303-2eaf2cac7ff3"
    },
    {
        "author": "释文礼",
        "paragraphs": [
            "从来六个不知音，一个全抛恶浪深。",
            "义断情忘无处觅，三千刹海冷沉沉。"
        ],
        "title": "颂古五十三首  其四四",
        "id": "fe5b5da1-649d-40c0-bf37-71563b9dbb0a"
    },
    {
        "author": "释文礼",
        "paragraphs": [
            "有句无句，如藤倚树。",
            "回避无门，毒蛇当路。",
            "树倒藤枯，句归何处。",
            "明眼衲僧，一场罔措。"
        ],
        "title": "颂古五十三首  其四五",
        "id": "e7ad6c19-b065-428a-bd1c-fc29130d8b45"
    },
    {
        "author": "释文礼",
        "paragraphs": [
            "磐陀漠漠秘苍苔，终日跏趺两鬓摧。",
            "纵使不曾呼唤著，何尝谩得阿师来。"
        ],
        "title": "颂古五十三首  其四六",
        "id": "98f64ad0-8b55-449f-82ca-3e9b55303ed2"
    },
    {
        "author": "释文礼",
        "paragraphs": [
            "因我得礼你，事从叮嘱起。",
            "谁知白苹风，不在秋江里。"
        ],
        "title": "颂古五十三首  其四七",
        "id": "f043e08a-4eda-44db-ab13-37c129878da1"
    },
    {
        "author": "释文礼",
        "paragraphs": [
            "读书人报来，岂在之乎者。",
            "孔子与周公，皆不及门也。"
        ],
        "title": "颂古五十三首  其四八",
        "id": "f52c2936-e4f4-4425-9317-e3f25c893297"
    },
    {
        "author": "释文礼",
        "paragraphs": [
            "天地广无边，何云藏北斗。",
            "跛脚老云门，未明三八九。"
        ],
        "title": "颂古五十三首  其四九",
        "id": "312d04c1-ba05-406b-8394-f2801b469b60"
    },
    {
        "author": "释文礼",
        "paragraphs": [
            "树凋叶落聊伸问，体露金风错指踪。",
            "带累儿孙无豹变，等闲落在草窠中。"
        ],
        "title": "颂古五十三首  其五○",
        "id": "3e2e2b8e-1ba2-4c4c-bcf1-9dc6859af167"
    },
    {
        "author": "释文礼",
        "paragraphs": [
            "贺家湖上天华寺，一一轩窗面水开。",
            "不是闭门防俗客，爱闲能有几人来。"
        ],
        "title": "颂古五十三首  其五一",
        "id": "917f2efb-89a6-4ef6-a0b9-d29cd48b17e3"
    },
    {
        "author": "释文礼",
        "paragraphs": [
            "大龙景物最幽妍，涧水山花照眼鲜。",
            "坚固法身何必问，风光长在劫壶先。"
        ],
        "title": "颂古五十三首  其五二",
        "id": "45beb55d-b015-4774-9218-93e0fae45735"
    },
    {
        "author": "释文礼",
        "paragraphs": [
            "白牛烹了正熙熙，皮角官中却要追。",
            "将下帽簷输纳了，灯前更鼓夜迟迟。"
        ],
        "title": "颂古五十三首  其五三",
        "id": "824d2ba4-def7-4651-955f-17e943fb1ceb"
    },
    {
        "author": "释文礼",
        "paragraphs": [
            "黄钟才起时，九数从头数。",
            "相将幽谷鶑啼，次第雕梁燕语。",
            "田父祭勾芒，丛祠敲社鼓。",
            "农父狎牛郎，村姑教蚕妇。",
            "光阴老尽世间人，冬至寒食一百五。"
        ],
        "title": "偈二首  其一",
        "id": "b1a2cf5f-10cc-483a-964f-a5c2b54b4b4a"
    },
    {
        "author": "释文礼",
        "paragraphs": [
            "此力分明在不欺，不欺能有几人知。",
            "要明象兔全提句，看取升阶正笏时。"
        ],
        "title": "偈二首  其二",
        "id": "e53462f1-d67d-486f-87fa-5661de3b60cd"
    },
    {
        "author": "释文礼",
        "paragraphs": [
            "震忽雷，飞闪电。",
            "夜叉头，菩萨面。"
        ],
        "title": "偈颂五首  其一",
        "id": "090b130a-312a-4d1a-8022-97d2c027583f"
    },
    {
        "author": "释文礼",
        "paragraphs": [
            "万松关迥，九陇烟横。",
            "谷风传响，涧水流声。"
        ],
        "title": "偈颂五首  其二",
        "id": "d9d964c8-cd4d-425d-8ceb-9595805d0170"
    },
    {
        "author": "释文礼",
        "paragraphs": [
            "众生本不曾迷，夜阑鸡向五更啼。",
            "诸佛本不曾悟，秋清雁度长空去。",
            "西窗昨夜月华明，凉飙已到梧桐树。"
        ],
        "title": "偈颂五首  其三",
        "id": "3f8baa59-aced-491e-b6c8-27812553036c"
    },
    {
        "author": "释文礼",
        "paragraphs": [
            "七尺单前，一蒲团地。",
            "横亘十方，竖穷三际。"
        ],
        "title": "偈颂五首  其四",
        "id": "581e23dc-aa91-468e-9b30-54f9f3c7faeb"
    },
    {
        "author": "释文礼",
        "paragraphs": [
            "夜明帘外，宝鉴台前。",
            "元无兼带，岂有偏圆。",
            "古渡无人霜月冷，芦花风静鹭鸶眠。"
        ],
        "title": "偈颂五首  其五",
        "id": "c0682391-9370-49e4-adae-066116588899"
    },
    {
        "author": "释文礼",
        "paragraphs": [
            "七珍八宝任君需，三物从来的是无。",
            "若向无中拈得出，不须见佛问何如。"
        ],
        "title": "颂七贤女游尸陀林",
        "id": "a9439abe-bb17-444d-b021-829e8cc4dc21"
    },
    {
        "author": "释文礼",
        "paragraphs": [
            "唤起窗全曙，催归日未西。",
            "无心花里鸟，更与尽情啼。"
        ],
        "title": "颂马祖因僧问离四句绝百非",
        "id": "5300a004-fa83-4aeb-bec1-bf885eabc128"
    },
    {
        "author": "释文礼",
        "paragraphs": [
            "咄咄胡僧，齿缺面黑。",
            "满口乡谈，无人译得。",
            "只知结果自然成，不知满地花狼藉。"
        ],
        "title": "六代祖师赞  其一",
        "id": "aa29cacb-4ca2-4b9a-9c4d-e608d3eaf9dd"
    },
    {
        "author": "释文礼",
        "paragraphs": [
            "哀哉断臂，甘受欺瞒。",
            "心既不有，何处求安。",
            "寂寂少林人不见，一庭风雪夜漫漫。"
        ],
        "title": "六代祖师赞  其二",
        "id": "1d2e3d79-55ad-4f83-9424-2f66ddf7108d"
    },
    {
        "author": "释文礼",
        "paragraphs": [
            "内外中间，觅罪不得。",
            "瞌睡醒来，眼睛突出。",
            "一从归去皖公山，直至如今没踪蹟。"
        ],
        "title": "六代祖师赞  其三",
        "id": "d1c3e34f-81e4-41ca-943e-052892d7e128"
    },
    {
        "author": "释文礼",
        "paragraphs": [
            "破头山前，三辞诏旨。",
            "教坏小儿，卖弄唇嘴。",
            "无端又上牛头山，更与懒融说道理。"
        ],
        "title": "六代祖师赞  其四",
        "id": "323ab473-4864-42ee-9e91-e743aa3d78fd"
    },
    {
        "author": "释文礼",
        "paragraphs": [
            "黄梅再来，青松依旧。",
            "前身后身，一场逗漏。",
            "七百高僧总作家，唯有南能不唧𠺕。"
        ],
        "title": "六代祖师赞  其五",
        "id": "0c87d04f-5f21-4c85-a689-83a696e2e565"
    },
    {
        "author": "释文礼",
        "paragraphs": [
            "倩人书偈，巧说脱空。",
            "传衣宵遁，丧尽英雄。",
            "非风旛动惟心动，依旧埋身草莽中。"
        ],
        "title": "六代祖师赞  其六",
        "id": "4f2522b8-e675-4b53-aa9a-902a54160bb9"
    },
    {
        "author": "释文礼",
        "paragraphs": [
            "耳根聩兀如鸱，项颈缩拗如馿，有问东却答西。",
            "未尝许可，说甚传持。",
            "临行三转语，自起一团疑。",
            "几多吞不下，背后乱鍼锥。",
            "咬定牙关供死款，铁牛耕破舌头皮。"
        ],
        "title": "松源和尚赞",
        "id": "df33d7dc-c174-49c5-9559-7003fbaccf7a"
    },
    {
        "author": "释文礼",
        "paragraphs": [
            "莫年结屋傍山椒，门外荆芜没半腰。",
            "几度赚君来扣击，老无气力举藤条。"
        ],
        "title": "示圆证知客",
        "id": "6ee162f9-8899-4af0-967f-a7f0df95f838"
    },
    {
        "author": "释文礼",
        "paragraphs": [
            "垦土耕烟四十年，了无禅教与人传。",
            "镢头边事谁相委，八月深居有笋鞭。"
        ],
        "title": "寄真寂深居圆鉴浄和尚",
        "id": "40b7353e-e718-49a4-a949-bf0c0ad973f7"
    },
    {
        "author": "释文礼",
        "paragraphs": [
            "桥横飞涧上崔嵬，涧瀑千寻吼怒雷。",
            "五百声闻看不破，至今活葬在巖隈。"
        ],
        "title": "天台石桥",
        "id": "def02804-7eca-41b4-8dfa-6d41435b3646"
    },
    {
        "author": "释文礼",
        "paragraphs": [
            "秋来归去雁山阿，为问龙湫诺讵那。",
            "贪看高崖千丈雪，伽梨打湿竟如何。"
        ],
        "title": "送僧归雁山",
        "id": "2bd197f2-f40f-460b-9ed4-027d721fa410"
    },
    {
        "author": "释文礼",
        "paragraphs": [
            "飏下天台故纸堆，为搜言外蒋山来。",
            "浙翁拶到无栖泊，谓实情忘撒手回。"
        ],
        "title": "送晦巖佛光法师归天竺  其一",
        "id": "429b2bea-6efa-451e-bf12-794df02bbdde"
    },
    {
        "author": "释文礼",
        "paragraphs": [
            "归去相依有鹫山，渠家一向斥前三。",
            "谁知开异来同了，圆旨如今亦厌谈。"
        ],
        "title": "送晦巖佛光法师归天竺  其二",
        "id": "31a12d48-4021-4dfb-88cc-bd08880e5f8f"
    },
    {
        "author": "释文礼",
        "paragraphs": [
            "送子参寻灵鹫山，诸方多是落前三。",
            "自从开异归同后，玄旨于今亦倦谈。"
        ],
        "title": "佛光炤公首依于梁渚今往下竺参北峰印禅师二首  其一",
        "id": "af718fa8-5b5c-4ca4-8124-13e164ff4744"
    },
    {
        "author": "释文礼",
        "paragraphs": [
            "拣境分明妙药方，余之分别更须忘。",
            "晚风吹落残红片，休向枝头觅旧香。"
        ],
        "title": "佛光炤公首依于梁渚今往下竺参北峰印禅师二首  其二",
        "id": "b05d0354-b1d1-4c43-ad88-00fa0d6ae804"
    },
    {
        "author": "释文礼",
        "paragraphs": [
            "亭亭相对两苍松，不觉当门触祖翁。",
            "后代儿孙无著莫，忍听萧瑟起凄风。"
        ],
        "title": "赞应庵华",
        "id": "aef35120-31f3-45d3-978a-9f43df40c1ee"
    },
    {
        "author": "释文礼",
        "paragraphs": [
            "施为动静凭谁力。"
        ],
        "title": "句",
        "id": "a4c92b46-134c-4bd1-8301-00e552afc837"
    },
    {
        "author": "李兼",
        "paragraphs": [
            "劝尔编氓莫事魔，魔成刬地祸殃多。",
            "家财破荡身狼籍，看取胡忠季子和。"
        ],
        "title": "戒事魔十诗  其一",
        "id": "92d6884b-29ec-45d2-994c-bc4e8994aa5b"
    },
    {
        "author": "李兼",
        "paragraphs": [
            "白衣夜会说无根，到晓奔逃各出门。",
            "此是邪魔名外道，自投刑辟害儿孙。"
        ],
        "title": "戒事魔十诗  其二",
        "id": "b0c26bc7-2e21-42e4-9d9f-b207d3e84d63"
    },
    {
        "author": "李兼",
        "paragraphs": [
            "金鍼引透白莲池，此语欺人亦自欺。",
            "何似田桑家五亩，鸡豚狗彘勿违时。"
        ],
        "title": "戒事魔十诗  其三",
        "id": "cc741991-cf0e-4192-84d2-20e277ac7f06"
    },
    {
        "author": "李兼",
        "paragraphs": [
            "莫念双宗二会经，官中条令至分明。",
            "罪流更溢三千里，白佛安能救尔生。"
        ],
        "title": "戒事魔十诗  其四",
        "id": "45c2fab3-fe02-44cd-ba05-87d93f7890f0"
    },
    {
        "author": "李兼",
        "paragraphs": [
            "生儿只遣事犁鉏，有智宜令早读书。",
            "莫被胡辉相引诱，此人决脊尚囚拘。"
        ],
        "title": "戒事魔十诗  其五",
        "id": "1a44303b-d61f-443d-af6a-1319129116a1"
    },
    {
        "author": "李兼",
        "paragraphs": [
            "蚩蚩女妇太无知，吃菜何须自苦为。",
            "料想阿童鞭背后，心中虽悔可能追。"
        ],
        "title": "戒事魔十诗  其六",
        "id": "b7d30527-210c-4a02-90ca-7c47e753f370"
    },
    {
        "author": "李兼",
        "paragraphs": [
            "仙居旧有祖师堂，坐落当初白塔乡。",
            "眼见菜头头落地，今人讳说吕师囊。"
        ],
        "title": "戒事魔十诗  其七",
        "id": "e073d81b-5389-4ccc-915d-6768a81fda42"
    },
    {
        "author": "李兼",
        "paragraphs": [
            "贵贱家家必有尊，如何舍祖事魔神。",
            "细思父母恩难报，早转头来孝尔亲。"
        ],
        "title": "戒事魔十诗  其八",
        "id": "4b23beb1-2e26-472c-b7dd-ee7a0a4482ae"
    },
    {
        "author": "李兼",
        "paragraphs": [
            "肉味鱼腥吃不妨，随宜茶饭守家常。",
            "朝昏但莫为诸恶，底用金罏爇乳香。"
        ],
        "title": "戒事魔十诗  其九",
        "id": "b9d4b7c7-ee5f-41ba-bb7a-eaf1cff3b43e"
    },
    {
        "author": "李兼",
        "paragraphs": [
            "官家为是爱斯民，临遣知州诲尔谆。",
            "愿尔进知庠序教，怕嫌尔做事魔人。"
        ],
        "title": "戒事魔十诗  其一○",
        "id": "86f3b37d-b9ef-40df-9f7e-8a0a32349baa"
    },
    {
        "author": "李兼",
        "paragraphs": [
            "自往丹丘去，因循过一年。",
            "孤云无定止，明月又重圆。",
            "书尾间相问，琴声淡悄然。",
            "何时当会面，吟醉海涛边。"
        ],
        "title": "寄白云轩周道正",
        "id": "74549018-1f64-4774-9f22-9ddec1dd6ef7"
    },
    {
        "author": "李兼",
        "paragraphs": [
            "野鹤昂然不可羁，伴行双屐一筇枝。",
            "屈公萧寺三旬客，益我空囊几卷诗。",
            "乱帙检残烧烛夜，浅杯流向落花时。",
            "春光只恋西湖好，不念台山老桂枝。"
        ],
        "tags": [
            "西湖"
        ],
        "title": "送桑泽卿归天台",
        "id": "aaafc971-ba95-4da1-a27e-86fa5d9a0f3b"
    },
    {
        "author": "李兼",
        "paragraphs": [
            "书法光芒晋永和，后来摹写不胜多。",
            "考论又得桑夫子，兰渚风流转不磨。"
        ],
        "title": "兰亭题咏  其一",
        "id": "7b963335-edf6-41ba-8df9-69238c4fd752"
    },
    {
        "author": "李兼",
        "paragraphs": [
            "自从茧纸殉昭陵，定武流传賸得名。",
            "总辑旧闻为博议，即今真赝不难凭。"
        ],
        "title": "兰亭题咏  其二",
        "id": "44c62e5d-080f-4bd1-a6c0-38828cb6558f"
    },
    {
        "author": "李兼",
        "paragraphs": [
            "巧鬻非善贾，利获非良农。",
            "君子不自智，甘与庸人同。",
            "天君见独者，进退有新功。",
            "忽敛艺文手，反著怀袖中。",
            "客问以臆对，此说非易穷。",
            "吾非甯武子，今学北山翁。"
        ],
        "title": "寄题愚斋",
        "id": "37f3b6d6-d9ea-4da3-9443-11f99c55c1d3"
    },
    {
        "author": "李兼",
        "paragraphs": [
            "萧寺倚巖郭，昔游几何年。",
            "兹辰惬幽赏，杖屦从儒先。",
            "稍穿苍藓径，旋入青萝烟。",
            "山色若倒屣，松风自鸣絃。",
            "目力眩奇观，步屧信所便。",
            "俄登旃檀林，金碧耀脩缘。",
            "道旁老木拱，诗翁久飞仙。",
            "蝉蜕万物表，蝶梦三生前。",
            "至今二百载，相望箕斗悬。",
            "缅怀文忠公，丰碑泯遗镌。",
            "乐善如缁衣，后世两称贤。",
            "山僧矜好事，华表新题璇。",
            "向来委榛棘，时情任渠迁。",
            "先生笑抚掌，此事从古然。",
            "相逢一樽酒，劝君小流连。",
            "江梅欲浮动，春光向妖妍。",
            "同游二三子，舂容有佳篇。",
            "归欤不知夜，霜雪净寒天。"
        ],
        "title": "奉陪撄宁侍郎游柏山寺谒梅公墓小憩行轩勉酌",
        "id": "216ddfa1-f0f4-43cb-9c56-123c3f77a66a"
    },
    {
        "author": "李兼",
        "paragraphs": [
            "忆当九夏初，恒御君王手。",
            "西风飒然至，持用焉能久。",
            "人情易变如三秋，君恩覆水不可收。",
            "藉使凉飚夺炎热，感陨此身终不绝。"
        ],
        "title": "秋扇行",
        "id": "2ffa6b79-bb8a-44a3-980b-b8d81a7c9f07"
    },
    {
        "author": "李兼",
        "paragraphs": [
            "耕夫自立苗且耘，饟妇相敬礼如宾。",
            "画工貌出态闲暇，不是如今愚野人。",
            "古之农者盖如此，馌彼公田同妇子。",
            "山林自信有真乐，隠逸传中无姓字。",
            "吾不能走马章台街，画眉狼籍贻讥谐。",
            "又不能卖酒临邛市，奔妻万古不灭耻。",
            "遗风后世岂无存，半在东阡烟雨村。",
            "不见杵臼梁家妇，犹能亲举案前餐。"
        ],
        "title": "题冀缺图",
        "id": "2b9eedb6-9455-4c2c-9805-951070c545c0"
    },
    {
        "author": "李兼",
        "paragraphs": [
            "百谷盈成后，三秋假乐时。",
            "鸡豚开社瓮，箫鼓赛神祠。",
            "野茹青盈筥，香炊雪满匙。",
            "欲知田里趣，细诵老翁诗。"
        ],
        "title": "田里",
        "id": "e800c4ca-6020-4f2a-818f-b094c80c7128"
    },
    {
        "author": "李兼",
        "paragraphs": [
            "坠绪今如线，遗书尚满床。",
            "功名两蜗角，世路几羊肠。",
            "癖有登山屐，贫无在笥裳。",
            "故人应见念，莫遣字稀行。"
        ],
        "title": "次韵周与能",
        "id": "2341ab73-6b64-4a08-9a03-72071839e46b"
    },
    {
        "author": "李兼",
        "paragraphs": [
            "悲思亦何苦，繁声咽未休。",
            "家庭残月曙，衰草故园秋。",
            "物化终归尽，年华迅若流。",
            "要当期子夜，相与和商讴。"
        ],
        "title": "莎鸡",
        "id": "c8f27e5e-edfa-4c53-89e6-1ecc532dccd4"
    },
    {
        "author": "李兼",
        "paragraphs": [
            "凌晨躬蒇事，未晓出城关。",
            "路暗鸡三唱，天青月一弯。",
            "华香衣笥外，岚翠竹舆间。",
            "欲尽清游兴，官程索遽还。"
        ],
        "title": "晓出",
        "id": "51f29709-6564-45d4-ad2d-3b5bb18696cc"
    },
    {
        "author": "李兼",
        "paragraphs": [
            "弱质司明视，虚名直望舒。",
            "轶迂辞上蔡，能事到中书。",
            "狡计空多窟，珍盘竟付厨。",
            "独将毫末效，曾纪汗青余。"
        ],
        "title": "食兔诗",
        "id": "aa3fbcd6-2876-4251-953d-b7820e82903e"
    },
    {
        "author": "李兼",
        "paragraphs": [
            "珍重张公子，交情不我遗。",
            "肯迂林下步，来贽袖中诗。",
            "江树烟中色，丛梅雪外枝。",
            "吟哦清绝句，一一可同时。"
        ],
        "title": "谢张世显诗卷",
        "id": "db03e5d8-18eb-420d-abe2-4d0295f00ed8"
    },
    {
        "author": "李兼",
        "paragraphs": [
            "白鸟江天阔，青山佛阁重。",
            "影孤寒日塔，声殷暮烟钟。",
            "异世文中选，当时镜里容。",
            "犹传遗蜕骨，只在此高峰。"
        ],
        "title": "钟山",
        "id": "b3549ff2-b97f-483e-b944-ac661cdf591d"
    },
    {
        "author": "李兼",
        "paragraphs": [
            "断岸收潢潦，苍烟出翠微。",
            "众帆争鹁港，孤塔认枭矶。",
            "万事皆前定，重来悟昨非。",
            "此身縻薄爵，何处避危机。"
        ],
        "title": "发于湖",
        "id": "904816f9-34d0-4701-9590-e58e7d7de4c2"
    },
    {
        "author": "李兼",
        "paragraphs": [
            "千帆东下势连樯，控带河山自一方。",
            "塞角凄风营戍远，野花湿雨墓田荒。",
            "落霞孤鹜江干阔，去马来牛岁月长。",
            "老我声名无一遂，征衫蓝缕鬓苍苍。"
        ],
        "title": "回次采石",
        "id": "ad08967f-8740-4d5d-955c-3bd4b63b10bb"
    },
    {
        "author": "李兼",
        "paragraphs": [
            "门巷春风翳草莱，笔耕无艺甑生埃。",
            "空成洛下书生咏，敢望青州从事来。",
            "洗盏首供堂上寿，留尊更待月中开。",
            "陶然竟堕难名境，疑是凌歊百尺台。"
        ],
        "title": "谢当涂陈舍人馈姑孰春",
        "id": "1b6faa9a-4928-4aee-baa5-232b3cd5150e"
    },
    {
        "author": "李兼",
        "paragraphs": [
            "筠窗幽独静亡邻，坐睡从吾一欠伸。",
            "绿树清圆宜静昼，孤花寂寞照余春。",
            "时拈柏子烧铜鼎，旋碾茶团瀹玉尘。",
            "在昔刍荛犹足采，独慙无用养闲身。"
        ],
        "title": "晚春",
        "id": "e634f031-1062-4872-9cbd-d58fe7b1f01a"
    },
    {
        "author": "李兼",
        "paragraphs": [
            "天涯客里送人归，恨绝青青杨柳枝。",
            "细雨杏园摩诘画，春风花岸少陵诗。",
            "九天抡擢堪先卜，万里功名莫后时。",
            "江上岂无西到鴈，平安数遣故人知。"
        ],
        "title": "送交代高丞",
        "id": "4088ca13-88af-4432-ab98-1d63bb337922"
    },
    {
        "author": "李兼",
        "paragraphs": [
            "先生志尚直明庐，庀职毋嫌外且疎。",
            "聊向江城纡骥足，行趋禁闼侍鸾舆。",
            "河阳花树曾亲植，鲁相葵根欲尽锄。",
            "从此把君诗过目，绝胜厚禄故人书。"
        ],
        "title": "简丘倅即次韵",
        "id": "ac62dcba-3bbe-495c-92cf-99d9668169dd"
    },
    {
        "author": "李兼",
        "paragraphs": [
            "骐骥瘦，驽骀肥，不如占我白石矶。",
            "出无车，食无肉，宁复羨渠黄金屋。",
            "叔孙礼乐何纷纶，两生不行岂徒云。",
            "丈夫结交半天下，几人沮溺同耕云。",
            "捷径趋荣速如鬼，龌龊岂堪豪右齿。",
            "虞卿著书托穷愁，仲蔚绕宅蓬蒿秋。",
            "朅来话旧重携手，往事纷纷集樽酒。",
            "胸中奇气耿独在，匣剑时作蛟龙吼。",
            "穷亦乐，贫非痡，且复安步行坦途。",
            "从人嘲笑我非夫，乘流则逝宁须扶。",
            "亦知落落固难合，焉能鬰鬰屈此乎。",
            "朝驱车于阆风之颠，夕济舟于丹水之渊。",
            "放身物外岂不好，局蹐人间真可怜。",
            "追若亡，汗漫游，笑甯子，商声讴。",
            "岂曰无衣，与子同裘。",
            "天地一马，日月双辀。",
            "噫，流光胡可以淹留。"
        ],
        "title": "依韵和吴起季见寄",
        "id": "d9c1dcf5-a9a6-42f4-9a3c-a8962368a689"
    },
    {
        "author": "李兼",
        "paragraphs": [
            "蒹葭漫漫秋风多，陂池水落枯苇柯。",
            "青山断处落日下，欵乃一声渔子歌。",
            "高秋鲈肥贱如土，换酒村场醉迷路。",
            "夜深艇子舣前湾，依稀月照芦花浦。"
        ],
        "title": "蒹葭",
        "id": "d6d0d906-af6b-4435-a739-b20f77a02779"
    },
    {
        "author": "李兼",
        "paragraphs": [
            "昔向画图见，今行莽苍间。",
            "天连疑有路，湖阔更无山。",
            "地入番君国，星潜左蠡湾。",
            "江神相行客，未觉畏途艰。"
        ],
        "title": "舟中",
        "id": "2b25d928-0649-4874-8261-e68ff7e7ee7d"
    },
    {
        "author": "李兼",
        "paragraphs": [
            "路去丛祠修竹林，插天松桧卧龙吟。",
            "翬飞朱阁阑干外，人在白云巖窦深。",
            "落花半逐流水逝，黄鹤一去莫烟沉。",
            "安得金丹蜕凡骨，一视往昔与来今。"
        ],
        "title": "游道宫",
        "id": "db513239-0322-41c6-b3cb-e4ea747cd8e0"
    },
    {
        "author": "李兼",
        "paragraphs": [
            "落日河西岸，春风水北桥。",
            "地迂帆影转，石出涨痕销。",
            "浊酿淋茅滓，頳鳞贯柳条。",
            "几年安稳处，才幸适今朝。"
        ],
        "title": "水阳道中",
        "id": "03fd2980-4ce1-4259-acae-c1771b443b17"
    },
    {
        "author": "李兼",
        "paragraphs": [
            "芳洲日云夕，薄言撷兰荃。",
            "悠悠无与赠，脉脉空自怜。",
            "美人洵且都，为加一笑嫣。",
            "知己古所重，欲报甘縻捐。",
            "未省晼晚姿，可复成春妍。",
            "彼哉爨下桐，犹为朱丝弦。"
        ],
        "title": "芳洲",
        "id": "53f69043-3106-417f-91f3-c2f4a59fbc60"
    },
    {
        "author": "李兼",
        "paragraphs": [
            "晚来舣櫂濒江侧，汀草苹花间红碧。",
            "无声画里更斜阳，匹练光中正秋色。",
            "云间落帆系高树，烟外牧牛横短策。",
            "黄昏渔火乱前村，犹有孤吟未归客。"
        ],
        "title": "江上",
        "id": "0d3d3810-641d-43d1-b6c4-981087cf78d4"
    },
    {
        "author": "李兼",
        "paragraphs": [
            "去郭无多地，肩舆又独来。",
            "青山随路转，老树挟溪回。",
            "映水深宜竹，皑林早见梅。",
            "颇思倾白酒，适意卧青苔。"
        ],
        "title": "石子涧",
        "id": "0c325cca-3f33-47b0-93ec-8979f07b93fa"
    },
    {
        "author": "李兼",
        "paragraphs": [
            "地僻尘心远，台高纵目赊。",
            "鹭明烟际渚，鸟篆雨余沙。",
            "橡栗骈秋实，鸡冠媚晚花。",
            "断无车马客，来问野人家。"
        ],
        "title": "山居苦",
        "id": "0ec28680-c5d6-4e66-9ad5-6bad25ef06f6"
    },
    {
        "author": "李兼",
        "paragraphs": [
            "送者临门庑，征人暮路歧。",
            "翻思津遣后，可奈独归时。",
            "岁旱田畴薄，家贫母子离。",
            "能忘手中绵，密密缀衣湿。"
        ],
        "title": "离家",
        "id": "d2100011-d045-4961-ac87-44f1452516df"
    },
    {
        "author": "严大猷",
        "paragraphs": [
            "笏未到身难击泚，兵如入手易擒吴。"
        ],
        "title": "句",
        "id": "6dc6fc0b-f0a6-4e27-bafc-c7c4e8da8ec8"
    },
    {
        "author": "吕祖平",
        "paragraphs": [
            "细雨轻寒弄晓晴，纷纷鹄立拥书黉。",
            "广庭賸欲先耆艾，小试聊烦唤弟兄。",
            "韫椟此时增玉价，传家有子胜金籝。",
            "鸡虫得失能多少，也听春蚕叶上声。"
        ],
        "title": "县学秋试",
        "id": "d9c2a410-be48-4426-862c-2534085547a3"
    },
    {
        "author": "石东震",
        "paragraphs": [
            "门前碧蘸一溪斜，髣髴逃秦处士家。"
        ],
        "title": "句",
        "id": "10c1c1ea-9f13-4835-8272-1c83492dfabc"
    },
    {
        "author": "汪忱",
        "paragraphs": [
            "山作危梁千尺横，一天金泛月波清。",
            "幽禽不复惊棋响，深谷犹能答斧声。",
            "塔坏尚余鸿雁意，井荒谁放辘轳鸣。",
            "试将比较天台景，只欠璁珑琪树英。"
        ],
        "title": "烂柯山",
        "id": "23f0f76a-dc43-451a-939d-a5a945bc95b3"
    },
    {
        "author": "陈玨",
        "paragraphs": [
            "潜虬成穴古危岑，曾为编氓霈旱霖。",
            "石怪自留千载迹，泥蟠难驻九天心。",
            "老松犹学拏云势，群籁浑惊动地吟。",
            "潇洒禅关连胜概，追游谁不快烦襟。"
        ],
        "title": "蜕龙洞",
        "id": "bc8010df-708b-4c77-b704-df285eec7653"
    },
    {
        "author": "陈玨",
        "paragraphs": [
            "高压玉龙腰，参差雁势朝。",
            "雄吞五湖阔，平揖两山峣。",
            "阑槛中流出，炎蒸白昼消。",
            "暂来尘虑息，那复日逍遥。"
        ],
        "title": "垂虹亭",
        "id": "e3931377-6574-4d14-9508-6f4c449a13c5"
    },
    {
        "author": "陈玨",
        "paragraphs": [
            "石洞云归春雨足，海门月上夜潮生。"
        ],
        "title": "句",
        "id": "b3fefe85-1647-455d-85b4-60cd53db861a"
    },
    {
        "author": "黄珩",
        "paragraphs": [
            "丰钟逐散晓云遮，我欲伸冤玉帝家。",
            "青女一身都是胆，年年随下月偷花。"
        ],
        "title": "和刘后村梅花绝句  其一",
        "id": "70bb186e-03bf-4c25-9aac-0209e1b35f9c"
    },
    {
        "author": "黄珩",
        "paragraphs": [
            "一双白鹤骑焉往，十万青蚨散即休。",
            "吟透何郎早春句，输他占射得扬州。"
        ],
        "title": "和刘后村梅花绝句  其二",
        "id": "4a59c3a7-30f6-4c04-896c-9229a74b4e58"
    },
    {
        "author": "黄珩",
        "paragraphs": [
            "真色果无描写法，汉人枉自杀毛公。"
        ],
        "title": "句",
        "id": "17a4998d-904a-4476-a173-0e76c965f7a5"
    },
    {
        "author": "李简",
        "paragraphs": [
            "佛身充满大千界，莲座玄谈海水翻。",
            "融摄群修证圆觉，灵通虚彻卓然存。"
        ],
        "title": "伯时番王礼佛图卷",
        "id": "b03bb8c6-4f81-4a66-922e-8f97d7050173"
    },
    {
        "author": "李简",
        "paragraphs": [
            "挹香不盈怀，餐英淡无味。"
        ],
        "title": "句  其一",
        "id": "f00535e3-dfd2-4ba1-95b5-686da34ba7c5"
    },
    {
        "author": "李简",
        "paragraphs": [
            "向来红与紫，随流去如云。",
            "虽有故枝在，花落何纷纷。"
        ],
        "title": "句  其二",
        "id": "2a3c1b47-ec8d-4a6e-827a-33aca1817d5b"
    },
    {
        "author": "赵由济",
        "paragraphs": [
            "悠悠我祖，始于轩辕。",
            "既历高阳，秩秩大猷。",
            "爰自伯益，舜赐皂斿。",
            "中衍仕商，造父御周。",
            "征彼徐方，营营有功。",
            "邑于赵城，大河之东。",
            "建仕晋国，耿光其封。",
            "成宣谕日，畏夏爱冬。",
            "岸贾作难，婴臼立孤。",
            "襄子始大，常山得符。",
            "于赫烈侯，懋建丕图。",
            "肃侯武灵，兆配有虞。",
            "西汉子都，生长河间。",
            "暨于唐末，今族居燕。",
            "卜迁大梁，世系绵绵。",
            "厚德丰功，宜永其传。",
            "中罹多难，西历江沱。",
            "眷焉吾族，丰水居多。",
            "百川有源，众条有柯。",
            "庸修家牒，克俾无讹。",
            "顾及伯仲，忧患更多。",
            "瞻叹古烈，自怜其生。",
            "厥生岂偶，三辰垂精。",
            "德业未进，敢不战兢。",
            "我心伊何，当念于初。",
            "感彼霜露，怆然踌躇。",
            "奉先如在，宗戚相依。",
            "椿台萱草，高堂可娱。",
            "惟忠惟孝，立身有本。",
            "嗟尔后进，朂哉自勉。",
            "万有能销，期道无泯。",
            "温恭朝夕，云胡不谨。",
            "显亲扬名，俾昌俾炽。",
            "善保家声，期于不替。",
            "尚念前人，留心谱系。",
            "受天之庆，爰及苗裔。"
        ],
        "title": "谱乐歌",
        "id": "4b22acb2-ffb0-4bd6-8484-4adcd00f5dfb"
    },
    {
        "author": "史达祖",
        "paragraphs": [
            "一百六朝花雨过，柳梢犹尔病春寒。",
            "晋官今日炊烟断，并著新晴看牡丹。"
        ],
        "title": "清明  其一",
        "id": "854501ca-db52-4bc6-a0da-fbf4cd5d1820"
    },
    {
        "author": "史达祖",
        "paragraphs": [
            "宫烛分烟眩晓霞，惊心知又度年华。",
            "榆羹杏粥谁能办，自采庭前荠菜花。"
        ],
        "title": "清明  其二",
        "id": "5b56da46-920b-4114-a103-fdb726fc9da7"
    },
    {
        "author": "史达祖",
        "paragraphs": [
            "遗像人犹思后主。"
        ],
        "title": "句",
        "id": "bc44cfd4-0ef5-4f4e-af39-e0c564bc864d"
    },
    {
        "author": "周文璞",
        "paragraphs": [
            "伯鸾出京师，慷慨歌五噫。",
            "岂无济时心，升降与我违。",
            "有来适吴中，舂粱救寒饥。",
            "吴人皋伯通，舎之慰穷栖。",
            "方志虽或除，此桥犹可稽。",
            "伯鸾号逸民，佳传照绿绨。",
            "伯通頼有此，庶几与之齐。",
            "至今阊门外，两冢陪要离。",
            "累累各高大，冥冥春草萋。",
            "古者贤哲人，不计凤与鸡。",
            "焜耀亦偶尔，埋没何凄兮。",
            "出语贺两公，亦以昌吾诗。"
        ],
        "title": "皋桥",
        "id": "969cb0bb-1d8b-4ef6-a67c-de6c419b627b"
    },
    {
        "author": "周文璞",
        "paragraphs": [
            "白石招我入书斋，使我速礼金涂塔。",
            "我疑此塔非世有，白石云是钱王禁中物。",
            "上作如来舍身相，饥鹰饿虎纷相向。",
            "拈起灵山受记时，龙天帝释应惆怅。",
            "形模远自流沙至，铸出今回更精致。",
            "钱王纳土归京师，流落多在西湖寺。",
            "钱王本是英雄人，白莲花现国主身。",
            "蛇乡虎落狗脚朕，何如红袍玉带称功臣。",
            "天封坼开即退听，两浙不闻笳鼓竞。",
            "归来佛子作护持，太师尚父尚书令。",
            "一枚传到白石生，生今但有能诗声。",
            "同袍秦外铦师兄，哦诗礼塔作佛事，同吃地炉山芋羹。",
            "何曾薰陆绮床供，但见相轮铜绿明。",
            "哦诗礼塔犹未毕，芦叶低飞山雨湿。"
        ],
        "tags": [
            "西湖"
        ],
        "title": "尧章金铜佛塔歌",
        "id": "5904ac63-8664-48c4-8642-dd73695a4178"
    },
    {
        "author": "周文璞",
        "paragraphs": [
            "云杪荧荧一塔灯，觉皇舎利宝烟凝。",
            "山门推上三更月，似照前朝礼拜僧。"
        ],
        "title": "初至长干寺",
        "id": "6e66b350-9262-4adf-baa1-2bc2a4d71b18"
    },
    {
        "author": "周文璞",
        "paragraphs": [
            "我行古井邑，北风吹倒人。",
            "旗店语簇簇，石路声辚辚。",
            "下车得少憩，亭午听司晨。",
            "岂但田秔香，更觉村醪醇。",
            "怀哉厌王气，契阔毋重陈。",
            "旧为秣陵尉，今为钟山神。"
        ],
        "title": "回次秣陵",
        "id": "d7014873-b9a5-420d-942a-639595262548"
    },
    {
        "author": "周文璞",
        "paragraphs": [
            "雅颂声流到楚词，更无人见独看时。",
            "池头五粒初摇动，却替幽人说旧诗。"
        ],
        "title": "哦松夏夜",
        "id": "67a81650-7da0-40f3-878d-7d3ddeca5e6a"
    },
    {
        "author": "周文璞",
        "paragraphs": [
            "夜闻春雨来，浓绿净于洗。",
            "有禽自南翥，自呼不能已。",
            "岂非湘川下，或自江左起。",
            "黄陵见哀妃，白下感游子。",
            "仍多忧其兄，宛转深树里。",
            "汝兄今何在，荆棘日靡靡。",
            "岂非囚空山，或已投逝水。",
            "年深桎梏化，波冷皮肉死。",
            "鹧鸪谨勿痛，此系造物理。",
            "吾若破析言，汝恨入骨髓。",
            "风吹慈竹林，苔晕上深紫。",
            "吾亦念故乡，日夜梦邻里。",
            "不如各归休，阙月照西鄙。"
        ],
        "title": "鹧鸪",
        "id": "568a899d-0b06-4359-b523-ad157801b5cd"
    },
    {
        "author": "周文璞",
        "paragraphs": [
            "星星鬓发卧林丘，诏使东川作郡侯。",
            "髯叟望公来海峤，瘿兵迎守去夔州。",
            "珍图想挂茅斋壁，巧石应随竹钉舟。",
            "教得巴童歌舞好，侍郎千万却归休。"
        ],
        "title": "怀何月湖",
        "id": "91e0438f-3682-4000-84da-38510e4402b5"
    },
    {
        "author": "周文璞",
        "paragraphs": [
            "古寺閟岑鬰，空梁悬斋鱼。",
            "神坐既欹仄，德容亦饥虚。",
            "先生贫有命，山僧乐无余。",
            "长安满市花，匹马吟九衢。",
            "寥寥北邙山，而谁噫荒墟。",
            "岂有先生者，不如山僧欤。",
            "盲风振苕华，重露落芙蕖。",
            "何当醉尉归，方坐钓水隅。"
        ],
        "title": "濑上怀古",
        "id": "5619edb7-4b19-4512-bce3-05b5c6f87ec7"
    },
    {
        "author": "周文璞",
        "paragraphs": [
            "估客征夫上野桥，锦缡玉瑱亦萧条。",
            "人间多少乘除事，到了英雄恨不消。"
        ],
        "title": "濑上贞女祠",
        "id": "2260a73a-8ce9-4d00-a2f6-9f95da8e668a"
    },
    {
        "author": "周文璞",
        "paragraphs": [
            "君王有遗令，婢子守空台。",
            "遥望西陵下，漆灯照鸩杯。",
            "玉颜阙钗泽，松柏生悲哀。",
            "低吟短歌行，想像奸雄才。",
            "清泉沈金彩，古烟凝紫灰。",
            "零落故瓦在，雕镌若陶坯。",
            "为人作书研，词章出诙谐。",
            "上下千载间，流转何悠哉。",
            "那知墟中人，天命不复来。",
            "齐昏亦披猖，增三筑崔嵬。",
            "年年漳河头，野棠如雪开。"
        ],
        "title": "铜雀研",
        "id": "73630bd0-3f26-49cf-a028-0db8c0d9568e"
    },
    {
        "author": "周文璞",
        "paragraphs": [
            "家住栖贤云，泉石恣幽讨。",
            "写出明视孙，眉目增媚好。",
            "卯日行踆踆，衣褐坐芳草。",
            "脱身文字祸，见机恨不早。",
            "仰候月盈缩，脩眉几回扫。",
            "迷离望灵药，青松为三倒。",
            "山人书姓名，欲使好事考。"
        ],
        "title": "丘庆余画兔",
        "id": "2c461fe9-815c-4723-9b8d-e448b7e58048"
    },
    {
        "author": "周文璞",
        "paragraphs": [
            "此生无耽嗜，独具爱书癖。",
            "旁搜固未暇，乍见亦畧识。",
            "尘土苦见污，更苦官事逼。",
            "纸灯既自剪，竹牖仍仆织。",
            "山邑少文献，有亦何自觅。",
            "随行五升瓻，一岁无滴沥。",
            "向来长安市，阅之常竟夕。",
            "怅然梦里去，莽莽云雨侧。",
            "哦此谓寒螀，夜漏三十刻。"
        ],
        "title": "夜坐读书",
        "id": "be62a7d2-1a3d-4018-9185-acdd221fc9ce"
    },
    {
        "author": "周文璞",
        "paragraphs": [
            "崇禧仙舘似官居，二月寒风峭有余。",
            "傲吏吟哦空峭下，野童放散夜堂初。",
            "荧荧宿火煨村酒，煜煜残灯镜道书。",
            "忽听打窗声更急，快移银砾上枯株。"
        ],
        "title": "春雪",
        "id": "166fd8c6-ed58-4119-a921-ec2adbb35fb6"
    },
    {
        "author": "周文璞",
        "paragraphs": [
            "樱桃花覆地，古庙自青春。",
            "帐里还丹使，山中采药人。",
            "风林嗥黑虎，云路列斑麟。",
            "欲见神君面，连朝礼北辰。"
        ],
        "title": "鹤庙",
        "id": "363657e4-1ed9-43b2-aa84-70c38d300c58"
    },
    {
        "author": "周文璞",
        "paragraphs": [
            "风鸣长史升天柏，草护仙翁瘗剑茔。",
            "瑞像殿前亡马迹，养龙池上有鼍鸣。"
        ],
        "title": "玉晨口占",
        "id": "c1a7bf11-75ac-44bd-a789-a49a3f4cb9a0"
    },
    {
        "author": "周文璞",
        "paragraphs": [
            "萧史水银粉，番女红蓝花。",
            "狂奴爱风调，脂泽遂成家。",
            "镜开青峡月，衣近赤城霞。",
            "欲下人间世，槲林栖晚鸦。"
        ],
        "title": "华道士白胭脂",
        "id": "8caf3945-83f8-4ce4-a778-c1ec044f6a73"
    },
    {
        "author": "周文璞",
        "paragraphs": [
            "云树重重和泪吟，故宫遗庙有知音。",
            "秦吴万里皆芳草，染到山花恨最深。"
        ],
        "title": "杜鹃花",
        "id": "6fbce1b6-d010-41c6-bb78-25bfc7f47dd2"
    },
    {
        "author": "周文璞",
        "paragraphs": [
            "长条导幽情，浄色穿户牖。",
            "酸风酽如醋，少待浓似酒。",
            "飐飐金丝垂，满眼遮老丑。"
        ],
        "title": "新柳",
        "id": "9c62fef5-3fcb-4d54-bd32-9b1c35408da6"
    },
    {
        "author": "周文璞",
        "paragraphs": [
            "出家才二十，小筑契初心。",
            "水浸篱根冷，苔封井臼深。",
            "狖啼天惨惨，犬吠月阴阴。",
            "又踞藜牀座，焚香鼓内琴。"
        ],
        "title": "王道士庵",
        "id": "38349e81-1f32-4930-a056-fc499ec1630c"
    },
    {
        "author": "周文璞",
        "paragraphs": [
            "稽首游名山，驾言入华阳。",
            "南洞极秘怪，松草泉水香。",
            "曲几妙隶画，残碣刊灵章。",
            "俛首试一闚，冷风袭绡裳。",
            "守庵敬爱客，暖我紫术汤。",
            "遗我鹅眼钱，云是洞所藏。",
            "往有寻幽徒，入见黄金墙。",
            "侈心或已起，几受奇鬼戕。",
            "身傥获会遇，敢恨飞蓬霜。",
            "更丐一片土，小筑安闲房。",
            "朝披神芝图，暮试{扟扌=饣}饭方。"
        ],
        "title": "南华阳洞",
        "id": "013cf040-a653-466f-a355-27e22eac5b15"
    },
    {
        "author": "周文璞",
        "paragraphs": [
            "凌兢下危梯，俯伛生深穴。",
            "回身避云雾，偃面视日月。",
            "药苗护谽谺，竹节截㠔嶭。",
            "安知幽蹊下，有此大奇绝。",
            "金牛铲光景，仙牒尚可阅。",
            "岗头春已半，枸杞如点血。",
            "便恐颠风兴，横吹石崖裂。"
        ],
        "title": "金牛洞",
        "id": "ce4e80c4-8922-425c-9aee-4953afb4774c"
    },
    {
        "author": "周文璞",
        "paragraphs": [
            "受箓坛前云更长，春风漠漠杏花香。",
            "峰回路转无人处，恰见天书字数行。"
        ],
        "title": "山行行歌十首  其一",
        "id": "6a1b7280-c883-420e-877f-9f12197052e4"
    },
    {
        "author": "周文璞",
        "paragraphs": [
            "竦楶雕珉万万层，云头晃晃现觚棱。",
            "野人自爱幽深景，只是寻常不见僧。"
        ],
        "title": "山行行歌十首  其二",
        "id": "e88a6b4d-37dd-445f-92e5-c8043595f032"
    },
    {
        "author": "周文璞",
        "paragraphs": [
            "道院中间沐发容，施来元自赞皇公。",
            "君能百拜香烟下，不怕丹琼路不通。"
        ],
        "title": "山行行歌十首  其三",
        "id": "2b89907c-1775-4054-b6bb-62974a475290"
    },
    {
        "author": "周文璞",
        "paragraphs": [
            "虫蛀黄连彻夜焚，秦谣楚诵少人闻。",
            "近前欲问新宫信，鹤带灵芝入暮云。"
        ],
        "title": "山行行歌十首  其四",
        "id": "60c6fe40-6f69-442c-9474-47037db68c39"
    },
    {
        "author": "周文璞",
        "paragraphs": [
            "带浅人家隠树深，嫩晴天色弄云阴。",
            "好风嫋嫋穿林去，吹散松黄似鬰金。"
        ],
        "title": "山行行歌十首  其五",
        "id": "b01fa5e8-a400-4b2d-9beb-00efc638766c"
    },
    {
        "author": "周文璞",
        "paragraphs": [
            "遨游自是不思归，花气蒸衣气力微。",
            "抛弃文书亡俗累，岭猿吟后闭山扉。"
        ],
        "title": "山行行歌十首  其六",
        "id": "54fda7e0-6bc4-4ec1-9667-baab8af5e59c"
    },
    {
        "author": "周文璞",
        "paragraphs": [
            "天风稳送步虚声，杂和漫山桧柏鸣。",
            "远望山腰多白石，细看知是野人行。"
        ],
        "title": "山行行歌十首  其七",
        "id": "c5de9ddc-d2af-4440-a618-ece37ed05c58"
    },
    {
        "author": "周文璞",
        "paragraphs": [
            "中峰道士蕊珠丹，曾与神仙玉炼颜。",
            "见说醉来烧隠诀，药炉萧瑟卧空山。"
        ],
        "title": "山行行歌十首  其八",
        "id": "425cd3ab-84cc-40b5-8f1d-ead90c940a71"
    },
    {
        "author": "周文璞",
        "paragraphs": [
            "紫阳道院古丹青，恨渠犹画化胡经。",
            "晚香灭没人归后，自有天风撼玉铃。"
        ],
        "title": "山行行歌十首  其九",
        "id": "789a0631-7fd4-4b32-bc6c-9127fc6c968b"
    },
    {
        "author": "周文璞",
        "paragraphs": [
            "砌穴萧森隔土桥，项梁城颂最萧条。",
            "羽衣歌此招魂魄，直送旛旗上九霄。"
        ],
        "title": "山行行歌十首  其一○",
        "id": "18494c29-2c6b-4599-94f8-57a0d4a8e2ec"
    },
    {
        "author": "周文璞",
        "paragraphs": [
            "自从忧患长精神，兀坐斋房过了春。",
            "凿落盏干官烛暗，樗蒲齿龀旅囊贫。",
            "皇天老眼非尘世，白日闲愁自替身。",
            "一段风光好如画，未须全与路行人。"
        ],
        "title": "壬戌春日",
        "id": "d8eb405f-cd66-4287-a29f-93a939f23483"
    },
    {
        "author": "周文璞",
        "paragraphs": [
            "一丈荒坟上，悠悠落日斜。",
            "子孙来祭后，守墓扫松花。"
        ],
        "title": "至荆公墓  其一",
        "id": "c0e5f936-3e34-4eb4-b3e7-674254c1bdfb"
    },
    {
        "author": "周文璞",
        "paragraphs": [
            "野老从余话，文公在半山。",
            "蹇馿追不及，落日寺深关。"
        ],
        "title": "至荆公墓  其二",
        "id": "abd662f3-106b-4509-ab49-41b35be84342"
    },
    {
        "author": "周文璞",
        "paragraphs": [
            "年少坐谈玄，钟山直北边。",
            "春风吹梦过，泪浥旧貂蝉。"
        ],
        "title": "至荆公墓  其三",
        "id": "4b24c42b-0ce1-48f2-a13e-28024fec4f1b"
    },
    {
        "author": "周文璞",
        "paragraphs": [
            "守法曾丞相，能文陆左丞。",
            "风流如未泯，应作寺中僧。"
        ],
        "title": "至荆公墓  其四",
        "id": "305d7c69-7408-477f-b64a-8e0f303bd7ca"
    },
    {
        "author": "周文璞",
        "paragraphs": [
            "南朝禁籞夕阳明，犹与游人作队行。",
            "烟满天渊池上路，菜花黄尽绿阴成。"
        ],
        "title": "出白下",
        "id": "96783ed0-3197-42d6-bf0e-8700755c4557"
    },
    {
        "author": "周文璞",
        "paragraphs": [
            "破晓逗苦雾，客鼻何酸辛。",
            "山中气候异，初日如烛银。",
            "田间石兽多，知是肉角麟。",
            "古苔半皴腹，化作苍龟鳞。",
            "两柱既岌嶪，众碑亦嶙峋。",
            "幽涂得奇观，未敢辞埃尘。",
            "连年抱离忧，百嗟亡一呻。",
            "花委鬓毛晚，草夺袍色春。",
            "愁中书椟失，梦里歌钟陈。",
            "穷愁著文字，屡被同行嗔。",
            "同行不相知，而况悠悠人。"
        ],
        "title": "游栖霞四首  其一",
        "id": "b110c5c9-4c73-4c78-a295-abcf0034e5f0"
    },
    {
        "author": "周文璞",
        "paragraphs": [
            "吾与空门友，相扶历芳甸。",
            "天机久深妙，梵本亦贯穿。",
            "徐驰得幽欣，济胜惬孤愿。",
            "宿芽发轻苞，寒卉抱短艳。",
            "鹿走风生林，僧归云入殿。",
            "寺从齐梁来，诸彦题品遍。",
            "安知千岁后，未叹陵谷变。"
        ],
        "title": "游栖霞四首  其二",
        "id": "fbebce8b-109a-496c-a46a-f60f6d85b2de"
    },
    {
        "author": "周文璞",
        "paragraphs": [
            "优尼制铜觉，欲住女主龄。",
            "主称金轮王，录在华严经。",
            "而舍觉富贵，爱慕涂椒馨。",
            "月黯回心院，妖魂啼窈冥。",
            "僧人弗知此，独受一峰青。",
            "分减傥及我，终岁栖林坰。"
        ],
        "title": "游栖霞四首  其三",
        "id": "5828398e-c427-4696-baca-03f49f466455"
    },
    {
        "author": "周文璞",
        "paragraphs": [
            "府帖昨夕下，许奉半月急。",
            "遂作兹山游，惘怳忧思失。",
            "古迹堕榛莽，久久失修葺。",
            "南唐石塔好，岿然对人立。",
            "高碣缠蛟龙，奇画耐风日。",
            "明旦丹阳路，万感当毕集。",
            "说似石翁婆，皆须为余泣。"
        ],
        "title": "游栖霞四首  其四",
        "id": "9d1035c7-cdfa-4f5f-a66c-cd46e0f3645d"
    },
    {
        "author": "周文璞",
        "paragraphs": [
            "再踏江东路，词穷不复论。",
            "江泥沾苦泪，津鼓聚归魂。",
            "庾信因愁老，陶潜为酒存。",
            "孤踪虽落魄，不敢望明恩。"
        ],
        "title": "再如金陵",
        "id": "cba0cc15-3b86-42be-a153-887e7dac3663"
    },
    {
        "author": "周文璞",
        "paragraphs": [
            "危亭对名岳，毕景扶钩栏。",
            "白鹭伺察过，低昂若弓弯。",
            "去岁负笈游，最住元符间。",
            "栎林带脩竹，清派流珊珊。",
            "离留叫昼静，洞天生春寒。",
            "伟哉老宗师，作屋云雨端。",
            "竟为杀虫蚁，不活升龙鸾。",
            "遗体但解蜕，故宫亦烧残。",
            "今创已半旧，万柱扶玄坛。",
            "遂以两不借，一筇履巑岏。",
            "入宅问玉斧，采芝投金环。",
            "墨沼篆结字，丹台气成盘。",
            "将谓便隠遁，遽尔罹间关。",
            "夷甫麈尾堕，荀令香炉闲。",
            "再获望奇秀，恍然神观还。",
            "如见大仙伯，被发绿映山。",
            "两君控鹄从，俱著汉小冠。",
            "俗累当复驰，煮药鼎欲翻。"
        ],
        "title": "道中望茅山有感",
        "id": "c3d23f35-613f-4f78-a10f-ddc8f7a96ecd"
    },
    {
        "author": "周文璞",
        "paragraphs": [
            "夕阳蔽天涯，望望不见家。",
            "牛斗象纬微，咄咄空嗟咨。",
            "此时将细碎，说与枝上花。"
        ],
        "title": "病起写怀",
        "id": "43991197-06c7-4795-9107-5c4fde275586"
    },
    {
        "author": "周文璞",
        "paragraphs": [
            "小县登楼上，依稀是去年。",
            "更阑吹短笛，饮散觅归鞯。",
            "丹叶标寒渡，黄花羃野田。",
            "重来吊古地，为拊石羊肩。"
        ],
        "title": "送友人入浙",
        "id": "54a16938-f4f3-4835-a811-9c3efd17c119"
    },
    {
        "author": "周文璞",
        "paragraphs": [
            "野人无事时，常诵极玄诗。",
            "写遍千山寺，吟行九曲溪。",
            "谁为补天手，同是决云儿。",
            "欲去无人问，今霄醉似泥。"
        ],
        "title": "辘轳体",
        "id": "61aeff77-3890-470b-bb81-1d053ec3d8a7"
    },
    {
        "author": "周文璞",
        "paragraphs": [
            "孙伯陵头水最悲，蒋侯庙下月来迟。",
            "夜深行客心惊恐，猿挂晋朝枫树枝。"
        ],
        "title": "金陵怀古六首  其一",
        "id": "411cc88b-b2eb-4ddd-8437-065be09b1260"
    },
    {
        "author": "周文璞",
        "paragraphs": [
            "司马家儿持酒杯，天星亦下浇崔嵬。",
            "当时若便效牛饮，定有孟津师旅来。"
        ],
        "title": "金陵怀古六首  其二",
        "id": "b3f02b45-d6fa-413f-883e-8934943bdf15"
    },
    {
        "author": "周文璞",
        "paragraphs": [
            "愁看幕府夕阳边，那更鸡笼在目前。",
            "跋扈飞扬只如此，登临那得不酸然。"
        ],
        "title": "金陵怀古六首  其三",
        "id": "fc5e34db-1914-4d82-8395-67c2535c59e6"
    },
    {
        "author": "周文璞",
        "paragraphs": [
            "杳杳旧踪寻不得，茫茫遗恨有谁穷。",
            "长安败绩谁怜汝，灞上收声未到公。"
        ],
        "title": "金陵怀古六首  其四",
        "id": "02dad3db-75c4-43bd-9d82-6e99dbeeaa22"
    },
    {
        "author": "周文璞",
        "paragraphs": [
            "琵琶未尽使人嗟，泪洒华林御苑花。",
            "今日闻韶无处所，雁烟蛩雨属他家。"
        ],
        "title": "金陵怀古六首  其五",
        "id": "6992fee7-e89d-40c5-aa05-67f58e8198c9"
    },
    {
        "author": "周文璞",
        "paragraphs": [
            "江水无情碧草春，北朝留住老词臣。",
            "子规啼向青枫树，为尔离乡去园人。"
        ],
        "title": "金陵怀古六首  其六",
        "id": "d09df2c5-0623-4544-a925-d13b1ec47923"
    },
    {
        "author": "周文璞",
        "paragraphs": [
            "露下五愿秋，雨打三杨愁。",
            "齐梁才子多，埋在青山头。"
        ],
        "title": "江南曲四首  其一",
        "id": "ac6fe198-f33c-4b97-9857-8f76a02e1f28"
    },
    {
        "author": "周文璞",
        "paragraphs": [
            "郎与新欢浓，侬与旧欢熟。",
            "懊恼对行人，当为歌艳曲。"
        ],
        "title": "江南曲四首  其二",
        "id": "27cbb5aa-bc9b-43ec-bd76-6916a0020634"
    },
    {
        "author": "周文璞",
        "paragraphs": [
            "孤舘闻啼鶑，日暮脂粉薄。",
            "芳醪似泥贱，那得不行乐。"
        ],
        "title": "江南曲四首  其三",
        "id": "e20b9c73-fe63-4647-b1ca-f4851a233c65"
    },
    {
        "author": "周文璞",
        "paragraphs": [
            "雨认巫山气，江通淫预情。",
            "相逢未多时，秋花开古城。"
        ],
        "title": "江南曲四首  其四",
        "id": "e68e7e60-6aaa-4bcf-8a5d-2a50c1747738"
    },
    {
        "author": "周文璞",
        "paragraphs": [
            "郊原落叶已离离，尚有孤花闯短篱。",
            "小醉不成怜病后，苦吟未了说愁时。",
            "鬭鸡走狗爰丝喜，临水登山宋玉悲。",
            "豆角已收无别事，待同野老赴襟期。"
        ],
        "title": "吴中秋日",
        "id": "baa41250-c72c-479d-aa8b-65c22b882d28"
    },
    {
        "author": "周文璞",
        "paragraphs": [
            "娟娟篱头花，白白间绿叶。",
            "明光裁贩袴，不掩游子屧。",
            "余春背人去，乞与弄芳蝶。",
            "感我万古心，离离不相接。",
            "我行田野间，落魄何所挟。",
            "犹能自撑拄，使气学汉侠。",
            "悠然芳草畔，见此衣逐妾。",
            "罗帷未生梦，粉面反成怯。",
            "幽香薰倒人，山麝火初熁。",
            "长亭或相思，如见玉蹀躞。"
        ],
        "title": "野蔷薇",
        "id": "8024e169-c6f8-42e1-9c20-4b3b8820dac3"
    },
    {
        "author": "周文璞",
        "paragraphs": [
            "吾母祷于山，生我偃蹇身。",
            "卅八始入寺，所天俱不晨。",
            "归人复何之，所愿清战尘。",
            "勿复论衔钩，去作瑞世珍。"
        ],
        "title": "狼山",
        "id": "3eea7b01-cb0a-410d-a810-8397bc682835"
    },
    {
        "author": "周文璞",
        "paragraphs": [
            "何人弹阮咸，故故轻手摘。",
            "弹作乌夜啼，此意我所恻。",
            "南朝有帝子，作牧号侯伯。",
            "著身疑嫌间，生意日偪仄。",
            "爱妾闻啼声，改镇颁竹册。",
            "或云长安吏，性命在顷刻。",
            "小妇闻啼声，赦令敷大泽。",
            "身虽不肖甚，幼小著苍帻。",
            "再转作县佐，欲塞父祖责。",
            "濡墨决疑讼，行朱慰冤魄。",
            "羣凶见之怒，极意便刳磔。",
            "首沮隶阳桥，公议亦已格。",
            "痛掠及库胥，指作盗钱贼。",
            "胥既窘椎凿，手堕面愈黑。",
            "书款自诬伏，身竟遭刻画。",
            "酷毒一如斯，谁谓彼无策。",
            "谤书入外台，遂坐使者劾。",
            "牵连入冶城，五载穷惨礉。",
            "陈词叫穹旻，哀恸人叵测。",
            "若无磊落者，谁肯为昭白。",
            "翻思受祸时，何但铩羽翮。",
            "愁冤传里巷，泣涕到臧获。",
            "嫠母偕妻孥，惘惘望秋色。",
            "岂料今日下，置酒设豚拍。",
            "听此哀丝鸣，但呼说不得。",
            "月明客已去，庭宇鸣哑哑。",
            "世人见慈乌，唾笑满阡陌。",
            "谁知事乘除，祸去反为福。",
            "苍苍上林枝，当去作谢客。"
        ],
        "title": "乌夜啼",
        "id": "fa225868-10a4-4035-b9a8-36a67a3072ca"
    },
    {
        "author": "周文璞",
        "paragraphs": [
            "与君虽为外兄弟，语话寻常见肝肺。",
            "自从不见半年余，每望吴云辄流涕。",
            "苹溪松江同一波，半年不见当奈何。",
            "长安市上相就处，弟能起舞兄能歌。",
            "兄今赐第南薰殿，满戴宫花上林宴。",
            "弟归便著堕游冠，他时山中傥相见。",
            "吴王台畔杨柳黄，吴姬对坐调丝簧。",
            "阿兄自对吴云坐，呼弟不来应断肠。",
            "书来不应寄他物，只要秋林一双笛。",
            "当使蛮奴月下吹，此时此夜须相忆。"
        ],
        "title": "赠赵子野歌",
        "id": "35bbfd4a-4c8f-4c15-869b-49ffdbc73db2"
    },
    {
        "author": "周文璞",
        "paragraphs": [
            "山人袖携古琴来，形模拙丑腹破穿。",
            "上两金字亦残漫，自云得自十年前。",
            "十年前宿野店间，野店岑寂无炊烟。",
            "只将百钱乞翁媪，回买湿薪煨涧泉。",
            "老翁持出一木段，刀痕凿痕斧痕满。",
            "秀才望见三叹羨，学琴以后何曾见。",
            "此是成都雷氏为，揩摩雷字分明现。",
            "持归修治调曲成，曲成他人不肯闻。",
            "初弹羑里可释憾，再鼓广陵如雪冤。",
            "将归古操次第传，龙入我舟何可怜。"
        ],
        "title": "古琴歌",
        "id": "6f67f42d-0144-402b-bc56-1fa05f8886c5"
    },
    {
        "author": "周文璞",
        "paragraphs": [
            "忆昔在童初，身轻俗累无。",
            "云霞明道服，日月缀僊都。",
            "屑玉三危露，泥金一丈符。",
            "遨游即阊阖，佩带或昆吾。",
            "学语闚真诰，谈玄校易图。",
            "竹间时搏拊，松下亦樗蒲。",
            "谪堕归巖壑，庸凡近仆奴。",
            "极知方匿景，何敢遽抟扶。",
            "请命书盈纸，祈真泪迸珠。",
            "但能觇帝座，不恨守天厨。",
            "谴巨知难逭，心安敢自诬。",
            "相随有芒屦，还欲化双凫。"
        ],
        "title": "忆昔",
        "id": "ef5a0741-944d-41c2-b5fa-6212674d4b88"
    },
    {
        "author": "周文璞",
        "paragraphs": [
            "相逢萧寺已累然，自咏离骚讲太玄。",
            "极目旧游犹白石，伤心孤冢只苍烟。",
            "儿从外舍收残稿，客向空山泣断絃。",
            "帝所修文与张乐，魂兮应是到钧天。"
        ],
        "title": "吊尧章",
        "id": "b4c3eb01-38a6-4787-96a6-c0fb6e1f6212"
    },
    {
        "author": "周文璞",
        "paragraphs": [
            "望见山樱媚短岑，翻然便悔出家林。",
            "坏车杀马空嗟晚，裂芰焚荷直到今。",
            "笋蕨久为归去计，云烟无复旧来心。",
            "平生最爱花浓淡，看了斜阳看暝阴。"
        ],
        "title": "遣兴",
        "id": "7f5c9de4-ff68-4314-ada9-0a496b4f0674"
    },
    {
        "author": "周文璞",
        "paragraphs": [
            "还山迫暮夜，枕石吟下眠。",
            "梦作童子日，采花弄寒泉。",
            "回身在人世，欲去尘网缠。",
            "永谢欢乐情，把袂入紫烟。"
        ],
        "title": "夜归",
        "id": "5946d759-55e5-4c75-a877-7b7036e4d1ac"
    },
    {
        "author": "周文璞",
        "paragraphs": [
            "浮云起足下，是子欲归家。",
            "藏室收芸蠹，丹房扫箭砂。",
            "时闻捣药鸟，啼向款冬花。",
            "莫使山童去，惊飞逐乱鸦。"
        ],
        "title": "送道友归",
        "id": "ed2bf738-41d1-4721-96e2-0f6ebd8299c7"
    },
    {
        "author": "周文璞",
        "paragraphs": [
            "一从负图与负舟，天公閟之居灵湫。",
            "重瞳胼手久不作，苍苔古木两漠漠。",
            "朝来石磴鳞鳞湿，如觉蜿蜒为人出。",
            "甘霖未苏焦卷多，相候吴云莫相失。"
        ],
        "title": "黄龙洞",
        "id": "1c465419-446c-4512-8cb1-56f949433115"
    },
    {
        "author": "周文璞",
        "paragraphs": [
            "重到招提未觉迟，钵单初副袷衣时。",
            "僧房斋院门门闭，梅子枇杷树树垂。",
            "蚁荫经幢求托化，龙缠佛座学慈悲。",
            "长年无事闲来此，坐对空山讽小诗。"
        ],
        "title": "归憩仁王寺",
        "id": "bfca4f53-abb8-41ba-98c2-e4de4f8a901b"
    },
    {
        "author": "周文璞",
        "paragraphs": [
            "静看唐人刻，相连坐石阴。",
            "鸟啼留客意，果熟住山心。",
            "野水流诗叶，天香袭道林。",
            "云根有桂子，应待月中寻。"
        ],
        "title": "下竺",
        "id": "1ce1c8a8-ba9c-416e-8464-32e24356458d"
    },
    {
        "author": "周文璞",
        "paragraphs": [
            "云竺前头即御园，小风斜雨入梅天。",
            "放歌偃蹇如圆泽，古貌昂藏若稚川。",
            "寻得数行天宝字，破他一夜草堂眠。",
            "此生更要穷经论，惆怅高人旧石筵。"
        ],
        "title": "七言",
        "id": "c0ef4cde-9991-4798-b50c-508e7a6b0b02"
    },
    {
        "author": "周文璞",
        "paragraphs": [
            "为忆空山雨，因嗟短鬓霜。",
            "幅巾终日仄，侍女古时妆。",
            "乌臼残林外，丹砂旧井旁。",
            "不留禅月画，只踞净名床。",
            "湖镜秋容淡，云庄晓露香。",
            "汲泉须透脉，种果便成行。",
            "使鹤过村店，携孥上野航。",
            "极知秦外叟，全似贺知章。",
            "对佛称居士，翻经悟法王。",
            "自将诗检校，犹与竹商量。",
            "嗟我浑无頼，非公不作狂。",
            "莫移松下石，老子要乘凉。"
        ],
        "title": "过葛天民新居",
        "id": "da6e966b-60ea-4d6c-bffd-b95395005fe3"
    },
    {
        "author": "周文璞",
        "paragraphs": [
            "坠叶浓于染，孤花净似霜。",
            "溪山如有待，朱粉玄施妆。",
            "胜境如天上，雄鸣自帝旁。",
            "工陈白玉琯，人坐紫金床。",
            "古兕称春酒，灵虬换夕香。",
            "风筝犹有韵，星弁忽分行。",
            "念此锄榛垄，频来渡苇航。",
            "欲挥终极泪，只废苦吟章。",
            "慨慷辞欢伯，英雄忆愤王。",
            "逝骓嗟弗及，撞斗恨难量。",
            "起舞何劳短，行歌未要狂。",
            "断云将落日，千古助哀凉。"
        ],
        "title": "十月过凤山舟回入项王祠用前韵",
        "id": "9e3ccc69-69b2-4945-b91b-6b878de3da6d"
    },
    {
        "author": "周文璞",
        "paragraphs": [
            "都市今重到，文园更倦游。",
            "依依返穷峡，得得上归舟。",
            "往事深能忆，沈疴久合瘳。",
            "行经古祠庙，应酹旧山丘。",
            "梁甫遗馨在，降牋杀气浮。",
            "白衣犹肯出，黄里不包羞。",
            "一听巴人曲，多贻汉玺忧。",
            "花蒙尘漠漠，苑抱水悠悠。",
            "蠢尔狂童辈，俱为灭族囚。",
            "坤维元自正，栈阁未应修。",
            "管乐谁能并，卿云亦可俦。",
            "时哉著梼杌，聊以畔牢愁。",
            "硉矹重开险，销沉万垒秋。",
            "堂留石室画，歌尚竹枝讴。",
            "寒蚻催逋客，啼鹃识故侯。",
            "屈沱尝角黍，岷岭看牵牛。",
            "从此多谈讌，逢谁共劝酬。",
            "近前持砚削，成列抱箜篌。",
            "近岁安枢相，宣威在益州。",
            "君归如访谒，朝论必咨诹。",
            "列圣方垂统，羣公亦好脩。",
            "焚烧已郿坞，诛殛到讙兜。",
            "虎豹参差束，魑魖次第投。",
            "衣冠通海峤，干羽格蛮陬。",
            "江寇何劳服，淮田亦粗收。",
            "旌旃仍使传，炮烙任兜鍪。",
            "玄象摧天狗，昌陵控玉虬。",
            "嗟嗟几上肉，断断幄中筹。",
            "贡锦资藩辅，缄辞告帝谋。",
            "声名与勋烈，应逐汉江流。"
        ],
        "title": "送蜀客",
        "id": "ab1b7409-8f39-46d5-85e6-fa259090e492"
    },
    {
        "author": "周文璞",
        "paragraphs": [
            "久要和平福，须宽次第刑。",
            "诸公善调壹，熙祚必清宁。",
            "夹道焚香拜，今知病酒醒。",
            "谩劳双鬓白，何止故山青。",
            "妖纬朝沉彩，非烟夜透扃。",
            "愿同臧获列，齐寿八千龄。"
        ],
        "title": "戊辰感事二首  其一",
        "id": "eb3b0942-9086-4408-91f6-6409d1934a2c"
    },
    {
        "author": "周文璞",
        "paragraphs": [
            "幕府才方盛，军师意最高。",
            "何年燕巢木，几处马腾槽。",
            "驰骋心方壮，指麾身更劳。",
            "周诗歌劳徕，费誓说逋逃。",
            "行阙占风角，穹庐拜羽旄。",
            "飞腾真有种，淡泊正相遭。"
        ],
        "title": "戊辰感事二首  其二",
        "id": "8857841a-cd15-4953-a63c-6b266fe69008"
    },
    {
        "author": "周文璞",
        "paragraphs": [
            "荼䕷架倒无人架，全似老夫狂醉时。",
            "昨夜一场溪雨横，又漂苔藓到花枝。"
        ],
        "title": "山居书事",
        "id": "27f0565c-84c6-4172-977c-694230ef3ce7"
    },
    {
        "author": "周文璞",
        "paragraphs": [
            "天柱青峩峩，石笋危不堕。",
            "晃晃银云收，谁子开玉锁。",
            "崩腾放闸水，煜爚入洞火。",
            "神境偕灵休，乃欲搜碎琐。",
            "媿彼朽浊颜，一得在无我。",
            "致彼老铸凝，披褐迎路左。",
            "愿留护银铛，被叶盘礴裸。",
            "玉𥫽付九虎，游宴升嶪峨。",
            "为言子速去，勤苦悔坎轲。",
            "反朴招太和，当免运劫祸。",
            "恸哭出青松，残龄其或可。"
        ],
        "title": "游洞霄",
        "id": "19689ee5-0564-40ae-b4d2-cb1ae5e202b5"
    },
    {
        "author": "周文璞",
        "paragraphs": [
            "先生亭非伯夷筑，亭柱亦用秋山竹。",
            "但令家有满架书，何虑妻儿少饘粥。",
            "朝来相对亭上宾，洙泗尺度羲皇人。",
            "先生已死名不泯，常与此亭作标准。",
            "后来邻触阏伯怒，仆夫预起池鱼虑。",
            "拆亭拆亭先拆柱，有孙抱柱出烟去。",
            "三十年余复改观，有孙如此不待赞。",
            "似鲁灵光偶不全，令人见此空三叹。"
        ],
        "title": "题喻玉泉家亦可乐亭",
        "id": "d359df21-1726-48e1-b741-9ad8e0f8d72f"
    },
    {
        "author": "周文璞",
        "paragraphs": [
            "风灯露水两茫然，莫为欢华少壮年。",
            "无病更须求药物，爱闲犹要觅缗钱。",
            "此生身世揶揄里，末路光阴泣涕前。",
            "快出囊中餐玉法，白云深处日高眠。"
        ],
        "title": "病后",
        "id": "c52df74f-c684-4cd7-86b1-94c00195c0ff"
    },
    {
        "author": "周文璞",
        "paragraphs": [
            "蒸鱼燔肉当好羞，北面百拜如有求。",
            "愿身长健儿孙好，岁岁此日烧松楸。",
            "纸钱灰尽泪不尽，孤也虽在犹拘幽。",
            "沄沄金盖山下水，相送直过龙湾头。"
        ],
        "title": "上冢",
        "id": "354cbfd4-88fc-4417-a284-ef3d3d26baa3"
    },
    {
        "author": "周文璞",
        "paragraphs": [
            "愤王祠庙桃花下，愁苦看春又隔年。",
            "今夜白苹风更恶，去时须傍采菱船。"
        ],
        "title": "送人归苕溪",
        "id": "6dd30305-f722-420d-9819-5bf06af36184"
    },
    {
        "author": "周文璞",
        "paragraphs": [
            "呜呼个是文忠琴，呜呼此琴今尚存。",
            "堂中图书散失尽，留得七絃传子孙。",
            "六言自书书在腹，古锦梅花留不得。",
            "嗣孙贤者能忍贫，不向豪家博珠玉。",
            "初鼓如撼昭陵松，巩原流水青溶溶。",
            "三宗龙衮在帝左，曾把钧天赐与公。",
            "再鼓似播清颍水，只将漱流肯洗耳。",
            "曾苏两生招不来，自写新声付儿子。",
            "尧囚山，舜放野，自兹以下不平苦。",
            "与君所得妇女谤，此日一洗清万古。",
            "小儒昔诵五季传，颇讶春秋体微变。",
            "今来再听七絃琴，南薰遗制喜复见。",
            "浮云流尽白日逃，何用广陵与离骚。",
            "谱成只度欧家曲，秋声赋共庐山高。"
        ],
        "tags": [
            "庐山"
        ],
        "title": "欧阳琴歌",
        "id": "ef8ff913-e4ab-4358-9e33-c81b8b5e0afa"
    },
    {
        "author": "周文璞",
        "paragraphs": [
            "旧巢已是别人门，梅自萧疏柳自昏。",
            "河北谤来须混俗，江东谳就欲招魂。",
            "故王未纳耶溪女，越相先寻泽国村。",
            "怀古感今吟不尽，一双清泪落醨樽。"
        ],
        "title": "归姑苏",
        "id": "05d312be-39ec-44a3-adf2-93ac91697bf7"
    },
    {
        "author": "周文璞",
        "paragraphs": [
            "闭门不与俗人交，玄晏春秋日日抄。",
            "清晓偶然随鹤出，野风吹折白樱桃。"
        ],
        "title": "晨起",
        "id": "139025c1-a8ef-49c0-8c52-8e88ef32c588"
    },
    {
        "author": "周文璞",
        "paragraphs": [
            "方坐爱蠲洁，俯窥为回萦。",
            "汲汲雨露泽，悠悠江海情。",
            "引之灌蔬圃，亦足发光晶。",
            "陶然未须去，于焉潜我名。"
        ],
        "title": "磵上小饮",
        "id": "be658d55-8384-4d2f-a163-d2eef7905570"
    },
    {
        "author": "周文璞",
        "paragraphs": [
            "山中无酒禁，户户有松醪。",
            "旋汲泉炊饭，多挑笋助庖。",
            "天灯将出现，野月未能高。",
            "忆我初游日，先将石洞敲。"
        ],
        "title": "送道人归华阳",
        "id": "12f34018-cb16-4319-af66-21ac7f7e46f9"
    },
    {
        "author": "周文璞",
        "paragraphs": [
            "伏事三茅过一生，痴心不望羽车迎。",
            "旧时手种黄龙子，今解升云入太清。"
        ],
        "title": "寄茅山道友三绝  其一",
        "id": "9f6c70da-2ce7-49ad-af2e-0d8ba1b4968c"
    },
    {
        "author": "周文璞",
        "paragraphs": [
            "九锡碑亭日欲曛，有人趺坐对炉薰。",
            "凭谁传语桓司马，句曲山中只白云。"
        ],
        "title": "寄茅山道友三绝  其二",
        "id": "96178ed0-d493-442d-8dc7-5fcc5c9f65d6"
    },
    {
        "author": "周文璞",
        "paragraphs": [
            "蕊珠宫女傍瑶屏，自把韦编问姓名。",
            "回到人间无一事，紫阳花下白鸡鸣。"
        ],
        "title": "寄茅山道友三绝  其三",
        "id": "b80b3112-f19f-44fb-9d54-1fc254ab4464"
    },
    {
        "author": "周文璞",
        "paragraphs": [
            "孤山有何好，脩竹隠楼居。",
            "人在秋云杪，香凝午醮余。",
            "芳林多落果，灵沼少惊鱼。",
            "归棹闻歌咏，犹如学步虚。"
        ],
        "title": "秋日孤山道院",
        "id": "a0f515ff-5ddf-4194-bb6b-d914c97c6046"
    },
    {
        "author": "周文璞",
        "paragraphs": [
            "穷冬孤陋只书痴，肯为凶荒强忍饥。",
            "师友渊源似公者，舆台贫贱亦安之。",
            "人来山县犹须债，雨映茅簷但要诗。",
            "欲诣楼居无逸步，要从老手化神奇。"
        ],
        "title": "寄韩涧泉",
        "id": "323b89e5-6069-4760-9934-67fa0696806e"
    },
    {
        "author": "周文璞",
        "paragraphs": [
            "起看重雾白漫漫，畧见春风在树间。",
            "傍水出篱犹未快，淡烟微雨又青山。"
        ],
        "title": "访梅二首  其一",
        "id": "37204860-366a-4343-89ab-ace19538f2a1"
    },
    {
        "author": "周文璞",
        "paragraphs": [
            "幽花堕在石根傍，几欲移将近草堂。",
            "草草一尊聊尔尔，跨馿归去月荒凉。"
        ],
        "title": "访梅二首  其二",
        "id": "234a8a26-3dfe-4026-a76f-3e7b54e99d97"
    },
    {
        "author": "周文璞",
        "paragraphs": [
            "家本汶阳县，累世事耕蚕。",
            "室庐既焚荡，飘零住江潭。",
            "幼及识故老，颇闻乡里谈。",
            "最盛阳和时，梨杏春酣酣。",
            "岱宗富栝柏，孔林存欃檀。",
            "乡闾鼎其中，实号玉檐檐。",
            "去年拜睡翁，知是山堂孙。",
            "渊流京洛旧，尺度欧梅间。",
            "昨梦返故里，有翁作司南。",
            "俚语驰寄之，何以镌冥顽。"
        ],
        "tags": [
            "泰山"
        ],
        "title": "呈巩睡翁",
        "id": "2debfa73-b6b2-4c6b-a829-6b239fcc2758"
    },
    {
        "author": "周文璞",
        "paragraphs": [
            "苍苍一林石，零散少存者。",
            "分携多子孙，不胜落田野。",
            "虚堂有天就，乃在绝壁下。",
            "存者宁非真，散者亦已假。",
            "相君久藏山，远客初系马。",
            "幽玩埋莓苔，孤嘀坐梧槚。",
            "方咏兹游清，未敢泥风雅。"
        ],
        "title": "石林",
        "id": "a6ebc9b9-77d0-41dc-bc5a-d382cc974c6a"
    },
    {
        "author": "周文璞",
        "paragraphs": [
            "巾车初扣槿花篱，物物来前总要诗。",
            "一句坐来模写了，雨鸠飞下老梅枝。"
        ],
        "title": "绝句四首  其一",
        "id": "edf989bc-4880-4a79-8151-caeb882b44df"
    },
    {
        "author": "周文璞",
        "paragraphs": [
            "纱笼解散坐门畿，生怕逢人索接篱。",
            "朝雨洒来山更净，舂锄恰好到方池。"
        ],
        "title": "绝句四首  其二",
        "id": "d05d0696-7d45-4584-a947-f44f950c1290"
    },
    {
        "author": "周文璞",
        "paragraphs": [
            "解呼威羽归丹穴，可缚单于献汉宫。",
            "四面八方笼不住，许来分坐此山中。"
        ],
        "title": "绝句四首  其三",
        "id": "4d1d6ef5-b541-478f-a606-f2dceb955568"
    },
    {
        "author": "周文璞",
        "paragraphs": [
            "隔林八十厖眉叟，理竹疏泉过一生。",
            "见说石林身健日，把书只在石中行。"
        ],
        "title": "绝句四首  其四",
        "id": "c1b04c6e-efb4-4ca7-b3b7-c54d0c520d5a"
    },
    {
        "author": "周文璞",
        "paragraphs": [
            "客中时序又怱怱，孤坐初春小雨中。",
            "弄水攀松去年事，令人忆杀洞霄宫。"
        ],
        "title": "客中",
        "id": "724c6758-c5d8-4e6d-9672-d83c6c13687e"
    },
    {
        "author": "周文璞",
        "paragraphs": [
            "山乐官，尔谁魂，逃河入海俱奔奔，伶伦梨园何可论。",
            "山乐官，予欲尔兮无言。",
            "如有言，为余歌云门。"
        ],
        "title": "山乐官",
        "id": "3c02c988-8351-4adb-b297-810fcbfe14f9"
    },
    {
        "author": "周文璞",
        "paragraphs": [
            "一自弋者篡，冥飞亦云多。",
            "庖牺网未收，同类如予何。",
            "已噤伐斧篇，去去依女萝。"
        ],
        "title": "鸟媒",
        "id": "26d4a378-a37d-469b-9e07-f59ad7940229"
    },
    {
        "author": "周文璞",
        "paragraphs": [
            "共惟古至人，用意事物表。",
            "一丘谩摧残，八极自围绕。",
            "不劳日月运，坐见岁时了。",
            "鲁梦久不作，楚赋那遽晓。",
            "既烦匠氏来，谁谓此山小。",
            "云衣方纷敷，雪干复夭矫。",
            "沐浴抱归藏，乐甚忧悄悄。"
        ],
        "title": "和涧泉赋山楹",
        "id": "f4522034-92c8-4d2f-bfef-ed1a30e24c16"
    },
    {
        "author": "周文璞",
        "paragraphs": [
            "曩既负幽讨，今敢萌遐心。",
            "扶桑下阳驭，砮磬浮空林。",
            "琼台渺詄荡，蕊珮栖高深。",
            "屡见仙骥舞，遥聆玄女吟。",
            "如遂覩开辟，那复忧崎嵚。",
            "抱关职贵重，启闭非所任。",
            "灵飚掣虬户，同此琅琅音。",
            "愿并翠绡水，写之朱丝琴。"
        ],
        "title": "重经洞霄",
        "id": "b2a45fe7-4b75-4534-94b4-40954329b775"
    },
    {
        "author": "周文璞",
        "paragraphs": [
            "嵌空才入泉潏潏，隔凡倒悬若锥立。",
            "道士云是闾丘公，入向华阳便门出。"
        ],
        "title": "大涤洞",
        "id": "e6e2da0b-d00f-4fe1-b5c6-8ecfdf25c3ef"
    },
    {
        "author": "周文璞",
        "paragraphs": [
            "岸帻坐亭皋，休嗟命不遭。",
            "通幽文似呪，招隠句如骚。",
            "日下桃花热，风低鹤背高。",
            "真游穷不尽，只是酌芳醪。"
        ],
        "title": "岸帻",
        "id": "d2db5392-4a8a-482f-bf1f-9564cf05987b"
    },
    {
        "author": "周文璞",
        "paragraphs": [
            "禹驱龙蛇不驱蛟，依然跧此山之坳。",
            "有时渊停忽奔放，如负山走如玉跑。",
            "昔时莘渭正如此，咨尔来者无空嘲。"
        ],
        "title": "翠蛟亭",
        "id": "a656221f-8905-40fe-8a09-eab1c0ca2c49"
    },
    {
        "author": "周文璞",
        "paragraphs": [
            "突兀僧蓝是舘娃，屧廊犹自隠晴霞。",
            "清明但长离宫草，精魄应栖野寺花。",
            "白苎黄蕉迷鹤市，紫兰绿芷属渔家。",
            "思量种蠡成何事，空使君王式怒蛙。"
        ],
        "title": "寄题馆娃即灵巖寺",
        "id": "933a21a0-2f76-4a1b-85bf-763de3d93dd6"
    },
    {
        "author": "周文璞",
        "paragraphs": [
            "从来寒食多风雨，不料穷乡亦管弦。",
            "壮岁心情悲昨梦，异乡时序感流年。",
            "偶随游子来溪上，因与棠梨立路边。",
            "从此堪悲转憔悴，随羣同上钓鱼船。"
        ],
        "title": "小寒食",
        "id": "c369e1fb-2e43-485c-93af-c5cc5848e448"
    },
    {
        "author": "周文璞",
        "paragraphs": [
            "回回望秦淮，出语重烦喋。",
            "凯风初酸辛，灵雨更凄切。",
            "畴昔之所经，望见心已折。",
            "粤从世态换，转见凡事别。",
            "缗钱换仍艰，旅饭杂砂屑。",
            "坊市半颓毁，物货仅罗列。",
            "鸣凤斯不闻，遗沴犹惨烈。",
            "凌晨转时序，涂路已入浙。",
            "京清虽快人，忍作昌歜节。",
            "身本无瑕疵，反被谗口谍。",
            "低翔就师友，庶几免磨灭。",
            "清旷虽未能，玄畅差可悦。",
            "如其守微言，予将俟来哲。"
        ],
        "title": "五月五日至京口",
        "id": "0db80515-51af-4e94-9791-3f929696956f"
    },
    {
        "author": "周文璞",
        "paragraphs": [
            "句容县古寺，壁有道玄笔。",
            "晃晃缨络躯，渺渺烟雾质。",
            "一堵最光怪，朱泥久堙鬰。",
            "泥去墨亦尽，惨淡意都失。",
            "恨不还其人，加巾急鞭抶。",
            "毁弃加弗敬，请论如汉律。",
            "罗汉院塔影，颠倒难致诘。",
            "稗书志海翻，此理殊未必。",
            "今君所归路，正向此中出。",
            "况有吊古才，仰天痛呼屈。",
            "勿称荒唐言，析理资按述。",
            "其余传播咏，淋漓满箱帙。",
            "栖霞者悲壮，茅洞者清逸。",
            "珍题倘相命，当第为甲乙。"
        ],
        "title": "赠苏召叟",
        "id": "90a5e342-83a7-4e48-9f18-a14118a956ae"
    },
    {
        "author": "周文璞",
        "paragraphs": [
            "野芳汀芷互幽妍，相国风流亦未传。",
            "衮冕尘埃半山寺，自相撑拄过年年。"
        ],
        "title": "半山寺",
        "id": "53d60762-919f-4bc1-a014-de1f7d5890e5"
    },
    {
        "author": "周文璞",
        "paragraphs": [
            "丁年写了钟山赋，举向禅宫入定僧。",
            "僧却为余言未好，扶行同谒晋诸陵。"
        ],
        "title": "跋钟山赋二首  其一",
        "id": "4e941bf9-9c0b-4223-9485-c73f418f4c64"
    },
    {
        "author": "周文璞",
        "paragraphs": [
            "往在秦淮问六朝，江楼祇有女吹箫。",
            "昭阳太极无行路，岁岁鹅黄上柳条。"
        ],
        "title": "跋钟山赋二首  其二",
        "id": "c378dad9-b7e1-48ed-9c51-32d1937f2405"
    },
    {
        "author": "周文璞",
        "paragraphs": [
            "当年准拟作家林，溪墅楼居意已深。",
            "隠者自应寻别业，凤兮何肯负初心。",
            "参差一段囊中玉，激烈三更月下吟。",
            "若不速来相就饮，定应从此失知音。"
        ],
        "title": "过凤山有感二首  其一",
        "id": "8053a6b0-d0dc-450d-a4fc-77532d3e26a9"
    },
    {
        "author": "周文璞",
        "paragraphs": [
            "秋芜阙是草堂基，惟有南邻尽得知。",
            "辛苦置家将守冢，告求广地要穿池。",
            "浄莲已付乡僧掘，慈竹从教墓客移。",
            "虽向龙湾作耆旧，此生宁没暂来时。"
        ],
        "title": "过凤山有感二首  其二",
        "id": "6973e6da-caaf-48ce-827d-d91b477e9186"
    },
    {
        "author": "周文璞",
        "paragraphs": [
            "皋伯通家琐夕晖，八年寒食数归期。",
            "江乡橘柚花如雪，不许离人戴一枝。"
        ],
        "title": "绝句二首  其一",
        "id": "6d03ac5d-e81e-4ad4-aa1c-f68f14af22de"
    },
    {
        "author": "周文璞",
        "paragraphs": [
            "入春便与僧为友，紫萼黄英见坐禅。",
            "昨日邻翁催入社，谢他只是说无钱。"
        ],
        "title": "绝句二首  其二",
        "id": "13d28e4e-7226-4738-97e7-050519f47c82"
    },
    {
        "author": "周文璞",
        "paragraphs": [
            "遗体即母身，哀哀勿重陈。",
            "一贻泉壤忧，两见霜露晨。",
            "繁霜与重露，涂抹随荆榛。",
            "身即未殒灭，强与松柏春。",
            "遂于摇落中，见此天地仁。",
            "玄鸟已辞社，蓐收方降莘。",
            "拭泪声秋旻，何由酬艰辛。"
        ],
        "title": "辛未九月晦日",
        "id": "5d3ede00-bf08-447a-adda-4bd71257cc58"
    },
    {
        "author": "周文璞",
        "paragraphs": [
            "竹暗僧窥户，莎寒鹤上厅。",
            "壁悬陈处士，屏贴少微星。",
            "垒甓为蔬圃，埋盆学蓼汀。",
            "自知痴得计，常用醉为醒。",
            "野客兼称仆，幽禽代作伶。",
            "浴凫翻落磵，鬭雀堕空庭。",
            "算数推三甲，防身召一丁。",
            "案头松叶响，墙角柚花馨。",
            "梵庋堆书笈，醪罂隠粟缾。",
            "茅茨隠烟雨，鸡犬也忘形。"
        ],
        "title": "闲居日有幽事戏作",
        "id": "370d2512-82b7-4ca6-84d6-6dbd74ee6716"
    },
    {
        "author": "周文璞",
        "paragraphs": [
            "我园秋果枝累累，缥青绀黄使相持，役夫牧人记注之。",
            "所佳尚者惟苦锥，苦锥两株结蒙密。",
            "追惟丈人语天出，遂欲供之作笾实。",
            "他往返舍百无一，乃被猿狙打都毕。",
            "摧藏睢盱以自佚，季冬初旬日协吉。",
            "寒风急霰俱冽栗，自慙曩者信已失，作歌献焉效诙谲。"
        ],
        "title": "苦锥歌寄涧泉",
        "id": "b889f6c8-2f59-494d-b48b-85fdd06cb5c7"
    },
    {
        "author": "周文璞",
        "paragraphs": [
            "愁云欲雪未成雪，忽闻寒雨夜淋浪。",
            "但知岁月堕寂寞，不悟干坤发艳阳。",
            "天黑鬼车声更大，夜阑客枕梦初长。",
            "明朝起视篱砌下，草芽浥浥又回黄。"
        ],
        "title": "腊月八夜雨",
        "id": "96a9ba20-fc6d-4ed7-91c7-12454d8d499c"
    },
    {
        "author": "周文璞",
        "paragraphs": [
            "一自接道谊，形容生辉光。",
            "束情谢流宕，捧咏增惭惶。",
            "矫足时切闚，云海何颓唐。",
            "长安卖药市，堇堇十载强。",
            "复缀守藏史，得近中书堂。",
            "心计常自珍，孰云失其防。",
            "稽首谢众去，酹酒相扶将。",
            "融风促绿荫，代对日夜忙。",
            "石涧流自涌，玉山禾欲长。",
            "安得便奋飞，相从决高翔。"
        ],
        "title": "送涧泉",
        "id": "c81af733-caca-497a-b636-696bb12ba67e"
    },
    {
        "author": "周文璞",
        "paragraphs": [
            "龙泉饯语余，便使借船居。",
            "津吏方抽木，官人但载书。",
            "潮通白矴石，身近碧京鱼。",
            "一卷新文就，皋禽亦自如。"
        ],
        "title": "送薛子舒",
        "id": "0e5586a8-3225-4a63-b715-f0e74b09992c"
    },
    {
        "author": "周文璞",
        "paragraphs": [
            "亭亭砌下黄金花，霜后颜色如矜夸。",
            "玄英摧挫百卉尽，独自照耀山人家。",
            "湘累晨餐不论数，千岁高丘恐无女。",
            "君不见天宝杜陵翁，晚节尝为少年侮。"
        ],
        "title": "晚菊",
        "id": "6abbacb5-b98c-4481-943e-1679f708b867"
    },
    {
        "author": "周文璞",
        "paragraphs": [
            "高桥沙水涸，台城蔓草缠。",
            "下有烦冤人，诵此危苦篇。",
            "我生楚臣后，身在江枫前。",
            "但见去魂远，不见归魂还。",
            "惟昔爱好词，细碎穷注笺。",
            "中间多佚事，他书亦不传。",
            "极欲补阙漏，今方长弃捐。",
            "重效嘈囋声，庶几与周旋。"
        ],
        "title": "诵哀江南赋",
        "id": "e51b278f-1c14-40a1-8e39-53c7af8d8f6b"
    },
    {
        "author": "周文璞",
        "paragraphs": [
            "白发梁鸿随暮猿，不辞引领望兄门。",
            "久无清梦相追逐，今喜遗经为讨论。",
            "数叶赤枫鸣客路，一畦黄薤忆家园。",
            "著书不就身何用，每见飞尘恨满轩。"
        ],
        "title": "简正字南仲",
        "id": "2a608c83-f91d-4499-a295-bcba1e5227a8"
    },
    {
        "author": "周文璞",
        "paragraphs": [
            "林麓已尽虎不见，迩来流民所蹂践。",
            "残僧自言昔遭变，藏经埋像犹可唁。",
            "流泉鸣悲雨摧殿，满巖慈相沙汰难。",
            "白盛缀粘或坏面，慧命弗绝如断线。",
            "况我忧患经历遍，见此悲酸尚兢战。",
            "千声万声走出门，门外秋花泣余泫。"
        ],
        "title": "重游栖霞",
        "id": "d0b25c56-945a-4f41-986c-ddde25ff57cf"
    },
    {
        "author": "周文璞",
        "paragraphs": [
            "二月天景佳，波清见佳虾。",
            "望中何所好，溪女摘苹花。",
            "浅浅犹可涉，素手花似雪。",
            "隔港闻讴声，风来正相接。"
        ],
        "title": "出溪",
        "id": "b36b6ae0-69fa-4ad2-a877-d032caf08683"
    },
    {
        "author": "周文璞",
        "paragraphs": [
            "忆昔玉雪时，最感邻媪嫂。",
            "翦罗作发鬌，添玑缀纹褓。",
            "今回遇孙枝，面墨体枯槁。",
            "念彼旧宅凶，灾衅失依保。",
            "此生未还役，况复念家道。",
            "冷节返乡闾，江路见芳草。",
            "夺恃罹荒饥，连岁愁浩浩。",
            "流离在山县，只有泉水好。",
            "野樱聚紫玫，衒弄晴日杲。",
            "半为鸟雀盗，半被奴婢讨。",
            "佰弜必尽护，盘饤如拱宝。",
            "坐荐一盏春，便足舒远抱。"
        ],
        "title": "过旧居遇邻家子述怀",
        "id": "e85a98e6-1694-4bad-8ea0-74e3fe451f85"
    },
    {
        "author": "周文璞",
        "paragraphs": [
            "昭阳作噩冬，愁云凝上苍。",
            "我堕谿谷底，卤莽闻公丧。",
            "哲人困中寿，颇谓告者狂。",
            "继执邸吏符，踯蹢抽肝肠。",
            "又闻歛魂魄，玉色貌愈强。",
            "环泣甚危苦，精气都不扬。",
            "一朝委垕地，千岁还天常。",
            "峩冠谢成均，射策何巍昂。",
            "连践中秘书，检校四库藏。",
            "象纬识校尉，篇编嘉议郎。",
            "麟游夜阁黑，凤去旻霄黄。",
            "惟初典郡学，吐血谤可伤。",
            "积叠高于山，党谳空销亡。",
            "故老解嘘枯，新人工绝吭。",
            "灼灼藻火衣，可使绽作裳。",
            "竟罢奉面对，射策裨君王。",
            "愧负临轩恩，穹林摧栋梁。",
            "往者流传诬，圣贤失隄防。",
            "颓裂在眼前，悽怆遥相望。",
            "二纪获敬事，实亚衿珮行。",
            "尝窃季弟称，朽秽敢自将。",
            "束教濡雨露，采撷参差香。",
            "虽罹颠沛忧，梦寐敢自忘。",
            "翻思说待对，按述何微茫。",
            "嗟此盛壮时，倾耳殊怱忙。",
            "但觉异清浊，安知为死生。",
            "发栉逮细碎，罗列置箧箱。",
            "前年日重九，西归旧台城。",
            "蒙索新句咏，挛缩纸半张。",
            "卷头七字吟，持以献我兄。",
            "称许极铢两，逢人便增评。",
            "出示巩雒跋，文字逾西京。",
            "鼎器写饕餮，肉翅两目长。",
            "款曲弥日留，振刷家苑翔。",
            "池水正清洁，硕果乱纵横。",
            "斯时惜晼暮，玄袂欹秋阳。",
            "徐步引升榭，如诉后别殃。",
            "命之返里庐，凭籍蜚晚英。",
            "读书与析理，旦旦拘限程。",
            "尔搜嵩磵微，乙亥事颇详。",
            "谨勿摹巷记，视此小传成。",
            "亦勿痛拣择，因笔为文章。",
            "倚櫂望江浦，披榛穿翳荒。",
            "掊击祛鬼野，乡志始窜更。",
            "警策入心腹，陡谓千驷轻。",
            "谁子料承应，才间一籥赢。",
            "敕厨具节馔，髹盘糕菊芳。",
            "终席岌飞动，漏下楼鼓镗。",
            "划见睽孤占，覢覢拖晶荧。",
            "姬孔情可测，一身行自当。",
            "日斜亡集舍，螯跪亡妖祥。",
            "国典啬左丘，地下收回商。",
            "师门锡休诔，恸哭发幽荣。",
            "滕抱倏怊怅，薛譔方施行。",
            "茂洪既篹缀，彷彿日月光。",
            "门户变化久，咫尺未可量。",
            "贫疢裹祭缓，偶然值清明。",
            "雨寒送魂来，素筵见亲情。",
            "熟食侑介推，覆杯嗥后皇。",
            "谅此心靡他，庶几下歆飨。"
        ],
        "title": "正字南仲祭诗",
        "id": "2b4d7702-41cc-4213-bed1-fd076bdacdc7"
    },
    {
        "author": "周文璞",
        "paragraphs": [
            "与君昔并丹阳船，形容惘怆俱可怜。",
            "自说宅囿及百年，藏三小山出云烟。",
            "土伯小庙自题扁，持照清池分丑妍。",
            "吁嗟先君方下世，姪子卖半相炒煎。",
            "出寻方伯待救护，与我密者才万钱。",
            "是身灾疢恐凋谢，语未脱口吁皇天。",
            "那知君今亦逝川，洪崖白石梦杳然，竟从他姓改受廛。",
            "呜呼，朱君无归，归来但见空屋椽，入抱山骨于黄泉。"
        ],
        "title": "吊友人朱子大",
        "id": "52c05143-6a1b-4eed-bf1a-3f339dde16da"
    },
    {
        "author": "周文璞",
        "paragraphs": [
            "千古应无恨，诸公竟不能。",
            "要令参溟涬，端合罢飞腾。",
            "白草伤麟野，苍山下马陵。",
            "有儿持手泽，泪落照书灯。"
        ],
        "title": "挽正字南仲四首  其一",
        "id": "cb4c69b4-9d43-4240-9939-c647e1379b90"
    },
    {
        "author": "周文璞",
        "paragraphs": [
            "卷舌空沉彩，芸香亦蠹贤。",
            "几时噫凤沼，一旦感龙泉。",
            "远播雕题外，高垂若木边。",
            "煎胶嗟不及，遗碣暝台悬。"
        ],
        "title": "挽正字南仲四首  其二",
        "id": "8afb18fb-372b-4100-aadd-8013552a6eb6"
    },
    {
        "author": "周文璞",
        "paragraphs": [
            "珠璧方辉耀，菁华未寂寥。",
            "极知身作祟，何用食为妖。",
            "牺象收儒庙，箫笳咽市桥。",
            "伤心纱帽冷，三径雨潇潇。"
        ],
        "title": "挽正字南仲四首  其三",
        "id": "afe2370b-7b2a-4138-9194-8967a5943e50"
    },
    {
        "author": "周文璞",
        "paragraphs": [
            "一自初闻报，哀号向草堂。",
            "相随只儿子，远和有山獐。",
            "土沃幽宫掩，灰凝奠酒香。",
            "孤身挥泣尽，松柏便萎黄。"
        ],
        "title": "挽正字南仲四首  其四",
        "id": "1d9d1aee-7ac3-4014-8963-b634ccbc21cd"
    },
    {
        "author": "周文璞",
        "paragraphs": [
            "雪压门外土骨堆，一番两番春始回。",
            "归来但见邻舍换，老树红花如死灰。",
            "商量千古有何事，经营八纮非汝才。",
            "乘除幻变既如此，何不快呼鹦鹉杯。"
        ],
        "title": "行歌四首  其一",
        "id": "2057aa83-4f81-4b18-a9f6-90be21a473cb"
    },
    {
        "author": "周文璞",
        "paragraphs": [
            "天谗天谗光照户，反舌转枝啼更怒。",
            "九霄詄荡帝座高，老我此身无告诉。",
            "舍傍种园翁作邻，一方泉兮在中庭。",
            "齐民书在泉有铭，誓将团结为林坰。"
        ],
        "title": "行歌四首  其二",
        "id": "559cbcbf-6370-47f2-843f-cbb6b78f3c6f"
    },
    {
        "author": "周文璞",
        "paragraphs": [
            "春霏霏兮秋靡靡，叹息赏音人已死。",
            "堪嗟玉雪缀空条，可奈芳蕤逐流水。",
            "融怡艳冶恨欲销，世间风雨何寂寥。",
            "有谁肯为吹葬箫，往和蟋蟀谐鸱鸮。"
        ],
        "title": "行歌四首  其三",
        "id": "f138cfdf-29b9-4451-bf6a-84dd31fde2e8"
    },
    {
        "author": "周文璞",
        "paragraphs": [
            "先秦古书世已稀，国风雅颂声又微。",
            "彼美人兮在天路，马蜷局兮将安归。",
            "古人所怀已汩汩，今人所怀又忽忽。",
            "我亦东西南北人，相逢且尽杯中物。"
        ],
        "title": "行歌四首  其四",
        "id": "2881bf98-152b-44d9-83b2-a968f5bb19bf"
    },
    {
        "author": "周文璞",
        "paragraphs": [
            "山中雨更愁，不是弃吾州。",
            "怀母未能去，诉邻谁肯留。",
            "茶人穷似虱，药户狭于舟。",
            "一磵多深碧，嘲吟尚自由。"
        ],
        "title": "遣兴",
        "id": "a625b0d4-78af-4573-96e3-d1577f25f977"
    },
    {
        "author": "周文璞",
        "paragraphs": [
            "天上仙人休掷火，尘中道士莫烧香。",
            "可怜绛雪浑无頼，一簇千枝对草堂。"
        ],
        "title": "孤山桃花二首  其一",
        "id": "4a140f09-f5b1-46f9-93e0-d14c489f3963"
    },
    {
        "author": "周文璞",
        "paragraphs": [
            "莫向蓬蒿恨不遭，梦魂曾钓海山鼇。",
            "当时不合轻仙事，惆怅灵风满碧桃。"
        ],
        "title": "孤山桃花二首  其二",
        "id": "48f5ac36-4757-45c2-a010-57f511f2b6b6"
    },
    {
        "author": "周文璞",
        "paragraphs": [
            "精舍人归入内台，遗基处处有芳埃。",
            "小儒更合修壶史，刊落干鱼说水苔。"
        ],
        "title": "送人之武夷二首  其一",
        "id": "90fc8ae3-ed3f-4df0-8890-8e63ca281920"
    },
    {
        "author": "周文璞",
        "paragraphs": [
            "终向名山度此生，此生吟骨要猿擎。",
            "洞宫终与人间别，六六峰高削紫琼。"
        ],
        "title": "送人之武夷二首  其二",
        "id": "135ec8eb-f0fb-46a7-bc90-6637a824ddbc"
    },
    {
        "author": "周文璞",
        "paragraphs": [
            "怀人几日恶，况复值秋阴。",
            "天亦容清调，人难识素心。",
            "他乡谁馈肉，永夜只听琴。",
            "高咏龙泉碣，相从发至音。"
        ],
        "title": "秋晦有怀南仲正字",
        "id": "7b2d748e-4dbb-47ad-bf61-be01353dd871"
    },
    {
        "author": "周文璞",
        "paragraphs": [
            "九霄象简手中擎，岂是闲人爱列卿。",
            "洞里石田春漠漠，有田多与种黄精。"
        ],
        "title": "赠孤山道士二首  其一",
        "id": "63617e61-e669-4cc0-b573-73a060396a9d"
    },
    {
        "author": "周文璞",
        "paragraphs": [
            "清秋古洞无猿啸，自觉寻行幽意微。",
            "处士桥边增怅望，几回沽酒对斜晖。"
        ],
        "title": "赠孤山道士二首  其二",
        "id": "461eaffa-e390-4c44-9773-b04f880ed270"
    },
    {
        "author": "周文璞",
        "paragraphs": [
            "半溪松黄堆碧波，狂夫于此欲如何。",
            "洞天春晚归不得，司马悔桥芳草多。"
        ],
        "title": "送人之桐柏",
        "id": "44a73f24-e4bc-4b36-95fe-4903bfd311be"
    },
    {
        "author": "周文璞",
        "paragraphs": [
            "客舍窘积雨，出门今始晴。",
            "药苗随野饭，燕子看山行。",
            "大道白日晚，闲汀绿芷生。",
            "方巖相见了，为谢草堂兄。"
        ],
        "title": "送髯高谒方巖",
        "id": "ef4791c9-e44d-467f-ad61-69c0b5f466f4"
    },
    {
        "author": "周文璞",
        "paragraphs": [
            "黄衫纱帽佳少年，炯然饿虎穷山渊。",
            "不居秦鹿祖龙畔，却走碧鸡金马边。",
            "左手斜执巨灵凿，右手敬抱禹贡篇。",
            "离堆顺流已受命，一下不打天吴鞭。",
            "有时挟弹暮云表，有时蹴游春风前。",
            "有时却自著绛帕，走入药市寻神仙。",
            "为人定似李太白，学道定似葛稚川。",
            "孙翁走避乖崖叟，遣仆送画不取钱。",
            "神君庙食与画像，千古万古当流传。",
            "我昔梦上神君殿，偶值蓬莱众真宴。",
            "洛阳开尽姚黄花，铜驼陌上难相见。"
        ],
        "title": "瞿塘神君歌",
        "id": "06c55588-2535-42c8-8da3-d2a3c1bb15e6"
    },
    {
        "author": "周文璞",
        "paragraphs": [
            "苍弁一如楚执珪，思想越吟身自低。",
            "涧水又如古智士，纵横流转多滑稽。",
            "杂花半开已倏落，如怨旷女离深闺。",
            "幽禽自呼复相命，如谴逐魄伤穷栖。",
            "而我自是不羁者，行行踏破青萋萋。",
            "今回荡桨苕霅溪，与野老辈相扶携。",
            "园池亭墅游历遍，自对蜀锦倾偏提。",
            "兴阑径走归弟舍，同沃浮蚁烹村鸡。",
            "百五之后最寥阒，独过赵湾西更西。",
            "野夫不知时节换，但要熟醉如春泥。"
        ],
        "title": "清明日书事",
        "id": "71f764ee-557f-4560-8bad-a2fcc38b374c"
    },
    {
        "author": "周文璞",
        "paragraphs": [
            "云从会稽生，旦旦见伯禹。",
            "听读山海经，成龙不成虎。",
            "禹命云归欤，可向蕺山去。",
            "昂昂王内史，眉宇照今古。",
            "常在此盘旋，深藏无处所。",
            "王孙江海人，云根自栖翥。",
            "招邀玉叶来，以石为伴侣。",
            "既从衣上浮，只就茶里煮。",
            "不入晋家池，肯作秦望雨。",
            "两儒一支郎，不学世间语。",
            "吴伧哦五字，坎?酸涩苦。",
            "并送山中人，约束云下取。"
        ],
        "title": "云根",
        "id": "130fac1b-19b2-4adc-806b-f122971a1058"
    },
    {
        "author": "周文璞",
        "paragraphs": [
            "向人犹抱舜文絃，可煞书生不值钱。",
            "弹出履霜空作恶，一林风露已鸣蝉。"
        ],
        "title": "听琴",
        "id": "423e27a8-6357-4a3e-9d20-8fe605f30f48"
    },
    {
        "author": "周文璞",
        "paragraphs": [
            "流落他乡铩羽翰，半年宁复记悲欢。",
            "夜传楼鼓思城角，朝见江船念客鞍。",
            "不恨形骸老闾里，遂令唇舌满长安。",
            "寄声好在文章友，目送春云自倚栏。"
        ],
        "title": "寄友人",
        "id": "98d5002a-aac4-4cef-b9d6-35b63197ad44"
    },
    {
        "author": "周文璞",
        "paragraphs": [
            "雨意遽如许，云容亦可怜。",
            "声声总断续，滴滴更匀圆。",
            "道院烧香地，山房焙画天。",
            "故园无恙否，润色到瓜田。"
        ],
        "title": "雨",
        "id": "84fe2edb-fc5f-40ed-b172-d8b792eb53dd"
    },
    {
        "author": "周文璞",
        "paragraphs": [
            "阴山祠下月如霜，不为吟猿断杀肠。",
            "折得橙花无处赏，带枝分与棹船郎。"
        ],
        "title": "阴山",
        "id": "669967ce-e388-4711-bfcf-d9c8108d2312"
    },
    {
        "author": "周文璞",
        "paragraphs": [
            "诸君收泪已无言，烟外中原草色昏。",
            "老子归来坐廊庙，短辕车上欲消魂。"
        ],
        "title": "新亭",
        "id": "c617ba6e-0ed3-42be-bbec-4b1dd6440eb5"
    },
    {
        "author": "周文璞",
        "paragraphs": [
            "细竹千竿殿影斜，龙颜曾此著袈裟。",
            "寺楼杳杳钟声度，疑有宫娥出晚花。"
        ],
        "title": "法宝寺",
        "id": "0ae16d9f-d358-465d-9ae4-01838a8ff4a2"
    },
    {
        "author": "周文璞",
        "paragraphs": [
            "相君孙女小乘僧，身入祇园佛律行。",
            "三级戒坛秋色冷，个中蝼蚁亦长生。"
        ],
        "title": "戒坛",
        "id": "7c26a8e3-c08c-4414-8843-a6141bdc2667"
    },
    {
        "author": "周文璞",
        "paragraphs": [
            "胡床三弄清溪笛，叹息欷歔太极筝。",
            "怊怅斯人风味减，江花江草不胜情。"
        ],
        "title": "桓野王画像",
        "id": "0fc11334-d593-41ee-94b7-efbbfd174c3d"
    },
    {
        "author": "周文璞",
        "paragraphs": [
            "野笋冲泉出，山花避石开。",
            "余方有公事，不为等闲来。"
        ],
        "title": "玉晨观二首  其一",
        "id": "5c250058-20bd-4d92-bd11-cd884dbfb3f6"
    },
    {
        "author": "周文璞",
        "paragraphs": [
            "羽扇临玄寺，霓衣上醮坛。",
            "九枝松叶冷，千叶杏花残。"
        ],
        "title": "玉晨观二首  其二",
        "id": "54e22c5f-f5fc-4465-9a38-9efadaf8d623"
    },
    {
        "author": "周文璞",
        "paragraphs": [
            "生平参道术，师事大茅翁。",
            "持钥开金匮，焚香立玉童。",
            "黄麟来地上，朱鲤出江中。",
            "今在桁杨畔，依依睡晚风。"
        ],
        "title": "寒食有感三首  其一",
        "id": "73cbf8e6-6afe-47ca-9f4f-7320a80041bc"
    },
    {
        "author": "周文璞",
        "paragraphs": [
            "清明好时节，傲吏小诗家。",
            "失意因流水，伤心为落花。",
            "人归知市静，日落见山斜。",
            "明日三叉路，村醪亦自佳。"
        ],
        "title": "寒食有感三首  其二",
        "id": "115851c5-e023-48f8-b021-c32349dff763"
    },
    {
        "author": "周文璞",
        "paragraphs": [
            "亭午步江皋，谁云命不遭。",
            "爱风吹蛱蝶，怕雨烂樱桃。",
            "钻火烹新乳，槌门觅小槽。",
            "今年奇事少，尘满旧征袍。"
        ],
        "title": "寒食有感三首  其三",
        "id": "927a6b97-fa1d-46f2-bae6-a119511cb9e2"
    },
    {
        "author": "周文璞",
        "paragraphs": [
            "偶向花边立，悬知病已瘳。",
            "小山今夜月，团树满庭秋。",
            "清露霑丛底，斜河在上头。",
            "须臾香更好，还与碧云浮。"
        ],
        "title": "桂",
        "id": "8512263e-f908-4e7e-98ea-f0009a813ed3"
    },
    {
        "author": "周文璞",
        "paragraphs": [
            "自笑萧条甚，微吟坐到昏。",
            "江风来扫地，山鸟见开门。",
            "茶面龙头缩，花梢犊鼻温。",
            "一从杯酒少，不复过深村。"
        ],
        "title": "自笑",
        "id": "828e862f-e65e-4804-99d6-f651a9c34cd3"
    },
    {
        "author": "周文璞",
        "paragraphs": [
            "吹彻鹅笙醉碧桃，古城斜日泛轻舠。",
            "此行忆著经行处，绿树黄桑一样高。"
        ],
        "title": "槜李道中二首  其一",
        "id": "90fd8b20-67ea-4943-9e17-34881b04dfed"
    },
    {
        "author": "周文璞",
        "paragraphs": [
            "卧龙山下听吟松，细雨清明似梦中。",
            "柳荫朱栏三百尺，渴乌犹自泣春风。"
        ],
        "title": "槜李道中二首  其二",
        "id": "bd7b414c-fc5a-488f-bf11-96f24c04d877"
    },
    {
        "author": "周文璞",
        "paragraphs": [
            "文命殿角东北左，上有梅梁铁交锁。",
            "传闻旧时枝叶生，木质鳞身无不可。",
            "有时匹练离朱栱，归带湿萍光欲动。",
            "低头下吸菲岭泉，奋髯直入阳明洞。",
            "旁观但怪香火浓，顷刻即令风雨送。",
            "尔不见饥乌啄鼓来馈食，走入嵩高化为石。",
            "禨祥祸福傥或是，阴阳幻变谁能测。",
            "玉笥观挂白玉梁，含元追下流血柱。",
            "异事苟逢博物问，后来那得详其故。",
            "卷丹云，凝素雾，玉箫九成奠雕俎。",
            "登歌升降只仰俯，呜呼梅梁怱飞去。"
        ],
        "title": "梅梁歌",
        "id": "5986015a-7d29-48d2-af9a-10902994bb01"
    },
    {
        "author": "周文璞",
        "paragraphs": [
            "燕山雪花一尺飞，胡人胡女夜打围。",
            "海东青过流沙西，黄头郎主独自归。",
            "创残狐兔悬毡车，疲惫鹰犬闻笳悲。",
            "君不见自从石晋纳书款，白沟河漘作边面。"
        ],
        "title": "题胡女骑",
        "id": "e6e0a165-70eb-4fc7-a38a-c81b1612e408"
    },
    {
        "author": "周文璞",
        "paragraphs": [
            "野店梢头起灶烟，江云弄色半晴天。",
            "暗泉遶砌喧人语，远烧侵林照客鞯。",
            "晚日未收鸡上树，春风欲度鸟耘田。",
            "布帆无恙归心稳，才到家山又迫年。"
        ],
        "title": "东阳道中",
        "id": "57171620-15b4-46fc-be78-5ba6392b8407"
    },
    {
        "author": "周文璞",
        "paragraphs": [
            "石根两眼北流泉，乳窦潜通御井边。",
            "飘出宫花人不识，又沿衰草下山前。"
        ],
        "title": "凤门泉",
        "id": "02329008-7047-41a5-b97b-5a5ef24cdb97"
    },
    {
        "author": "周文璞",
        "paragraphs": [
            "今年寒食好天色，游人踏青行不极。",
            "寻山不惮千里远，往往啼号湿松柏。",
            "一杯才酹坟上土，祗就坟前便歌舞。",
            "故乡自有懊恼声，插腰羊皮小番鼓。",
            "吁嗟悲欢一饷间，但恨死人不能语。",
            "君不见北客纷纷俱落南，先冢尽被胡尘漫。",
            "影堂逢节具饮食，魂魄夜行溪谷山。"
        ],
        "title": "寒食曲",
        "id": "b202d032-55e2-46aa-bbfc-4e4c0cabe1f8"
    },
    {
        "author": "周文璞",
        "paragraphs": [
            "满酌黄封都市酒，斜簪缥蔕御园花。",
            "半酣更乞跳珠水，独对风炉自煮茶。"
        ],
        "title": "赏春二首  其一",
        "id": "5ab39682-c04f-4256-8cac-969f44935495"
    },
    {
        "author": "周文璞",
        "paragraphs": [
            "赏春社里鼓逢逢，尚恨声同调不同。",
            "我亦明朝苦无事，更来吹笛乱山中。"
        ],
        "title": "赏春二首  其二",
        "id": "6d1e9a84-f7f9-4adc-b6ed-9b478cde6833"
    },
    {
        "author": "周文璞",
        "paragraphs": [
            "棠梨未落柳丝长，料望幽人作断肠。",
            "已自不堪田父饮，更能重入少年场。",
            "山连莽莽荒陂白，门掩萧萧野日黄。",
            "想得故园疏雨外，樽前催拍杜韦娘。"
        ],
        "title": "春怀",
        "id": "93af449d-64c8-4b51-8f9e-f70f8d26cebd"
    },
    {
        "author": "周文璞",
        "paragraphs": [
            "暮雨潇潇郎不归，尊前谁忆旧歌词。",
            "望夫乌臼浓于染，叶叶惊秋恨欲飞。"
        ],
        "title": "暮雨",
        "id": "c9352565-df14-41dc-910a-cb955de3d006"
    },
    {
        "author": "周文璞",
        "paragraphs": [
            "乐使金花鼓，蛮衣紫锦鞍。",
            "蕃官船过界，驿吏报平安。"
        ],
        "title": "即事二首  其一",
        "id": "bfc792c3-68ae-4f64-8ea6-2af05140977d"
    },
    {
        "author": "周文璞",
        "paragraphs": [
            "龙护朝元阁，鹤栖封禅台。",
            "中原垂白叟，只望羽书来。"
        ],
        "title": "即事二首  其二",
        "id": "259599f6-5a73-4e29-8370-9db0cc3cf131"
    },
    {
        "author": "周文璞",
        "paragraphs": [
            "早将心事付渔樵，若被幽人苦见招。",
            "多种竹将挑笋吃，旋栽松待斫柴烧。",
            "壁间古画身都碎，架上枯琴尾半焦。",
            "犹有住山穷活计，仙经盈卷一村瓢。"
        ],
        "title": "题尧章新成山堂",
        "id": "8e39e14e-5516-4767-ad1a-a98263d8b498"
    },
    {
        "author": "周文璞",
        "paragraphs": [
            "昔日三郎骑尔祖，庙食太山可辛苦。",
            "后来崎岖蜀栈间，弃置龙媒复亲汝。",
            "深山古木雪漫漫，险途十步九步艰。",
            "纲头呪嘱勿损折，要尔助军身补官。"
        ],
        "title": "题卢申之骡纲图",
        "id": "a1648bbb-94f8-4f84-bc04-7c14677529ab"
    },
    {
        "author": "周文璞",
        "paragraphs": [
            "张公谓余可神仙，薛颠谓余可英杰。",
            "丁生谓二皆无成，世间安有此奇绝。",
            "麒麟阁上冠貂蝉，龙虎鼎内治大丹。",
            "兴来一笑扫燕□，回首已自升云端。",
            "何如只向松江渡，杨柳影边茅屋住。",
            "卧看苍虬挟白云，卷取秋涛过江去。"
        ],
        "title": "赠相士丁日宣",
        "id": "89a02883-1553-4754-919d-aa3e84ae8b83"
    },
    {
        "author": "周文璞",
        "paragraphs": [
            "吾作穷奇白下囚，汝披短褐从吾游。",
            "蒋侯庙畔沽春酒，周处台边送客舟。",
            "械欲破时应日惨，命将绝处亦天愁。",
            "江陵柳大如知此，对著官军辄泪流。"
        ],
        "title": "吊黥卒",
        "id": "029c7059-62b4-4ac4-814f-ea4fa6abc217"
    },
    {
        "author": "周文璞",
        "paragraphs": [
            "向来洛下老书生，今见诸孙更老成。",
            "不复秀才趋试院，已题文学上铭旌。",
            "泛观今古人亡恨，只有英雄命莫争。",
            "来吊乍闻妻子哭，依然认作读书声。"
        ],
        "title": "杨孟博挽词",
        "id": "cc6e40c4-8dd8-44a3-aa56-326d9cf726fd"
    },
    {
        "author": "周文璞",
        "paragraphs": [
            "袁三柳大刘廿八，长到先生卜肆边。",
            "便拜逸妻为嫂氏，更沽村酒作家筵。",
            "山公马在何须尔，林屋丹成亦偶然。",
            "独此老身无藉頼，为他人掷卦爻钱。"
        ],
        "title": "赠隠者",
        "id": "2f198fcf-0e3f-4328-8488-e295a544727a"
    },
    {
        "author": "周文璞",
        "paragraphs": [
            "燕云逆胡著柘黄，仁人烈士集太行。",
            "已闻泣涕拜明诏，共挟金舆归大梁。",
            "安得山人一双剑，走入云中看不见。",
            "人间夜半风雨时，逆胡首奏延和殿。",
            "我生四十无所成，荆淮好汉为知音。",
            "丈夫志在仁义耳，麟阁貂冠非本心。",
            "功成剑化两龙去，我亦变名入烟雾。",
            "此时再拜康山人，九霄客星在何处。"
        ],
        "title": "剑客行",
        "id": "499206f2-17f4-463d-bbe8-4e3f45e4b5d7"
    },
    {
        "author": "周文璞",
        "paragraphs": [
            "说战犹能听，闻尸不忍过。",
            "役人愁似鬼，病马瘦于驼。",
            "甚欲参经纬，其谁出揣摩。",
            "中原有遗老，亡柰檄书何。"
        ],
        "title": "书事",
        "id": "13236fcc-f6b6-406d-a77e-9fa5ca12e73a"
    },
    {
        "author": "周文璞",
        "paragraphs": [
            "才自降胡便守边，大家齐数中兴年。",
            "姑苏寺里相逢处，为尔呻吟一怅然。"
        ],
        "title": "见泗州降者",
        "id": "6a54bd13-5d27-49a1-86f2-dd7a4605f581"
    },
    {
        "author": "周文璞",
        "paragraphs": [
            "寥寥古意少人传，莫为薰琴只五絃。",
            "夫子纵心方学易，我曹何意便谈玄。",
            "神驰洙泗身将老，望断沅湘眼欲穿。",
            "月白风清如此夜，阿郎不肯上钧天。"
        ],
        "title": "感兴七言三首  其一",
        "id": "fecd13df-b604-4f16-9a1e-0b8c79f8fe4f"
    },
    {
        "author": "周文璞",
        "paragraphs": [
            "在家莫羨出家僧，扰扰营营竟未曾。",
            "相国舟中龙夺剑，山人琴畔鬼吹灯。",
            "从来不肯寻真诀，更自无心学大乘。",
            "汉室诸公鸣玉佩，也须还我一枝藤。"
        ],
        "title": "感兴七言三首  其二",
        "id": "ca84e940-d5dd-4d2c-acad-4dc7eb2e0052"
    },
    {
        "author": "周文璞",
        "paragraphs": [
            "夜夜推敲学苦吟，一如锻炼假黄金。",
            "石间真隠何时出，地下狂魂无处寻。",
            "独鹤尚知长袖舞，哀猿空作断肠音。",
            "故墟杞菊今何似，桂落小山春水深。"
        ],
        "title": "感兴七言三首  其三",
        "id": "3cc6dd5e-9691-4cd9-a84b-4c279087880e"
    },
    {
        "author": "周文璞",
        "paragraphs": [
            "天童宝楼阁，铜钉敞朱扉。",
            "一老烧香后，诸禅乞食归。",
            "天听涂毒鼓，神捧苾刍衣。",
            "说了村夫偈，依然入翠微。"
        ],
        "title": "题天童全老",
        "id": "baeebf60-e87c-46af-9da3-4f365d13153b"
    },
    {
        "author": "周文璞",
        "paragraphs": [
            "江山不逐寒潮晚，陵墓犹含古木春。",
            "君入台城须访问，个中定有六朝人。"
        ],
        "title": "送人之金陵",
        "id": "983ea78f-3ad3-432e-bc12-9aa5a5ee3b92"
    },
    {
        "author": "周文璞",
        "paragraphs": [
            "三君乘白鹄，各在一山椒。",
            "子去穿茅洞，人方采药苗。",
            "花连云气近，松转水程遥。",
            "想得寻幽侣，空歌散午朝。"
        ],
        "title": "送逸人归茅洞",
        "id": "c8e3df5a-edec-4143-858d-20dcdc5ba893"
    },
    {
        "author": "周文璞",
        "paragraphs": [
            "轻云漠漠烟漫漫，杖藜扶行不作难。",
            "无量寿佛像最古，未曾有经碑亦残。",
            "秋花泫露颜色好，客子著雨衣裳单。",
            "题诗写寄莓苔壁，勿使俗人相对看。"
        ],
        "title": "中秋日游能仁北寺两刹",
        "id": "4251acaf-9bfe-40c5-a20d-8afbe3bbb29e"
    },
    {
        "author": "周文璞",
        "paragraphs": [
            "世赞碑文换，穹龟上绿苔。",
            "琵琶不可听，楼阁更堪哀。",
            "竹动禅僧入，梅香冻雀回。",
            "开函翻内典，日晚未归来。"
        ],
        "title": "赠虎丘僧道辉游天台二首  其一",
        "id": "391a78ee-be90-4ef8-b05a-e84d9b7ec9f3"
    },
    {
        "author": "周文璞",
        "paragraphs": [
            "少小即精勤，参禅复著文。",
            "香薰沪渎像，茶酹武丘坟。",
            "入定山猿见，吟诗海鹤闻。",
            "幽情正迢递，又拜石桥云。"
        ],
        "title": "赠虎丘僧道辉游天台二首  其二",
        "id": "fa4fa3e6-dcb8-4345-a214-f0fdac604819"
    },
    {
        "author": "周文璞",
        "paragraphs": [
            "闲看浮鸠栖曲渚，倦随奔鹿上荒陵。",
            "松门雨过长廊静，一架藤花供病僧。"
        ],
        "tags": [
            "西湖"
        ],
        "title": "西湖即事",
        "id": "4a2d7ff5-03b5-4569-b807-61b12d140ae7"
    },
    {
        "author": "周文璞",
        "paragraphs": [
            "魂魄凄凉掩暮尘，野花山叶自精神。",
            "年年中使头边过，暗里相看似路人。"
        ],
        "title": "宫人斜",
        "id": "b9aedd2d-30fd-4955-8ce5-a6412b3460c3"
    },
    {
        "author": "周文璞",
        "paragraphs": [
            "方池流水碧溶溶，怊怅灵蛇不易逢。",
            "门外行人常立看，一株唐末半枯松。"
        ],
        "title": "上强寺",
        "id": "ff360245-55d2-433e-b3c7-6ae3ff0781b9"
    },
    {
        "author": "周文璞",
        "paragraphs": [
            "太湖我污池，茂苑我林莽。",
            "橘柚我堆盘，鲈鱼我登俎。",
            "区区为苹花，移去溪上住。",
            "终当赋归欤，来此卧烟雨。"
        ],
        "tags": [
            "太湖"
        ],
        "title": "太湖",
        "id": "8050cf5a-cadf-485e-8e57-e8cf5e73467e"
    },
    {
        "author": "周文璞",
        "paragraphs": [
            "吾闻唐诸僧，往往多人杰。",
            "有携至巖廊，可并夔稷契。",
            "伟哉寒山子，拾菜衣百结。",
            "其文似离骚，但自写木叶。"
        ],
        "title": "写怀二首  其一",
        "id": "406095e0-0b3f-48a8-b08c-68f4837e8e44"
    },
    {
        "author": "周文璞",
        "paragraphs": [
            "往时陆荆门，自是天下雄。",
            "徒隶解散尽，何处寻樊翁。",
            "遂令一世士，默默逃虚空。",
            "至今大堤上，叶叶皆春风。"
        ],
        "title": "写怀二首  其二",
        "id": "993ceb99-6c7a-4abe-8e81-53ddda156fa5"
    },
    {
        "author": "周文璞",
        "paragraphs": [
            "九溪十八磵，冷见帝青苔。",
            "洗足僧书石，临流客放杯。",
            "案头松叶响，身畔野花开。",
            "百六辞歌吹，清游始一回。"
        ],
        "title": "九溪十八磵",
        "id": "bbada7bd-e4de-433d-858f-8077e49c47d0"
    },
    {
        "author": "周文璞",
        "paragraphs": [
            "读了碑文读祭诗，冷看遗像立多时。",
            "郎当岭上生云处，山鸟山花忆老师。"
        ],
        "title": "吊辨才二首  其一",
        "id": "1dfa7199-d7dd-4644-b168-f9bd1a8a71da"
    },
    {
        "author": "周文璞",
        "paragraphs": [
            "坡使参寥滴奠茶，定将老泪湿烟霞。",
            "谁知走入灵山队，又对闲人说法华。"
        ],
        "title": "吊辨才二首  其二",
        "id": "8cf19f3b-0998-4984-897e-41c8e9c05b37"
    },
    {
        "author": "周文璞",
        "paragraphs": [
            "先帝何曾宠幸臣，家园籍没几经春。",
            "一丘赐与婵娟魄，教主西湖似洛神。"
        ],
        "tags": [
            "西湖"
        ],
        "title": "西湖小隠",
        "id": "c2f90db4-d7fc-46e7-828b-0e47908c680e"
    },
    {
        "author": "周文璞",
        "paragraphs": [
            "曲坊才尽上湖船，笑问云山欠酒钱。",
            "两行柳丝黄不断，不知身在御园边。"
        ],
        "title": "曲坊",
        "id": "14b1f835-fd7b-4f5b-840a-f74a512037b3"
    },
    {
        "author": "周文璞",
        "paragraphs": [
            "子规欲归归未得，啼向钱王寿星石。",
            "月明血尽人不知，只怪晓山深似碧。"
        ],
        "title": "寿星寺闻子规二首  其一",
        "id": "c72f0205-589c-46cf-8177-a0e3bff69e78"
    },
    {
        "author": "周文璞",
        "paragraphs": [
            "莫向空山恼病僧，暮云台殿异乡人。",
            "多时不识巴江路，守著浓花哭过春。"
        ],
        "title": "寿星寺闻子规二首  其二",
        "id": "4a153d1f-ff67-4323-9e74-3cc43cadbe2d"
    },
    {
        "author": "周文璞",
        "paragraphs": [
            "偷得两泓清，同他猿鸟吃。",
            "上下泉边身，上下床上客。",
            "相对各相忘，山中小花白。"
        ],
        "title": "分梦泉",
        "id": "8cd78243-59b7-42f6-9493-b546668fe883"
    },
    {
        "author": "周文璞",
        "paragraphs": [
            "密竹缘坡便当篱，野泉入户自成池。",
            "床头一卷麻衣易，更有寒山拾得诗。"
        ],
        "title": "隠者居",
        "id": "48ec641a-f601-4fd8-8cc9-402f78fb9118"
    },
    {
        "author": "周文璞",
        "paragraphs": [
            "魂归魄散两逍遥，小小丘亭慰寂寥。",
            "守墓未须耘宿草，白蟾方护紫芝苗。"
        ],
        "title": "逸士坟",
        "id": "a2323117-45b5-4da8-a971-a890e8d70d44"
    },
    {
        "author": "周文璞",
        "paragraphs": [
            "溪友相呼上钓舟，藕花菱叶思悠悠。",
            "好诗已在前山寺，写放参寥石井头。"
        ],
        "title": "夏日偶题",
        "id": "4b49b32f-3913-49b1-b9ab-5f98fc833461"
    },
    {
        "author": "周文璞",
        "paragraphs": [
            "云卷道者方昼睡，有僧奚为入桑杞。",
            "惠然相过穷壑底，共谈儒流佛宗旨。",
            "二家之风亦颓靡，吹而飏之谁为起。",
            "寒灰煨芋香透纸，呼童就邻一赊米。",
            "作糜煮菜相料理，吾穷于世无比拟。",
            "殷勤相觅有吾子，谩书七字聊送似，往供天嫔泣山鬼。"
        ],
        "title": "谢颐师见过",
        "id": "55442750-19c4-442d-95e9-d02275e11d79"
    },
    {
        "author": "周文璞",
        "paragraphs": [
            "羽衣药叟欢迎，手执兰花共行。",
            "从此十年不调，可能久视长生。"
        ],
        "title": "望茅山六言三首  其一",
        "id": "472d9293-a4e8-44d6-bd3b-b3aafd2e3fc8"
    },
    {
        "author": "周文璞",
        "paragraphs": [
            "昔年唱采芝歌，已老头颅柰何。",
            "不见飚轮碾处，白云出没常多。"
        ],
        "title": "望茅山六言三首  其二",
        "id": "79b470eb-c950-4753-8ace-f23f3a3ff921"
    },
    {
        "author": "周文璞",
        "paragraphs": [
            "蒋家兄弟清古，著书互相推宗。",
            "抟土划沙戏剧，穿岗度岭从容。"
        ],
        "title": "望茅山六言三首  其三",
        "id": "f81cf83a-1518-469f-91a9-a54c27358a94"
    },
    {
        "author": "周文璞",
        "paragraphs": [
            "玉函捧上五云堆，著意通幽此一回。",
            "三十年来增怅望，更无人上望僊台。"
        ],
        "title": "寄山中道友三首  其一",
        "id": "0d842498-2fc6-45f1-a068-94d51d573c54"
    },
    {
        "author": "周文璞",
        "paragraphs": [
            "怱怱山信寄来时，中有黄庭七字诗。",
            "已死华颠无觅处，几回吹断玉参差。"
        ],
        "title": "寄山中道友三首  其二",
        "id": "d6c11de6-0e41-4c79-aab2-270f70f68e70"
    },
    {
        "author": "周文璞",
        "paragraphs": [
            "忆得寻山复出山，绿杨时候暮春间。",
            "至今只有游仙梦，长与松风自往还。"
        ],
        "title": "寄山中道友三首  其三",
        "id": "73429d51-2129-440e-a5a9-01fe52c025bd"
    },
    {
        "author": "周文璞",
        "paragraphs": [
            "香草参差种，幽花逐旋移。",
            "既添醒酒石，须著放生池。",
            "春在年年好，山来处处奇。",
            "吹箫吾不解，长啸却相宜。"
        ],
        "title": "初营凤山",
        "id": "ce2fac49-4e9a-4442-a28b-72db0c9609de"
    },
    {
        "author": "周文璞",
        "paragraphs": [
            "香焰云头玉雪身，缓行微咏岸乌巾。",
            "始从谷里看脩竹，却向水滨逢丽人。",
            "客子去时方得月，岭猿啼后便无春。",
            "凤凰欲下箫声紧，狼籍瀛洲万斛尘。"
        ],
        "title": "梅谷",
        "id": "f6cf1b9c-67eb-4003-b710-ad5cb822ba01"
    },
    {
        "author": "周文璞",
        "paragraphs": [
            "偃盖著地卧，清瑶傍渠走。",
            "散入流觞台，转若珠曲九。",
            "淙淙不知休，还赴石鲸口。",
            "湾澴合巨涧，横桥傍蒲柳。",
            "来看暮春余，众绿浓似酒。",
            "摩挲苏陈刻，愈觉岁月久。",
            "寺僧爱光焰，捧送贵侯有。",
            "至今星散居，各自开户牖。",
            "自弃眠云身，谁缚钓月手。",
            "夕阳令我归，为尔重搔首。"
        ],
        "title": "法华小隠",
        "id": "cd69c0e2-645b-459f-b849-6d4dfc487827"
    },
    {
        "author": "周文璞",
        "paragraphs": [
            "凡骨何堪得再行，渴心犹要谒通明。",
            "惊闻竹树连山雨，疑有风雷㩧地声。",
            "鹿啖黄精知岁久，人逢青箬便神清。",
            "重来只要斋盂饭，副以常堂枸杞羹。"
        ],
        "title": "既离洞霄遇雨却寄道友",
        "id": "fba155ac-9762-4b2d-aae9-85de12e5e378"
    },
    {
        "author": "周文璞",
        "paragraphs": [
            "阿瞒瓜分姿，见之垂髫中。",
            "此心既弗乂，此道安可洪。",
            "汉祚既坠地，余子方困穷。",
            "仁义傥自唱，历数岂不同。",
            "挟令及宫阃，杀士延奴童。",
            "至今吊古徒，哀痛殊未终。",
            "实以己偪仄，遂令彼长雄。",
            "画图出后世，畧见经营工。",
            "想其鼎峙势，亦天诱其衷。",
            "此章弗徒歌，聊以裨国风。"
        ],
        "title": "题曹武帝削瓜图",
        "id": "0d874268-6a87-47fc-aaa9-65b8b6107c13"
    },
    {
        "author": "周文璞",
        "paragraphs": [
            "兽面鼎足奔回互，中有润泽比雨露。",
            "当年曾出富国疏，老子平生用心处。",
            "帝谟商颂周六典，刻画声形劳解诂。",
            "至今文字与风骚，一一相辉炫缃素。",
            "如闻四海失枝梧，可憾诸公欠调护。",
            "谁令天乎遽如许，可是石也能无预。",
            "陈玄同归蒋山路，亦使高人野僧觑。",
            "若为持入定林中，应有明云入天柱。",
            "吾乡风流蔡夫子，匣而藏之美无度。",
            "君不见公乡后进陆象山，作祠堂记余千言，直欲百世俟圣贤。",
            "惜哉不得铭此砚，使我失意心惘然。"
        ],
        "title": "题蔡武伯所藏荆公砚",
        "id": "ea50cd9d-7859-446e-b8c5-8ea71065bb2c"
    },
    {
        "author": "周文璞",
        "paragraphs": [
            "幽栖久不到，猿鹤擅藤萝。",
            "丛篠生将遍，流泉咽更多。",
            "邻翁新酿熟，野寺暮钟和。",
            "亦有经行者，来观倚杖歌。"
        ],
        "title": "归别墅",
        "id": "89b6324a-4861-46b6-8661-0c6200567d9f"
    },
    {
        "author": "周文璞",
        "paragraphs": [
            "佛香才了换儒巾，身是人间自在身。",
            "一路野花清养目，半沟流水静怡神。"
        ],
        "title": "早起",
        "id": "30bc7651-c3ed-449b-aceb-44484e6ea358"
    },
    {
        "author": "周文璞",
        "paragraphs": [
            "留连如有情，蕙帐极空明。",
            "晚粥知泉味，昏钟度雨声。",
            "稍容林叟睡，莫放晓猿惊。",
            "剩欲剜苔藓，应当写姓名。"
        ],
        "title": "雨宿山中",
        "id": "8e93fde6-be0f-471e-aafa-1a90d040f71f"
    },
    {
        "author": "周文璞",
        "paragraphs": [
            "昔年九溪十八涧，今度见之逾清真。",
            "静依落落石路晚，闲绕寂寂山家春。",
            "可怜潺湲似留客，更觉曲折能随人。",
            "得得杖藜来尽目，野棠山杏亦精神。"
        ],
        "title": "再游九溪",
        "id": "8f619d28-d1c7-4562-9dca-559ea41a0f64"
    },
    {
        "author": "周文璞",
        "paragraphs": [
            "海气江声相与浮，今时帝里旧杭州。",
            "西湖寺里多金碧，自厌秾华不肯游。"
        ],
        "tags": [
            "西湖"
        ],
        "title": "偶题",
        "id": "101364d0-6e99-46f1-8b36-f8546de01812"
    },
    {
        "author": "周文璞",
        "paragraphs": [
            "如君风貌又精神，自合拖绅近紫宸。",
            "平地有心开洞穴，十年无俸著闲身。",
            "已看青舫垂垂去，须忆绯桃滟滟春。",
            "若向玄英台下过，为言亦是学诗人。"
        ],
        "title": "送人之官严陵",
        "id": "b972d887-5c58-474e-8454-2ca94b5a9e31"
    },
    {
        "author": "周文璞",
        "paragraphs": [
            "采茗归来日未斜，更携苦菜入仙家。",
            "后园同坐枯桐树，仰看红桃落涧花。"
        ],
        "title": "与弁山道士饮",
        "id": "b9623208-2655-49a2-88de-13bd0c33ee0b"
    },
    {
        "author": "周文璞",
        "paragraphs": [
            "陈兄榜名不欺斋，不欺本自诚中来。",
            "晚周洙泗汉伊雒，中间此道寒如灰。",
            "不欺斋中一尊酒，兄乎此意差耐久。",
            "真情往往到僮仆，何况亲知与朋友。",
            "君不见汤脱胡桃一语失，此是迂翁年少日，陈兄再拜吾事毕。"
        ],
        "title": "不欺斋",
        "id": "31f2761f-2985-409c-9702-83fd4fdbf2ab"
    },
    {
        "author": "周文璞",
        "paragraphs": [
            "淑气槃槃接九原，须臾鳞合更弥漫。",
            "自从蒿里无颜色，来到钟山有泪痕。",
            "往者英雄俱雨绝，后来哀痛欲河翻。",
            "夜深月照长松下，谁见孤飞出墓门。"
        ],
        "title": "望云亭",
        "id": "19608c16-ecd4-47ca-b248-2199a28bc1a3"
    },
    {
        "author": "周文璞",
        "paragraphs": [
            "有亭央央，高丘之傍。",
            "父兮母兮，坚深埋藏。",
            "厦屋凄凉，宰木成行。",
            "春秋蒸尝，酒浆牛羊。",
            "身体俯伛，虽劳弗彰。",
            "心志瞀乱，虽烦弗扬。",
            "欲求幽阴，茫茫洋洋。",
            "两间四方，实系我肠。",
            "何以照之，明神后皇。",
            "凡今之人，谁同慨伤。"
        ],
        "title": "敬思堂四言",
        "id": "f53e6905-9ae5-48fb-a798-093a160f319c"
    },
    {
        "author": "周文璞",
        "paragraphs": [
            "扞环城兮保赤子，归王所兮执弓矢。",
            "虽有妻子兮不如兄弟，嗟全家兮南向而死。",
            "护行殿兮卧旗鼓，统伍符兮莫余侮。",
            "故宫芜兮胡作主，哀将军兮鬓垂素。",
            "气力绝兮委尘土，后来孤童兮不胜测楚。",
            "天阴阴兮春寂寂，曰余兄兮有庙食。",
            "偕友于兮往作配，驾铁驷兮载云旆。",
            "山中人兮望余归，江鼯翔兮花乱飞。"
        ],
        "title": "陈将军哀词",
        "id": "d9399bb4-bfb2-405e-b0a8-8920ac77829c"
    },
    {
        "author": "周文璞",
        "paragraphs": [
            "投余兮绿波，彼土偶兮柰何。",
            "余魂兮无依，依余兄兮山阿。",
            "兄姿兮甚雄，青骨兮朱弓。",
            "称天兮诉余冤，令谗夫兮不终。"
        ],
        "title": "吊青溪姑词",
        "id": "8c5fb8ab-6f8a-4854-9a7f-e4863bbb2b64"
    },
    {
        "author": "周文璞",
        "paragraphs": [
            "水奫沦兮不扬，山嵚岑兮多巨石。",
            "神来下独舂，仰昂神远适。",
            "王孙的咳，神无亟兮。"
        ],
        "title": "水仙庙鼓吹曲四首  其一",
        "id": "a214a22e-69e7-4748-adc5-bad501bdbf8a"
    },
    {
        "author": "周文璞",
        "paragraphs": [
            "倚碧栌，款铜铺，德星在南乌尾逋。",
            "两峰隠天，花深草蕍。",
            "钱唐十余万户，皆看史君欢娱。",
            "虽涉流沙历炎都，入医无闾不如东吴。"
        ],
        "title": "水仙庙鼓吹曲四首  其二",
        "id": "0f663a86-2fdf-4086-94a9-9f647f03ecd1"
    },
    {
        "author": "周文璞",
        "paragraphs": [
            "龙飞天门，鸡鸣日观。",
            "湖州有鹤知夜半。",
            "端冕结缨，锋车施幰。",
            "瞻彼孤山，男呼女怨。",
            "欲裂冕毁车，春荣秋枯，无翁愁予。"
        ],
        "title": "水仙庙鼓吹曲四首  其三",
        "id": "bdc9d68b-2bda-40ba-8218-84d81b4bde6b"
    },
    {
        "author": "周文璞",
        "paragraphs": [
            "云冥冥，雷阗阗。",
            "横玉转，流珠干。",
            "灵龟入我梦，谓君当旋。",
            "既穷海壖之炎天，当饮山中之流泉。"
        ],
        "title": "水仙庙鼓吹曲四首  其四",
        "id": "013d7c37-f730-4774-81d3-56ef4c8d4ca5"
    },
    {
        "author": "周文璞",
        "paragraphs": [
            "天孙召魂，鬼伯催促，千岁之渊不为谷。",
            "巉巖既刊，松柏桓桓。",
            "曰惟君之魂，于兹考槃。",
            "其永安君窆初成，余以归藏筮之，其兆盖如此也。",
            "呜呼休哉。"
        ],
        "title": "招魂",
        "id": "58da29f6-98c9-4f0f-b96b-b571129c2717"
    },
    {
        "author": "周文璞",
        "paragraphs": [
            "灩灩江波绿更肥，苍烟中有鸭鸥飞。",
            "当年神武今何在，老却遗民更不归。"
        ],
        "title": "金陵杂咏  其一",
        "id": "35bdee47-d72a-4556-902b-256bfa9ef721"
    },
    {
        "author": "周文璞",
        "paragraphs": [
            "长干小妇学吹箫，楼外闲风弄翠条。",
            "近得广陵消息未，暮潮已过赤栏桥。"
        ],
        "title": "金陵杂咏  其二",
        "id": "29b124e7-c069-4480-8411-4a0457903c38"
    },
    {
        "author": "周文璞",
        "paragraphs": [
            "伊吾声里过年年，收拾旁行亦可怜。",
            "频嗅芸香心欲醉，为寻脉望眼应穿。",
            "哦诗苦似悲秋客，收价清于卖卜钱。",
            "吴下异书浑未就，每逢佳处辄留连。"
        ],
        "title": "赠陈宗之",
        "id": "a9ad38fa-bc9c-4fe0-bd25-5b790442c638"
    },
    {
        "author": "周文璞",
        "paragraphs": [
            "羽扇临玄圃，霓裳上醮坛。",
            "九枝松叶冷，千叶杏花残。"
        ],
        "title": "寄华阳道侣",
        "id": "28257e92-a5bc-437e-8508-27155cf27b77"
    },
    {
        "author": "周文璞",
        "paragraphs": [
            "久知灵境无缘到，今被春风引得来。",
            "上帝殿头闻雨过，仙人石面欠花开。",
            "便烧沈水礼三拜，快引流霞釂一杯。",
            "落日断霞催去紧，掉巾祇等白鸦回。"
        ],
        "title": "题洞霄宫",
        "id": "b7813bd0-9e41-4a63-ad4d-a4b00b80d1ee"
    },
    {
        "author": "周文璞",
        "paragraphs": [
            "本是离骚国里人。"
        ],
        "title": "句  其一",
        "id": "045d5474-63dc-4e45-923f-c0f7b9c2960e"
    },
    {
        "author": "周文璞",
        "paragraphs": [
            "衣篝不用绿沉烟。"
        ],
        "title": "句  其二",
        "id": "5da2e55c-e17f-4a4a-9b88-89b64fd7600e"
    },
    {
        "author": "周文璞",
        "paragraphs": [
            "凄凉一似观堂僧。"
        ],
        "title": "句  其三",
        "id": "f84c0ab4-15a7-4bf8-b8bd-2e37de652350"
    },
    {
        "author": "周文璞",
        "paragraphs": [
            "淡烟疏雨又青山。"
        ],
        "title": "句  其四",
        "id": "7e3d8d30-403a-49b5-85e9-b2a98648d956"
    },
    {
        "author": "周文璞",
        "paragraphs": [
            "春梅避石开。"
        ],
        "title": "句  其五",
        "id": "b25d6c77-8340-4b33-b838-9f2bc4b17c14"
    },
    {
        "author": "周文璞",
        "paragraphs": [
            "西陵西又西。"
        ],
        "title": "句  其六",
        "id": "9ab2c46c-bf96-406c-b097-293dd6e43ef7"
    },
    {
        "author": "周文璞",
        "paragraphs": [
            "更无花上月。"
        ],
        "title": "句  其七",
        "id": "835a09ad-0874-439d-9b28-ac320c34dfb5"
    },
    {
        "author": "周文璞",
        "paragraphs": [
            "戏赓和靖句。"
        ],
        "title": "句  其八",
        "id": "4b6974d1-6704-4633-9ff5-59e326db753e"
    },
    {
        "author": "李坤臣",
        "paragraphs": [
            "吾道由来贯古今，纤毫不假外推寻。",
            "只因疾病呻吟切，识得平生第一心。"
        ],
        "title": "因痔痛彻心膂为诗",
        "id": "2dce500a-6f63-47fd-94bd-afb75625cebb"
    },
    {
        "author": "宋宁宗",
        "paragraphs": [
            "薮泽趁虚人，崇朝宿雨晴。",
            "苍崖林影动，老木日华明。",
            "野店收烟湿，溪桥流水声。",
            "青帘何处是，彷彿听鸡鸣。"
        ],
        "title": "潇湘八景 山市晴岚",
        "id": "6cf609fd-2658-4bcc-8027-74bcd9abeb53"
    },
    {
        "author": "宋宁宗",
        "paragraphs": [
            "金碧招提古，高峰最上层。",
            "喧风僧入梵，宿雾佛前灯。",
            "禅观延空寂，蒲牢忽震凌。",
            "黄昏山路险，窘步一枝藤。"
        ],
        "title": "潇湘八景 烟寺晚钟",
        "id": "d53e52a7-71ac-4df7-b085-2dca1021d5b6"
    },
    {
        "author": "宋宁宗",
        "paragraphs": [
            "林表堕金鸦，孤村三两家。",
            "晴光明浦溆，红影带蒹葭。",
            "傍舍收鱼网，隔溪横钓槎。",
            "炊烟未篝火，新月一钩斜。"
        ],
        "title": "潇湘八景 渔村夕照",
        "id": "6fb6bbd3-c3d7-4cf8-bc19-4d37675809ad"
    },
    {
        "author": "宋宁宗",
        "paragraphs": [
            "劈箭风帆下，春江不尽流。",
            "客来登快阁，天际识归舟。",
            "裂眦明千里，观身等一沤。",
            "斜阳疎木外，五两不迟留。"
        ],
        "title": "潇湘八景 远浦帆归",
        "id": "b3fd51c9-dce6-4b6b-9e6f-8d8ae14265c9"
    },
    {
        "author": "宋宁宗",
        "paragraphs": [
            "清泛三湘夜，中舱听雨眠。",
            "楚天闻过鴈，北舘未归船。",
            "浊酒饮无算，青灯冷不烟。",
            "对床工觅句，达旦见新编。"
        ],
        "title": "潇湘八景 潇湘夜雨",
        "id": "f82742e8-3a82-4e43-aebe-9092210652de"
    },
    {
        "author": "宋宁宗",
        "paragraphs": [
            "漂泊楚天长，同群兄弟行。",
            "朔风离塞漠，落日下潇湘。",
            "古碛多葭菼，平田足稻粱。",
            "飞鸣眇空际，布武作文章。"
        ],
        "title": "潇湘八景 平沙鴈落",
        "id": "1b496992-bc19-46b8-b213-d4f6e5cb2fc4"
    },
    {
        "author": "宋宁宗",
        "paragraphs": [
            "白水连天远，吴淞一幅秋。",
            "橘洲冰魄满，竹阁桂华留。",
            "凫雁不饮啄，鱼龙与拍浮。",
            "垂虹寓今夕，清胜庾公楼。"
        ],
        "tags": [
            "洞庭湖"
        ],
        "title": "潇湘八景 洞庭秋月",
        "id": "020ca9d0-ae28-49b8-84f2-8d51142e35cc"
    },
    {
        "author": "宋宁宗",
        "paragraphs": [
            "朔吹扫氛埃，同云暝不开。",
            "千山飞鸟尽，一水溯舟回。",
            "波面散铅汞，林梢已泻瑰。",
            "怀人留剡棹，野店且新醅。"
        ],
        "title": "潇湘八景 江天暮雪",
        "id": "b2e10326-4cf5-4965-8944-f58ff71bc7ad"
    },
    {
        "author": "宋宁宗",
        "paragraphs": [
            "联魁金玉龙头选，诏下今朝遇己知。",
            "上国风光初晓日，御阶恩渥暮春时。",
            "内庭考最称文异，胪唱宣名奖意奇。",
            "故里仙才若相问，一年攀折两重枝。"
        ],
        "title": "赐状元蔡仲龙",
        "id": "975cce1a-9762-4c89-af0d-00ebd9bc284e"
    }
]
]