[
    {
        "author": "李流谦",
        "paragraphs": [
            "破晓庭皋一叶风，年华苒苒笑羁穷。",
            "独携拄杖行溪曲，恐有挐音出苇丛。",
            "世界大千尘偶集，人生三十日方中。",
            "只须饱饭随缘过，矰缴何曾到塞鸿。"
        ],
        "title": "秋怀次黄仲甄韵  其二",
        "id": "1aca1fd3-c73f-4493-b671-8ea042bdcd7f"
    },
    {
        "author": "李流谦",
        "paragraphs": [
            "一秋今日是新晴，晚稻悬知有几分。",
            "抱湿庭芜犹靡靡，傍暄溪卉欲欣欣。",
            "颠风料理丹枫树，返照留连白鹭羣。",
            "摇落只供骚客恨，故应长倚醉醺醺。"
        ],
        "title": "喜晴",
        "id": "bb8aa4a8-70a7-42e7-b6b5-c46d4dc15ee2"
    },
    {
        "author": "李流谦",
        "paragraphs": [
            "百尺危楼倚瘦藤，轻阴小令正秋深。",
            "山云洗刷供晴眺，杯酒飘浮笑浅斟。",
            "漠北烽烟空抵掌，水南松竹每经心。",
            "红萸紫菊夸强健，醉帽无人独自簪。"
        ],
        "title": "重阳偶成",
        "id": "bd1e8404-2b60-4419-adcf-cdc2d32ce1fb"
    },
    {
        "author": "李流谦",
        "paragraphs": [
            "阑干投晚俯烟霏，全不支梧酒力微。",
            "沙鸟犯寒犹独立，林乌趁暝已先归。",
            "缭愁亦笑溪为带，障远端疑树合围。",
            "岁晏客天无好梦，最怜清露渍人衣。"
        ],
        "title": "宿高桥怀仲明",
        "id": "eaa2c46b-c29a-4a7d-af8a-15fa7deedc98"
    },
    {
        "author": "李流谦",
        "paragraphs": [
            "一马腾腾上翠微，松风瑟瑟解吹衣。",
            "故宫乱后仍华壮，使者年来果是非。",
            "何日身能牀蘂笈，只今心自托金徽。",
            "两林不到犹遗恨，落照衔山劝客归。"
        ],
        "title": "太平宫",
        "id": "6521c9d4-931c-4532-b1f6-bc4e02c24ca7"
    },
    {
        "author": "李流谦",
        "paragraphs": [
            "猿臂将军数自奇，白头州县竟何为。",
            "斲墁未尽成风巧，测管才窥泽雾姿。",
            "流水绕除空日日，西山拄笏谩时时。",
            "一杯相送贫无力，剩有新诗说去思。"
        ],
        "title": "送家连父解绵竹丞",
        "id": "80c5cede-283c-4756-8b49-c3bdd6631c7d"
    },
    {
        "author": "李流谦",
        "paragraphs": [
            "青青杨柳灞桥斜，满酌清樽莫叹嗟。",
            "可是因循成别绪，只应咫尺便天涯。",
            "未论流水千竿竹，且看春风一县花。",
            "渺渺故园情最苦，不知归梦属谁家。"
        ],
        "title": "送计祖仁雒县丞",
        "id": "b9b3a0e1-8853-48d5-860d-88ee986628e1"
    },
    {
        "author": "李流谦",
        "paragraphs": [
            "露华浸竹冷娟娟，想象嫦娥能少年。",
            "万事只堪搔短发，一杯不拟问高天。",
            "骎骎夜色投书幌，的的心期在钓船。",
            "可笑薄云工料理，何曾遮却一分圆。"
        ],
        "title": "次韵彦博中秋不见月",
        "id": "f80ed46f-00c0-4a08-a7a7-916dbd6c5db7"
    },
    {
        "author": "李流谦",
        "paragraphs": [
            "晴暾煜煜眩晨光，洗眼来窥云汉章。",
            "身拜玉阶元夕梦，手披金笈有天香。",
            "风翔凤翼尤妍媚，云卷奎躔不覆藏。",
            "尚想承平闲气象，从臣鹄立侍君王。"
        ],
        "title": "学中曝御书次少虞韵",
        "id": "1d3564ec-c03c-4914-9061-2b1483a190ab"
    },
    {
        "author": "李流谦",
        "paragraphs": [
            "春寒怪底一分加，元是东君雪作花。",
            "已后残梅矜夜魄，强随飞絮舞朝霞。",
            "霜葩荐斚何人共，碧实堆盘尽客夸。",
            "为汝泫然应有意，骚人端是感年华。"
        ],
        "title": "李花",
        "id": "86ce68fe-68b3-40c4-ae8b-bae890d3b80e"
    },
    {
        "author": "李流谦",
        "paragraphs": [
            "九陌黄尘涴客裾，随人亦恐到茅庐。",
            "朝朝山色供凭槛，夜夜溪声伴读书。",
            "可要功名惊宇宙，分知骨相合樵渔。",
            "晚来小艇冲烟出，江上有人争卖鱼。"
        ],
        "title": "井上即事",
        "id": "111d19b1-d20e-47c1-83a5-77c9c5d400ec"
    },
    {
        "author": "李流谦",
        "paragraphs": [
            "太少城中敛板初，识公鸾鹄自清癯。",
            "持心要是忠厚者，遇事决非章句儒。",
            "豺豹欲前终落爪，参辰无地可弯弧。",
            "他年白鹤同归否，犹有髯龙老未枯。"
        ],
        "title": "挽郭敦复",
        "id": "07385841-72ba-4347-b094-3102f7ea3761"
    },
    {
        "author": "李流谦",
        "paragraphs": [
            "芝兰祇合在阶庭，公子翩翩更老成。",
            "白日朱门三列㦸，黑头华毂再专城。",
            "一樽别酌心先醉，万里归桡梦易惊。",
            "欲问楼高高几许，跨渠僊鹤到瑶京。"
        ],
        "title": "送王和叟赴果州",
        "id": "8d37c997-7e57-4d4b-b925-67fd20502bfc"
    },
    {
        "author": "李流谦",
        "paragraphs": [
            "犹带枝头淡淡黄，饱经十月洞庭霜。",
            "且倾蜀客千杯酒，颇记吴姬三日香。",
            "可得一餐逢玉屑，故应百感为琼浆。",
            "此江幸自东流去，何不和根移取将。"
        ],
        "tags": [
            "洞庭湖"
        ],
        "title": "晚饮赵惟直以果荐知所从来酌以一大杯",
        "id": "0be6b92a-b6f7-4159-9bb5-f73d265b8ea5"
    },
    {
        "author": "李流谦",
        "paragraphs": [
            "老凤高栖雏凤飞，山林钟鼎各相宜。",
            "出门马首亭亭去，敛板胸中落落奇。",
            "颇忆浊醪过我夜，正愁碧草送君时。",
            "如何数日中年味，恰是今朝闻子规。"
        ],
        "title": "送张子勤九陇尉",
        "id": "580823e3-8b24-4b1e-8726-34fb60f8c000"
    },
    {
        "author": "李流谦",
        "paragraphs": [
            "一年山色好相看，欲去仍来倍黯然。",
            "大士初无留客意，幽人更结住山缘。",
            "梨花村落清明后，梅子园林五月前。",
            "我已到家春亦老，酒杯犹足趁流年。"
        ],
        "title": "贻长松寺慈禅师",
        "id": "11f8bc40-3cc2-417a-b96a-23f55571d2af"
    },
    {
        "author": "李流谦",
        "paragraphs": [
            "少年一口吸西江，圣处端能走季咸。",
            "浄观清泠横一水，远怀孤秀揖千巖。",
            "溪云卧久看频度，山日谈余讶半衔。",
            "便欲瘦筇来问讯，上方应恐隔僊凡。"
        ],
        "title": "用宇文龙图韵赠龙华印老",
        "id": "ea7df499-710f-45f9-8fff-da828bf5e866"
    },
    {
        "author": "李流谦",
        "paragraphs": [
            "抖擞孤怀十日谈，不将幽愤托巫咸。",
            "别来断雁虚秋信，梦破惊猿忆晓巖。",
            "脱叶趁风声互答，归鸦赴日影相衔。",
            "临分半偈无多惜，浊骨凭师为点凡。"
        ],
        "title": "再用韵送印老",
        "id": "926bb785-d75e-4b79-993e-837b642bebf4"
    },
    {
        "author": "李流谦",
        "paragraphs": [
            "长忆君家得隽多，庭前桂树想婆娑。",
            "岱云触石才肤寸，溟浸稽天但一波。",
            "颇欲弛鞲观纵击，可堪伏枥起悲歌。",
            "人生泡焰都难据，惟有丰碑屹不磨。"
        ],
        "title": "挽杨彦序",
        "id": "b9bf677b-8be2-43ba-a5b6-8e726c38dd8d"
    },
    {
        "author": "李流谦",
        "paragraphs": [
            "濛濛烟雨湿闲愁，往燕来鸿共远游。",
            "引满白醪欣再熟，尽开黄菊耐深秋。",
            "眼前节物重凭槛，醉里商歌缓击瓯。",
            "苦爱佳名叹尘爵，渊明高兴转悠悠。"
        ],
        "title": "闰重阳有感次宋景文公韵",
        "id": "a5bc611b-fcd9-48a0-b9f6-dc52fe674b4c"
    },
    {
        "author": "李流谦",
        "paragraphs": [
            "夜床风雨忆相过，节物惊人奈老何。",
            "只有孤鸿知我意，每因明月为君歌。",
            "千山梦去无由到，一字书来已觉多。",
            "余耳向来真义合，不知底处便容戈。"
        ],
        "title": "寄李仲明",
        "id": "5a20eebb-f166-4181-8053-cf38f4ba640d"
    },
    {
        "author": "李流谦",
        "paragraphs": [
            "解携仍是一年余，本自情亲听迹疎。",
            "子去合登青琐闼，人言方驾短辕车。",
            "向来花月空余梦，近日诗文定起予。",
            "塞鴈若知怀远意，寄书聊为问何如。"
        ],
        "title": "寄刘德父",
        "id": "cafceb85-f98c-4bef-a084-46755de87505"
    },
    {
        "author": "李流谦",
        "paragraphs": [
            "香案前头自乞归，归心先逐鴈西飞。",
            "岂关松菊吾身重，偶托莼鲈此意微。",
            "行乐不妨千骑拥，照人何必万钉围。",
            "儿曹怅惜先生笑，付与醇醪定是非。"
        ],
        "title": "别费检正二首  其一",
        "id": "35d1851e-5c0e-4cb0-994b-8f5ca607b8f4"
    },
    {
        "author": "李流谦",
        "paragraphs": [
            "主人爱客客留连，敢比荆州遇仲宣。",
            "亲奉绮谈逾十日，空劳清梦隔三年。",
            "未能轻去田园乐，那得长居几杖前。",
            "真约赏音无几个，故应感激易潸然。"
        ],
        "title": "别费检正二首  其二",
        "id": "31b8c994-0af3-4490-8ba1-4407856be80a"
    },
    {
        "author": "李流谦",
        "paragraphs": [
            "自然秾脸与深唇，一味繁红也绝伦。",
            "沧海浪传千岁种，武陵应有四时春。",
            "去年崔护诗仍在，前度刘郎意独亲。",
            "亦要清樽相料理，可能但倚笔如神。"
        ],
        "title": "桃花",
        "id": "da5fb407-6427-405c-89e8-ae3aa2ff209f"
    },
    {
        "author": "李流谦",
        "paragraphs": [
            "寒食已过风日好，城郭稍背郊原幽。",
            "双扉昼闭亦何事，一杖携春仍浪游。",
            "但觉桃花成老大，不知杨柳尚风流。",
            "霜螯腊蚁君须醉，细雨疎帘罢遣愁。"
        ],
        "title": "即事",
        "id": "e9c1172a-df73-4687-b961-ce5a8e070652"
    },
    {
        "author": "李流谦",
        "paragraphs": [
            "平地坐我帆樯中，翠峯出没工为容。",
            "轻鸥舞晴沙照影，苍蛟吼浪雪薄胸。",
            "渔舠系月江一曲，樵斧斫云山几重。",
            "诗翁忽来吐佳句，物色才情元一宗。"
        ],
        "title": "游野航次元应韵三首  其一",
        "id": "cc3a8b02-a731-40fb-81dc-5697bdb81aa6"
    },
    {
        "author": "李流谦",
        "paragraphs": [
            "日落未落空明中，琉璃夜色开天容。",
            "一江不浣清浄目，百榼能平碨磊胸。",
            "神山在前若可到，江妃去人无数重。",
            "锦袍酌酒醉起舞，跨鲸僊人乃吾宗。"
        ],
        "title": "游野航次元应韵三首  其二",
        "id": "3feaef85-6bb8-413d-b310-671343d3839d"
    },
    {
        "author": "李流谦",
        "paragraphs": [
            "挂起西窗横笛中，白鹭亦有佳客容。",
            "江风脱帻吹短发，明月入户窥愁胸。",
            "只须茅茨补疎漏，安用楼观相复重。",
            "人生趣尚各天性，古人愿识韩朝宗。"
        ],
        "title": "游野航次元应韵三首  其三",
        "id": "d6c85c53-f841-45a3-85c6-fdf008bd7dfe"
    },
    {
        "author": "李流谦",
        "paragraphs": [
            "不于蜗角更称兵，放下诸缘即太平。",
            "但有千篇足传世，不须二顷可谋生。",
            "盘餐麤粝圣贤事，门巷萧条千古情。",
            "缓炷炉熏引轻吹，道人心念一丝横。"
        ],
        "title": "遣兴  其一",
        "id": "231604ff-5a36-4542-a143-81dc7e0d7d7f"
    },
    {
        "author": "李流谦",
        "paragraphs": [
            "邂逅成功一世惊，不知元逐众人耕。",
            "结茅容我庇风雨，识字教儿记姓名。",
            "闲辄吟诗真苦相，醉能遣客即真情。",
            "晚来溪月延微步，浴鹭浮鸥俱眼明。"
        ],
        "title": "遣兴  其二",
        "id": "c26960a4-b059-4705-a666-ca9bc79bf7be"
    },
    {
        "author": "李流谦",
        "paragraphs": [
            "翛翛杨柳倚门斜，客至遥疑靖节家。",
            "半世功名闲日月，百年生理仰桑麻。",
            "只知上将元屠狗，不信通侯亦种瓜。",
            "静想升沉堪一笑，清樽且趁未残花。"
        ],
        "title": "遣兴  其三",
        "id": "c39c053e-3655-4400-9c7a-e93fc81bf995"
    },
    {
        "author": "李流谦",
        "paragraphs": [
            "向来穴纸笑痴蝇，犹觉文章是小乘。",
            "四壁图书聊隠几，半窗风雨屡挑灯。",
            "卑枝早厌鸣冈凤，尺水难留跨海鹏。",
            "未试屠龙一分手，可能问舍愧陈登。"
        ],
        "title": "遣兴  其四",
        "id": "8d081ec9-d9e1-43c1-9114-5e5127c442e0"
    },
    {
        "author": "李流谦",
        "paragraphs": [
            "疎疎帘色映苍苔，屋角诸峯晓翠开。",
            "蝶护残花痴不去，鸟争余食惯仍来。",
            "向来栖遁初无意，从古经纶别有才。",
            "抱杖风前一长啸，破愁安得即时杯。"
        ],
        "title": "遣兴  其五",
        "id": "3ebd53b7-d9f6-42a2-8320-e8fb9daf0b66"
    },
    {
        "author": "李流谦",
        "paragraphs": [
            "小窗日影转悠悠，卷尽残书却到头。",
            "香茗半瓯轻列鼎，好诗千首胜封侯。",
            "朱絃无复人三叹，白璧空慙我屡投。",
            "酒好但宜供客醉，痴儿可忍换凉州。"
        ],
        "title": "遣兴  其六",
        "id": "ed2c3fd2-5a88-4723-8c7b-bf1fd5bd6850"
    },
    {
        "author": "李流谦",
        "paragraphs": [
            "楚客近添兰九畹，渭川新长竹千寻。",
            "叵堪多病侵豪气，犹喜长闲契宿心。",
            "满眼图书吾事定，杜门香火佛缘深。",
            "海波倒立风霆峻，未省鳣鲸竟陆沉。"
        ],
        "title": "遣兴  其七",
        "id": "7204e7a1-8431-42af-a24b-36336ad4862e"
    },
    {
        "author": "李流谦",
        "paragraphs": [
            "秋江与秋月，谁遣恰相和。",
            "借我蓑衣著，三人亦未多。"
        ],
        "title": "江月二首  其一",
        "id": "08c64cf7-b9ac-43d1-94c4-82a13b3e6599"
    },
    {
        "author": "李流谦",
        "paragraphs": [
            "皎皎映澄漪，千寻没到时。",
            "篙师轻转橹，可惜碧琉璃。"
        ],
        "title": "江月二首  其二",
        "id": "4189bbf7-403d-4b10-a0d6-7b8c6e555168"
    },
    {
        "author": "李流谦",
        "paragraphs": [
            "舍肉增长叹，分甘助浅斟。",
            "赠君椒柏酒，慰我蓼莪心。"
        ],
        "title": "姚和中母夫人年八十二殊增独无之叹因遗小罂使归为寿副以一绝",
        "id": "56219eac-b577-4bf9-92f2-860f23dfc4f0"
    },
    {
        "author": "李流谦",
        "paragraphs": [
            "乍脱惊涛恐，犹为曲木看。",
            "昔人憎胜母，吾亦畏长滩。"
        ],
        "title": "长滩",
        "id": "d706f129-61fa-46aa-bad8-0fb2cc412825"
    },
    {
        "author": "李流谦",
        "paragraphs": [
            "莘野乐尧舜，谷口岂真卿。",
            "自是不可掩，区区非近名。"
        ],
        "title": "云庄耕者",
        "id": "3ba1ef29-4ef7-4c8e-8c05-80c09b8613bc"
    },
    {
        "author": "李流谦",
        "paragraphs": [
            "驱牛耕侧坡，牛困人柰何。",
            "我念田家苦，东州苦更多。"
        ],
        "title": "过东州境见耕",
        "id": "44311885-a582-4acc-9927-b63231c10f65"
    },
    {
        "author": "李流谦",
        "paragraphs": [
            "小沟溶漾可涉，彩舫夷犹不惊。",
            "晚酌忽逢名酒，当时打破愁城。"
        ],
        "title": "偶题  其一",
        "id": "51f58ef9-78df-447d-ac26-8725ed9dcc70"
    },
    {
        "author": "李流谦",
        "paragraphs": [
            "遥岑数寸斜日，杨柳一江晚烟。",
            "追恨风拘雨阻，那知鴈后花前。"
        ],
        "title": "偶题  其二",
        "id": "91cc4f04-b778-46f5-b953-ed7f8eca9a64"
    },
    {
        "author": "李流谦",
        "paragraphs": [
            "诸葛张陈已上，将军未数黥韩。",
            "暝夜险途风雨，令人悬想辛酸。"
        ],
        "title": "关王祠  其一",
        "id": "8e0f95b6-65b7-49f1-ae11-972bb96a86f0"
    },
    {
        "author": "李流谦",
        "paragraphs": [
            "万人杰谁可敌，千载名终不磨。",
            "此地晚钟晨梵，生前铁马金戈。"
        ],
        "title": "关王祠  其二",
        "id": "f1a0ea57-d374-4d80-8b86-ce7f1deb0ecd"
    },
    {
        "author": "李流谦",
        "paragraphs": [
            "老僊有力在斯文，廪士余粮但一尘。",
            "列屋诵絃知所自，杏坛今秀几株春。"
        ],
        "title": "先公三池祠室学官相传占为公署同年李南才毅然欲复其旧贻以四绝句  其一",
        "id": "4b99f904-fb62-47c1-a37a-fd393b6dfb54"
    },
    {
        "author": "李流谦",
        "paragraphs": [
            "末俗何由到古人，伤心祠室漫名存。",
            "风榱雨栋那堪说，石刻污漫像设昏。"
        ],
        "title": "先公三池祠室学官相传占为公署同年李南才毅然欲复其旧贻以四绝句  其二",
        "id": "02cad113-9175-4820-9aa3-47415d4eb880"
    },
    {
        "author": "李流谦",
        "paragraphs": [
            "一椽不得留遗爱，百世宁能保奉尝。",
            "豚犊无称益先美，碎碑伐树亦寻常。"
        ],
        "title": "先公三池祠室学官相传占为公署同年李南才毅然欲复其旧贻以四绝句  其三",
        "id": "2880b513-6e18-4ab3-b5da-bcbefa52e77d"
    },
    {
        "author": "李流谦",
        "paragraphs": [
            "一念爱亲无彼此，向来情义笃年家。",
            "稍伸九地幽幽恨，此事期君可咄嗟。"
        ],
        "title": "先公三池祠室学官相传占为公署同年李南才毅然欲复其旧贻以四绝句  其四",
        "id": "1e590c00-26ec-4960-93ff-6fa7282bda12"
    },
    {
        "author": "李流谦",
        "paragraphs": [
            "不是春愁减素肌，从来鹤骨可能肥。",
            "便将梦里一般看，恐是幽人作蝶飞。"
        ],
        "title": "次韵嘲落梅代梅答二绝  其一",
        "id": "bcd39b03-8f22-443a-a2e5-8d9ccbc591af"
    },
    {
        "author": "李流谦",
        "paragraphs": [
            "吹开吹落本无心，万物自秋还自春。",
            "若把秾花校枯寂，本无诸妄亦无真。"
        ],
        "title": "次韵嘲落梅代梅答二绝  其二",
        "id": "0ba8aec3-6a35-4198-ab71-048033d506bf"
    },
    {
        "author": "李流谦",
        "paragraphs": [
            "为问春从何处归，晚村烟雨细丝丝。",
            "从来漏泄冤庭柳，点检分明是此枝。"
        ],
        "title": "彦博归自剑阳其家梅已半落作诗见示因次其韵  其一",
        "id": "d6ec158b-5850-438f-b01c-1dad37590455"
    },
    {
        "author": "李流谦",
        "paragraphs": [
            "溪水泠泠欲雪天，风鬟雾鬓不胜寒。",
            "定同子美鄜州月，应恨闺中只独看。"
        ],
        "title": "彦博归自剑阳其家梅已半落作诗见示因次其韵  其二",
        "id": "a6983e5c-3a6b-4d66-b2c5-1e2a95fc97ca"
    },
    {
        "author": "李流谦",
        "paragraphs": [
            "爱惜浓香恐过时，刘郎何事苦归迟。",
            "只应昨夜幽窗梦，飞到君边未可知。"
        ],
        "title": "彦博归自剑阳其家梅已半落作诗见示因次其韵  其三",
        "id": "2853ba22-9684-492b-bfc0-93ccf3180e2a"
    },
    {
        "author": "李流谦",
        "paragraphs": [
            "昨夜临溪一树开，人言应与鴈俱回。",
            "霜葩只在寒梢上，却是春风自去来。"
        ],
        "title": "梅花  其一",
        "id": "08ae2247-a5b8-4a54-adf8-8ad9f440d5c6"
    },
    {
        "author": "李流谦",
        "paragraphs": [
            "殷勤蝶障与蜂遮，一点幽香不许赊。",
            "岁岁相逢只如此，问花羞我我羞花。"
        ],
        "title": "梅花  其二",
        "id": "94f31465-c8ad-4ca8-bfab-0eab58e7fa62"
    },
    {
        "author": "李流谦",
        "paragraphs": [
            "照影月斜寒濑浅，吹香风细夜帘疎。",
            "萼绿华来谁得见，借君云珮与霞裾。"
        ],
        "title": "梅花  其三",
        "id": "77f0d80c-6185-4def-86b3-d00a274f02ef"
    },
    {
        "author": "李流谦",
        "paragraphs": [
            "似嫌洁白太清寒，故著微红略破颜。",
            "俯仰聊同闲草木，不妨游戏住人间。"
        ],
        "title": "梅花  其四",
        "id": "cb20061a-0e3c-4423-b62a-205c2ab2f90c"
    },
    {
        "author": "李流谦",
        "paragraphs": [
            "道人一味著幽禅，谁遣天花到眼边。",
            "乱插铜缾看尽日，向人终是好因缘。"
        ],
        "title": "梅花  其五",
        "id": "6698f9ef-34db-4926-8997-c06c0d5d23ab"
    },
    {
        "author": "李流谦",
        "paragraphs": [
            "芙蕖元不植高原，插向红炉色更鲜。",
            "拖取门前担粪汉，满堂金玉富熏天。"
        ],
        "title": "戏赠智渊师二偈  其一",
        "id": "a70f270a-31c3-4d75-a94e-6c9fc5bc4ef4"
    },
    {
        "author": "李流谦",
        "paragraphs": [
            "江北江南喧世界，陪了草鞋多少钱。",
            "吓得小儿成底事，何如参我竹匕禅。"
        ],
        "title": "戏赠智渊师二偈  其二",
        "id": "c6ab978d-bb21-4665-b482-5fbe498acdc4"
    },
    {
        "author": "李流谦",
        "paragraphs": [
            "含笑嫣然灿晓霞，龙头一种绝诸家。",
            "东风有意怜枯枿，乞与佳名不乞花。"
        ],
        "title": "有以状元红牡丹见遗戏作一绝",
        "id": "a4a0be42-e09c-481f-b7cd-e2159b789681"
    },
    {
        "author": "李流谦",
        "paragraphs": [
            "十二仙人玉琢栏，带晴带雨总宜看。",
            "东君不许寻常见，可忍狂风满地残。"
        ],
        "title": "海棠",
        "id": "1f1dd280-69d4-47de-81f4-2639367b7145"
    },
    {
        "author": "李流谦",
        "paragraphs": [
            "渐老花羞人不羞，枉因风雨结春愁。",
            "意行忽欲江东去，锦帐三分半未收。"
        ],
        "title": "二月十七日同子友过宇文氏庄观海棠二绝  其一",
        "id": "a4fa807d-9b18-4af9-9839-323484fd455f"
    },
    {
        "author": "李流谦",
        "paragraphs": [
            "长桥纳纳袅东风，倒射斜阳千丈红。",
            "晚色自佳人不见，青山翠雾碧波中。"
        ],
        "title": "二月十七日同子友过宇文氏庄观海棠二绝  其二",
        "id": "ce2afc3b-a665-41c8-9c0d-47546c9738e3"
    },
    {
        "author": "李流谦",
        "paragraphs": [
            "细雨萧萧懒出门，炉薰消尽有余温。",
            "案头不著闲文字，时把楞严信手翻。"
        ],
        "title": "信口十绝  其一",
        "id": "361af364-bc5d-4bd2-bace-5e54f7122ecf"
    },
    {
        "author": "李流谦",
        "paragraphs": [
            "缚虎断蛟空有意，毁车杀马且偷闲。",
            "凭君呼我为居士，一味临流与看山。"
        ],
        "title": "信口十绝  其二",
        "id": "a30366c7-c964-4312-b537-10f8d70d7f75"
    },
    {
        "author": "李流谦",
        "paragraphs": [
            "漫说昭君第一人，毡车万里托羌浑。",
            "君王下诏求倾国，不为琵琶略断魂。"
        ],
        "title": "信口十绝  其三",
        "id": "1832902f-b4ab-498b-a4a5-23a35ccfb058"
    },
    {
        "author": "李流谦",
        "paragraphs": [
            "只须终日醉腾腾，冷看荣枯本不曾。",
            "蚁子侧坡逢白雨，娄囉与钝两无凭。"
        ],
        "title": "信口十绝  其四",
        "id": "ff483a85-75d7-413c-ac3c-51428f58410a"
    },
    {
        "author": "李流谦",
        "paragraphs": [
            "山僧三十尚童乌，危坐相看一语无。",
            "沸鼎可怜鱼欲烂，不知眼底著冰壶。"
        ],
        "title": "信口十绝  其五",
        "id": "16b38bbb-a916-487b-9e5b-56585de593a9"
    },
    {
        "author": "李流谦",
        "paragraphs": [
            "园林换叶日初长，竹阁莲塘意思凉。",
            "除却种花并酿酒，更无一事可思量。"
        ],
        "title": "信口十绝  其六",
        "id": "b8af59fb-2690-4ddc-9e62-10f9a96a39b3"
    },
    {
        "author": "李流谦",
        "paragraphs": [
            "庭前幽草何人种，又是缘阶数尺长。",
            "主管风光元要此，可怜魏紫与姚黄。"
        ],
        "title": "信口十绝  其七",
        "id": "9fe1a1b8-d55b-480f-837b-5308f52c3853"
    },
    {
        "author": "李流谦",
        "paragraphs": [
            "早眠晏起从疎懒，醉舞狂歌任性灵。",
            "丈八蛇矛胸次著，人言屈子愧刘伶。"
        ],
        "title": "信口十绝  其八",
        "id": "4e7b0296-2fec-4653-aed0-970e1de55444"
    },
    {
        "author": "李流谦",
        "paragraphs": [
            "慕陶征君吾本意，我亦能耕妻肯锄。",
            "赢得少年腰脚健，芒鞋却自胜肩舆。"
        ],
        "title": "信口十绝  其九",
        "id": "3317de88-07ff-48fc-9691-b6d888cc99ed"
    },
    {
        "author": "李流谦",
        "paragraphs": [
            "献玉遭刖我自笑，因黥得封人未量。",
            "百年相劝但饱饭，从渠蚁穴自侯王。"
        ],
        "title": "信口十绝  其一○",
        "id": "5aad12ec-3ffc-4894-b299-f53af233f19d"
    },
    {
        "author": "李流谦",
        "paragraphs": [
            "围炉独拥夜深红，已是摧颓一老翁。",
            "断简半披还半掩，如今不作蠹书虫。"
        ],
        "title": "绝句  其一",
        "id": "4ae90371-29aa-432c-81f7-89e158b1bbdb"
    },
    {
        "author": "李流谦",
        "paragraphs": [
            "霜干木脱气坚明，病骨惊寒亦强行。",
            "折得梅花全未吐，不应于我尚含情。"
        ],
        "title": "绝句  其二",
        "id": "8513d28b-d6c1-443e-9c56-3d267e3cb7d9"
    },
    {
        "author": "李流谦",
        "paragraphs": [
            "午照当窗树影疎，静听㶁㶁水鸣除。",
            "便将一日平分了，半用酣眠半读书。"
        ],
        "title": "口占",
        "id": "4a45956f-5719-4cc0-9345-66c36af68087"
    },
    {
        "author": "李流谦",
        "paragraphs": [
            "山房鏁剑涩生尘，独鹤沙边久念羣。",
            "我有好诗谁画得，一江残照数峯云。"
        ],
        "title": "予客三池王正卿以四绝见寄次其韵  其一",
        "id": "544402bb-ecb0-4682-957c-711bc76f1575"
    },
    {
        "author": "李流谦",
        "paragraphs": [
            "梦中行尽好山川，照水征鸿影自寒。",
            "若向紫巖楼上过，为传片纸报平安。"
        ],
        "title": "予客三池王正卿以四绝见寄次其韵  其二",
        "id": "7f805b9e-551e-494d-b86e-46c0a6ac8495"
    },
    {
        "author": "李流谦",
        "paragraphs": [
            "佳人望断日平西，可意相逢眼底稀。",
            "漫说携家终是客，开愁唯有醉淋衣。"
        ],
        "title": "予客三池王正卿以四绝见寄次其韵  其三",
        "id": "fd5e33cc-3aaf-4f2c-90c2-fb01f11ed847"
    },
    {
        "author": "李流谦",
        "paragraphs": [
            "我来在处说君名，小轴人争睹凤星。",
            "放却他时能致此，定知阮眼为君青。"
        ],
        "title": "予客三池王正卿以四绝见寄次其韵  其四",
        "id": "c1d9e0e8-784a-4ae5-b2c3-a4c293da3cd6"
    },
    {
        "author": "李流谦",
        "paragraphs": [
            "一舸初从帝所还，彩衣照日眩斓斑。",
            "今君已出云天近，我尚无钱可买山。"
        ],
        "title": "薛公肃访山中偶出不值公肃留诗次其韵  其一",
        "id": "23d21ff8-5512-452f-b213-21f027b6fea4"
    },
    {
        "author": "李流谦",
        "paragraphs": [
            "紫极朝归谢往还，新篇落笔烂彪斑。",
            "乌藤拈起都闲事，且看西湖处处山。"
        ],
        "tags": [
            "西湖"
        ],
        "title": "薛公肃访山中偶出不值公肃留诗次其韵  其二",
        "id": "f052a34f-2e84-4079-a27d-c2060be19f1a"
    },
    {
        "author": "李流谦",
        "paragraphs": [
            "灯窗仍有卷披黄，此地重来似故乡。",
            "安得清江都是酒，胜金满屋笏堆床。"
        ],
        "title": "再次才夫韵二绝  其一",
        "id": "7b02ce39-b70c-470c-ac2c-dc24231f0114"
    },
    {
        "author": "李流谦",
        "paragraphs": [
            "木生殊不愿青黄，雨露根深无有乡。",
            "台省从渠登衮衮，未妨老子卧胡床。"
        ],
        "title": "再次才夫韵二绝  其二",
        "id": "8b2f3b67-d0b3-4dcb-96e9-ec2f21aeaab8"
    },
    {
        "author": "李流谦",
        "paragraphs": [
            "疲氓糠覈自能肥，一个何曾吏扣扉。",
            "凤指翠梧求友集，蝗无绿野蔽天飞。"
        ],
        "title": "谯令以眎堰绝句见示次其韵  其一",
        "id": "103eba1b-7e5c-446e-96cd-7aa07a01ffa6"
    },
    {
        "author": "李流谦",
        "paragraphs": [
            "我瘠不妨天下肥，期公他日到黄扉。",
            "悯农一念通精祲，定遣惊雷霹雳飞。"
        ],
        "title": "谯令以眎堰绝句见示次其韵  其二",
        "id": "6eb7b826-788e-4a60-bfbc-007fdc976857"
    },
    {
        "author": "李流谦",
        "paragraphs": [
            "挟冷朝阳未吐光，小池犹有夜来霜。",
            "东君自识沈潜意，谁道阴柔解变刚。"
        ],
        "title": "次韵立春后余寒二首  其一",
        "id": "2bce9659-e3a7-4b34-98f2-2735fd5a9c24"
    },
    {
        "author": "李流谦",
        "paragraphs": [
            "绛帐何时得罢开，为君叹息首空回。",
            "亦知弹铗无人听，收拾清诗分付梅。"
        ],
        "title": "次韵立春后余寒二首  其二",
        "id": "046b52c0-e925-4d1d-ba15-35dfd3f0666f"
    },
    {
        "author": "李流谦",
        "paragraphs": [
            "众流自作一门去，老子闲为三峡游。",
            "弭棹初逢云雨馆，转帆便是帝王州。"
        ],
        "title": "次黄仲甄峡中韵二绝  其一",
        "id": "c5aebc7b-a4aa-4fc5-b21d-fcca089343c1"
    },
    {
        "author": "李流谦",
        "paragraphs": [
            "连日舟横拍岸风，祗应身世在疎篷。",
            "旅床独茧皆愁绪，青镜明朝即老翁。"
        ],
        "title": "次黄仲甄峡中韵二绝  其二",
        "id": "a2182525-3c29-404e-8fd5-989569d5fe77"
    },
    {
        "author": "李流谦",
        "paragraphs": [
            "贩盐贾客夜吹笛，卖菱女儿朝刺船。",
            "沽酒得鱼能不醉，几钱堪买此江天。"
        ],
        "title": "舟中",
        "id": "8d809948-44cd-4d3c-9c1d-60563c699bbe"
    },
    {
        "author": "李流谦",
        "paragraphs": [
            "晚晴吏退漫凭栏，注目溪光巧映山。",
            "忽见渔郎轻荡桨，宛如相见在花间。"
        ],
        "title": "观渔舟",
        "id": "057ea528-af33-4491-b2e9-d0076103346e"
    },
    {
        "author": "李流谦",
        "paragraphs": [
            "暝紫朝青千万层，使君衙退剩登临。",
            "东华明日软红里，欲看此山无处寻。"
        ],
        "title": "坐上呈叶守",
        "id": "edc6ad5b-6a65-4587-b24c-8b8d2a025e0e"
    },
    {
        "author": "李流谦",
        "paragraphs": [
            "入得瞿塘始敛愁，峡山行尽放眉头。",
            "澄江一道元如许，自在身心自在舟。"
        ],
        "title": "宿白羊二绝  其一",
        "id": "709d963b-412b-44fc-8a4e-c4c0e24be88e"
    },
    {
        "author": "李流谦",
        "paragraphs": [
            "古柳维舟带暝阴，夜寒剪剪到衣棱。",
            "客中不觉年华换，小市人家已试灯。"
        ],
        "title": "宿白羊二绝  其二",
        "id": "7b23307b-79d9-4e3d-9202-54354efe327d"
    },
    {
        "author": "李流谦",
        "paragraphs": [
            "客里何曾得展眉，偶逢一笑莫相违。",
            "酒浓烛暗真宜醉，风色萧萧愁欲归。"
        ],
        "title": "次乐碛",
        "id": "c7737204-52b1-4e45-8da5-ef821e819ccf"
    },
    {
        "author": "李流谦",
        "paragraphs": [
            "我欲燃犀起蛰雷，漫夸海蘸纸钱灰。",
            "将军不是池中物，也为区区餠饵来。"
        ],
        "title": "济源庙海子内有二鼋人以将军目之投餠饵则至",
        "id": "4dad59f6-3233-47df-8179-967c0bc3c17f"
    },
    {
        "author": "李流谦",
        "paragraphs": [
            "一萍泛泛几时休，昨日黄州又鄂州。",
            "醉语醒来都不记，小湾才转失南楼。"
        ],
        "title": "七月十六日离鄂渚",
        "id": "2cb264ce-f11e-48b2-9f9b-4cdcdc099c56"
    },
    {
        "author": "李流谦",
        "paragraphs": [
            "丛祠风俗尊淫祀，滩户生涯利客船。",
            "儵忽未兴酬德意，不知曾有此山川。"
        ],
        "title": "新滩三首  其一",
        "id": "16851e60-6f4e-44b7-a4dd-9e9df8761be1"
    },
    {
        "author": "李流谦",
        "paragraphs": [
            "渔父长歌招屈子，女儿高髻学昭君。",
            "虽存九辨欲谁继，便有琵琶那忍闻。"
        ],
        "title": "新滩三首  其二",
        "id": "023de45d-68f7-4c36-93f5-21c7d67689b5"
    },
    {
        "author": "李流谦",
        "paragraphs": [
            "蜀船南来去未休，吴船西上到沙头。",
            "人生能著几两屐，三峡风烟替往愁。"
        ],
        "title": "新滩三首  其三",
        "id": "2a5ca359-9c81-46fe-b24b-8167a7f0d9fd"
    },
    {
        "author": "李流谦",
        "paragraphs": [
            "蜀犀无用苦奔忙，百尺江心如许长。",
            "无数鸬鹚巢彻顶，只将险绝作寻常。"
        ],
        "title": "小孤二绝句  其一",
        "id": "fd38d34b-2ffd-472e-bfc2-7d8af2c16c6d"
    },
    {
        "author": "李流谦",
        "paragraphs": [
            "瑶池缥缈是吾家，尝忆清觞覆九霞。",
            "雾鬓风鬟天下饰，可须人世俗铅华。"
        ],
        "title": "小孤二绝句  其二",
        "id": "d4b9787c-8763-4e22-bdc6-b5bd412d4f3f"
    },
    {
        "author": "李流谦",
        "paragraphs": [
            "大小孤山专绝险，上中水府柄幽权。",
            "行人股栗船头拜，小艇横江来觅钱。"
        ],
        "title": "舟中  其一",
        "id": "c35f34a8-9341-4826-bb1c-f66f0e8265f9"
    },
    {
        "author": "李流谦",
        "paragraphs": [
            "帆风不饱橹声迟，正是波平月上时。",
            "今夜不知何处泊，买鱼沽酒犒舟师。"
        ],
        "title": "舟中  其二",
        "id": "7422d3c1-fa9a-4fdf-8f3f-371a2be05cd8"
    },
    {
        "author": "李流谦",
        "paragraphs": [
            "烧痕吹尽荻芽生，江南二月春禽鸣。",
            "闲倚柁楼看远水，依依杨柳故园情。"
        ],
        "title": "芜湖即事三首  其一",
        "id": "ed56da2a-dd1a-42fd-b2f6-0092626bfc11"
    },
    {
        "author": "李流谦",
        "paragraphs": [
            "南人重鱼长食鲜，小鱼弃掷不论钱。",
            "老翁操网儿弄桨，一家生理在渔船。"
        ],
        "title": "芜湖即事三首  其二",
        "id": "388831f9-eff7-437f-82cf-6e2778a4c1f0"
    },
    {
        "author": "李流谦",
        "paragraphs": [
            "社风连日舟行迟，社公有马谁能骑。",
            "不妨酌我盎中绿，依旧离骚醉读时。"
        ],
        "title": "芜湖即事三首  其三",
        "id": "e39f5f89-b309-418b-b0d2-3a41c1a1db57"
    },
    {
        "author": "李流谦",
        "paragraphs": [
            "颠风恶浪雨喧豗，往事愁中一笑咍。",
            "江上有人来吃酒，故应虎子是琼杯。"
        ],
        "title": "瓜步两绝  其一",
        "id": "d2dcfee6-04ba-4699-9085-39f4128e2b0d"
    },
    {
        "author": "李流谦",
        "paragraphs": [
            "阿坚狼狈伏狸奔，岂是长江解有神。",
            "犹忆当年南伐语，会知正朔不归人。"
        ],
        "tags": [
            "长江"
        ],
        "title": "瓜步两绝  其二",
        "id": "da0c2e1a-4530-43cf-b71b-7f7fed2d5155"
    },
    {
        "author": "李流谦",
        "paragraphs": [
            "去岁南乘下峡舟，西归仍此听巴讴。",
            "题桥亦浅丈夫事，未赎当年犊鼻羞。"
        ],
        "title": "蕲步四绝句  其一",
        "id": "db267c8b-8400-4f9e-a5b3-e1a5d4bb4a0c"
    },
    {
        "author": "李流谦",
        "paragraphs": [
            "数峯遥指峡中山，渐喜岷峨气象还。",
            "万里虎头华发将，只求生入玉门关。"
        ],
        "title": "蕲步四绝句  其二",
        "id": "f69cb822-4f2e-4fff-813b-8c0c097ff879"
    },
    {
        "author": "李流谦",
        "paragraphs": [
            "一樽相属慰蹉跎，酒债街头苦不多。",
            "饶舌小僧休口藐，年来何事不消磨。"
        ],
        "title": "蕲步四绝句  其三",
        "id": "1d9912e2-9b10-416d-85aa-7c47796bf732"
    },
    {
        "author": "李流谦",
        "paragraphs": [
            "烧纸船头祭水神，杯盘灯火夜青荧。",
            "老巫得珓舟人喜，想象灵君醉未醒。"
        ],
        "title": "蕲步四绝句  其四",
        "id": "61f06196-6422-43aa-8377-c8b73f0e9d4b"
    },
    {
        "author": "李流谦",
        "paragraphs": [
            "骄阳前日拟镕金，积雨逢秋却厌淫。",
            "本自乘除无德怨，枉劳嗔旱复嗔霖。"
        ],
        "title": "偶成  其一",
        "id": "f753fb8d-cb1d-443b-bb1f-275aee15bf9a"
    },
    {
        "author": "李流谦",
        "paragraphs": [
            "小溪浅涸如焦釜，一雨朝来万马奔。",
            "举手栏边夸海若，已无余沥到缾盆。"
        ],
        "title": "偶成  其二",
        "id": "61f9b434-48c4-437e-ae35-b0ee642de918"
    },
    {
        "author": "李流谦",
        "paragraphs": [
            "黄流衮衮蹴天来，截岸夷洲不可裁。",
            "凫鹜疆封遽如许，莫贪浩渺径须回。"
        ],
        "title": "偶成  其三",
        "id": "cd297c27-6146-4ef0-98ed-705f34f532ee"
    },
    {
        "author": "李流谦",
        "paragraphs": [
            "畏日得凉才小惬，因秋感岁却成悲。",
            "君看八万四千劫，只在炉熏起灭时。"
        ],
        "title": "偶成  其四",
        "id": "0804ac47-1f85-4bdd-b889-430a5e946934"
    },
    {
        "author": "李流谦",
        "paragraphs": [
            "爷娘把笔祝功名，四十衣衫半是尘。",
            "倦去引杯成独啸，儿痴失学未须嗔。"
        ],
        "title": "偶成  其五",
        "id": "0c90bd5f-966a-4b16-b0d4-158b68057eb3"
    },
    {
        "author": "李流谦",
        "paragraphs": [
            "未老形骸足自支，唯忧多病酿成衰。",
            "诗书犹作发丘将，稽首竺干真我师。"
        ],
        "title": "偶成  其六",
        "id": "c639b2d5-4357-4c0f-8e8c-37979172bf4c"
    },
    {
        "author": "李流谦",
        "paragraphs": [
            "乐天已贵杯常把，元亮虽贫饮亦豪。",
            "等是逍遥吾自择，不能为白但为陶。"
        ],
        "title": "偶成  其七",
        "id": "6d2aaa8b-2e94-40d1-8b9f-040f5085d25c"
    },
    {
        "author": "李流谦",
        "paragraphs": [
            "有弟书来唤我归，客情偏觉雨声知。",
            "恰当浊浪粘空际，正是青山到梦时。"
        ],
        "title": "偶成  其八",
        "id": "e227c5d1-72b6-442d-9f85-b00d320f2845"
    },
    {
        "author": "李流谦",
        "paragraphs": [
            "眼入平芜隔暝霞，有兄官满未归家。",
            "三人兄弟仍三处，指点飞鸿一叹嗟。"
        ],
        "title": "偶成  其九",
        "id": "4b4eb04f-bc21-469d-9aff-4194fdbe3790"
    },
    {
        "author": "李流谦",
        "paragraphs": [
            "仲明我友一肝肠，爱子慇勤出妙方。",
            "病后药囊真壁垒，老来贝叶是资粮。"
        ],
        "title": "偶成  其一○",
        "id": "aba77678-f13e-4db9-b963-2639c80dcef2"
    },
    {
        "author": "李流谦",
        "paragraphs": [
            "长桥万古入骚吟，跕跕轻帆卷夕阴。",
            "醉卧不知清景失，老㕙电掣笑秋鹰。"
        ],
        "title": "过长桥予醉卧不及观用仲甄韵",
        "id": "95134562-dbcc-4046-9596-b5ccd18b0346"
    },
    {
        "author": "李流谦",
        "paragraphs": [
            "卷雪楼高首重回，江东那得许人材。",
            "只应汉鼎三分后，便有英雄一聚来。"
        ],
        "title": "富池祠  其一",
        "id": "16bd8e5b-ce66-4760-914d-992c425bcf1a"
    },
    {
        "author": "李流谦",
        "paragraphs": [
            "萧何识信在逡巡，此事从来妙若神。",
            "不是将军难著眼，正应黄祖是凡人。"
        ],
        "title": "富池祠  其二",
        "id": "3db33f98-df2a-4d52-91df-346aa47c14d4"
    },
    {
        "author": "李流谦",
        "paragraphs": [
            "圣世能收晁董策，孤舟来唱鄂君歌。",
            "一看献纳元台表，可特脩名在异科。"
        ],
        "title": "富池罗汉院有钱希白中大科赴信州别驾时所题诗有陈朝柏二绝句  其一",
        "id": "c017a3a9-f174-435c-86a5-cbe9ab7d9a85"
    },
    {
        "author": "李流谦",
        "paragraphs": [
            "皮肤脱落余真实，须鬣苍浪阅岁华。",
            "突兀一根丛棘里，不知几见后庭花。"
        ],
        "title": "富池罗汉院有钱希白中大科赴信州别驾时所题诗有陈朝柏二绝句  其二",
        "id": "06fa256c-948b-4104-80e0-add3e4badd7f"
    },
    {
        "author": "李流谦",
        "paragraphs": [
            "竹深树老小禅关，关对江淮千古山。",
            "万舶堆中江上乐，时时箫鼓寺前还。"
        ],
        "title": "题富池罗汉院",
        "id": "cc30194a-9fdb-4883-b675-c4efbe23e2e3"
    },
    {
        "author": "李流谦",
        "paragraphs": [
            "树老巢翻鹰亦化，锡飞近地鹤犹惊。",
            "太平寺主今安在，潮打山围建业城。"
        ],
        "title": "登宝公塔  其一",
        "id": "e940b622-de45-4277-9375-c7843705b7f3"
    },
    {
        "author": "李流谦",
        "paragraphs": [
            "三尺杖头闲一把，兴亡随分百余年。",
            "我来但爱松风好，觅得僧窗一觉眠。"
        ],
        "title": "登宝公塔  其二",
        "id": "51ca0b11-62fe-4274-bab5-8676cbcbdce1"
    },
    {
        "author": "李流谦",
        "paragraphs": [
            "寒山寺里立斜晖，只有垂杨自在垂。",
            "不待新亭成洒涕，向来已识宁馨儿。"
        ],
        "title": "再游蒋山  其一",
        "id": "5e5d8ef7-771f-4030-aacb-e9dedde0e7de"
    },
    {
        "author": "李流谦",
        "paragraphs": [
            "六经岂解亡人国，万卷平生最苦辛。",
            "只作卧龙嗟晚悟，当年人畏近前嗔。"
        ],
        "title": "再游蒋山  其二",
        "id": "26ddaceb-d98a-4a1d-93e9-c8df6b42a18c"
    },
    {
        "author": "李流谦",
        "paragraphs": [
            "客中有梦自难成，未了风声又雨声。",
            "二十五声秋夜点，谁人数得甚分明。"
        ],
        "title": "客中二绝  其一",
        "id": "2e20a32f-ff85-4cf5-b0b1-9c7160fa0a20"
    },
    {
        "author": "李流谦",
        "paragraphs": [
            "角声定自与谁语，月色不应无为明。",
            "已作杨花著泥久，无多心事惹愁生。"
        ],
        "title": "客中二绝  其二",
        "id": "d927ccd9-407a-4ef7-aaa1-908cc2e95268"
    },
    {
        "author": "李流谦",
        "paragraphs": [
            "夜凉溪月等闲斜，半折寒芦委雪花。",
            "一叶与君从此逝，松江烟雨著浮家。"
        ],
        "title": "对月戏简坐客",
        "id": "99f98f4d-0bd3-40fe-8361-3c4096ea57ca"
    },
    {
        "author": "李流谦",
        "paragraphs": [
            "巫山一何高，片片朝云飞。",
            "灵雨满旗神女去，夜月吹笙神女归。"
        ],
        "title": "巫山一何高七绝  其一",
        "id": "18a72a2e-6d30-430e-863d-973f70f607c6"
    },
    {
        "author": "李流谦",
        "paragraphs": [
            "巫山一何高，积翠拥阳台。",
            "欲向楚臣诛绮语，莫问襄王来不来。"
        ],
        "title": "巫山一何高七绝  其二",
        "id": "d21cc628-77cf-4f89-8c11-279e9ac4645f"
    },
    {
        "author": "李流谦",
        "paragraphs": [
            "巫山一何高，鸾停鹄飞舞。",
            "上头有路通紫霄，正恐朝元从此去。"
        ],
        "title": "巫山一何高七绝  其三",
        "id": "cba7dbfa-ed02-4427-9687-38e0662c13c2"
    },
    {
        "author": "李流谦",
        "paragraphs": [
            "巫山一何高，山空夜寥寥。",
            "我有不餐烟火句，黄冠留作步虚谣。"
        ],
        "title": "巫山一何高七绝  其四",
        "id": "4a1744a9-5b55-463b-a48d-a02b3bae2582"
    },
    {
        "author": "李流谦",
        "paragraphs": [
            "巫山一何高，羽衣飘婀娜。",
            "归宁金媪到瑶池，烂熟蟠桃求一颗。"
        ],
        "title": "巫山一何高七绝  其五",
        "id": "26e59581-c318-4de9-abc8-c55ff48b9309"
    },
    {
        "author": "李流谦",
        "paragraphs": [
            "巫山一何高，骀荡壶中春。",
            "玄猿莫遣上山去，偷饮仙浆醉搅人。"
        ],
        "title": "巫山一何高七绝  其六",
        "id": "f68dc890-977a-4427-8191-991457dee44d"
    },
    {
        "author": "李流谦",
        "paragraphs": [
            "巫山一何高，晓雨发黛青。",
            "痴儿休作髻鬟看，浪起矛㦸生心兵。"
        ],
        "title": "巫山一何高七绝  其七",
        "id": "27ee3fbe-fcf5-48da-b40b-c92c9980fa86"
    },
    {
        "author": "李流谦",
        "paragraphs": [
            "扫云跻绝磴，倚竹破苍苔。",
            "冻涩冰帘卷，尘侵佛阁摧。",
            "僧残无给侍，墨妙杂舆台。",
            "就使匆匆去，犹胜不一来。"
        ],
        "title": "下巖",
        "id": "ab4e858d-f43b-4ed0-9a18-ee31c4e3e3d0"
    },
    {
        "author": "洪迈",
        "paragraphs": [
            "江湖久客日思家，坐觉微霜上鬓华。",
            "节序又催秋后鴈，风光争发雨前花。",
            "倦游已梦庄生蝶，不饮何忧广客蛇。",
            "怪底朝来衣袖薄，一川白露下蒹葭。"
        ],
        "title": "秋日漫兴二首  其一",
        "id": "c3589e5e-927d-4b4a-9fb7-448ef81d4167"
    },
    {
        "author": "洪迈",
        "paragraphs": [
            "一夕西风木叶飞，画梁落月淡余辉。",
            "银灯夜照还家梦，金剪亲裁寄远衣。",
            "霜信早随新鴈至，素书深讶故人稀。",
            "无因为谢东曹掾，鲈熟莼香莫便归。"
        ],
        "title": "秋日漫兴二首  其二",
        "id": "97e10429-831c-4f7a-8796-dee40b276d41"
    },
    {
        "author": "洪迈",
        "paragraphs": [
            "孤塔骛霄汉，晴影金碧眩。",
            "重来得寓目，归枕尾残汴。",
            "缅怀何姓人，哀祷倾淮甸。",
            "是身如皎月，有水著处现。",
            "弹指遍大千，何止数乡县。",
            "惟应因缘地，聊尔共流转。",
            "颠危悔勒马，善涉悟觅扇。",
            "君看悔与悟，只在一转盼。",
            "至人独何心，示此祸福变。",
            "当知夙缘定，莫作邪道见。",
            "哀哉众生愚，积恶稔天谴。",
            "云何一朝急，頼此香火荐。",
            "我来适灯夕，宝蜡明邃殿。",
            "还揩客眼尘，重睹浮屠面。",
            "朝来塔上铃，告我风色便。",
            "平淮一回首，岸容失葱蒨。"
        ],
        "title": "庚戌正月十四日同友人丁晋年王蔚之谒普照塔",
        "id": "53a4c90a-2e10-421c-b7ce-facff99769f4"
    },
    {
        "author": "洪迈",
        "paragraphs": [
            "舟行有严程，越国常晓发。",
            "双艪兀残梦，起坐窥落月。",
            "人家岸野水，雾雨笼邃闼。",
            "遥怜琐窗人，欹枕听呕轧。"
        ],
        "title": "晓过吴县",
        "id": "c68727ba-9689-4f65-a99c-bde1eafe4cf9"
    },
    {
        "author": "洪迈",
        "paragraphs": [
            "先生结屋在人境，门巷萧萧作冰冷。",
            "纷纷入眼不入意，坐客千言不相领。",
            "叩关闻我倒屣迎，重解旧榻尘埃生。",
            "向来妙处久不吐，一挽天汉昆仑倾。",
            "共说别来经世事，我言所向皆儿戏。",
            "胸中磈礧不用浇，便有清愁说无地。",
            "士林师范六一翁，先生合在伯仲中。",
            "愿言终赐指归处，为君敬作曾南丰。"
        ],
        "title": "陪余杭张无垢先生饮",
        "id": "e12547ef-0a89-46ac-b5a3-9457a14a24b7"
    },
    {
        "author": "洪迈",
        "paragraphs": [
            "山行厌荦确，理策扶敧危。",
            "绿野三两家，一息知可期。",
            "冉冉晴林端，炊烟袅晴晖。",
            "居民丰且乐，恐是太古遗。",
            "那知都邑间，百索困鞭笞。",
            "繁华今何有，半作道旁羸。"
        ],
        "title": "于潜道中",
        "id": "526f1a09-5a65-475f-b6c4-8cec698ee962"
    },
    {
        "author": "洪迈",
        "paragraphs": [
            "幽泉端为谁，放溜杂琴筑。",
            "山深春未老，泛泛乱蕊馥。",
            "娟娟菖蒲花，可玩不可触。",
            "灵根盘翠崖，老作蛙蚓蹙。",
            "褰裳踏下流，濯此尘土足。",
            "何当饵香节，浄洗心眼肉。",
            "余功到方书，万卷不再读。",
            "晚岁穷名山，灵苗纵穿斸。"
        ],
        "title": "度芙蓉岭",
        "id": "567885ff-2bde-4d23-b137-9c0ad8b431f9"
    },
    {
        "author": "洪迈",
        "paragraphs": [
            "玉峯点寥廓，霄汉疑可梯。",
            "玉水环城阴，滟滟方拍隄。",
            "层台擅二美，吾策时一携。",
            "何当蜡我屐，更欲照以犀。",
            "尘劳不相赦，竟类穷途迷。",
            "吾生麋鹿尔，不羨驾辂骊。",
            "向来丘壑怀，语发人所诋。",
            "长安黑头公，玉勒朝金闺。",
            "山林出戏言，广己无端倪。",
            "谁收遮日手，归把耕雨犁。",
            "纷纷尘土中，等是舞瓮鸡。",
            "颇闻山水间，幽子饭藿藜。",
            "行当践此语，绝境同攀跻。"
        ],
        "title": "信州禅月台上",
        "id": "7234143e-3bfa-4ceb-8f0d-2532bac30a87"
    },
    {
        "author": "洪迈",
        "paragraphs": [
            "道人舍幽居，谁管溪上云。",
            "此身白云耳，遑暇南北分。",
            "颇闻妙香山，天花雨缤纭。",
            "宴坐丈室间，历乱旧衲纹。",
            "山前路悠悠，山后水沄沄。",
            "应观川途客，念我奔走勤。",
            "岂无香火缘，他年往相羣。",
            "饱食跛铛饭，稀摘幽涧芹。",
            "当令枕花台，白社掩前薰。"
        ],
        "title": "送禅师往妙香寺元住云溪",
        "id": "8e2522ae-97e2-4c07-9588-5e508eca68e6"
    },
    {
        "author": "洪迈",
        "paragraphs": [
            "坐久睡屡兀，手失未了书。",
            "清风脱然至，心醒得我娱。",
            "起看孤隙光，了不移锱铢。",
            "云何短梦中，万境生须臾。",
            "嗟彼市朝子，百巧营其躯。",
            "安知非梦役，过眼灭无余。",
            "至人有达观，那与世贤愚。",
            "不须无言子，同上昆仑墟。"
        ],
        "title": "坐睡",
        "id": "dc10e03c-2fdf-4731-82cc-b53182e9fb6f"
    },
    {
        "author": "洪迈",
        "paragraphs": [
            "寺藏两山腹，路转百步阴。",
            "登高试病脚，掬冷清烦襟。",
            "败壁龛石刻，岁月不可寻。",
            "惟应查公石，俯仰阅古今。",
            "屋古囷枝挂，摧颓力难任。",
            "何当咄嗟办，嗣彼钟梵音。",
            "兴衰岂关吾，得酒且满斟。",
            "归路有溪月，揽之醒吾心。"
        ],
        "title": "游山光寺",
        "id": "9426db44-e620-44b7-9d3b-8aec882e4847"
    },
    {
        "author": "洪迈",
        "paragraphs": [
            "人羁天地间，谁非一浮萍。",
            "泛然偶相值，便有离合情。",
            "君家武夷下，归路尘眼明。",
            "我生爱山者，梦寐秀色横。",
            "秋风送客去，把手更心倾。",
            "尔逢山中人，为我寄此声。"
        ],
        "title": "送建州徐生",
        "id": "8ee626be-b80d-45e9-9c3e-445d37f37c8b"
    },
    {
        "author": "洪迈",
        "paragraphs": [
            "觉师儒门秀，脱屣世故早。",
            "那知轩冕味，夙悟心已槁。",
            "惟余章句习，心境时相恼。",
            "如人生于齐，而即楚乡老。",
            "虽遭楚人咻，微音或清好。",
            "固无益生死，亦未妨至道。",
            "家山亦何有，肮脏衣间窖。",
            "丛林选佛场，一掷想盆倒。",
            "云何慰故居，俛仰待华皓。",
            "他年空手归，子语吾为老。",
            "幸分曹溪水，万刼付一澡。"
        ],
        "title": "赠觉师",
        "id": "c323690e-1212-48f2-89da-6b058616dfc0"
    },
    {
        "author": "洪迈",
        "paragraphs": [
            "君家绿溪上，岸曲溪成涡。",
            "涡间石无数，水蹙相荡磨。",
            "谁尝掬而戏，一一印指螺。",
            "我欲往取之，拥此菖蒲窠。",
            "石罂注新汲，幽姿发清哦。",
            "夫子许饷我，往督书已多。",
            "愿言速寄与，起此泉石疴。"
        ],
        "title": "休宁村落间有奇石如弹子涡所出宜养石菖蒲程德藻许以餽我以诗督之",
        "id": "05ba37b6-289d-4aa1-bee5-95f02b5a2d1a"
    },
    {
        "author": "洪迈",
        "paragraphs": [
            "人生本无事，况我麋鹿姿。",
            "一堕世网中，永与林壑辞。",
            "此行独何事，岂不为寒饥。",
            "弱岁慕古人，颇觉世好卑。",
            "那知齿发迈，终然此心违。",
            "春风到山泽，鱼鸟亦知时。",
            "我行何日休，流目瞻长岐。",
            "且用陶翁言，一觞聊可挥。"
        ],
        "title": "效渊明",
        "id": "360ad418-523b-4abe-ae24-ebf832d881ef"
    },
    {
        "author": "洪迈",
        "paragraphs": [
            "我家大江左，江水日夜东。",
            "遥瞻发源处，乃在西南穷。",
            "相望邈异境，正北一水通。",
            "故令我与子，迹远心自同。",
            "我生寡所谐，强颜红尘中。",
            "倦飞矫归翮，饥吟咽寒蛩。",
            "独欣得吾子，万虑一笑空。",
            "时时出秀句，醒我如风松。",
            "当知山泽臞，不鄙犀角丰。",
            "弹冠实伊始，此生各飞蓬。",
            "卜邻应未必，即事聊从容。"
        ],
        "title": "酬马退翁见示之什",
        "id": "5db6b5a1-9849-4fcb-93cc-bbdcbeb2a578"
    },
    {
        "author": "洪迈",
        "paragraphs": [
            "吾生苦中狭，与世枘凿乖。",
            "平生素心人，耿耿不满怀。",
            "汝能伯始后，游世如婴孩。",
            "相逢握手语，便作埙篪谐。",
            "时时笑谓我，如子患未涯。",
            "执古以规今，求合诚难哉。",
            "涉世幸未远，子车尚可回。",
            "我介足怨忌，君通绝嫌猜。",
            "不见山巨源，雍容居鼎台。",
            "不见嵇中散，绝交自可哀。",
            "贤愚心自了，短韵共一咍。"
        ],
        "title": "戏答胡汝能",
        "id": "9fbe6ea0-f3c7-43bd-8e6c-71d3c1cceedd"
    },
    {
        "author": "洪迈",
        "paragraphs": [
            "幽独不自得，驾言款斋庐。",
            "殷勤主人情，投辖恐回车。",
            "辖亦不须投，此去将焉如。",
            "惟忧酒钱尽，使吾诗肠枯。",
            "会合曾几何，可复自作疎。",
            "更当留一夕，帐中搜异书。"
        ],
        "title": "谒吴公路许借论衡复留一日戏作",
        "id": "f2ea351b-1fe3-495f-b84a-690c3d914518"
    },
    {
        "author": "洪迈",
        "paragraphs": [
            "幽人无与娱，耳冷百不闻。",
            "新米熟未知，但觉市酒醇。",
            "沧洲散秋色，山水逾清新。",
            "一醉不忍独，念我存故人。"
        ],
        "title": "新秋",
        "id": "b908dda3-3712-414c-b762-3d6a236b8ddc"
    },
    {
        "author": "洪迈",
        "paragraphs": [
            "吾行田野间，吁嗟连数村。",
            "千山收宿雨，谿作黄梅浑。",
            "渐看风叶底，一洗龟坼痕。",
            "余功被行客，稍压旱尘昏。"
        ],
        "title": "道中得雨",
        "id": "fc430445-78f4-443a-9e02-fa162f9f78e0"
    },
    {
        "author": "洪迈",
        "paragraphs": [
            "骄阳久自杀，一雨荡龟坼。",
            "田夫梦亦好，翻陇已幽咽。",
            "朝来喜相晤，一饱心已决。",
            "翻翻风叶乱，嫋嫋露芒出。",
            "去年禾欲秀，积潦满秋泽。",
            "今年岂堪旱，束手就沟壑。",
            "我生拙谋口，藜藿甘如蜜。",
            "向来真过计，忧民岂吾职。",
            "赤子天可怜，嗟人独何力。",
            "何须事儿戏，合沓来贺客。",
            "稍欣新稻熟，社酒行可觅。",
            "当同扶路翁，醉归舞南陌。"
        ],
        "title": "道中",
        "id": "cb70edea-f419-49cf-8b51-0ced94236871"
    },
    {
        "author": "洪迈",
        "paragraphs": [
            "前年溪上秋风时，主人酒熟烹黄鸡。",
            "归来醉倒睡便著，父老唤起牛羊蹊。",
            "此生一醉宁易得，未辨身为贵人客。",
            "征西将军尔何人，那用尊前惊堕帻。",
            "朅来闽越再经秋，闻道轩名涎已流。",
            "悬知得酒推不去，此客有辖何须投。",
            "今我正为奔走役，空想题诗满高壁。",
            "若逢落魄姓回人，为问何时定相觅。"
        ],
        "title": "无题",
        "id": "5c5549cb-d4d0-4e98-83e5-74b44806896b"
    },
    {
        "author": "洪迈",
        "paragraphs": [
            "天公自厌雨，一夕开寒晴。",
            "霜风浄旷野，鸿落有余声。",
            "饥鸦得林静，霁月素窗生。",
            "慰开睡眼色，一洗空花横。",
            "故人千里余，壶浊谁与倾。",
            "遥知劝影杯，共此通夕情。",
            "今冬有奇事，三见飞玉英。",
            "明年溪上路，谁饷雨中耕。"
        ],
        "title": "书窗对月",
        "id": "7753eac9-2079-4363-bbdd-00d774238fc5"
    },
    {
        "author": "洪迈",
        "paragraphs": [
            "梦里沧波摇一叶，觉时正受肩舆兀。",
            "人家一宿晚可投，新席槁梧香更滑。",
            "霜前䆉䅉收百亩，稚子新能牧鹅鸭。",
            "我生本是个中人，挟策久矣犹能说。"
        ],
        "title": "宿野人家",
        "id": "fa3693d8-0f2d-46a9-814f-94a1d188ff83"
    },
    {
        "author": "洪迈",
        "paragraphs": [
            "我行欲安适，策马踰山樊。",
            "谷深不可瞬，危磴争猱猨。",
            "坡陀两山间，寂历三家村。",
            "茅簷青裙妇，蓬发薪烟昏。",
            "敲冰那可饮，分我一掬温。",
            "郎樵晚未归，客至不与言。",
            "不奉沙头巵，肯投柳下门。",
            "作诗配国风，行者式其藩。"
        ],
        "title": "度石栋岭",
        "id": "0a0294a8-a87b-4fab-9622-975ecac355bf"
    },
    {
        "author": "洪迈",
        "paragraphs": [
            "春泥窘幽步，苔上屐痕少。",
            "新晴一褰衣，绿叶藏啼鸟。",
            "方塘滟宿涨，古镜窥清晓。",
            "华颠忽自笑，彩羽堕惊矫。",
            "瞻言云中耕，缥缈穹脊绕。",
            "归把东皋犁，此念何日了。"
        ],
        "title": "用退之韵赋新霁",
        "id": "939033a2-9666-4e89-a2f6-6d789f938373"
    },
    {
        "author": "洪迈",
        "paragraphs": [
            "昔我云溪居，送子云溪濆。",
            "重来问何如，笑指溪上云。",
            "一别四周星，坐此世故纷。",
            "衰颜两非昔，华发粲可耘。",
            "我缠风树悲，终日无一欣。",
            "子乃菽水忧，尚此奔走勤。",
            "对牀语未终，悬知便离分。",
            "霜风吹客袂，别意如丝棼。",
            "子归葛陂上，去路接乡枌。",
            "归梦尚随子，何当叹离羣。"
        ],
        "title": "送金确然归弋阳",
        "id": "08f6492d-c5e1-4d33-a83b-c70bff847290"
    },
    {
        "author": "洪迈",
        "paragraphs": [
            "嗟予身百忧，佳节过倥偬。",
            "客愁随线增，归思与灰动。",
            "当年从子日，未觉百虑重。",
            "高堂遶牀呼，一掷有余勇。",
            "那知客天涯，相对寒骨耸。",
            "岁月曾几何，鬓丝今种种。",
            "忍饥山药煮，附煖地炉拥。",
            "深藏断往还，衰病脱拜拱。",
            "兴言望乡关，云物方鬰滃。",
            "空余相属意，杯酒久不捧。"
        ],
        "title": "至节日建州会詹士元",
        "id": "6a4a9a85-2b8e-4cf7-9247-1bae5a720de8"
    },
    {
        "author": "洪迈",
        "paragraphs": [
            "客心既岑寂，节物亦倥偬。",
            "幽篱菊初暗，深壑梅已动。",
            "古人微尺璧，顾谓寸阴重。",
            "欲从夫子游，掣肘媿不勇。",
            "松高节磊砢，鹤老格清耸。",
            "当知山泽臞，谁羨将相种。",
            "一官戏人间，丛书以自拥。",
            "微言闻绪余，三叹手辄拱。",
            "青天本寥廓，不受云雾滃。",
            "愿言瞻清明，茗椀不辞捧。"
        ],
        "title": "用前韵答翁子静",
        "id": "7c357f27-fbef-4c1f-8e4b-ff4a4ab43696"
    },
    {
        "author": "洪迈",
        "paragraphs": [
            "端居身百忧，况乃贫病俱。",
            "天公颇相爱，相爱雨我蔬。",
            "药区晓晴新，日薄生意苏。",
            "卫生固未必，一饱行可图。",
            "故园天一涯，茆荆谁为锄。",
            "峥嵘岁云晚，此念当何如。"
        ],
        "title": "微雨",
        "id": "562e4f69-b65d-4f72-8fcc-088184ce2f10"
    },
    {
        "author": "洪迈",
        "paragraphs": [
            "一壑久藏胜，数椽忽开亭。",
            "方塘荫瓦影，浄见鲂鲤行。",
            "主人有嘉招，转柁失高城。",
            "不知几摇兀，杙舟上峥嵘。",
            "尊酒酌芳醁，园蔬煮柔青。",
            "翩翩射鸭弓，一笑翻彩翎。",
            "那知海陬姪，斗粟忘归耕。",
            "余生信萍梗，归梦识林坰。",
            "涨水有回波，故乡岂无情。",
            "一醉会有日，因之濯我缨。"
        ],
        "title": "寄题叔父池亭",
        "id": "02376d39-5f83-45cc-ac08-40f2990c2562"
    },
    {
        "author": "洪迈",
        "paragraphs": [
            "我本世味薄，寸田足自营。",
            "年来荆棘尽，稍有梨枣萌。",
            "但恐骨相凡，未敢希长生。",
            "陈留达人后，未龀犀角盈。",
            "旧游记三山，幽梦彻九清。",
            "迩来三十年，但觉膏粱腥。",
            "幽寻饭绿髓，默卧诵黄庭。",
            "顾我尘土中，深慰夙心倾。",
            "仙人吴门卒，解后烦寄声。",
            "相期朝金阙，鹤驭何时征。"
        ],
        "title": "赠谢彦翔",
        "id": "6217f4f0-432e-4233-b3f7-0d9f33753bd4"
    },
    {
        "author": "洪迈",
        "paragraphs": [
            "二年饮水闽中村，忽见玉醴倾蛮尊。",
            "涓涓醍醐灌热脑，耿耿沆瀣明朝暾。",
            "旱尘久涨尘市暗，渴梦欲挽江湖吞。",
            "何人远致双鲤信，知我来扣罗雀门。",
            "不须邀月已清绝，尚恐熨齿当微温。",
            "要从华池吸真液，岂独玄鬓薅愁根。",
            "微茫已识投辖客，娬眉似返当垆魂。",
            "奇功谁续伯伦颂，妙意要与渊明论。",
            "胸中我自有泾渭，笔下君已倾昆仑。",
            "诗成寄与约他日，饮君与我空瓶盆。"
        ],
        "title": "考亭陈国器以家酿饷吾友人卓民表民表以饮予香味色皆清绝不可名状因为制名曰武夷仙露仍赋一首",
        "id": "a947bec3-bea3-4ab0-b003-11490652f94b"
    },
    {
        "author": "洪迈",
        "paragraphs": [
            "高田土可籭，下田不受犁。",
            "遗蝗忧插啄，况乃麦未齐。",
            "赤子天自怜，沟壑忍见挤。",
            "雨逐新岁来，停云忽凄凄。",
            "莫辞三日霖，为作一尺泥。",
            "汪汪既没膝，滟滟仍拍隄。",
            "渐看蓑笠出，笑语喧畛畦。",
            "我欲与寓目，父老同攀跻。",
            "此身羣万生，扰扰舞瓮鸡。",
            "曾亦无几求，脱粟配羹藜。",
            "永言故陇耕，老眼路凄迷。",
            "好收歛手版，锄耰归自携。"
        ],
        "title": "久旱新岁乃雨",
        "id": "23e33940-68da-40e4-98e4-c421790204fa"
    },
    {
        "author": "洪迈",
        "paragraphs": [
            "灼灼桃吐华，濯濯柳垂缕。",
            "芳菲挽人出，春力乃如许。",
            "嗟余闭门客，佳节过不数。",
            "不因可人呼，那得幽步举。",
            "客如山阴胜，诗作斜川语。",
            "谁言一尊酒，妙处合千古。",
            "归来读残书，耿耿霜月苦。",
            "空余流落心，三叹非吾土。"
        ],
        "title": "春日与卓民表陈国器步出北郊",
        "id": "2def76b2-58ba-4b57-89fe-4fa9633c754f"
    },
    {
        "author": "洪迈",
        "paragraphs": [
            "蕨拳婴儿手，笋解箨龙蜕。",
            "荐羞杞菊间，采斸烟雨外。",
            "嗟余饭藜藿，咽塞舟溯濑。",
            "朝来二尾鱼，一饱良已泰。",
            "充肠我诚足，染指客应嘅。",
            "平生食肉相，萧瑟何足頼。",
            "王郎催牛炙，韩老忆鲸鲙。",
            "侠气信雄夸，戏语亦狡狯。",
            "吾师鲁颜子，陋巷翳蓬艾。",
            "执瓢不可从，一取清泉漱。"
        ],
        "title": "蔬饭",
        "id": "93ff72ca-1c6b-4055-8526-45bfaec6365c"
    },
    {
        "author": "洪迈",
        "paragraphs": [
            "条侯得剧孟，吴楚坐可馘。",
            "我知无能为，失此一敌国。",
            "伟哉奇男子，侠气横八极。",
            "书生复何者，肮脏老笔墨。",
            "刺口论安危，事往竟何益。",
            "匹夫啸空野，惊尘一方塞。",
            "区区空有意，浩荡洗锋镝。",
            "何如吴王孙，语辄面浮赤。",
            "交游得朱亥，负贩鄙胶鬲。",
            "腰间铁丝箭，上镞紫塞翮。",
            "笑指蛇豕区，灭此而后食。",
            "诸公未备知，欲荐恨无力。",
            "明日我过君，烹牛啖社客。",
            "当书游侠传，令子姓名白。"
        ],
        "title": "戏赠吴知伯",
        "id": "d747a1a1-198c-43e9-8a23-840427dc7e18"
    },
    {
        "author": "洪迈",
        "paragraphs": [
            "空中世界纷河沙，不知底处为天涯。",
            "干坤百亿在指掌，触处与子同一家。",
            "云何犹作去来想，千里一跌毫厘差。",
            "坐令契阔费星纪，岭云欲寄山川遐。",
            "拨眉相对此何日，丈室浄扫余天花。",
            "诗毫辨舌久投阁，万窍寂历风无譁。",
            "为君游戏出三昧，妙处那复相聱牙。",
            "往将妙响应空谷，一任飞锡凌苍霞。"
        ],
        "title": "送僧",
        "id": "db59b76d-0f2b-47a5-b01e-4ff9d5ad8648"
    },
    {
        "author": "洪迈",
        "paragraphs": [
            "陆续流泉自成句，来拥红炉听山雨。",
            "道人更有深深处，语曲如珠蚁丝度。",
            "几砚无尘寒欲雾，雕盘篆破孤萤吐。",
            "味如嚼蜡那禁咀，茶甘未回君莫去。"
        ],
        "title": "书僧房",
        "id": "f3e6894b-0ee4-4f02-bdad-d312978f247f"
    },
    {
        "author": "洪迈",
        "paragraphs": [
            "征鸿坐何事，天遣南北飞。",
            "萧然如旅人，无情自相依。",
            "孤苇吹欲折，秋风不胜威。",
            "冥冥一孤鶱，空费弋者机。",
            "寒声落烟渚，相应不我违。",
            "嗟吾识此情，手纳空叹欷。",
            "安知丹青师，落笔乃庶几。",
            "画形孰不工，画意识者稀。",
            "他时因吾句，购此千金挥。"
        ],
        "title": "题芦鴈屏",
        "id": "2ef0628b-7761-45e2-ac49-83259a7d1a52"
    },
    {
        "author": "洪迈",
        "paragraphs": [
            "苍山围岑寂，下有一水奔。",
            "闭户卧风雨，束蒿翳篱藩。",
            "寥哉祇树人，心远忘世喧。",
            "此身自蘧庐，长物余此轩。",
            "鸟语幽梦断，香横经帙翻。",
            "未成借路行，自要窥潺湲。",
            "远师渊明意，不媿灵澈魂。",
            "月度了无迹，风行偶成痕。",
            "心境两清妙，尺喙何由吞。",
            "赋诗安所取，碧云未足论。",
            "何当揣朱丝，窈眇絃我言。"
        ],
        "title": "题临赋轩",
        "id": "7f00c7ae-3ead-41e3-b5e0-72601b0a3393"
    },
    {
        "author": "洪迈",
        "paragraphs": [
            "不见道人久，天涯岁云除。",
            "朝来食指动，忽接送米书。",
            "念师折脚铛，五合未省余。",
            "虽无覆餗祸，尚有乞食逋。",
            "云何怜孤客，日受饥火驱。",
            "未曾贷监河，矧肯索胡奴。",
            "谁言斗升意，矫矫超万夫。",
            "嗟予事笔耕，轻弃南亩锄。",
            "慁烦方外客，此计良已疎。",
            "何时事粗了，归葺五亩居。",
            "生涯寄绵竹，岂即非良图。",
            "不为泉壤蚓，愿学江湖鱼。"
        ],
        "title": "答并安江师送米",
        "id": "00199d2d-d12f-46c4-ad0e-4c23cd6854a0"
    },
    {
        "author": "洪迈",
        "paragraphs": [
            "空山冥冥云雾窗，春风好梦敧残缸。",
            "朝来果得故人书，微凸而么犀锷双。",
            "贵人争买百璎珞，此心儿女久已降。",
            "坐观市井起攘袂，念之使我心纷庞。",
            "领君此意九鼎重，我虽有力安能扛。",
            "何时来施三昧手，慰我渴梦思长江。"
        ],
        "tags": [
            "长江"
        ],
        "title": "陈德瑞馈新茶",
        "id": "0e7711fe-d17a-45c6-9a1e-fc93c75146b5"
    },
    {
        "author": "洪迈",
        "paragraphs": [
            "骄阳挟酷暑，何啻虎而翼。",
            "高田土可籭，况乃耕与植。",
            "风伯真可讼，云合吹复拆。",
            "那知下土民，糟粕配橡实。",
            "古佛栖巖隈，旱沴岂我责。",
            "应缘贤令尹，闵雨丐法力。",
            "积阴暝山谷，流润凄几格。",
            "朝来贺客散，置酒浣愁疾。",
            "古诗成云外，险句动潜蛰。",
            "旋看蓑笠出，竞喜沟浍溢。",
            "谁言令与佛，念我一何悉。",
            "嗟吾困蒿藜，最觉民可恤。",
            "何当问牛喘，免使诉鱼失。",
            "九关虎豹守，怀此欲安适。",
            "谁哉此心同，吾饱将何日。"
        ],
        "title": "次韵希旦喜雨",
        "id": "1bb67af4-fb95-46c0-a20f-8e1da39de350"
    },
    {
        "author": "洪迈",
        "paragraphs": [
            "紫兰初茁芽，深壑终自秀。",
            "肮脏萧艾中，不采则谁咎。",
            "儿曹逐纷华，壮士保穷陋。",
            "应知此词同，万世无先后。"
        ],
        "title": "古风二首寄汪明道  其一",
        "id": "5ac955c0-9618-41a2-9d93-e781f07a841e"
    },
    {
        "author": "洪迈",
        "paragraphs": [
            "俗士白人眼，从谁明此心。",
            "不欲故人见，诃我车辙深。",
            "萧然江上庐，客卧诗书林。",
            "得句不相寄，谁赏气骎骎。"
        ],
        "title": "古风二首寄汪明道  其二",
        "id": "3129a86c-6ffb-4a97-97f3-296eeabf4c0a"
    },
    {
        "author": "洪迈",
        "paragraphs": [
            "吾生意行初不谋，汎汎何啻波中鸥。",
            "携家来作闽海梦，三年客食天南陬。",
            "我先人庐在何许，大江之左道阻修。",
            "奉新家有手足爱，只身归扫先梧楸。",
            "旋当来此营斗粟，南北颠倒无时休。",
            "此心转与世事左，自作磨蚁将谁尤。",
            "安知不满达者笑，穷达一戏如观优。",
            "咄哉吾语亦已堕，且与造物同浮游。"
        ],
        "title": "建安道中",
        "id": "d11e6005-a6c8-44b2-9520-6f1d7fbad01b"
    },
    {
        "author": "洪迈",
        "paragraphs": [
            "隠吏朱墨暇，饱眠北窗风。",
            "时呼方外客，逃暑尊酒中。",
            "寂寞杜拾遗，四壁口不供。",
            "坐取盘餐款，哀哉岂天穷。",
            "何如平生友，磁铁间不容。",
            "每怀千里驾，今作五斗逢。",
            "吏行散凫鹜，楸局收鸾龙。",
            "共话十年旧，事往如飞蓬。",
            "浮荣真一戏，何者为穷通。",
            "应须河汉语，浄洗芥蒂胸。",
            "仆夫适在门，客醉尊亦空。",
            "更为后日约，及此芙蓉红。"
        ],
        "title": "书事呈元声如愚起莘三兄",
        "id": "48e9399a-28c4-443d-9476-5d087d3c27f6"
    },
    {
        "author": "洪迈",
        "paragraphs": [
            "贞观盛德后，余庆未渠央。",
            "旧闻闽海家，欲纵燕山芳。",
            "教子嗣先训，开轩翼中堂。",
            "地偏市朝远，几浄书简香。",
            "先生陈太丘，饭糜百忧忘。",
            "弟子俱羯胡，不闻触屏僵。",
            "一变豪侠窟，遂成邹鲁乡。",
            "下车里门外，他年看诸郎。",
            "坐上纡素发，诜诜立冠裳。",
            "我诗自可絃，请以侑壶觞。"
        ],
        "title": "寄题起莘家义轩",
        "id": "ea08cfe2-6b4f-4f2d-9aae-c3e2f5921582"
    },
    {
        "author": "洪迈",
        "paragraphs": [
            "山深春未动，沙浅水欲冰。",
            "玉梅于此时，靓粧略无朋。",
            "露蕊欲的皪，月枝挂鬅鬙。",
            "俨如江汉女，可爱不可陵。",
            "他年江南路，晓粧犯严凝。",
            "寻香烟雨中，横斜插茅簦。",
            "却数今几日，痴如秋后蝇。",
            "北岭枝欲空，谁与扶一登。",
            "聊分窥水影，依我照字灯。",
            "坐使惜花梦，临风脚腾腾。",
            "昔如梦中蝶，今学桑下僧。",
            "了知菩提长，念起我何曾。"
        ],
        "title": "梅花",
        "id": "1cf24778-5e96-4ad0-9287-b18122d736d9"
    },
    {
        "author": "洪迈",
        "paragraphs": [
            "空山欲暝云冥冥，玉梅半开吾眼青。",
            "此身垂欲走尘土，聊复举酒看峥嵘。",
            "折腰向人不知耻，故园可锄在千里。",
            "金昆石友一开眉，珍重道人相料理。",
            "楚江东岸先人庐，竹君安否久无书。",
            "归欤何时应白首，我若食言如此酒。"
        ],
        "title": "十一月十九日与仲猷大年绰中美中饮于南台",
        "id": "8ec53a28-7f21-4951-95f6-faf6add1ffd3"
    },
    {
        "author": "洪迈",
        "paragraphs": [
            "岁丰农犹饥，岁恶何可说。",
            "哀哉半菽氓，罪岁同一舌。",
            "年时旱尘涨，臈尽不见雪。",
            "青皇忽雨我，万顷麦苗活。",
            "令尹民父母，沟壑思手挈。",
            "祈年祓斋居，有酒不忍设。",
            "那知桃李径，狼籍香泥滑。",
            "芳意一如此，坐恐及鶗鴂。",
            "郊原伫开晴，出劳南亩馌。",
            "秋成已在眼，一醉宇宙豁。",
            "更呼湔裙人，劝此侧帽客。",
            "和公斜川诗，磨石镵岁月。"
        ],
        "title": "春社斋禁连雨不止赋呈梦得",
        "id": "1b1a83c7-e249-4bf6-8c22-45ebfe0754cb"
    },
    {
        "author": "洪迈",
        "paragraphs": [
            "雉驯不因媒，鸠煖自呼妇。",
            "诗成桃李阴，知是霹雳手。",
            "簿书我亦厌，丘壑渠自有。",
            "却怜支离疏，饱食得薪槱。",
            "俗夫尝世味，甘苦半哕呕。",
            "知公超然处，心迹两无垢。",
            "愁阴老芳物，虫鸟故相诱。",
            "浪蕋费收拾，柔条可结揉。",
            "岂无我辈人，一醉开笑口。",
            "那知市门底，客倦枕两肘。",
            "眼高可人稀，命蹇亨运偶。",
            "平生愿执鞭，见谓余小友。",
            "细观岂弟心，宜在帝左右。",
            "却来尘埃中，寂寞对五柳。",
            "鷇音藏鹄羽，正待荆鸡剖。",
            "学政容窥谱，问字当载酒。",
            "虚名翻误梦，恐坐箕与斗。",
            "言诗终不称，永媿赋琼玖。"
        ],
        "title": "次韵梦得见示长篇  其一",
        "id": "1bf5bdde-5121-4961-8d02-d63b9da206ad"
    },
    {
        "author": "洪迈",
        "paragraphs": [
            "身闲书有味，吏傲俗不亲。",
            "小窗据物表，扫尽心眼尘。",
            "令尹垂珠玉，敲门唤行春。",
            "作意向芳物，吾车曾未巾。",
            "愁阴入病骨，鸠妇声亦嗔。",
            "冥冥三日雨，桃李迹已陈。",
            "空余深枝间，一一青子新。",
            "秾芳殿春晚，犹堪慰佳辰。",
            "酴醿晓粧靓，芍药醉脸匀。",
            "白萼簪嫋嫋，风枝倒粼粼。",
            "言当呼短舞，抵掌回双颦。",
            "年来得相从，稍觉安沉沦。",
            "岂不挂俗事，察公极清真。",
            "眼中醉乡路，风味良独醇。",
            "流光不容玩，尺璧何足珍。",
            "漓俗益可厌，愿言勤问津。"
        ],
        "title": "次韵梦得见示长篇  其二",
        "id": "5cc9dc80-ea2d-4f93-8ad0-a07a504ec31e"
    },
    {
        "author": "洪迈",
        "paragraphs": [
            "珍藂压朝露，无人羞欲敧。",
            "春风醉香骨，绰约不自持。",
            "谁怜曲肱人，一笑遗絃姿。",
            "不言意可了，君醉当勿疑。"
        ],
        "title": "牡丹酴醿各一首呈周宰  其一",
        "id": "acae36ce-eb14-4907-bc34-3cf0cdf14d90"
    },
    {
        "author": "洪迈",
        "paragraphs": [
            "妆淡洗逾靓，肌香薰不成。",
            "皎然月露姿，一笑午景晴。",
            "聊移梦蝶牀，相对户不扃。",
            "谁令风雨暴，睡起春纵横。"
        ],
        "title": "牡丹酴醿各一首呈周宰  其二",
        "id": "4d5b6c34-6587-4531-85e2-a53d2bc6fa77"
    },
    {
        "author": "洪迈",
        "paragraphs": [
            "十日愁阴病不出，卧看春归无计惜。",
            "诗翁遣送淮海春，衰眼熨开云雾拆。",
            "胭脂注脸匀未遍，肉红借酒生春色。",
            "了知造物著意深，倾倒春工不余力。",
            "年来不顾溱洧女，载酒非公复安适。",
            "且将妙句写余妍，欲立佳名付精识。",
            "一春颇困歌湮没，回首纷华三太息。",
            "愿言乞与洗心方，归对炉香诵周易。"
        ],
        "title": "次韵梦得浅红芍药长句",
        "id": "2a4de2f3-bd51-4f66-bbd5-a2ac082b8b81"
    },
    {
        "author": "洪迈",
        "paragraphs": [
            "梦中一叶摇江湖，困睡不觉身篮舆。",
            "眼明佛屋丽丹碧，瓦鸱铁凤凌空虚。",
            "疲民日者困苛索，半作頳尾相濡鱼。",
            "鹈鹕数罟两不置，肯念竭泽明年无。",
            "道人谁与办此事，斤琢千指开渠渠。",
            "颇疑如幻三昧力，上方手揽归吾庐。",
            "了知舌本法轮转，咄嗟檀施争奔输。",
            "不辞割爱一念善，谁谓岁恶穷民愚。",
            "书生袖手对沟壑，力不能援心烦纡。",
            "事无大小成者少，谈说治乱何区区。",
            "调卑絃急诚龃龉，凿圆枘方尤阔疎。",
            "古今罪岁同一口，抚掌一笑皆愚儒。"
        ],
        "title": "宿禅寂院",
        "id": "a2a1cf44-7fcd-4db4-8102-ad5be79d77a1"
    },
    {
        "author": "洪迈",
        "paragraphs": [
            "范侯隠下吏，夙尚本丘园。",
            "身投攫金市，聚书以自藩。",
            "炯然如孤月，不受黄流浑。",
            "要知句律工，竞病何足论。",
            "我生羣末俗，泾渭同一源。",
            "同心无楚越，倾盖如弟昆。",
            "人生各有役，不暇捧一尊。",
            "风蒲挂南浦，念欲东南奔。",
            "对牀定何夕，青灯照晤言。",
            "悬知吟诗处，千尺银河翻。"
        ],
        "title": "诗约范直夫游万叶寺观瀑泉",
        "id": "6672099d-12a7-4698-84dc-c55d743b386e"
    },
    {
        "author": "洪迈",
        "paragraphs": [
            "居楚求齐音，美恶不同土。",
            "諠豗俗物华，鲜复有佳处。",
            "时从玉璧人，商略穷万古。",
            "诗如粟牛戏，误得摩顶许。",
            "望道渺逾远，浮生真暂寓。",
            "忍持尺璧阴，空作秋虫语。",
            "微言倘倾倒，河汉濯肺腑。",
            "向来说诗口，自此行可杜。"
        ],
        "title": "次韵梦得见示之什",
        "id": "33e5587d-e359-469d-aeb7-af288e1502a5"
    },
    {
        "author": "洪迈",
        "paragraphs": [
            "建安少年请缨客，横槊赋诗两无敌。",
            "辞家去作入彀英，气拂天狼夜无迹。",
            "庙堂尺箠鞭羌雏，智名勇功付壮夫。",
            "引弓没羽世自有，敢闻上策当何如。"
        ],
        "title": "送瓯宁魏生赴武举",
        "id": "4ecf35a9-ae60-476d-aa50-b564be0420c3"
    },
    {
        "author": "洪迈",
        "paragraphs": [
            "以我有限景，逐彼无涯知。",
            "失足践畏途，投身试危机。",
            "舟车日奔覆，定无丘与夷。",
            "万古践此辙，嗟我与谁归。",
            "仲仁古静者，怀璧照褐衣。",
            "名途尝一戏，回首羞前非。",
            "心如得坎水，不受狂风吹。",
            "功名忧不免，当复定何之。",
            "请观本无作，今复止者谁。",
            "筑堂市门侧，著书园不窥。",
            "蓬藋深一丈，图书周四围。",
            "时有好事人，载酒问所疑。",
            "攫金奋敏手，倚市夸妍姿。",
            "回光时自照，何者非吾师。"
        ],
        "title": "陈仲仁止止堂",
        "id": "5b186584-e2fa-43ff-8475-06062c2c9228"
    },
    {
        "author": "洪迈",
        "paragraphs": [
            "九州眼一槩，余子真琐琐。",
            "岳立㟝嵝中，喜此高岋峨。",
            "如公吾辈人，取友一到我。",
            "挥毫赋垂天，风雨卷蓬颗。",
            "相期八表游，未觉夙心左。",
            "解龟醉江阁，酒面山月堕。",
            "起瞻帝乡云，感叹不成坐。",
            "何须飞霞佩，自办凌风舸。",
            "瀛洲渺溟渤，万里一掀簸。",
            "缄诗寄天涯，秉烛对新火。",
            "那知市门仙，斗禄事么么。",
            "空余肠九回，上疏何日果。"
        ],
        "title": "送志宏西上",
        "id": "c67eb6ad-ca46-475f-97a2-662520fc910c"
    },
    {
        "author": "洪迈",
        "paragraphs": [
            "木落天未霜，君归定何时。",
            "相思如惊鹊，中夜未安枝。",
            "梦中见阿连，锵然咏新诗。",
            "寤惊衰叶翻，道是步屐移。",
            "揽衣下中庭，风露浩淼弥。",
            "遥知客衣薄，归来一何迟。",
            "平生短檠灯，相对忽解颐。",
            "万古一舒卷，佳处良在兹。",
            "是中及物心，上与稷契期。",
            "援古以自例，自矢无乃痴。",
            "夜叉叱九阍，侧足不敢窥。",
            "坐令一寸心，日抱二柄疑。",
            "迟君商量此，免得儿辈嗤。",
            "况乃绿发亲，倚门鬓欲丝。",
            "狶膏非凤喙，车辖无可脂。",
            "再拜寿杯分，斑衣舞参差。",
            "秋芳未云歇，采采黄金蕤。",
            "万钟不足乐，古人岂我欺。"
        ],
        "title": "有怀舍弟逢年时归婺源以诗督之",
        "id": "ea526364-9d79-4b4f-9616-d0dace01b154"
    },
    {
        "author": "洪迈",
        "paragraphs": [
            "月出度松岭，露香霏羽衣。",
            "肃肃夜气清，苍苍烟径微。",
            "川光浴秋容，萝影挂夕辉。",
            "冰轮碾空阔，飞辙无因依。",
            "拟掬星渚波，恐触天孙机。",
            "偓佺何时见，沆瀣聊独挥。",
            "未应青霞志，即与素愿违。",
            "稍休尘外踪，想此巖下扉。",
            "清吟写万籁，妙想绝百非。",
            "不须河汉言，尽解纷华围。",
            "飞仙亦戏剧，玄学乃庶几。",
            "鳌山切丹极，岁晚行将归。"
        ],
        "title": "九月十七日夜度蔡道岭宿弥勒院",
        "id": "e2f7d1da-cfcf-43fb-985b-75bcef53e303"
    },
    {
        "author": "洪迈",
        "paragraphs": [
            "城郭不去眼，而得林壑娱。",
            "低徊抚壮心，欲吐无与俱。",
            "铿然一枝筇，细磴半樵渔。",
            "挽衣竟与饮，不省谁为吾。"
        ],
        "title": "游郑圃",
        "id": "02c0daaf-cd85-4529-b30a-c52364f8a046"
    },
    {
        "author": "洪迈",
        "paragraphs": [
            "女贫苦难妍，士贫苦难高。",
            "了知论此者，不识一世豪。",
            "此身百斛鼎，流俗欲手操。",
            "宁当舍其中，局促计所遭。",
            "颇疑有若人，肮脏栖蓬蒿。",
            "考槃一丘壑，光景不可韬。",
            "斯人不我忘，空复踰垣逃。",
            "轩裳亦云华，唾去如腥臊。",
            "哀哉夸毗子，扰扰冠猿猱。",
            "恬无齐世心，闵默死滔滔。",
            "朅来事斗禄，俛仰身桔槔。",
            "一官戏人间，几何非餮饕。",
            "谁言眷此帻，掷去轻秋毫。",
            "区区欲骄士，一哭嗟儿曹。"
        ],
        "title": "女贫苦难妍",
        "id": "2902a2d7-08f1-4b43-aad0-20614db2226a"
    },
    {
        "author": "洪迈",
        "paragraphs": [
            "巉巉石径鸣枯筇，意行诘曲无西东。",
            "心知幽壑梅已动，一枝寄我曾未蒙。",
            "清香横路忽惊顾，冰蕊的皪蛮烟中。",
            "有如佳人久去眼，邂逅相得情何穷。",
            "蔬畦压霜翠羽乱，已觉雪片栖丰茸。",
            "嗟我辜此来已晚，攀条嚼蕊聊从容。",
            "玉仙游戏下尘世，绝艳一洗汞铅空。",
            "不知阆苑在何许，叱回风驭无匆匆。",
            "溪寒沙浄迷俛仰，坐待山月来朦胧。",
            "岂无尊酒相暖热，锦裘起舞如惊鸿。",
            "仇池老仙羽化久，妙曲三叠余仙风。",
            "归时醉倒不知卧，明日来此谁能同。"
        ],
        "title": "溪南梅花",
        "id": "38d8a575-98b7-4bd5-aafd-f3106fe6d955"
    },
    {
        "author": "洪迈",
        "paragraphs": [
            "道人昔曳匡庐筇，五老负雪湓江东。",
            "犯寒贪觅玉梅句，虽有衲被何曾蒙。",
            "归来苦雨熟梅子，卷裓深卧蛮烟中。",
            "诗传绝境忽入手，置我乡国情何穷。",
            "十年不蹈江上路，漠漠海气昏貂茸。",
            "异乡岁晚慰流落，一笑頼此冰雪容。",
            "峤南绝唱谁敢和，骑鲸人去尘寰空。",
            "昆墟下视堪笑闵，雕琢肝肾愁匆匆。",
            "那知幽子云雨上，风斤玉斧修朣胧。",
            "读诗令我一回首，杳若目送孤飞鸿。",
            "何时晤语折铛侧，坐听万籁号天风。",
            "拈花特地两颜解，他时与子真参同。"
        ],
        "tags": [
            "庐山"
        ],
        "title": "再和求首座",
        "id": "3c112268-b577-4db4-b0cb-539d1ac79f3c"
    },
    {
        "author": "洪迈",
        "paragraphs": [
            "闲官屋舍如幽栖，寒苦余业偿盐虀。",
            "忽闻鹊声作破竹，尺书入手谁所赍。",
            "交游胜绝似公少，矫矫鸾凤依蒿藜。",
            "青冥侧足在咫尺，谁使狡狯捐其梯。",
            "秋风溪上共尊酒，摆落羁束忘畛畦。",
            "红裳起舞意未足，缺月衔岭星河低。",
            "只今跌宕走尘土，清梦往复无山蹊。",
            "新诗惊怪烂盈幅，笔力拗怒蟠虹蜺。",
            "遥知盘礴小窗底，得丧已著一理齐。",
            "此生同困造物戏，未觉与世谁云泥。",
            "虽无绝唱追白雪，頼有妙契如灵犀。",
            "一笑从公岂无日，挽袖相属空玻璃。",
            "不须俗物败真赏，但觅佳处同攀跻。"
        ],
        "title": "奉酬令德寄示长句",
        "id": "9a282f05-ee5a-42f9-b09b-38a845cc6eb9"
    },
    {
        "author": "洪迈",
        "paragraphs": [
            "寒崦人家碧谿尾，一树江梅卧清泚。",
            "仙姿不受白眼污，风敛天香瘴烟里。",
            "向来休沐偶无事，惟我亦游二三子。",
            "弯埼曲径一携手，冻雀惊飞莫能委。",
            "班荆劝客少延伫，酌酒赋诗相料理。",
            "多情入骨怜闵殊，休倚横斜嚼冰蕊。",
            "至今清梦挂残月，强作短歌传素齿。",
            "韵高尚恨白难称，頼有君诗清且美。",
            "天涯岁晚感乡物，归欤何时路千里。",
            "枕楼一笛雪漫空，回首江亭泪如洗。"
        ],
        "title": "答林康民见和梅花诗",
        "id": "51ccbf2e-337e-4027-8756-a8a0e25851d9"
    },
    {
        "author": "洪迈",
        "paragraphs": [
            "我生无几求，毕愿老葭菼。",
            "谁令事斗禄，饭粝羹不糁。",
            "书生亦可怜，微物有先感。",
            "朝来食指动，膰肉丰咀啖。",
            "恭惟鲁司寇，道大长?坎。",
            "空余祠千载，不救陈蔡惨。",
            "永言百世师，愿学吾岂敢。",
            "当饥不忘歌，既饱复何憾。",
            "安能如王孙，长物贮颐颔。",
            "急呼讲肆人，一醉舍铅椠。",
            "相携桃李径，历乱蹴红毵。",
            "言强三尺喙，气溢一身胆。",
            "平生超然处，独嗜逾昌歜。",
            "诗成持寄君，莫遗儿辈览。"
        ],
        "title": "上丁余膰置酒招绰中德粲逢年",
        "id": "720b6c15-56d4-417c-a53c-3f3d186d7401"
    },
    {
        "author": "洪迈",
        "paragraphs": [
            "华裾锦领乌纱帻，气盖当年五陵侠。",
            "胸中磈礧不可平，拂衣归来抱长铗。",
            "轩然寄傲楸枰间，长恨坐隠非云山。",
            "相逢笑我眷微粟，我归未可君何难。",
            "世人钱作牛吼音，谁能立谈寿千金。",
            "空令拥鼻诵招隠，知君心在仙峯阴。",
            "故山自叹无归期，作诗但拟渊明词。",
            "却愁他日林下信，千里寄我惟当归。"
        ],
        "title": "用绰中韵送正臣正臣欲归隠而无资故广其意以告识者",
        "id": "aff65fe4-1d44-4228-adac-c9c8652bce4b"
    },
    {
        "author": "洪迈",
        "paragraphs": [
            "庭柯一叶失，风挟凉气归。",
            "湛湛陂水清，芙蕖脱红衣。",
            "非无岑寂士，句法妙玄晖。",
            "独怀履霜戒，德人贵知微。"
        ],
        "title": "秋怀六首  其一",
        "id": "72040298-8ee1-49fb-9ca4-7fc7e40b704b"
    },
    {
        "author": "洪迈",
        "paragraphs": [
            "真儒六经学，文字聊解纷。",
            "长孺弃诸侯，汉庭相公孙。",
            "儿口乳未干，妄作黑白分。",
            "谁能领斯会，事往风中云。"
        ],
        "title": "秋怀六首  其二",
        "id": "8ee75560-ee16-4cae-a32a-4bcdde535ed4"
    },
    {
        "author": "洪迈",
        "paragraphs": [
            "导江自岷山，源浅觞可滥。",
            "下集大小川，千丈水府暗。",
            "策策井桐寒，炯炯窗月淡。",
            "后生抱奇志，黄墨勤点勘。"
        ],
        "title": "秋怀六首  其三",
        "id": "f6cb090d-f292-444e-b6fb-1271a12993b3"
    },
    {
        "author": "洪迈",
        "paragraphs": [
            "市朝富危机，匹夫死冯河。",
            "何如狎鸥子，烟雨同一波。",
            "行藏各有趣，不在相诋诃。",
            "我师陋巷人，千古冠四科。"
        ],
        "title": "秋怀六首  其四",
        "id": "dd645351-c54a-42ef-9cb9-b48d6c285e5e"
    },
    {
        "author": "洪迈",
        "paragraphs": [
            "穿堵超玉绳，倒影夜窗寂。",
            "火云一洗空，月露清欲滴。",
            "幽人负疴卧，起坐三叹息。",
            "归同对牀笫，晤语永佳夕。"
        ],
        "title": "秋怀六首  其五",
        "id": "d5acce28-f82b-44b1-97f2-2520609a0e4e"
    },
    {
        "author": "洪迈",
        "paragraphs": [
            "掩窗耿不寐，道人亦无悰。",
            "故山新稻香，粥曾警枯桐。",
            "梦中信了了，推枕闻西风。",
            "少迟穉金壮，归善与子同。"
        ],
        "title": "秋怀六首  其六",
        "id": "7fc7756f-e326-47d6-9261-f35d7e90fc53"
    },
    {
        "author": "洪迈",
        "paragraphs": [
            "丈室掩槐夏，与君同卧疴。",
            "平生莫逆人，裹饭谁见过。",
            "跰𨇤起鉴井，万古寂不波。",
            "观心要知是，造物如吾何。"
        ],
        "title": "逢年与德粲同之温陵谒大智禅师医作四小诗送之  其一",
        "id": "a3c7a825-164b-4bab-85c0-9de48e8b4d38"
    },
    {
        "author": "洪迈",
        "paragraphs": [
            "六年别故山，松竹故无恙。",
            "此身已天涯，飘走复何向。",
            "清源老医师，砭楼出投状。",
            "勿辞一往勤，挹彼上池涨。"
        ],
        "title": "逢年与德粲同之温陵谒大智禅师医作四小诗送之  其二",
        "id": "e76dfb00-ed2d-4212-a555-1533ccf44c8b"
    },
    {
        "author": "洪迈",
        "paragraphs": [
            "石梁跨蠔山，永与方壶久。",
            "凭君持一杯，往酹济川手。",
            "遥知相携处，溟渤浸箕斗。",
            "作诗问大钧，犹有斯人否。"
        ],
        "title": "逢年与德粲同之温陵谒大智禅师医作四小诗送之  其三",
        "id": "69284e9e-d0bb-4e62-9310-15b7197cabe5"
    },
    {
        "author": "洪迈",
        "paragraphs": [
            "山河我四大，物我同一体。",
            "谁为苦疾痒，搔按不容拟。",
            "多生抱此念，耿耿未云已。",
            "那知知鱼乐，更有濠梁子。"
        ],
        "title": "逢年与德粲同之温陵谒大智禅师医作四小诗送之  其四",
        "id": "b7927b1b-cc86-4260-a93c-aaa809693088"
    },
    {
        "author": "洪迈",
        "paragraphs": [
            "屋头烟云屯，屋下波涛諠。",
            "团圞坐已久，起扣丹霞门。",
            "客至苦舌强，目击翻无言。",
            "元龙湖海士，怀哉夙契敦。",
            "清坐鼎足峙，妙语流潺湲。",
            "君游华严海，贝叶手自翻。",
            "此心于身世，鸟度空无痕。",
            "笑吾流浪中，久被业识吞。",
            "读书谈古今，绮语生祸根。",
            "望道渺未见，况乃躐其藩。",
            "职卑困掣肘，见溺不得援。",
            "未知造物心，颇复哀黎元。",
            "近窥贤稷意，未敢遽掩关。",
            "躬耕亦细事，会要五亩园。",
            "释羁牛在牧，驾鼓马伏辕。",
            "居然见优劣，不比鱼熊膰。",
            "持问跏趺人，一笑霜眉掀。",
            "相携妙峰顶，暝色窥远村。",
            "解衣略辈行，班坐搴芳荪。",
            "欲归意未已，幽径相与扪。",
            "苍崖出玉醴，不受瘴毒温。",
            "愿言同酌此，我语庶不谖。"
        ],
        "title": "与陈彦时会华严道人偶书",
        "id": "b5a05d1b-551e-4907-b3c3-2cb0ae39889f"
    },
    {
        "author": "洪迈",
        "paragraphs": [
            "侧身西来度千山，列仙仙去空孱颜。",
            "斗升自役应笑我，何苦诘曲戏尘寰。",
            "归耕无田仕难合，疑此二柄首尾间。",
            "摩挲崖石三叹息，我心安得如汝顽。"
        ],
        "title": "书栟榈院壁",
        "id": "6780a84d-3e10-459f-baea-ad334418ea18"
    },
    {
        "author": "洪迈",
        "paragraphs": [
            "归耕食吾言，回首媿江水。",
            "方争扬子席，谁置穆生醴。",
            "邓侯倾盖旧，小寝艺桃李。",
            "走书约啗我，涎迸齧唇齿。",
            "朝来独何事，怒色剧染指。",
            "虽微射鸿游，顾有捩手鬼。",
            "平生谈天口，得酒便锋起。",
            "年来病不觞，但要讴贴耳。",
            "真成画蛇足，足就酒空矣。",
            "樊川吐怨句，想见紫云美。",
            "何时咄嗟办，一醉吾亦拟。",
            "噂沓听羣儿，口实争笑鄙。"
        ],
        "title": "次志宏韵督成寿置酒",
        "id": "0c51100b-fa21-4db1-ac4c-4b263f220086"
    },
    {
        "author": "洪迈",
        "paragraphs": [
            "新阁何隆隆，经营自兹岁。",
            "其前山送青，其下竹交翠。",
            "景物日夕佳，登临春秋异。",
            "治中公事暇，领客共留憩。",
            "四座欢相酬，寿主珍重意。",
            "向来蓬瀛上，视此毋乃媿。",
            "主称客意好，是事幸且置。",
            "拄颊饱看山，朝来殊爽致。"
        ],
        "title": "寄题分绣阁",
        "id": "36616738-3a85-44e8-961c-eef3f6ad1b8d"
    },
    {
        "author": "洪迈",
        "paragraphs": [
            "上都门外垂杨陌，叶叶经霜不堪折。",
            "春光犹未到梅花，何物当扳送行客。",
            "路人惊问去者谁，高牙大纛争光辉。",
            "君王应念蜀父老，故辍侍臣来紫微。",
            "明光起草文章手，却听元戎报刁斗。",
            "回首翔鸾一梦中，玉箫缓送成都酒。",
            "邛郲九折何足驱，慷慨功名真丈夫。",
            "成都花锦君莫恋，早晚归凯持钧枢。"
        ],
        "title": "送制置使王刚中帅蜀",
        "id": "93b7a13c-369a-47dc-b74b-ce5844f56e7e"
    },
    {
        "author": "洪迈",
        "paragraphs": [
            "五更犹自雨如麻，无限都人仰翠华。",
            "翻手作云方怅望，举头见日共惊嗟。",
            "天公的有施生妙，帝力堪同造物夸。",
            "上苑春光无尽藏，何须羯鼓更催花。"
        ],
        "title": "车驾幸玉津园晚归进诗",
        "id": "098d591f-3ea0-40f2-8982-409f5969ca57"
    },
    {
        "author": "洪迈",
        "paragraphs": [
            "节到中和暖尚赊，东风随处起芳华。",
            "自慙翳翳松三迳，相对萧萧马五花。",
            "老去醉乡为日月，年来痼疾在烟霞。",
            "午桥别墅归公手，早定淮西取白麻。"
        ],
        "title": "王龟龄王嘉叟木蕴之同过小园用郡圃植花韵",
        "id": "3ab528f4-6f56-4d66-961a-55a3af9f023e"
    },
    {
        "author": "洪迈",
        "paragraphs": [
            "杨君解墨绶，去作国子师。",
            "邑人十万户，遮道婴儿啼。",
            "曩岁天旱苦，赤地无余遗。",
            "饥殍千百辈，上山争采薇。",
            "采薇有时尽，讵能救长饥。",
            "慨然顾自任，舍我将告谁。",
            "昧爽出厅事，日暮忘旋归。",
            "大家贮陈粟，出粜不敢迟。",
            "偷儿纷狗鼠，锄治如平时。",
            "一意摩手抚，如子得母慈。",
            "明年麰麦登，比屋无流移。",
            "史牒载循吏，于今亲见之。",
            "我亦受一廛，惜哉轻语离。",
            "桥山未迄役，酌饯疎酒巵。",
            "聊述路人颂，持作送君诗。"
        ],
        "title": "送杨简迁国子博士",
        "id": "f9bc572f-524a-4c5a-828f-90166061ba03"
    },
    {
        "author": "洪迈",
        "paragraphs": [
            "但见荼䕷能上架，那知甘菊解朝天。",
            "亭亭秀出风烟上，冷落东篱却可怜。"
        ],
        "title": "朝天菊",
        "id": "5b5cfdf0-3e8b-4a1a-becc-195f8a40acb1"
    },
    {
        "author": "洪迈",
        "paragraphs": [
            "沈沈广厦清如水，市声人声不到耳。",
            "一闲十日岂天赐，慙媿纷纷白袍子。",
            "相逢更得金玉人，久矣眼中无此士。",
            "连牀夜语不成寐，往往鸡声忽惊起。",
            "是中差乐真难名，昔者相过安得此。",
            "但怜时节不相谋，正堕清明寒食里。",
            "梨花已空海棠谢，外间物色知余几。",
            "只恐风雨摧折之，负此一春吾过矣。",
            "谢公寻山饱闲暇，应笑腐儒黏故纸。",
            "锦囊得句应已多，万一相思频寄似。"
        ],
        "title": "与叶晦叔同考校诸生锁宿贡院作",
        "id": "58fde818-2650-46ad-9361-e918565b48a2"
    },
    {
        "author": "洪迈",
        "paragraphs": [
            "振策冲暮云，携琴宿仙境。",
            "松风生夜凉，萝月散秋影。",
            "洞远落猿声，溪清鸣鹤顶。",
            "中宵梦仙翁，乘车停翠岭。",
            "狮子身五色，鸾凤互相引。",
            "上有朱幡幢，金碧不可省。",
            "风吹云璈徧，顾我忽而哂。",
            "遗以丹篆文，再拜豁心领。",
            "明当谢浮荣，飘然从结轸。"
        ],
        "title": "上清宫",
        "id": "9ffc7442-27ca-428d-946d-c9e564d02ec0"
    },
    {
        "author": "洪迈",
        "paragraphs": [
            "海底灵根石效奇，山经地志不曾知。",
            "凝红幻出珠千颗，染紫装成玉一枝。",
            "鹤骨龙姿随质见，鸾栖凤宿与香宜。",
            "元戎高唱真难和，愧我年来笔力衰。"
        ],
        "title": "和朱子渊石柏诗",
        "id": "a41bb03c-6a15-46df-ac92-39c4d970655c"
    },
    {
        "author": "洪迈",
        "paragraphs": [
            "禁门深锁寂无譁，浓墨淋漓两相麻。",
            "唱彻五更天未晓，一池月浸紫薇花。"
        ],
        "title": "宣琐",
        "id": "d2fca888-8bbe-4305-9c0a-1695f3affab3"
    },
    {
        "author": "洪迈",
        "paragraphs": [
            "香山居士头欲白，秋风吹作湓城客。",
            "眼看世事等虚空，云梦胸中无一物。",
            "举觞独醉天为家，诗成万象遭梳爬。",
            "不管时人皆欲杀，夜深江上听琵琶。",
            "贾胡老妇儿女语，泪湿青衫如著雨。",
            "此公岂作少狂梦，与世浮沉聊尔汝。",
            "我来后公三百年，浔阳至今无管絃。",
            "长安不见遗音寂，依旧康庐翠扫天。"
        ],
        "title": "琵琶亭",
        "id": "9b2bd11a-6056-4c05-97f0-b8e7f7ad49ea"
    },
    {
        "author": "洪迈",
        "paragraphs": [
            "昔闻王子猷，借宅亦种竹。",
            "此君固可喜，人亦清不俗。",
            "伯氏贫而癯，一饭不饱肉。",
            "堂前自经始，护此无尽绿。",
            "一官岁强半，余日如转烛。",
            "待其长稚子，而已牵归毂。",
            "何由享嘉荫，偿我志愿足。",
            "应烦彼邦人，日报平安幅。"
        ],
        "title": "清閟堂",
        "id": "b9b9e7a6-eb9a-42f2-ad5a-9be0e298702e"
    },
    {
        "author": "洪迈",
        "paragraphs": [
            "今日思兄弟，江东望浙东。",
            "别离无奈久，书札且频通。",
            "雨溼芭蕉碧，风干薜荔红。",
            "何时尊酒共，夜语小窗中。"
        ],
        "title": "有怀大兄正字",
        "id": "977e644a-6c0f-4706-b35a-5f74d22b0482"
    },
    {
        "author": "洪迈",
        "paragraphs": [
            "自昔夷陵争战地，时平不复问干戈。",
            "三游洞里寻遗迹，至喜亭前足雅歌。"
        ],
        "title": "峡州",
        "id": "13899f3d-2e7a-423a-888b-cdb94256f8c7"
    },
    {
        "author": "洪迈",
        "paragraphs": [
            "武夷之山如画图，中有玉洞藏仙都。",
            "一溪穿空舞澎湃，九曲度尽方盘纡。",
            "细看直疑路中断，已转始觉川平铺。",
            "诸峯削成鸟亦怖，危磴岂复人能踰。",
            "机巖学馆第传授，鼓楼石牀知有无。",
            "坐令丹梯化一鹤，又唤立笋成三姑。",
            "游人来观但借问，道士指说犹惊呼。",
            "神君曾孙在何许，想见幔亭空药炉。",
            "千崖万壑心赏倦，正喜松风清坐隅。",
            "归舟瞥然箭脱手，醉目眩我双明珠。"
        ],
        "title": "赴建安守泛舟游九曲",
        "id": "69933cac-e15c-4d46-a5f1-4a1072b8ba3b"
    },
    {
        "author": "洪迈",
        "paragraphs": [
            "集仙仙客问生涯，买得渔舟度岁华。",
            "案有黄庭尊有酒，少风波处便为家。"
        ],
        "title": "诗一首",
        "id": "6476ccdb-4721-4b2f-bd4c-c9a9972305d7"
    },
    {
        "author": "洪迈",
        "paragraphs": [
            "不奈诸公厌石渠，年年送客意何如。",
            "直言饱诵刘蕡策，大意争传贾谊书。",
            "今日朝廷唯主圣，异时风俗要人鉏。",
            "须君早晚归遗补，莫恋王门久曳裾。"
        ],
        "title": "送王龟龄自著作丞外补",
        "id": "90a9b74f-a6a6-4424-8915-e926ab3de14c"
    },
    {
        "author": "洪迈",
        "paragraphs": [
            "天上图书羣玉府，仙晨日月道家山。",
            "行行合在烟霄地，去去犹参论譔班。",
            "使者绣衣看更好，从官华橐未应悭。",
            "褰帷了却江东事，不到终更便赐环。"
        ],
        "title": "送沈虞卿秘监将漕江东二首  其一",
        "id": "abcde4f0-4827-4428-88fe-38fee5c71b5f"
    },
    {
        "author": "洪迈",
        "paragraphs": [
            "无复同趋尺五天，湖山佳处想联翩。",
            "看君挥手谢送者，使我销魂惟黯然。",
            "闪雨不成张祖席，停云空自寄诗篇。",
            "过家莫作多时住，闻道东人正可怜。"
        ],
        "title": "送沈虞卿秘监将漕江东二首  其二",
        "id": "00f92636-7ad0-4d0a-9694-d9e49aae957d"
    },
    {
        "author": "洪迈",
        "paragraphs": [
            "打鼓发姑孰，送君朝帝乡。",
            "风流夸半刺，耆旧忆襄阳。",
            "别酒不成醉，征途能底忙。",
            "只应旗脚转，趁此麦天凉。"
        ],
        "title": "送通判范朝散秩满造朝  其一",
        "id": "5c291922-210c-43ba-a6f3-d1cb3f417a2d"
    },
    {
        "author": "洪迈",
        "paragraphs": [
            "我欲菟裘老，推排强典州。",
            "同官有才俊，坐啸得遨游。",
            "便作烟霄去，知难郡县留。",
            "画船看不见，江水自东流。"
        ],
        "title": "送通判范朝散秩满造朝  其二",
        "id": "443298b9-8b8c-4a44-ba44-a4dc6bb4bb47"
    },
    {
        "author": "洪迈",
        "paragraphs": [
            "岁晏滞急景，霜雪日霏霏。",
            "家居尚无奈，何况披征衣。",
            "舍人使持节，正尔辞帝畿。",
            "扬鞭出门去，言面无几微。",
            "中朝第一人，沙漠今宣威。",
            "朔庭天骄子，应觉眼见希。",
            "青春反南辕，花柳相光辉。",
            "雍容对宣室，便可持枢机。",
            "蛾眉含笑迎，酌酒争劳归。",
            "金碗大如斗，客醉时一挥。"
        ],
        "title": "送王诚之舍人使北方得挥字",
        "id": "ed1c4f4f-d73d-4a70-bd0a-f53d7ac70b01"
    },
    {
        "author": "洪迈",
        "paragraphs": [
            "昭代推人杰，谁登上将坛。",
            "君王念方面，侍从辍儒冠。",
            "魏阙成高拱，梁州远监观。",
            "九天开幕府，万里入征鞍。",
            "往昔先多士，归欤乐考槃。",
            "中年思贾谊，见晚叹严安。",
            "禁掖侵霄汉，秋空刷羽翰。",
            "文章变龙虎，班级上鸳鸾。",
            "谋帅西南急，登庸岁月宽。",
            "智谋回睿眷，节制妙朝端。",
            "风采今如此，家声定不刊。",
            "雪山方始重，蜀道几曾难。",
            "地迥江惊急，云孤峡怒蟠。",
            "梅花春欲动，水国暮生寒。",
            "行路艰初起，筹边策未殚。",
            "郫筒无惜醉，岷芋且加餐。",
            "乡曲霑投分，蓬莱忝备官。",
            "丹心空自喜，青眼独相看。",
            "此地从公别，何时话夜阑。",
            "归来消息近，鹏背一朝抟。"
        ],
        "title": "送王舍人制置四川",
        "id": "6d05e8b0-3946-465b-90a2-daa58751edf2"
    },
    {
        "author": "洪迈",
        "paragraphs": [
            "蕞尔邢侯国，巍然昭义军。",
            "未能为晋重，忽已被梁分。",
            "壤沃连三郡，时移出四君。",
            "苍茫怀古意，群丑谩纷纭。"
        ],
        "title": "邢台怀古",
        "id": "1eb618a1-8c5b-4dca-a018-1fa6b6dc0931"
    },
    {
        "author": "洪迈",
        "paragraphs": [
            "文安陆子幽栖日，张氏诸贤尽执经。",
            "自昔衣冠仪里闬，至今诗礼擅家庭。",
            "巖阴夏阁风泉白，溪曲春畴雨稻青。",
            "天上真人蹑凫舄，移文休勒此山名。"
        ],
        "title": "自鸣山",
        "id": "5d9bfb01-e9bb-477a-9a8c-b1cb0a418eda"
    },
    {
        "author": "洪迈",
        "paragraphs": [
            "楼下高低万井烟，楼头极目思悠然。",
            "山围风景无余地，户接星河不尽天。",
            "闽岭百重通北路，楚江千里系东船。",
            "客星先自留连在，惭愧郎官叶县贤。"
        ],
        "title": "题蒋亿极目楼",
        "id": "eaf284a0-e0c9-4ae7-b405-d16ffc4104b0"
    },
    {
        "author": "洪迈",
        "paragraphs": [
            "莫厌攻台万杵声，芝亭入望得双声。",
            "快邀明月无余地，俯瞰澄江不碍城。",
            "花雨著人迷杖屦，松风呼梦遶厢荣。",
            "弟兄丘壑平生事，付与鸣琴一再行。"
        ],
        "title": "野处亭",
        "id": "dd8d0aa3-00b0-46ad-a38e-06b07673f6a7"
    },
    {
        "author": "洪迈",
        "paragraphs": [
            "龙停休忆柳垂堤，正喜高风集剩溪。",
            "流水直随青嶂下，孤烟更在白云西。",
            "村舂接响声相赴，浦树连云望自迷。",
            "无限新诗兼有酒，可能容我醉时题。"
        ],
        "title": "剩溪别墅",
        "id": "dbf42a64-a0c4-4cde-80df-fe29f6f0731f"
    },
    {
        "author": "洪迈",
        "paragraphs": [
            "江声牀摇寒，山色窗拗绿。",
            "归舟著沙边，客梦遶乡曲。",
            "簪盍豁秋悲，筵开从夜卜。",
            "黄花散疎篱，苍竹围破屋。",
            "诗豪争击铜，谈剧屡消烛。",
            "借君五言城，洗我万斛愁。",
            "主人意无穷，客子去敢速。",
            "杯宽怯鲸吞，词涩媿貂续。",
            "注瓦亦倾银，联珠仍缀玉。",
            "天迥月明洲，霜清风陨木。",
            "飞齐水击鹏，挥退日斜鵩。",
            "臭味漆投胶，芬芳兰间菊。",
            "味甘一脔尝，话胜十年读。",
            "未用赋骊驹，方看举鸿鹄。",
            "行当岁九迁，勿惮昼三宿。",
            "妙语子蝉嫣，孤踪吾鹿独。",
            "一老上星辰，三君进凫鹜。",
            "平生仰高山，此夕霑賸馥。",
            "飞龙十九章，金马三千牍。",
            "傥非论石渠，定是讐天禄。",
            "笔健翻狂澜，辩雄喷飞瀑。",
            "抄传疲小胥，侍立倦更仆。",
            "力举六鼇连，肘运千兔秃。",
            "庖厨洗玉盘，萍豆鄙金谷。",
            "岂无麟脯羞，亦有熊蹯熟。",
            "不须罗羶荤，安用穷水陆。",
            "搜寻到蹲鸱，饪饤兼苜蓿。",
            "但畏酒樽空，宁知更漏促。",
            "劝频难固辞，意厚敢虚辱。",
            "一一罄缾罍，纷纷吐茵蓐。",
            "茶甘旋汲江，火活乍然竹。",
            "聊烹顾渚吴，更试蒙山蜀。",
            "清风生玉川，石鼎压师服。",
            "忍醉兴方新，语离情转笃。",
            "明朝转船头，西风饱帆腹。",
            "去橹响呕哑，归车声轣辘。",
            "墨突谅难黔，曹装行复促。",
            "便扬武林镳，勿恋番江筑。",
            "圣神搅权纲，贤俊登肃穆。",
            "君恩晋接三，臣职坤用六。",
            "夷路合腾骧，上心资启沃。",
            "吾道竟何忧，斯文欣有属。",
            "执政犹股肱，天官乃眉目。",
            "当阶红药翻，规地青蒲伏。",
            "遥知此数途，历徧财一蹙。",
            "长吟美且箴，细酌寿而祝。",
            "端期千一逢，毋讳再三渎。",
            "德进朝廷尊，河润京师福。",
            "前修庶拍肩，能事当继躅。",
            "君无废此篇，随车编卷轴。"
        ],
        "title": "秀川馆联句",
        "id": "b7a58a62-bddf-445a-87c9-fd32fe9ec662"
    },
    {
        "author": "洪迈",
        "paragraphs": [
            "愿储医国三年艾，不博江心百炼铜。"
        ],
        "title": "句  其一",
        "id": "00371b56-70d5-4047-938a-1f6f392b4d66"
    },
    {
        "author": "洪迈",
        "paragraphs": [
            "天上长留滕六在，人间会有葛三来。"
        ],
        "title": "句  其二",
        "id": "6264e415-5a87-41ff-be7b-79262f5fc543"
    },
    {
        "author": "洪迈",
        "paragraphs": [
            "居然丈室巧剸裁，截竹为楹不染埃。"
        ],
        "title": "句  其三",
        "id": "ee7b3f62-62c8-48dc-877c-937b7f684a82"
    },
    {
        "author": "洪迈",
        "paragraphs": [
            "怀人空结九回肠。"
        ],
        "title": "句  其四",
        "id": "914411fb-900f-4247-a7d3-ea82d8e622a6"
    },
    {
        "author": "洪迈",
        "paragraphs": [
            "谩遶清流欲浣衣。"
        ],
        "title": "句  其五",
        "id": "ca8bb488-67cd-434f-abec-ee70db6015a1"
    },
    {
        "author": "许子绍",
        "paragraphs": [
            "矫首初来北斗峰，直穿山腹作玲珑。",
            "石间蜕骨痕犹在，渊底藏珠水更通。",
            "霖雨几时岩墅去，卧龙底处草庐空。",
            "眼中要识真英物，寓迹何劳想下风。"
        ],
        "title": "留别龙隠巖",
        "id": "cbb249d0-a343-47a7-954f-c802f80f1219"
    },
    {
        "author": "许子绍",
        "paragraphs": [
            "无正文。"
        ],
        "title": "秀川馆联句",
        "id": "65f339ee-7739-43dc-91d7-ed4065a79280"
    },
    {
        "author": "黄介",
        "paragraphs": [
            "无正文。"
        ],
        "title": "秀川馆联句",
        "id": "8cb2cae6-6286-4e81-933b-e1eeeb005c5d"
    },
    {
        "author": "黄介",
        "paragraphs": [
            "策马国门南，行役感时节。",
            "唧唧寒螀乱，皎皎层峦洁。",
            "脩途遵广川，衰林夕阳灭。",
            "含情不忍语，眷旧讵忍别。",
            "抱疴谢绂冕，寄情恋巖穴。",
            "树临越海潮，山背吴门雪。",
            "各勉畴昔心，音书戒辽绝。",
            "傥讯幽栖子，杜关理丹诀。"
        ],
        "title": "故旧相送出城门",
        "id": "76db7fb4-730b-4ef2-a5c1-2bda1c9f3e3e"
    },
    {
        "author": "黄介",
        "paragraphs": [
            "夹日光先业，寒星聚夜台。",
            "慈名千古重，哀诏九天来。",
            "地底鸡人少，云中鹤使催。",
            "宫门芳草遍，从此不须开。"
        ],
        "title": "皇太后挽歌",
        "id": "459a589c-78d6-4a08-a204-e42b105005dd"
    },
    {
        "author": "黄介",
        "paragraphs": [
            "晓雨沾山路，秋云看野亭。",
            "薄从川上起，低向屋边停。",
            "合处山林白，消来天地青。",
            "人生无定迹，不止是浮萍。"
        ],
        "title": "秋日看云",
        "id": "5fdeaca7-49c0-4d58-a2e3-9e7377909484"
    },
    {
        "author": "黄介",
        "paragraphs": [
            "薄粧自叙老深宫，一曲悲歌听不终。",
            "黑发尚沾梁苑雪，素衣还带上林风。",
            "残春柳叶萧条绿，破国桃花冷落红。",
            "收拾琵琶蹙眉黛，教人同在泪痕中。"
        ],
        "title": "老妓自称汴京宫人泣而赠之",
        "id": "48504a69-8a33-4352-af17-d54a16507f61"
    },
    {
        "author": "程大昌",
        "paragraphs": [
            "抖擞身章却冒尘，褭蹏顾影也逡巡。",
            "銮坡寓宿非其地，莲烛操文自有真。",
            "字直由来同古语，位高兼复见今人。",
            "迎潮有诺无轻爽，季老当年不诿贫。"
        ],
        "title": "宿直留诗",
        "id": "273a2972-b2d0-4f40-b996-abe48adf01db"
    },
    {
        "author": "程大昌",
        "paragraphs": [
            "唤回残睡强矜持，浅破朱唇倚笛吹。",
            "千古妖妍磨不尽，长随春色上花枝。"
        ],
        "title": "次韵陆务观海棠",
        "id": "4769f300-b578-44cf-af65-1ecb0800ceae"
    },
    {
        "author": "程大昌",
        "paragraphs": [
            "先汉运尝屯，令周历再新。",
            "必知天地泰，为有帝王真。",
            "立极绵三纪，垂鸿更万春。",
            "鼎龙俄夭矫，升鹤肯逡巡。"
        ],
        "title": "高宗皇帝挽词  其一",
        "id": "2c1a7620-4dc1-4e5f-921f-3d74cf047f59"
    },
    {
        "author": "程大昌",
        "paragraphs": [
            "英明如艺祖，慈厚类仁宗。",
            "民隠深忧恻，天骄入益容。",
            "前芳尝北指，鸣镝自回功。",
            "戢动皆时当，居然八政农。"
        ],
        "title": "高宗皇帝挽词  其二",
        "id": "117d1139-8403-4ea4-984c-37d35f44ae24"
    },
    {
        "author": "程大昌",
        "paragraphs": [
            "智超黄屋表，不以位为怡。",
            "罢省斋居事，安持寿殿巵。",
            "尊荣天子父，巍焕圣王师。",
            "盛德几无古，惟尧始济兹。"
        ],
        "title": "高宗皇帝挽词  其三",
        "id": "a1c8ab76-3fc4-4d88-9ca7-06b8c888d2e5"
    },
    {
        "author": "程大昌",
        "paragraphs": [
            "九龄几协梦，三载忽缠丧。",
            "地卜周巡旧，山因禹穴傍。",
            "云卿飞步阔，风沛著思长。",
            "八表神游处，天高巩洛阳。"
        ],
        "title": "高宗皇帝挽词  其四",
        "id": "3862893a-e1a2-4412-b600-6cf2ff91e920"
    },
    {
        "author": "程大昌",
        "paragraphs": [
            "闻有挐音扫榻埃，尚疑却棹酒船回。",
            "锦囊忽至诗传诺，玉麈未交心已开。",
            "邂逅四人今楚尾，班联十载旧兰台。",
            "尊前莫发粗官叹，奇绝江山直一来。"
        ],
        "title": "次林光朝八月十五日道出南昌寄龚帅实之韵",
        "id": "7a3a9674-d104-4b1a-8053-04a06d7b87b2"
    },
    {
        "author": "程大昌",
        "paragraphs": [
            "霜枝凋翠雁横秋，莫倚危楼动旅愁。",
            "菊有清香樽有酒，茱萸不插也风流。"
        ],
        "title": "和刘侍郎九日登女郎台",
        "id": "676d748f-d549-43b6-8346-c46785e7d2cf"
    },
    {
        "author": "程大昌",
        "paragraphs": [
            "花中结子酸连骨，正味森严众苦之。",
            "待得和羹渠自会，如今莫管皱双眉。"
        ],
        "title": "觅梅",
        "id": "8aa06050-bf8a-4c73-a9b0-8199b75e7546"
    },
    {
        "author": "程大昌",
        "paragraphs": [
            "世间剥复每相乘，此理几几唤得譍。",
            "万木冻僵梅有信，黄河冰合井如蒸。"
        ],
        "title": "冬至",
        "id": "7a190d12-e7f8-4b90-a6e7-73e50f3d837a"
    },
    {
        "author": "程大昌",
        "paragraphs": [
            "著庭谨护箨龙儿，养就坚高抗雪姿。"
        ],
        "title": "句  其一",
        "id": "b8c49550-13dc-4ca9-af55-337b9378776f"
    },
    {
        "author": "程大昌",
        "paragraphs": [
            "有底滑稽堪羨处，金莲烛里话穷酸。"
        ],
        "title": "句  其二",
        "id": "4e686bec-e8fb-44e4-92e9-2b3dabcdae70"
    },
    {
        "author": "程大昌",
        "paragraphs": [
            "戏作风枝斜，垂恼玉堂宿。"
        ],
        "title": "句  其三",
        "id": "7fe7180e-3558-43fb-a88e-3d0f26f2eb10"
    },
    {
        "author": "释希赐",
        "paragraphs": [
            "难到不难到，一游成屡游。",
            "人间常拘束，物外恣冥搜。",
            "白隠团团露，清涵寸寸秋。",
            "丹砂无问处，骚客冷猿啾。"
        ],
        "title": "游碧落洞",
        "id": "4a03aaef-f2b4-451c-9472-c13bcc2c0271"
    },
    {
        "author": "莫汲",
        "paragraphs": [
            "一帆点破碧落界，八面展尽虚无天。",
            "柂楼长啸海波阔，今夕何夕吾其仙。"
        ],
        "title": "石龙泛海作",
        "id": "3047248a-8e05-41a3-820d-bdd3910ee7a3"
    },
    {
        "author": "方汝疆",
        "paragraphs": [
            "平林漠漠暝烟齐，竹树萧疏望眼迷。",
            "相唤几声何处雁，断霞明处一行低。"
        ],
        "title": "舟行江上",
        "id": "893e655b-fc4a-4d2a-a85c-88b8ef23d11a"
    },
    {
        "author": "方汝疆",
        "paragraphs": [
            "疏云薄日冷吴江，江色芦花共渺茫。",
            "四五点山烟霭淡，两三枝桨水云长。",
            "游鱼避网惊微浪，幽鹭窥汀下夕阳。",
            "兴罢归来更回首，满身明月踏溪霜。"
        ],
        "title": "江上晚行",
        "id": "1cd2ea38-4203-44cb-82a8-517fffb9cd8b"
    },
    {
        "author": "方汝疆",
        "paragraphs": [
            "柳边茅舍倚渔矶，沙上轻禽贴水飞。",
            "千顷夕阳秋练浄，谁家一叶晚来归。"
        ],
        "title": "江上晚望",
        "id": "08bcab4a-ce5b-4fbe-978b-ed67e9b36ddb"
    },
    {
        "author": "彭郁",
        "paragraphs": [
            "风在不周山空阙，底事问烟访两浙。",
            "烟生庐阜香炉峰，孰使随风至吴越。",
            "风乎与烟相得外，还有风雷并雨雪。",
            "烟兮与风相好余，仍有烟波及霞月。",
            "谁知此处一万壑，祇乐风烟余不说。",
            "括苍搀天三百里，熊熊魂魂迷嵽嵲。",
            "盖竹腾空一千丈，泄泄荧荧蜚崒嵂。",
            "洪濛雾气荡归鸿，滉澒岚芬惑回鷢。",
            "前岑不阵有旌旆，后岫无人何幕帟。",
            "𩅿霏冷逼卢橘秋，薄浥轻缣礲硉矹。",
            "䬌𪋖遥触杨梅寒，细擗新绵摩崒屼。",
            "望海尖头培塿细，盘匜琼玚高抛𥻦。",
            "帢帻巾边花草蔫，彝博栴檀飘馥苾。",
            "刘晨长啸出天台，填填浩气陵寒䨚。",
            "王母驰车返玄圃，缤缤羽旆挥斜日。",
            "双巖瑞巖插云汉，寒?冷𩅀纷胶葛。",
            "大固小固竝阛阓，碧瓦青炊浮𩘹𩘐。",
            "黄巖洞里石老人，晒袚兵编资飘䫻。",
            "白鹤山头丁令威，清音嘹唳浑䫹䫾。",
            "玉帝盘桓石鼻宫，鬰葱佳气浮山棁。",
            "天王宿留墉外岫，羽仪仙队辉天阅。",
            "长河匹练耀白帝，钜浸杯醪饮红蜺。",
            "永庆凭陵睥睨寒，苍狗白衣劳目刮。",
            "护郭峥嵘星斗烂，雾髻云鬟谁指结。",
            "䨏濛远巘失高低，云渡石湖惊没灭。",
            "径山气接日山寒，翠谷香浮银谷馞。",
            "东门峧峻露觚棱，天竺黄高弥突兀。",
            "玉女蛾眉𩄡洗鬓，木天石佛雺封鐍。",
            "千家屿逼水云廊，木屐山陵阊阖臬。",
            "般若台高迷远近，温凉座上清飘撤。",
            "吹开越嶂万机锦，飐落吴江千树缬。",
            "九层台外递韶音，万年枝上光摇樾。",
            "或踰远汉宠岴峤，或跨长空冒岓屹。",
            "或邀浓雾迨晨晡，或尼清氛当日昳。",
            "或随小雨晻青冥，或佐狂𩆧黯遥嶭。",
            "或昏溪洞晚方散，或蔽云筌朝便别。",
            "或过千山凝古树，或经四野留寒柮。",
            "或栖江上寒竹梢，或泊野外荒芜末。",
            "或伴游丝春昼飘，或似凉薰夏朝䞘。",
            "或时避舍秋空雨，或间回车冬日霵。",
            "或穿杨柳丝线乱，或度浮图铃索掣。",
            "或搴空里青纸鸢，或荡郊中黑风鳦。",
            "或经花径残红陨，或入松林浓淀杌。",
            "或历江河诸舰舫，激扬帆缦摇竿橛。",
            "或到遐迩诸精舍，增光金碧韵铜铁。",
            "或似汉祖憩芒砀，漫空雾霭凌云阙。",
            "或如唐帝幸骊山，灿烂旗常杂青赤。",
            "或似地仙列御寇，携笻御气乘飒䬂。",
            "或如雷部谢仙火，亘天电燄挥霹雳。",
            "或似游月访姮娥，仙乐八方吹远阔。",
            "或如焚野觅功臣，烬气四隅光倏忽。",
            "或似洞庭百丈樯，自西自东随意屑。",
            "或如岢岚三尺地，不燧不钻常燄突。",
            "或似鲁国焚咸丘，助张狂吹势难捽。",
            "或如公瑾战赤壁，虎啸波狂那得熄。",
            "或似牧儿爇秦陵，猛火照天三月热。",
            "嗟余真有山水癖，每遇亭台须访谒。",
            "丹丘仅过元宵火，便问登临求快适。",
            "节爱堂宽称起居，揖爽亭凉清奥突。",
            "玉霄栏畔忆仙游，望海亭边思水活。",
            "簷前放目四极远，波泛玉虹流莫歇。",
            "芡莲香吹满堂阁，广轩梅峡纪碑碣。",
            "知乐流杯亦屡游，翠屏舒啸时排闼。",
            "暨被城南韦与杜，亭台轩槛俱穷历。",
            "或夸小景怡情性，或诧巧营焕朱碧。",
            "或因沮洳穿池沼，或取篸簪排一列。",
            "或取燕闲扁美名，或思德政存前迹。",
            "橐籥鞴宽风浩渺，天地炉红烟蓊鬰。",
            "未委眼前诸胜赏，风烟比较谁优劣。",
            "奇哉倅廨后山亭，地不百容天路越。",
            "壑多聊以十千数，几许风烟难尽揭。",
            "凿沌不知今几年，贤哲治中凡几物。",
            "怪底胜藏俱不知，知亦讵能营雅筚。",
            "赵君眼力高夐古，才得基阶榛即掘。",
            "巖扃万壑归指顾，飚霭弥空攒屏摄。",
            "赤城千里诸胜游，从此斯亭为巨擘。",
            "谢守城头颜目污，辋川降旐应高没。",
            "余将会稽问夏禹，封嵎何得专车骨。",
            "玉帛几时来万邦，侯甸云何分五百。",
            "亦将东洋问大士，象教何时启禅律。",
            "双塔已多诸佛机，雁荡又何有僧客。",
            "亦将甬东问句践，当日如何兴霸烈。",
            "还君会雪臣妾羞，千载英雄光史笔。",
            "且生且教俱十年，孰云外物人难必。",
            "亦将海上问羲和，日升晹谷隅夷宅。",
            "月何与日时相望，日何与月时合璧。",
            "夤宾平秩顺时四，璿玑玉衡齐政七。",
            "四隅苍生感丕冒，惟天惟有尧能敌。",
            "婺女柯山日月长，白黑围棋穷理窟。",
            "潮头隠约子胥魂，夫差可见无心术。",
            "王乔跨鹤水中岛，丹砂九转成灵粒。",
            "杨妃隠迹海上山，方士时闻登阃阈。",
            "对景思人人不见，风烟却羨常升陟。",
            "枝上吸风蝉不饥，空里食烟鼯费力。",
            "细思眼界两么么，俯仰屈伸诚有得。",
            "蓬莱阁为亭作兄，柏梁台为亭作伯。",
            "骚人凭栏无一事，涤砚濡毫恣思索。",
            "酒客登阶无所为，挈榼携壶忙逊揖。",
            "水仙海若傥俱来，任自亭前说玄极。",
            "惟予椎鲁无寸长，祇听謦欬东君侧。"
        ],
        "tags": [
            "洞庭湖"
        ],
        "title": "题万壑风烟亭百韵",
        "id": "4c35b202-1f44-4c3c-922d-350e9b3d905f"
    },
    {
        "author": "释昙莹",
        "paragraphs": [
            "北山松粉落轻黄，濯雨虾须麦吐芒。",
            "槐火石泉寒食后，十分春事属农桑。"
        ],
        "title": "南张道中",
        "id": "e8ca4b38-043a-4a43-9244-61a5e719de85"
    },
    {
        "author": "释昙莹",
        "paragraphs": [
            "蕙帐烟凝昼掩关，落花时节雨阑珊。",
            "客来惊起还乡梦，绕屋春风绿树寒。"
        ],
        "title": "睡起",
        "id": "4b2e8b5f-bacc-45a4-8dc3-4941f1964bf1"
    },
    {
        "author": "释昙莹",
        "paragraphs": [
            "沙尾鳞鳞水退潮，柳行出没见渔樵。",
            "客船自载钟声去，落日残僧立寺桥。"
        ],
        "title": "姚江",
        "id": "9bb1edcf-35cd-4a9c-b545-c1c1894ae504"
    },
    {
        "author": "释昙莹",
        "paragraphs": [
            "往事明明是梦中，发霜那有旧形容。",
            "客牀对卧秋深雨，听得邻僧半夜钟。"
        ],
        "title": "示超然上人",
        "id": "6783eba6-4a99-4772-b811-53a14942c563"
    },
    {
        "author": "释昙莹",
        "paragraphs": [
            "拂榻香凝夜，清眠拥衲衣。",
            "五更闻唤起，一路听催归。",
            "山雨寒仍重，溪云溼不飞。",
            "幽花短临水，蜂蝶冷相依。"
        ],
        "title": "宿香积寺",
        "id": "29005482-c416-4f33-b163-ff1b11248d44"
    },
    {
        "author": "释昙莹",
        "paragraphs": [
            "溪山尽处夕阳斜，溪上冬风雪满沙。",
            "便是江南旧行路，和烟隔水见梅华。"
        ],
        "title": "颂古二首  其一",
        "id": "14e98ce9-7140-407b-bab5-5d1ea43b4b7d"
    },
    {
        "author": "释昙莹",
        "paragraphs": [
            "百结襴衫破幞头，年年落第出神州。",
            "却因一只穿杨箭，临老来封马上侯。"
        ],
        "title": "颂古二首  其二",
        "id": "4c51f0d6-911c-4488-b081-c8bd41dd0898"
    },
    {
        "author": "释惠臻",
        "paragraphs": [
            "祸来患至不由人，土地伽蓝固弗灵。"
        ],
        "title": "句",
        "id": "812d5428-8a54-4a99-ac35-a5fde2c264ab"
    },
    {
        "author": "释圆日",
        "paragraphs": [
            "悟无不无，得无不得，九年面壁空劳力。",
            "三脚馿儿跳上天，泥牛入海无踪迹。",
            "为甚么如此，九九八十一。"
        ],
        "title": "偈颂二首  其一",
        "id": "9995eb25-972a-47f7-aea5-52ba8043b4d3"
    },
    {
        "author": "释圆日",
        "paragraphs": [
            "倒腹倾肠几个知，更无丝发可相依。",
            "直饶彻底承当去，也落他家第二机。"
        ],
        "title": "偈颂二首  其二",
        "id": "530c0429-7d69-4b26-9d82-ffc287df384b"
    },
    {
        "author": "曾用孙",
        "paragraphs": [
            "白浪高于屋，风回熨帖平。",
            "周郎呼不醒，久立听江声。"
        ],
        "title": "赤壁",
        "id": "6996d8aa-7e65-4abf-bbfe-0ad71dc12678"
    },
    {
        "author": "鱼肉和尚",
        "paragraphs": [
            "动著万丈悬崖，不动当处沉埋。",
            "弥勒八万楼阁，击著处处门开。",
            "会得紫罗帐里事，不妨行处作徘徊。"
        ],
        "title": "题秦昌龄写真",
        "id": "48cefad3-7bc3-4e22-83a1-c2d3d8299285"
    },
    {
        "author": "张说",
        "paragraphs": [
            "枕漱镵鍼泉石肓，登临又刮山川目。",
            "太清飞出离宫景，平地分为散仙福。",
            "知津有頼大夫松，避道尤勤居士木。",
            "层峦破晓霞散绮，断岸涵空雾披縠。",
            "界远都归粟粒藏，脉近宁劳杖头缩。",
            "不愁风引轻舟却，更喜村通小径曲。",
            "妙含道德五千余，迥出洞天三十六。",
            "青牛税驾从嬾卧，宝猊回拱长蹲伏。",
            "犹余砥室灿金星，安用柔宗扶玉局。",
            "巖前日月自朝夕，物外干坤岂寒燠。",
            "蛇灵必化第须时，豹隠唯邻聊协卜。",
            "共知容与乐无限，谁想绪余善非独。",
            "两柱擎天寿八荒，一水为霖登百谷。",
            "深嗟晚到偿畴昔，争忍疎游逾信宿。",
            "痴儿浪作谢鲲图，坐进因明天下谷。"
        ],
        "title": "游老君洞",
        "id": "8151f882-00f1-4a48-9905-18a1feef6c35"
    },
    {
        "author": "秋隠里叟",
        "paragraphs": [
            "辞本春秋作，聱翁策固长。",
            "漫嗟褒贬迹，孰继老汾阳。"
        ],
        "title": "读中兴碑",
        "id": "5b694b7e-5f13-4321-a20b-83003d8389ac"
    },
    {
        "author": "刘鄂",
        "paragraphs": [
            "并州更作桑干客，道逢舍者来争席。",
            "掀髯对座有钜人，开口剧谈如旧识。",
            "试问客子从何方，兴言扼腕微有伤。",
            "吾祖昔遑卹纬计，屡以直论干君王。",
            "谗谀弄国贤者避，祸福相乘呼吸异。",
            "悬知必有代庖责，被发缨冠赴东市。",
            "大明既争日月光，真与天地同久长。",
            "嗟予之生后长者，却识前辈奚其详。",
            "大臣罔上擅行戮，扬以浮言盖私曲。",
            "诛奸发德示后世，右丞之文端可复。",
            "中兴名门凡几门，圣朝报称非少恩。",
            "纨兰袖出承命帖，犹幸及识公之孙。",
            "春秋爱贤许之宥，十世已往未为厚。",
            "况今公议方大明，叩天大叫君无后。",
            "故人梦想规大贤，景仰高行思执鞭。",
            "典刑方及见故物，倏尔长别良依然。",
            "土田未足为君劝，官爵未足酬君愿。",
            "行矣志意勿倦游，归而视之有家传。"
        ],
        "title": "读许右丞所作陈少阳谏议哀词",
        "id": "be1ca53b-4ace-4800-8b9e-5e5617fc5549"
    },
    {
        "author": "赵彦龄",
        "paragraphs": [
            "拨置文书强作闲，佩壶聊得共跻攀。",
            "归云不识游人意，遮尽江南一带山。"
        ],
        "title": "登般若台",
        "id": "cfaa361b-fcc7-41ec-acdc-3914a054ebf6"
    },
    {
        "author": "赵彦龄",
        "paragraphs": [
            "一夜空山闻杜鹃，落花流水两茫然。",
            "凭栏不觉春归去，目极平芜绿际天。"
        ],
        "title": "题巾山",
        "id": "979cc8ff-8fd4-4790-a00f-de9764ac209c"
    },
    {
        "author": "赵彦龄",
        "paragraphs": [
            "一溪带郭静潺湲，寺在溪旁碧岫巅。",
            "塔影远连空翠坞，钟声高入蔚蓝天。",
            "竹房僧定侵窗月，沙步人稀满树烟。",
            "刚被名缰挽归去，久居应作地行仙。"
        ],
        "title": "题南峰精舍蓝光轩",
        "id": "a6805950-67dd-4294-8812-8d5be8a6cd8b"
    },
    {
        "author": "曹冠",
        "paragraphs": [
            "兹山融结几千年，天划神剜巧自然。",
            "瀑派星河飞雪练，桂分月窟耸云烟。",
            "人疑盖竹旧福地，我道金华小洞天。",
            "乘兴登临供胜赏，依然身是十洲仙。"
        ],
        "title": "题石洞",
        "id": "5a0409e5-27f6-4134-8182-758ac358f993"
    },
    {
        "author": "曹冠",
        "paragraphs": [
            "翠巖森秀爽，蟠结混沌初。",
            "唐朝遇藻鉴，胜景方发舒。",
            "飞泉注碧潭，流觞绕双鱼。",
            "烟霏足奇态，雅称幽人居。",
            "刘郎赋丹青，诗思尚有余。",
            "使其亲拭目，发兴当何如。",
            "年来颇湮厄，亭馆几邱墟。",
            "寺僧杀风景，古木半剪除。",
            "骚人罢登临，过客徒欷歔。",
            "物理不终否，蓬藋新芟锄。",
            "松篁亦欣荣，垂条再扶疏。",
            "伊余事幽讨，徙倚聊与娱。",
            "寄傲引壶觞，招隠携琴书。",
            "涓辰此卜筑，何羨诸葛庐。"
        ],
        "title": "涵碧亭  其一",
        "id": "3d7ce7bd-9839-4684-8f21-0a07425e83f9"
    },
    {
        "author": "曹冠",
        "paragraphs": [
            "平生事澹泊，荣利不关心。",
            "杜门久谢客，岂容俗尘侵。",
            "令尹有佳招，联辔游云林。",
            "流觞遶双鱼，茂樾栖幽禽。",
            "挥毫写佳句，骚雅寓意深。",
            "玎珰泉声玉，琐碎竹影金。",
            "开怀拼剧饮，预约盟再寻。",
            "搔首赓险韵，杜陵不胜簪。"
        ],
        "title": "涵碧亭  其二",
        "id": "3d2015ed-c248-4033-b5a8-97872934e053"
    },
    {
        "author": "曹冠",
        "paragraphs": [
            "杖藜乘兴纵幽寻，野寺松篁蔼翠阴。",
            "流水潺湲如有恨，白云舒卷本无心。",
            "龙钟谁识天津叟，高卧曾为梁甫吟。",
            "静奏瑶琴聊自适，祇应风月是知音。"
        ],
        "title": "涵碧亭  其三",
        "id": "60d1f8fe-7ed0-413b-958b-04d3e87befd8"
    },
    {
        "author": "黄钧",
        "paragraphs": [
            "水远山遥疑剑断，风愁雨恨只铃知。"
        ],
        "title": "句",
        "id": "8dbfb896-ecb3-4543-bfdb-2e0032091eb6"
    },
    {
        "author": "甄龙友",
        "paragraphs": [
            "骥不由穷巷，龙曾演瑞图。",
            "衣传袁道洁，梦接邵尧夫。",
            "四十年全未，三千行岂无。",
            "飘然何太速，愁杀奠生刍。"
        ],
        "title": "挽薛艮斋  其一",
        "id": "11a4ff4b-dbd7-47c0-8df3-aab3f1be9792"
    },
    {
        "author": "甄龙友",
        "paragraphs": [
            "赠别文章妙，分携六见秋。",
            "真书藏相府，循吏说湖州。",
            "不作三公入，同谁八极游。",
            "朔风吹壮泪，应满藕池头。"
        ],
        "title": "挽薛艮斋  其二",
        "id": "790b3cb8-d164-4d7f-a9be-272a5db222a8"
    },
    {
        "author": "甄龙友",
        "paragraphs": [
            "有子才而美，知君死不亡。",
            "刀圭徒有验，兵法岂无妨。",
            "玉树新埋没，金丹旧渺茫。",
            "魂兮来止些，极乐在西方。"
        ],
        "title": "挽薛艮斋  其三",
        "id": "afdf5c1f-2843-4fab-ab5c-a93892ce610d"
    },
    {
        "author": "甄龙友",
        "paragraphs": [
            "我生不是先，偶与前辈隔。",
            "古人犹爱水，况此千丈碧。",
            "孤圆本然明，万象纷如绎。",
            "行吟鬼破胆，坐钓风生腋。",
            "疏梅逞晨妆，漏月印金璧。",
            "奇峰列云影，平桥涨春泽。",
            "四时如劈剪，一照成虚射。",
            "缅想亭中人，屡憩泉上石。",
            "心空见了了，起觅已他适。",
            "吾诗复何言，镜镜如痕迹。"
        ],
        "title": "薛氏镜山",
        "id": "dbee6b23-1cf7-45ef-b515-3b956e241b9b"
    },
    {
        "author": "甄龙友",
        "paragraphs": [
            "大洞黄庭太乙家，君山一叶泛莲花。",
            "南征客认湘灵瑟，北上人疑汉使槎。",
            "尚想飞仙游白鹤，偶于怀袖落青蛇。",
            "玉皇香案真如此，我欲晨奔到广霞。"
        ],
        "title": "望君山",
        "id": "bac26d97-47a6-405b-b315-135a850a21e8"
    },
    {
        "author": "甄龙友",
        "paragraphs": [
            "折腰乡里愧陶潜，五斗黄陈饭莫嫌。",
            "一介古来难取与，先生伤惠我伤廉。"
        ],
        "title": "谢康侍郎送米",
        "id": "71546d0d-d789-4c99-8cab-26c4f70436fb"
    },
    {
        "author": "甄龙友",
        "paragraphs": [
            "风定空澄气浑然，恍如太极未分前。",
            "只因有浪知为水，若遇无云总是天。",
            "旧说君山张帝乐，新同老木识飞仙。",
            "而今大洞黄庭客，又著题诗记岁年。"
        ],
        "tags": [
            "洞庭湖",
            "岳阳楼"
        ],
        "title": "岳阳楼望洞庭",
        "id": "ae9ebb3f-d127-4928-8885-3ca5bae66d69"
    },
    {
        "author": "甄龙友",
        "paragraphs": [
            "色如黄金，面如满月。",
            "尽大地人，只见一橛。"
        ],
        "title": "临安北山大佛头颂",
        "id": "d8b6a187-c7cf-4d33-80fc-3252498b8261"
    },
    {
        "author": "陈良祐",
        "paragraphs": [
            "家学相传久，天资自得高。",
            "读书如夙习，授业更忘劳。",
            "史笔追迁左，诗编继郑毛。",
            "渊源有如此，沾丐及吾曹。"
        ],
        "title": "挽吕东莱二首  其一",
        "id": "2036c15c-f0f1-4307-8abf-59bcbc6b4da6"
    },
    {
        "author": "陈良祐",
        "paragraphs": [
            "讲道东阳郡，门生数百人。",
            "从游倾里社，忻慕满朝绅。",
            "仕宦淹难进，声名烱不泯。",
            "伯牛有斯疾，夫子亦悲辛。"
        ],
        "title": "挽吕东莱二首  其二",
        "id": "f747ce48-821c-4a3e-9011-96a8fd45162d"
    },
    {
        "author": "陈良祐",
        "paragraphs": [
            "谁起相如疾，空悲武子亡。",
            "平生有高志，属意在诸郎。",
            "梦断驹过隙，风高雁折行。",
            "莫陪千乘送，妙选媿东床。"
        ],
        "title": "挽郭丈彦邹",
        "id": "a8d36efb-fde6-4b5d-91fd-ffc8c07a6cef"
    },
    {
        "author": "赵伯溥",
        "paragraphs": [
            "何事东皇不暂延，祝融今日遽当权。",
            "匡床睡起浑无语，一握薰风入五絃。"
        ],
        "title": "初夏遣闷三绝  其一",
        "id": "4e84ae3f-4b95-4e1c-9da6-60a8bc22e1a8"
    },
    {
        "author": "赵伯溥",
        "paragraphs": [
            "日脚初长雨满川，杜鹃声老夕阳天。",
            "予心底愠难为解，故向南风奏管弦。"
        ],
        "title": "初夏遣闷三绝  其二",
        "id": "276fe1ea-71c9-4fc1-9e93-53785acfb470"
    },
    {
        "author": "赵伯溥",
        "paragraphs": [
            "运行南陆赤精然，阁外新篁箨未蠲。",
            "冉冉绿阴刚昼永，焦桐谩欲继薰絃。"
        ],
        "title": "初夏遣闷三绝  其三",
        "id": "e9b170ff-66dc-4614-aded-ba0ab5e1d093"
    },
    {
        "author": "赵伯溥",
        "paragraphs": [
            "□□无情不可亲，年年遣使浪填津。",
            "武侯会有两篇表，读罢令人泪满巾。"
        ],
        "title": "读先大人伐金遗疏",
        "id": "52b3a05a-642e-4d07-ba88-bc663a33d87a"
    },
    {
        "author": "赵伯溥",
        "paragraphs": [
            "灯前孤影吊焭焭，为忆亲恩未有穷。",
            "夜半子规啼血处，陡闻涧底鼓松风。"
        ],
        "title": "宿斋堂",
        "id": "1824170b-46d4-40b9-95fc-60d45638c4ad"
    },
    {
        "author": "赵师训",
        "paragraphs": [
            "庆元宰相事纷纷，说著令人暗断魂。",
            "好听当时刘弼语，分些官职乞平原。"
        ],
        "title": "诗一首",
        "id": "1e0196a6-b5bc-48ca-8e7b-80adc29e2c32"
    },
    {
        "author": "赵廱",
        "paragraphs": [
            "峩峩玉城山，地势北龙冈。",
            "是中产人物，英杰常相望。"
        ],
        "title": "题学宫",
        "id": "99dd3bec-6653-4a13-b89c-2bf4accc4839"
    },
    {
        "author": "赵廱",
        "paragraphs": [
            "画栋飞云暮霭寒，楼台城堞有无间。",
            "烟收雨霁曾看否，见尽东南万叠山。"
        ],
        "title": "烟雨楼",
        "id": "529e0f31-ca89-4912-9d81-06b77dac454a"
    },
    {
        "author": "赵廱",
        "paragraphs": [
            "修竹萧萧三两竿，公余时得静中看。",
            "何须更避人间暑，满腹冰霜六月寒。"
        ],
        "title": "凝霜阁",
        "id": "2378bdc4-1065-418c-a3f6-18a24fd94da9"
    },
    {
        "author": "赵廱",
        "paragraphs": [
            "每忆南湖上，青帘卖酒亭。",
            "柳条鱼颊翠，花片马蹄馨。",
            "寒食经行路，晴窗入梦屏。",
            "因循春又晚，风紧搅空冥。"
        ],
        "title": "南湖",
        "id": "34fdfbb7-2aee-4c50-9247-d17dde94cf36"
    },
    {
        "author": "赵廱",
        "paragraphs": [
            "雪后人家早闭门，江寒水落见沙痕。",
            "黄州城下东坡路，月浸梅花正断魂。"
        ],
        "title": "雪夜黄州城下",
        "id": "2e6576c7-1434-4018-a354-adeaf695651d"
    },
    {
        "author": "赵廱",
        "paragraphs": [
            "古端有奇胜，名巖拟天星。",
            "传闻辇毂下，往往极口称。",
            "有为背驰说，曾不如邱陵。",
            "请君勿夸山，恐非动者情。",
            "请君勿誉水，静必恶淙琤。",
            "玄酒薄滋味，众口难调羹。",
            "甲乙独相囗，马不同牛耕。",
            "海上有逐臭，宁云尔德馨。",
            "主人何负盗，势固为盗憎。",
            "兹山岂求全，乃与人事并。",
            "言言而疑疑，世态犬吠声。",
            "百闻输一见，日月中天明。",
            "我绾高要章，往返万里程。",
            "凛凛民社寄，旦旦朱墨荣。",
            "及兹瓜戍期，作意星巖行。",
            "星巖有佳处，丈人试静听。",
            "空洞似容德，不禁魑魅停。",
            "其中百寻泉，澄挠无浊清。",
            "神龙倏兮来，稳稳石榻横。",
            "忽焉风云合，霹雳行雷霆。",
            "驱逐百种怪，栗栗心胆惊。",
            "为山何用高，有此足以名。",
            "提携曲居士，宾从尽豪英。",
            "刻山与题柱，悔罪付两黥。",
            "男儿须办此，谁能作蝇营。"
        ],
        "title": "纪游",
        "id": "f635b824-f725-4f6e-893d-abe2d9225e9f"
    },
    {
        "author": "赵廱",
        "paragraphs": [
            "金风凉夜深，吹我萧萧发。"
        ],
        "title": "句  其一",
        "id": "4a95273a-bcff-434b-9718-1b456497e3ae"
    },
    {
        "author": "赵廱",
        "paragraphs": [
            "汴水一湾秋色冷，中原千里暮云低。"
        ],
        "title": "句  其二",
        "id": "35d36b55-1252-4eed-b5b5-e7e6dc9ce20f"
    },
    {
        "author": "黄谦",
        "paragraphs": [
            "火德兴王统，天威讋犷夷。",
            "重恢周境土，复振汉威仪。",
            "显号崇瑶册，耆年庆玉巵。",
            "鼎成龙去远，扳慕不胜悲。"
        ],
        "title": "高宗皇帝挽词  其一",
        "id": "a8d47c95-5fc6-482a-8758-542b2c859485"
    },
    {
        "author": "黄谦",
        "paragraphs": [
            "整顿干坤后，边烽久已销。",
            "和亲来北虏，温凊乐东朝。",
            "历数躬传舜，文章焕有尧。",
            "会稽天仗路，伤心彩云遥。"
        ],
        "title": "高宗皇帝挽词  其二",
        "id": "cd6b3d08-97ee-4760-940b-5967be9c27b5"
    },
    {
        "author": "范端臣",
        "paragraphs": [
            "乞得天公五亩春，暂抛手板著纶巾。",
            "搴花露粉频沾袖，洗竹山光忽傍人。",
            "金点流鶑田幂幂，雪翘幽鹭水粼粼。",
            "尊前无地栖荣辱，秀野亭中自在身。"
        ],
        "title": "秀野亭  其一",
        "id": "78c361c0-a0d0-4e82-a992-2a95c64cb992"
    },
    {
        "author": "范端臣",
        "paragraphs": [
            "不敢寻诗怕雨催，须知挈榼为春来。",
            "天公未放阳乌出，坐客何妨笑脸开。",
            "寒食花光犹照眼，乱山云气欲侵罍。",
            "黄昏数点池南雨，似惜香尘逐马回。"
        ],
        "title": "秀野亭  其二",
        "id": "c3538741-1f14-4171-8d8a-6246f884ea60"
    },
    {
        "author": "范端臣",
        "paragraphs": [
            "窈窕转巖腹，划然见孤亭。",
            "横分树矗矗，下枕溪泠泠。",
            "日暮人迹绝，犹闻樵斧声。"
        ],
        "title": "半山亭",
        "id": "05b150b0-b40e-4e49-a3c8-ccdc09ab8fa9"
    },
    {
        "author": "范端臣",
        "paragraphs": [
            "园径萧条草树荒，半山林影浄回塘。",
            "墙根遶荠春还近，亭角舒梅暖自香。",
            "两鬓斜知随节改，百忧差喜得身强。",
            "寻诗问酒追豪胜，且送残年入醉乡。"
        ],
        "title": "藏春园",
        "id": "e261d575-c427-423a-b8cc-85492551a958"
    },
    {
        "author": "范端臣",
        "paragraphs": [
            "篱落邻林麓，江湾应霭烟。",
            "乌鸦依野屋，独鹿度平田。",
            "孤阁高竿隔，篮櫺绿柳连。",
            "僧栖心象息，游衍亦夤缘。"
        ],
        "title": "题密山寺壁",
        "id": "f927c903-bd9f-4bb5-a7c3-a78d78269323"
    },
    {
        "author": "范端臣",
        "paragraphs": [
            "云窗共盥石潭冷，雪屋对吟山叶红。",
            "我欲径寻莲社去，莫将归目挂飞鸿。"
        ],
        "title": "喜智者华藏二禅老到宝惠",
        "id": "8165dc77-024b-4066-9e39-bb7545807b85"
    },
    {
        "author": "范端臣",
        "paragraphs": [
            "观书倦棐几，理策开蓬门。",
            "萦纡竹溪步，迤逦僧家园。",
            "云容酿密雪，烟景收残暾。",
            "人语野桥店，鸟鸣桑柘村。",
            "山深古殿閟，涧曲回流喧。",
            "松桂不改色，梅蕊亦已繁。",
            "久厌城市卑，愈觉山林尊。",
            "归途偶成咏，所乐非所言。"
        ],
        "title": "冬日寓宝惠教寺",
        "id": "d258fe71-fe9e-41b1-82a9-70354a32cabc"
    },
    {
        "author": "范端臣",
        "paragraphs": [
            "主人结屋清溪侧，对敞轩扉幽更僻。",
            "自怜桃李涴尘泥，故植琅玕对丛碧。",
            "只今俗子纷廛阓，铜臭熏天夸侈极。",
            "曲眉皓齿宴华堂，嫚绿妖红醉春色。",
            "争如此处是潇洒，左右牙签散图籍。",
            "暑风韵玉脱豹胎，凉月影金交兎魄。",
            "我来登轩同赋诗，试问何如严武宅。"
        ],
        "title": "此君轩",
        "id": "0ee49e6f-3577-4105-9641-f09a145ba6be"
    },
    {
        "author": "范端臣",
        "paragraphs": [
            "青天寥廓地轮囷，云海苍茫万里春。",
            "渺渺江风吹不断，塔中人与太虚邻。"
        ],
        "title": "城南塔院",
        "id": "414828d5-4543-486a-ab7e-624eb9bcd47d"
    },
    {
        "author": "范端臣",
        "paragraphs": [
            "此地有天险，双台千仞岗。",
            "眼宽知世窄，皇极便神伤。",
            "惨澹诸峰立，萦纡一水长。",
            "振衣怀古罢，新句入斜阳。"
        ],
        "title": "登钓台",
        "id": "e6821255-6e6a-4fbd-9d77-25d03432ee4c"
    },
    {
        "author": "范端臣",
        "paragraphs": [
            "仙山仙山鬰嵯峩，紫烟氤氲生绿波。",
            "飞琼玉楼不知处，杂佩丁珰隔烟语。",
            "三青山鸟去不来，六龙落日只啣哀。",
            "呼声嗷嗷动天地，老蛟吹涎海波沸。"
        ],
        "title": "又仙山行",
        "id": "813c7912-61cb-4eb1-8f27-902bb60842c6"
    },
    {
        "author": "范端臣",
        "paragraphs": [
            "一辞湖上月，三见岭南春。",
            "怪鸟呼如鬼，痴猿立似人。",
            "蛮商通海舶，渔户杂江滨。",
            "尚有鞭牛扑，纷拏起路尘。"
        ],
        "title": "岭南鞭春",
        "id": "44f49225-2fdc-48f9-8bf9-d398f4e7c74a"
    },
    {
        "author": "范端臣",
        "paragraphs": [
            "傍溪多立石，迳转特勾衣。",
            "云兼晚色至，叶带秋声飞。",
            "孤鹭忽惊去，片云明残晖。"
        ],
        "title": "题灵洞路",
        "id": "60582875-0e65-4d7d-bb72-294f1ad847ea"
    },
    {
        "author": "范端臣",
        "paragraphs": [
            "短策将我影，照尽山前溪。",
            "夤缘入风磴，历览穷攀跻。",
            "不须剪梧桐，自倚青冥梯。"
        ],
        "title": "石磴",
        "id": "5379a053-beb9-4756-8006-8f174e0fd882"
    },
    {
        "author": "范端臣",
        "paragraphs": [
            "桥边十丈水，折干余风霆。",
            "桥下一泓水，泠然照吾缨。",
            "世故暂如失，兹山得深行。"
        ],
        "title": "洞桥",
        "id": "767c2523-83d5-41c9-bbba-5de0c3327d03"
    },
    {
        "author": "范端臣",
        "paragraphs": [
            "孤烟灵洞远，未羨三茅山。",
            "柏子得妙见，梅花有奇攀。",
            "虽无金碧丽，高士昔所关。"
        ],
        "title": "下洞",
        "id": "d46a52ac-ea58-47df-94d5-fb695c9cefb7"
    },
    {
        "author": "范端臣",
        "paragraphs": [
            "人间足安危，顷刻异候状。",
            "唯应山中石，不受客尘障。",
            "搜奇贮元龙，飞云劳鲁望。"
        ],
        "title": "怪石",
        "id": "827954ab-0fab-42a6-b5b5-eaf0c960a4c7"
    },
    {
        "author": "范端臣",
        "paragraphs": [
            "天然水泓洞，不涸亦不涌。",
            "纷披石苔静，掩翳寒茗拥。",
            "微风不生波，金刹影时动。"
        ],
        "title": "天池泉",
        "id": "62adb15c-1d67-47f3-a503-acc3e53fdba7"
    },
    {
        "author": "范端臣",
        "paragraphs": [
            "少日蜚声竦白袍，暮年策足上青霄。",
            "功名略已追前辈，事业真堪托后凋。",
            "谏草半焚烟寂寂，琐窗一梦夜寥寥。",
            "古塘原上谁行路，只有哀笳引葬箫。"
        ],
        "title": "挽龙图待制徐良能墓",
        "id": "1b7734d4-55c7-483f-8c10-b34db7e28fdf"
    },
    {
        "author": "范端臣",
        "paragraphs": [
            "隣家新妇谁家女，昨日嫁来今日去。",
            "徘徊欲去呼问之，何乃遽遭姑舅怒。",
            "妇欲致词先泪雨，妾在村东年十五。",
            "长成只待嫁良人，不识人间离别苦。",
            "妾从五岁遭乱离，频年况逢年凶饥。",
            "母躬蚕桑父鉏犁，耕无余粮织无衣。",
            "十年辛苦寸粒积，倒箧倾囊资女适。",
            "岂知薄命嫁良人，招得偷儿夜穿壁。",
            "晓看奁橐无余遗，罗绮不见空泪垂。",
            "公姑忌妾遣妾去，欢意翻成长别离。",
            "公姑遣妾妾难住，出门惘失来时路。",
            "不恨良媒恨妾身，生离不为夫征戍。",
            "我闻此语长嗟咨，谁知贼遣人分离。",
            "抚人捕贼官乃职，纵贼不捕官何为。",
            "妇言妾去君莫语，偷儿如鼠官如虎。"
        ],
        "title": "新嫁别",
        "id": "13675d80-059b-4fe7-b9f6-1aa386228bbc"
    },
    {
        "author": "范端臣",
        "paragraphs": [
            "溪心碛石圆如磨，巖腹精庐冷似冰。",
            "弭楫来游冲夜雨，翛然一叟对孤僧。"
        ],
        "title": "题游叫巖",
        "id": "3cf5af76-79b3-44b5-9990-9cc0f61bbaec"
    },
    {
        "author": "范端臣",
        "paragraphs": [
            "缭垣千尺秀峰环，台殿参差杳霭间。",
            "更借西湖一千顷，为君题作小孤山。"
        ],
        "tags": [
            "西湖"
        ],
        "title": "鹅湖山",
        "id": "f4ac2f2d-df69-487f-8e12-ca44af79f6d5"
    },
    {
        "author": "范端杲",
        "paragraphs": [
            "高着春山最蔚蓝，截然屹立白云端。",
            "小亭为爱依青壁，野色当窗指点看。"
        ],
        "title": "秀野亭",
        "id": "f60fbe37-db9a-41ac-944c-6ad86c59b534"
    },
    {
        "author": "范端杲",
        "paragraphs": [
            "不到兹山久，寒梅又著花。",
            "白烟丛古木，乌鹊倚枯槎。",
            "路转冲危石，泉流涨浅沙。",
            "不堪回首处，樵唱起呕哑。"
        ],
        "title": "游宝惠寺山",
        "id": "031b9550-b648-407a-a6a3-045d9fc4fd72"
    },
    {
        "author": "范端杲",
        "paragraphs": [
            "招提登览处，野客兴偏浓。",
            "路入千层翠，窗涵万叠峰。",
            "溪声来小院，云影落长松。",
            "幸对老僧榻，焚香话苦空。"
        ],
        "title": "香山塔院",
        "id": "3ad83a32-ec68-4100-b1ba-2ad9a44ee88d"
    },
    {
        "author": "姚述尧",
        "paragraphs": [
            "水绕山围景物赊，楼台相望酒旗斜。",
            "暮云低锁门前柳，晓日轻笼陌上花。",
            "簇簇鱼盐喧贾市，声声弦诵半儒家。",
            "我来亦为邦人庆，写入新诗一笑夸。"
        ],
        "title": "赋青田",
        "id": "7b0dea5c-bd3a-4628-ad77-b31f9e22303b"
    },
    {
        "author": "姚述尧",
        "paragraphs": [
            "曾湿西湖雨。"
        ],
        "tags": [
            "西湖"
        ],
        "title": "句",
        "id": "28b18055-f777-48b8-887e-cd516435e137"
    },
    {
        "author": "李长庚",
        "paragraphs": [
            "沿崖渡水六七里，划见幽巖画屏倚。",
            "却蹑长虹信步行，下瞰浅清皆脚底。",
            "漫郎泉石之董狐，妙语品题良不诬。",
            "千巖万壑果何似，吾家九疑真不如。"
        ],
        "title": "乙丑仲冬自甯远来游阳华",
        "id": "35d3846d-42bd-4149-abe6-7fda311e9730"
    },
    {
        "author": "李长庚",
        "paragraphs": [
            "我来挈挈倦尘沙，下马无心更忆家。",
            "不怨客中逢熟食，只知醉里是生涯。",
            "花边顿觉春光老，柳外还惊日脚斜。",
            "甚欲与君寻胜去，何妨著脚到阳华。"
        ],
        "title": "丁卯清明约邓致道游阳华",
        "id": "0e6d565b-d20c-4f9e-8690-37c5ca8a2350"
    },
    {
        "author": "李长庚",
        "paragraphs": [
            "垂垂雨脚几时晴，便拟扁舟乘兴行。",
            "想得斜川今更好，胜游恨不继渊明。"
        ],
        "title": "与致道约游阳华寻以雨阻追和山谷集中岑公涧二绝句韵  其一",
        "id": "6202cf1b-c582-43c5-aaf7-d1d3bc35f4df"
    },
    {
        "author": "李长庚",
        "paragraphs": [
            "阳华妙处吾能说，泉响风摇环珮声。",
            "定是山灵嫌俗驾，电光掣过雨如倾。"
        ],
        "title": "与致道约游阳华寻以雨阻追和山谷集中岑公涧二绝句韵  其二",
        "id": "836358ba-27d7-44a4-b837-64f0c9403809"
    },
    {
        "author": "李长庚",
        "paragraphs": [
            "遥指断崖如削瓜，碧云一朵是阳华。",
            "莫言空洞中无物，须信崭巉不可家。",
            "已听泉声响环珮，更看山色媚烟霞。",
            "一邱一壑平生事，不觉归鞍带暝鸦。"
        ],
        "title": "己巳七月游阳华",
        "id": "4ff55e74-2026-4f9f-9292-a8f3afb7d743"
    },
    {
        "author": "李长庚",
        "paragraphs": [
            "阳华近七里，不到余十年。",
            "乃知声名锁，能障山水缘。",
            "今日与邻曲，胜游追斜川。",
            "瘦藤穿荦确，一叶弄潺湲。",
            "巖扃隠翠竹，梵宇浄青莲。",
            "一笑蹑飞虹，毛骨清欲仙。",
            "婆娑宝璎珞，放浪玉壶天。",
            "曲肱卧盘石，涤耳听流泉。",
            "片云飞雨来，更觉秋凛然。",
            "酒尽与归去，千林昏暝烟。"
        ],
        "title": "长庚绍兴十九年七月十九日尝游阳华后十有二年复以是月是日从乡曲诸公再到巖下感今追昔因成十韵",
        "id": "e737f653-7fc1-4f18-9f16-a38511cb672d"
    },
    {
        "author": "李长庚",
        "paragraphs": [
            "尘外非无境，壶中自有天。",
            "从来招别驾，于此漱寒泉。",
            "铭已得元结，记须烦子年。",
            "重游知更好，出谷趁鶑迁。"
        ],
        "title": "次韵江府判游阳华江丈□春间携家再来",
        "id": "9c33d416-ec07-4820-afea-d221f17ec303"
    },
    {
        "author": "李长庚",
        "paragraphs": [
            "说着幽巖意已清，那堪地近一牛鸣。",
            "尘萦俗累不容到，若见山灵烦寄声。"
        ],
        "title": "陈士淳主簿举似与严庆曾主簿邓伯允仙尉同到阳华佳句且有巖下弄琴舟中吹笛之乐长庚虽不奉胜游辄继高韵  其一",
        "id": "fdacfc6d-4e07-4dea-813d-4bdcda017aae"
    },
    {
        "author": "李长庚",
        "paragraphs": [
            "阳华山水自双清，况弄朱絃金石鸣。",
            "我是行人那敢听，恐翻别调作离声。"
        ],
        "title": "陈士淳主簿举似与严庆曾主簿邓伯允仙尉同到阳华佳句且有巖下弄琴舟中吹笛之乐长庚虽不奉胜游辄继高韵  其二",
        "id": "6592ea6c-8b29-4d2b-bb90-33ada6be9a43"
    },
    {
        "author": "李长庚",
        "paragraphs": [
            "云水光中语更清，从他山寺晚钟鸣。",
            "满船载月归来好，一笛穿云裂石声。"
        ],
        "title": "陈士淳主簿举似与严庆曾主簿邓伯允仙尉同到阳华佳句且有巖下弄琴舟中吹笛之乐长庚虽不奉胜游辄继高韵  其三",
        "id": "c1ce04eb-7d03-426c-bbb8-ee2ee9864f48"
    },
    {
        "author": "李长庚",
        "paragraphs": [
            "春风今日扇微和，触目江山发兴多。",
            "如画幽巖无十里，轻衫短帽得婆娑。"
        ],
        "title": "绍熙癸丑二月二十六日蒋助教言正招游阳华婆娑巖下薄暮乃归得诗五绝以纪其事  其一",
        "id": "966059b6-af96-4567-80bb-8cf389d611ee"
    },
    {
        "author": "李长庚",
        "paragraphs": [
            "偶寻三迳到阳华，碧玉珍珑真可家。",
            "追想旧游如梦寐，摩挲石刻但咨嗟。"
        ],
        "title": "绍熙癸丑二月二十六日蒋助教言正招游阳华婆娑巖下薄暮乃归得诗五绝以纪其事  其二",
        "id": "01e03ea0-002b-43c0-ab95-b1e1de4acda8"
    },
    {
        "author": "李长庚",
        "paragraphs": [
            "巖下留连且尽欢，不知红日半衔山。",
            "归时林壑风烟暝，頼有昏鸦相伴还。"
        ],
        "title": "绍熙癸丑二月二十六日蒋助教言正招游阳华婆娑巖下薄暮乃归得诗五绝以纪其事  其三",
        "id": "fff22617-d85d-4b47-9924-22d3dd75428e"
    },
    {
        "author": "李长庚",
        "paragraphs": [
            "我老思为漫浪翁，暂来却恨去匆匆。",
            "山头日色赤如血，照映川原草木红。"
        ],
        "title": "绍熙癸丑二月二十六日蒋助教言正招游阳华婆娑巖下薄暮乃归得诗五绝以纪其事  其四",
        "id": "a8205b9a-2be3-4183-9c13-2bd69c505565"
    },
    {
        "author": "李长庚",
        "paragraphs": [
            "我识阳华六十年，当时面目故依然。",
            "清泉白石都无恙，华发苍颜只自怜。"
        ],
        "title": "绍熙癸丑二月二十六日蒋助教言正招游阳华婆娑巖下薄暮乃归得诗五绝以纪其事  其五",
        "id": "9d689a8a-0dac-4502-8867-a513c8a473a7"
    },
    {
        "author": "李长庚",
        "paragraphs": [
            "朝游狮子晚阳华，翫水看山乐可涯。",
            "野鹤沙鸥惯看客，一双对立渡头沙。"
        ],
        "title": "绍熙甲寅五月十七日从令尹张济之早饭狮子巖晚饮阳华巖夜阑乘月泛舟而归  其一",
        "id": "2aa2dc9e-863e-44b5-816b-a63cc30fb7ed"
    },
    {
        "author": "李长庚",
        "paragraphs": [
            "到此令人忆漫郎，笔端妙语发天藏。",
            "泉声潄玉生秋思，不减湖中五月凉。"
        ],
        "title": "绍熙甲寅五月十七日从令尹张济之早饭狮子巖晚饮阳华巖夜阑乘月泛舟而归  其二",
        "id": "62ec3d38-7424-41db-b9ab-72a4f9b45fd7"
    },
    {
        "author": "李长庚",
        "paragraphs": [
            "雨余山色媚晴晖，无事孤云自在飞。",
            "坐到黄昏尤不恶，载将明月满船归。"
        ],
        "title": "绍熙甲寅五月十七日从令尹张济之早饭狮子巖晚饮阳华巖夜阑乘月泛舟而归  其三",
        "id": "f78c3cc9-23cf-41a4-a0b4-0cdc8c9d4c9f"
    },
    {
        "author": "汪远猷",
        "paragraphs": [
            "生为明哲没为神，一点英灵著处新。",
            "秋浦溪山最留意，法华禅定是前身。",
            "九州托庇阴功大，六字加封宠渥频。",
            "更有使君书事实，幽沉从此愈昭伸。"
        ],
        "title": "题昭明庙",
        "id": "5611075b-adbd-4bf1-a682-cb05da684466"
    },
    {
        "author": "李知己",
        "paragraphs": [
            "三巖九洞绝尘寰，问讯真人得纵观。",
            "丹就已乘仙鹤去，云深元有老龙蟠。",
            "铁船泛海源流远，玉柱擎天星斗寒。",
            "劈破莓苔认诗句，欲归传作画图看。"
        ],
        "title": "题灵巖洞",
        "id": "ea5229b5-d480-445f-acb7-310b6d8bf147"
    },
    {
        "author": "朱时敏",
        "paragraphs": [
            "集英殿下初登第，神虎门前便挂冠。"
        ],
        "title": "句",
        "id": "a6ec8469-840c-4b7e-8596-1b675ac23912"
    },
    {
        "author": "魏吉甫",
        "paragraphs": [
            "鸣珂晓入奉天门，仰见宸居气象尊。",
            "斗转星回新岁月，龙盘虎踞旧干坤。",
            "国威震叠边陲肃，帝泽汪洋浪井温。",
            "雒邑镐京相对峙，万年周业付神孙。"
        ],
        "title": "早朝",
        "id": "08d3322e-dbf4-42d2-bbf5-7b701ee44b37"
    },
    {
        "author": "乐备",
        "paragraphs": [
            "君不见便腹边先生，齁齁昼眠贮五经。",
            "又不见长头贾都尉，喋喋问字聒人耳。",
            "两人挟策烦天机，俱忘其羊乃其理。",
            "不如此翁不知书，肩高颐隠形侏儒。",
            "胸中无物祇嗜酒，酒至辄尽甯留余。",
            "有时花帽宾客前，清辩倾倒如流泉。",
            "不辞伴客竟佳夕，第恐吻燥舌本干。",
            "主人从今莫言穷，有此自足当万钟。",
            "但令时与圣贤对，勿学鄙士中空空。",
            "我昔已自闻其风，向来一笑欣相逢。",
            "他时访戴不必见，径须奓户呼此翁。"
        ],
        "title": "比同彦平谒希颜千里昆仲千里留醉短项翁彦平有作鄙拙者亦不能已勉强乱道幸笑览",
        "id": "95640da4-e149-4989-a386-2e89e31389fb"
    },
    {
        "author": "乐备",
        "paragraphs": [
            "吾道如君有几人，生憎轻薄白头新。",
            "林泉卜筑何妨静，诗酒寻盟不厌频。",
            "小雨汀洲松浦霁，斜阳花草玉峰春。",
            "芒鞵竹杖须乘兴，快取平生见嬾真。"
        ],
        "title": "次马得闲幽居客至韵",
        "id": "d9b95d91-ffdd-4994-8e4a-11a1c2b65b03"
    },
    {
        "author": "乐备",
        "paragraphs": [
            "新晴初照屋山头，春欲归时事事幽。",
            "诗著硬黄容我扫，酒拼大白共君浮。",
            "幸闻边备初无警，喜见农功渐可鸠。",
            "老去所期如此尔，人间底事更关愁。"
        ],
        "title": "次韵得闲晚春即事",
        "id": "28fceb48-8fb5-4fae-889e-f62d7c66b86e"
    },
    {
        "author": "乐备",
        "paragraphs": [
            "明光宫高丽鳷鹊，三声朝鸡报宫钥。",
            "车如流水马如龙，门外斗量无处著。",
            "归来日晏仆亦痡，豪芒饱暖归妻孥。",
            "岂无道德绚烂者，意作霖雨言为谟。",
            "何人著眼高蓬荜，彊仕之年发如漆。",
            "便抽手版挂衣冠，把住穷愁甘似蜜。",
            "人言进退诚两涂，退者真智进者愚。",
            "要当程力之所底，未省逸路排轻车。",
            "马侯制行如圭璧，五色文章发金石。",
            "不知持此将安之，天下宝当天下惜。",
            "秋郊凉入菰蒲间，新诗落笔不作难。",
            "应怜俗驾难回者，更费移文过北山。"
        ],
        "title": "某属闻少伊广文归别墅将挂其冠然乎富贵恐不免耳欲谒未能因成古诗奉迓某无策可去断章不忘健羨也",
        "id": "54d75af3-9f09-4414-b9a8-7231d0dafe39"
    },
    {
        "author": "何异",
        "paragraphs": [
            "有怀霁月光风度，出宰青山绿水乡。",
            "羽檄交驰公事了，一铺真画一炉香。"
        ],
        "title": "玉笥山邓仙",
        "id": "84da524a-df38-4c84-9a61-fd1cc80167fd"
    },
    {
        "author": "何异",
        "paragraphs": [
            "负郭先畴二顷余，饱看雨后著耕夫。",
            "软红尘里家山梦，却就君家阅画图。"
        ],
        "title": "一犁春雨图",
        "id": "b5548b4a-4730-49a3-815f-9618e1de5637"
    },
    {
        "author": "何异",
        "paragraphs": [
            "楼居草草假三间，便觉星辰手可攀。",
            "最喜坐中先得月，不妨睡处也看山。",
            "林疏啼鸟秋弹曲，天阔飞鸿晓卷班。",
            "对镜清吟无限好，典衣冷债几时还。"
        ],
        "title": "章少机建小阁用陈伯强韵",
        "id": "75292702-7518-4e3f-8f73-088515389a98"
    },
    {
        "author": "何异",
        "paragraphs": [
            "东园吟思玉蟾清，园客开门古意生。",
            "冰砚云灯深洞宇，春花秋草旧宫城。",
            "人藏密树寻声见，鹭下寒池照影惊。",
            "三十分司泉石主，马蹄尘外得闻名。"
        ],
        "title": "题李国博东园",
        "id": "2952a7f1-fb7d-4800-a8de-57d3a4d5344a"
    },
    {
        "author": "何异",
        "paragraphs": [
            "环翠阁边无点埃，尽收清致助吟才。",
            "溪头月落渔烟散，岸口城低野色来。",
            "斜槛半依秋树出，小窗知为北山开。",
            "沙禽古水闲相趁，悮入疏帘静却回。"
        ],
        "title": "题环翠阁",
        "id": "51500f2d-ee64-4765-b986-8a47ef63f92f"
    },
    {
        "author": "何异",
        "paragraphs": [
            "岿然独存灵光殿，再世袭封康乐公。",
            "此堂宗老正类此，尽在相传衣钵中。",
            "佳人一笑粲玉齿，愿公寿考仍欢喜。",
            "子如父，父如子，灯灯接续无穷已。"
        ],
        "title": "宗老堂",
        "id": "aafe61a7-10b2-44bc-b40f-8b3b3337d276"
    },
    {
        "author": "何异",
        "paragraphs": [
            "阅武弓刀劲利，留宾歌舞清妍。",
            "红映连樯灯火，翠浮隔岸人烟。"
        ],
        "title": "控巴台  其一",
        "id": "ef953d5e-e70f-4565-96f4-04d812359d51"
    },
    {
        "author": "何异",
        "paragraphs": [
            "台上小留归客，台前稳系扁舟。",
            "三宿翠微阁上，一程白帝城头。"
        ],
        "title": "控巴台  其二",
        "id": "ecedf698-1c6a-472c-a109-09f84b27a89b"
    },
    {
        "author": "何异",
        "paragraphs": [
            "天巧不易觑，觑巧不难著。",
            "狐裘或反衣，铸铁真成错。",
            "此亭对此石，层层水初落。",
            "凭高得其要，他景皆可略。",
            "苍波绕庐阜，白浪萦衡霍。",
            "鱼龙出变怪，鳞鬣纷拏攫。",
            "初疑海上来，根株相连络。",
            "又疑泗滨渡，清润可磨琢。",
            "水石两奇特，宾主一笑乐。",
            "犹想岘山亭，清名与山托。"
        ],
        "title": "浮石山庄",
        "id": "574c5761-919c-4c29-84c5-74bb99df38c9"
    },
    {
        "author": "何异",
        "paragraphs": [
            "快登十里坛，望极千里眼。",
            "天近风转清，地高日难晚。",
            "禽声自圆熟，山色真平远。",
            "再来除荆棘，踏月归路稳。"
        ],
        "title": "高峰山",
        "id": "2c17902d-6238-4ae3-a102-545475948975"
    },
    {
        "author": "何异",
        "paragraphs": [
            "施田乐贰卿，读书吴吏部。",
            "石迹犹可寻，青山亦如故。",
            "春深笋蕨香，岁熟仓箱富。",
            "坐久遂忘归，更问钟山路。"
        ],
        "title": "安源院",
        "id": "d39bda25-dc67-4ef0-b26a-eedfd0c2edd5"
    },
    {
        "author": "何异",
        "paragraphs": [
            "贰卿追绿野，一壑饱清泉。",
            "诗到永嘉上，山如灵隠前。",
            "生涯归古寺，遗照对枯禅。",
            "二百余年话，来同三月天。"
        ],
        "title": "钟山寺",
        "id": "39587cd5-bcb1-4ba4-ac89-c9bb2579c2ff"
    },
    {
        "author": "何异",
        "paragraphs": [
            "地灵推宝盖，奇崛跨三州。",
            "帝座联枢极，星躔值斗牛。",
            "江南夸绝胜，仙伯揖浮邱。",
            "旧观依山脚，崇坛冠岭头。",
            "怀哉二真意，特地一时留。",
            "争谓神丹熟，谁知瑞气浮。",
            "妄传异人气，遽遣老臣收。",
            "云外尝交战，风前枉运筹。",
            "利锋皆瓦砾，勇锐失貔貅。",
            "歛帜惊逋伏，还兵敢逗遛。",
            "桂司归内府，芝检动前旒。",
            "遗镞砮牙细，缠滩马蹟稠。",
            "一承丹凰诏，双拥翠云裘。",
            "功满三千行，神参八极游。",
            "后先鸾与鹤，乘跨虎兼虬。",
            "仙乐宣新响，文枰化故楸。",
            "玄坛开豁敞，紫洞锁深幽。",
            "鸡豢余空窦，龙投按旧湫。",
            "斩妖留血树，化石望仙舟。",
            "鹅垍晴飞雪，茶凹暑挟秋。",
            "退心披峻岭，浄手掬寒流。",
            "石锐矛头似，山长剑脊侔。",
            "路危行九曲，台险过三休。",
            "灵药从人乞，薰炉足意谋。",
            "三庐腾瑞相，五岳记真游。",
            "雷电归驱使，云天托庇庥。",
            "遗踪难纪载，著句欠旁搜。",
            "四万八千岁，五城十二楼。",
            "近疑连绛阙，远想接沧洲。",
            "招隠仙翁意，吾簪此可投。"
        ],
        "title": "大华山",
        "id": "f315394a-b754-4326-9d82-9738378fc43c"
    },
    {
        "author": "张坚",
        "paragraphs": [
            "西山唤我陪轻举，上馆留君养大还。",
            "莫起世间离别念，他年相见两童颜。"
        ],
        "title": "将之豫章别葆光先生",
        "id": "606bee6b-e71c-4d89-9b54-6c4d1134106d"
    },
    {
        "author": "张坚",
        "paragraphs": [
            "谁种飞仙百丈梯，风摧雨折昔人非。",
            "凭谁寄语杨员外，留取孙枝待令威。"
        ],
        "title": "鹤庙松",
        "id": "0f2b1fe3-cfbb-4374-8d5d-ac3fd12c0c8d"
    },
    {
        "author": "张坚",
        "paragraphs": [
            "踈踈雾雨閟朝晴，不那浮云先自生。",
            "传语洞灵休勒驾，而今逋客已归耕。"
        ],
        "title": "茅山雨中",
        "id": "5ec5d6b1-8ea9-4e11-a088-3b786864a8c1"
    },
    {
        "author": "郭见义",
        "paragraphs": [
            "半落半开梅好处，似无似有草生时。"
        ],
        "title": "句",
        "id": "f1d0ec33-4614-4385-965c-0514c3ddf5e8"
    },
    {
        "author": "叶翥",
        "paragraphs": [
            "枌梓交游尽，灵光岿独存。",
            "声名今绮皓，公论自推尊。"
        ],
        "title": "和姜邦杰感兴",
        "id": "3e10a26e-960c-4c5e-b8a6-ab8c5cb9a217"
    },
    {
        "author": "叶翥",
        "paragraphs": [
            "清和天气属良辰，芳事枝头迹已陈。",
            "闲涉小园销永昼，尚留红药殿余春。",
            "栽培元是根宜地，幻化须知花有神。",
            "约定明年身更健，诗篇又见一番新。"
        ],
        "title": "送芍药  其一",
        "id": "e53b5411-f9d5-4cd7-9b4e-15d21bff3e56"
    },
    {
        "author": "叶翥",
        "paragraphs": [
            "枌社光荣昼锦归，新移红药著花时。",
            "慇懃折赠难虚掷，要向诗翁觅好诗。"
        ],
        "title": "送芍药  其二",
        "id": "b39311d4-210b-4266-8a0c-0be1fffac9c9"
    },
    {
        "author": "叶翥",
        "paragraphs": [
            "归休谢去世间忙，看画题诗引兴长。",
            "忽见远山来几席，方知妙笔出闺房。",
            "百杯歌彻行云住，万象心营点墨香。",
            "珍重制成团月扇，清风满座自生凉。"
        ],
        "title": "题谢清音道人扇面",
        "id": "a15301df-aee6-44ca-8bf9-bc0a724c343d"
    },
    {
        "author": "叶翥",
        "paragraphs": [
            "联骑上南明，清谭意自倾。",
            "云垂山掩翠，风静雨飞声。",
            "幽壑藏舒景，清溪漾晚晴。",
            "从容共樽酒，欲别正关情。"
        ],
        "title": "同姜邦杰游南湖",
        "id": "7a3d4f35-a1c6-4e6d-8800-6192272840d2"
    },
    {
        "author": "叶翥",
        "paragraphs": [
            "研席当时辈，凋零只两翁。",
            "荣归会面喜，话旧此心同。",
            "景物诗篇富，交情古道隆。",
            "明朝斟别酒，问讯付邮筒。"
        ],
        "title": "和姜邦杰赠别",
        "id": "157f1bbc-36e4-4159-b7d0-2824c873fbe8"
    },
    {
        "author": "叶翥",
        "paragraphs": [
            "出郭才咫尺，便觉山意幽。",
            "招提立绝顶，宝塔凌空浮。",
            "小轩足娱客，下有清溪流。",
            "翠岫供远眺，直欲明双眸。",
            "平芜草肥软，饱饲眠吴牛。",
            "沙头水色静，飞上驯白鸥。",
            "人稀日亭午，野渡横孤舟。",
            "坐久意逾爽，吹袂风飕飕。",
            "想当三伏天，凛然如素秋。",
            "簿书丛里来，恍若脱羁囚。",
            "乘兴偶登览，不谓成胜游。",
            "平生志所愿，一壑与一邱。",
            "脚力到佳处，须作信宿留。",
            "南峯只在眼，不必劳冥搜。",
            "当时辋川图，景物有此不。",
            "学贵守所见，出处各异谋。",
            "渊明亦高哉，未肯屈督邮。"
        ],
        "title": "题兴道院蓝光轩",
        "id": "b89cae84-0525-463c-bbac-756d42cb69aa"
    },
    {
        "author": "钱良臣",
        "paragraphs": [
            "伊昔边烽备不虞，太平移作梵王居。",
            "而今江表全无事，借我三椽更读书。"
        ],
        "title": "顾野王读书堆",
        "id": "d29e9492-79ef-469a-a3e4-f9fa9cbc70bd"
    },
    {
        "author": "马大同",
        "paragraphs": [
            "揽辔观风只课程，风云要挹楚乡清。",
            "晨旌几碍观山目，夜柝翻惊梦月情。",
            "观者宁知部使者，平生元是老书生。",
            "沧浪何处无人识，欲往从之一濯缨。"
        ],
        "title": "题龙潭石巖",
        "id": "ed15cc8e-69ab-4c1d-b18e-eb731ed6ed8e"
    },
    {
        "author": "马大同",
        "paragraphs": [
            "帝德于今祀万年，如何遗像托疏椽。",
            "凭谁为假丹青手，付与梅仙十万钱。"
        ],
        "title": "过九疑",
        "id": "78f15490-a153-40a6-8527-474eb152a4da"
    },
    {
        "author": "马大同",
        "paragraphs": [
            "平生梦想九疑高，原隰驱驰敢惮劳。",
            "肃肃衣冠朝帝所，此行端不为游遨。"
        ],
        "title": "过九疑  其一",
        "id": "aa155659-88b7-4ab5-ae42-2b6021e16c07"
    },
    {
        "author": "马大同",
        "paragraphs": [
            "行尽平冈十里间，好山迎我翠相环。",
            "九疑更在云深处，祇恐天高不可攀。"
        ],
        "title": "过九疑  其二",
        "id": "52b3f25c-fbc5-41ac-9e1d-fa808b796289"
    },
    {
        "author": "马大同",
        "paragraphs": [
            "宇宙才分便有山，兹山戢戢序成班。",
            "重华远矣遗风在，好似相从揖逊还。"
        ],
        "title": "过九疑  其三",
        "id": "471ba670-adb9-465a-b5a7-fc435a25eca4"
    },
    {
        "author": "马大同",
        "paragraphs": [
            "人与韶音渺莫闻，山如羽卫自森森。",
            "不封不树知何处，漫说零陵古到今。"
        ],
        "title": "过九疑  其四",
        "id": "161f602a-7f45-4386-8543-cd2b8284c1ee"
    },
    {
        "author": "马大同",
        "paragraphs": [
            "二妃千古恨难刊，不谓南巡遂不还。",
            "空使湘江江上竹，至今犹染泪痕斑。"
        ],
        "title": "过九疑  其五",
        "id": "799196f5-3fdf-41e0-b5da-ad1290e11232"
    },
    {
        "author": "马大同",
        "paragraphs": [
            "何侯拔宅登仙去，虞帝因山作庙基。",
            "人物由来相代谢，不知陵谷几迁移。"
        ],
        "title": "过九疑  其六",
        "id": "d1a543d1-d336-4181-a239-d4c48fced310"
    },
    {
        "author": "程如",
        "paragraphs": [
            "衡门时反关，一室甘却扫。",
            "文墨脱纷总，书林恣论讨。",
            "闯然未足意，清矣濯怀抱。",
            "挥洒乌丝新，浸淫黄卷好。",
            "后来应手摹，前辈休腹稿。",
            "君意不期知，予心以为宝。"
        ],
        "title": "答诚斋",
        "id": "30e9e851-1809-4a4b-81b1-135582745dff"
    },
    {
        "author": "曾槃",
        "paragraphs": [
            "还持病眼将昏力，来看仙山未了青。"
        ],
        "title": "句",
        "id": "c5e8cd77-f028-4566-8346-3f934676911d"
    },
    {
        "author": "金靖",
        "paragraphs": [
            "护田绿水转山樊，滴翠羣峰列巨杉。",
            "洞外僧蓝侵斗汉，涧边人迹隔仙凡。",
            "深深云谷春长在，寂寂松扉夜不缄。",
            "此处得名爰自我，要须题作吕公巖。",
            "不用湔厅向水边，乘风宜坐此巖巅。",
            "山阴乐事真何似，觞咏终能胜管絃。"
        ],
        "title": "题吕公巖",
        "id": "a0bc3adb-3d33-4b86-8c04-39c8efc4db87"
    },
    {
        "author": "薛仲邕",
        "paragraphs": [
            "再到招提已六年，谿山云雾总依然。",
            "飘零莫笑浑无用，自谓功名可著鞭。"
        ],
        "title": "题浄乐院壁",
        "id": "5d688bcd-caaf-41de-afe5-7301c3b609d7"
    },
    {
        "author": "余凤",
        "paragraphs": [
            "称藩割地竟何如，抗疏孤臣只索居。",
            "万死不回三寸舌，千金空募一封书。",
            "醉中益抱蒙尘恨，梦里犹呼和议愚。",
            "长脚老奸今已朽，请君努力上安车。"
        ],
        "title": "胡澹庵招宴",
        "id": "67468196-0e4d-4182-b007-d0691c25aaaa"
    },
    {
        "author": "吴儆",
        "paragraphs": [
            "抱瓮自灌园，胜游贵人门。",
            "有口自酌酒，胜与俗人言。",
            "园中多蔓草，晨夕费锄芟。",
            "遇夜或风雨，安得久盘旋。",
            "村酒不常有，有亦多苦酸。",
            "而况醉中语，缪误人所嫌。",
            "不如饱吃饭，清风北窗眠。",
            "眠多则无觉，梦境仍多端。",
            "惟有古断简，言行皆圣贤。",
            "读之未竟篇，眵昏如梦间。",
            "读竟亦何为，聚讼徒喧烦。",
            "厌烦以静胜，又类枯木禅。",
            "揠苗不耘苗，亡羊两茫然。",
            "何如池上亭，虚旷可看山。",
            "山色日夕佳，晨兴夜气还。",
            "宴坐日过午，清阴犹未迁。",
            "西山倦拄颊，南山兴悠然。",
            "晚山虽好不遮日，谁能触热望长安。"
        ],
        "title": "子吴子某既结茆竹洲以娱亲复于居之前沼为亭以朝爽名之盖亭西面于晨兴看山为宜",
        "id": "08a7a458-a130-4aa1-935c-51f412b74399"
    },
    {
        "author": "吴儆",
        "paragraphs": [
            "高山如高人，可仰不可亵。",
            "山中老锄犁，山前走车辙。",
            "终日对孱颜，如目不见睫。",
            "高人与高山，千里风期接。",
            "妙思入青冥，毫端寄明灭。",
            "况复簿领中，见此寒岌嶪。",
            "悠然境意会，刍豢端自悦。",
            "手板亦何为，趋走背汗浃。",
            "从渠且倒持，吾自支吾颊。"
        ],
        "title": "题新安佥厅拄笏亭",
        "id": "da09a499-fadc-49a9-a5c5-d436a4538753"
    },
    {
        "author": "吴儆",
        "paragraphs": [
            "汗血声利场，举世循一轨。",
            "霜风老觳觫，松路石齿齿。",
            "牛瘦仆夫疲，累累山谷里。",
            "两翁非病狂，顾独不取彼。",
            "牛背有佳处，未可语俗子。",
            "夷齐向千载，凛凛有生气。",
            "试问齐景公，乌用马千驷。"
        ],
        "title": "题骑牛图",
        "id": "c142569d-bea2-44c5-b3c3-865ac0e41d81"
    },
    {
        "author": "吴儆",
        "paragraphs": [
            "胡马嘶北风，越鸟依南枝。",
            "人生有气类，千里倾风期。",
            "君看漆室女，中宵倚楹悲。",
            "从君不惮远，秋露湿人衣。",
            "南山白石烂，漫漫何时旦。",
            "独立占少微，搔手空三叹。"
        ],
        "title": "代陈无己述怀",
        "id": "2a35c51f-fe07-496f-85f6-4f63f91eeb21"
    },
    {
        "author": "吴儆",
        "paragraphs": [
            "大雅久不作，声色淫郑紫。",
            "古来非一秦，焚厄故如此。",
            "西都盛经学，聚讼自兹始。",
            "建安委道真，典午事玄理。",
            "锦縠蔚云雾，组紃亦信美。",
            "后生不著眼，千古空信耳。",
            "诵习号纯儒，旷达称高士。",
            "有如富贤贾，多藏不能使。",
            "又如病酒狂，沉酣糟粕旨。",
            "源流日以远，循袭不为耻。",
            "先生秉大雅，江东今夫子。",
            "持身不夷惠，漫仕无愠喜。",
            "学术心自得，筌蹄视经史。",
            "兰舟翼桂楫，巨川端可涘。",
            "我家世从公，公欲出泥滓。",
            "愚不堪世用，非人不我以。",
            "破屋荫蓬根，春荠老墙址。",
            "寂寞谁肯顾，公独不我鄙。",
            "遗之珠玉篇，谆谆说友弟。",
            "直欲障颓波，肯与为茅靡。",
            "观公用意处，可与召穆比。",
            "弟兄吾手足，父母吾怙恃。",
            "尽此菽水欢，还胜有酒醑。",
            "古来愿为兄，日月不可弭。",
            "圣贤师百世，河海润千里。",
            "公如大医王，一世膏肓起。"
        ],
        "title": "和孙先生彦及棣华堂诗韵",
        "id": "81437bd1-c354-4b91-a0fd-4d036d6b2678"
    },
    {
        "author": "吴儆",
        "paragraphs": [
            "利欲醺人心，浓如饮醇酎。",
            "沉湎死不休，宁论千日久。",
            "岂知糟邱中，醒狂亦时有。",
            "天地育万汇，亦各赋匹偶。",
            "人情岂相远，好恶随妍丑。",
            "集之年方壮，濯濯春月柳。",
            "性独与人殊，无妇奉箕箒。",
            "丈室夸醉梦，作诗诏朋友。",
            "古来醉梦人，亡羊孰先后。",
            "寒儒醉糟粕，酸涩宁可口。",
            "庄生梦蝴蝶，幻境徒纷纠。",
            "富贵得志士，列屋罗螓首。",
            "象牀粲锦幄，疎绮深朱牖。",
            "酣寝唤不醒，鼻息春雷吼。",
            "梅花霜雪姿，纸帐蔬荀臭。",
            "问君有何好，甘作老鳏叟。",
            "穷状徒累累，鸯债长负负。",
            "犹如荷旃人，难论纯绵厚。",
            "但问雪煎茶，何如羊羔酒。"
        ],
        "title": "寄题郑集之醉梦斋",
        "id": "0dd1b0ec-85a3-4c6e-a75f-ab4ca935bad9"
    },
    {
        "author": "吴儆",
        "paragraphs": [
            "绍圣用事臣，党与纷相樛。",
            "当代几忠良，一朝咸黜幽。",
            "太史坐直笔，愈黜名愈休。",
            "消长关否泰，天意匪人谋。",
            "累臣谁司城，独为景物留。",
            "当时西复南，万里不停辀。",
            "谁知百年定，欲起九京游。",
            "积莽新陈迹，寒泉荐冰瓯。",
            "想当千骑临，水木寒萧飕。",
            "我公今伊傅，兹焉少夷犹。",
            "炎方凋瘵余，公来今已瘳。",
            "榕溪两甘棠，千载谁劣优。",
            "太史后凋松，公如巨川舟。"
        ],
        "title": "次韵南轩先生榕溪阁阁山谷所名也",
        "id": "2cbcd92f-9649-4332-8f2c-46bcc313d1d9"
    },
    {
        "author": "吴儆",
        "paragraphs": [
            "负衅得老穷，扫轨事幽屏。",
            "跫然罗雀门，有客颀而整。",
            "悲欢十年别，樽酒清夜永。",
            "妙句时惊人，盈轴肯倾廪。",
            "三日语未休，霜寒梦归省。",
            "临流分别袂，波光照孤影。",
            "重念吾故人，雪屋清灯冷。",
            "刘子抱遗经，深井汲修绠。",
            "曹子中庸学，天理穷性命。",
            "老骥鼓不作，搴旗望公等。",
            "天晴风日佳，何时过鼪径。",
            "石鼎燃豆萁，冰葅煮汤餠。"
        ],
        "title": "汪叔耕见访不数日别去恶语为赠兼简子用子美二友",
        "id": "0ee7525b-9afe-4d9c-bdb4-596eceb9889e"
    },
    {
        "author": "吴儆",
        "paragraphs": [
            "陈侯一世豪，笔力万人敌。",
            "卧之百尺楼，平视刘玄德。",
            "收敛湖海气，一室仅容膝。",
            "平生不欺心，自护如拱璧。",
            "客来问字细论文，旋粜官粱买酒樽。",
            "夜深四壁冷彻骨，酒酣一笑温如春。",
            "三年官满何所畜，满船稚乳书几束。",
            "长安侯门高于天，束薪炊米桂炊玉。",
            "问君持此将安归，君言岁收可百斛。",
            "吾侪本无膏粱念，况今老矣其何欲。",
            "宰相时来则为之，切莫倒行夸食肉。"
        ],
        "title": "题陈仲礼四知轩且当折柳之意",
        "id": "dd4279a9-33e5-466b-bc09-916162ac1405"
    },
    {
        "author": "吴儆",
        "paragraphs": [
            "能吏事深刻，商利谨毫厘。",
            "俗吏趋期会，簿书自羁縻。",
            "寥寥絃歌声，千古空余思。",
            "还淳山水邑，令君丘壑姿。",
            "邑民本无事，君亦何所为。",
            "治己物自治，化行风荐移。",
            "君复何所欲，读书常不足。",
            "拄腹五千卷，插架三万轴。",
            "曾未出毫芒，万室已蒙福。",
            "堂东松竹林，昔时閟荒榛。",
            "堂中灯烛光，昔时照红裙。",
            "今何声吾伊，萧萧风雨晨。",
            "问君有社稷，亦复有人民。",
            "奈何独自苦，学道则爱人。"
        ],
        "title": "寄题淳安陈令君读书林",
        "id": "ff08b604-e637-46a6-b900-c9b30f57c11d"
    },
    {
        "author": "吴儆",
        "paragraphs": [
            "此君丘壑姿，不受世炎凉。",
            "那知犹有用，未免斤斧伤。",
            "矫揉加尺度，指绕百炼刚。",
            "直节甘枕藉，凛气荐冰霜。",
            "纨扇有用舍，杞桮真贼戕。",
            "所用已卑贱，幸升君子堂。",
            "用之苟非人，珪璧污闺房。",
            "君家鸿鹄羣，风雨今对牀。",
            "故令厕其间，贵贱可两忘。",
            "他时飞雪或不常，烦君拂拭悬虹梁。",
            "除非高士延孺子，无令年少辱真王。"
        ],
        "title": "以竹牀赠杨信伯古诗代简",
        "id": "6e02e650-8fae-4b59-9554-7e6c2fec9946"
    },
    {
        "author": "吴儆",
        "paragraphs": [
            "君才离奇卧壑松，力回万牛匠非哲。",
            "我如坎井可窥底，短绠未汲固自竭。",
            "饥寒驱置簿领中，巧匠旁观指濡血。",
            "逢人首下尻益高，敢遇督邮腰不折。",
            "憧憧往来穷朝昏，负负江湖弄风月。",
            "邑虽陋室无佳士，稍输城府开私谒。",
            "平生闻人说项斯，秀句秋江更清澈。",
            "鼯径经雨忽蛩然，倾囷倒廪不我屑。",
            "渥洼汗血绝后殿，天球河图合前列。",
            "要知冷煖须自知，舐蜜中边不容说。",
            "痴儿徒痴不了事，相留汤餠未暇设。",
            "如今岂止倾盖旧，向者固已闻风说。",
            "命之穷达有宿分，男儿功名在晚节。",
            "未应种豆趣南山，试一上书干北阙。",
            "君不见少陵流落老更穷，长叹自比稷与契。"
        ],
        "title": "和唐秘校见贻长篇",
        "id": "50b7cc8e-734f-4cfb-a13b-1bafc1ff558d"
    },
    {
        "author": "吴儆",
        "paragraphs": [
            "璧玉世所珍，常以十袭藏。",
            "虎豹亦自爱，雾雨泽其章。",
            "璧玉瑱玷缺，郊庙登琮璜。",
            "虎豹养成文，倏变风飞扬。",
            "李侯知爱子，纳于道德场。",
            "㔉翳开云扃，挹洁抗风窗。",
            "万轴架牙签，千篇垂琳琅。",
            "灯火秋夜永，炉薰春昼长。",
            "黄卷对圣贤，北窗卧羲皇。",
            "欲不接耳目，心静发天光。",
            "性守蹈宫庭，礼教严范防。",
            "城坚无畏敌，楫具川可航。",
            "兹焉寄游息，鹏路观翺翔。"
        ],
        "title": "题李休宁藏斋",
        "id": "5ff63441-f9a8-4500-8409-a5cd0b01a3e5"
    },
    {
        "author": "吴儆",
        "paragraphs": [
            "久客急归程，风雨事驰骛。",
            "黄流鸣涧壑，余波或被路。",
            "堆埼珠联属，石径齿龃龉。",
            "篮舆惴危登，杖策阻深度。",
            "行行忽平岗，神潭渺东注。",
            "徒旅鸠后先，烟火休薄暮。",
            "主人延客入，丈室千卷聚。",
            "醉经揭佳名，巨轴舒新句。",
            "我亦旧高阳，糟粕尝已屡。",
            "人言薄滋味，舌根恐未具。",
            "君但中圣贤，当自知佳处。"
        ],
        "title": "宿神潭洪氏醉经堂",
        "id": "8a849157-cf65-4295-9e31-ff71f507e56a"
    },
    {
        "author": "吴儆",
        "paragraphs": [
            "金碧照征涂，松竹开幽径。",
            "山僧寿八十，腴貌精视听。",
            "囊钵罄锱铢，栋宇事严整。",
            "如公方外人，视世一泡影。",
            "辛勤毕此生，更欲传不泯。",
            "当家茀父菑，居位蠹国政。",
            "视公岂容诛，三叹发深省。"
        ],
        "title": "题祝圣寺",
        "id": "105b9ae1-fa50-4ff9-a40b-932f7b240c7c"
    },
    {
        "author": "吴儆",
        "paragraphs": [
            "修途转清溪，孤村带寒日。",
            "潇洒竹间亭，意行成小立。",
            "宾主莫谁何，悠然良自适。",
            "俄有贵公子，胡骢摇宝勒。",
            "下马相劳苦，呼酒道畴昔。",
            "遂令麋鹿姿，颇为人物色。",
            "佳实进霜坚，异酿引寒碧。",
            "兴尽还独归，沙头寒月白。"
        ],
        "title": "杨村道中邂逅赵仁甫",
        "id": "81ab6c06-bf44-4085-b0c4-d6eda195af5d"
    },
    {
        "author": "吴儆",
        "paragraphs": [
            "忆昨去家时，凉风肃巾屦。",
            "闾里重远别，祖席烦亲故。",
            "期会趋晷刻，仓卒戒徒御。",
            "首尾遍吴楚，复退分携处。",
            "岁月拂尘壁，廊庑识故步。",
            "故人新绛帷，方屦盈外户。",
            "褰裳喜我来，寒温问良苦。",
            "樽酒开驩颜，鸡黍羞珍具。",
            "欲少为君留，归心已先骛。",
            "年少未仕初，饱食厕庠序。",
            "束书事遨游，光阴等闲度。",
            "一为升斗縻，奔走穷朝暮。",
            "欲学不可得，虽悔复谁诿。",
            "诸君其早图，前覆戒吾车。"
        ],
        "title": "题阳山寺",
        "id": "b62e5c54-f062-41e5-8ac8-080e6c9bca2e"
    },
    {
        "author": "吴儆",
        "paragraphs": [
            "松竹开幽径，蓬蒿閟荆扉。",
            "庭前两梧桐，浓绿涵清辉。",
            "南楹开半山，晨夕异烟霏。",
            "樽酒自宾主，幽鸟更埙箎。",
            "饮罢两无言，还读渊明诗。"
        ],
        "title": "独酌",
        "id": "f2fb8999-c7f5-477f-8268-706dbb0d17e2"
    },
    {
        "author": "吴儆",
        "paragraphs": [
            "积雨霁穷秋，柴扃立清晓。",
            "溪光照烟岫，未觉秋容老。",
            "溪边乌臼林，他日没飞鸟。",
            "浓绿半枯枝，殷红乱衰草。",
            "摇落想骚人，洞庭风嫋嫋。"
        ],
        "tags": [
            "洞庭湖"
        ],
        "title": "早起",
        "id": "c501b2d0-40ae-4648-bc23-992672a90aa5"
    },
    {
        "author": "吴儆",
        "paragraphs": [
            "吾欲赠君以彭泽江边之柳，不如赠君以傅巖野外之梅。",
            "柳色但知管离别，梅花独首百花开。",
            "花开虽托桃李径，成实终为廊庙材。",
            "冰霜清冷溪桥侧，聊与人间作春色。",
            "日边调鼎待君来，已闻驿使传消息。"
        ],
        "title": "送吴令君",
        "id": "5f0aa63c-956f-45bd-b518-0379665cc2c3"
    },
    {
        "author": "吴儆",
        "paragraphs": [
            "绿槐庭院锁薰风，双双乳燕穿帘栊。",
            "石榴花蹙宫罗样，荔子枝翻蜀锦红。",
            "海山秀色藏日色，衮作英豪仪上国。",
            "鹏翼澜翻徙北溟，龙媒夭矫东西极。",
            "高踪逸韵不容攀，家声世德以蝉联。",
            "吏能精锐龚黄上，人物风流晋宋间。",
            "海宁巖邑千山底，牛刀割鸡聊尔耳。",
            "卷入河阳满县花，风行郑国垂街李。",
            "往岁如今杅桐空，今年衣褐足虞冬。",
            "往岁如今新陈腐，今年麰麦盈千钟。",
            "田家宴喜歌时丰，咸知阴相有神功。",
            "炰羔击豕趋城东，金璧楼台烟霭中。",
            "瞻彼南山遥举酒，插花起舞为君寿。",
            "神人欢乐何其多，令君福禄如山河。"
        ],
        "title": "赠吴令君",
        "id": "9387e8ae-eb6d-44e6-aa59-ee999eb3205a"
    },
    {
        "author": "吴儆",
        "paragraphs": [
            "吾不送君以南浦伤离之曲，吾不送君以渭城惜别之觞。",
            "君今跨马行远陌，陌上槐花日已黄。",
            "槐花黄时举子忙，君心应逐白云翔。",
            "君来桃李春未晚，喜君幽韵如兰芳。",
            "东风披拂香满路，君不即人人岂忘。",
            "澄江静练楚天长，叠嶂高楼秋月凉。",
            "使君高会罗红粧，樽前醉客第王杨。",
            "明年上国富春光，风帘烟柳沙河塘。",
            "集英班退马蹄疾，都人争看绿衣郎。"
        ],
        "title": "送王国器归宣城",
        "id": "7758ee6c-d01f-4c87-9246-04dc19a894e1"
    },
    {
        "author": "吴儆",
        "paragraphs": [
            "白日潇潇松径静，红蕖冉冉洞门深。",
            "风涵广宇生虚籁，梦破西窗上夕阴。",
            "景物眼前浑似旧，尘埃题处忍重寻。",
            "羸骖落日孤村路，尘土依然满病襟。"
        ],
        "title": "题古巖旧尝侍孙先生题名巖中二首  其一",
        "id": "5c89e7e2-8e25-4641-826c-4a0ac6c8d648"
    },
    {
        "author": "吴儆",
        "paragraphs": [
            "覆篑一拳进，嵌空百肘宽。",
            "僧房因石室，蚁穴梦槐安。",
            "尘路十年别，松风六月寒。",
            "凄凉旧题处，不忍更重看。"
        ],
        "title": "题古巖旧尝侍孙先生题名巖中二首  其二",
        "id": "3fb5719e-dbb6-471c-92c5-213a640a4ec0"
    },
    {
        "author": "吴儆",
        "paragraphs": [
            "古瓦颓垣迹已陈，孤猿别鹤自哀吟。",
            "可怜丛桂烟芜没，惟有一池春水深。",
            "秀木千章新过雨，寒山一带暮伤心。",
            "清风明月时来此，梦断云飞何处寻。"
        ],
        "title": "过丛桂堂故叔祖教授读书之所",
        "id": "bee90577-34e7-4902-a83d-1c2e85800f08"
    },
    {
        "author": "吴儆",
        "paragraphs": [
            "史君文彩汉相如，暂向明时绾左符。",
            "为郡似家身似客，视民如子吏如奴。",
            "鲁公金石光千古，吏部文章妙两都。",
            "戴白垂髫相与语，如公治行向来无。"
        ],
        "title": "送洪史君赴阙移节会府",
        "id": "7e60a6cc-31f5-42b6-8d2c-a119e09edc3e"
    },
    {
        "author": "吴儆",
        "paragraphs": [
            "周郎人道古英雄，汉室颠危合奋忠。",
            "万里中原犹未复，一朝赤壁偶成功。",
            "新亭且对江山胜，陈迹俱随岁月空。",
            "把酒仍歌前后赋，九原唤起老坡翁。"
        ],
        "title": "酹月亭",
        "id": "01fbc96f-ab8b-40bb-9ad3-0dce1df0018c"
    },
    {
        "author": "吴儆",
        "paragraphs": [
            "自甘颜巷传家学，敢比虞庠觌国光。",
            "幸不北辕求适楚，宁须挟策去游梁。",
            "下承上覆期相庇，蒂固根深会益芳。",
            "吾党未能冥一唯，为裁狂简斐然章。"
        ],
        "title": "和金尚书棣华堂诗韵",
        "id": "156376f3-7306-4979-a85f-99a610b1bac0"
    },
    {
        "author": "吴儆",
        "paragraphs": [
            "水静偏明眼，山高不受尘。",
            "晴沙栖白鸟，野渡集归人。",
            "问字谁持酒，行歌有负薪。",
            "娟娟孤月影，独觉向人新。"
        ],
        "title": "晚步",
        "id": "08322e0b-b701-4c81-8d7e-f12a2b1be1e2"
    },
    {
        "author": "吴儆",
        "paragraphs": [
            "鸡犬三家市，蓬蒿一亩宫。",
            "春盘厌笋蕨，秋子积梧桐。",
            "客梦五年过，文盟千里同。",
            "时清台省贵，衮衮看诸公。"
        ],
        "title": "拾梧子",
        "id": "1141e837-13fe-4339-b2e1-85c81d891e26"
    },
    {
        "author": "吴儆",
        "paragraphs": [
            "灯火相从总角初，只今已是十年余。",
            "穷愁懒漫吾犹故，文采雍容子甚都。",
            "连璧肯来同寂寞，归鞍宁不少踌躇。",
            "风流一别应如雨，傥有来鸿细作书。"
        ],
        "title": "送钱虞仲兄弟",
        "id": "9c2ce677-c864-410a-8142-8ba12ef2c998"
    },
    {
        "author": "吴儆",
        "paragraphs": [
            "高情应与水云宽，江北江南望渺漫。",
            "逐马银杯端可赏，屯边铁甲得无寒。",
            "已知与国同休戚，且庆丰年表治安。",
            "杀气已消春意动，曈曈日色上云端。"
        ],
        "title": "次韵李提点雪中登楼之什二首  其一",
        "id": "10abb86e-27a0-47c3-8c61-9a648405fc0e"
    },
    {
        "author": "吴儆",
        "paragraphs": [
            "朝来园柳变融和，深院啼鸦少客过。",
            "清坐渐看银色遍，佳眠更觉溜声多。",
            "谩夸明月舟中兴，争似销金帐底歌。",
            "夜入蔡州擒叛将，拟将椽笔颂元和。"
        ],
        "title": "次韵李提点雪中登楼之什二首  其二",
        "id": "c43f1440-1f71-4015-b946-6ec6abeb6161"
    },
    {
        "author": "吴儆",
        "paragraphs": [
            "久合鸣珂上九关，一麾犹许饱看山。",
            "丰年诸县公事少，燕寝清香兵卫闲。",
            "鸟度屏风明水镜，云生画栋拥螺鬟。",
            "向来蛛网蜗涎污，胜处岂非天地悭。"
        ],
        "title": "和吕守环秀堂三首  其一",
        "id": "fcdd4ba8-f5d8-45f4-97b2-dddc53e3bad4"
    },
    {
        "author": "吴儆",
        "paragraphs": [
            "一州如斗带溪山，空翠家家遶画栏。",
            "丘壑自非胸次有，云烟谁暇静中看。",
            "衣冠共识家风在，闾里方知汉法宽。",
            "戴白垂髫相与语，今年有饭饱加餐。"
        ],
        "title": "和吕守环秀堂三首  其二",
        "id": "17218021-7b0b-4b38-97fd-a4c627bbae3f"
    },
    {
        "author": "吴儆",
        "paragraphs": [
            "田家但识丰年乐，见说花城日更长。",
            "如获从公时拄笏，尚能援笔侑飞觞。",
            "鸡豚社瓮年年酒，柿栗园林树树霜。",
            "更倩渔郎问樵径，深山深处是吾乡。"
        ],
        "title": "和吕守环秀堂三首  其三",
        "id": "c33689a9-50de-4c9c-b1b4-589ff65e932e"
    },
    {
        "author": "吴儆",
        "paragraphs": [
            "天与吾人臭味同，一官落魄郡城东。",
            "偶逢休暇追凫鹜，闲拂尘埃勘鼎钟。",
            "适意不知华衮贵，醉余聊看舞裙红。",
            "只愁寒漏催羣动，又踏朝靴逐晓风。"
        ],
        "title": "休日饮直之运属家",
        "id": "5cfe4e64-54d8-4de0-9750-b1043594158b"
    },
    {
        "author": "吴儆",
        "paragraphs": [
            "少日曾披九虎关，谁怜投老却乘边。",
            "贰车谩说半刺史，多稼惟欣大有年。",
            "榆柳关河无犬吠，牛羊阡陌断烽烟。",
            "玉关人老知无用，庙算如今出万全。"
        ],
        "title": "次徐令韵",
        "id": "d340bfcb-46a0-4991-82c6-98ca7910ef5c"
    },
    {
        "author": "吴儆",
        "paragraphs": [
            "文采于菟见一斑，旧知句法有渊源。",
            "慇懃不废琢磨力，圆熟几无斧凿痕。",
            "明日风烟空有梦，何时樽酒得重论。",
            "秋来景物皆佳句，写寄银钩莫厌烦。"
        ],
        "title": "还程彦举诗卷",
        "id": "3d8928ee-7fa1-47cd-a906-3052f0775111"
    },
    {
        "author": "吴儆",
        "paragraphs": [
            "薄薄轻寒作许阴，村村花柳为谁新。",
            "良辰欣见百五日，冠者仍余五六人。",
            "冷雨凄风连午夜，飞花流水一年春。",
            "窥园未阻江东兴，陌上应多翠黛颦。"
        ],
        "title": "清明阴雨呈同舍",
        "id": "29e55431-2f44-4658-904a-d431c8ad18f7"
    },
    {
        "author": "吴儆",
        "paragraphs": [
            "积雨今朝霁，东臯晚日红。",
            "人家深蔽树，野水阔浮空。",
            "久客仍行役，青春已过中。",
            "岭头凝望处，肠断白云东。"
        ],
        "title": "弋阳道中",
        "id": "284ce8bd-1cd9-447f-ad72-0126b6adadd4"
    },
    {
        "author": "吴儆",
        "paragraphs": [
            "使君元是一高僧，宿昔诗成自不禁。",
            "便合元刘论伯仲，岂同郊岛费呻吟。",
            "浮云出岫本无意，立雪齐腰谩觅心。",
            "扫洒烟尘须博大，看看九虎下纶音。"
        ],
        "title": "和刘守韵",
        "id": "0e3c5899-7efd-48ae-aafe-b48ba571827c"
    },
    {
        "author": "吴儆",
        "paragraphs": [
            "来何迟暮去何忙，不道离人欲断肠。",
            "清节如君谁可继，遗风他日愈难忘。",
            "鲈肥酒熟归时好，水绿山青去兴长。",
            "便恐鹓行须簉羽，蓝桥风月两相忘。"
        ],
        "title": "送张丞归平江",
        "id": "c21d2a7a-7069-48ea-9045-742c7ad054b6"
    },
    {
        "author": "吴儆",
        "paragraphs": [
            "楼高思远入天涯，瑶海光中景象赊。",
            "未说因风翻柳絮，须看和月上梅花。",
            "山茶有句真成画，庭柏无心不受夸。",
            "人物梁园零落久，一时胜赏属诗家。"
        ],
        "title": "次韵李提点雪中登楼之什",
        "id": "2a55a1ac-289c-4086-886a-52eeb8a14a85"
    },
    {
        "author": "吴儆",
        "paragraphs": [
            "画楯朱甍绿霭中，华颠翠岫倚轻风。",
            "行人肠断古乌处，犹在云山东复东。"
        ],
        "title": "番阳道中",
        "id": "bb85d549-d618-4110-ac47-43af9c47336a"
    },
    {
        "author": "吴儆",
        "paragraphs": [
            "淡月微云对倚楼，无声河汉自西流。",
            "高城忽起梅花弄，散作晴空万里秋。"
        ],
        "title": "寓郡城客舍热不可寐与程彦举坐语达旦",
        "id": "5a8d3745-a1ad-4c62-84dd-9f5619655542"
    },
    {
        "author": "吴儆",
        "paragraphs": [
            "夭桃先已醉春风，青女犹争造化功。",
            "应与骚人嫌太赤，故将铅粉注深红。"
        ],
        "title": "壬午二月桃方盛开雪积其上光辉红润不可形状以二诗纪之  其一",
        "id": "a0b8949d-fde5-41da-8ebc-3b3dbf80cc68"
    },
    {
        "author": "吴儆",
        "paragraphs": [
            "粲粲乘鸾万玉妃，肯将红艳鬭光辉。",
            "只应侍宴瑶池罢，犹带天边醉色归。"
        ],
        "title": "壬午二月桃方盛开雪积其上光辉红润不可形状以二诗纪之  其二",
        "id": "30da8362-a5d8-474f-81a6-fcef37a6ebf4"
    },
    {
        "author": "吴儆",
        "paragraphs": [
            "晚来一雨破炎蒸，蕉叶葵花照眼明。",
            "稍与灯花寻旧约，却嫌庭树作秋声。"
        ],
        "title": "偶成",
        "id": "3a69d56d-1b7d-48e6-b6e1-e1a5daf58461"
    },
    {
        "author": "吴儆",
        "paragraphs": [
            "手种琅玕翠竹行，幽窗一见自心凉。",
            "君家有此扬州鹤，倦客无由对一觞。"
        ],
        "title": "赵同叔开轩植竹以自娱乐诸公虽为赋诗而未尝有见之者某不日北归同叔亦为楚令尹矣诗以餽之  其一",
        "id": "f48d8d56-ee54-4a62-82ac-21ef6e82228c"
    },
    {
        "author": "吴儆",
        "paragraphs": [
            "夜来新月已如霜，倚玉萦风别是香。",
            "说与东君须早计，扁舟早晚下潇湘。"
        ],
        "title": "赵同叔开轩植竹以自娱乐诸公虽为赋诗而未尝有见之者某不日北归同叔亦为楚令尹矣诗以餽之  其二",
        "id": "72e805c5-fe0f-4513-9585-fcd24420694d"
    },
    {
        "author": "吴儆",
        "paragraphs": [
            "风簷淅淅褪新青，书展残灯翳复明。",
            "读罢离骚还独坐，此时此夜若为情。"
        ],
        "title": "寓壶源僧舍三绝  其一",
        "id": "f64f14c0-0196-4aa6-a7a9-986264111465"
    },
    {
        "author": "吴儆",
        "paragraphs": [
            "闷来掩卷已三更，风露涓涓月满庭。",
            "闲扑流萤冲暗树，危梢点点堕寒星。"
        ],
        "title": "寓壶源僧舍三绝  其二",
        "id": "d958d9f1-c8e8-42ed-9159-8bc18f141d90"
    },
    {
        "author": "吴儆",
        "paragraphs": [
            "归来闭户还高枕，窗隙微通月影斜。",
            "风急忽惊乌鹊起，空阶蔌蔌堕松花。"
        ],
        "title": "寓壶源僧舍三绝  其三",
        "id": "7625ba9b-7f5f-434a-afa1-53769e586e5e"
    },
    {
        "author": "吴儆",
        "paragraphs": [
            "一幅冰纨织翠筠，风涵秋水碧鳞鳞。",
            "北窗高卧正须此，卷似闲曹吏隠人。"
        ],
        "title": "簟送人诗代简二首  其一",
        "id": "23c756fc-d634-4be1-b82d-758ae34c56fa"
    },
    {
        "author": "吴儆",
        "paragraphs": [
            "幽窗相对小匡牀，蓝浅纱轻水麝香。",
            "退食归来高枕处，满林风雨梦潇湘。"
        ],
        "title": "簟送人诗代简二首  其二",
        "id": "387dd9f1-b22e-4b2a-96e8-eef7353fa239"
    },
    {
        "author": "吴儆",
        "paragraphs": [
            "题诗山寺不胜多，人力争如造化何。",
            "安得短篷巖下濑，长看清影照寒波。"
        ],
        "title": "题月巖",
        "id": "4601147b-b673-4c21-b4c5-b749b508876b"
    },
    {
        "author": "吴儆",
        "paragraphs": [
            "满城桃李已尘埃，丽日稠红次第开。",
            "竹里柴扉掩春昼，坐看蜂蝶去还来。"
        ],
        "title": "答范石湖牡丹诗",
        "id": "3919cc39-ef39-4f4c-b001-2d8c3f6810aa"
    },
    {
        "author": "吴儆",
        "paragraphs": [
            "落托乌纱垫角巾，已将清泚涤京尘。",
            "请君便漉渊明酒，醉后从他雪满簪。"
        ],
        "title": "以乌纱巾饷客",
        "id": "aebb5556-3db2-4aeb-8fda-61544528575a"
    },
    {
        "author": "吴儆",
        "paragraphs": [
            "雪后园林无限好，松间风月有余清。",
            "见他桃李动归兴，想见梅花不胜情。"
        ],
        "title": "题刘氏幽香亭",
        "id": "fb6ec1dd-2bd3-4105-9a8c-c38205d8b82b"
    },
    {
        "author": "吴儆",
        "paragraphs": [
            "三公伟绩绝前尘，千古凌烟向月明。",
            "剪尽甘棠杀风景，遗民犹记旧亭名。"
        ],
        "title": "和张干三公亭",
        "id": "0712826b-2be5-4943-8b1e-1254821b9f9f"
    },
    {
        "author": "吴儆",
        "paragraphs": [
            "满身珠翠间花钿，舞到梁州最可怜。",
            "一捻宫腰如束素，清风明月画堂前。"
        ],
        "title": "说谜三绝  其一",
        "id": "54d04249-465c-4a99-ae44-ea0b1a2b6e49"
    },
    {
        "author": "吴儆",
        "paragraphs": [
            "楚楚衣裳两颊红，冠儿斜坠脚儿弓。",
            "夜来塞上无消息，玉筯偷弹对晓风。"
        ],
        "title": "说谜三绝  其二",
        "id": "968a2e20-343e-4e74-8841-dacc9fb4eec1"
    },
    {
        "author": "吴儆",
        "paragraphs": [
            "奔波来往一生忙，方寸包藏不可量。",
            "用尽心机还骨立，为他人作嫁衣裳。"
        ],
        "title": "说谜三绝  其三",
        "id": "18ee2754-4165-415d-ae34-3a17aaba057b"
    },
    {
        "author": "吴儆",
        "paragraphs": [
            "驺驭曾鸣帝里珂，一麾出守古牂牁。",
            "龙媒入贡汉天子，铜柱重闻马伏波。",
            "万里争传麒麟像，满城欢唱旧襦歌。",
            "著人茉莉花如雪，不醉花前花奈何。"
        ],
        "title": "宴邕守乐语",
        "id": "bde7f4b6-a1b9-46f7-ad1c-ed82dfdcda83"
    },
    {
        "author": "姜特立",
        "paragraphs": [
            "霜满颐间雪满簪，已甘萧散卧山林。",
            "如何六十公孙子，尚作当年举子心。"
        ],
        "title": "甲辰春蒙恩召试时年六十  其一",
        "id": "4497c2d2-55ee-4b9b-8c62-634ca735d6ae"
    },
    {
        "author": "姜特立",
        "paragraphs": [
            "君王初未识相如，谁与慇勤荐子虚。",
            "莫笑粗官便无用，粗官也解试中书。"
        ],
        "title": "甲辰春蒙恩召试时年六十  其二",
        "id": "2a048856-44fd-46ea-801c-295f1f8d57ea"
    },
    {
        "author": "姜特立",
        "paragraphs": [
            "辇路云开雨脚踈，君王游乐万几余。",
            "沧波不尽烟中景，清唱忽来江上渔。",
            "此日丹青须立本，何人词赋似相如。",
            "小臣赓载无他语，但咏山河壮帝居。"
        ],
        "title": "恭和御制玉津园诗",
        "id": "2fed1a7b-b9ff-440b-b9ed-b6103b89113c"
    },
    {
        "author": "姜特立",
        "paragraphs": [
            "万生总总各殊禀，中间变化通希夷。",
            "大椿一万八千岁，蟠桃结实千年期。",
            "虽云阅世最久远，要自与物同推移。",
            "不如长松老为石，仙家旧事尤瓌奇。",
            "尝闻道士马自然，曾见天宝观前屈铁枝。",
            "指云此木三千年，去后合变坚凝姿。",
            "当时山上五里松，龙拏虎蹲相与蜕化无余遗。",
            "六丁夜半奉玉敕，雷公䃸磹轰取之。",
            "阳侯河伯亦好事，洪涛巨浪移荒陂。",
            "至今空山断壑所，遗者一块未许千金窥。",
            "壶山柏木不足道，康干节理由人为。",
            "何如此石最耐久，万年千载无成亏。",
            "上不为女娲补天阙，下不为颛皇搘地维。",
            "直将送似广成子，日与西母对坐同盘嬉。",
            "蓬莱海水会清浅，广成之寿无穷时。"
        ],
        "title": "松石歌寿皇太子殿下",
        "id": "3d9c7546-9018-4879-b275-09e121a4b62b"
    },
    {
        "author": "姜特立",
        "paragraphs": [
            "六花纷委地，随物赋圆方。",
            "未戒土牛候，先呈玉马祥。",
            "月孤难耀彩，句妙与争光。",
            "不独夸三白，深宜熟五粱。"
        ],
        "title": "仰和令制腊中三白",
        "id": "0c01567a-c988-41f5-bdbc-bc04b6aebb03"
    },
    {
        "author": "姜特立",
        "paragraphs": [
            "木芙蓉蕊未经霜，篱畔黄花尚歛房。",
            "正冷落中才吐艳，不思量处猛闻香。",
            "酿成云壑澄清气，涤尽炎乡热恼肠。",
            "便欲架巢枝上宿，学他徐老爱花狂。"
        ],
        "title": "木犀",
        "id": "db9cbb1b-fddd-4213-961f-0bb3ed2d98b0"
    },
    {
        "author": "姜特立",
        "paragraphs": [
            "老子诗中那有画，阿师画里自兼诗。",
            "我非今世王摩诘，子岂前身李伯时。",
            "烟月正临青嶂落，滩声惟许白鸥知。",
            "可怜半幅鹅溪绢，写此寒江一段奇。"
        ],
        "tags": [
            "西湖"
        ],
        "title": "西湖素公爱余泊舟小诗画为扇子",
        "id": "22860365-5be9-4123-bb4f-3a8a478be72f"
    },
    {
        "author": "姜特立",
        "paragraphs": [
            "迷晓逆风飘漏远，惊秋堕叶响廊深。",
            "五更又上篮舆去，忘却当年调笑吟。"
        ],
        "title": "早朝",
        "id": "97eecfd6-1e51-4ce2-9df6-5b54b6f141f8"
    },
    {
        "author": "姜特立",
        "paragraphs": [
            "陆机不听华亭鹤，张翰还思吴郡鲈。",
            "何似故人无一事，菊花时节独携壶。"
        ],
        "title": "寄华亭黄用之",
        "id": "c7fac2fc-4c2b-45b8-8624-6ad5a5253ef0"
    },
    {
        "author": "姜特立",
        "paragraphs": [
            "鑪锤锻炼不遗力，造化穷锼无遁情。",
            "每对时人思杜老，不知能事属先生。"
        ],
        "title": "谢人惠诗二首  其一",
        "id": "ff123842-1720-4075-a732-4ebd9c44048e"
    },
    {
        "author": "姜特立",
        "paragraphs": [
            "九攻莫下墨子守，一矢难摧飞卫锋。",
            "始悟从前最高著，向来未肯付渠侬。"
        ],
        "title": "谢人惠诗二首  其二",
        "id": "228c62d3-c8f0-4731-8abc-5f04da61f875"
    },
    {
        "author": "姜特立",
        "paragraphs": [
            "莫恨卢姬嫁得迟，尚能料理旧容仪。",
            "班姑陈后承恩早，衰悴难堪似少时。"
        ],
        "title": "偶题",
        "id": "9910d4fa-ce2f-4efb-9cf1-4deb4dd3f78f"
    },
    {
        "author": "姜特立",
        "paragraphs": [
            "岁暮坐公馆，永怀时序迁。",
            "雪消残臈外，春到蚤梅边。",
            "夜色侵乌鹊，年光送管絃。",
            "无人同晤语，输写頼诗篇。"
        ],
        "title": "岁暮直舍感怀",
        "id": "3d08076f-a57a-4f4e-8541-9690063888e2"
    },
    {
        "author": "姜特立",
        "paragraphs": [
            "岁寒三友要君知，不比凡花儿女姿。",
            "颇爱槎枒却高古，正嫌纠结玷幽奇。",
            "豪夸何用锦为障，潇洒须添露作帷。",
            "可是道人多事在，横斜请看昔贤诗。"
        ],
        "title": "道堂以梅结屏",
        "id": "53b677af-1b0a-4a5b-9809-4849bb1a2edd"
    },
    {
        "author": "姜特立",
        "paragraphs": [
            "花事匆匆一饷空，清和池馆转薰风。",
            "绿阴似欲专清夏，不许林间见落红。"
        ],
        "title": "偶题",
        "id": "5808d551-b746-44e1-b8a5-b59816d81274"
    },
    {
        "author": "姜特立",
        "paragraphs": [
            "无书阅市交何少，有书觅羊趣何卑。",
            "争似北邻两公子，不嫌俗士笑渠痴。"
        ],
        "title": "借书戏作",
        "id": "549603c2-f525-4532-bbfa-7c0ae00760a1"
    },
    {
        "author": "姜特立",
        "paragraphs": [
            "吾师自有庵，何必从人借。",
            "闻道架虚空，大千同一舍。"
        ],
        "title": "借庵  其一",
        "id": "9be13e8c-e0fc-4e95-89b2-ac19f9615369"
    },
    {
        "author": "姜特立",
        "paragraphs": [
            "天地即吾庐，胡为号借居。",
            "赵州无住著，不用更还渠。"
        ],
        "title": "借庵  其二",
        "id": "e55ceac0-00be-4b11-bd93-8d80a7a29316"
    },
    {
        "author": "姜特立",
        "paragraphs": [
            "何年云斧斸烟峦，散在先生燕坐间。",
            "袖里吾将有东海，凭诗乞与小巑岏。"
        ],
        "title": "觅龙涎巧石  其一",
        "id": "7c9672e1-7036-458c-9db1-29cb1a7fa079"
    },
    {
        "author": "姜特立",
        "paragraphs": [
            "甲蠡浅俗枣仍昏，沉水龙涎气最芬。",
            "敢望凝香如燕寝，竹炉聊欲试氤氲。"
        ],
        "title": "觅龙涎巧石  其二",
        "id": "70ae176a-8bf2-4f74-840d-8f8663b1fdb2"
    },
    {
        "author": "姜特立",
        "paragraphs": [
            "姚魏谁教混草莱，今朝老眼为君开。",
            "建安自有亲衣钵，知道诗翁不姓梅。"
        ],
        "title": "和徐判院见惠诗篇  其一",
        "id": "b256d275-c4a5-449d-a244-a1d2df7af14c"
    },
    {
        "author": "姜特立",
        "paragraphs": [
            "细知诗律析秋毫，况是天然笔力高。",
            "便好铺张清庙颂，不须追逐楚人骚。"
        ],
        "title": "和徐判院见惠诗篇  其二",
        "id": "50934417-4352-4cd3-8fbf-a6ca1db0aeca"
    },
    {
        "author": "姜特立",
        "paragraphs": [
            "新诗赠我绕朝鞭，敌手相逢一怃然。",
            "迦叶见花吾未解，灵均此秘子能传。"
        ],
        "title": "和徐判院见惠诗篇  其三",
        "id": "cec89c7a-4a8c-42a1-88a6-520ff9289b40"
    },
    {
        "author": "姜特立",
        "paragraphs": [
            "吊徃文高古战场，丽天星斗射寒芒。",
            "也知深夺曹刘气，不用浓熏班马香。"
        ],
        "title": "和徐判院见惠诗篇  其四",
        "id": "a2724a12-e8c5-410c-9257-3de9ae593473"
    },
    {
        "author": "姜特立",
        "paragraphs": [
            "此夕从来天上少，斜河休问夜何其。",
            "不须更恨欢娱短，已是人间十日期。"
        ],
        "title": "闰七夕",
        "id": "80ac6a58-dde4-4998-8a8e-b9542ec5938f"
    },
    {
        "author": "姜特立",
        "paragraphs": [
            "小山丛桂隔墙阴，曲槛脩篁别作林。",
            "芳意不孤符有德，寒梢相近本无心。",
            "春多得地生何幸，岁晚为邻分益深。",
            "頼有高人发佳致，因成盛事寄微吟。"
        ],
        "title": "同官直舍有木犀一株盛开与余脩竹惟隔屏墙尔暇日因共言清香绿阴不妨相过异时亦是一段佳话遂成小诗",
        "id": "935b6e6a-0d11-4944-850c-bae013389a41"
    },
    {
        "author": "姜特立",
        "paragraphs": [
            "京华正是热官地，公独胡为起归意。",
            "家传相业百未施，请佩左符聊一试。",
            "相君道德人中英，达识早保悬车荣。",
            "君王屡诏不肯起，祇今父子俱芳馨。",
            "小春十月壶山尾，橘柚垂黄风日美。",
            "青衫昔出紫袍归，拜寿双亲亲色喜。"
        ],
        "title": "送陈寺丞得请补外归乡",
        "id": "fb4dff38-e481-42b6-ae14-eed47670de71"
    },
    {
        "author": "姜特立",
        "paragraphs": [
            "旋规旸谷敌霜天，掩映金乌上紫烟。",
            "困睡不愁挥瓮肘，坐吟无复耸诗肩。"
        ],
        "title": "杨诚斋作日屋名小旸谷次其韵",
        "id": "577d95a0-977b-4b35-bce0-3614eb26a274"
    },
    {
        "author": "姜特立",
        "paragraphs": [
            "一榻萧然文字林，闭门十日卧春阴。",
            "园林寒重鶑声寂，风雨时长草色深。",
            "坐念治聋违社酒，遥知搜句搅春心。",
            "莫愁鴈鹜分行进，簿领难埋旷士襟。"
        ],
        "title": "和张时可",
        "id": "eca78d4a-d02c-407c-bed1-367f2501b5e4"
    },
    {
        "author": "姜特立",
        "paragraphs": [
            "闻道秋来过别居，秋风应已入琴书。",
            "草玄正要一区宅，入蜀何须驷马车。"
        ],
        "title": "黄用之迁居奉寄  其一",
        "id": "176f0140-584e-4d77-9073-c50536985d1b"
    },
    {
        "author": "姜特立",
        "paragraphs": [
            "尽倾清俸买新居，橐内无金只有书。",
            "不用邻人借舆马，已知家具少于车。"
        ],
        "title": "黄用之迁居奉寄  其二",
        "id": "e0ca413e-ca92-447d-bfe2-2a03d8553e15"
    },
    {
        "author": "姜特立",
        "paragraphs": [
            "堂堂两苏公，秀峙自西蜀。",
            "一朝入京师，声价喧寥廓。",
            "联翩取膴仕，鸣凤在阿阁。",
            "方干赤霄上，忽向青云落。",
            "黑风吹紫荆，天涯两飘泊。",
            "始感韦郎诗，对床寻旧约。",
            "篇章屡致意，念此友于乐。",
            "生死竟乖违，归来已非昨。",
            "汪君胡为此，一官未渠缚。",
            "兄弟自师友，闭门方苦学。",
            "便作听雨谋，无乃计已错。",
            "早荣或有悔，晚达亦不恶。",
            "问学须渊源，文字要追琢。",
            "岁久道自富，时来功不薄。",
            "但学苏公贤，嘲诮且莫莫。"
        ],
        "title": "赋汪先辈昆仲听雨轩",
        "id": "3ab648b9-0bab-43b7-8b1c-fae94ca4e80c"
    },
    {
        "author": "姜特立",
        "paragraphs": [
            "闻道宝书天上去，却携香墨袖中归。",
            "安西纸背曾题识，黟餠文房要发挥。",
            "素箧想藏玄玉炯，晴窗应试翠云霏。",
            "先生不作曹瞒吝，分我东斋发易机。"
        ],
        "title": "讲官沈大监献东宫米字回赐笔墨因作小诗以求墨",
        "id": "8f666372-3ffe-4e1a-a474-7100bb95927e"
    },
    {
        "author": "姜特立",
        "paragraphs": [
            "几年玉殿领仙班，霜满乌靴尘满冠。",
            "寄语山花与溪鸟，今回莫作故吾看。"
        ],
        "title": "题共闲亭五首  其一",
        "id": "f866687a-17a7-4b51-9c67-27d6b14c3f45"
    },
    {
        "author": "姜特立",
        "paragraphs": [
            "太行日暮车盘处，滟滪波翻舟下时。",
            "惟有亭中无一事，坐看忙杀利名儿。"
        ],
        "title": "题共闲亭五首  其二",
        "id": "c785208b-489e-4601-a312-fa14a2efa81a"
    },
    {
        "author": "姜特立",
        "paragraphs": [
            "杨叶屡穿非是妙，庖刀未缺更须藏。",
            "何人识得闲三昧，袖手急流滋味长。"
        ],
        "title": "题共闲亭五首  其三",
        "id": "f40768f1-0c45-4582-9532-30de90ce6d3f"
    },
    {
        "author": "姜特立",
        "paragraphs": [
            "花光摇曳犹多事，鸟语軥辀徒自喧。",
            "谁是如今爱闲者，请来此地说风幡。"
        ],
        "title": "题共闲亭五首  其四",
        "id": "c6437731-3e5a-42e9-88b5-c3c812d7888c"
    },
    {
        "author": "姜特立",
        "paragraphs": [
            "竞前正作螘旋磨，逐物方知鹊失真。",
            "安得此身随杖屦，却来堂上作闲人。"
        ],
        "title": "题共闲亭五首  其五",
        "id": "fc3bdcbe-5665-48ef-8b58-9b43a3f25d82"
    },
    {
        "author": "姜特立",
        "paragraphs": [
            "满城车马隘如云，百万人家暗市尘。",
            "忽到南湖湖上看，始知物外有高人。"
        ],
        "title": "访约斋三绝  其一",
        "id": "ba403e60-f8b0-4faf-b8ac-9041cf558638"
    },
    {
        "author": "姜特立",
        "paragraphs": [
            "云镜亭前水满陂，渚沤堤上翠成帷。",
            "烦君为我买笭箵，去作南湖踏浪儿。"
        ],
        "title": "访约斋三绝  其二",
        "id": "21c6e741-16b2-431f-afdd-207ad6585b6c"
    },
    {
        "author": "姜特立",
        "paragraphs": [
            "城中不异在郊坰，百亩园池夏木清。",
            "若为借我三间屋，相伴哦诗过一生。"
        ],
        "title": "访约斋三绝  其三",
        "id": "8064bad0-7e9b-4183-9244-8a8afae2403e"
    },
    {
        "author": "姜特立",
        "paragraphs": [
            "曾访高人旧隠居，诗情平澹宦情踈。",
            "缇屏今日虽泥轼，芸阁它时合校书。"
        ],
        "title": "和张倅湖上十绝  其一",
        "id": "6cd09cd5-20b2-467c-9fc5-84bd262277cc"
    },
    {
        "author": "姜特立",
        "paragraphs": [
            "旷士同游兴自浓，那堪霁景上曈眬。",
            "忽惊画手开千嶂，不见愁眉蹙两峯。"
        ],
        "title": "和张倅湖上十绝  其二",
        "id": "3a055ab1-7563-4661-aebe-36701d0a5dbb"
    },
    {
        "author": "姜特立",
        "paragraphs": [
            "湖边柳色媚清涟，湖上新荷叠绮钱。",
            "料得高人初出郭，眼中风物一醒然。"
        ],
        "title": "和张倅湖上十绝  其三",
        "id": "a69ad251-082b-4d0e-ae3b-fa9c6eb6e9d2"
    },
    {
        "author": "姜特立",
        "paragraphs": [
            "仙山那许世人来，有底今朝洞户开。",
            "青鸟想传佳客至，不须惊汝问莓苔。"
        ],
        "title": "和张倅湖上十绝  其四",
        "id": "c6488a03-d8a4-4900-9655-e180572e547e"
    },
    {
        "author": "姜特立",
        "paragraphs": [
            "休日吟边引兴长，岂容簿领更相妨。",
            "怪君诗思如河决，曾梦西江水涤肠。"
        ],
        "tags": [
            "长江"
        ],
        "title": "和张倅湖上十绝  其五",
        "id": "2fc68939-65c2-4b8f-96ef-49f037fc09cb"
    },
    {
        "author": "姜特立",
        "paragraphs": [
            "宝叔祠前落照红，平湖万顷碧涵空。",
            "个中有景君能道，添入三贤诗句中。"
        ],
        "title": "和张倅湖上十绝  其六",
        "id": "d455fb2f-ccc7-4691-9608-e08354184d94"
    },
    {
        "author": "姜特立",
        "paragraphs": [
            "群彦俱堪议相毡，小诗聊尔出秾纤。",
            "梅山老子何多幸，收得连珠归玉奁。"
        ],
        "title": "和张倅湖上十绝  其七",
        "id": "d03223b4-db9b-4fd1-9a7e-52dd9bf39a31"
    },
    {
        "author": "姜特立",
        "paragraphs": [
            "尽将丘壑卷胸中，醉帽归时御晚风。",
            "明日府公催吏牍，可堪骑马踏香红。"
        ],
        "title": "和张倅湖上十绝  其八",
        "id": "31975954-bd24-4c48-b569-3bd7bc136b3c"
    },
    {
        "author": "姜特立",
        "paragraphs": [
            "两山胜处古坟多，多少英贤发咏歌。",
            "它日浮家钓清濑，腰章吾欲换渔蓑。"
        ],
        "title": "和张倅湖上十绝  其九",
        "id": "c974d676-62ab-43ce-a158-1a70fa0a776a"
    },
    {
        "author": "姜特立",
        "paragraphs": [
            "夕寒山水閟清晖，归到华堂月半扉。",
            "倾倒锦囊无賸语，风光那得更相违。"
        ],
        "title": "和张倅湖上十绝  其一○",
        "id": "f7fa468d-8a24-40e8-a3a4-72d682914cde"
    },
    {
        "author": "姜特立",
        "paragraphs": [
            "直庐迫高墉，隙土止寻丈。",
            "杇人累残甓，园叟舁新壤。",
            "方成一篑积，已觉寸心爽。",
            "余芳分禁掖，疎翠眇林莽。",
            "虽无昆阆趣，便有濠濮想。",
            "绕吟消永日，静对延孤赏。",
            "聊成儿女剧，终契山林往。",
            "为语平泉公，经营毋太广。"
        ],
        "title": "直舍作小砌",
        "id": "c711158c-6e06-4c48-9820-7d009746b704"
    },
    {
        "author": "姜特立",
        "paragraphs": [
            "画师不作春风面，岂是玉容容易见。",
            "动人正在阿堵中，妙处犹须著歌扇。",
            "沉香亭边初睡起，鬒发珑松薄梳理。",
            "欠伸背面故作妍，半靥墙头出桃李。",
            "画成众目争回顾，只欠孙娘折腰步。",
            "似见不见愁杀人，始是人生肠断处。",
            "愁肠易断可奈何，古往今来此恨多。",
            "君不见李夫人，不肯回身看汉君。",
            "又不见杨太真，拥行莫恋属车尘。",
            "自古蛾眉多蠹国，玉颜画就还伤神。"
        ],
        "title": "续丽人行",
        "id": "ca976e28-e773-4ac3-ab14-aa689b3b51d7"
    },
    {
        "author": "姜特立",
        "paragraphs": [
            "中秋令节每多阴，况复清居鹤禁深。",
            "幸免虾蟆矜毒吻，不妨蟋蟀伴孤吟。",
            "连旬病腹难容酒，独夜清眠不愧衾。",
            "二八孤光应未阙，小楼犹得共登临。"
        ],
        "title": "中秋寓直东宫是夕当月蚀云兴不见",
        "id": "89c47929-22a1-41af-b07b-7e7f5544a175"
    },
    {
        "author": "姜特立",
        "paragraphs": [
            "平生久矣服时名，况复亲闻玉唾声。",
            "便拟近师黄太史，不须远慕白先生。",
            "巨编固已汗牛积，长句尤能倚马成。",
            "今日诗坛谁是主，诚斋诗律正施行。"
        ],
        "title": "谢杨诚斋惠长句",
        "id": "a14a6850-8081-403d-bd46-2d06a9e8124e"
    },
    {
        "author": "姜特立",
        "paragraphs": [
            "夙昔何尝卑小官，已将富贵等闲看。",
            "科名不上韩公榜，事业难登汉将坛。",
            "念旧讵能忘里社，避喧终欲挂朝冠。",
            "故人不为吟招隠，更极吹嘘借羽翰。"
        ],
        "title": "和答刘庆远",
        "id": "8262ae2a-42d7-4093-970c-e7f05f143788"
    },
    {
        "author": "姜特立",
        "paragraphs": [
            "少年著意玩时芳，每爱风枝玉雪扬。",
            "老去此心浑忘却，不堪犹作故时香。"
        ],
        "title": "人惠酴醿",
        "id": "d46a5187-cb12-46d2-92ea-4c2c504568b6"
    },
    {
        "author": "姜特立",
        "paragraphs": [
            "万里持哀使北荒，偶能成礼报君王。",
            "中原旧事成新恨，添得归来两鬓霜。"
        ],
        "title": "使北二首  其一",
        "id": "e6a05a26-35fc-4cec-bd91-d8fc48f1d30c"
    },
    {
        "author": "姜特立",
        "paragraphs": [
            "略无险阻蔽皇居，底事当时醉寐如。",
            "若使贾生参国论，便应咽死更无书。"
        ],
        "title": "使北二首  其二",
        "id": "3a431054-cd4a-4359-81bc-90a734429697"
    },
    {
        "author": "姜特立",
        "paragraphs": [
            "持哀万里敢辞难，汴泗都归指顾间。",
            "车上去程依北斗，马头归梦到南山。",
            "颇惊魏国山河少，尚觉周家境土悭。",
            "圣主若图恢复计，直须神武取榆关。"
        ],
        "title": "使北",
        "id": "b259cfc4-3ec6-4ba5-99bd-27821aa309a1"
    },
    {
        "author": "姜特立",
        "paragraphs": [
            "船过淮南岸，心如已到家。",
            "何常异风景，正尔辨戎华。",
            "病体辞深辙，征衣脱旧沙。",
            "江南即仙国，何必上星槎。"
        ],
        "title": "渡淮喜而有作",
        "id": "3d3726f3-ecd1-42b4-8735-7c48c4c5230f"
    },
    {
        "author": "姜特立",
        "paragraphs": [
            "长身踽踽万夫雄，抵掌燕然立骏功。",
            "韬畧故家传圯上，行藏高志似隆中。"
        ],
        "title": "赋张舍人抱啸堂五首  其一",
        "id": "cea1653d-6a5d-4c6f-9b95-a3ac10904503"
    },
    {
        "author": "姜特立",
        "paragraphs": [
            "自古英雄困里闾，风云相遇藉吹嘘。",
            "何人得似徐元直，说与君王蚤顾庐。"
        ],
        "title": "赋张舍人抱啸堂五首  其二",
        "id": "ccfbd543-a648-4fab-b2d9-6a832856e50e"
    },
    {
        "author": "姜特立",
        "paragraphs": [
            "不拥吴姝与赵姬，不笺尔雅作书痴。",
            "只今抱膝缘何事，北望中原有所思。"
        ],
        "title": "赋张舍人抱啸堂五首  其三",
        "id": "e66e291c-7451-49c8-8bf2-a9ca8de0b81b"
    },
    {
        "author": "姜特立",
        "paragraphs": [
            "余子纷纷见每卑，鸾凰鸡鹜谩相随。",
            "当时一笑无人解，此意宁容俗士知。"
        ],
        "title": "赋张舍人抱啸堂五首  其四",
        "id": "c307229e-f0f5-493c-a33c-db2bd9fb6dfe"
    },
    {
        "author": "姜特立",
        "paragraphs": [
            "毛生脱颖请行日，祖逖闻鸡起舞时。",
            "何似草庐长啸罢，从容起立汉家基。"
        ],
        "title": "赋张舍人抱啸堂五首  其五",
        "id": "9af1ceaa-75d7-4135-97b9-6e4a354095b4"
    },
    {
        "author": "姜特立",
        "paragraphs": [
            "飞叫入仙城，千门夜未扃。",
            "那知清禁里，却有野人听。"
        ],
        "title": "禁中闻杜鹃",
        "id": "791adf8e-fa29-44bc-99c4-fd2f04b21114"
    },
    {
        "author": "姜特立",
        "paragraphs": [
            "天地无情处，青林不动时。",
            "扇车热炉鞴，竹簟煖琉璃。",
            "蝉喘烟生树，蚊饕汗浃肌。",
            "不知秋后鬓，留得几茎丝。"
        ],
        "title": "苦热二首  其一",
        "id": "778db4f3-2427-4adb-b5a3-2040b3d8f2e5"
    },
    {
        "author": "姜特立",
        "paragraphs": [
            "寸炬已如灼，积冰殊未凉。",
            "御寒终有具，治热更无方。",
            "坐溜午时汗，狂寻子夜浆。",
            "如何得邹律，吹下九秋霜。"
        ],
        "title": "苦热二首  其二",
        "id": "c0c1657e-57fb-4a77-83c7-f8dd4c7f11a9"
    },
    {
        "author": "姜特立",
        "paragraphs": [
            "闻名渴见面，未合长相思。",
            "纷纷数来人，谁契此心期。",
            "识公恨不早，委刺方嫌迟。",
            "正欲我辈人，共此一段奇。",
            "良贾虽深藏，有宝人得知。",
            "被褐既怀玉，脱囊可无锥。",
            "聊将一缕麻，换此五色丝。",
            "曲意相假借，仁衷恕嘲嗤。",
            "子怀谅已伸，我惭亦自贻。",
            "此道久凋丧，相从当在兹。"
        ],
        "title": "潘德久永嘉佳士也闻其能诗久矣而不我过仆一日以小诗挑之遂携古风见访次韵奉答",
        "id": "7aac79d1-79fe-4f64-936b-7dd8c18ecf0f"
    },
    {
        "author": "姜特立",
        "paragraphs": [
            "不蹑江西篱下迹，远追李杜与翱翔。",
            "流传何止三千首，开阖无疑万丈光。",
            "句到桐江賸深稳，气含玉垒旧飘扬。",
            "未须料理林间计，蚤晚明堂要雅章。"
        ],
        "title": "陆严州惠剑南集",
        "id": "eb76e009-da19-4bc1-a23f-c03932599982"
    },
    {
        "author": "姜特立",
        "paragraphs": [
            "吾闻峨眉秀绝几千古，下有人才纷可数。",
            "长公少公两玉人，一以为龙一为虎。",
            "先生晚出蹑其后，万里东来谒明主。",
            "青衫羸马百官底，一纪重经启封土。",
            "要将冯翊试长材，故向蓬溪开督府。",
            "当时三鳣张讲肆，今日双麾趋郡所。",
            "白头老父来挽舟，朱组门生争负弩。",
            "莫辞迢递溯夔峡，便见奔腾下牛渚。",
            "西川东国一陶钧，尽洒沙堤丞相雨。"
        ],
        "title": "送宇文尚书归蜀之官遂宁",
        "id": "c3cb3738-6ae0-4635-96e1-8b105c9f05a5"
    },
    {
        "author": "姜特立",
        "paragraphs": [
            "乞米未伤廉，送米岂为辱。",
            "且炊子美饭，试慁伯夷腹。",
            "虽无乳烝豚，便可蔬当肉。",
            "料得贤孟光，举案懽自足。"
        ],
        "title": "送米与人",
        "id": "a94fa163-cc06-4df0-b608-bb95b30003d4"
    },
    {
        "author": "姜特立",
        "paragraphs": [
            "闲愁客底费驱除，可复先生得自娱。",
            "商陆火添人独坐，沉檀香冷岁还徂。",
            "望家年甲那堪数，祭酒诗神合少苏。",
            "来岁黄堂当此夕，不知能解寄诗无。"
        ],
        "title": "和刘建昌除夕有欠我饮屠苏之句",
        "id": "51f08181-561b-4342-a927-2c77eebf59d3"
    },
    {
        "author": "姜特立",
        "paragraphs": [
            "阊阖门开紫禁通，金栀千炬蜡花红。",
            "胡为白水渔竿客，也在黄幡豹尾中。",
            "三径只今荒未了，一尊何日属相同。",
            "寒儒不恨遭逢晚，犹胜书窗老蠹虫。"
        ],
        "title": "扈驾青城呈刘建昌",
        "id": "7efcd8cd-14d6-4688-8303-491fb7ab8196"
    },
    {
        "author": "姜特立",
        "paragraphs": [
            "岧峣天阙五云飞，日上觚棱晓影移。",
            "合殿侍臣颁彩树，谁家纤手送青丝。",
            "寒禁粉蕊香犹浅，煖入陈根绿尚迟。",
            "从此江山春意动，使君拼费几多诗。"
        ],
        "title": "和刘建昌都下立春",
        "id": "5b28dcc2-3e3f-44b0-96ba-402b05a0263b"
    },
    {
        "author": "姜特立",
        "paragraphs": [
            "仲尼不瑞麟，周公旅命禾。",
            "两圣本一道，胡为有殊差。",
            "麟固首四灵，可贺亦可嗟。",
            "或云一角兽，莫能辨真讹。",
            "鹖雀奏天子，朱鴈兴乐歌。",
            "文士颂连理，野夫献嘉瓜。",
            "羽毛草木异，皆物之精华。",
            "于事竟无补，徒然务矜夸。",
            "食乃民之天，有一皆可嘉。",
            "君不见丰年乐岁人鼓腹，凶年死人如乱麻。",
            "以此较得失，周孔道不颇。",
            "桐庐陈使君，理道蠲烦苛。",
            "蛊敝既振饬，刑罚从宽科。",
            "民生乐其业，自足致时和。",
            "有农献嘉粟，累累来山阿。",
            "数穗至八九，纷然一何多。",
            "图状竞传玩，志牒争编摩。",
            "使君政将成，为祥理则那。",
            "促归不待满，合上金銮坡。",
            "嘉禾阙补亡，精笔非君何。"
        ],
        "title": "赋桐庐陈守瑞粟图",
        "id": "0d7bd135-c378-409e-bf2d-58982b429011"
    },
    {
        "author": "姜特立",
        "paragraphs": [
            "欹眠侧耳数寒更，欲起未起心不平。",
            "何似山间浑睡足，卧看红日上窗明。"
        ],
        "title": "早朝",
        "id": "7fcfc1cd-a856-431f-a21f-daac98c54ea9"
    },
    {
        "author": "姜特立",
        "paragraphs": [
            "水上蜻蜓木上蝉，酰鸡飞舞瓮中天。",
            "如何尔独多情思，结得千花百卉缘。"
        ],
        "title": "蛱蝶二首  其一",
        "id": "96ef7bc5-de48-4d47-8aed-72064913436e"
    },
    {
        "author": "姜特立",
        "paragraphs": [
            "园林五月绿漫漫，雨后轻狂尚作团。",
            "夏老不知花事退，犹疑春色在栏干。"
        ],
        "title": "蛱蝶二首  其二",
        "id": "f04674e5-cca2-4ac7-862a-85e5477d8753"
    },
    {
        "author": "姜特立",
        "paragraphs": [
            "遥知三径长荒苔，解组东归亦快哉。",
            "津岸纷纷群吏去，船头衮衮好山来。",
            "平时佳客应相过，胜日清尊想屡开。",
            "若许诗篇数还往，直须共挽古风回。"
        ],
        "title": "和陆郎中放翁韵",
        "id": "9ce5c177-1633-4ca5-b21f-7b813ee8195f"
    },
    {
        "author": "姜特立",
        "paragraphs": [
            "得句胜于得好官，平生事业蠹鱼间。",
            "近来世味尤如蜡，唯有吟诗不奈闲。"
        ],
        "title": "得句",
        "id": "87edf736-4bd9-4724-a4b3-de9d659377bc"
    },
    {
        "author": "姜特立",
        "paragraphs": [
            "盥面知新瘦，看书觉近昏。",
            "风霜不相贷，老意与谁论。"
        ],
        "title": "偶成",
        "id": "fb81b781-62f7-4bb9-bd97-1be75ce940e1"
    },
    {
        "author": "姜特立",
        "paragraphs": [
            "仙仗天临下五云，承华气象一时新。",
            "薰风澹荡飘黄繖，瑞脑纷纭点翠裀。",
            "彩服戏时天一笑，宝巵捧处日重轮。",
            "从今家国同休庆，且寿双亲一万春。"
        ],
        "title": "圣驾幸东宫",
        "id": "3dd4487a-d760-4acf-a626-a4188809870c"
    },
    {
        "author": "姜特立",
        "paragraphs": [
            "绚丽繁霞彩，荧煌瑞锦堆。",
            "夜深疑睡去，日暖怕慵来。"
        ],
        "title": "海棠",
        "id": "d48ecda2-7438-42bb-b278-0c440f128041"
    },
    {
        "author": "姜特立",
        "paragraphs": [
            "随风弄日碎春云，扑户穿帷恼杀人。",
            "底事飘扬少拘束，爱将豪纵去酬春。"
        ],
        "title": "柳絮",
        "id": "b1e9d760-827a-4009-879e-e5643aafde74"
    },
    {
        "author": "姜特立",
        "paragraphs": [
            "重阳开燕侍清躬，次第携壶到菊丛。",
            "仙手撚花亲泛酒，此时荣遇少人同。"
        ],
        "title": "丁未九日青宫侍饮",
        "id": "547e7fd2-2fca-49c0-8103-f3ed63a9cd48"
    },
    {
        "author": "姜特立",
        "paragraphs": [
            "老火西驰烧邓林，此花孤绝更清深。",
            "犀纹隠隠通肌骨，羽葆层层间彩金。",
            "残蕊尚堪然古鼎，生香长得汎秋砧。",
            "形容尽入诗人笔，不为唐贤叹陆沉。"
        ],
        "title": "次韵木犀",
        "id": "b224215d-0d97-415b-9f83-fd4b7e95c817"
    },
    {
        "author": "姜特立",
        "paragraphs": [
            "数叶玉簪敷翠，一拳水石含秋。",
            "何须坐我濠濮，自觉心清境幽。"
        ],
        "title": "石盆水窠",
        "id": "4b4744e6-d7d8-4cd3-9e4f-a07e4991e68e"
    },
    {
        "author": "姜特立",
        "paragraphs": [
            "孤根从何来，远自沧海植。",
            "转移失生意，刔剔费人力。",
            "挛拳蛇蚓结，沮丧丈夫直。",
            "余妍撑孤翠，枯理上微液。",
            "仅供盆盎玩，竟阏参天色。",
            "安得拉风雷，一夜拔千尺。"
        ],
        "title": "赋海桧",
        "id": "6693a7e8-9781-41a3-99d1-574780be5207"
    },
    {
        "author": "姜特立",
        "paragraphs": [
            "僻习难施日用间，老人拗事更相关。",
            "愁来得句翻成乐，忙里寻诗却是闲。"
        ],
        "title": "偶成",
        "id": "6e7cccab-2824-4341-99a7-0fb60f4edd58"
    },
    {
        "author": "姜特立",
        "paragraphs": [
            "逸轨高标不可扳，风流人物晋唐还。",
            "胸襟磊落尘埃外，尊酒淋漓笔砚间。",
            "英气一朝归碧落，高文千古映青山。",
            "穗帷莫奠知音泪，极目楼边有愧颜。"
        ],
        "title": "闻常伯韩公下世感赋  其一",
        "id": "68a66067-7c10-46f4-8241-9da97afa2538"
    },
    {
        "author": "姜特立",
        "paragraphs": [
            "六义湮沦吾道东，敢将见处与人同。",
            "后生不遇东坡老，前辈今无南涧翁。",
            "四偈真能垂具眼，瓣香端欲嗣宗风。",
            "遗编一见如生面，怅望新阡恨不穷。"
        ],
        "title": "闻常伯韩公下世感赋  其二",
        "id": "0aee5360-f0c9-4e2f-9088-c679c91f23e8"
    },
    {
        "author": "姜特立",
        "paragraphs": [
            "江南清绝处，此地数经过。",
            "疎柳依秋浦，归船乱晚波。",
            "王侯几蚁穴，天地一渔蓑。",
            "安得玄真子，同编唱和歌。"
        ],
        "title": "出使过嘉禾城外",
        "id": "72b6cdcf-92d5-439d-8b25-e5bd4f894acd"
    },
    {
        "author": "姜特立",
        "paragraphs": [
            "便便满腹贮诗书，狗监何人荐子虚。",
            "半世一官供偃蹇，羣公极力藉吹嘘。",
            "莫辞去佐芙蓉幕，犹胜闲乘觳觫车。",
            "文雅风流府中望，它时合在玉堂居。"
        ],
        "title": "送徐抚干二首  其一",
        "id": "92a7ec3e-a6fc-44dd-bebf-d81b2972b9a4"
    },
    {
        "author": "姜特立",
        "paragraphs": [
            "莫嗟骨相未封侯，媺恶穷通本不侔。",
            "文似陈琳须草檄，赋如王粲好登楼。",
            "时平上幕宜多暇，酒贱清欢亦易谋。",
            "荔子丹时簪末利，可能无句寄中州。"
        ],
        "title": "送徐抚干二首  其二",
        "id": "a929ade6-9883-4445-99d5-565e7b79bd03"
    },
    {
        "author": "姜特立",
        "paragraphs": [
            "卑栖笼槛尚成双，莫叹凋零未著行。",
            "犹胜孤飞千万里，洞庭波上冷吴霜。"
        ],
        "tags": [
            "洞庭湖"
        ],
        "title": "人送双鴈",
        "id": "74aa25f9-20d6-4263-a906-cf5478a39ca0"
    },
    {
        "author": "姜特立",
        "paragraphs": [
            "四山秋色冷银牀，燕坐高斋兴味长。",
            "何物与公堪比德，寒花晚节最馨香。"
        ],
        "title": "次韵秋日五首  其一",
        "id": "813bf70d-d5a8-43a5-a396-fbf4bf1dded8"
    },
    {
        "author": "姜特立",
        "paragraphs": [
            "冉冉寒云滃晓扉，涓涓坠露滴秋衣。",
            "兴来倚杖看苍石，无限空山木叶飞。"
        ],
        "title": "次韵秋日五首  其二",
        "id": "a2026caf-8782-4c50-8c18-6c0daa4d8e06"
    },
    {
        "author": "姜特立",
        "paragraphs": [
            "振衣云岫一襟风，送目霜天万里鸿。",
            "好赋远游挥八极，知公胸次小区中。"
        ],
        "title": "次韵秋日五首  其三",
        "id": "df156412-db8b-4d1e-86f9-a373755f2783"
    },
    {
        "author": "姜特立",
        "paragraphs": [
            "木落山寒境更幽，世间万事入搔头。",
            "何人为广秋声赋，我欲归田蚤晚休。"
        ],
        "title": "次韵秋日五首  其四",
        "id": "a2bde1f0-d02d-49a3-9029-28325eea9d24"
    },
    {
        "author": "姜特立",
        "paragraphs": [
            "不须乐府说无愁，不用尊前著杜秋。",
            "已把宦情同嚼蜡，更将世事等藏钩。"
        ],
        "title": "次韵秋日五首  其五",
        "id": "b853d345-59b4-41eb-b8a4-9dd3c0d2c7a1"
    },
    {
        "author": "姜特立",
        "paragraphs": [
            "二陆双飞共一班，士龙何事别长安。",
            "故园花鸟应无恙，胜日樽罍且自宽。",
            "春草梦回诗思好，暮荆风急客衣寒。",
            "苕溪一水苍茫外，无限相思入倚栏。"
        ],
        "title": "次人韵思弟",
        "id": "5e43cb96-829f-4c11-8ea8-c8ae00108d8f"
    },
    {
        "author": "姜特立",
        "paragraphs": [
            "昔人思李杜，长恨不相随。",
            "遥寄有刘白，同吟惟陆皮。",
            "物睽终必合，句妙却难追。",
            "试问长安陌，何如灞岸时。"
        ],
        "title": "喜陆少监入京",
        "id": "0667aaf6-a521-40bb-84c5-7f38a26543f8"
    },
    {
        "author": "姜特立",
        "paragraphs": [
            "问句石湖老，如将月指标。",
            "枯中说滋润，高处戒虚憍。",
            "颇许唐音近，宁论汉道遥。",
            "正声今在耳，万乐听箫韶。"
        ],
        "title": "范大参入觐颇爱鄙作以诗谢之",
        "id": "7f3520b9-5009-44bf-bb51-aa3546cce980"
    },
    {
        "author": "姜特立",
        "paragraphs": [
            "客至当饮酒，客去合如何。",
            "人生无根蔕，何必客经过。",
            "有客固当饮，无客饮自歌。",
            "有客与无客，颓然同一科。",
            "昔人秉烛游，正尔畏蹉跎。",
            "粤余生多艰，一官剧奔波。",
            "读书四十年，铁砚空研磨。",
            "粝食岂有肉，菜羹或无鹾。",
            "一衣递单夹，折制屡舛讹。",
            "六十始小遇，鬓毛已双皤。",
            "屈指从心年，光阴苦无多。",
            "酒虽非所嗜，不饮意不佳。",
            "一醆助朝气，三杯养天和。",
            "放浪风月夕，留连四时花。",
            "以此毕吾生，无愧亦无嗟。",
            "寻思百岁后，有酒如倾河。",
            "一滴不入唇，谁见此颜酡。",
            "作诗广前贤，闻者且勿呵。"
        ],
        "title": "特立夜直读荆公客至当饮酒篇感而有赋",
        "id": "2e5d9bd1-6bf6-46d3-933a-658924446abc"
    },
    {
        "author": "姜特立",
        "paragraphs": [
            "禁宿遇除夕，孤怀还自怜。",
            "浮生俱畏老，造物暗凋年。",
            "性斧何劳伐，心灰自不然。",
            "好将闲日月，送老白鸥边。"
        ],
        "title": "戊申除夕",
        "id": "52f821ba-3dea-407a-a49c-e57c09e491f9"
    },
    {
        "author": "姜特立",
        "paragraphs": [
            "永日南薰入舜琴，故人邀我共披襟。",
            "歌姬可是能留客，故遏行云作午阴。"
        ],
        "title": "友人招饮适云气大作雨意甚凉",
        "id": "4e3f803f-9ea1-4c10-a3d0-76d6a73a5b43"
    },
    {
        "author": "姜特立",
        "paragraphs": [
            "宝叔山前翠打围，涌金门外水涟漪。",
            "出关便有渔讴起，底事公卿都不知。"
        ],
        "tags": [
            "西湖"
        ],
        "title": "出西湖至天竺",
        "id": "c932eac4-9eab-4bce-a061-3e3d695992f1"
    },
    {
        "author": "姜特立",
        "paragraphs": [
            "激溜跳珠尽日间，却疑造物不曾闲。",
            "何如收取连云笕，水自水流山自山。"
        ],
        "title": "跳珠轩",
        "id": "36676c05-8418-4b03-9f93-f6205a680642"
    },
    {
        "author": "姜特立",
        "paragraphs": [
            "南湖堂上著彭宣，结得襄王梦里缘。",
            "试问傍人鸥与鹭，何如随步小婵娟。"
        ],
        "title": "戏张时可",
        "id": "44188ca2-f1f7-4fde-a004-8f5afafa1f47"
    },
    {
        "author": "姜特立",
        "paragraphs": [
            "得失乘除谁使然，兹行犹作赤城仙。",
            "支风给雨元无禁，借竹判花不费钱。"
        ],
        "title": "和陆郎中送出关  其一",
        "id": "9673153e-2777-42e0-bfe3-7840ed304f56"
    },
    {
        "author": "姜特立",
        "paragraphs": [
            "黄尘乌帽六年间，心迹何尝一日闲。",
            "今日船头忽东转，始知有味是家山。"
        ],
        "title": "和陆郎中送出关  其二",
        "id": "dfaea484-c8c1-4103-9ad0-cc81b29cc9d6"
    },
    {
        "author": "姜特立",
        "paragraphs": [
            "宦路崎岖阅岁华，更无佳思发诗葩。",
            "出关便有山林兴，续稿从今渐有涯。"
        ],
        "title": "出关",
        "id": "b7ca1891-e4e1-47fd-a102-bdb5395f1210"
    },
    {
        "author": "姜特立",
        "paragraphs": [
            "牡丹十月发春丛，半倚微阳半怯风。",
            "浑似若耶溪上女，娇愁初入馆娃宫。"
        ],
        "title": "赋赤松金宣义十月牡丹  其一",
        "id": "7414f348-219d-4f90-8dee-0735790437ab"
    },
    {
        "author": "姜特立",
        "paragraphs": [
            "赤松元是神仙窟，公独能开韩令花。",
            "若使雒阳耆旧见，定应拥褐过君家。"
        ],
        "title": "赋赤松金宣义十月牡丹  其二",
        "id": "5f883273-e691-4b95-b1b2-c2b158ca285e"
    },
    {
        "author": "姜特立",
        "paragraphs": [
            "两山夹青苍，月照江茫茫。",
            "一杯酌老妇，孤兴发沧浪。",
            "贤哉羊裘公，不肯仕汉光。",
            "冥鸿已高翔，弋者应相忘。"
        ],
        "title": "过钓台",
        "id": "d718ec34-cf25-41ec-bb53-a42f23912623"
    },
    {
        "author": "姜特立",
        "paragraphs": [
            "十载弹冠始一归，暗惊草露湿征衣。",
            "自怜犹胜辽东鹤，故旧相逢未尽非。"
        ],
        "title": "乍还里舍",
        "id": "12bf9113-b51e-4a91-9103-88460c49e66b"
    },
    {
        "author": "姜特立",
        "paragraphs": [
            "午庭风雨撼高槐，一洗城头十丈埃。",
            "老子坐间寻句去，故人门外寄诗来。",
            "劲锋久服穿杨妙，钝思深惭击钵催。",
            "请佩左符君未可，要听吟思发春雷。"
        ],
        "title": "和陆郎中",
        "id": "9c7c89af-b196-4cb2-846f-d6d037e03fa8"
    },
    {
        "author": "姜特立",
        "paragraphs": [
            "合居琐闼荫庭槐，底事康衢走俗埃。",
            "莫买渔舟便归去，好提鸿笔记方来。",
            "湖山剩有诗神助，事业宁须官鬼催。",
            "知道经纶未施用，出屯行矣扫云雷。"
        ],
        "title": "再和",
        "id": "7f8f8bf0-b025-4f14-9037-900a32fe97f2"
    },
    {
        "author": "姜特立",
        "paragraphs": [
            "天意阴晴冻未分，忽惊璧璐散纷纭。",
            "梅花露白难夸客，麦本藏青预策勋。",
            "野水断流鱼入槮，江云垂地鴈迷羣。",
            "太平天子新鸿号，感召端由叶气薰。"
        ],
        "title": "邸报改元得雪",
        "id": "843e22ab-65ed-4532-b46b-cdca42f163d2"
    },
    {
        "author": "姜特立",
        "paragraphs": [
            "隠侯故事许谁传，领略江山付谪仙。",
            "虹抱子城增面势，翬飞杰栋跨风烟。",
            "旧题压倒三千首，壮观追还七百年。",
            "我老登临无好语，倚栏终日愧前贤。"
        ],
        "title": "八咏楼",
        "id": "adff90e9-f2bc-4392-929c-b947cae3eb70"
    },
    {
        "author": "姜特立",
        "paragraphs": [
            "二陆平时誉望长，近来小阮亦文章。",
            "共排云路升天府，稳坐仙舟入帝乡。",
            "去日渐惊梅萼破，归时同带桂枝香。",
            "老夫已办酒千斛，细斫菖蒲作贺觞。"
        ],
        "title": "送邦达邦操弟同恪赴省",
        "id": "04ea5570-9773-4aec-9233-7cf9b64b49b5"
    },
    {
        "author": "姜特立",
        "paragraphs": [
            "腊底春前探物华，一枝初发竞相夸。",
            "如今千树离披后，却爱迟开三两花。"
        ],
        "title": "二月道傍梅花",
        "id": "369a4930-80f1-4ea4-98df-231a0a8901c5"
    },
    {
        "author": "姜特立",
        "paragraphs": [
            "金虎肃秋气，属兹摇落时。",
            "淅沥暮蝉澁，嘹唳征鸿悲。",
            "遥巘云冒絮，平林露成帷。",
            "黄凋菡萏盘，红坠芙蓉枝。",
            "湿叶填断堑，寒藤蔓荒篱。",
            "东储感物变，西陆占星移。",
            "清风已预戒，秋阳岂难知。",
            "偶尔叹憭栗，卓然吐新奇。",
            "想象酒方酣，浩荡思无涯。",
            "不学楚人赋，载赓豳土诗。"
        ],
        "title": "恭和令制感秋",
        "id": "ec1664ab-ec79-4518-bf61-2d81c034aead"
    },
    {
        "author": "姜特立",
        "paragraphs": [
            "吾庐何处是，野色满方壶。",
            "一水长来绕，千峰不用呼。",
            "偶然成择胜，幸尔慰归愚。",
            "问讯曲湖老，何时访老夫。"
        ],
        "title": "雨霁立门外见万山葱翠如染颇自喜得独占山居之胜因得乱道一联遂足成篇兼怀曲湖居士",
        "id": "6d6458bd-a070-4764-86b3-3217dfd7e018"
    },
    {
        "author": "姜特立",
        "paragraphs": [
            "喜报纡芳轸，深期办酒壶。",
            "兴来更唱和，耳热自歌呼。",
            "正可谈风月，何须较智愚。",
            "吾今方息驾，无复问征夫。"
        ],
        "title": "自和",
        "id": "b12c868b-9be5-4182-8ee7-08bc6c579770"
    },
    {
        "author": "姜特立",
        "paragraphs": [
            "屈子沈渊日，年年旧俗忙。",
            "佳人夸彩缕，稚子竞新裳。",
            "铙皷喧渔步，杯盘列象床。",
            "山翁独无事，燕坐只焚香。"
        ],
        "title": "重午和巩教授韵",
        "id": "81505b9a-9f29-4028-b84b-5709e224a2a9"
    },
    {
        "author": "姜特立",
        "paragraphs": [
            "休说唐装与晋装，一丝不挂谩风狂。",
            "登枝解衵不快意，脱帽露顶犹寻常。",
            "我生惮暑老益甚，束缚冠屦如以桎梏置我旁。",
            "安得天风吹上雪山顶，凭陵大叫呼彼苍。",
            "下臣尘世热欲死，愿借三冬塞空之白雪，十月陨物之繁霜。",
            "阴崖已冻裂复裂，草木禽兽颠且僵。",
            "此时天上天下无暑气，姜子夜半独立方清凉。"
        ],
        "title": "醉后苦热狂吟",
        "id": "7e4fa9b2-b605-4cb4-82a3-f00f3eea5fc3"
    },
    {
        "author": "姜特立",
        "paragraphs": [
            "手植山松二十年，只今翠色已藏烟。",
            "百年未尽终当见，雾鬣风髯上拂天。"
        ],
        "title": "闲咏二首  其一",
        "id": "7c161cc4-9a41-4d0f-b4aa-877313cd3d5e"
    },
    {
        "author": "姜特立",
        "paragraphs": [
            "翠麓青秧带小川，无营门巷自萧然。",
            "中间至乐何人解，只在藤牀拄杖前。"
        ],
        "title": "闲咏二首  其二",
        "id": "669d6b50-d3ef-4e92-9ff2-d0687e4d7aa0"
    },
    {
        "author": "姜特立",
        "paragraphs": [
            "情爱难缠旷士襟，俗缘那似道缘深。",
            "已知达识空诸幻，万事从头付醉吟。"
        ],
        "title": "寄巩丈哭孙",
        "id": "aa41bca5-2cff-4162-a1e0-2c0eb006e92c"
    },
    {
        "author": "姜特立",
        "paragraphs": [
            "只说瓜莲并蒂生，几曾仙实见双成。",
            "却疑西母犹多事，戏作人间儿女情。"
        ],
        "title": "双桃寄巩经略三首  其一",
        "id": "153eb76e-e4e3-42af-93a7-5ad907c936b9"
    },
    {
        "author": "姜特立",
        "paragraphs": [
            "世间固有无情物，天上宁无有欲仙。",
            "想得武陵人去后，精神交感此因缘。"
        ],
        "title": "双桃寄巩经略三首  其二",
        "id": "b8f291fd-827a-4bd4-87ab-047e40b1a29f"
    },
    {
        "author": "姜特立",
        "paragraphs": [
            "忽见双桃入眼新，捧看惊动坐间宾。",
            "老夫得此浑无为，持寿高堂两玉人。"
        ],
        "title": "双桃寄巩经略三首  其三",
        "id": "b1e64872-987b-4b7c-8448-20b0822a578a"
    },
    {
        "author": "姜特立",
        "paragraphs": [
            "高蹈烟霞远世尘，翠微深处一纶巾。",
            "若非严濑垂竿客，即是桃源避世人。"
        ],
        "title": "题陈朝干山亭二首 翠微",
        "id": "13845b23-b446-46ee-8c35-3789375dd04e"
    },
    {
        "author": "姜特立",
        "paragraphs": [
            "丰草茂林皆绿野，不论韦弁与貂蝉。",
            "但能真得个中趣，何必功名如昔贤。"
        ],
        "title": "题陈朝干山亭二首 绿野",
        "id": "e29a52cf-e67c-4059-a1a7-45334a59d8a5"
    },
    {
        "author": "姜特立",
        "paragraphs": [
            "银竹森森度翠林，惰龙不用血蹄涔。",
            "仓箱且为农夫庆，敢说祠官俸有金。"
        ],
        "title": "次杨丈喜雨",
        "id": "a971e103-6e40-4107-90fa-acec0dc9fc02"
    },
    {
        "author": "姜特立",
        "paragraphs": [
            "新晴冲晓谒先茔，颇爱山行竹树清。",
            "日午未须回俗驾，且留趺坐听松声。"
        ],
        "title": "谒茔",
        "id": "f8461f30-509e-4418-9188-abf80301722b"
    },
    {
        "author": "姜特立",
        "paragraphs": [
            "老丑慵看镜，清狂爱作诗。",
            "唱酬真得侣，衰白亦相宜。"
        ],
        "title": "呈杨方叔",
        "id": "2876dbac-9bf6-4939-a2a1-614b60e0dbd2"
    },
    {
        "author": "姜特立",
        "paragraphs": [
            "待月徘徊东涧滨，一天风露浄无尘。",
            "老人欢意年年减，佳节清光夜夜新。",
            "悼往难传云外信，举杯那复眼中人。",
            "飘然遥想骑鲸兴，更觉高歌有鬼神。"
        ],
        "title": "和方叔中秋",
        "id": "299fa478-bc37-4afa-91c1-e0e2a696079a"
    },
    {
        "author": "姜特立",
        "paragraphs": [
            "陇汧归路渺漫漫，且向金笼刷羽翰。",
            "院静日长频送语，时时图得主翁看。"
        ],
        "title": "赋巩丈鹦鹉三首  其一",
        "id": "c0e92e5d-59e3-449c-92d1-93587c833586"
    },
    {
        "author": "姜特立",
        "paragraphs": [
            "紫燕黄鹂亦言语，或依帘幕或穿花。",
            "较量爱重无如汝，合在华堂富贵家。"
        ],
        "title": "赋巩丈鹦鹉三首  其二",
        "id": "3daa657b-a4b8-47f4-986f-a65915e00988"
    },
    {
        "author": "姜特立",
        "paragraphs": [
            "翠衿红觜娇唇舌，羽族于中最性灵。",
            "巧护狸狌莫惊吓，好留相伴诵心经。"
        ],
        "title": "赋巩丈鹦鹉三首  其三",
        "id": "c6c0c5b1-2f45-44c7-8a73-8bb2a223e69c"
    },
    {
        "author": "姜特立",
        "paragraphs": [
            "五日不出户，门前枫叶丹。",
            "清芬余橘柚，老色半林峦。",
            "社燕知时去，昏鸦取势盘。",
            "秋深多物色，应接未能安。"
        ],
        "title": "五日不出户",
        "id": "19377349-64ad-4bd1-b66c-57b1d4426e18"
    },
    {
        "author": "姜特立",
        "paragraphs": [
            "观彼雨中荷，跳珠自涓滴。",
            "初集尚端停，稍多还倚侧。",
            "虚明是本体，不受世钻刻。",
            "初疑鲛人泣，泪向盘中掷。",
            "又疑石笋街，抛洒天不惜。",
            "但见漾玻瓈，讵容登几格。",
            "高低相依映，倾泻才咫尺。",
            "浏漓丹砂汞，晃荡摩尼色。",
            "照乘傥见收，价恐千金直。",
            "日干风势定，泯若无留迹。",
            "固知造化巧，又似儿女剧。"
        ],
        "title": "次韵仲志荷珠",
        "id": "ee741549-f3b3-45f6-beaa-b084d67a0bd8"
    },
    {
        "author": "姜特立",
        "paragraphs": [
            "依约峯峦似竺干，崟崎岩洞老云烟。",
            "有时风雨无人夜，疑有猿声到枕边。"
        ],
        "title": "寄题时氏小飞来三首  其一",
        "id": "05455368-1e34-4550-a06d-851d0a40d9ef"
    },
    {
        "author": "姜特立",
        "paragraphs": [
            "旷士无时不爱山，却嫌庭户少巑岏。",
            "何年劫火留遗断，便作北高峯下看。"
        ],
        "title": "寄题时氏小飞来三首  其二",
        "id": "e89d3669-4ded-4d5f-9217-df9c7d20e5fe"
    },
    {
        "author": "姜特立",
        "paragraphs": [
            "须弥纳芥不为夸，曾向壶中贮九华。",
            "灵隠寺前天竺后，好峯都落在君家。"
        ],
        "title": "寄题时氏小飞来三首  其三",
        "id": "d9c0ee38-4071-4053-be63-afce35eb79bc"
    },
    {
        "author": "姜特立",
        "paragraphs": [
            "君来别我还归去，君去重来定几时。",
            "此后相思无可寄，相思欲寄莫如诗。"
        ],
        "title": "和巩教授访别二首  其一",
        "id": "19467aa9-5b88-41ad-adee-47a59347a79f"
    },
    {
        "author": "姜特立",
        "paragraphs": [
            "酒醨情恶不成醺，况复匆匆欲语分。",
            "留客恨轮无四角，供庖叹鼈少双裙。"
        ],
        "title": "和巩教授访别二首  其二",
        "id": "c22aae04-77e7-410e-b7ce-1c5ac3b7b841"
    },
    {
        "author": "姜特立",
        "paragraphs": [
            "十里兼旬信不通，每看金阜想高风。",
            "已知惮暑难迎客，不敢将诗更恼公。"
        ],
        "title": "寄巩大监",
        "id": "95ea3b3b-2919-4a88-98bd-6b3853eca7fb"
    },
    {
        "author": "姜特立",
        "paragraphs": [
            "乌藤黄葛一山癯，万事从人笑阔迂。",
            "作计尚余诗气习，遣闲须著睡工夫。"
        ],
        "title": "谩兴",
        "id": "3382c09e-4ad5-4f6c-ab6d-8bb5d4734aa5"
    },
    {
        "author": "姜特立",
        "paragraphs": [
            "昨梦中宵拾夜光，晓惊新句堕书旁。",
            "英游只合陪青琐，伟论何须列皂囊。",
            "溪上林峦新紫翠，船头橙橘半青黄。",
            "兹行好语须频寄，只恐空踈窘报章。"
        ],
        "title": "和巩教授趋朝",
        "id": "2a91915d-7641-438b-b1a6-f14323e1c2ed"
    },
    {
        "author": "姜特立",
        "paragraphs": [
            "清似山栀馥似兰，何人淡墨试毫端。",
            "若无密叶相遮映，全作江梅春晓看。"
        ],
        "title": "应令水墨素馨扇面二首  其一",
        "id": "a9363f26-793c-4f41-8164-39e67d53e0b4"
    },
    {
        "author": "姜特立",
        "paragraphs": [
            "玉质生从瘴海傍，轻绡淡墨写微茫。",
            "疎花賸作江梅瘦，手底风头只欠香。"
        ],
        "title": "应令水墨素馨扇面二首  其二",
        "id": "193e629b-397c-4ed2-9956-3484f1054257"
    },
    {
        "author": "姜特立",
        "paragraphs": [
            "佳期有尽情无尽，一再相逢意若何。",
            "正使长年成会合，临分依旧黯情多。"
        ],
        "title": "闰七夕呈谯内知舍人",
        "id": "8c6aeb3f-90e3-45a7-815f-7b2698cbf300"
    },
    {
        "author": "姜特立",
        "paragraphs": [
            "数点青峯照夕晖，一湾寒碧带踈篱。",
            "兴来倚杖闲临眺，巾影欹风似阿谁。"
        ],
        "title": "闲兴",
        "id": "8c681725-cbcb-46fb-befe-88be48d898bc"
    },
    {
        "author": "姜特立",
        "paragraphs": [
            "露叶明朝彩，云峯吐夕岚。",
            "山中无限景，诗力不相参。"
        ],
        "title": "偶题",
        "id": "9af187ef-b63e-4ba0-bac2-e52e88310aa7"
    },
    {
        "author": "姜特立",
        "paragraphs": [
            "小雨湿红蕤，轻飔动碧池。",
            "东君送消息，预作探春诗。"
        ],
        "title": "腊中感春",
        "id": "63902a64-6100-46e1-b65f-54b5f6c47480"
    },
    {
        "author": "姜特立",
        "paragraphs": [
            "金行肃物欲功成，一夜江枫点翠屏。",
            "不是天公爱红叶，要驱小隠入丹青。"
        ],
        "title": "屋角丹枫",
        "id": "76c2cd78-8d42-4de2-aace-ea10a7b7e8d9"
    },
    {
        "author": "姜特立",
        "paragraphs": [
            "颍滨七十无住著，我室初成四十七。",
            "前贤蚤达尚如斯，我已多公五千日。",
            "屋成作客可十年，此老八十终斯言。",
            "我今追公尚一纪，来日盈缩犹茫然。",
            "制衣起屋俱犯戒，无屋无衣两为大。",
            "世间万事且随缘，运海巢枝俱一快。"
        ],
        "title": "辛亥夏余将广旧庐偶读栾城李方叔新宅诗篇是时子由方治第有余年七十无住著屋成可作十年客之句感而赋之",
        "id": "fb5ed9de-e233-4a7f-a1f6-abeda8a42070"
    },
    {
        "author": "姜特立",
        "paragraphs": [
            "夜来雪积不可料，晨起压尽庭前花。",
            "道松俯偻若揖客，江竹离披如倒戈。",
            "沙头寒重鴈不起，门外日高人未过。",
            "此时薪米不易得，晨突有烟能几家。"
        ],
        "title": "辛亥春夜雪忽积竹松欹折过半",
        "id": "23f06ed3-c6e6-4510-b467-46e66a75ea24"
    },
    {
        "author": "姜特立",
        "paragraphs": [
            "青衣挥箑卧藤牀，翠袖携壶过酒浆。",
            "猬腹出波烹芡实，褭蹄和露擘莲房。",
            "相呼时入鸡豚社，独坐曾无鴈鹜行。",
            "便是赤城真隠吏，不须刘阮更相将。"
        ],
        "title": "夏日奉天台祠禄",
        "id": "b7a6c9d9-2460-4575-bb3d-b93ea981b472"
    },
    {
        "author": "姜特立",
        "paragraphs": [
            "正堪休手足，好事降为奴。",
            "具眼感君惠，无心真我徒。",
            "耐寒曾得友，蒙耻恐非夫。",
            "却羨木居士，盘鸠赐策扶。"
        ],
        "title": "青奴",
        "id": "1d19b2ac-cadf-4509-ba62-84eaf79bbacf"
    },
    {
        "author": "姜特立",
        "paragraphs": [
            "嫋嫋鲜飚动远林，亭亭暮霭占遥岑。",
            "渊明松菊秋容澹，仲蔚蓬蒿露气深。",
            "莫笑四携亭未具，且环十皷坐同斟。",
            "更须少待桂花发，林下舂容把臂吟。"
        ],
        "title": "秋园谩赋呈方叔",
        "id": "6e6c9c09-c239-40f0-9ed7-746b98de5e6b"
    },
    {
        "author": "姜特立",
        "paragraphs": [
            "黜陟何尝到耳边，旋栽花木学平泉。",
            "二年窃食祠官冷，一日颁恩宝篆鲜。",
            "阃寄暂居油幕副，朋从遥忆竹林贤。",
            "诗筒从此长来往，应有人编唱和篇。"
        ],
        "title": "和答巩提干见贺浙东总戎",
        "id": "91bca1e7-f902-4658-9cd0-f64dee875f2b"
    },
    {
        "author": "姜特立",
        "paragraphs": [
            "一语何尝及世氛，若非说剑即论文。",
            "有时伴我松冈上，闲看南山万坞云。"
        ],
        "title": "送杨方叔还山二首  其一",
        "id": "4e571f4f-8416-4e13-b4d9-e5e6024330d2"
    },
    {
        "author": "姜特立",
        "paragraphs": [
            "可人自是难招唤，此去相从定几时。",
            "来岁春风暖行色，隠侯楼上要题诗。"
        ],
        "title": "送杨方叔还山二首  其二",
        "id": "a75334d4-485b-492c-90d1-87526c098bff"
    },
    {
        "author": "姜特立",
        "paragraphs": [
            "重阳无菊闷书空，心似渊明兴不同。",
            "聊且携壶上东岭，不妨欹帽对西风。",
            "百年尽付无何外，三迳谁如阿堵中。",
            "十月黄花方烂熳，莫辞联骑访山翁。"
        ],
        "title": "和李崧卿九日",
        "id": "bfd83b5b-98b5-4a82-9383-41028e3f4eb8"
    },
    {
        "author": "姜特立",
        "paragraphs": [
            "四方男子志，当在壮年时。",
            "民社非轻畀，才猷且小施。",
            "附庸今列邑，大国古称随。",
            "莫谓朝廷远，行看召驿驰。"
        ],
        "title": "送枣阳军使刘似之兼枣阳令  其一",
        "id": "77b9f365-5bbd-4597-941e-27455f8d59f5"
    },
    {
        "author": "姜特立",
        "paragraphs": [
            "去去樯乌远，何时到汉东。",
            "官期应岁腊，客路尚秋风。",
            "大楚风声混，三苗土壤通。",
            "边头有新句，莫惜寄飞鸿。"
        ],
        "title": "送枣阳军使刘似之兼枣阳令  其二",
        "id": "97a1fa7b-2e2d-4d88-870c-861be6a7ad91"
    },
    {
        "author": "姜特立",
        "paragraphs": [
            "一夕霜风扫翠微，宦情何似客情悲。",
            "留连祖帐临分日，徙倚家园欲去时。",
            "三载奉祠心似水，一番挈累鬓成丝。",
            "高飞深泳慙鱼鸟，临水看云有所思。"
        ],
        "title": "之官婺州",
        "id": "2c88be34-666e-4a32-863d-1d9e3b27f4d6"
    },
    {
        "author": "姜特立",
        "paragraphs": [
            "今日出郊送客，明朝肩舆入州。",
            "六十年前伎俩，白头也合归休。"
        ],
        "title": "送客",
        "id": "80846d6a-85a1-4145-83d7-98df3a961858"
    },
    {
        "author": "姜特立",
        "paragraphs": [
            "少时守岁喜蹁跹，老境衰颓只益眠。",
            "明日未应添白发，怕人问处是增年。"
        ],
        "title": "六十七守岁",
        "id": "89fd3142-d75b-42df-872f-5f12eab013f6"
    },
    {
        "author": "姜特立",
        "paragraphs": [
            "有客劝除草，草去眼中浄。",
            "梵志反著袜，一国皆通病。",
            "颊上著三毛，精神乃殊胜。",
            "微云点太虚，不碍天宇莹。",
            "芳草有佳色，难与俗士订。",
            "曾著骚人经，屡勤才子咏。",
            "因依仲蔚门，缭绕渊明迳。",
            "不入膏粱观，唯契山林性。",
            "吾家北窗下，旷土勿畦町。",
            "花草随意生，红绿同一盛。",
            "晨露共明蠲，夕烟相掩映。",
            "既傍竹阴清，又连苔色静。",
            "微薰入衣屦，余润侵筑磬。",
            "终日坐其间，心清神气定。",
            "诗酒颇相关，世事不足听。",
            "从渠笑吾痴，此意未易竟。"
        ],
        "title": "除草篇",
        "id": "ee6e3cca-e59c-4284-be8f-2ee63061204c"
    },
    {
        "author": "姜特立",
        "paragraphs": [
            "着眼看山不见山，徒劳终日对孱颜。",
            "偶然境意相迎处，只在寻常俯仰间。"
        ],
        "title": "赋婺州察推厅悠然楼二首  其一",
        "id": "6242dd29-601a-4572-bbfd-4d924215ba8b"
    },
    {
        "author": "姜特立",
        "paragraphs": [
            "为秫求官兴颇深，忽怀松菊便投簪。",
            "先生万事皆如此，何独悠然见碧岑。"
        ],
        "title": "赋婺州察推厅悠然楼二首  其二",
        "id": "936fce3b-7a54-48de-aef7-4ff3383d1ce6"
    },
    {
        "author": "姜特立",
        "paragraphs": [
            "费尽心灵用尽功，林间台榭巧玲珑。",
            "可怜花木无愁思，不见主人依旧红。"
        ],
        "title": "游叶丞相园有感  其一",
        "id": "31857188-25b6-44cb-acd4-fc000fa47cdb"
    },
    {
        "author": "姜特立",
        "paragraphs": [
            "功成三径欲归休，结束池亭处处幽。",
            "花木成时春更好，如何不作百年留。"
        ],
        "title": "游叶丞相园有感  其二",
        "id": "f5d5d1e4-bd6a-406a-b3b1-aef38cc34aa7"
    },
    {
        "author": "姜特立",
        "paragraphs": [
            "遥传轩盖度西冈，亟返柴车喜欲狂。",
            "不惮除堂十夫费，且谋解榻半窗凉。",
            "归途送目云千叠，别夜寻诗月一方。",
            "何日重来慰牢落，梅山花发待传觞。"
        ],
        "title": "杨方叔过访送行",
        "id": "16cdf9ba-3647-49ef-90f8-295fb154a7b9"
    },
    {
        "author": "姜特立",
        "paragraphs": [
            "经年怀抱几曾开，面上康衢一寸埃。",
            "已向西偏营小筑，高悬一榻待公来。"
        ],
        "title": "壬子岁送方叔",
        "id": "cacf3de8-b526-491d-9460-7ebb9114167a"
    },
    {
        "author": "姜特立",
        "paragraphs": [
            "满公种松何太痴，急景尚作千年期。",
            "安得雷风一夜拔千尺，与汝同看龙蛇舞月时。"
        ],
        "title": "满公临老种松志可尚也梅山老人为说小偈",
        "id": "bd3f1189-fb3c-46eb-8a74-cce41c0c4d3a"
    },
    {
        "author": "姜特立",
        "paragraphs": [
            "昔人厅下才旋马，今代公卿甲第高。",
            "大屋脩椽当日事，拾遗故宅转萧骚。"
        ],
        "title": "感事",
        "id": "7623cafa-5235-4a1b-b138-4b040f2fa69d"
    },
    {
        "author": "姜特立",
        "paragraphs": [
            "水珠卷苗叶，夕气转阴机。",
            "浩露添璀璨，明蟾坐发挥。",
            "静窥关物理，行拂上人衣。",
            "除却长沮伴，能知此意稀。"
        ],
        "title": "晚步阡陌见水珠逡逡上沿苗叶月华露彩相映清发倘非真在田间孰知此趣因赋  其一",
        "id": "7b87d098-626e-4c5d-9eb9-afc2bc8274c4"
    },
    {
        "author": "姜特立",
        "paragraphs": [
            "月璧上遥巘，水珠生晚苗。",
            "田家足清旷，野步自超摇。",
            "有叟谈耕凿，无人说市朝。",
            "却怜膏火地，车马客尘嚣。"
        ],
        "title": "晚步阡陌见水珠逡逡上沿苗叶月华露彩相映清发倘非真在田间孰知此趣因赋  其二",
        "id": "e22770bb-7b5c-4f8f-a6ce-4bb3b7ac0706"
    },
    {
        "author": "姜特立",
        "paragraphs": [
            "度柳依桥瞰渌波，缓寻花径上松坡。",
            "莫嫌去国谋身拙，却是归田得计多。",
            "举世眩名甘汩没，几人闻健得婆娑。",
            "便须和取归来曲，收拾余年老薜萝。"
        ],
        "title": "归故园述怀呈唐伯宪  其一",
        "id": "b3172cde-bf03-46b9-a40d-2ed6e1522c2b"
    },
    {
        "author": "姜特立",
        "paragraphs": [
            "三径元须近，吾庐亦庶几。",
            "稍晴频纵步，遇雨不愁归。",
            "夕暗儿篝火，晨饥妇饷炊。",
            "栈羊远可炙，枥马不须鞿。",
            "引路犬先到，惯人禽嬾飞。",
            "有时携旷士，把酒更论诗。",
            "松露滴行帐，山风吹舞衣。",
            "吾生身外足，此乐里中稀。",
            "叹息游嵩馆，前贤意重违。"
        ],
        "title": "归故园述怀呈唐伯宪  其二",
        "id": "e51edd3d-ed95-4c68-a8e4-3bce802271f3"
    },
    {
        "author": "姜特立",
        "paragraphs": [
            "晚晴返照射高栌，不觉烦襟气一苏。",
            "欲问明朝天色好，请看空际两浮图。"
        ],
        "title": "晚晴",
        "id": "ccb2c1b0-84fc-485f-b0ea-188f32adf5e3"
    },
    {
        "author": "姜特立",
        "paragraphs": [
            "谢公有雅志，颇爱东山游。",
            "坡仙得其心，妙语寄清讴。",
            "苍生事未了，已了还即休。",
            "彭泽小邑宰，其事固不侔。",
            "等闲一墨组，未死谁肯投。",
            "况此大功业，声名天壤流。",
            "始末终不渝，盛事古鲜俦。",
            "信知山林乐，不贵公与侯。",
            "岩壑有廊庙，搢绅或戈矛。",
            "而况此老躯，日月不少留。",
            "汲汲尚不足，岂容复悠悠。",
            "揭榜慕前贤，驽马睎骅骝。",
            "死者如可作，把酒起相酬。"
        ],
        "title": "山园四咏 雅志堂",
        "id": "218f4a29-e2cd-43e8-860a-5fdd2aa0f5b5"
    },
    {
        "author": "姜特立",
        "paragraphs": [
            "万物冒春晖，红紫竞芳节。",
            "唯此玉井莲，迥与众品别。",
            "雅受冷风吹，复爱露华洁。",
            "亭亭立波上，晚意颇愁绝。",
            "疑是姑射仙，半夜集瑶阙。",
            "清虚不染尘，潇洒更宜月。",
            "我慙穷陋质，对此冰与雪。",
            "安得谪仙人，超遥俯清澈。",
            "把酒一高吟，玉色相映发。"
        ],
        "title": "山园四咏 风露亭",
        "id": "66e7b3cf-f1c0-442c-bd57-126f7f381a6e"
    },
    {
        "author": "姜特立",
        "paragraphs": [
            "苍然者为烟，呀然者成壑。",
            "頼此十八公，与之相领略。",
            "中间制小亭，面势巧安著。",
            "千山攒脩眉，一水环青玉。",
            "勃图映高标，觚棱翼飞角。",
            "夜深或沈沈，月澹还漠漠。",
            "趺坐者谁子，草衣复芒屩。",
            "素发照晴昊，飘萧如野鹤。",
            "傥非违世者，何以有此乐。",
            "向夕下坡陀，清兴寄寥廓。",
            "此境真可画，此意终难貌。"
        ],
        "title": "山园四咏 烟壑",
        "id": "3698cd0d-be7b-4f09-ae99-0335f12d4759"
    },
    {
        "author": "姜特立",
        "paragraphs": [
            "昔人醒心处，唯恐玉山颓。",
            "我今醒心亭，正与醉为媒。",
            "醒心非醒酒，所醒遗形骸。",
            "如病得大丹，如梦忽惊回。",
            "如闇秉巨烛，如蛰发春雷。",
            "有时酩酊中，蘧蘧自形开。",
            "下视名利场，昏晓走尘埃。",
            "醒处元不醒，醉时良可哀。",
            "嗟哉我何人，颠倒有至怀。",
            "不求醉中醒，却醉醒中杯。"
        ],
        "title": "山园四咏 醒心亭",
        "id": "400c523d-389e-44fb-9ce0-36e523ab9ab0"
    },
    {
        "author": "姜特立",
        "paragraphs": [
            "问讯故园今若何，不堪归计尚蹉跎。",
            "祇应庭下千丛菊，今岁雨匀花更多。"
        ],
        "title": "寄里中诸友赏菊二首  其一",
        "id": "bc606663-9248-4241-a148-11b3ab86f180"
    },
    {
        "author": "姜特立",
        "paragraphs": [
            "梦寐家园百里间，秋来青蕊想班班。",
            "但得诸公为临赏，也如老子对南山。"
        ],
        "title": "寄里中诸友赏菊二首  其二",
        "id": "62028cca-ce08-4ca6-a1ea-50281b6da1e2"
    },
    {
        "author": "姜特立",
        "paragraphs": [
            "老去光阴日日悭，更无大药驻朱颜。",
            "近来学得长生诀，十二时中总放闲。"
        ],
        "title": "老去",
        "id": "b9baa30f-7f8c-4462-a447-33c96bedf06f"
    },
    {
        "author": "姜特立",
        "paragraphs": [
            "东方闻有扶桑木，南土今开朱槿花。",
            "想得分根自旸谷，至今犹带日精华。"
        ],
        "title": "佛桑花",
        "id": "95bf25eb-ea58-458b-87f9-199040e17d6e"
    },
    {
        "author": "姜特立",
        "paragraphs": [
            "酝藉金闺客，风流粉署郎。",
            "文尝追屈贾，身合到潇湘。",
            "经术东莱学，才名上国光。",
            "遐方岂淹泊，云路看腾骧。"
        ],
        "title": "送潘叔昌主教清湘",
        "id": "b498e9a0-5fc5-4564-b9bd-a62ab9ca29ef"
    },
    {
        "author": "姜特立",
        "paragraphs": [
            "正平有诗孙，苏氏代不乏。",
            "来传大士印，去说宰官法。",
            "霜令方清高，行色待明发。",
            "蚤赋归来篇，莫负碧云合。"
        ],
        "title": "双林益老养直之后入都见朝贵觅诗",
        "id": "8cdc7f39-36c3-4285-9671-d9b0c20dd187"
    },
    {
        "author": "姜特立",
        "paragraphs": [
            "山中境最静，静极恐关情。",
            "莫听流鶑语，应怀求友声。"
        ],
        "title": "寄方叔游法轮寺三首  其一",
        "id": "0cc3c021-db3a-49ea-8b5d-9715c587c428"
    },
    {
        "author": "姜特立",
        "paragraphs": [
            "一别三四日，已怀千万情。",
            "醒心亭下水，先作夜吟声。"
        ],
        "title": "寄方叔游法轮寺三首  其二",
        "id": "6f6602ef-ad18-4f60-815c-9317bdebdb5c"
    },
    {
        "author": "姜特立",
        "paragraphs": [
            "境静约心兵，无由起妄情。",
            "拟将笙笛耳，同听夜泉声。"
        ],
        "title": "寄方叔游法轮寺三首  其三",
        "id": "a2b357b9-6529-4cde-9176-4eaba45ab355"
    },
    {
        "author": "姜特立",
        "paragraphs": [
            "课仆斸桑窠，从头尽种花。",
            "莫教聂子见，怪我不栽禾。"
        ],
        "title": "废桑畦种花  其一",
        "id": "275ce461-b945-4d23-ae4f-40696df898c7"
    },
    {
        "author": "姜特立",
        "paragraphs": [
            "种花真濩落，曾不救号寒。",
            "我自金芍药，从渠黑牡丹。"
        ],
        "title": "废桑畦种花  其二",
        "id": "e598a81c-5c0e-45f7-a619-132a2c1e988d"
    },
    {
        "author": "姜特立",
        "paragraphs": [
            "入门见脩竹，兹士已可人。",
            "不必问寒温，便可饮清醇。",
            "此兴谅不浅，此意亦已真。",
            "安得王子猷，相与共卜邻。"
        ],
        "title": "脩竹为王俊卿国正赋所居也",
        "id": "f661838c-a560-458e-9b0c-42b3378ab039"
    },
    {
        "author": "姜特立",
        "paragraphs": [
            "莫笑归耕计未然，我今得计是归田。",
            "天公若也怜衰晚，更乞闲身二十年。"
        ],
        "title": "闲咏三首  其一",
        "id": "65c40016-86ce-4fcd-97b9-22d50606c6d4"
    },
    {
        "author": "姜特立",
        "paragraphs": [
            "铜山鼓铸成何用，金谷荣华毕竟空。",
            "老子百年无长物，只留明月与清风。"
        ],
        "title": "闲咏三首  其二",
        "id": "26c0d5f0-0abd-45b1-b14b-521b59747a41"
    },
    {
        "author": "姜特立",
        "paragraphs": [
            "醒心亭下弄潺湲，雅志堂前拥髻鬟。",
            "除却华山陈处士，祇今谁似此翁闲。"
        ],
        "title": "闲咏三首  其三",
        "id": "30508d04-18d3-4222-aded-1a9dfe1d04bd"
    },
    {
        "author": "姜特立",
        "paragraphs": [
            "整整平头七十春，两翁可是太陈陈。",
            "世间过眼无非故，唯有诗情老更新。"
        ],
        "title": "寄陆郎中",
        "id": "777a3c48-a9c0-45fa-8e19-71229eeaa1b8"
    },
    {
        "author": "姜特立",
        "paragraphs": [
            "写竹如草书，患俗不患清。",
            "画梅如相马，以骨不以形。",
            "墨君曩有文夫子，蝉腹蛇跗具生意。",
            "当时一派属苏公，雨叶风枝畧相似。",
            "花光道人执天机，信手扫出孤山姿。",
            "陈玄幻却西子面，此妙俗士那能知。",
            "近时赏爱杨补之，补之妩媚不足奇。",
            "李生于梅却有得，高处自与前人敌。",
            "倒晕踈花出古心，暝云暗谷藏春色。",
            "我一见之三叹息，意足不暇形模索。",
            "君若欲求之点画，胡不去看江头千树白。"
        ],
        "title": "李仲永墨梅",
        "id": "0c588a9e-5dee-46b0-beef-abf964f5504c"
    },
    {
        "author": "姜特立",
        "paragraphs": [
            "每叹学诗如学仙，未能换骨谩成篇。",
            "翰林万丈光常在，著作三都赋蚤传。",
            "半世无成负便腹，终年有味耸吟肩。",
            "明珠何事轻弹雀，多谢高情未弃捐。"
        ],
        "title": "和赵太中觅诗",
        "id": "2c4ba402-3b7e-45ec-ab46-213a12e75c78"
    },
    {
        "author": "姜特立",
        "paragraphs": [
            "作者固已难，读者亦未易。",
            "有宝斯识宝，至宝况难值。",
            "三家寠人子，岂辨瑚琏器。",
            "鼠璞将见珍，周鼎或斡弃。",
            "诗道诚难言，大要该六义。",
            "其高出苍天，其深潜厚地。",
            "枯中发秾华，淡处有余味。",
            "似拙乃藏巧，借钝以宣利。",
            "开阔要波澜，组织须经纬。",
            "或险而莫亲，或平而足贵。",
            "圆转各随形，悟入非力至。",
            "不止事吟哦，先须存兴寄。",
            "变态千万端，胜处同一致。",
            "以此而读诗，庶得古人意。"
        ],
        "title": "说诗",
        "id": "549a6c63-adbb-4380-958f-42f10229e3d3"
    },
    {
        "author": "姜特立",
        "paragraphs": [
            "忽得平安信，新知进学功。",
            "虑深心更苦，趣静句仍工。",
            "所贵身无玷，何忧禄未丰。",
            "望云休作念，正要尔移忠。"
        ],
        "title": "寄恪",
        "id": "2cc81e4e-a288-4766-9bbd-05a0c7b06d28"
    },
    {
        "author": "姜特立",
        "paragraphs": [
            "坐叨厚廪傍吾家，此去吾家百里赊。",
            "圣主恩深难报处，四时得看故园花。"
        ],
        "title": "归故园二首  其一",
        "id": "531a0b24-2e8a-4b6e-8d36-745d67e8d78d"
    },
    {
        "author": "姜特立",
        "paragraphs": [
            "一去丹墀六换春，已将柴栅等簪绅。",
            "虽无名节高当世，也是羊裘一故人。"
        ],
        "title": "归故园二首  其二",
        "id": "9760e79b-76d0-4ca0-8b35-f793ff66a816"
    },
    {
        "author": "姜特立",
        "paragraphs": [
            "滟滪堆边百丈绝，宋都六鹢风逆折。",
            "曹公烧船烟燄彻，苻秦百万走流血，未若姜子之退最勇决。"
        ],
        "title": "退语",
        "id": "7a6b19da-789b-46b1-bfce-8f4956125748"
    },
    {
        "author": "姜特立",
        "paragraphs": [
            "有弟自吾里，相从两月余。",
            "老来归日少，别去见时踈。",
            "鱼队犹前日，鸰原尚故居。",
            "不知风雨夕，相忆更何如。"
        ],
        "title": "送邦直弟归乡",
        "id": "e784178c-f240-4346-b7cf-ec8e1ee2bab2"
    },
    {
        "author": "姜特立",
        "paragraphs": [
            "今朝乘兴出林坰，商略天公未肯晴。",
            "日色忽收梅气润，山光便挟麦风清。"
        ],
        "title": "同官游赤松二首  其一",
        "id": "a5028e36-d435-4303-a885-b0f993a952f2"
    },
    {
        "author": "姜特立",
        "paragraphs": [
            "山舆翠盖出华颠，白㲲衣衫皂作缘。",
            "我辈自应三洞主，傍人唤作五通仙。"
        ],
        "title": "同官游赤松二首  其二",
        "id": "790bd6d4-3353-4fe6-9672-bbfc0cbe97f6"
    },
    {
        "author": "姜特立",
        "paragraphs": [
            "聱牙落魄一闲官，职事何尝见一斑。",
            "不是论松须说剑，若非寻壑即观山。",
            "闲看落叶随风去，冷笑奔云送雨还。",
            "更有刘巖杨处士，伴渠痴坐老花间。"
        ],
        "title": "呈方叔",
        "id": "322c3cc8-90aa-40b0-bff3-b07c0ddeaf94"
    },
    {
        "author": "姜特立",
        "paragraphs": [
            "向来叨趁内朝班，宫漏鸡声晓梦间。",
            "今日身闲无一事，五年睡债一时还。"
        ],
        "title": "归故园二首  其一",
        "id": "230afe26-f9ce-4348-b335-1ad397db626f"
    },
    {
        "author": "姜特立",
        "paragraphs": [
            "桃李归来已半空，不堪春事去匆匆。",
            "落红犹自留连客，故向尊前舞晚风。"
        ],
        "title": "归故园二首  其二",
        "id": "84c29d9c-c4a3-4c4c-98ee-9aa98155d121"
    },
    {
        "author": "姜特立",
        "paragraphs": [
            "老鹤精神不受羁，今朝何事又孤飞。",
            "不依大士双林住，却向东峯小隠归。",
            "野色草堂开泱漭，晨光日观接熹微。",
            "此时四脚棋盘上，坐断人间第一机。"
        ],
        "title": "送双林益老",
        "id": "255386c0-335f-4e2a-b049-a87d34586e5c"
    },
    {
        "author": "姜特立",
        "paragraphs": [
            "出郭转萧瑟，寒溪生素波。",
            "茅簷迎日暖，枫岫占秋多。",
            "从宦嗟吾嬾，流年奈尔何。",
            "念归应不远，新菊已缘坡。"
        ],
        "title": "迓木詹事",
        "id": "db5b3f67-3ca0-41ec-92e0-66d9b6de6698"
    },
    {
        "author": "姜特立",
        "paragraphs": [
            "士衡招隠翠幄，长统卜居露帏。",
            "未若君家扃岫，千峯尽锁双扉。"
        ],
        "title": "扃岫为张支使作二首  其一",
        "id": "2942c064-85bf-4f0a-a134-edab1a216f83"
    },
    {
        "author": "姜特立",
        "paragraphs": [
            "老去林泉属我，时来轩冕输君。",
            "正好南冥运翼，未用北山移文。"
        ],
        "title": "扃岫为张支使作二首  其二",
        "id": "8a95c603-fbd6-4482-881f-9c4c314f8de5"
    },
    {
        "author": "姜特立",
        "paragraphs": [
            "亟报门前寄好音，炯然书札照家林。",
            "兴来自说宦情薄，诗到方知秋思深。",
            "临老读书因教子，闭门扪蝨为搜吟。",
            "当今大笔如君少，未用深藏叹陆沈。"
        ],
        "title": "次韵陆郎中",
        "id": "78d77db0-44e3-4e73-9a5d-62db8bf5d957"
    },
    {
        "author": "姜特立",
        "paragraphs": [
            "每到楼中忆沈郎，碑间文字烂生光。",
            "四时山色藏烟雨，两派波光下夕阳。",
            "湛辈仅能登岘首，召南元自爱甘棠。",
            "英游已远空追想，附骥犹堪托短章。"
        ],
        "title": "重题八咏楼",
        "id": "5fd164e8-163f-4f95-ba7f-16bf81b324a9"
    },
    {
        "author": "姜特立",
        "paragraphs": [
            "毕君瓮下几成缚，屈子江边又独醒。",
            "頼有东阳贤府主，不嫌驰骑送寒厅。"
        ],
        "title": "戏呈赵舜臣觅酒二首  其一",
        "id": "6ebc185b-3db4-49d5-8cb4-739d526bf26b"
    },
    {
        "author": "姜特立",
        "paragraphs": [
            "兵厨酿乏吻生烟，阮校如今作赘员。",
            "却怪渊明便归去，酒材犹自有圭田。"
        ],
        "title": "戏呈赵舜臣觅酒二首  其二",
        "id": "f7e52be8-56bc-4e50-b0dc-94bbfb307c69"
    },
    {
        "author": "姜特立",
        "paragraphs": [
            "前后升沈二十年，向来孤冷偶同然。",
            "梦中许我传衣钵，敢望功名却比肩。"
        ],
        "title": "感梦",
        "id": "c77420ca-34a0-40eb-8d57-00fecbc09458"
    },
    {
        "author": "姜特立",
        "paragraphs": [
            "仙山千叠拥云屏，行到桃源境更清。",
            "坐久令人思谢傅，欠渠低唱两三声。"
        ],
        "title": "游赤松小桃源",
        "id": "e5876964-ad39-4f39-a304-83648063bdd9"
    },
    {
        "author": "姜特立",
        "paragraphs": [
            "世事每多违，苦心终眷眷。",
            "功名等抟沙，岁月如奔电。",
            "古人竟何许，厚禄良难恋。",
            "冥鸿已高翔，归翼方知倦。"
        ],
        "title": "和唐户古律三首  其一",
        "id": "154b3687-17f9-4114-b254-efd5516d27e0"
    },
    {
        "author": "姜特立",
        "paragraphs": [
            "我来双溪上，正值黄花秋。",
            "方为逆旅计，未办佳宾留。",
            "绝怜北邻阮，不厌东家丘。",
            "诗盟今几人，肯著老子不。"
        ],
        "title": "和唐户古律三首  其二",
        "id": "0d9e522f-9209-427d-94e8-4b95d829d183"
    },
    {
        "author": "姜特立",
        "paragraphs": [
            "隽誉早知畏，佳篇今见蒙。",
            "么响去寂寂，正声日隆隆。",
            "爱君甘苦外，与我嗜好同。",
            "不妨时袖句，共作圣贤中。"
        ],
        "title": "和唐户古律三首  其三",
        "id": "4e71cdcb-a6f9-4275-9254-1bde36189e2a"
    },
    {
        "author": "姜特立",
        "paragraphs": [
            "春事侵红蕊，年光入白髭。",
            "暖云笼月夜，斜照放灯时。",
            "羁宦元无味，清愁只有诗。",
            "故山无百里，梦寐数归期。"
        ],
        "title": "岁暮月下有怀",
        "id": "40f1ecfb-8120-4ed4-8359-b11b5a7aed84"
    },
    {
        "author": "姜特立",
        "paragraphs": [
            "倦翼投深樾，惊鳞忆故川。",
            "渊明松有迳，杨恽豆宜田。",
            "穷达安微分，行藏媿昔贤。",
            "此心谁尽了，达此固怡然。"
        ],
        "title": "和唐伯宪二首  其一",
        "id": "ff94a01b-89be-41ed-89cf-5779cea1889a"
    },
    {
        "author": "姜特立",
        "paragraphs": [
            "卜邻初识面，把臂便论诗。",
            "摸索曹刘耦，凭陵汉魏时。",
            "新章专雅洁，古隶更清奇。",
            "若比江西派，无人说具茨。"
        ],
        "title": "和唐伯宪二首  其二",
        "id": "dd728a12-799e-4bc6-a3aa-0383c82254a6"
    },
    {
        "author": "姜特立",
        "paragraphs": [
            "吾州刺史宅，上冠灵鳌颠。",
            "千嶂翠合沓，一水清潺湲。",
            "北指烟雨近，西睇鶑花连。",
            "积李雪缟夜，崇桃霞覆川。",
            "羣材聚仙境，上幕开中天。",
            "宜有唐景辈，参与邹枚联。",
            "户掾吾故人，学问自家传。",
            "隶法既奇古，诗句仍清圆。",
            "想当吟哦时，揽胜笔如椽。",
            "坐使冰雪肠，沉浸含芳鲜。",
            "试谂吾邦人，世岂有此贤。",
            "勿叹官尚卑，行矣当腾骞。"
        ],
        "title": "唐伯宪赴括苍户掾",
        "id": "4ba311e7-97c0-4212-ad38-ee993f7cf421"
    },
    {
        "author": "姜特立",
        "paragraphs": [
            "小桥枕沧湾，一水绕清激。",
            "横来莫知源，委去无寻迹。",
            "戏鱼时度浅，好鸟忽鸣寂。",
            "堂坳隠空谾，竹树閟寒碧。",
            "朝霏溢朱栱，倒影汎瑶席。",
            "仰窥一迳上，始觉藏深僻。",
            "尚忆客中行，盘峤倦登陟。",
            "峯回路忽下，溪馆曾休息。",
            "高低相掩映，景趣无终极。",
            "朅来坐忘疲，欲去或穷夕。",
            "安得青霞人，共此白云适。"
        ],
        "title": "再赋醒心亭",
        "id": "b980f4b6-fb35-49e0-a1fc-d46ce436db55"
    },
    {
        "author": "姜特立",
        "paragraphs": [
            "我走尘埃君入山，须知静躁不相关。",
            "何时宾主俱无事，雅志堂前一解颜。"
        ],
        "title": "送方叔二首  其一",
        "id": "1d1cbb4c-d03f-4178-85a3-926de387551b"
    },
    {
        "author": "姜特立",
        "paragraphs": [
            "海鸾天外绝虞罗，偶尔来游涧谷阿。",
            "世上稻粱留不得，翩然还恋玉山禾。"
        ],
        "title": "送方叔二首  其二",
        "id": "779e3c97-ff10-450a-b5a3-980b7db2cae0"
    },
    {
        "author": "姜特立",
        "paragraphs": [
            "浓香透彻泥丸顶，更恼诗肠卒未休。",
            "安得此花长不老，尽回四序作清秋。"
        ],
        "title": "次韵巖桂",
        "id": "53decd3c-24da-40bc-be32-debadf58a65a"
    },
    {
        "author": "姜特立",
        "paragraphs": [
            "老去生涯华子冈，年来得失一绳床。",
            "是非尧桀何须较，身世于今更两忘。"
        ],
        "title": "和荆公二首  其一",
        "id": "8d8a3137-f3ef-4dac-ada5-c98279a5fdd1"
    },
    {
        "author": "姜特立",
        "paragraphs": [
            "子房不愿萧曹位，底事穰侯畏客来。",
            "得一老兵皆可饮，何须车马便惊猜。"
        ],
        "title": "和荆公二首  其二",
        "id": "a5d5ddba-a53b-483f-be8c-96632fb6a054"
    },
    {
        "author": "姜特立",
        "paragraphs": [
            "坐叨厚廪饮醇醪，不挟文书不坐曹。",
            "检校园花为日课，裒寻诗草计年劳。",
            "仍将书册供慵卧，时唤杯盘佐老饕。",
            "感激大恩何以报，唯祈圣寿等天高。"
        ],
        "title": "闲咏",
        "id": "9bff9dd6-5ec4-42fd-b0f7-4eaf10c960fe"
    },
    {
        "author": "姜特立",
        "paragraphs": [
            "素行躬韦布，长材轹搢绅。",
            "老成吾甚畏，竞爽尔谁邻。",
            "半刺人称屈，全牛技未伸。",
            "难兄曾托契，薄宦偶同寅。",
            "和韵长愁险，开樽屡饮醇。",
            "高谈烘白昼，妙舞艳青春。",
            "方幸交情密，还欣道义亲。",
            "到家才旦暮，回首遽参辰。",
            "越榜惊行速，吴牋荷寄频。",
            "施松从此始，折柳竟无因。",
            "指日腾夷路，兹时记故人。",
            "聊凭五字句，千里话慇懃。"
        ],
        "title": "吴焕章送行",
        "id": "f1e72c7f-79f1-4543-9d8a-9fd53ce34585"
    },
    {
        "author": "姜特立",
        "paragraphs": [
            "香泥筠笼远擎来，曾向河阳县里开。",
            "堪笑杜陵何短拙，却凭萧八觅桃栽。"
        ],
        "title": "和巩宰送牡丹三首  其一",
        "id": "b5128f57-2bb9-4dd7-a0db-08312ce99003"
    },
    {
        "author": "姜特立",
        "paragraphs": [
            "唐世花名寖显时，才如韩白尚无诗。",
            "本朝盛赏唯西雒，万幄千庖泣玉脂。"
        ],
        "title": "和巩宰送牡丹三首  其二",
        "id": "ed572324-01cf-4f79-933f-6fbe3ac1c5c7"
    },
    {
        "author": "姜特立",
        "paragraphs": [
            "品格高低各自春，大如玉斗满如轮。",
            "前贤曾谱花王说，唯有姚黄始是真。"
        ],
        "title": "和巩宰送牡丹三首  其三",
        "id": "5343b015-e418-427d-a191-fe52446e63cb"
    },
    {
        "author": "姜特立",
        "paragraphs": [
            "田文养士天下无，撞钟列鼎倾金珠。",
            "入关几作秦囚拘，当时贵客如橛株。",
            "仓皇脱死托小夫，嗟哉所养非所需。"
        ],
        "title": "田文",
        "id": "99b4d6df-f298-41f4-a92c-a62091656a03"
    },
    {
        "author": "姜特立",
        "paragraphs": [
            "我爱青溪山，峰峦秀如刻。",
            "作庵贤主人，只恐归未得。",
            "且住三千秋，游戏人间客。",
            "遗蜕何足论，西干有真宅。"
        ],
        "title": "刘致政寿藏归庵",
        "id": "3639034a-9423-48dd-8d8b-95e400df3a21"
    },
    {
        "author": "姜特立",
        "paragraphs": [
            "双溪雪消水生波，有客袖句来相过。",
            "自言平生有诗僻，摆落世故工吟哦。",
            "不愿垂腰连六印，不愿爰田封万户。",
            "唯于前辈识苏黄，却向古人窥李杜。",
            "呜呼断絃谁续髓，风雅道丧骚人死。",
            "三山先生真若人，独将诗坛壁孤垒。",
            "此翁笔力回万牛，淡处有味枯中膏。",
            "有时奇险不可迫，剑门石角钱塘涛。",
            "源流不嗣江西祖，自有正宗传法乳。",
            "请君去直箭锋机，归来听我禾山皷。"
        ],
        "title": "应致远谒放翁",
        "id": "85c15c8e-2946-4705-95b7-8fa0292e53af"
    },
    {
        "author": "姜特立",
        "paragraphs": [
            "江山客思满，云水稻田空。",
            "日坞悬秋实，霜林坠晚红。"
        ],
        "title": "野步",
        "id": "5a2074b5-7f98-4823-9f50-d8ac187954cc"
    },
    {
        "author": "姜特立",
        "paragraphs": [
            "人生大患身为累，火宅啼号更累身。",
            "闻道中郎唯有女，不妨半世作闲人。"
        ],
        "title": "王方叔丧耦",
        "id": "3884433c-e583-4d07-8995-5599219d1282"
    },
    {
        "author": "姜特立",
        "paragraphs": [
            "故山重到思依依，不见霜眉雪顶师。",
            "三十年间真一梦，夜檠犹记读书时。"
        ],
        "title": "余壮岁尝假居塔山寺后三十年重到赋二绝  其一",
        "id": "1f2b6ffc-f962-4d2f-bdf2-5ca7f2856ee4"
    },
    {
        "author": "姜特立",
        "paragraphs": [
            "一堕红尘六载余，黄金不染白髭须。",
            "向来猿鹤应相问，瑠合犀缾无恙无。"
        ],
        "title": "余壮岁尝假居塔山寺后三十年重到赋二绝  其二",
        "id": "3f0316d0-d653-452b-8c93-61f1aeca563b"
    },
    {
        "author": "姜特立",
        "paragraphs": [
            "齐鲁云何两大臣，初无名字挂朝绅。",
            "若将出处评高致，更是夔龙以上人。"
        ],
        "title": "两生",
        "id": "d79c7044-6930-4ec9-8c35-54c538ce5319"
    },
    {
        "author": "姜特立",
        "paragraphs": [
            "人生百年中，长为子孙忧。",
            "人生百年后，死生两悠悠。",
            "流传至曾玄，恩爱竟何许。",
            "孤坟千万禩，莫适谁为主。",
            "嗟哉世间人，小黠而大痴。",
            "惜衣仍忍寒，省口仍忍饥。",
            "一朝大化尽，未免世俗嗤。",
            "存者且偷生，逝者归无期。",
            "眼前一樽酒，劝君且重持。"
        ],
        "title": "感怀效渊明体",
        "id": "82212a64-e165-4a55-ad66-ecb44a696d74"
    },
    {
        "author": "姜特立",
        "paragraphs": [
            "冻云垂地寒峥嵘，故人访我邀晨烹。",
            "旋烧姜子金丝酒，却试苏公玉糁羹。"
        ],
        "title": "客至",
        "id": "5b424acd-bedd-4700-8928-59da1a54f841"
    },
    {
        "author": "姜特立",
        "paragraphs": [
            "士贵重其身，出处各有道。",
            "一为己私蔽，丧却千金宝。",
            "我非真勇者，归意良草草。",
            "逵路方多岐，几人能辨早。"
        ],
        "title": "出处",
        "id": "5f0be73a-a9a7-4b9d-9649-963d597417bf"
    },
    {
        "author": "姜特立",
        "paragraphs": [
            "昔忝二三子，今俱七十翁。",
            "西州十年别，南部一尊同。",
            "我已三径具，君还双鬓蓬。",
            "便须轻世事，留眼送飞鸿。"
        ],
        "title": "送卢漕",
        "id": "62a5341d-83b4-4ff5-b1a4-8394a5383427"
    },
    {
        "author": "姜特立",
        "paragraphs": [
            "蜨因变化多胶网，鱼为飞升却曝鳞。",
            "唯有冥鸿无羨慕，世间矰弋莫相亲。"
        ],
        "title": "偶成",
        "id": "5f4eed76-afa6-4a9a-a8f8-217cd399c48f"
    },
    {
        "author": "姜特立",
        "paragraphs": [
            "故人访我双溪边，袖中明月五筰连。",
            "一笑倾倒秋风前，复忆鹭序同联翩。",
            "君今半老我皤然，功名富贵空中烟。",
            "南柯蚁穴酰鸡天，鹤长凫短谁亏全。",
            "我今日月箭脱弦，夜行不止真可怜。",
            "不如归钓清泠渊，日高未起醉即眠。",
            "心和气定养寿年，世间万事姑随缘。",
            "交情傥或未弃捐，不妨时寄相思篇。"
        ],
        "title": "古风送郑路钤",
        "id": "edaba69e-cdde-4bbb-bb88-8a8af853f4d5"
    },
    {
        "author": "姜特立",
        "paragraphs": [
            "公馆当清夜，移樽近北墉。",
            "秋声连蟋蟀，月色淡芙蓉。"
        ],
        "title": "公馆",
        "id": "ef4dfac1-ce61-4425-a7e7-a556c4159689"
    },
    {
        "author": "姜特立",
        "paragraphs": [
            "月为精彩雪为肤，翠盖迎风漾绿珠。",
            "我欲褰裳赊一顾，能回玉面向人无。"
        ],
        "title": "次杨元会白莲二首  其一",
        "id": "69a8ce45-0594-437c-bb2c-26567f206adb"
    },
    {
        "author": "姜特立",
        "paragraphs": [
            "不御铅华似洛妃，清虚全与道相宜。",
            "月明何处回仙驾，独立沙头尔许时。"
        ],
        "title": "次杨元会白莲二首  其二",
        "id": "e78be6b9-b4f3-4181-ab8e-1cf31135ed3a"
    },
    {
        "author": "姜特立",
        "paragraphs": [
            "巍像俨明庭，衣冠尽夙兴。",
            "曙光摇斗极，云气掣觚棱。",
            "尝记朝天日，君王玉座升。",
            "璇霄乌万点，飞舞最高层。"
        ],
        "title": "郡中朔旦朝拜圣祖",
        "id": "b695cd61-9627-4e14-85d9-2ae60898e4c3"
    },
    {
        "author": "姜特立",
        "paragraphs": [
            "联翩三凤接华裀，小阮驱车复后尘。",
            "嵇吕相思千古事，后来命驾更无人。"
        ],
        "title": "方叔元振元老同令姪舍人见访",
        "id": "d5c2751c-9f6c-4d2f-87e2-d276ccafd3b5"
    },
    {
        "author": "姜特立",
        "paragraphs": [
            "安稳杨夫子，秋来阙寄音。",
            "遥怜好兄弟，相伴老山林。",
            "菊是故园色，人无旧赏心。",
            "云萍两漂泊，西望一长吟。"
        ],
        "title": "九日寄杨方叔",
        "id": "3017cd7f-8bdc-4a15-98d9-0890ae5390b4"
    },
    {
        "author": "姜特立",
        "paragraphs": [
            "天性固自同，学问亦有源。",
            "胡为两章句，韵韵皆蝉联。",
            "有如五音作，琴瑟随宫悬。",
            "排比不乱行，又似贯珠然。",
            "窃意予父子，与公有世缘。",
            "精神所交感，默契难言诠。",
            "书来亟报我，故事前无传。",
            "欲将此段奇，竟入佳话编。",
            "况复惠新句，律吕递相宣。"
        ],
        "title": "右寄此诗后忽得简云儿曹亦寄五言用韵皆同殆一段佳话遂再赋长句",
        "id": "4cb74ca0-d0c6-4120-bb4e-7d3c62cf6644"
    },
    {
        "author": "姜特立",
        "paragraphs": [
            "不为故人屈，清名日月高。",
            "当时若相汉，不过比元侯。",
            "元侯功易歇，子陵名不灭。",
            "所以想孤风，犹如隔前日。"
        ],
        "title": "子陵",
        "id": "68f4c402-d693-41f0-90a4-3352942fa3db"
    },
    {
        "author": "姜特立",
        "paragraphs": [
            "啸侣饥鸢愁古木，啅羣冻雀聚踈篱。",
            "一庭寒意沉沉静，正是江天欲雪时。"
        ],
        "title": "欲雪",
        "id": "7b90415a-551a-48ec-bdc5-69244ba3903a"
    },
    {
        "author": "姜特立",
        "paragraphs": [
            "老来心绪怯年光，又见春来报一阳。",
            "未必暗添宫线永，只应先引鬓丝长。"
        ],
        "title": "冬至",
        "id": "be5229c0-1a56-49f0-b589-81a6a549e66b"
    },
    {
        "author": "姜特立",
        "paragraphs": [
            "吾闻北冥鹏，翼若垂天云。",
            "矫首扶桑汜，投趾昆仑垠。",
            "渴饮黄河流，饥食紫渊鳞。",
            "长翮盈千车，短羽重万钧。",
            "去以六月息，栖止良苦辛。",
            "黑风忽翻海，未易容其身。",
            "偶与斥鷃遇，问鷃有何乐。",
            "鷃云我么禽，岂暇议寥廓。",
            "为生诚甚微，为计亦易足。",
            "吸以棘针露，分以鹪鹩粟。",
            "决起枪榆间，却向蓬蒿落。",
            "不睎九万程，只愿一枝托。",
            "鹏听鷃所云，似若生羨慕。",
            "彼小乃有余，我大适为苦。",
            "呼鷃问所安，鷃笑而不语。"
        ],
        "title": "鹏鷃问答",
        "id": "438d7e70-887a-4c53-9866-99d485bb12b9"
    },
    {
        "author": "姜特立",
        "paragraphs": [
            "底事呼为海里羊，陀尼为背锦为裳。",
            "慇懃送似曲湖老，要荐君家玳瑁觞。"
        ],
        "title": "送墨鱼巩大监",
        "id": "d2253727-5904-4f7c-bd36-e5bd86ce048d"
    },
    {
        "author": "姜特立",
        "paragraphs": [
            "偶尔事脩谒，篮舆经近村。",
            "田夫不避客，袖手立衡门。"
        ],
        "title": "脩谒",
        "id": "31398adb-ca77-4a54-a586-d56b2aabfa60"
    },
    {
        "author": "姜特立",
        "paragraphs": [
            "拟花无品格，在野有光辉。",
            "香薄当初夏，阴浓蔽夕晖。",
            "篱根堆素锦，树杪挂明玑。",
            "万物生天地，时来无细微。"
        ],
        "title": "野蔷薇",
        "id": "b99686b4-13ff-449d-bead-66100931572a"
    },
    {
        "author": "姜特立",
        "paragraphs": [
            "非蕉非苎复非絺，不是山人木叶衣。",
            "寄与诗翁莫嫌陋，看山长袖白云归。"
        ],
        "title": "寄方叔黄草道服",
        "id": "65cda5d2-1feb-4855-a8a1-66301ba1a4cb"
    },
    {
        "author": "姜特立",
        "paragraphs": [
            "北槛近中堂，缘阶物自芳。",
            "晨清花拱露，地僻藓侵廊。",
            "坐久时开卷，吟余或炷香。",
            "终朝无客至，一枕到羲皇。"
        ],
        "title": "北槛",
        "id": "49ab3c25-566a-4c8a-9f4c-39ffbef02de8"
    },
    {
        "author": "姜特立",
        "paragraphs": [
            "不是羲和德泽流，寒乡何处觅温柔。",
            "绝怜天上黄绵袄，大胜人间紫绮裘。",
            "旋挟胡麻随景转，更携书卷与闲谋。",
            "天和妙处谁能会，欲献君王却自羞。"
        ],
        "title": "负暄",
        "id": "4d9f3eed-38da-470a-8b3a-03a8e53da7fe"
    },
    {
        "author": "姜特立",
        "paragraphs": [
            "庆事集朋亲，孙枝喜气新。",
            "歌云停碧落，舞雪眩青春。",
            "暖日花君子，清樽酒圣人。",
            "一春行乐地，不负牡丹辰。"
        ],
        "title": "小孙纳妇",
        "id": "436b2f8a-25e0-4a56-b18d-587c872ec201"
    },
    {
        "author": "姜特立",
        "paragraphs": [
            "吏隠岂无名，东南一客星。",
            "松关今有主，岫幌不须扃。",
            "无梦妨清睡，唯闲伴独醒。",
            "着鞭吾已晚，先媿一鸿冥。"
        ],
        "title": "同方叔自郡城归故园",
        "id": "852d20a7-906b-46cb-b6a8-e62c4d5a151f"
    },
    {
        "author": "姜特立",
        "paragraphs": [
            "路出南州向北来，吴山梅冷粤山开。",
            "阳和次第随程到，一月吹香管客回。"
        ],
        "title": "癸卯冬解官三山归双溪自南而北路傍梅花经月不绝久欲作数语未就乙巳仲春书于凤山僧舍",
        "id": "188a1fa6-c237-41ab-8b92-6404335eef81"
    },
    {
        "author": "姜特立",
        "paragraphs": [
            "感君巧思葺芳塘，石甃无痕细著行。",
            "更拟中间添小屿，藕花深处著鸳鸯。"
        ],
        "title": "烦刘公达甃园中小池以诗谢之",
        "id": "e68fb6b5-2e1b-4fa6-a8dc-72c6f9062273"
    },
    {
        "author": "姜特立",
        "paragraphs": [
            "寒闺守节少年时，志凛冰霜不可移。",
            "追远积成千古恨，报恩宽作十年期。",
            "此生不愧先君死，后世应传寡妇碑。",
            "兰若栖神安稳在，遗言今日九原知。"
        ],
        "title": "辛亥上冢",
        "id": "a5f254bb-978a-47dc-a422-5726b0345ce7"
    },
    {
        "author": "姜特立",
        "paragraphs": [
            "一去丹墀六换春，追寻旧事晃如新。",
            "屡烦携酒来青邸，相伴同班上紫宸。",
            "自分此生成死别，岂知今日更情亲。",
            "飞腾已向风云会，得意应须记故人。"
        ],
        "title": "诗送谯知合",
        "id": "6fb8f807-298f-42b2-a2a7-20c230d0b5ea"
    },
    {
        "author": "姜特立",
        "paragraphs": [
            "寒士把茆聊盖头，岂假山水寻清幽。",
            "偶然驻足得胜地，造物所赋非人谋。",
            "有山无水清晖减，有水无山爽致卑。",
            "流水青山屋上下，此妙唯许坡公知。"
        ],
        "title": "余卜居偶得山水之胜喜而赋之",
        "id": "2f463b2b-a484-406b-9931-f603a2a691c8"
    },
    {
        "author": "姜特立",
        "paragraphs": [
            "黑风吹雨乱云奔，一舸浮家过别邨。",
            "便有新凉生竹树，更添清兴集槃樽。",
            "打篷点点催诗思，著面萧萧冷醉魂。",
            "来日小溪山水活，一波尽是使君恩。"
        ],
        "title": "归山间舟中寄黄正言",
        "id": "315c3768-15a4-4dd5-ae94-6f8a2d33bb0a"
    },
    {
        "author": "姜特立",
        "paragraphs": [
            "人生皆有别，此别良不同。",
            "不作儿女恋，惨然见颜容。",
            "郭奕追叔子，后山逐苏公。",
            "二贤间世士，二客有古风。",
            "不畏简书诮，越境远相从。",
            "上下数百载，凛然两相望。",
            "我亦何为者，偶在寮采中。",
            "荷公以礼遇，讵敢忘敬恭。",
            "公才自超卓，落落涧底松。",
            "我老无所用，飒然一衰蓬。",
            "相送三十里，已复媿前踪。",
            "愿言养宏博，吾道终当通。"
        ],
        "title": "黄正言为邑宰累罢郡送行",
        "id": "b6d1f5a2-4674-4cda-9e5a-2ea144daf7e9"
    },
    {
        "author": "姜特立",
        "paragraphs": [
            "道人染髭须，返老作年少。",
            "虽得陆公怜，却被吕公笑。",
            "道人尔休痴，百年终漏逗。"
        ],
        "title": "赠染髭宋道人",
        "id": "bd4b2f55-6236-4646-b511-c4b14dfae68d"
    },
    {
        "author": "姜特立",
        "paragraphs": [
            "双溪梅水飞洪澜，风掣五两争樯竿。",
            "有美人兮彼何官，东阳别驾司马孙。",
            "两摄郡绂私不干，二年解组知岁寒。",
            "五规三戒投天关，经筵赐读帝意懽。",
            "此行定合陪清班，发扬祖德仍追攀。",
            "劝君一杯勿留残，转首咫尺过前滩。"
        ],
        "title": "司马倅解组送行",
        "id": "c4a0e4a6-8526-419d-a9c5-ba8026b1982b"
    },
    {
        "author": "姜特立",
        "paragraphs": [
            "吾怜廛市人，偪仄烟火隘。",
            "六月围炎蒸，引吭思大噫。",
            "谁知蜂螘聚，却蹑鲸鼇背。",
            "近山罗前簷，远岫落天外。",
            "浮图卓孤标，如大舶航海。",
            "蓬莱与方丈，便觉咫尺在。",
            "酒酣挥八极，醉眼聊一快。",
            "更须约安期，万里弄澎湃。"
        ],
        "title": "王俊卿所居甚隘而看山亭依浮图之址卓然孤起诚伟观也",
        "id": "de23691a-781d-443c-b34e-0eceb171a14a"
    },
    {
        "author": "姜特立",
        "paragraphs": [
            "仙山名字几千秋，勇退曾闻汉故侯。",
            "自笑功名无尺寸，归来也作赤松游。"
        ],
        "title": "赤松三咏 赤松山",
        "id": "a755e55b-e8be-4937-83b4-b9928ee50e0c"
    },
    {
        "author": "姜特立",
        "paragraphs": [
            "四山古木老烟云，流水桃花几换春。",
            "举世但夸羊化石，那知不有武陵人。"
        ],
        "title": "赤松三咏 小桃源",
        "id": "e0623b17-2661-4684-bbfe-48b0dccd5951"
    },
    {
        "author": "姜特立",
        "paragraphs": [
            "自从兄弟得神仙，一去空山竟杳然。",
            "唯有华阴舒道士，好诗长与此山传。"
        ],
        "title": "赤松三咏 二仙庙",
        "id": "cbd8a21a-27a3-4b9a-9408-8069c66ab7d2"
    },
    {
        "author": "姜特立",
        "paragraphs": [
            "脚蹴南楼咫尺间，手摩八咏境全悭。",
            "东西合抱两溪水，远近平分千里山。",
            "但见孤鸿渺天际，更无野马隘人寰。",
            "一时从事先名实，岂有能诬雀鼠奸。"
        ],
        "title": "赋婺州之录参厅明远楼为李中甫董奇卿作也",
        "id": "a52ce30c-6205-4805-ae65-a6fc41b2f5b9"
    },
    {
        "author": "姜特立",
        "paragraphs": [
            "霜降水自落，春浓花欲迷。",
            "道心因老进，狂态逐时低。"
        ],
        "title": "偶题",
        "id": "4ef0726b-8e7d-44da-838d-0cfe31cfbee9"
    },
    {
        "author": "姜特立",
        "paragraphs": [
            "永日静无聊，空庭散欝陶。",
            "憩禽猜落果，乳雀趁飞毛。"
        ],
        "title": "永日",
        "id": "b0ae9835-3e48-4f61-a141-f5cccfa0cbd8"
    },
    {
        "author": "姜特立",
        "paragraphs": [
            "七十衰翁双鬓槁，每遇花时拼醉倒。",
            "今年只是去年花，故吾何似今吾老。",
            "空中日月笼中鸟，万古贤愚尘一窖。",
            "寻思世事总浮云，断送一生唯有酒。"
        ],
        "title": "赏花醉吟",
        "id": "196f5603-0891-466d-86df-877002e121d3"
    },
    {
        "author": "姜特立",
        "paragraphs": [
            "双溪溪上绿初匀，晓日曈眬霁景新。",
            "五马先声才出郭，九农和气已生春。",
            "教条颁布人心悦，父老醺酣德意亲。",
            "从此惰民俱力穑，会看优最上严宸。"
        ],
        "title": "和黄正言劝农",
        "id": "a585b78f-921a-455d-b3c8-55cb7c02c260"
    },
    {
        "author": "姜特立",
        "paragraphs": [
            "舐犊情何限，亡羊意易迷。",
            "聊为暮景玩，遽与小年齐。",
            "涨乳空宵哺，深闺失晓啼。",
            "已知真幻泡，感至一悲悽。"
        ],
        "title": "失骏子",
        "id": "33287adc-c62a-4db3-ac66-2a7cc8cbebe0"
    },
    {
        "author": "姜特立",
        "paragraphs": [
            "归早开迟两寂寥，经年不见董妖娆。",
            "芳心未展缘何事，半是闲愁半是娇。"
        ],
        "title": "乙卯春自郡归赏牡丹适有故竟回唯魏紫略放二头  其一",
        "id": "1e7e2d45-315c-44fa-b7dc-f4c2b287872a"
    },
    {
        "author": "姜特立",
        "paragraphs": [
            "梦想看花归意浓，归来底事别花忙。",
            "魏家姊妹知人意，先试春风半面粧。"
        ],
        "title": "乙卯春自郡归赏牡丹适有故竟回唯魏紫略放二头  其二",
        "id": "c009b959-eb98-48de-bb51-c90f1795738c"
    },
    {
        "author": "姜特立",
        "paragraphs": [
            "寒意沉沉云气深，老来病骨冷难禁。",
            "巢禽一出不知下，笼鹤乍飞无处寻。",
            "便欲骑馿洛阳市，不妨放棹越山阴。",
            "天公已作丰年瑞，更仗风威扫滞淫。"
        ],
        "title": "和司马倅喜雪",
        "id": "a0c02ffa-752b-427b-86d7-3f85c324e12c"
    },
    {
        "author": "姜特立",
        "paragraphs": [
            "去年数州旱，秋雨漂民庐。",
            "今年复春霖，赤子忧为鱼。",
            "不见日月旋，但见霰雪俱。",
            "处者绝营为，出者困泥涂。",
            "近山不可樵，平地不得鉏。",
            "有壤莫粪田，有火莫烧畬。",
            "花木淡惨惨，麦苗冷踈踈。",
            "张王阶下苔，寒酸井边蔬。",
            "上天胡不仁，苍生一何辜。",
            "传闻常润间，流殍满路衢。",
            "鄞江祸尤酷，越山复何如。",
            "米乡已无积，山郡岂有余。",
            "小人急眼前，负贩日夜趋。",
            "只知利一己，岂暇卹里闾。",
            "屈指至秋成，未可保无虞。",
            "尧汤备先具，庶冀收桑榆。"
        ],
        "title": "岁在绍熙甲寅浙东西大旱旁连江淮至秋暴雨水发天目漂民庐浸禾稼而苏常大歉小人趋利争运衢婺谷粟顺流而下日夜不止又去冬岁暮多雨连绵至春半未有晴意人情忧闷聊书数语以备采谣者至辞之工拙固所不计也乙卯仲春作",
        "id": "9b0b3ebb-7ef7-4982-a69d-557b5c9c4391"
    },
    {
        "author": "姜特立",
        "paragraphs": [
            "忆别西风首重回，今朝相见笑颜开。",
            "梅花腊底思君语，桃叶春前望客来。",
            "足健尚堪凌𠿕𧇠，诗工未许继堆豗。",
            "山园近日新成趣，正要相携把酒杯。"
        ],
        "title": "喜杨方叔见访",
        "id": "f2403316-9786-4266-a475-5418dae3ad10"
    },
    {
        "author": "姜特立",
        "paragraphs": [
            "万石躬行不读书，公孙张禹号名儒。",
            "诗书何罪工发冢，自是诸生爱颔珠。"
        ],
        "title": "读汉史",
        "id": "1d7648a3-9a5d-4926-956b-c0d755b9c00d"
    },
    {
        "author": "姜特立",
        "paragraphs": [
            "腊前雨势已翻盆，腊后淋漓到上元。",
            "灯火不张蟾彩暗，笙箫有禁霤声喧。",
            "麦田闻道水盈尺，里巷想应泥没门。",
            "闷坐孤吟无好况，三杯冷落对黄昏。"
        ],
        "title": "乙卯元宵多雨  其一",
        "id": "a808fd71-9ec0-4285-b33b-7cf1d16a55fd"
    },
    {
        "author": "姜特立",
        "paragraphs": [
            "连年旱气民愁食，及至春来又雨霖。",
            "湿麦卧泥难辨草，寒蔬入市贵如金。",
            "灯辉不到愁人眼，节物空惊老者心。",
            "且喜今朝日光出，更须风力扫重阴。"
        ],
        "title": "乙卯元宵多雨  其二",
        "id": "77b37ba3-054f-4445-8c11-d2cbbc53e04b"
    },
    {
        "author": "姜特立",
        "paragraphs": [
            "种桃三百树，随处有开花。",
            "来年三二月，便是武陵家。"
        ],
        "title": "种桃",
        "id": "9e27e883-032a-4b20-a8db-7726ac44339b"
    },
    {
        "author": "姜特立",
        "paragraphs": [
            "庆事联翩走四邻，吾家门户一番新。",
            "明年双上青云去，为汝山园作主人。"
        ],
        "title": "闻衍孙恪得举",
        "id": "a3a42099-48bb-4589-b1a4-9a1abcee6d9b"
    },
    {
        "author": "姜特立",
        "paragraphs": [
            "皇朝网英材，三岁设科目。",
            "四海一飞龙，两家双中鹄。",
            "得非诗礼效，且喜箕裘续。",
            "二老亦牵连，明年书小录。"
        ],
        "title": "陈德承致政一子中舍选次子中漕台与余二息同牓贺之",
        "id": "4b469d97-1f7a-42af-bf05-06ba83dcc81b"
    },
    {
        "author": "姜特立",
        "paragraphs": [
            "上恩鼎至愧叨逾，退省何尝有硕肤。",
            "甘作一麾山吏部，不为三败管夷吾。",
            "相思梦想江湖隔，熟诵篇章锦绣铺。",
            "无妄疾来终易愈，岂容医砭值庸夫。"
        ],
        "title": "陈德承致政病后得诗且以见贺",
        "id": "78eb8225-554b-4703-90d2-ff835cb7516d"
    },
    {
        "author": "姜特立",
        "paragraphs": [
            "烘被龟藏六，焞焞梨枣春。",
            "不唯匀踵息，且以煖腰身。",
            "扪蝨闲寻句，听鸡怕及晨。",
            "是中有真味，不羨北窗人。"
        ],
        "title": "烘被诗",
        "id": "922835f4-76af-4d75-bb78-6d35386bc921"
    },
    {
        "author": "姜特立",
        "paragraphs": [
            "深山五六月，犹自有鶑簧。",
            "只满幽人听，何如入建章。"
        ],
        "title": "夏月山中闻鶑",
        "id": "f68a8ef1-0df4-4efa-af3b-a04b329ee2b0"
    },
    {
        "author": "姜特立",
        "paragraphs": [
            "自是山禽侣，徒因语得新。",
            "不堪供贵玩，却作李山人。"
        ],
        "title": "鶑答",
        "id": "97c43265-005a-4e64-9a78-a2aeeb81193c"
    },
    {
        "author": "姜特立",
        "paragraphs": [
            "拟续冰壶传，尝赓玉糁诗。",
            "蒸豚贵公子，却莫遣渠知。"
        ],
        "title": "菜羹二首  其一",
        "id": "f03ee726-8d86-4071-a28c-60020b207ae2"
    },
    {
        "author": "姜特立",
        "paragraphs": [
            "一自入金门，屡蒙分玉食。",
            "今朝苜蓿盘，犹疑照初日。"
        ],
        "title": "菜羹二首  其二",
        "id": "24404d44-53c0-49a3-adfc-8b5cab8b54b1"
    },
    {
        "author": "姜特立",
        "paragraphs": [
            "城中寸土如寸金，屋上莳花亦良苦。",
            "因思离宫与别馆，南至九嵕北鄠杜。",
            "东西延袤八百里，桥梁褭空七百柱。",
            "伤哉好大荒主心，岂识世间蓬筚趣。",
            "一邱一壑吾辈事，随分园池何用许。",
            "我今度地山一隅，栽柳栽花已无数。",
            "大虽不足小有余，便可终身为老圃。"
        ],
        "title": "因见市人以瓦缶莳花屋上有感",
        "id": "a305cf35-36bf-496c-8b6c-db0492dbb55c"
    },
    {
        "author": "姜特立",
        "paragraphs": [
            "吾性仍忍寒，不受秋暑闷。",
            "既抱相如渴，复喘平叔汗。",
            "疥疾亦相乘，爬搔扰躯干。",
            "平生懒挥箑，况复蚊蚋乱。",
            "忽闻隠雷声，引颈若鹅鹳。",
            "雨意竟萧条，依然坐深爨。",
            "安得天公仁，霜令从此换。"
        ],
        "title": "秋暑",
        "id": "1b2274ff-fed4-4872-98b4-6e71feb1a5f8"
    },
    {
        "author": "姜特立",
        "paragraphs": [
            "乐声催遍上华裀，回雪光中不见尘。",
            "今日山间易惆怅，当筵踏月更何人。"
        ],
        "title": "中秋追和李方叔咏舞者",
        "id": "26e5d374-06a5-450c-a8b9-99863e6601c7"
    },
    {
        "author": "姜特立",
        "paragraphs": [
            "雅道去已久，挽回良独难。",
            "须求正知见，莫学小波澜。",
            "父子专诗律，风骚逼将坛。",
            "如今寄佳句，那复阿蒙看。"
        ],
        "title": "叶仲脩令其子携所作求诗",
        "id": "c543e90e-6e53-476a-8553-b482b69165ae"
    },
    {
        "author": "姜特立",
        "paragraphs": [
            "清秋初过雨，湿叶闪晴晖。",
            "数册文书静，一庭人事稀。"
        ],
        "title": "秋霁",
        "id": "95322a07-f9e9-4a1b-97e1-a1290fe0533c"
    },
    {
        "author": "姜特立",
        "paragraphs": [
            "不画椒房百子图，销金帐下拥流苏。",
            "聊将鸥鹭沧洲趣，伴送江西古竹炉。"
        ],
        "title": "送枕屏竹炉与刘公达致政道室",
        "id": "e7d5ab4b-03e3-4095-ad0d-8dc25618f5fe"
    },
    {
        "author": "姜特立",
        "paragraphs": [
            "出门谁与游，顾影恻我情。",
            "頼有木居士，作伴山中行。"
        ],
        "title": "出门",
        "id": "916933f1-280f-4290-a8b6-54e8a9aacc58"
    },
    {
        "author": "姜特立",
        "paragraphs": [
            "吾家何处住，一嶂独成围。",
            "莫遣通樵斧，应嫌减翠微。"
        ],
        "title": "吾家",
        "id": "ed909ce0-8a08-4de6-bbf5-73787ee7b147"
    },
    {
        "author": "姜特立",
        "paragraphs": [
            "畏途谢排斥，造物遂初志。",
            "彼虽快其私，我独佩嘉惠。",
            "爱憎有回牙，恩怨或倒置。",
            "得马岂君福，凿渠真我利。",
            "向使老班行，兹事恐遂废。",
            "三迳幸足乐，一瓢聊自寄。",
            "兴来或歌呼，客至任醺醉。",
            "以此终百年，何用一品贵。",
            "犹胜白首归，流光忽西坠。"
        ],
        "title": "畏途",
        "id": "5446cf0c-b1ed-436d-b67c-0e540191005a"
    },
    {
        "author": "姜特立",
        "paragraphs": [
            "老去犹趋府，往来添客愁。",
            "丹枫渔舍晚，花麦野田秋。"
        ],
        "title": "趋郡回",
        "id": "ab813b85-7746-4c9c-b76f-6ea244d5adc0"
    },
    {
        "author": "姜特立",
        "paragraphs": [
            "辟畴事庐井，物色费经营。",
            "正拟一廛足，便怀三径情。",
            "吾居恐全俗，君圃有余清。",
            "急欲就佳趣，哦诗乞翠茎。"
        ],
        "title": "新居觅竹栽  其一",
        "id": "22d81ce7-c920-4e03-a9bc-6b9be8486209"
    },
    {
        "author": "姜特立",
        "paragraphs": [
            "觅橙曾有句，乞竹可无诗。",
            "好辍东南干，同为风月期。",
            "根丰宜地力，萌达趁春时。",
            "他日如相过，清阴满酒巵。"
        ],
        "title": "新居觅竹栽  其二",
        "id": "110181e4-fd70-4b22-96c7-fca6d222107d"
    },
    {
        "author": "姜特立",
        "paragraphs": [
            "壁立双台百丈余，如何竿线掷空虚。",
            "时人不会先生意，只钓清名不钓鱼。"
        ],
        "title": "子陵祠堂后两崖对起可高百丈或者指为钓台",
        "id": "db995984-bb06-45c4-b92a-dad3cbd8a02a"
    },
    {
        "author": "姜特立",
        "paragraphs": [
            "楼台百万装成，花木四时罗列。",
            "从渠眼底江山，欠我诗中风月。"
        ],
        "title": "闲赋",
        "id": "dc7c3727-5e5f-44be-95a2-d51caaedc9b2"
    },
    {
        "author": "姜特立",
        "paragraphs": [
            "浅浅娇黄向日开，枝头斜挂几金杯。",
            "细详名字并花意，不醉花间不得回。"
        ],
        "title": "侧金盏",
        "id": "c9ca5287-86f4-4dc5-9246-77714144ba63"
    },
    {
        "author": "姜特立",
        "paragraphs": [
            "小桥横野涧，物色自孤清。",
            "终日相晤语，松声与水声。"
        ],
        "title": "小桥",
        "id": "d2a74dde-cdad-4e67-b1dc-1d57c5754632"
    },
    {
        "author": "姜特立",
        "paragraphs": [
            "一簇墙阴绿正繁，不依朱户傍雕栏。",
            "竹光苔色深相映，只许闲人静处看。"
        ],
        "title": "庭草  其一",
        "id": "2672c8f0-9a14-4212-9c71-91766decb2fc"
    },
    {
        "author": "姜特立",
        "paragraphs": [
            "幽幽庭下草，悟悦有禅味。",
            "君看红紫场，纷纭乱人意。"
        ],
        "title": "庭草  其二",
        "id": "83d1cf20-05cc-423a-a505-03cbf3c750f8"
    },
    {
        "author": "姜特立",
        "paragraphs": [
            "万物有终始，吾生如幻泡。",
            "辛勤蚕作茧，来往燕成巢。",
            "不作蔂梩掩，宁须马革包。",
            "刘伶行带锸，未免达人嘲。"
        ],
        "title": "茧庵 初营",
        "id": "e92b9bdd-49c0-49e9-ad46-032560eb4e33"
    },
    {
        "author": "姜特立",
        "paragraphs": [
            "茧庵吾自名，所喜以吾息。",
            "一丝出巧心，口眼费经画。",
            "无畏亦无累，丰俭随人力。",
            "时时携妻子，杯酒纵酣适。",
            "家人献歌舞，宾友杂嘲剧。",
            "此意少人解，此庇无终极。",
            "曹瞒西陵前，作伎竟何益。",
            "刘伶坟上土，谁与酒浇滴。",
            "高堂岂不好，要自非吾宅。",
            "王侯与氓隶，万古一枯腊。",
            "自营自落之，讵敢当达识。",
            "有酒更频来，宽作十年客。"
        ],
        "title": "茧庵 落成",
        "id": "bbd2d528-2a77-4cc6-a559-f066c25a04e7"
    },
    {
        "author": "姜特立",
        "paragraphs": [
            "康乐寻山伐木，子猷爱竹叩门。",
            "我已烟霞痼疾，每逢佳处开樽。"
        ],
        "title": "六言",
        "id": "86003485-a7cb-4a62-9d2d-06348f9164dd"
    },
    {
        "author": "姜特立",
        "paragraphs": [
            "君子多短拙，动或福随之。",
            "小人最狡狯，往往触祸机。",
            "巧者极人力，拙者无所为。",
            "巧拙不必问，天道自平夷。"
        ],
        "title": "祸福",
        "id": "3b393e5b-26e9-405e-aecf-a12845c0a71d"
    },
    {
        "author": "姜特立",
        "paragraphs": [
            "滂沱一雨洗清秋，千里郊原旱气收。",
            "急遣奚奴洗觥醆，醒心亭上看溪流。"
        ],
        "title": "秋旱骤雨",
        "id": "0c7bcc58-28d6-4587-86be-7da1931f85ef"
    },
    {
        "author": "姜特立",
        "paragraphs": [
            "雨雪冬春无了时，乌薪断续恼衰羸。",
            "偶然买得婆欢喜，且免山翁晓皱眉。"
        ],
        "title": "买乌薪戏题",
        "id": "5a7c435a-2c47-40c4-ad81-ce153a4c2dd0"
    },
    {
        "author": "姜特立",
        "paragraphs": [
            "水绕芳堤云绕山，数椽茅屋住中间。",
            "神仙更自足官府，世上谁如此老闲。"
        ],
        "title": "晨起出门",
        "id": "e81de83f-821a-4b1e-b10a-6cfb95106075"
    },
    {
        "author": "姜特立",
        "paragraphs": [
            "源流简公出，名字鲁山宗。",
            "避地江之左，惊人易以东。",
            "机云千载里，歆向一门中。",
            "敬止山堂老，才名是至公。"
        ],
        "title": "山堂巩先生挽诗三首  其一",
        "id": "f6801b3d-70c6-4b57-ae0a-74f35c0be55a"
    },
    {
        "author": "姜特立",
        "paragraphs": [
            "风采儒林虎，波澜学海鲸。",
            "公家五进士，此地半诸生。",
            "勾漏丹俄就，中牟政亦成。",
            "如何贾太傅，位不至公卿。"
        ],
        "title": "山堂巩先生挽诗三首  其二",
        "id": "2ad9bc8d-c97f-4070-9f48-a116e599ddd5"
    },
    {
        "author": "姜特立",
        "paragraphs": [
            "绾章南北异，转首死生分。",
            "手泽空遗墨，书籖冷旧芸。",
            "行须潘岳诔，碑已蔡邕文。",
            "身后无儋石，玄成似子云。"
        ],
        "title": "山堂巩先生挽诗三首  其三",
        "id": "5fb268a7-174b-43cd-be08-fe99214d673b"
    },
    {
        "author": "姜特立",
        "paragraphs": [
            "手自葺柴荆，山扉亦自扃。",
            "莫辞蓬筚陋，要护草堂灵。",
            "忙为幽人启，闲无俗士经。",
            "不妨老赤脚，应户代奴星。"
        ],
        "title": "和元亨出示山扉诗",
        "id": "bbf7cadd-d23a-47f5-9979-15123b7bd79a"
    },
    {
        "author": "姜特立",
        "paragraphs": [
            "落叶满沧湾，坠露湿踈柳。",
            "幽人晓无事，杖策经林阜。",
            "忽焉若有省，怀此山中友。",
            "便欲借风翰，翩翩插双肘。"
        ],
        "title": "寄方叔",
        "id": "1f2e8670-b45d-4e4a-a155-ee168b8c0172"
    },
    {
        "author": "姜特立",
        "paragraphs": [
            "梅山老人头雪白，摸索曹刘还认得。",
            "平生鹿鹿视余子，谁是诗中真巨擘。",
            "踵门忽得天下士，慕我虚声远相觅。",
            "袖中磊磈出奇语，和璧随珠暗相射。",
            "对之坐久神气定，言下分明箭锋直。",
            "傍观如堵相骇愕，颇复见我有此客。",
            "雄篇累日费酬答，但怪笔端飞霹雳。",
            "君才自是千里驹，鞭影不摇何待策。",
            "古人妙处应自知，悟解多端难指画。",
            "请君更去勘诸方，莫道梅山得消息。"
        ],
        "title": "古风送行陈省元",
        "id": "20a3c696-6f3c-4d9a-8787-ab9501d0aeb0"
    },
    {
        "author": "姜特立",
        "paragraphs": [
            "山色湖光相接连，千章古木老云烟。",
            "晚来曲港回舟处，如在孤山柳屿边。"
        ],
        "title": "和潘倅新溪七首  其一",
        "id": "1b17eb4f-0797-4090-8f5b-b47d6714d2b6"
    },
    {
        "author": "姜特立",
        "paragraphs": [
            "平湖潋滟带垂杨，绿暗长堤五月凉。",
            "彩女移舟莲浦去，棹歌声里水风香。"
        ],
        "title": "和潘倅新溪七首  其二",
        "id": "26ed5403-a533-4500-b29c-d88407fc2cda"
    },
    {
        "author": "姜特立",
        "paragraphs": [
            "浓淡燕脂千树开，崇光香雾袭人来。",
            "如今不共梅花笑，步绕行吟日几回。"
        ],
        "title": "和潘倅新溪七首  其三",
        "id": "05a94536-fe72-406a-92da-c489a32c9a44"
    },
    {
        "author": "姜特立",
        "paragraphs": [
            "钓月亭边三两家，月明无处认芦花。",
            "忽闻鹎鵊相惊起，知有溪禽在浅沙。"
        ],
        "title": "和潘倅新溪七首  其四",
        "id": "f9e29685-d144-4f6a-b4e7-1935b9254851"
    },
    {
        "author": "姜特立",
        "paragraphs": [
            "溪头风月四时新，机尽还欣乌鸟亲。",
            "沮溺相逢如借问，报言老子自知津。"
        ],
        "title": "和潘倅新溪七首  其五",
        "id": "a507d03c-351f-409d-96da-91b5c8c98218"
    },
    {
        "author": "姜特立",
        "paragraphs": [
            "如君方此富春秋，未可追寻三迳游。",
            "且放子真归谷口，不应马援困壶头。"
        ],
        "title": "和潘倅新溪七首  其六",
        "id": "9152b27b-ff62-4778-be46-e9a4ed72e0f2"
    },
    {
        "author": "姜特立",
        "paragraphs": [
            "我来久矣了穷通，出处谁能与众同。",
            "此去便须专一壑，人生何必作三公。"
        ],
        "title": "和潘倅新溪七首  其七",
        "id": "ca2e86e4-100d-40ec-975c-1da0b381b87f"
    },
    {
        "author": "姜特立",
        "paragraphs": [
            "周公洒灰垂典教，为尔朋徒多取閙。",
            "如今大索不相容，省口何如且泥淖。"
        ],
        "title": "虾蟇",
        "id": "b3da78a0-3cdb-42a2-9591-3725f32ae5fc"
    },
    {
        "author": "姜特立",
        "paragraphs": [
            "巍峩厦屋起千间，更作朝廷第一官。",
            "几个得归仍得老，可怜一世不曾闲。"
        ],
        "title": "有感",
        "id": "02a311e3-64c9-41da-abb8-c3d3e262fb3b"
    },
    {
        "author": "姜特立",
        "paragraphs": [
            "归老得闲浑可事，最怜白傅更能诗。",
            "舞余歌罢宾朋去，八节滩头醉卧时。"
        ],
        "title": "归老",
        "id": "8801ba6e-212b-4f02-9340-3876b0d83806"
    },
    {
        "author": "姜特立",
        "paragraphs": [
            "龙衮羊裘孰重轻，当时俱是一书生。",
            "相忘道术仍忘势，超出人间万古情。"
        ],
        "title": "和虞守钓台四首  其一",
        "id": "e4be2340-3c8e-4c94-b32c-421930a392a1"
    },
    {
        "author": "姜特立",
        "paragraphs": [
            "七里滩头岁月增，汉家川谷几丘陵。",
            "祠堂只许玄英配，此后寥寥见未曾。"
        ],
        "title": "和虞守钓台四首  其二",
        "id": "ccd18c85-1163-4e61-9ca3-5a629aec7583"
    },
    {
        "author": "姜特立",
        "paragraphs": [
            "天下清名属至公，当时四七谩英雄。",
            "祠庭千古增轮奂，不见云台续画工。"
        ],
        "title": "和虞守钓台四首  其三",
        "id": "ad2fcdcb-ea41-410b-a116-6659552b10a8"
    },
    {
        "author": "姜特立",
        "paragraphs": [
            "先生蝉蜕出尘埃，万古声名一草莱。",
            "尽道高风激贪懦，何人到此挽舟回。"
        ],
        "title": "和虞守钓台四首  其四",
        "id": "b49c9e72-1743-40c8-9cb9-3cf209d22a71"
    },
    {
        "author": "姜特立",
        "paragraphs": [
            "祖风文采秀儒林，父德幽遐玉有音。",
            "廷尉何妨谢诸客，鸱夷还复致千金。",
            "门前舆马多英贵，架上图书浩古今。",
            "欲识遗芳传不朽，伯喈文字在球琳。"
        ],
        "title": "胡彦功挽章中间家事少贬遂谢宾客绝馈饷者三十年已而复振",
        "id": "18b8e846-2deb-41b9-b6f5-b68918ecb1c6"
    },
    {
        "author": "姜特立",
        "paragraphs": [
            "世间旷士如君少，天下闲人似我稀。",
            "一旷一闲无一事，只应鸥鸟共忘机。"
        ],
        "title": "赠方叔",
        "id": "e4ce81e2-faec-4b37-a3f6-fbfe72ca7eed"
    },
    {
        "author": "姜特立",
        "paragraphs": [
            "梅山诞日簇觥筹，更挟娉婷共胜游。",
            "此去只求闲富贵，人生须是老风流。"
        ],
        "title": "诞日戏作亦可以瑞鹧鸪歌之",
        "id": "f3aec877-69cb-4025-98cd-c2d3440f8bb1"
    },
    {
        "author": "姜特立",
        "paragraphs": [
            "脚力未须扶，时时踏莎迳。",
            "爱君如友生，伴我山行兴。"
        ],
        "title": "拄杖",
        "id": "a1d6d7dc-2baf-4050-be4d-e1d822b1b5e6"
    },
    {
        "author": "姜特立",
        "paragraphs": [
            "门外青山列髻螺，园中花木锦成窠。",
            "惭无功业报明主，空占闲居乐事多。"
        ],
        "title": "门外",
        "id": "0b15d431-8dcb-4108-b528-4f205d4db9d6"
    },
    {
        "author": "姜特立",
        "paragraphs": [
            "归路指城隅，城楼出画图。",
            "水光摇野艇，云影掠平芜。",
            "祇合山林住，胡为朝市趋。",
            "丘丹不浪出，五字访姑苏。"
        ],
        "title": "道中小诗呈虞察院",
        "id": "606f0b1a-e099-4ee4-8455-981dff173d93"
    },
    {
        "author": "姜特立",
        "paragraphs": [
            "星分井鬼占高躔，琐细还书食馔编。",
            "不作屈原醒到死，却同李白醉登仙。",
            "濡涎唧唧生泉眼，閟息陶陶乐瓮天。",
            "口腹固知能累德，为渠风味一轩然。"
        ],
        "title": "糟蟹呈虞察院  其一",
        "id": "7334effd-95f2-474c-b549-c4d3113e33b9"
    },
    {
        "author": "姜特立",
        "paragraphs": [
            "祸成篝火最堪怜，蒯索寒芦更与编。",
            "细剔膏苏付馋子，却吟醉骨属诗仙。",
            "沉冥并作南柯梦，混沌谁开太极天。",
            "闻道将糖尤躁扰，解蒲投甑想骚然。"
        ],
        "title": "糟蟹呈虞察院  其二",
        "id": "a86a72c9-7444-452e-b31f-f28e81d3e6ac"
    },
    {
        "author": "姜特立",
        "paragraphs": [
            "省口须知亦省缘，食经尔雅不劳编。",
            "山中且纵无肠子，海上长随踞壳仙。",
            "凡物身中皆有佛，何人性里独无天。",
            "反骚正得诗人意，读罢新章为怃然。"
        ],
        "title": "虞丈以伤物遂再赋  其一",
        "id": "10c69bbf-25be-48c5-afa9-435d8e3d94e6"
    },
    {
        "author": "姜特立",
        "paragraphs": [
            "古来儒墨本同源，罪福区区不足编。",
            "燕飨正须依孔圣，慈悲何必异金仙。",
            "静思有物参元化，俯视含生共一天。",
            "梁武汉明俱泥佛，得言失旨岂其然。"
        ],
        "title": "虞丈以伤物遂再赋  其二",
        "id": "75a5b4f8-342d-4461-9127-dc3f281e4e31"
    },
    {
        "author": "姜特立",
        "paragraphs": [
            "岁暮偶出郭，斜阳带远村。",
            "雪松含腊意，沙水动春痕。"
        ],
        "title": "出郭",
        "id": "5d779e27-1847-4c23-8ffb-47b74a91a5ab"
    },
    {
        "author": "姜特立",
        "paragraphs": [
            "春来贪起早，春思还缭绕。",
            "一语破春愁，黄鹂韵清晓。"
        ],
        "title": "春晓",
        "id": "876244fb-71fb-4286-ba10-b0bed1ff056f"
    },
    {
        "author": "姜特立",
        "paragraphs": [
            "六年归老掩柴扉，今日天涯有所思。",
            "山阻雪深无去路，凄凉只咏四愁诗。"
        ],
        "title": "有感",
        "id": "e829399c-babd-4fcc-9d3b-14b2fa267e4e"
    },
    {
        "author": "姜特立",
        "paragraphs": [
            "浅下姜盐细点油，小甘微苦嫩香浮。",
            "是中自有天酥味，说与馋儿只掉头。"
        ],
        "title": "菜羹",
        "id": "437abdee-c742-4ce7-98f9-0a2ae82753aa"
    },
    {
        "author": "姜特立",
        "paragraphs": [
            "先生种柳已成围，柳外孤亭但夕晖。",
            "如觉隠侯前日去，不知丁令几时归。",
            "云帆夜夜沙头落，风叶年年城上飞。",
            "吊古登临仰词伯，苦吟精思入幽微。"
        ],
        "title": "极目亭有怀韩常伯",
        "id": "e56f8ef9-361d-4b50-bbca-41b7038b6dc2"
    },
    {
        "author": "姜特立",
        "paragraphs": [
            "夜半小溪饮，酒深增别情。",
            "客随舟共远，诗与雪俱清。",
            "严濑云木冷，富春烟水平。",
            "故人相忆处，应过凤凰城。"
        ],
        "title": "追送虞察院",
        "id": "41da4f20-d7e0-4280-a219-f20583d106f1"
    },
    {
        "author": "姜特立",
        "paragraphs": [
            "春暖和烟重，冬寒带雪稀。",
            "何如秋浦畔，含思独依依。"
        ],
        "title": "秋江柳",
        "id": "0e43c80b-af9d-4ac4-80ce-8867611f86aa"
    },
    {
        "author": "姜特立",
        "paragraphs": [
            "耐久交情岁月深，今朝何事返家林。",
            "北鸿西燕一年别，流水高山千古心。",
            "何日从公歌旧曲，无人伴我赋清吟。",
            "若为云气从东野，应绕刘岩紫翠岑。"
        ],
        "title": "方叔每岁一相访送行",
        "id": "85810228-fbd2-4931-b00d-da688e8e6392"
    },
    {
        "author": "姜特立",
        "paragraphs": [
            "懒过醒心亭，无人作伴行。",
            "禽鱼皆命侣，松竹亦同声。",
            "只作留时意，那思别后情。",
            "连宵怀晤语，心恻未能平。"
        ],
        "title": "寄方叔",
        "id": "0cf3ed20-3160-4d5b-b015-81653dea98d0"
    },
    {
        "author": "姜特立",
        "paragraphs": [
            "去燕忽若失，断蝉凄复连。",
            "不唯观物化，且以感流年。"
        ],
        "title": "去燕",
        "id": "ff76746f-5892-469b-8d62-bc678a958714"
    },
    {
        "author": "姜特立",
        "paragraphs": [
            "曳杖度林樾，晴光破衰颜。",
            "好鸟忽相鸣，觉我身世闲。",
            "身世谁自觉，此妙吾独观。",
            "正以静得之，乐哉天地宽。"
        ],
        "title": "曳杖",
        "id": "5edf183c-c33c-45d3-b990-b2650a2bf666"
    },
    {
        "author": "姜特立",
        "paragraphs": [
            "猛虎树摩痒，更为虫所蚀。",
            "玄熊掷崖木，正坐勇与力。",
            "尔豹居其间，而复有二德。",
            "既不眩文采，亦知身足惜。",
            "衣锦贵尚褧，桐梓恶戕贼。",
            "含章大臣体，深居君子识。",
            "室以雾隠名，兹士有典则。",
            "韬养日以久，何患不辉赫。",
            "而况数钜公，铭诗播金石。",
            "只恐难久藏，却为人所即。"
        ],
        "title": "寄题杨先辈雾隠",
        "id": "bb6f7c02-7a1b-4bbc-a22c-962bc010f7e7"
    },
    {
        "author": "姜特立",
        "paragraphs": [
            "少年鉴止水，自喜颜色好。",
            "如今对明镜，但觉增老丑。",
            "老丑将奈何，行当就枯朽。",
            "古来圣与达，阅世谁长久。",
            "仙药不可求，红颜复何有。",
            "嵇阮真可人，沉冥一杯酒。"
        ],
        "title": "对镜",
        "id": "80f120fe-172c-4d1f-a604-868610fdafa6"
    },
    {
        "author": "姜特立",
        "paragraphs": [
            "乌丝玉轴陀尼表，鬭草搴花锦不如。",
            "不是向来元祐脚，唐人文字晋人书。"
        ],
        "title": "题许尚书石刻二首  其一",
        "id": "75f1d48a-8d0a-493d-8bd4-0ec34067f9f5"
    },
    {
        "author": "姜特立",
        "paragraphs": [
            "先生自是吾所敬，况复曾蒙点化余。",
            "笔妙共推三昧手，尚书安得不中书。"
        ],
        "title": "题许尚书石刻二首  其二",
        "id": "4b296cff-f680-4cd8-850b-ba5e99aa437d"
    },
    {
        "author": "姜特立",
        "paragraphs": [
            "老去无心思世事，静中有业爱闲吟。",
            "有时看水看山处，举世何人会此心。"
        ],
        "title": "闲吟",
        "id": "ad51930c-2db2-4d13-844d-6db02e4ef1d0"
    },
    {
        "author": "姜特立",
        "paragraphs": [
            "一藂绿凤尾含烟，径尺红英晓更鲜。",
            "曾见画归丹禁里，太湖石后粉墙前。"
        ],
        "tags": [
            "太湖"
        ],
        "title": "红蕉二首  其一",
        "id": "b37162b6-c74c-4f7a-9368-f6576d7610a7"
    },
    {
        "author": "姜特立",
        "paragraphs": [
            "品格清虚压众芳，何年分种自炎方。",
            "直疑剪破红罗轴，插向绿绡深处藏。"
        ],
        "title": "红蕉二首  其二",
        "id": "3541ce3a-11de-4ffd-951b-9e0f15b4b6df"
    },
    {
        "author": "姜特立",
        "paragraphs": [
            "忽见鶑鶑挟两雏，因人感旧易欷歔。",
            "佳人例属沙咤利，春去春来能啭无。"
        ],
        "title": "感旧",
        "id": "9d0b8773-5ee9-46f8-850e-2e602c26386e"
    },
    {
        "author": "姜特立",
        "paragraphs": [
            "管絃韵胜堪娱客，山水音清好赋诗。",
            "底事翩然欲归去，尊前风月又相思。"
        ],
        "title": "送方叔二首  其一",
        "id": "a828013f-b949-4b80-9452-c299f5d7ca59"
    },
    {
        "author": "姜特立",
        "paragraphs": [
            "梅山近日风光好，桃叶桃根总可人。",
            "自喜暮年多乐事，非君谁与共花茵。"
        ],
        "title": "送方叔二首  其二",
        "id": "9f0b11ac-afb6-42a5-9020-9a8d904c8a6f"
    },
    {
        "author": "姜特立",
        "paragraphs": [
            "寄迹双溪上，秋声动远林。",
            "断云流影薄，过雁去痕深。",
            "旧馆生离思，新愁阙寄音。",
            "到头俱梦事，俯默一长吟。"
        ],
        "title": "旅怀",
        "id": "a7805e24-b12a-4a40-8e22-3114657db106"
    },
    {
        "author": "姜特立",
        "paragraphs": [
            "岳牧用词人，古今诚罕有。",
            "君侯东南隽，锦心仍绣口。",
            "生从谢脁城，日对敬亭阜。",
            "梅翁丈人行，味古若玄酒。",
            "君能兼众作，活法参已久。",
            "今兹守双溪，诗思如河剖。",
            "前追东阳侯，近继南涧叟。",
            "璀璨珊瑚钩，盘屈蛟螭钮。",
            "往来互酬赠，觉我殊秽丑。",
            "砂砾投公筐，珠玑落吾手。",
            "苏李隔遥天，王刘同魏圃。",
            "风骚难并世，道义况有取。",
            "高篇许编缀，泰华侪部娄。",
            "不辞附冥鸿，庶以图不朽。",
            "君王爱其才，复易吴门守。",
            "韦郎五字句，寂寞今其耦。",
            "森㦸尚高门，凝香犹故牖。",
            "想当吟哦时，妙思出齑臼。",
            "只恐凤诏催，去作仙班首。",
            "载赓清庙颂，千古换星斗。",
            "得句勿相忘，时寄山中友。"
        ],
        "title": "送虞察院",
        "id": "33e2d75a-3e40-417d-ae5c-2f5aa23273a5"
    },
    {
        "author": "姜特立",
        "paragraphs": [
            "客来暮霭尚周遮，客坐干坤见物华。",
            "万里更无云吐叶，一天唯有桂开花。",
            "肃霜青女令先布，专夜嫦娥意太夸。",
            "便欲从兹凌汗漫，不知何处上仙槎。"
        ],
        "title": "乙卯中秋月色彻晓喜而有赋呈诸亲旧",
        "id": "096a0b4e-45c9-47eb-98e2-4685649a1f7d"
    },
    {
        "author": "姜特立",
        "paragraphs": [
            "课仆舁丰壤，辛勤种牡丹。",
            "不知从此去，更得几春看。"
        ],
        "title": "乙卯种牡丹",
        "id": "e7876d4b-f98e-4bbc-afd4-d6d627ba709c"
    },
    {
        "author": "姜特立",
        "paragraphs": [
            "山圃归来花半空，尊前一别五春风。",
            "新松已自高三箠，旧堑还须广十弓。"
        ],
        "title": "山圃",
        "id": "35383c2a-e39e-4826-897d-7aa45be65e04"
    },
    {
        "author": "姜特立",
        "paragraphs": [
            "田宅不多终是有，园池虽小胜如无。",
            "三平二满人间少，此乐唯应属老夫。"
        ],
        "title": "效乐天体",
        "id": "7151c7a3-872b-4427-9ff5-12799c83aa2a"
    },
    {
        "author": "姜特立",
        "paragraphs": [
            "山中有至乐，静者得其意。",
            "所以入山人，同来不同味。"
        ],
        "title": "山中",
        "id": "f861b56f-d04a-469e-be0d-d7803b815324"
    },
    {
        "author": "姜特立",
        "paragraphs": [
            "继室侯家古有闻，荧煌还得配枢臣。",
            "香严童子先成佛，琐骨仙人后化身。",
            "共喜伯仁今有母，何妨小德外无亲。",
            "向来已悟空乘法，合作西方会上人。"
        ],
        "title": "诗挽楼少阳所生母夫人",
        "id": "c6541787-bfae-4ebc-843f-81e4ff759001"
    },
    {
        "author": "姜特立",
        "paragraphs": [
            "淑德生从积庆门，父兄隠耀更全真。",
            "共推蜡屐亭前女，雅称玄都观里人。",
            "鸾镜菱花千叶冷，蟾宫桂树一枝新。",
            "人生百岁今才半，会有重封贲后身。"
        ],
        "title": "诗悼刘夫人",
        "id": "8660f5db-7610-4e80-8d20-db638a28ae3d"
    },
    {
        "author": "姜特立",
        "paragraphs": [
            "人生浮脆若风烟，障簏操筹亦可怜。",
            "但得樽中长有酒，不须身后更留钱。"
        ],
        "title": "闲赋",
        "id": "b54b7c56-5c09-4194-b447-886c1b2de028"
    },
    {
        "author": "姜特立",
        "paragraphs": [
            "送酒古来多旷士，乞酰今世少良邻。",
            "庾郎寒腹便鲑菜，助我儒酸不厌频。"
        ],
        "title": "赋谢惠醋",
        "id": "35db055c-8cd6-4779-b689-14f13652e60d"
    },
    {
        "author": "姜特立",
        "paragraphs": [
            "晚来山气冷，松下独闲行。",
            "野鸟听人语，山灵警杖声。"
        ],
        "title": "晚来",
        "id": "f18f73f3-b577-4ed3-8452-8470605bb5b4"
    },
    {
        "author": "姜特立",
        "paragraphs": [
            "春前一寸雪，春后一犂金。",
            "万里烟瘴息，九农和气深。"
        ],
        "title": "立春前有雪",
        "id": "4d28cfe8-0245-4ebd-aee8-e2b6958eebcb"
    },
    {
        "author": "姜特立",
        "paragraphs": [
            "白巾对红艳，哀乐自不同。",
            "缅彼古之人，拔去礼法中。",
            "亲丧至呕血，悲涕固无从。",
            "不哭即饮酒，陶然醉为乡。",
            "吾爱蒙庄子，鼓盆歌慨慷。",
            "吾笑潘河阳，忍泪赋悼亡。",
            "自古皆有死，生灭固其常。",
            "生也根一气，死焉归渺茫。",
            "钟情虽我辈，达节圣所臧。",
            "且日饮无何，久久永相忘。"
        ],
        "title": "余方悼亡适山圃牡丹芍药盛开赋长句",
        "id": "a9c2a8c6-c1a7-4b05-9d35-397d6669c980"
    },
    {
        "author": "姜特立",
        "paragraphs": [
            "富贵悬诸天，祸福人所召。",
            "但于平处行，福轻祸亦少。",
            "贪夫只竞前，而不顾其后。",
            "忽焉一失脚，千佛不可捄。"
        ],
        "title": "闲吟",
        "id": "450f6229-f274-41d6-b9d3-56ea2d9f6c8c"
    },
    {
        "author": "姜特立",
        "paragraphs": [
            "二老论交日，真成百岁期。",
            "同行双野鹤，得意一山雌。",
            "病起怜加饭，书来渴寄诗。",
            "已添新蜡屐，此兴报公知。"
        ],
        "title": "寄方叔",
        "id": "96ab6b1c-8fde-443d-856c-343af2e9abeb"
    },
    {
        "author": "姜特立",
        "paragraphs": [
            "招提忆昔寄孤踪，晓甑犹尘午未舂。",
            "地僻读书无外事，家贫教子有全功。"
        ],
        "title": "思微时寄食山寺",
        "id": "c8fb4d73-103d-4a86-963e-76505dccd83a"
    },
    {
        "author": "姜特立",
        "paragraphs": [
            "草木偃时龙入洞，鸟乌噪处虎行冈。",
            "大贤出处须惊俗，伊尹如何五就汤。"
        ],
        "title": "出处",
        "id": "c824fd5a-3c47-4bbd-9ff0-9bff9d1af1a5"
    },
    {
        "author": "姜特立",
        "paragraphs": [
            "环滁皆名山，正以醉翁重。",
            "翁时方在郡，朱墨犹遮拥。",
            "君今建斯楼，再食祠官俸。",
            "雅契醉翁心，而无醉翁冗。",
            "看山应更真，物物皆浄供。",
            "便寻庐霍期，莫作京洛梦。",
            "只恐难久闲，移文北山讽。",
            "愿坚仁者守，用静以观动。"
        ],
        "title": "赋潘叔玠皆山楼",
        "id": "10f31a89-c306-4f9f-b186-2942838d9b0b"
    },
    {
        "author": "姜特立",
        "paragraphs": [
            "君不见陇州石鱼生地下，中有䲡鲫皆同化。",
            "又不见衡湘石鱼生山中，鱼身鳞鬣俱如画。",
            "世间何独此石为鱼形，石蛇石蟹皆如生。",
            "虾蟇口吻酷肖似，螬蛴蠕动几能行。",
            "悠悠荒怪不可考，吾意造物初无情。",
            "阴阳融结亦偶尔，俗智讵可窥杳冥。",
            "叶君得此不足惜，君自川岳储英灵。",
            "来春禹浪忽变化，头角天上看峥嵘。",
            "此时回首视此石，弃置殆与砂砾并。"
        ],
        "title": "次石鱼",
        "id": "568673b3-2c9c-4b2d-a23b-065205f4eba9"
    },
    {
        "author": "姜特立",
        "paragraphs": [
            "少年如晓行，志意多闲佚。",
            "老如夜还家，行李自迫怵。",
            "向来轻寸阴，此去惜余日。",
            "已往不可追，未来嗟莫失。",
            "昔人秉烛游，不为杯中物。"
        ],
        "title": "有感",
        "id": "d7f5c966-1bbc-4ea7-a4e8-0431b0591b76"
    },
    {
        "author": "姜特立",
        "paragraphs": [
            "纵目郊原乱絮飞，好风娇叶弄天机。",
            "白滩半露溪新瘦，绿树初圆山正肥。"
        ],
        "title": "纵目",
        "id": "16a7bfaa-de58-4c70-9fdc-3ee2059a0423"
    },
    {
        "author": "姜特立",
        "paragraphs": [
            "昔年曾踏软红尘，回首修门七换春。",
            "官职不多还不欠，交情无旧亦无新。",
            "有花日日招嘉客，问字时时接近邻。",
            "且愿梅山新秫熟，许君长作醉归人。"
        ],
        "title": "和王粹中",
        "id": "9e6e9854-477a-4249-83fe-5ef160a0508b"
    },
    {
        "author": "姜特立",
        "paragraphs": [
            "昔与先夫子，亲如老弟兄。",
            "君能敬父执，我亦感交情。",
            "放意杯中物，无心世上名。",
            "佳城今夜月，应伴酒旗明。"
        ],
        "title": "王君玉挽章其子迁其母同穴  其一",
        "id": "6be4b61d-3a36-44f4-be04-80eec7f68007"
    },
    {
        "author": "姜特立",
        "paragraphs": [
            "伉俪存亡隔，孤坟一驿西。",
            "忽惊双剑合，无复只鸾栖。",
            "路接先茔近，云藏塔岫低。",
            "归乎了无憾，送骑满山蹊。"
        ],
        "title": "王君玉挽章其子迁其母同穴  其二",
        "id": "4b5422f1-87d5-4337-b8d9-afdc9f5392cb"
    },
    {
        "author": "姜特立",
        "paragraphs": [
            "列国名卿号众多，山堂族望最巍峩。",
            "魏宫宾客推公干，交趾威名畏伏波。",
            "老去一麾供坎?，归来三迳足婆娑。",
            "从今诗酒交朋少，怅望新阡泪若何。"
        ],
        "title": "巩大监挽诗",
        "id": "201ecaba-420a-41fe-802d-49c7eae9d6a8"
    },
    {
        "author": "姜特立",
        "paragraphs": [
            "安仁愁思怯春寒，扪泪题诗睫未干。",
            "双燕归来如访旧，不知吾已是孤鸾。"
        ],
        "title": "悼亡",
        "id": "0fe21071-9cc8-421d-86f6-08b0c64b10d8"
    },
    {
        "author": "姜特立",
        "paragraphs": [
            "自下高升木杪间，风为呼吸露为餐。",
            "虽云强聒人憎恶，也胜低头推粪丸。"
        ],
        "title": "蝉",
        "id": "356fc437-a9c6-4c0f-ae97-3f194e4d5cdd"
    },
    {
        "author": "姜特立",
        "paragraphs": [
            "有弟辞我去，明日隔风烟。",
            "茭青岭头云，忆别二十年。",
            "上有古峯峦，下有深涧川。",
            "我昔去家时，过此涕泪涟。",
            "汝今复经行，岂不念鸰原。",
            "人生皆有别，此别有何言。",
            "我年七十四，去日箭脱弦。",
            "汝虽后十年，鬓发已苍然。",
            "世味只如此，恩义以为先。",
            "会少别良多，杯酒且留连。",
            "何以寿卯君，赠之新诗篇。"
        ],
        "title": "长句赠弟邦达主簿",
        "id": "ac1a009b-04e5-456a-ade1-7073b4cc495a"
    },
    {
        "author": "姜特立",
        "paragraphs": [
            "有客访山间，愁襟一笑宽。",
            "青灯亲软语，薄酒缓清欢。"
        ],
        "title": "有客",
        "id": "3021ed70-4394-4008-9667-2f00a6aed3e9"
    },
    {
        "author": "姜特立",
        "paragraphs": [
            "十月气候变，园林霜叶黄。",
            "余粮栖下亩，宿霭罩寒塘。"
        ],
        "title": "十月",
        "id": "9fd3ab2b-83ab-4876-911b-f91032e40ff6"
    },
    {
        "author": "姜特立",
        "paragraphs": [
            "莫忆鲈鱼美，吴天浪正浮。",
            "只应归梦到，千顷荻花秋。"
        ],
        "title": "和虞守感秋二首  其一",
        "id": "6e9e013f-9c6e-4b2d-9a48-7917b8474dcc"
    },
    {
        "author": "姜特立",
        "paragraphs": [
            "家音何用寄，邮置有沉浮。",
            "旦夕天边去，书来一雁秋。"
        ],
        "title": "和虞守感秋二首  其二",
        "id": "6802fd9a-19b0-49c0-bf64-dd9ae84a1902"
    },
    {
        "author": "姜特立",
        "paragraphs": [
            "九日相携上翠微，安仁悼内不胜悲。",
            "琴中只弄无絃曲，歌里聊陈鼓缶辞。",
            "来岁须为汤䴵约，今朝空过菊花时。",
            "君家兄弟如相问，为报颐间已素丝。"
        ],
        "title": "送方叔",
        "id": "63fdba1a-1d92-4839-9c7e-c628985124a5"
    },
    {
        "author": "姜特立",
        "paragraphs": [
            "老来遽有闺中戚，岁月飞腾奈尔何。",
            "八十耄龄能有几，九三大耋可无歌。",
            "祥琴合御吾非激，朞乐如听玷可磨。",
            "春到有花须痛饮，莫伤岁暮更蹉跎。"
        ],
        "title": "亡妇小祥将至",
        "id": "ab4bb4fa-4915-4657-8994-9b41cfd166b5"
    },
    {
        "author": "姜特立",
        "paragraphs": [
            "洋洋海内服诗声，手决云章万象明。",
            "千仞览辉丹穴凤，三春刷羽上林鶑。",
            "蒉桴土皷有遗韵，牛鬼蛇神无遁情。",
            "才大渺弥如碧海，蹄涔那敢鬭澄泓。"
        ],
        "title": "和杨诚斋题梅山诗卷  其一",
        "id": "91d1f4aa-b13a-439a-ae02-630f9fd63340"
    },
    {
        "author": "姜特立",
        "paragraphs": [
            "接武东朝集凤鸾，相如亦预赋梁园。",
            "仆旗我合坚诗壁，授钺君当坐将坛。",
            "妙似春风薰草木，深于元气入脾肝。",
            "宫墙数仞难窥测，一点曾容豹管看。"
        ],
        "title": "和杨诚斋题梅山诗卷  其二",
        "id": "945b1c33-2fb4-4f1c-ac94-c473f514165b"
    },
    {
        "author": "姜特立",
        "paragraphs": [
            "新年出小刼，今日直储宫。",
            "天道周必复，物情穷则通。",
            "春丛无寒荣，秋畬得晚丰。",
            "勿悲夕阳句，犹胜吾家翁。"
        ],
        "title": "余年六十始入侍禁庭数月又直春宫",
        "id": "23521875-1123-4d6a-8837-d34135a7c41f"
    },
    {
        "author": "姜特立",
        "paragraphs": [
            "巴蜀劳重往，荆湘无定居。",
            "宦情常造次，行橐屡空虚。",
            "宫阙烟尘外，江村盗贼余。",
            "弟兄踪迹断，妻子信音疎。",
            "生理那堪说，穷愁自扫除。",
            "千篇比金玉，万卷是菑畬。",
            "轩轾齐梁后，凭陵汉魏初。",
            "严公俄旅衬，岳土亦烟墟。",
            "一世惟漂泊，平生可叹歔。",
            "高名天所靳，此理复何如。"
        ],
        "title": "读杜子美集",
        "id": "31441e65-1d23-47eb-bffc-dc522cd84839"
    },
    {
        "author": "姜特立",
        "paragraphs": [
            "游戏人间世，清虚物外缘。",
            "皇家虽结网，空谷竟遗贤。",
            "无恨堪悬剑，伤心有断絃。",
            "今年汤餠约，为尔一凄然。"
        ],
        "title": "怀故友杨方叔",
        "id": "a9af7922-c8e9-4df8-a325-1d5265bc1130"
    },
    {
        "author": "姜特立",
        "paragraphs": [
            "旋规渔舍傍溪山，山转溪回翠竹间。",
            "闲看羽觞行诘曲，戏拈竿线弄潺湲。",
            "浮家不入分风浦，归棹休寻落照湾。",
            "谩说五湖烟浪好，几人险处得心闲。"
        ],
        "title": "渔舍新成",
        "id": "e58d8fc5-65b4-4373-b645-d780baa7679b"
    },
    {
        "author": "姜特立",
        "paragraphs": [
            "篱畔黄花翠竹，雨后青山白云。",
            "此是山中活计，莫教俗士知闻。"
        ],
        "title": "山中",
        "id": "7076d615-d98a-4b99-8d53-d000a363c797"
    },
    {
        "author": "姜特立",
        "paragraphs": [
            "西风吹雨洗林庐，夜深凉气生庭除。",
            "呼童为我扫籧篨，便欲拂拭红氍毹。",
            "冠巾三肃傅头颅，絺绤轻利体不濡。",
            "似觉礼法由吾徒，寝甘食美增腹腴。",
            "牀头有酒不用沽，更烦黄菊催红萸。",
            "一秋办取三百壶，二三佳友不可无。"
        ],
        "title": "秋来喜雨",
        "id": "592ba28e-2eac-4974-8fba-36c6e953e4a8"
    },
    {
        "author": "姜特立",
        "paragraphs": [
            "五十年间叹阔疎，相忘两地复江湖。",
            "书来笔底惊强健，诗去吟边想步趋。",
            "好对青山看歌舞，莫嫌红粉笑髭须。",
            "凤毛已有哦松韵，尚记金华旧范模。"
        ],
        "title": "寄汪尚书",
        "id": "6a78e99f-9896-4e97-a797-18f35103b670"
    },
    {
        "author": "姜特立",
        "paragraphs": [
            "襄阳孟浩然，牀下谒至尊。",
            "一语不合意，放还归里门。",
            "我诗虽不工，骑马入帝阍。",
            "饱暖自兹始，永怀明主恩。"
        ],
        "title": "甲辰岁以诗一编进孝宗圣语且许其清新骤蒙擢用暇日感孟襄阳事聊赋数语",
        "id": "8251bc15-45a4-4157-8d8d-96901d4fcf86"
    },
    {
        "author": "姜特立",
        "paragraphs": [
            "作诗觅酒真豪士，况是今年富酒材。",
            "岂有豪诗不豪酒，请君须饮及时杯。"
        ],
        "title": "刘公达觅酒",
        "id": "855a624d-afaf-4ee0-aae9-b7bb42e7abbf"
    },
    {
        "author": "姜特立",
        "paragraphs": [
            "松花金粉落，荷叶翠钿浮。",
            "啼鵙千山暮，一年春事休。"
        ],
        "title": "初夏",
        "id": "8e8f6068-613d-4200-baf9-7f5a7f6f8036"
    },
    {
        "author": "姜特立",
        "paragraphs": [
            "仲春闰月天气佳，天岂有意迟羣葩。",
            "天公正为老人设，剩添一月延韶华。",
            "今春计日百二十，不比严霜烈日空增加。",
            "良辰好景不易得，此日讵可容易过。",
            "汉家天子赐甲子，所见殆可儿童夸。",
            "直须烂醉答造物，秉烛列炬惊林鸦。"
        ],
        "title": "喜仲春有闰",
        "id": "e4ec7651-be35-480c-952f-c573f45a114e"
    },
    {
        "author": "姜特立",
        "paragraphs": [
            "清晨剪送碧琅玕，想见轩窗六月寒。",
            "便欲持将钓东海，未知何处可投竿。"
        ],
        "title": "王思叔惠巨竹一竿",
        "id": "4039bd11-57ec-43dd-99a8-6d05a81158ff"
    },
    {
        "author": "姜特立",
        "paragraphs": [
            "发白壮志凋，齿豁生意少。",
            "寒暑几八旬，咀噍岁月久。",
            "请君视追蠡，血气岂长好。",
            "吾祖仕进初，两齿仅能有。",
            "此翁不即人，乃为人所取。",
            "退之太崛强，方夸脍鲸手。",
            "毕竟将何如，人生不堪老。"
        ],
        "title": "齿脱",
        "id": "7dab4498-d6ba-4c99-ae36-cfda90ba54f9"
    },
    {
        "author": "姜特立",
        "paragraphs": [
            "雪消闲出郭，骑马踏山桥。",
            "池响冰澌落，泥融雁齿消。"
        ],
        "title": "雪后双溪城外",
        "id": "0505026e-a561-44b2-9675-8276f51a1cf9"
    },
    {
        "author": "姜特立",
        "paragraphs": [
            "一年闲有十年功，十岁如将百岁同。",
            "此去得闲犹未已，向前日月尽壶中。"
        ],
        "title": "咏闲",
        "id": "47ff601e-e6b6-44fd-9b5b-848ad8315055"
    },
    {
        "author": "姜特立",
        "paragraphs": [
            "阳和被四体，觉我病骨轻。",
            "血气相贯输，浩浩梨枣生。",
            "以我身中离，交会丙与丁。",
            "阴尽命自长，何必求丹经。"
        ],
        "title": "病后负暄",
        "id": "7321089b-1ee8-4f04-ab86-665086fa546b"
    },
    {
        "author": "姜特立",
        "paragraphs": [
            "六出玉槃金屈巵，青瑶丛里出花枝。",
            "清香自信高羣品，故与江梅相并时。"
        ],
        "title": "水仙",
        "id": "2ec5acd9-b202-4afc-9b03-84530638a56f"
    },
    {
        "author": "姜特立",
        "paragraphs": [
            "少年无酒答羣葩，投老逢春鬓已华。",
            "今日对花无意思，花应怜我我怜花。"
        ],
        "title": "移瑞香",
        "id": "ded41aef-ff56-4850-9036-330b38d91081"
    },
    {
        "author": "姜特立",
        "paragraphs": [
            "平生嗜酒不耽酒，不爱深斟爱浅斟。",
            "嵇阮讵能知此味，可怜一世只醺沈。"
        ],
        "title": "饮酒",
        "id": "8c95b0f3-cd2b-40b5-812d-c6369e579aa3"
    },
    {
        "author": "姜特立",
        "paragraphs": [
            "腻白夭红渐满枝，倡条冶叶竞纷披。",
            "化工只解呈新巧，恼杀衰翁都不知。"
        ],
        "title": "偶成",
        "id": "7472a9bf-572c-47fc-8cf8-e2c376066957"
    },
    {
        "author": "姜特立",
        "paragraphs": [
            "晴蜻舞幽涧，水鹊立枯槎。",
            "予亦坐烟壑，有生俱有涯。"
        ],
        "title": "涧上",
        "id": "f797267c-1505-4f8c-b574-aa739317b676"
    },
    {
        "author": "姜特立",
        "paragraphs": [
            "岁月飞腾不可回，红颜去尽老相催。",
            "自怜皱面无光彩，頼得春风为熨开。"
        ],
        "title": "春晚戏题",
        "id": "14dc4fb7-eea5-4494-ad7b-ef6ad4873a67"
    },
    {
        "author": "姜特立",
        "paragraphs": [
            "选胜寻春莫预期，风和日暖即佳时。",
            "行庖草草何妨事，明日阴晴特未知。"
        ],
        "title": "寻春",
        "id": "44a9c19a-26d3-43d5-b596-d9c7ffaa00e0"
    },
    {
        "author": "姜特立",
        "paragraphs": [
            "香火缘深宦意灰，十年萧散卧蒿莱。",
            "庞公从此不入市，只与渔樵相往来。"
        ],
        "title": "庚申春再得奉祠",
        "id": "493df766-86c5-485c-b642-edc036899a9f"
    },
    {
        "author": "姜特立",
        "paragraphs": [
            "严晨一炉火，爱重如兼金。",
            "既已暖我躯，且复豫我心。",
            "因思孟东野，曲身长苦吟。",
            "何如贵公子，得意椒房深。"
        ],
        "title": "老衰畏寒晨起婢辈炽炭红焰满室身心俱泰喜而有赋",
        "id": "9807582b-418c-4f4e-875f-918ca52a0754"
    },
    {
        "author": "姜特立",
        "paragraphs": [
            "薰蒸应地德，香滑异园蔬。",
            "天花非尔伦，金芝恐其余。",
            "雅宜斋庖荐，不受羊羹污。",
            "将欲献天子，谁为达区区。"
        ],
        "title": "香菌出括苍山谷中其味香滑绝妙昔尝欲献之寿康终不敢也",
        "id": "067dd9b9-8382-4060-8359-b2e62c44a8e7"
    },
    {
        "author": "姜特立",
        "paragraphs": [
            "风高霜挟月，酒暖夜生春。",
            "一曲清歌罢，华胥有醉人。"
        ],
        "title": "夜饮",
        "id": "fd86b790-b4ba-47c3-ad7c-1aec528a92ec"
    },
    {
        "author": "姜特立",
        "paragraphs": [
            "幽事春来早，晨兴即启阍。",
            "扫梁延燕子，插楥护龙孙。",
            "数日招宾友，先期办酒尊。",
            "淋漓衣袖湿，不管渍春痕。"
        ],
        "title": "幽事",
        "id": "02f11398-ccf1-41d7-b5e0-dcefdc2b0221"
    },
    {
        "author": "姜特立",
        "paragraphs": [
            "临发汉中时，精诚见表辞。",
            "此心谁尽了，死后有天知。"
        ],
        "title": "诸葛孔明",
        "id": "0c82d442-c489-424a-8a18-ce0d621c33a2"
    },
    {
        "author": "姜特立",
        "paragraphs": [
            "青春淑景忽飞霜，余烈犹能到海棠。",
            "中山靖王孺子妾，尚书门下主讴娘。"
        ],
        "title": "二月有霜海棠颇瘁",
        "id": "4cf4f0e0-06ba-4f24-b16b-e8b6317269b7"
    },
    {
        "author": "姜特立",
        "paragraphs": [
            "催成新夏荷浮翠，送尽余春柳褪绵。",
            "正是清和好时节，嫩柯娇叶媚晴天。"
        ],
        "title": "初夏",
        "id": "1c22ee21-e097-4ab3-bd6b-ad7aa7d7c225"
    },
    {
        "author": "姜特立",
        "paragraphs": [
            "鱼煮船头笋煮园，一时风味最甘鲜。",
            "君家象齿先春发，为我携鉏斸翠烟。"
        ],
        "title": "王思叔惠象牙笋",
        "id": "a74d4b23-8745-41df-8fa0-12c47a37423d"
    },
    {
        "author": "姜特立",
        "paragraphs": [
            "品物趋时慰寂寥，静观玄化自超遥。",
            "鹦因求友偏饶舌，柳为含绵嬾折腰。"
        ],
        "title": "晚春",
        "id": "40b27187-9f13-41f9-b70f-51c38931fdce"
    },
    {
        "author": "姜特立",
        "paragraphs": [
            "乐天吾所敬，挂冠方一年。",
            "家事能几何，处置有后先。",
            "始卖南坊园，次卖东郭田。",
            "末乃货其庐，缗钱可三千。",
            "不为子孙计，冀可了目前。",
            "呜呼古之人，未易相比肩。",
            "颜子附郭外，不闻鬻其阡。",
            "渊明松菊迳，仲蔚蓬莱间。",
            "阙一尚不可，而况尽弃捐。",
            "先生果何心，达者未必然。",
            "适斋贤主人，归卧甬水边。",
            "家中无留贸，饥食困即眠。",
            "不可学其可，已省区中缘。",
            "嗟哉我何人，爱慕此二贤。",
            "素贫乏常产，晚有屋数椽。",
            "圣君不忍弃，未许车高悬。",
            "月散官中粟，不蓄俸余钱。",
            "性复喜宾客，日日罗槃筵。",
            "万事不挂眼，尚为诗所缠。",
            "山上列花木，山下疏清泉。",
            "终日自逍遥，濠上乐亦全。",
            "起予者谁欤，三诵达哉篇。"
        ],
        "title": "适斋先生续乐天达哉行因继其后诗虽不工聊抒鄙意而已",
        "id": "ea66fd82-0783-45f9-b971-3cd59215d3b8"
    },
    {
        "author": "姜特立",
        "paragraphs": [
            "云岑抱秋阴，水木起夜色。",
            "原野渐萧条，田禾卷阡陌。"
        ],
        "title": "云岑",
        "id": "c11bdd82-a3c8-480b-b113-fc44b361473c"
    },
    {
        "author": "姜特立",
        "paragraphs": [
            "天公靳惜是虚名，怪我吟诗笔不停。",
            "莫把文章觑天巧，只将浑沌养余龄。"
        ],
        "title": "闲吟",
        "id": "026e1ecc-8c1d-4f3e-81cc-e27675238b3d"
    },
    {
        "author": "姜特立",
        "paragraphs": [
            "不织不耕日，无忧无恼身。",
            "旷哉天地德，养此最闲人。"
        ],
        "title": "偶赋",
        "id": "eefa0d91-6bd2-4da5-b80b-4bbc1549d929"
    },
    {
        "author": "姜特立",
        "paragraphs": [
            "野坐花飞片，溪行水涨痕。",
            "山中闲日月，世上别干坤。"
        ],
        "title": "野坐",
        "id": "fff6b3d2-2ec3-4932-831d-3c3ab48299ad"
    },
    {
        "author": "姜特立",
        "paragraphs": [
            "人间五福少，世事罕兼全。",
            "将此不贪宝，延予有限年。"
        ],
        "title": "不贪",
        "id": "b1e651b3-8289-4587-9928-c415afb77aec"
    },
    {
        "author": "姜特立",
        "paragraphs": [
            "老矣息奔走，胡为此登途。",
            "行李虽草草，客怀亦舒舒。",
            "倾我壶中酿，阅我袖间书。",
            "在家故云好，爱此暂时娱。"
        ],
        "title": "偶至郡城",
        "id": "2ef6dd2c-3209-4cac-8d6c-85525a4d1489"
    },
    {
        "author": "姜特立",
        "paragraphs": [
            "无客意不佳，独饮有何好。",
            "虽非瓮下豪，亦匪泽中槁。",
            "百年会有极，正要舒怀抱。",
            "不赋独酌谣，相期醉乡老。"
        ],
        "title": "无客",
        "id": "9dce26f0-6493-4d36-8a71-0aa44a413a61"
    },
    {
        "author": "姜特立",
        "paragraphs": [
            "宵柝迢迢警睡魔，静思甘分老林坡。",
            "忍胞只有嵇康嬾，扣角曾无甯戚歌。",
            "不起妄心思世事，只将闲意养天和。",
            "时人休说长生术，学著长生事转多。"
        ],
        "title": "冬夜不寐",
        "id": "efd59e64-e32a-43ad-bbeb-1499c47940e3"
    },
    {
        "author": "姜特立",
        "paragraphs": [
            "十年林下自由身，已放严光作外臣。",
            "终日奔驰非我意，有时嚅嗫失天真。",
            "庞公不合来城府，梅福如何走市尘。",
            "策蹇明朝且归去，故山猿鹤自相亲。"
        ],
        "title": "因赴郡会入城",
        "id": "32b7acfc-c62f-49ac-a7cd-a60f0edeba40"
    },
    {
        "author": "姜特立",
        "paragraphs": [
            "明主尚书识履声，君持闽节复仪形。",
            "八年可仕不谋禄，七秩及时斯引经。",
            "肯把清名夸薄俗，只将厚德养脩龄。",
            "新诗祖送三千首，疏傅当时得宁馨。"
        ],
        "title": "贺王季发提举挂冠",
        "id": "a46f4681-c667-4791-a4a2-b86bfe8bb3e6"
    },
    {
        "author": "姜特立",
        "paragraphs": [
            "相逢可恨十年迟，鍼芥相投更不疑。",
            "从此诗筒数来往，不须千里寄相思。"
        ],
        "title": "次洪监簿惠诗韵五首  其一",
        "id": "e00055f5-96f4-4b18-89e6-9feeb468e09a"
    },
    {
        "author": "姜特立",
        "paragraphs": [
            "新诗三复用功深，始信今人有古心。",
            "鬭叶俪花儿辈事，唱高庙瑟有遗音。"
        ],
        "title": "次洪监簿惠诗韵五首  其二",
        "id": "a39c46cc-9928-4306-ae44-5f6a2981dcbf"
    },
    {
        "author": "姜特立",
        "paragraphs": [
            "自古诗人失意多，偶然岁晚慰蹉跎。",
            "如今世味都如蜡，水际林间自日哦。"
        ],
        "title": "次洪监簿惠诗韵五首  其三",
        "id": "45fae687-2e42-4586-9303-6e9d72eca209"
    },
    {
        "author": "姜特立",
        "paragraphs": [
            "三洪文字照干坤，小谢风流笔力存。",
            "悟解向人难举似，见花微笑自忘言。"
        ],
        "title": "次洪监簿惠诗韵五首  其四",
        "id": "68dfe70f-113b-46ba-9550-9eb4d2b4a019"
    },
    {
        "author": "姜特立",
        "paragraphs": [
            "莫嗟官路昧通津，举世滔滔岂识真。",
            "早晚青云如直上，正须文字为藩身。"
        ],
        "title": "次洪监簿惠诗韵五首  其五",
        "id": "70f81584-b367-4597-81f2-4c28f786ea21"
    },
    {
        "author": "姜特立",
        "paragraphs": [
            "日日营幽事，时时有好怀。",
            "雨园残竹粉，风砌落松钗。",
            "伴蜨行花迳，听蛙傍水涯。",
            "穷通了无谓，不必更安排。"
        ],
        "title": "幽事",
        "id": "a3f02f65-329a-40f0-9c25-90950eee1a4e"
    },
    {
        "author": "姜特立",
        "paragraphs": [
            "插秧如插针，琐细亦良苦。",
            "分徒一夫积，终亩众力举。",
            "曾不旬日间，绿遍天涯土。",
            "周家重开国，幸勿轻农圃。"
        ],
        "title": "观插秧",
        "id": "9e08a16b-8582-4580-ba10-68b3b572be92"
    },
    {
        "author": "姜特立",
        "paragraphs": [
            "平生起居处，杳杳复冥冥。",
            "人远迹亦沈，邈焉居者情。",
            "以此观世间，无物可留意。",
            "有如空中云，东西适相值。",
            "云收天宇开，虚空了无事。"
        ],
        "title": "悼亡",
        "id": "6e355003-5c1e-46bb-afde-c4bf10e9f7ac"
    },
    {
        "author": "姜特立",
        "paragraphs": [
            "姜子胸中有至乐，青山白云也不恶。",
            "不求作佛不求仙，却笑时人用心错。",
            "乐天兜率堕渺茫，徐福神山更辽邈。",
            "丈夫天地要同流，俯仰随化吾何求。",
            "太虚为体隘九州，不须更述逍遥游。"
        ],
        "title": "晨起信笔",
        "id": "13c07f89-13a4-411f-bf6b-92be48692f2c"
    },
    {
        "author": "姜特立",
        "paragraphs": [
            "不为故人出，出则将如何。",
            "交道古难终，岂唯畏虞罗。",
            "萧何丰沛旧，未免投金科。",
            "先生诚高哉，无媿紫芝歌。"
        ],
        "title": "子陵濑",
        "id": "22529362-3ac5-4a92-bfb6-8050ffe202a6"
    },
    {
        "author": "姜特立",
        "paragraphs": [
            "相州昼锦堂厨酝，卫国淇川岸竹萌。",
            "二物烦君走分饷，时哉乘兴倒瑶觥。"
        ],
        "tags": [
            "喜悦",
            "爱国",
            "宴饮"
        ],
        "title": "雅志小饮适宽仲送相州法酝并竹萌同至",
        "id": "09c61e93-0f8b-40a9-97a3-b6b14ae37f1d"
    },
    {
        "author": "姜特立",
        "paragraphs": [
            "草木肥梅雨，江山快晚晴。",
            "芳塘荷芰发，香泛葛衣轻。"
        ],
        "title": "晚晴",
        "id": "44c749aa-74a1-4bba-a6ac-f1203e0a2f74"
    },
    {
        "author": "姜特立",
        "paragraphs": [
            "摇齿不可仗，反侧如小人。",
            "王陵虽少戆，信越终难驯。",
            "鲁卫固小弱，秦晋依强邻。",
            "更托辅车势，庶以活吾身。"
        ],
        "title": "齿将脱龃龉牴牾时或隠痛戏成",
        "id": "5d438e27-6a3c-4833-839b-6d7081954ee8"
    },
    {
        "author": "姜特立",
        "paragraphs": [
            "经籍尽焚秦室乱，孙吴有禁本朝危。",
            "圣贤文字初何罪，羣小盈庭事可悲。"
        ],
        "title": "读范文正公上执政书靖康之祸正以人不知兵",
        "id": "7768b51d-a6ca-475e-9ea6-4fbaf63095dc"
    },
    {
        "author": "姜特立",
        "paragraphs": [
            "检校精神日向衰，羲和促辔过如飞。",
            "白髭可是长无頼，换我红颜不放归。"
        ],
        "title": "白髭",
        "id": "fb2b1ccf-cbfa-4ff4-a495-681d402adf01"
    },
    {
        "author": "姜特立",
        "paragraphs": [
            "木桥横野水，竹迳踏晴沙。",
            "桑苎交阴处，中藏隠士家。"
        ],
        "title": "赠汤仲辉郊居",
        "id": "f1a2404f-9b1a-48d9-a2e9-376f29d2509e"
    },
    {
        "author": "姜特立",
        "paragraphs": [
            "昔人三十九，已叹日斜时。",
            "吾今七十六，屈指一倍之。",
            "岂唯桑榆晚，正自入崦嵫。",
            "灰中炭暗尽，岂不心自知。",
            "且饮生朝酒，更赋梅山诗。"
        ],
        "title": "东坡除夜三十九遂引乐天行年三十九岁暮日斜时之句赋诗余亦于生朝有感",
        "id": "2f014643-a898-43c5-9fbf-0a1e525d2a0a"
    },
    {
        "author": "姜特立",
        "paragraphs": [
            "倚杖立江干，丹枫叠嶂寒。",
            "何人三昧手，画我看秋山。"
        ],
        "title": "野步",
        "id": "4c48d205-0883-43a2-9f5a-3b3f3213ebab"
    },
    {
        "author": "姜特立",
        "paragraphs": [
            "动植凑东风，天机各自浓。",
            "花粘蜂股重，絮恋柳腰慵。"
        ],
        "title": "动植",
        "id": "5d395e39-7d72-46c0-9971-81c67fa95088"
    },
    {
        "author": "姜特立",
        "paragraphs": [
            "六出弄阴机，新晴闪夕晖。",
            "余寒随雁去，残雪带春归。"
        ],
        "title": "雪晴",
        "id": "018b7944-b120-4bd0-bd99-a049caabaaf1"
    },
    {
        "author": "姜特立",
        "paragraphs": [
            "元是毗耶女，来嫔居士家。",
            "一门函佛界，三子摘天葩。",
            "积累千金富，追迎百两车。",
            "合书贤妇传，遗像俨笄珈。"
        ],
        "title": "叶叔佐妻挽诗",
        "id": "49a47eb4-2172-4893-96f3-af82a6e881c5"
    },
    {
        "author": "姜特立",
        "paragraphs": [
            "天气正清和，人情物意嘉。",
            "绿树荫屋角，微风起簷牙。",
            "挟书仲舒园，种菊渊明家。",
            "逍遥无一事，远志凌青霞。"
        ],
        "title": "闲兴",
        "id": "6330ad7c-095f-48b6-9202-3338d48e3dc7"
    },
    {
        "author": "姜特立",
        "paragraphs": [
            "肥遯元无闷，躬耕亦自娱。",
            "曲肱安陋巷，爱尔亦颜徒。"
        ],
        "title": "再赠汤仲辉",
        "id": "afbfae82-5927-4e09-a554-2f0175a0348b"
    },
    {
        "author": "姜特立",
        "paragraphs": [
            "㒩㒩屡神化，宛宛始成室。",
            "生从五泰初，事至三起毕。",
            "利物先遭烹，谋身自无术。",
            "衣被遍四方，丘山计端疋。",
            "岂知骄奢主，结绮纵游逸。",
            "剪彩满园林，光辉艳风日。",
            "理宜得败亡，此道天所疾。",
            "礼经重亲蚕，一缕知自出。",
            "大禹恶衣服，仁俭由圣质。",
            "我本生田家，蚕织尝究悉。",
            "初不耻缊袍，一煖志愿讫。"
        ],
        "title": "咏蚕",
        "id": "3ae0f561-e4bf-4ce4-be12-066a1904573b"
    }
]   }
]