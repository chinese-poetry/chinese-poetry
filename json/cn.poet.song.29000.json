[
    {
        "author": "王珪",
        "paragraphs": [
            "东宫花烛彩楼新，天上仙桥不鎻春。",
            "徧出六宫歌舞奏，姮娥初到月虚轮。"
        ],
        "title": "宫词  其四四",
        "id": "9ec5314f-b97f-4345-9878-689c12de354d"
    },
    {
        "author": "王珪",
        "paragraphs": [
            "纱幔薄垂金麦穗，帘钩纤挂玉葱条。",
            "楼西别起长春殿，香壁红泥透蜀椒。"
        ],
        "title": "宫词  其四五",
        "id": "78f0f2f4-60ea-452e-969a-f62dfa1702d7"
    },
    {
        "author": "王珪",
        "paragraphs": [
            "翠华香重玉炉添，双凤楼头晓日暹。",
            "扇掩红鸾金殿悄，一声清跸卷珠帘。"
        ],
        "title": "宫词  其四六",
        "id": "654c780c-b933-4957-9ac2-451fc567affa"
    },
    {
        "author": "王珪",
        "paragraphs": [
            "金作盘龙绣作鳞，壶冰楼阁禁中春。",
            "君王避暑来游幸，风月横秋气象新。"
        ],
        "title": "宫词  其四七",
        "id": "28f745ed-ac64-43a6-924a-123f5db61230"
    },
    {
        "author": "王珪",
        "paragraphs": [
            "清晓自倾花上露，冷侵宫殿玉蟾蜍。",
            "擘开五色销金纸，碧琐琐前学草书。"
        ],
        "title": "宫词  其四八",
        "id": "cb70e47d-6c2a-43e8-a043-14aec440d33b"
    },
    {
        "author": "王珪",
        "paragraphs": [
            "翠钿帖靥轻如笑，玉凤雕钗袅欲飞。",
            "拂晓贺春皇帝阁，彩衣金胜近龙衣。"
        ],
        "title": "宫词  其四九",
        "id": "023241f1-490a-427d-a69d-aba2cc65a320"
    },
    {
        "author": "王珪",
        "paragraphs": [
            "琐声金掣阁门环，帘卷真珠十二间。",
            "别殿春风呼万岁，中丞新押散朝班。"
        ],
        "title": "宫词  其五○",
        "id": "847fb06c-9a8b-4e66-8455-7cace530d05c"
    },
    {
        "author": "王珪",
        "paragraphs": [
            "鸡人报晓传三唱，玉井金床转辘轳。",
            "烟引御炉香遶殿，漏签初刻上铜壶。"
        ],
        "title": "宫词  其五一",
        "id": "0b6d2a70-bef5-47d7-a12b-86fe962cea6f"
    },
    {
        "author": "王珪",
        "paragraphs": [
            "御案横金殿幄红，扇开云表露天容。",
            "太常奏备三千曲，乐府新调十二钟。"
        ],
        "title": "宫词  其五二",
        "id": "516b8e42-b6d7-479b-804f-5f376fd0e842"
    },
    {
        "author": "王珪",
        "paragraphs": [
            "宫女薫香进御衣，殿门开鎻请金匙。",
            "朝阳初上黄金屋，禁掖春深昼漏迟。"
        ],
        "title": "宫词  其五三",
        "id": "f6890250-be0c-45c8-9fd4-60b44d0a9ff9"
    },
    {
        "author": "王珪",
        "paragraphs": [
            "三月金明柳絮飞，岸花堤草弄春时。",
            "楼船百戏催宣赐，御辇今年不上池。"
        ],
        "title": "宫词  其五四",
        "id": "e4d7a3c9-3f39-4632-8f52-9d301dd8266c"
    },
    {
        "author": "王珪",
        "paragraphs": [
            "内人稀见水秋千，争擘珠帘障殿前。",
            "第一锦标谁夺得，右军输却小龙船。"
        ],
        "title": "宫词  其五五",
        "id": "1048a4f7-6e1b-4e79-bb76-2638df4e2cd0"
    },
    {
        "author": "王珪",
        "paragraphs": [
            "夜色楼台月数层，金猊烟穗绕觚棱。",
            "重廊屈折连三殿，密上真珠百宝灯。"
        ],
        "title": "宫词  其五六",
        "id": "3d0aafbe-d234-4e49-8b03-2fea9ccedde9"
    },
    {
        "author": "王珪",
        "paragraphs": [
            "天门晏闭九重关，楼倚银河气象闲。",
            "一点星球垂绛阙，五云仙仗下蓬山。"
        ],
        "title": "宫词  其五七",
        "id": "92fd905e-d3e7-4b5d-aef6-92a091bc62e8"
    },
    {
        "author": "王珪",
        "paragraphs": [
            "禁里春浓蝶自飞，御蠺眠处弄新丝。",
            "碧琐尽日教鹦鹉，念得君王数首诗。"
        ],
        "title": "宫词  其五八",
        "id": "32b6d036-6732-4f18-8207-5ecb7da269a0"
    },
    {
        "author": "王珪",
        "paragraphs": [
            "斗草深宫玉槛前，青蒲如箭荇如钱。",
            "不知红药栏干曲，日暮何人落翠钿。"
        ],
        "title": "宫词  其五九",
        "id": "4d83d46b-06c1-42c6-9d30-a23611ad45f0"
    },
    {
        "author": "王珪",
        "paragraphs": [
            "太液波清水殿凉，画船惊起宿鸳鸯。",
            "翠眉不及池边柳，取次飞花入建章。"
        ],
        "title": "宫词  其六○",
        "id": "b7119fa9-dded-4b34-90cc-dc9649d06ffd"
    },
    {
        "author": "王珪",
        "paragraphs": [
            "御座垂帘绣额单，冰山重疉贮金盘。",
            "玉清迢递无尘到，殿角东西五月寒。"
        ],
        "title": "宫词  其六一",
        "id": "ea23623f-1785-4808-beed-9daa9bd68aee"
    },
    {
        "author": "王珪",
        "paragraphs": [
            "春心滴破花边露，晓梦敲回禁里钟。",
            "十二楚山何处是，御楼曾见两三峰。"
        ],
        "title": "宫词  其六二",
        "id": "11afe450-b9dd-4a8d-ad24-a55367db2168"
    },
    {
        "author": "王珪",
        "paragraphs": [
            "博山夜宿沉香火，帐外时闻暖凤笙。",
            "理遍从头新上曲，殿前宠直未交更。"
        ],
        "title": "宫词  其六三",
        "id": "3d4d2c01-3cbb-4c30-b6e5-77382e492ea1"
    },
    {
        "author": "王珪",
        "paragraphs": [
            "春殿千官宴喜归，上林莺舌报花时。",
            "宣徽旋进新裁曲，学士争吟应诏诗。"
        ],
        "title": "宫词  其六四",
        "id": "97142ef0-bf4b-4bd8-af6c-9a9f70e2c7cd"
    },
    {
        "author": "王珪",
        "paragraphs": [
            "钓线沉波漾彩舟，鱼争芳饵上龙钩。",
            "内人急捧金盘接，拨剌红鳞跃未休。"
        ],
        "title": "宫词  其六五",
        "id": "b2b4ac58-d602-4b53-95e3-3e00c01bc581"
    },
    {
        "author": "王珪",
        "paragraphs": [
            "蕙炷香销烛影残，御衣薫尽彻更阑。",
            "归来困顿眠红帐，一枕西风梦里寒。"
        ],
        "title": "宫词  其六六",
        "id": "25c6e859-2c1d-4846-a770-ed4224293a3d"
    },
    {
        "author": "王珪",
        "paragraphs": [
            "东宫降诞挺佳辰，少海星边拥瑞云。",
            "中尉传开三日宴，翰林当撰洗儿文。"
        ],
        "title": "宫词  其六七",
        "id": "272974db-c36a-4f9e-802c-414b60c1571b"
    },
    {
        "author": "王珪",
        "paragraphs": [
            "金钲画角警场开，天子南郊玉辂来。",
            "十里青城遥北望，彩云宫殿月楼台。"
        ],
        "title": "宫词  其六八",
        "id": "6c563669-30b9-4aa1-ae32-b5960b2172db"
    },
    {
        "author": "王珪",
        "paragraphs": [
            "皷角三声夜奏严，夕斋清庙宿重帘。",
            "殿前太尉横银仗，指点金盆御水添。"
        ],
        "title": "宫词  其六九",
        "id": "80e37477-8001-40f1-8541-297b3d739a00"
    },
    {
        "author": "王珪",
        "paragraphs": [
            "銮舆昨夜宿郊坛，月淡风低彩内寒。",
            "密写销金红榜字，宫中日日报平安。"
        ],
        "title": "宫词  其七○",
        "id": "6db6f26b-902e-4ef5-a23e-7c4c65cee567"
    },
    {
        "author": "王珪",
        "paragraphs": [
            "禁籞春来报踏青，御池波漾碧涟轻。",
            "内人争送秋千急，风隔桃花闻笑声。"
        ],
        "title": "宫词  其七一",
        "id": "d3022463-e136-4398-b69f-4b52dac52c5e"
    },
    {
        "author": "王珪",
        "paragraphs": [
            "露井银床冻不收，深宫花暗晓莺愁。",
            "残红满地无人扫，一半随风落御沟。"
        ],
        "title": "宫词  其七二",
        "id": "165ca8a2-dd28-4e57-a372-bb35ade6a2d6"
    },
    {
        "author": "王珪",
        "paragraphs": [
            "昨日龙舆幸宝文，宸毫金轴展风云。",
            "前朝御印从头拆，重整牙签甲乙分。"
        ],
        "title": "宫词  其七三",
        "id": "67bf3dc7-8ad1-4825-a591-d2364284ae74"
    },
    {
        "author": "王珪",
        "paragraphs": [
            "盘龙新织翠云裘，点检黄封玉匣收。",
            "防备秋来供御着，金箱捧入曝衣楼。"
        ],
        "title": "宫词  其七四",
        "id": "047cf018-922c-4de7-b33c-fb02b68f9362"
    },
    {
        "author": "王珪",
        "paragraphs": [
            "十三垂髻碧螺松，学舞经年後苑中。",
            "近日昭仪抄姓字，一时宣拨入东宫。"
        ],
        "title": "宫词  其七五",
        "id": "33683314-4f1c-4bac-a22d-204eec7d4b2c"
    },
    {
        "author": "王珪",
        "paragraphs": [
            "内库从头赐舞衣，一番时様一番宜。",
            "才人特地新装束，生色春衫画折枝。"
        ],
        "title": "宫词  其七六",
        "id": "62e3ba88-52c3-430a-a26c-0a58aff6f20f"
    },
    {
        "author": "王珪",
        "paragraphs": [
            "黄金掌上露华稀，朝退君王索辇迟。",
            "到得经筵春讲罢，海棠花影数砖移。"
        ],
        "title": "宫词  其七七",
        "id": "06f61d64-ec6c-4f72-83f2-928aabfa4412"
    },
    {
        "author": "王珪",
        "paragraphs": [
            "禁庭漏促斜沉月，殿烛光寒未卷帘。",
            "御仗催班元会集，牙牌先入奏中严。"
        ],
        "title": "宫词  其七八",
        "id": "e6167786-aa5a-4b29-a79a-4027f6bc284c"
    },
    {
        "author": "王珪",
        "paragraphs": [
            "焚香重熨赭黄衣，恐怕朝阳进御迟。",
            "禁皷五更交早直，归来还是立班时。"
        ],
        "title": "宫词  其七九",
        "id": "c70bc21a-1ace-4e07-8ba9-3ef058b9fd7d"
    },
    {
        "author": "王珪",
        "paragraphs": [
            "素英飘洒作宵寒，一寸金花烛泪残。",
            "连夜对香宣两府，平明谢雪到斋坛。"
        ],
        "title": "宫词  其八○",
        "id": "6d972cfc-454d-42a6-ad00-c2c52991cc5e"
    },
    {
        "author": "王珪",
        "paragraphs": [
            "尽日闲琐赌选仙，小娃争觅倒盆钱。",
            "上筹得占蓬莱岛，一掷乘鸾出洞天。"
        ],
        "title": "宫词  其八一",
        "id": "7a0b7fc3-1541-4037-a4fe-195865eb983d"
    },
    {
        "author": "王珪",
        "paragraphs": [
            "丽日祥烟鎻禁林，樱桃初熟杏成阴。",
            "年年翠辇来游幸，花落春宫一寸深。"
        ],
        "title": "宫词  其八二",
        "id": "91e2d490-49b1-4c1b-80eb-f67ed5b135be"
    },
    {
        "author": "王珪",
        "paragraphs": [
            "夕宴中秋醉广寒，阆风银阙鎻三山。",
            "美人半夜歌明月，声在玉壶天地间。"
        ],
        "title": "宫词  其八三",
        "id": "c891feea-2d7b-4120-ae33-d03bbf50a872"
    },
    {
        "author": "王珪",
        "paragraphs": [
            "新供御马可曾骑，青鬛连钱碧玉蹄。",
            "毎到殿前祗侯驾，金鞍卸下不闻嘶。"
        ],
        "title": "宫词  其八四",
        "id": "a7f94ce3-a45d-4101-a25c-d8e01ac7bdd2"
    },
    {
        "author": "王珪",
        "paragraphs": [
            "六龙观稼奉宸游，齐贺丰年荐麦秋。",
            "後苑宴回卿相出，内官金合送来麰。"
        ],
        "title": "宫词  其八五",
        "id": "d69fc97a-04a2-4de9-8993-02e930664325"
    },
    {
        "author": "王珪",
        "paragraphs": [
            "大家装着斗时宜，独自寻常拂淡眉。",
            "为染浅黄衫子色，金盆添水看鹅儿。"
        ],
        "title": "宫词  其八六",
        "id": "a548633b-abd2-47d9-8a4c-e72926840d30"
    },
    {
        "author": "王珪",
        "paragraphs": [
            "帘摇翡翠金风晚，瓦湿鸳鸯玉露天。",
            "秋殿晓开重九宴，内人争贴菊花钿。"
        ],
        "title": "宫词  其八七",
        "id": "57a32841-4034-4164-96ed-94a100d3839b"
    },
    {
        "author": "王珪",
        "paragraphs": [
            "崇文殿里胜蓬莱，绣柱扶天秘阁开。",
            "典籍校雠三殿外，图书多出禁中来。"
        ],
        "title": "宫词  其八八",
        "id": "d6ebb322-7e41-4386-9d16-2f31c687e3bb"
    },
    {
        "author": "王珪",
        "paragraphs": [
            "六宫春色醉仙葩，绮户沉烟望翠华。",
            "琥珀盘生山芍药，绛纱囊佩木香花。"
        ],
        "title": "宫词  其八九",
        "id": "bb917c27-67ef-445e-af80-71589b0630e7"
    },
    {
        "author": "王珪",
        "paragraphs": [
            "花外栏干压翠檐，水边金阁半垂帘。",
            "内砧敲月黄昏後，坐觉寒风一倍添。"
        ],
        "title": "宫词  其九○",
        "id": "1a313d99-d770-4995-8eeb-9b3766553553"
    },
    {
        "author": "王珪",
        "paragraphs": [
            "十年一住广寒宫，云恋歌声惯遶空。",
            "长爱惜花花下唱，袖和金缕怕春风。"
        ],
        "title": "宫词  其九一",
        "id": "ff7ef360-7189-469a-9b7a-d1514de3b8cf"
    },
    {
        "author": "王珪",
        "paragraphs": [
            "雪晴鳷鹊楼边月，风落昭阳殿後梅。",
            "炉炭炧消香兽暖，独拈香箸拨红灰。"
        ],
        "title": "宫词  其九二",
        "id": "45831d2f-e401-4d95-a392-ea1ed583e1fb"
    },
    {
        "author": "王珪",
        "paragraphs": [
            "花香着蘂藏蜂翅，柳影拖金入琐琐。",
            "舞鉴晓鸾无奈只，认归梁燕却成双。"
        ],
        "title": "宫词  其九三",
        "id": "03b38b8a-48e2-4420-97ad-7983e40f0eb8"
    },
    {
        "author": "王珪",
        "paragraphs": [
            "玉兔何年上月宫，夜间捣药特无踪。",
            "神丹不老姮娥鬂，乞取刀圭驻玉容。"
        ],
        "title": "宫词  其九四",
        "id": "8f5f492f-6d08-4ff6-bb44-89980cedb5db"
    },
    {
        "author": "王珪",
        "paragraphs": [
            "萱草成窠杏子青，夜闻禁漏晓闻莺。",
            "吹回一觉昭阳梦，帐外春风太薄情。"
        ],
        "title": "宫词  其九五",
        "id": "c4f08a7d-db07-482f-92c6-b305828b534b"
    },
    {
        "author": "王珪",
        "paragraphs": [
            "翡翠盘龙装绣额，真珠双鳯蹙花球。",
            "时闻玉女牵帘笑，箭跃铜壶不算筹。"
        ],
        "title": "宫词  其九六",
        "id": "ca45c453-456d-4ba5-b4c3-beff8fafe334"
    },
    {
        "author": "王珪",
        "paragraphs": [
            "迢递金壶漏水长，轮更传点报君王。",
            "诸宫各进时新果，尽着龙床驻夜香。"
        ],
        "title": "宫词  其九七",
        "id": "1795e052-72a5-471f-bffd-de7e10cbecf8"
    },
    {
        "author": "王珪",
        "paragraphs": [
            "殿下排场击土牛，君王玉仗久迟留。",
            "内人争卜宜春喜，夺得金泥各自收。"
        ],
        "title": "宫词  其九八",
        "id": "9fcb0ae7-a665-4a2b-b994-40f362ab96da"
    },
    {
        "author": "王珪",
        "paragraphs": [
            "千年一偶圣人生，岂特河清海亦清。",
            "瑞应固宜流乐府，行看丝竹有新声。"
        ],
        "title": "宫词  其九九",
        "id": "40d1a51c-543e-4a35-9cc6-61136cfd153e"
    },
    {
        "author": "王珪",
        "paragraphs": [
            "沉烟摇碧透金铺，密下珠帘镇玉壶。",
            "近赐赵昌花雀障，却嫌崔白芰荷图。"
        ],
        "title": "宫词  其一○○",
        "id": "4249f2c4-d956-4d41-9e16-8785ddebb757"
    },
    {
        "author": "王珪",
        "paragraphs": [
            "小雨霏微润绿苔，石栏红杏傍池开。",
            "一枝插向银瓶里，捧进君王玉殿来。"
        ],
        "title": "宫词  其一○一",
        "id": "63b50810-8faf-4b73-8acd-3279e48f7522"
    },
    {
        "author": "王珪",
        "paragraphs": [
            "清跸传音紫集来，逡巡万玉拥钧台。",
            "南山镇地符辰算，北斗倾霞入宴杯。",
            "镐饮篇中鱼演漾，虞韶声里凤徘徊。",
            "年年赤帝乘离月，长见云龙帐殿开。"
        ],
        "title": "集英殿干元节大燕教坊乐语口号",
        "id": "d3dd74aa-56ff-44c2-8659-a29c7cfdfa8f"
    },
    {
        "author": "王珪",
        "paragraphs": [
            "忽觉祥烟绕禁门，宝慈宫里见皇孙。",
            "便令三洞张钧乐，直许千官醉御樽。",
            "未晓清风生殿阁，经旬赤气射干坤。",
            "须知此会非常有，遥看天颜一倍温。"
        ],
        "title": "集英殿皇子降生大燕教坊乐语口号",
        "id": "2ad5cd3b-7712-4d9b-b888-aa00060de531"
    },
    {
        "author": "王珪",
        "paragraphs": [
            "秋光紫翠动南山，天上传呼御燕颁。",
            "一部梨园吹凤曲，九重丹阙对龙颜。",
            "日华初驻金舆仗，霞彩犹浮玉笋班。",
            "欲识君臣同乐处，万箱登岁五兵闲。"
        ],
        "title": "集英殿秋燕教坊乐语口号",
        "id": "5103b80d-ffac-416a-a178-e204b0e4509a"
    },
    {
        "author": "王珪",
        "paragraphs": [
            "急景易如流水去，浮名终与白云空。",
            "何如几曲秋溪上，醉泛一舟烟雨中。"
        ],
        "title": "渔父",
        "id": "a401bf4b-337d-4673-bfc6-80702bf01045"
    },
    {
        "author": "王珪",
        "paragraphs": [
            "袅如垂线软如茵，古渡蒙茸映烧痕。",
            "解憾有情迷雾雨，恣生闲地杂兰荪。",
            "绿铺春色围荒寺，远衬斜阳接钓村。",
            "尽，日下重楼望欲迷。",
            "独鸟自飞烟漠漠，行人不驻雨凄凄。",
            "王孙何事征鞍晚，兰泽空闻杜宇啼。"
        ],
        "title": "草",
        "id": "7cd80d1a-1fce-470e-845f-304c52c80a32"
    },
    {
        "author": "王珪",
        "paragraphs": [
            "种竹五七个，结茅三两间。",
            "稍通溪上路，不碍屋头山。",
            "黄叶水去住，白云风往还。",
            "生涯只此是，道者少机关。"
        ],
        "title": "诗一首",
        "id": "a0a021d6-d919-46a4-b297-a61760d1df62"
    },
    {
        "author": "王珪",
        "paragraphs": [
            "跨险盘危压古州，至今传号越王楼。",
            "山分冷翠侵檐滴，水擘寒声遶槛流。"
        ],
        "title": "越王楼",
        "id": "6f523961-9b4f-4111-8c64-f6e85fda57a7"
    },
    {
        "author": "王珪",
        "paragraphs": [
            "偏箱岭恶莫摧轮，游子思亲泪满巾。",
            "万里有尘遮白日，一行无树识新春。",
            "幽禽纔啭已催客，狂石欲奔如避人。",
            "虏酒相邀绝峰饮，却因高处望天津。"
        ],
        "title": "新馆",
        "id": "68b38a61-52cb-430f-90d7-159158a32587"
    },
    {
        "author": "王珪",
        "paragraphs": [
            "高原春霁荡妖氛，使驲重来路始分。",
            "虽远长安初见日，渐亲冀北已瞻云。",
            "东风未破胡天冻，芳草应连紫陌熏。",
            "早晚旅魂还旧干，晨钟一到玉关闻。"
        ],
        "title": "就日馆",
        "id": "c67638ec-fffd-4dd4-ad05-e5eb9747ae82"
    },
    {
        "author": "王珪",
        "paragraphs": [
            "一从绝漠返朱轮，便有东风逐去尘。",
            "和气旋成燕谷暖，使华重照苏门新。",
            "山川如避中原执，天地应酣上国春。",
            "二月塞亭行欲尽，初花犹未识归人。"
        ],
        "title": "望京馆",
        "id": "2347de1f-824e-48b5-a8d3-9ccc675ec7b2"
    },
    {
        "author": "王珪",
        "paragraphs": [
            "柳河山外日晖晖，柳色犹枯草正腓。",
            "阴壑水声多北注，晴峰云影尽南飞。",
            "黄牛拥毳争春耦，白马弯弧落暮围。",
            "路入陇尘谁与问，桑间胡女避人归。"
        ],
        "title": "柳河馆",
        "id": "73178bb6-59d3-48e9-b5d1-2808adc37ca2"
    },
    {
        "author": "王珪",
        "paragraphs": [
            "风霜守冢不知年，犬类那思母爱偏。",
            "却谢汉恩颁五饵，载令梳洗向山前。"
        ],
        "title": "长兴馆绝句",
        "id": "ab31cf7a-8a2e-4d18-8673-4a3752b1ea90"
    },
    {
        "author": "王珪",
        "paragraphs": [
            "白马荒原非路歧，征夫未起雪侵肌。",
            "雁思水国犹南翥，人在冰天更北驰。",
            "狂吹欲号沙四作，冻云无赖日西垂。",
            "平生可是嗟行役，一对胡觞亦自嗤。"
        ],
        "title": "一题白马馆",
        "id": "d3ed182a-8442-42ca-9050-b0c0aa03383d"
    },
    {
        "author": "王珪",
        "paragraphs": [
            "岭外经年逐断蓬，孤吟废馆几宵中。",
            "灯回秋壁耿乡梦，雨送夜潮飘海风。",
            "靖节久抛三径乐，子云坐汉十金空。",
            "何时征棹一归去，江有鲈莼岸有风。"
        ],
        "title": "南海馆中",
        "id": "2ff931cb-559b-4aee-8b6c-30c4da421d1c"
    },
    {
        "author": "王珪",
        "paragraphs": [
            "落日映山岊，万峰苍翠深。",
            "风生九秋意，人动五湖心。",
            "溪曲半帆出，天遥孤鹜沉。",
            "白云空满目，无处问归音。"
        ],
        "title": "诗一首",
        "id": "8d52ddd2-d075-4a50-a95a-6a4776786bc6"
    },
    {
        "author": "王珪",
        "paragraphs": [
            "未晓清风生殿阁，经旬赤气照干坤。"
        ],
        "title": "句  其一",
        "id": "43606e6a-f0d7-4590-a4b8-ce07cb78c347"
    },
    {
        "author": "王珪",
        "paragraphs": [
            "十字水中分岛屿，数重花外见楼台。"
        ],
        "title": "句  其二",
        "id": "cbacd6d4-454e-4aad-99e5-00fe9f01c88b"
    },
    {
        "author": "王珪",
        "paragraphs": [
            "泽国旅艎冲雨黑，都门祖庙照堤红。"
        ],
        "title": "句  其三",
        "id": "e684579c-e37d-4acc-954e-3a4e7481a214"
    },
    {
        "author": "王珪",
        "paragraphs": [
            "年年三祝候尧蓂，清晓焚香启机扃。"
        ],
        "title": "句  其四",
        "id": "7274470b-cc4e-4ce3-934e-1361d4a8cbb9"
    },
    {
        "author": "王珪",
        "paragraphs": [
            "禁籞平明帐殿开，华芝初下未央来。"
        ],
        "title": "句  其五",
        "id": "7ff592fe-17ce-4505-927e-a6f0a9e81c04"
    },
    {
        "author": "王珪",
        "paragraphs": [
            "曾向艰危不爱身。"
        ],
        "title": "句  其六",
        "id": "c179c0db-ff9b-4464-b29e-a0b09ce221f6"
    },
    {
        "author": "王珪",
        "paragraphs": [
            "朱门深锁不知春，苒苒年光暗中换。"
        ],
        "title": "句  其七",
        "id": "0013db8c-5bd8-4b83-9078-a31f8beb2539"
    },
    {
        "author": "王珪",
        "paragraphs": [
            "柯同庭橘劲，色近御衣深。"
        ],
        "title": "句  其八",
        "id": "e649b7b3-15bc-4713-9aec-8e9997c66306"
    },
    {
        "author": "王珪",
        "paragraphs": [
            "摇摇墙头花，脉脉含幽姿。"
        ],
        "title": "句  其九",
        "id": "8f5b30bc-fc23-49ec-93e7-ebc22c256952"
    },
    {
        "author": "司马光",
        "paragraphs": [
            "小苑微寒春鴈飞，石关宫外草萋萋。",
            "汉家旌斾连围合，秦国山川入望低。",
            "花色纔临珠缀发，柳阴欲傍金堤齐。",
            "韩嫣承恩来视兽，飞尘遥出建章西。"
        ],
        "title": "春猎",
        "id": "ca9ff10a-002d-457c-81e1-0fb8de2f07d2"
    },
    {
        "author": "司马光",
        "paragraphs": [
            "故人音信绝，对月动相思。",
            "清露滴红叶，此怀当告谁。",
            "秋风广陵郭，正是望涛时。"
        ],
        "title": "八月十五日夜寄友人",
        "id": "a4c84b75-489e-47a2-b658-39122d193303"
    },
    {
        "author": "司马光",
        "paragraphs": [
            "项王初破函关兵，气压山河风火明。",
            "旌旗金鼓四十万，夜泊鸿门期晓战。",
            "关东席卷五诸侯，沛公君臣相视愁。",
            "幸因项伯谢前过，进谒不敢须臾留。",
            "椎牛高会召诸将，宝剑泠泠舞席上。",
            "咸阳灰烬义帝迁，分裂九州如指掌。",
            "功高意满思东归，韩生受诛不复疑。",
            "区区蜀汉迁谪地，纵使倒戈何足为。"
        ],
        "title": "戏下歌",
        "id": "d4ec1f55-d094-4a27-b67e-8e453e2de4b0"
    },
    {
        "author": "司马光",
        "paragraphs": [
            "风破金铺结绮钱，穿帘入幌舞垂莲。",
            "可怜无人夜不晓，起视西窗月华皎。"
        ],
        "title": "乌栖曲二首  其一",
        "id": "f0482a36-9462-4fc0-abfc-c845908833cf"
    },
    {
        "author": "司马光",
        "paragraphs": [
            "星疏月明漏水长，罗帷翠帐华灯光。",
            "佳人起舞玉钗堕，门外乌栖鴈南过。"
        ],
        "title": "乌栖曲二首  其二",
        "id": "1317c2cd-df65-488a-a976-9c338668f6d0"
    },
    {
        "author": "司马光",
        "paragraphs": [
            "东望海波苍茫浩渺无所极，高浪洪涛黯风色。",
            "翻星倒汉天地黑，阴灵出没互相索。",
            "东方曈昽景气清，庆云合沓吐赤精，蓬莱瀛洲杳如萍。",
            "遥观五楼十二城，羣仙剑佩朝玉京。",
            "祥风缥渺钧天声，彩幢翠盖烟霞生。",
            "鸾歌鳯舞入帝乡，紫麟徐驱白鹤翔。",
            "餐芝茹朮饮玉浆，千年万年乐未央。"
        ],
        "title": "海仙歌",
        "id": "aaf1e23b-b6c8-45f7-8987-54795317febd"
    },
    {
        "author": "司马光",
        "paragraphs": [
            "宫漏清高处处闻，六街寂寂夜将分。",
            "南下河梁缅诘曲，北瞻禁阙鬰缤纷。",
            "黄金锁闭斗城斜，白玉楼通上帝家。",
            "若木未光潜日月，神仙不动积烟霞。",
            "铜壶银箭夜何长，杳杳亭亭未遽央。",
            "复道回廊接西掖，千门万户遥相当。",
            "宛转徘徊不能驻，复出宫城透宫树。",
            "宫树乌飞月欲西，烛光一道照沙堤。",
            "龙骑联翩排阊阖，鳯帷岑寂对狻猊。",
            "广庭肃肃延冠带，剑佩峥嵘百神会。",
            "施政发令四海春，庙堂垂衣天宇泰。"
        ],
        "title": "宫漏谣",
        "id": "41ce40ef-97c1-42d3-86a8-288648f1d6a7"
    },
    {
        "author": "司马光",
        "paragraphs": [
            "芳菲不得驻，会取余春还。",
            "欲知回首处，渭曲苍茫间。"
        ],
        "title": "华州祗役往冯翊留别楚正叔",
        "id": "5e85d8ff-2fe1-4985-8f31-77815de426d4"
    },
    {
        "author": "司马光",
        "paragraphs": [
            "君不见薛公在齐当路时，三千豪士相追随。",
            "邑封万户无自入，椎牛酾酒不为赀。",
            "门下纷纷如市人，鸡鸣狗盗亦同尘。",
            "一朝失势宾客落，唯有冯驩西入秦。"
        ],
        "title": "孟尝君歌",
        "id": "fd52dccc-8d11-4989-b422-92e32b80544d"
    },
    {
        "author": "司马光",
        "paragraphs": [
            "王子吹笙去不还，当时旧物唯缑山。",
            "山深树老藏遗庙，春月秋风空自闲。",
            "轘辕左界连商雒，碧瓦朱栏露华薄。",
            "经时掩户庭草深，永昼无人涧花落。",
            "徘徊未下日将西，遥望嵩阳烟景微。",
            "鹤驭飘飖向何许，林间空见白云飞。"
        ],
        "title": "缑山引",
        "id": "a1482eb0-6913-49f9-9752-64210bb930e7"
    },
    {
        "author": "司马光",
        "paragraphs": [
            "铜驼陌上桃花红，洛阳无处无春风。",
            "青丝尾结连钱骢，相从射猎北邙东。",
            "流鞭纵镝未云毕，青山团团载红日。",
            "云分电散无影迹，黄鸡未鸣已复出。"
        ],
        "title": "洛阳少年行",
        "id": "61206792-dbd7-4023-8762-47358aa61912"
    },
    {
        "author": "司马光",
        "paragraphs": [
            "赤光满面唇激朱，虬须虎颡三十余。",
            "腰垂金印结紫绶，诸将不敢过庭除。",
            "羽林精卒二十万，注听钲鼓观麾旟。",
            "肥牛百头酒万石，烂漫一日供欢娱。",
            "自言不喜读兵法，智略何必求孙吴。",
            "贺兰山前烽火满，谁令小虏骄慢延须臾。"
        ],
        "title": "将军行",
        "id": "22ea5a9f-d44d-4455-a585-69ed801b59f7"
    },
    {
        "author": "司马光",
        "paragraphs": [
            "主人耽诗书，乐道深居久。",
            "挟策往来游，东冈复南亩。"
        ],
        "title": "何秀才郊园五首  其一",
        "id": "c9ecd8e1-8d60-4367-a139-6d611f7eff58"
    },
    {
        "author": "司马光",
        "paragraphs": [
            "浊酒不取味，素琴无复弦。",
            "何须更清论，相见自萧然。"
        ],
        "title": "何秀才郊园五首  其二",
        "id": "f32eb973-103c-4160-b3e7-de54f221c37e"
    },
    {
        "author": "司马光",
        "paragraphs": [
            "苍苍竹林暝，鬰欝松气寒。",
            "纵横兴来笔，欹侧醉中冠。"
        ],
        "title": "何秀才郊园五首  其三",
        "id": "3ce8a27e-61db-48e3-a814-5acf994846d3"
    },
    {
        "author": "司马光",
        "paragraphs": [
            "褰裳涉幽涧，日落烟岩空。",
            "踌躇待新月，长啸来清风。"
        ],
        "title": "何秀才郊园五首  其四",
        "id": "591e0840-e1d3-4c87-91e2-ccfcb7c5c0e6"
    },
    {
        "author": "司马光",
        "paragraphs": [
            "夏木绕茅庐，棋酒资清宴。",
            "密叶绿藏枝，空闻黄鸟啭。"
        ],
        "title": "何秀才郊园五首  其五",
        "id": "6b014b89-cc2e-4415-8bdd-7982640cd8de"
    },
    {
        "author": "司马光",
        "paragraphs": [
            "桑荫青青紫葚垂，鲜风荡麦生涟漪。",
            "驱童策马踏村路，乘兴出游当访谁。",
            "槿花篱落围丛竹，风日萧疏满园绿。",
            "到门下马问主人，文籍先生其姓陈。",
            "高谈浩浩究今古，不觉林间日将暮。",
            "茅庐蒿径幸不遥，不厌频烦数来去。"
        ],
        "title": "夏日过陈秀才园林",
        "id": "acf1ccd1-60c0-4831-b882-2e446de483a9"
    },
    {
        "author": "司马光",
        "paragraphs": [
            "大禹息洪潦，画野经九州。",
            "波沈露羣山，嶷嶷相婴钩。",
            "漩洄澹兹土，平敞诚寡仇。",
            "乘高极回望，坦坦无陵丘。",
            "先王崇皡济，建祀邦诸侯。",
            "玉帛从会同，赴告书春秋。",
            "六雄方逐鹿，为嬴弱姬周。",
            "兹为会战场，蹀血无时休。",
            "汉错削七国，祸生东南陬。",
            "亚夫闭高壁，坐折强吴谋。",
            "典午倒太阿，辟户延旃裘。",
            "淮泗漫腥膻，房心掩旄头。",
            "人移烟火绝，榛茂豺狼游。",
            "唐纲日寖衰，盗起如螟蟊。",
            "相携聚萑蒲，袒臂提鉏耰。",
            "蟠薄数千里，焚劫无余留。",
            "圣朝定多垒，剑戟包貔貅。",
            "蓁蓁荆棘林，膴膴良田畴。",
            "耒耜趣时雨，黍稷丰岁秋。",
            "昔为车骑利，今睹桑麻收。",
            "我来宦东土，莨菪乘春流。",
            "行行次符离，固为亲交留。",
            "樽罍且为乐，携手登高楼。",
            "是时新雨余，风日方和柔。",
            "云鲜乱花薄，波绿迷芳洲。",
            "羃羃游丝转，衮衮野阳浮。",
            "调篁语双鹂，飜雪矫群鸥。",
            "爱兹登临美，况复依良俦。",
            "聊适笑言乐，尽忘羁旅忧。",
            "翔阳何冉冉，渐与西山遒。",
            "驿程前有期，恋此当何由。",
            "分首下岧嶤，怅然登暮舟。"
        ],
        "title": "陪同年吴冲卿登宿州北楼望梁楚之郊访古建中作是诗",
        "id": "2c66e597-36e0-45ec-af01-f10dadd9b436"
    },
    {
        "author": "司马光",
        "paragraphs": [
            "万古苍茫空盛衰，燕台贤客姓名谁。",
            "君看碣石岩中草，宁似昭王拥篲时。",
            "黄金散尽余基没，易水萧条烽火飞。"
        ],
        "title": "燕台歌",
        "id": "ff6049d8-e7ba-4e01-9fa7-d5acf15dbec3"
    },
    {
        "author": "司马光",
        "paragraphs": [
            "楚王宫中夜未央，清歌秘舞会华堂。",
            "木兰为柱桂为梁，随珠和璧烂同光。",
            "横吹乍鸣秋竹裂，繁弦初度春雨歇。",
            "九微火树垂垂灭，罗衣纷纷玉缨绝。",
            "满朝冠剑东方明，宫门未启君朝醒。",
            "秦关日夜出奇兵，武安君火照夷陵。"
        ],
        "title": "楚宫行",
        "id": "3f13aff3-8805-4b62-bba6-2a6d14041230"
    },
    {
        "author": "司马光",
        "paragraphs": [
            "胡兵欲下阴山，寒烽远过萧关。",
            "将军贵轻士卒，几人回首生还。"
        ],
        "title": "塞上",
        "id": "71889ea7-9589-4941-ad51-d583bfb304c7"
    },
    {
        "author": "司马光",
        "paragraphs": [
            "烟满上林春未归，三三两两雪花飞。",
            "柳条别得东皇意，映堤拂水已依依。"
        ],
        "title": "柳枝词十三首  其一",
        "id": "78e68423-db99-44ee-a917-7685688223b8"
    },
    {
        "author": "司马光",
        "paragraphs": [
            "依依高树出宫墙，摇曳青丝百尺长。",
            "愿与宣温万年树，年年岁岁奉君王。"
        ],
        "title": "柳枝词十三首  其二",
        "id": "fb9eebbc-a839-4318-9a4c-7eb5b9870dc3"
    },
    {
        "author": "司马光",
        "paragraphs": [
            "君王游豫赏青春，折柳为弮赐侍臣。",
            "莫怪长条低拂地，只缘供扫属车尘。"
        ],
        "title": "柳枝词十三首  其三",
        "id": "1d57f317-e9cc-4c19-ba9d-3ee451ca18dd"
    },
    {
        "author": "司马光",
        "paragraphs": [
            "属车隐隐远如雷，陈后愁眉久不开。",
            "杨花都不知人意，故入长门宫里来。"
        ],
        "title": "柳枝词十三首  其四",
        "id": "dc6f9ce7-6532-4f50-9572-9f341fa43b95"
    },
    {
        "author": "司马光",
        "paragraphs": [
            "长门宫晓未成妆，结雨萦风蔽琐窗。",
            "莫令透入华梁燕，那堪负汝更双双。"
        ],
        "title": "柳枝词十三首  其五",
        "id": "ed4ac225-ce4c-4d5a-883f-6e21dd3e2c92"
    },
    {
        "author": "司马光",
        "paragraphs": [
            "双双春燕扬云霄，楚国宫深乐事饶。",
            "会待急管繁弦际，试取纤条并舞腰。"
        ],
        "title": "柳枝词十三首  其六",
        "id": "5ba0774c-ca42-4c5a-9fd5-16b2c17b7d55"
    },
    {
        "author": "司马光",
        "paragraphs": [
            "舞腰缤纷长乐东，柳间怅饮送春风。",
            "请君试望邯郸道，青门袅袅彻新丰。"
        ],
        "title": "柳枝词十三首  其七",
        "id": "859add03-ffce-457f-9f02-5de75a6cb6ef"
    },
    {
        "author": "司马光",
        "paragraphs": [
            "新丰道上灞陵头，又送夫君去远游。",
            "借问柳枝能寄否，古今共有几多愁。"
        ],
        "title": "柳枝词十三首  其八",
        "id": "73f59c25-6229-487a-82fb-cc7f345d2699"
    },
    {
        "author": "司马光",
        "paragraphs": [
            "多愁尤是别离深，折条相赠各沾襟。",
            "留住不住居人意，欲去未去行人心。"
        ],
        "title": "柳枝词十三首  其九",
        "id": "1ca9d890-1c12-45d6-942d-a137eb24d5c6"
    },
    {
        "author": "司马光",
        "paragraphs": [
            "行人白马去遥遥，初上金堤欲过桥。",
            "望尘不见遮人眼，苦怨无情万万条。"
        ],
        "title": "柳枝词十三首  其一○",
        "id": "02605a10-6903-4b42-be83-08fedb3aeb4b"
    },
    {
        "author": "司马光",
        "paragraphs": [
            "五柳先生门乍开，宅边植杖久徘徊。",
            "陌头遥认颜光禄，诘旦先乘瘦马来。"
        ],
        "title": "柳枝词十三首  其一一",
        "id": "e4b590ae-28f0-416f-b626-5af3d45b37de"
    },
    {
        "author": "司马光",
        "paragraphs": [
            "白雪虽然比絮花，艶阳不得共繁华。",
            "为君故入乌衣巷，飞舞风流谢傅家。"
        ],
        "title": "柳枝词十三首  其一二",
        "id": "289c4b74-7584-4611-a407-e3f961363f5a"
    },
    {
        "author": "司马光",
        "paragraphs": [
            "宣阳门前三月初，家家杨柳绿藏乌。",
            "欢似白花飘荡去，忍能弃掷博山炉。"
        ],
        "title": "柳枝词十三首  其一三",
        "id": "bc92ffca-7350-49e3-a952-1afc875c544b"
    },
    {
        "author": "司马光",
        "paragraphs": [
            "华馆压清波，坐待南风至。",
            "须知明牧贤，善达吾君意。"
        ],
        "title": "奉和经略庞龙图延州南城八咏 迎薫亭",
        "id": "347a9164-32e3-47bf-bd59-23044673dfce"
    },
    {
        "author": "司马光",
        "paragraphs": [
            "晨暮响寒泉，飞轮驶风转。",
            "士饱气益振，轻与先零战。"
        ],
        "title": "奉和经略庞龙图延州南城八咏 供兵硙",
        "id": "4d85e312-03fe-4cb2-b0a4-c7957b2431c9"
    },
    {
        "author": "司马光",
        "paragraphs": [
            "依依烟未歇，漠漠风初静。",
            "浮花满波面，不见参差影。"
        ],
        "title": "奉和经略庞龙图延州南城八咏 柳湖",
        "id": "a9ec5fd3-b4d2-469d-80e1-659c0e5cf5c0"
    },
    {
        "author": "司马光",
        "paragraphs": [
            "军中富余暇，飞盖南城隈。",
            "雍容陪後乘，一一应刘才。"
        ],
        "title": "奉和经略庞龙图延州南城八咏 飞盖园",
        "id": "93b07f07-22aa-460a-85ef-6cf9afb82986"
    },
    {
        "author": "司马光",
        "paragraphs": [
            "雕檐日华动，滉瀁照漪涟。",
            "四月芰荷满，不似在穷边。"
        ],
        "title": "奉和经略庞龙图延州南城八咏 翠漪亭",
        "id": "6dac5e18-100f-432e-b124-a0b47259838e"
    },
    {
        "author": "司马光",
        "paragraphs": [
            "枝分清浅流，纵横贯城市。",
            "还如恩在人，润泽无终既。"
        ],
        "title": "奉和经略庞龙图延州南城八咏 延利渠",
        "id": "f5d2d100-e8f8-40c3-89a3-59d121329a15"
    },
    {
        "author": "司马光",
        "paragraphs": [
            "逼汉敞高岩，缘云结飞阁。",
            "东山草树曛，致足登临乐。"
        ],
        "title": "奉和经略庞龙图延州南城八咏 缘云轩",
        "id": "f7091ce0-2957-4dd8-9adc-703b53212d4f"
    },
    {
        "author": "司马光",
        "paragraphs": [
            "箫鼓震阳休组练，照芳洲意气坐中。",
            "客羞笑山阴游河，上督役怀噐之寄。"
        ],
        "title": "奉和经略庞龙图延州南城八咏 禊堂",
        "id": "8b0d7eb3-19c9-4c37-8d74-d396bd085425"
    },
    {
        "author": "司马光",
        "paragraphs": [
            "大宛汗血古共知，青海龙种骨更奇。",
            "网丝旧画昔尝见，不意人间今见之。",
            "银鞍玉镫黄金辔，广路长鸣增意气。",
            "富平公子韩王孙，求买倾家不知贵。",
            "芙蓉高阙北向开，金印紫绶从天来。",
            "路人回首无所见，流风瞥过惊浮埃。",
            "如何弃置归皁栈，踠足垂头困羁绊。",
            "精神惨澹筋骨羸，举目双睛犹璀璨。",
            "伏波马式今已无，子阿肉腐骨久枯。",
            "举世无人相骐骥，憔悴不与驽骀殊。",
            "神兵淬砺精芒在，宝鉴游尘肯终晦。",
            "君今鬋剔被鸣鸾，尚能腾踏昆仑外。"
        ],
        "title": "天马歌",
        "id": "25cee630-9267-4cf9-8390-364dbcf5bd63"
    },
    {
        "author": "司马光",
        "paragraphs": [
            "河灾泛东郡，庐井多堙沦。",
            "题舆得贤佐，姁妪安疲民。",
            "遂令枯槁余，稍复苏阳春。",
            "伊人屏外饰，倜傥穷天真。",
            "徒观浩荡波，莫测江海津。",
            "矧兹同府士，一一随和珍。",
            "公明抱全德，洞澈无缁磷。",
            "叔度秉峻节，竦若凌霜筠。",
            "顾兹不肖材，亦齿幕中宾。",
            "同依松柏阴，共醉醍醐醇。",
            "高论探要妙，佳句裁清新。",
            "有诗纵欢嚯，杯案沾衣巾。",
            "曾无礼节间，但以风期亲。",
            "北州有疑狱，两造正纷纶。",
            "当须于公断，然後无冤人。",
            "送行出郊岐，扬鞭从此违。",
            "堤繇春事起，行役未成归。",
            "索居如几日，河草已芳菲。",
            "徒然掩瑶瑟，坐叹知音稀。",
            "昨夜西南风，梦中东北飞。",
            "行行涉沧海，彷佛睹容晖。",
            "寤思益惆怅，天长羽翼微。",
            "离怀如柳色，极目正依依。"
        ],
        "title": "河上督役怀器之寄呈公明叔度时器之鞫狱沧州",
        "id": "30508b23-1f60-48c7-9b51-1d2a966fd511"
    },
    {
        "author": "司马光",
        "paragraphs": [
            "凉风凈扫云无迹，海月未生星历历。",
            "贝联珠贯拱北辰，三五纵横此何夕。",
            "重楼叠榭出秋空，鳷鹊露寒连桂宫。",
            "瑶井迥临丹阙外，玉绳斜挂琐窗中。",
            "征人远别空闺悄，钟漏萧疏天不晓。",
            "碧纱展转无复眠，卧视寒光度华沼。",
            "汉家贤将戍临洮，结髪从军今二毛。",
            "谁怜身老心犹壮，深入长占太白高。",
            "丰城古剑沉沦久，匣中夜半双龙吼。",
            "乃知神物不自藏，紫气依稀见牛斗。",
            "有客离居望所亲，遥知清夜会荀陈。",
            "堤繇未息无由去，不及浮槎河畔人。"
        ],
        "title": "华星篇",
        "id": "e576803b-fa6e-4711-9fc1-4c176bbadef9"
    },
    {
        "author": "司马光",
        "paragraphs": [
            "大河之曲多寛闲，牧田枕倚长堤湾。",
            "乌栖鹊散堤树寂，柝木声稀宵欲阑。",
            "牧儿跨马乘凉月，历历绕羣高唱发。",
            "幽情逸气生自然，往往鸣鞘应疏节。",
            "歌辞难辨野风高，似述离忧嗟役劳。",
            "徘徊不断何妨近，彷佛微闻已复遥。",
            "长川冷浸秋云白，露草飜光凝碧色。",
            "星疏河淡夜初长，展转空亭奈孤客。",
            "洞箫音律京君明，可怜骨朽不更生。",
            "安得使传哀怨意，为我写之羌笛声。"
        ],
        "title": "宿石堰闻牧马者歌",
        "id": "56a26ab4-79e1-436d-8683-a550e1d98541"
    },
    {
        "author": "司马光",
        "paragraphs": [
            "劝君勿嫌杨花太轻薄，篱下沟中纷漠漠。",
            "翠鬟婢子不胜愁，扫尽还飞满朱阁。",
            "晚来风雨送行春，天无游丝地无尘。",
            "雪狂絮乱安可得，孤树青青愁杀人。"
        ],
        "title": "杨白华",
        "id": "4e44080b-16cf-4015-b576-522ae10f899b"
    },
    {
        "author": "司马光",
        "paragraphs": [
            "愚疏强从仕，趣尚与时乖。",
            "朅来游京邑，荣愿知谁谐。",
            "王国富英奇，气象标岩崖。",
            "云鸿送双目，攀援路可阶。",
            "秋风转枯叶，飒飒绕寒斋。",
            "岀门无所之，飞尘满天街。",
            "夫君宦未达，犹得称吾侪。",
            "解衣换斗酒，且尽平生怀。"
        ],
        "title": "都下秋怀呈聂之美",
        "id": "96763440-c359-4245-bc9e-ce60ee9a6ef1"
    },
    {
        "author": "司马光",
        "paragraphs": [
            "红斾萦林却转，琼筵就水重开。",
            "荷香着衣不去，竹色映酒遥来。"
        ],
        "title": "陪张龙图南湖暑饮  其一",
        "id": "5d2fac2f-dc97-4e91-964c-56eca221e1f1"
    },
    {
        "author": "司马光",
        "paragraphs": [
            "楼船潋灔轻浪，鸥鹭缤纷满天。",
            "清歌久之未度，画梁尘落芳筵。"
        ],
        "title": "陪张龙图南湖暑饮  其二",
        "id": "d1dd61e0-5365-408c-b28a-7970fbe0c9e0"
    },
    {
        "author": "司马光",
        "paragraphs": [
            "道傍田家翁妪俱垂白，败屋萧条无壮息。",
            "翁携鎌索妪携箕，自向薄田收黍稷。",
            "静夜偷舂避债家，比明门外已如麻。",
            "筋疲力敝不入腹，未议县官租税足。"
        ],
        "title": "道傍田家",
        "id": "03da59ba-74b2-4383-92e6-bbc840a1a1e8"
    },
    {
        "author": "司马光",
        "paragraphs": [
            "得丧互循环，古今昧终始。",
            "百歳落其间，仅与毫芒似。",
            "所以达人心，身外不复纪。",
            "愁来若乱丝，疏解当以理。",
            "昔君关外来，籍籍声华起。",
            "凭案一濡毫，万言俱落纸。",
            "老生窥其文，色若寒灰死。",
            "阁笔不能下，敢有玼瑕指。",
            "或时抵卿相，入门俱倒屣。",
            "阍夫迎受谒，不敢扬眸视。",
            "解褐吏边州，长涂初进跬。",
            "蛟龙得尺水，双骼方嶷嶷。",
            "西羌负德泽，飞镝耸边鄙。",
            "添兵十万余，斗粟无支拟。",
            "州郡走符檄，纵横恣鞭棰。",
            "闾阎浪愁苦，卒食半糠粃。",
            "上官知君才，悉以储粮委。",
            "开仓募平籴，至者车连轨。",
            "严明束吏手，诱谕提民耳。",
            "留谷受金去，若与同侪市。",
            "弦朔未云周，露积丘山比。",
            "曾无转饷劳，坐饱防秋士。",
            "幕府上其功，明诏深嘉美。",
            "为僚登九寺，长人专百里。",
            "聊用报勤劬，未言穷任使。",
            "何期逢怨雠，意外成疮痏。",
            "刺骨舞文法，吹毛出瑕滓。",
            "清霜五月飞，惨烈伤兰芷。",
            "鸾鳯失椅梧，飘泊还荆枳。",
            "圣朝方任能，大过尚收齿。",
            "况于济时具，蹔然遭诋訾。",
            "宁因青蝇恶，遂取玙璠毁。",
            "良工构明堂，必不遗杞梓。",
            "勉哉益自立，勿为穷衰止。",
            "人生难豫期，神理无终否。",
            "庸知今日忧，不为後日喜。",
            "吾道诚无亏，壈坎安足耻。",
            "关山迤逦长，百剑连天倚。",
            "萦纡结危栈，迥入云星里。",
            "蜀国富嬉游，花繁春酒旨。",
            "莫作吊原文，投之岷江水。"
        ],
        "title": "送李汝臣同年谪官导江主簿",
        "id": "19c85b57-960d-4106-a943-0c7897f70005"
    },
    {
        "author": "司马光",
        "paragraphs": [
            "滑台古镇掲高牙，主人贤厚宾友嘉。",
            "公庭退休射堂饮，水沈绿李浮甘瓜。",
            "清言妙谕间诙嚯，笑语往反何喧哗。",
            "别来泛滥若浮梗，尘愁俗累稠于麻。",
            "提鞭俄盖触风日，惨涩满眼飞埃沙。",
            "朱门湛湛果深浅，门外日拥千余车。",
            "阍人未肯即通刺，指弹手版景欲斜。",
            "就令入见亦何事，气象渺邈凌青霞。",
            "围棋角智赌胜负，拙者理与功名賖。",
            "舍之归入户庭隘，仰视青天如井蛙。",
            "後檐数尺地荒秽，不翦欲令生荠花。",
            "当春寂寂但如此，意恐至外逢纷华。",
            "奈何胜友百余里，不可一见如天涯。",
            "何时更共把巵酒，侧身北望空咨嗟。"
        ],
        "title": "春日书寄东郡诸同舍",
        "id": "ec27de80-b686-4e7f-83e2-02feb4279d32"
    },
    {
        "author": "司马光",
        "paragraphs": [
            "飞盖名僚集，临流芳宴开。",
            "萦纡漱文石，次第传清杯。",
            "回波亦多意，并泛落花来。"
        ],
        "title": "和邵不疑校理蒲州十诗 饮亭",
        "id": "47d90cb0-deaa-4e11-b200-5aae18a999c2"
    },
    {
        "author": "司马光",
        "paragraphs": [
            "苍然片石寒，百道飞泉吐。",
            "高堂忽萧飒，坐失炎蒸苦。",
            "蛟龙卧欲飞，仰噀秋空雨。"
        ],
        "title": "和邵不疑校理蒲州十诗 涌泉石",
        "id": "a5163abd-b3f0-43c9-bda2-17cf7f124abd"
    },
    {
        "author": "司马光",
        "paragraphs": [
            "条山翠气横，隐嶙秋空窄。",
            "危楼雨初度，卷幌延佳色。",
            "扑扑满前轩，岚光真可摘。"
        ],
        "title": "和邵不疑校理蒲州十诗 翠楼",
        "id": "e3ad9af6-9b0a-4226-a205-49ab52479ea9"
    },
    {
        "author": "司马光",
        "paragraphs": [
            "烟瓦叠琉璃，危楼半空倚。",
            "歌钟奉高宴，声来碧云里。",
            "日暮天四垂，黯澹如秋水。"
        ],
        "title": "和邵不疑校理蒲州十诗 碧楼",
        "id": "a70cbc8b-46c0-4fe0-ac1c-b393a9533cd5"
    },
    {
        "author": "司马光",
        "paragraphs": [
            "□□□□□，□□□□□。",
            "聊窥碧甃缺，寒草生历历。",
            "时闻山鸟呼，未得全幽寂。"
        ],
        "title": "和邵不疑校理蒲州十诗 静斋",
        "id": "97c59b23-e24e-4518-925b-72bfe968e31b"
    },
    {
        "author": "司马光",
        "paragraphs": [
            "□□轩已幽，况复植宫槐。",
            "檐外阴沉绿，南山雨气来。",
            "逍遥不知久，惊此黄花开。"
        ],
        "title": "和邵不疑校理蒲州十诗 槐轩",
        "id": "fc59c478-d6f8-4b90-9b06-9a82b29f0da8"
    },
    {
        "author": "司马光",
        "paragraphs": [
            "□□□□□，□□□□□。",
            "清风满四境，岂独华榱下。",
            "不若楚台人，披襟独萧洒。"
        ],
        "title": "和邵不疑校理蒲州十诗 凉□",
        "id": "721a5000-11f4-4649-9a26-997741042bf7"
    },
    {
        "author": "司马光",
        "paragraphs": [
            "荷花烂漫红，不见方塘水。",
            "嶣嶤结飞阁，苒惹清香里。",
            "露重忽欹侧，翩然翠禽起。"
        ],
        "title": "和邵不疑校理蒲州十诗 芙蕖轩",
        "id": "1d4e9403-8bb5-428b-ac15-592714b56988"
    },
    {
        "author": "司马光",
        "paragraphs": [
            "春意复蹉蛇，园林日愁寂。",
            "枝边绿阴重，砌下红英积。",
            "兹亭花最繁，飘零尤可惜。"
        ],
        "title": "和邵不疑校理蒲州十诗 惜花亭",
        "id": "4f252030-13fc-4bd5-a620-efd8a53c3892"
    },
    {
        "author": "司马光",
        "paragraphs": [
            "茂密正当轩，欹垂欲侵案。",
            "风枝忽交戛，月影争凌乱。",
            "诚嘉君子心，匪直林亭玩。"
        ],
        "title": "和邵不疑校理蒲州十诗 竹轩",
        "id": "5e2349bf-1acc-49d4-bf9b-30ca26ab0495"
    },
    {
        "author": "司马光",
        "paragraphs": [
            "昨夜听秋风，霜崖几树红。",
            "心随新鴈去，宛至碧溪东。",
            "圣主搜渔钓，林岩今已空。",
            "胡为执高节，憔悴久山中。"
        ],
        "title": "秋日寄山中友人",
        "id": "6b74ed13-1523-4492-b058-1a904c7ba747"
    },
    {
        "author": "司马光",
        "paragraphs": [
            "风柳动萧疏，寒星浸寥落。",
            "中宵四寂然，时有游鱼跃。"
        ],
        "title": "和之美舟行杂诗八首 舟中夜坐 其一",
        "id": "7d332eab-0bdb-4ab9-92e8-79e46a63f24b"
    },
    {
        "author": "司马光",
        "paragraphs": [
            "汀沙落席帆，岸柳萦单舸。",
            "小市远微茫，簇水初灯火。"
        ],
        "title": "和之美舟行杂诗八首 舟中夜坐 其二",
        "id": "b2d36a7c-b96e-4bc3-9f73-caf8d14a00b8"
    },
    {
        "author": "司马光",
        "paragraphs": [
            "蔡水仅成波，不若江湖浚。",
            "诚无倾侧忧，缆弱终难进。"
        ],
        "title": "和之美舟行杂诗八首 船行遇风",
        "id": "6f07f8d1-66d6-44a0-b165-396398f89f92"
    },
    {
        "author": "司马光",
        "paragraphs": [
            "喧喧桃李蹊，何妨笑幽草。",
            "但愿保天真，徐共春风老。"
        ],
        "title": "和之美舟行杂诗八首 野花",
        "id": "65e154f8-4302-4d7a-ac1f-aa06b0abd62a"
    },
    {
        "author": "司马光",
        "paragraphs": [
            "褵縰出短蒲，毰毸浴清水。",
            "物忌太鲜明，何妨染泥滓。"
        ],
        "title": "和之美舟行杂诗八首 水鸭",
        "id": "0ae669ac-c2a5-4276-a223-2d558038d9c5"
    },
    {
        "author": "司马光",
        "paragraphs": [
            "翩然下林表，不惮风湍恶。",
            "得隽辄高飞，为君羞击搏。"
        ],
        "title": "和之美舟行杂诗八首 鱼鹰",
        "id": "38375cbc-c81c-467c-916f-279a58d8c447"
    },
    {
        "author": "司马光",
        "paragraphs": [
            "弱筱絓轻丝，尽日寒溪侧。",
            "获少近知无，溪鱼皆尔识。"
        ],
        "title": "和之美舟行杂诗八首 罾鱼者",
        "id": "57c9b02a-0278-44ec-9c2c-8cb107efb1bd"
    },
    {
        "author": "司马光",
        "paragraphs": [
            "红尘昼夜飞，车马古今迹。",
            "独怜道傍柳，惨淡少颜色。"
        ],
        "title": "和之美舟行杂诗八首 都门路",
        "id": "2a993213-28fe-4eaf-b050-89c96657d23a"
    },
    {
        "author": "司马光",
        "paragraphs": [
            "阎生画竹旧所闻，望中一见遥可分。",
            "伊予不甚少佳画，犹爱气骨高出羣。",
            "狂枝怒叶凌绢素，势若飞动争纷纭。",
            "蟠根数节出地底，上有积年苍藓纹。",
            "森然直干忽孤耸，意恐出屋排浮云。",
            "秋风飒飒生左右，耳目洒落遗尘氛。",
            "乃知良工自神解，昧者仿习徒艰勤。",
            "子猷昔者得收玩，不患终朝无此君。"
        ],
        "title": "吴冲卿直舍阎士安画墨竹歌",
        "id": "528fe1d5-0deb-4b17-a2ca-471434f2923f"
    },
    {
        "author": "司马光",
        "paragraphs": [
            "冉冉河洲晓，晴霞登木杪。",
            "稍见水烟开，孤舟天际小。"
        ],
        "title": "和之美河洲四诗  其一",
        "id": "b343e9b6-b369-4081-a132-38dbd3cb9814"
    },
    {
        "author": "司马光",
        "paragraphs": [
            "杳杳河洲晚，客行殊未返。",
            "目随林鸟还，心共征鸿远。"
        ],
        "title": "和之美河洲四诗  其二",
        "id": "61cba3d2-6689-44c5-a318-dea2744053b3"
    },
    {
        "author": "司马光",
        "paragraphs": [
            "寂寂河洲夜，芦花绕墟舍。",
            "孤客久未眠，窗灯落寒灺。"
        ],
        "title": "和之美河洲四诗  其三",
        "id": "8b84c3ba-61ae-4b84-800e-b102807b6490"
    },
    {
        "author": "司马光",
        "paragraphs": [
            "漠漠河洲雨，依稀辨村聚。",
            "时哉鸥鸟羣，凌乱争鸣舞。"
        ],
        "title": "和之美河洲四诗  其四",
        "id": "574bd0c0-e6e8-4f48-8012-91177ca89eb3"
    },
    {
        "author": "司马光",
        "paragraphs": [
            "积雨久未阕，岂徒行客忧。",
            "夜闻屋中人，叹息悲田畴。",
            "方春播殖时，种食皆外求。",
            "鞭诃犯赤日，酷烈惭羸牛。",
            "草薉竞禾长，从人借鉏耰。",
            "晨薅戴星起，日闇未能休。",
            "岂无一时勤，所觊歳有秋。",
            "今兹昏垫灾，大埜成洪流。",
            "直疑沧海溢，茧栗浮陵丘。",
            "昔时百丈原，泛泛皆挐舟。",
            "乔木失端杪，饥鸟下无投。",
            "黍稷沉黄泥，圭合安可收。",
            "嗟予乏技能，无以易糠麰。",
            "贩鬻固所昧，敢托市井游。",
            "欲依盗贼羣，懦不闲戈矛。",
            "已哉任天地，无益徒为愁。",
            "一身无死所，况为妻儿谋。",
            "之美爱物者，凄然涕沾裘。",
            "一夫有不获，伊尹为深羞。",
            "何当富斯民，比屋囷仓稠。",
            "惜哉禄秩卑，此志终宜酬。"
        ],
        "title": "又和夜雨宿村舍",
        "id": "8f1ee247-dae3-458c-8edf-d75e92dda421"
    },
    {
        "author": "司马光",
        "paragraphs": [
            "于嗟古之道邈既远兮，日陵夷而就衰。",
            "羣儒角逐异端竞进兮，圣涂榛枳幽昧而难知。",
            "君独耻从众人之後兮，轩然高举远取而穷追。",
            "拨去虹蜺汛扫氛浊兮，廓然乃得睹夫朝曦。",
            "授邑于雒之南兮，始者既学今得而施。",
            "归风俗于醇厚兮，又何西门卓鲁之足为。",
            "消奸化桀折牙杜蘖兮，寂不知其所之。",
            "何者为令之德兮，黄童皓首接手而游嬉。",
            "菽粟露积牛羊被野兮，百里独比于太古之时。",
            "予愿解冠弃佩兮，受一廛于伊之野。",
            "蓑身笠首兮，同邑民以熙熙。"
        ],
        "title": "送伊阙王大夫歌",
        "id": "a90e8797-ff6e-436d-9c55-6f2a5cba30f4"
    },
    {
        "author": "司马光",
        "paragraphs": [
            "王城名利窟，冠盖鬰相交。",
            "夫君独鳯举，彯然去喧呶。",
            "颍水清可濯，箕山高可巢。",
            "反顾公相荣，一芥浮堂坳。",
            "□□大吕重，岂知轻斗筲。",
            "苍苍气象严，万木拥寒郊。",
            "□□点隈曲，初旭染林梢。",
            "去去善自将，因声访衡茅。"
        ],
        "title": "送韩太祝归许昌",
        "id": "e36f442a-2804-4ca3-a5ad-08a04163bfcf"
    },
    {
        "author": "司马光",
        "paragraphs": [
            "□茫冻雨来，入夜势增急。",
            "纵横挟春风，飘洒相喷吸。",
            "败窗端见欺，遽有万点入。",
            "先生伏经编，眼冷倍昏涩。",
            "夜分童仆倦，跛倚厌久立。",
            "灯火为溟蒙，诗书亦沾湿。",
            "夫君储善价，未售不悁悒。",
            "物华迎霁新，佳赏时将及。",
            "囷中秫几何，营酿须汲汲。"
        ],
        "title": "和兴宗夜直听雨",
        "id": "a01805da-a8b7-429c-8835-a6feaee2660f"
    },
    {
        "author": "司马光",
        "paragraphs": [
            "曲逆从汉祖，出奇谁与让。",
            "一朝寄天下，不及王陵戆。"
        ],
        "title": "和之美讽古  其一",
        "id": "0e019b91-f4aa-4df6-a34a-c9c26da2044c"
    },
    {
        "author": "司马光",
        "paragraphs": [
            "海客久藏机，鸥知人未知。",
            "如何毫末利，管鲍亦相欺。"
        ],
        "title": "和之美讽古  其二",
        "id": "45e90ff7-880b-4448-a679-83717a53c5cd"
    },
    {
        "author": "司马光",
        "paragraphs": [
            "君子尚仁义，宝用为身资。",
            "其人苟不贤，富饶亦胡为。",
            "所以回宪徒，不厌糠与藜。",
            "当时万金产，令名传者谁。",
            "之美初解褐，为吏长河湄。",
            "月得数斗禄，仅足供饘糜。",
            "谓言家无宝，不必修藩篱。",
            "囊衣不自暖，乃为偷意窥。",
            "穿墉入其室，探取无纤遗。",
            "从事借之带，同列乞其衣。",
            "日高服未具，不敢踰门畿。",
            "萧条四壁寒，独立空自嗤。",
            "援毫引幅纸，书作二贫诗。",
            "上言运命邅，温饫无时期。",
            "下嗟职事劳，旧学日以隳。",
            "乃知贤者心，不独忧寒饥。",
            "壈坎虽益多，志业终无衰。",
            "我实甚贫者，视君犹白圭。",
            "行年三十余，碌碌无佗奇。",
            "庇身太学官，旦夕唯盐虀。",
            "读君二贫作，我事借君词。",
            "君诚士林秀，不免青衫卑。",
            "满腹岂无才，抱蓄未有施。",
            "不用固为小，用之活蒸黎。",
            "如君有此富，岂必藏珠玑。",
            "财贫非道贫，已矣何嗟咨。"
        ],
        "title": "和之美二贫诗",
        "id": "39f966cb-0879-4bbb-806c-3c1bdeb6ced9"
    },
    {
        "author": "司马光",
        "paragraphs": [
            "客从魏都来，贻我山藷实。",
            "散之膏土间，春苗比如栉。",
            "吾家庭户狭，树艺苦其密。",
            "危根递扶戴，怒牙犹拂欝。",
            "兴言念伊人，好嗜与我一。",
            "家蓄桐君书，喜观泛氏述。",
            "虽为簪带拘，雅尚林樊逸。",
            "分献取其诚，岂容羞薄物。",
            "况闻知药者，饵此等苓朮。",
            "愿益君子年，康直体无疾。",
            "散诞得寛壤，繁大宜无日。",
            "萧梢新蔓抽，苯莼故丛失。",
            "入冬霜霰严，叶落掊可出。",
            "伸如猿臂长，拳若熊膰腯。",
            "拾木爨铜鼎，相期聚书室。",
            "谁得与其徒，溪茶与山栗。"
        ],
        "title": "送薯预苗与兴宗",
        "id": "aa101edc-ecdc-4b7b-8cf1-b9396c47bc53"
    },
    {
        "author": "司马光",
        "paragraphs": [
            "冬实散肥壤，春苗动新叶。",
            "雅意非遗人，野情聊自惬。",
            "何言好事者，求访来相叠。",
            "会种十亩余，坐取诗盈箧。"
        ],
        "title": "答昌言求薯蓣苗",
        "id": "a15ca8b0-087e-4008-a298-45c7cf30f729"
    },
    {
        "author": "司马光",
        "paragraphs": [
            "蜀山瘦碧玉，蜀土膏黄金。",
            "寒溪漱其间，演漾清且深。",
            "工人剪穉麻，捣之白石砧。",
            "就溪沤为纸，莹若裁璆琳。",
            "风日常清和，小无尘滓侵。",
            "时逐贾舟来，万里巴江浔。",
            "王城压汴流，英俊萃如林。",
            "雄文溢箱箧，争买倾奇琛。",
            "夫君乃冠冕，辞气高千寻。",
            "十载为举首，于今犹陆沉。",
            "嗟我蓄此纸，才藻不足任。",
            "愿以写君诗，益为人所钦。",
            "缟带岂多物，足明同好心。",
            "黄钟声如雷，岂病无知音。",
            "请以此为质，佗年神所临。",
            "华轩策驷马，慎勿忘遗簪。"
        ],
        "title": "送冷金笺与兴宗",
        "id": "b1a0657b-b329-4874-a71f-6459470a54f0"
    },
    {
        "author": "司马光",
        "paragraphs": [
            "吴僧画团扇，点缀成微虫。",
            "秋毫宛皆具，独窃天地功。",
            "细者及蛛蝥，大者纔阜螽。",
            "枯枝拥寒蜩，黄蘃粘飞蜂。",
            "翾然得生意，上下相追从。",
            "徒观飞动姿，莫睹笔墨踪。",
            "儿曹取真物，细校无不同。",
            "恐其遂跃去，亟取藏箱中。",
            "乃知艺无小，意精神可通。",
            "不与误图蝇，能惑紫髯翁。",
            "子猷状蝉雀，藏宝传江东。",
            "不知古何如，此画今为雄。",
            "人墓木已拱，其徒颇能工。",
            "旧法存百一，要足超凡庸。",
            "友人幸为赐，物薄意何隆。",
            "玩之不替手，爱重心无穷。",
            "常如对君子，穆穆来清风。"
        ],
        "title": "谢兴宗惠草虫扇",
        "id": "a9f8a7f7-fa50-40fc-8b48-b1aa15df1ad9"
    },
    {
        "author": "司马光",
        "paragraphs": [
            "灵根逐汉臣，远自河源至。",
            "流离徧中壤，今兹尽苗裔。",
            "畏日助殷红，冻雨涤浓翠。",
            "宜携避暑客，花下纵横醉。"
        ],
        "title": "和昌言官舍十题 石榴花",
        "id": "1df49963-a1d7-48e0-836e-ab18ad92cf40"
    },
    {
        "author": "司马光",
        "paragraphs": [
            "佳实产南州，流传却山瘴。",
            "如何马伏波，坐取丘山谤。",
            "夫君道义白，复为神明相。",
            "厉气与流言，安能逞无状。"
        ],
        "title": "和昌言官舍十题 薏苡",
        "id": "6c551ce5-3e40-4356-a1d2-d29149985e9d"
    },
    {
        "author": "司马光",
        "paragraphs": [
            "楚人歌紫兰，华禁无传久。",
            "循名意兹是，谁得明真否。",
            "天怜菊性孤，秀发秋风後。",
            "固令芳物生，聊作黄花友。"
        ],
        "title": "和昌言官舍十题 石兰",
        "id": "77d14a26-f980-4f7e-a8df-d92de8343689"
    },
    {
        "author": "司马光",
        "paragraphs": [
            "叶濯宿露翠，花迎朝日黄。",
            "昔谁封殖此，俨列侍高堂。",
            "达士隐于吏，孰为行与藏。",
            "逍遥玩永日，自无忧可忘。"
        ],
        "title": "和昌言官舍十题 萱草",
        "id": "c4ea07c1-41a3-4f80-8c85-990a1c96c62d"
    },
    {
        "author": "司马光",
        "paragraphs": [
            "白若缯初断，红如颜欲酡。",
            "坐疑仙驾严，幢节纷骈罗。",
            "物性有常妍，人情轻所多。",
            "菖蒲傥日秀，弃掷不吾过。"
        ],
        "title": "和昌言官舍十题 蜀葵",
        "id": "b46a5143-2c34-47f9-8a96-0901a16b9ef8"
    },
    {
        "author": "司马光",
        "paragraphs": [
            "隙土惜荒弃，翦治成春畦。",
            "讲雩时泽洽，葵荏高参差。",
            "酾渠若贯脉，疏塍如画棋。",
            "为吾谢来客，桔槔毋语机。"
        ],
        "title": "和昌言官舍十题 畦蔬",
        "id": "70742499-688e-466e-b3aa-8aef93eeb7d0"
    },
    {
        "author": "司马光",
        "paragraphs": [
            "梦想水乡游，阶庭植笼古。",
            "宛如江外行，高帆落寒浦。",
            "烟枝静疏秀，风穗闲低举。",
            "于今看未好，漠漠宜秋雨。"
        ],
        "title": "和昌言官舍十题 水红",
        "id": "c8b8dba2-84c1-42dc-aa66-c0d2a12f3dd1"
    },
    {
        "author": "司马光",
        "paragraphs": [
            "野菊细琐物，篱间私自全。",
            "徒因气味殊，不为庖人捐。",
            "采升白玉堂，荐以黄金盘。",
            "愿若南阳守，永扶君子年。"
        ],
        "title": "和昌言官舍十题 甘菊",
        "id": "6db0dbfe-ec70-4f48-8b7d-24e7c307799b"
    },
    {
        "author": "司马光",
        "paragraphs": [
            "贤者非无心，园夫自临课。",
            "蓻植日繁滋，芬芳时入座。",
            "青葱春茹擢，皎洁秋英堕。",
            "正苦郢中人，逸唱高难和。"
        ],
        "title": "和昌言官舍十题 兰",
        "id": "d5e1928a-96df-4607-91ee-c05931b3a589"
    },
    {
        "author": "司马光",
        "paragraphs": [
            "园竹久不治，芜没真可吊。",
            "岂无枯槁容，萧疏自殊调。",
            "至人爱高节，命斧除藜藋。",
            "何用报至恩，清阴与长啸。"
        ],
        "title": "和昌言官舍十题 病竹",
        "id": "a6c30117-47d8-44bc-906e-8944cc372d6c"
    },
    {
        "author": "司马光",
        "paragraphs": [
            "至人心如云，去住唯所适。",
            "飘飖涉四海，岂复校喧寂。",
            "朅来王城游，红尘暧晨夕。",
            "忽思还故峰，不可留宿昔。",
            "离合皆自然，于何寄驩戚。",
            "从兹坐林下，白首傲泉石。",
            "山鸟集掌中，巴猿侍瓶锡。",
            "寺前烟蔓深，何处求行迹。"
        ],
        "title": "送文慧师归眉山",
        "id": "ea2761e4-a132-421a-9358-df46431ddc47"
    },
    {
        "author": "司马光",
        "paragraphs": [
            "闻君家有风林石，镌刻无痕画无迹。",
            "靡然合势俱左倾，偃蹇常如负风力。",
            "置之坐侧野意生，静听若有飕飕声。",
            "忽疑身世在丘壑，使我萧然无俗情。",
            "黄金白璧岂非好，子直视之不为宝。"
        ],
        "title": "风林石歌",
        "id": "1a0b350a-0b9a-4ecf-89ec-d567c7d71dff"
    },
    {
        "author": "司马光",
        "paragraphs": [
            "君家在何许，远与南城邻。",
            "车马不甚繁，门前无俗尘。",
            "有园废鉏治，绕舍皆荆榛。",
            "入夏益滋蔓，鬖鬖高没人。",
            "岂无旧桃李，芜杂与之均。",
            "谓言彼草木，于我奚疏亲。",
            "于间置取舍，岂得完天真。",
            "不若任其然，同受雨露仁。",
            "物性且不违，人心何缁磷。",
            "闭户不迎客，箕踞无冠巾。",
            "苟忘轩冕心，何异巢居民。"
        ],
        "title": "兴宗南园草盛不翦仆过而爱之为诗以赠",
        "id": "e3ccc172-b8b6-4448-9687-e727587399be"
    },
    {
        "author": "司马光",
        "paragraphs": [
            "穷达有常分，得丧难豫言。",
            "古今浩茫茫，倚伏安可原。",
            "轩裳彼自荣，举俗同崩奔。",
            "锱铢校重轻，冰火殊凉温。",
            "君子固无愧，立身明本根。",
            "度矩苟不愆，宠辱徒喧喧。",
            "有如清济流，横贯长河浑。",
            "景公马千驷，南面雄东藩。",
            "陶青刘舍徒，位为丞相尊。",
            "当时非不显，磨灭何足论。",
            "颜回在陋巷，藜藿甘盘飧。",
            "原宪结弊衣，蓬蒿塞其门。",
            "当时岂不穷，至今荣名存。",
            "况君齿方壮，德业素所敦。",
            "安知搨翅归，不作凌云飜。",
            "要之白首期，壮烈施元元。",
            "为君画善策，洒扫清前轩。",
            "长舒四五榻，客来辄开樽。",
            "群愁喜伺人，稍醒必烦冤。",
            "拒之亦无佗，体中常昏昏。"
        ],
        "title": "古诗赠兴宗",
        "id": "b1cf4a3b-a5dc-4ff5-9f64-8b6281174594"
    },
    {
        "author": "司马光",
        "paragraphs": [
            "贱生习山野，愚陋出于骨。",
            "虽为冠带拘，性非樊笼物。",
            "扬鞭出都门，旷若解徽绋。",
            "是时天风恶，灵沼波荡汩。",
            "龙鬛互骞腾，鸥羣远浮没。",
            "川原寖疏豁，烟火稍萧瑟。",
            "草木虽未荣，春态先彷佛。",
            "桑稀林已斜，柳弱条可屈。",
            "蛛丝罥晴阳，鼠土壅新窟。",
            "徐驱款段马，放辔不呵咄。",
            "与尔同逍遥，红尘免蓬勃。"
        ],
        "title": "出都日涂中成",
        "id": "195d6187-8a95-451d-8c47-b38d9b990194"
    },
    {
        "author": "司马光",
        "paragraphs": [
            "昔年道经车辋谷，直上七里盐南坡。",
            "今年行役复到此，方春流汗如飜波。",
            "中涂太息坐盘石，涕泗不觉双滂沱。",
            "我生微尚在丘壑，强若麋鹿婴虞罗。",
            "人踰三十只有老，後时过此知如何。",
            "云泉佳处须速去，登山筋力行蹉跎。"
        ],
        "title": "重经车辋谷",
        "id": "0ce9c4de-de85-492d-a171-d8708f6ad691"
    },
    {
        "author": "司马光",
        "paragraphs": [
            "弱岁家淮南，常爱风土美。",
            "悠然送君行，思逐高秋起。",
            "巢湖映微寒，照眼正清泚。",
            "低昂蹙荷芡，明灭萦葭苇。",
            "银花鲙肥鱼，玉粒炊香米。",
            "居人自丰乐，不与佗乡比。",
            "况得良吏来，倍复蒙嘉祉。",
            "君为太学生，气格已英伟。",
            "登科如拾遗，举步歘千里。",
            "毋嫌位尚微，观政此为始。",
            "尊公久场屋，上国困泥滓。",
            "岂不重相离，念子勉为理。",
            "当令佳誉新，烨烨满人耳。",
            "高堂虽在远，闻之足为喜。",
            "何必羞三牲，然後称甘旨。"
        ],
        "title": "送巢县崔尉崔尉",
        "id": "c7a1f4ed-a759-4e03-9d2e-b9f8f3d65dd6"
    },
    {
        "author": "司马光",
        "paragraphs": [
            "林葩积浮脆，烟雾矜春姿。",
            "山桂结芳坚，冰霰横秋枝。",
            "夫君名卿嗣，华实双葳蕤。",
            "如何仕不偶，通籍鬓生丝。",
            "岂非秋桂类，不足烦嗟咨。",
            "我今三十余，汩没无佗奇。",
            "正恐食浮人，敢言位犹卑。",
            "同登天子廷，自视诚非宜。",
            "清朝正求治，諌路方坦夷。",
            "太平可立致，此任非君谁。"
        ],
        "title": "酬宋次道初登朝呈同舍",
        "id": "629f994a-c3de-48f8-9d1d-cb38f9bae0b6"
    },
    {
        "author": "司马光",
        "paragraphs": [
            "端居太常署，寒日淡孤清。",
            "取酒呼诸友，谈笑方纵横。",
            "韩君士林秀，四海依高名。",
            "家袭钟鼎贵，身无簪组萦。",
            "逍遥风尘外，万物秋毫轻。",
            "未尝妄过人，所过以为荣。",
            "如何枉玉趾，及门失相迎。",
            "主人岂傲客，事有迷悞并。",
            "追延既不及，相视徒嗟惊。",
            "威凤顾修梧，不下还孤征。",
            "景星欻呈彩，旋有流云生。",
            "灵物固难覩，俗眼真不明。",
            "投谢有何物，珉石从双琼。"
        ],
        "title": "奉同范景仁宋次道太常致斋韩廷评见过阍人不时内韩去乃知为诗谢之",
        "id": "2e607eb1-b113-4ed5-ba58-227a5e5a6add"
    },
    {
        "author": "司马光",
        "paragraphs": [
            "哲公金陵来，神韵自孤秀。",
            "京华三十春，高节愈幽茂。",
            "烜赫公卿门，道俗日奔走。",
            "自非趣尚合，一息不相就。",
            "慷慨贤豪士，波溢千金富。",
            "蔬饭苟有余，秋毫未尝受。",
            "嚣呶不可变，坚白如琼琇。",
            "居然尚愁寂，终厌尘土臭。",
            "忽思香炉云，荟蔚冠孤岫。",
            "振衣寻昔游，烟霞宛如旧。",
            "络木藤蔓长，攫石松根瘦。",
            "瀑泉响夜壑，乳管添春窦。",
            "茅茨荫方丈，宴坐度清昼。",
            "几席雨奇花，阶除驯猛兽。",
            "方知物外乐，回视人寰陋。",
            "慎勿露声光，愚迷将辐凑。"
        ],
        "tags": [
            "庐山"
        ],
        "title": "送守哲归庐山",
        "id": "322813c5-09d6-442d-a869-a9bb15ddf907"
    },
    {
        "author": "司马光",
        "paragraphs": [
            "寂寥清明後，余春已无多。",
            "闲轩冨佳致，不惜载酒过。",
            "水木晚尤秀，风烟晴更和。",
            "临樽不尽醉，奈此芳菲何。"
        ],
        "title": "清明後二日同邻几景仁次道中道兴宗元明秉国如晦公疎饮赵道士东轩",
        "id": "2d42226e-2daa-4b6e-a264-e483673360a8"
    },
    {
        "author": "司马光",
        "paragraphs": [
            "春塘含薄冰，淅沥隐隈曲。",
            "晴日射寒芒，柔风折哀玉。",
            "草树曾未知，波光已先绿。"
        ],
        "title": "和端式十题 春塘冰",
        "id": "40512770-9685-4ff4-8139-dee1a30a28dd"
    },
    {
        "author": "司马光",
        "paragraphs": [
            "苍茫返照收，羃历寒烟起。",
            "前山黯同色，不辨峰峦美。",
            "独有远来钟，悠扬翠微里。"
        ],
        "title": "和端式十题 烟际钟",
        "id": "4385cea2-40c2-406a-bf71-56c2474f33b8"
    },
    {
        "author": "司马光",
        "paragraphs": [
            "秋江□澹荡，波急枝难定。",
            "参差碧叶繁，皎洁寒花静。",
            "幽人吟不归，独立汀洲瞑。"
        ],
        "title": "和端式十题 汀洲苹",
        "id": "c7b903a5-526a-4f6f-8cd4-2ef11f4cffe2"
    },
    {
        "author": "司马光",
        "paragraphs": [
            "渔翁系叶舟，远映枫林宿。",
            "手携双白鱼，呼儿爨山竹。",
            "深夜寂无人，明灭寒江曲。"
        ],
        "title": "和端式十题 渔洲火",
        "id": "2573d5fb-dc0c-4875-9cba-38f443f160d6"
    },
    {
        "author": "司马光",
        "paragraphs": [
            "穹石正崭岩，寒流更清急。",
            "霜飞败叶拥，波溅苍苔湿。",
            "溪僧勿剧来，沙鹤方孤立。"
        ],
        "title": "和端式十题 寒溪石",
        "id": "cb0cc70e-411d-4115-b2fd-ab8a22f623e5"
    },
    {
        "author": "司马光",
        "paragraphs": [
            "深谷窅无底，空闻泉水哀。",
            "时因秋日照，微见碧萦回。",
            "谷里非人境，胡麻何处来。"
        ],
        "title": "和端式十题 幽谷泉",
        "id": "d2c7b57c-760f-4896-9bbc-0dcc09f33827"
    },
    {
        "author": "司马光",
        "paragraphs": [
            "高原向摇落，丛菊始滋荣。",
            "草际浮金碧，照人双目明。",
            "何须夭生理，玉斝泛余英。"
        ],
        "title": "和端式十题 秋原菊",
        "id": "f643e08d-a3c9-4c27-b9d5-96cd7ee1aaa3"
    },
    {
        "author": "司马光",
        "paragraphs": [
            "山竹引春根，垂透苍崖底。",
            "绸直老龙须，佶屈修蛇尾。",
            "支郎虽畜马，不忍裁为棰。"
        ],
        "title": "和端式十题 垂崖鞭",
        "id": "6cab39a1-82d5-4b50-bb5e-c86d27d2ac7b"
    },
    {
        "author": "司马光",
        "paragraphs": [
            "古木夏阴薄，萧萧蠧叶微。",
            "岂无绿树浓，爱此风烟姿。",
            "高僧此休息，肩倚瘦筇枝。"
        ],
        "title": "和端式十题 古木阴",
        "id": "7871e76a-0f52-4a89-8cbc-578d05758573"
    },
    {
        "author": "司马光",
        "paragraphs": [
            "飞鸟去不息，长空黯何极。",
            "疏峰带夕晖，点缀秋天碧。",
            "禅观坐超然，相望两沈寂。"
        ],
        "title": "和端式十题 天外峰",
        "id": "9368a0ee-136f-4e57-86a3-a24f381ce7b7"
    },
    {
        "author": "司马光",
        "paragraphs": [
            "灵珠蟠泥沙，积水不能掩。",
            "贤人畜美德，久矣自标检。",
            "陈生世同财，百口共丰俭。",
            "远居岭海间，天质非陶染。",
            "邦人慕其行，鬬辨日衰减。",
            "祥木并殊柯，童童植轩槛。",
            "或欲揭其门，令人识仪范。",
            "愚公私不然，外奬由内歉。",
            "已能孝悌着，默致神灵感。",
            "何必赐牛酒，然後明襃贬。",
            "况兹诗咏末，琐琐事铅椠。",
            "才薄不敢辞，适能为污点。"
        ],
        "title": "晋康陈生家世以孝悌闻有异木连理生其庭郡欲旌表其门不果王禹玉为之求诗于朝之士大夫以纪之",
        "id": "dbb2b0b9-04fa-4fa5-bddb-55560f1f616b"
    },
    {
        "author": "司马光",
        "paragraphs": [
            "赤日裂后土，万家如烘炉。",
            "君行何事役，似为贫所驱。",
            "埃尘稍去眼，云景日萧疏。",
            "扁舟乘长风，倐忽变三吴。",
            "六年羁旅倦，一旦谁扫除。",
            "慎勿忘回首，浩荡江山娱。"
        ],
        "title": "送邵兴宗之丹阳",
        "id": "825a3e75-519c-4ba5-96d6-18df3fec9a2e"
    },
    {
        "author": "司马光",
        "paragraphs": [
            "瘿盆生以丑自鬻，突兀当轩耸羣目。",
            "海鼃斗怒腹干张，老鲛蟠蛰鳞鬐秃。",
            "昔时仙客浮孤槎，波痕渍朽成凹洼。",
            "蜀都买卜置之去，尔来流落严遵家。",
            "谁逄好事得宝蓄，裁供盥濯真可辱。",
            "况为饮具承欢娱，未必蟠根胜珠玉。",
            "不若刳为太古尊，满斟明水羞百神。",
            "凷桴苇钥荐忠信，坐使风俗还深淳。"
        ],
        "title": "瘿盆",
        "id": "83db5722-697e-461f-8ae3-7dff8c8ecfc4"
    },
    {
        "author": "司马光",
        "paragraphs": [
            "剑岭横天古栈微，相如重驾传车归。",
            "双亲倚门望已久，千骑踏雪行如飞。",
            "人间富贵非不有，似君荣耀真亦稀。",
            "闻道西州遗画像，使我涕泪空沾衣。"
        ],
        "title": "送张兵部知遂州",
        "id": "22327b94-05b9-4a98-af07-37bc2b69388f"
    },
    {
        "author": "司马光",
        "paragraphs": [
            "日华骀荡金明春，波光凈绿生鱼鳞。",
            "烟深草青游人少，道路苦无车马尘。",
            "石渠诸君职事简，载酒撷花畏花晚。",
            "浮舟逐胜任所之，箕踞狂歌叩舷板。",
            "眼花耳热气愈豪，掷杯击案声嗷嗷。",
            "惊沙飒飒绕洲渚，鱼龙迁去避我曹。",
            "人生大料无百岁，贵贱贤愚同一致。",
            "在家殽蓛余几何，一日风光不宜弃。"
        ],
        "title": "同舍会饮金明沼上书事",
        "id": "1bc11e27-6ef8-49de-a5e0-493b59ee4ca9"
    },
    {
        "author": "司马光",
        "paragraphs": [
            "主人小石屏，得之括苍山。",
            "括苍道里远，致此良亦难。",
            "层崕万仞余，腾出浮云端。",
            "吴儿采石时，萝蔓愁攀缘。",
            "石文状松雪，毫髪皆天然。",
            "置之坐席旁，清风常在颜。",
            "愿君善藏蓄，永日供余闲。",
            "慎勿示要人，坐致求者繁。",
            "将使括苍民，吁嗟山谷间。"
        ],
        "title": "和梅圣俞咏昌言五物 括苍石屏",
        "id": "ed85e339-e62f-4dcb-9237-f8de6b2533fd"
    },
    {
        "author": "司马光",
        "paragraphs": [
            "昔行巩洛间，马瘦天复阴。",
            "寒烟淡不收，一拂横长林。",
            "当时无画工，负此清赏心。",
            "今朝石上迹，历历皆可寻。",
            "轻素已纷泊，老干仍萧森。",
            "坐令高兴还，野气生衣襟。",
            "丹青不耐久，风日易消侵。",
            "何如造化真，更彼岁月深。",
            "昌言家素贫，购此糜百金。",
            "请镌好事名，千古无消沈。"
        ],
        "title": "和梅圣俞咏昌言五物 淡树石屏",
        "id": "ee0f4921-387e-4181-bf3c-af110b78dbe5"
    },
    {
        "author": "司马光",
        "paragraphs": [
            "白鹘日边来，一息万里遥。",
            "横飞碧海晴，六翮寒萧萧。",
            "轻如朔雪花，迥与长风飘。",
            "倾身叠绀爪，吟啸何哓哮。",
            "瞥来疾惊电，欻起先扶摇。",
            "遂令狐与狸，不敢矜凶妖。",
            "罻罗不可取，灭影还云霄。",
            "世人莫得见，粉绘图轻绡。",
            "凛然堂牖间，霜气生春朝。",
            "风雨夜如墨，古木无鸣枭。"
        ],
        "title": "和梅圣俞咏昌言五物 白鹘图",
        "id": "d3daa2cc-00db-469f-a987-53037e3c7c03"
    },
    {
        "author": "司马光",
        "paragraphs": [
            "上人工书世所稀，于今散落无复遗。",
            "君从何处获数幅，败绢苍苍不成轴。",
            "云流电走何纵横，昏醉视之双目明。",
            "烈火烧林虎豹栗，疾雷裂地龙蛇惊。",
            "须臾挂壁未收卷，阴风飒飒来吹面。",
            "秪疑神物在闇中，宝秘不令关俗眼。",
            "嗟余平生不识书，但爱意气豪有余。",
            "欲求数字置座侧，安得满斗千金珠。"
        ],
        "title": "和梅圣俞咏昌言五物 怀素书",
        "id": "75963246-bfc7-4a7f-9a33-4329ba070e99"
    },
    {
        "author": "司马光",
        "paragraphs": [
            "孙生非画师，趣尚颇奇伟。",
            "为人少谐合，不肯畜妻子。",
            "时时入深山，信足动百里。",
            "萧然坐盘石，尽日曾不起。",
            "精心忽有得，纵笔何恢诡。",
            "万象皆自然，神工相表里。",
            "流传落人间，万金易寸纸。",
            "君家缚虎图，用意尤精致。",
            "虽云锁纽牢，观者犹披靡。",
            "昔闻刘纲妻，制虎如犬豕。",
            "系之床脚间，垂头受鞭棰。",
            "孙生傥未见，画此亦何理。",
            "明知非世人，羽化实不死。",
            "愿君佗日归，置之成都市。",
            "必有乘槎人，庶几能辨此。"
        ],
        "title": "和梅圣俞咏昌言五物 缚虎图",
        "id": "73d866ad-088c-464f-963e-b181db4abe5d"
    },
    {
        "author": "司马光",
        "paragraphs": [
            "长夏暑候浊，云火高巑岏。",
            "岂徒肌骨烦，木卷川流干。",
            "新居得南斋，楹槛稍虚寛。",
            "森罗对草树，晓暮清阴寒。",
            "汛扫布几簟，气体粗可安。",
            "图书虽非多，亦足备览观。",
            "圣贤述事业，细大无不完。",
            "高出万古表，远穷四海端。",
            "于中苟得趣，自可忘寝餐。",
            "况今有道世，糓禄正可干。",
            "朂哉二三子，及时张羽翰。",
            "力学致显位，拖玉簪华冠。",
            "毋为玩博弈，趣取一笑欢。",
            "壮年不再来，急景如流丸。"
        ],
        "title": "新迁书斋颇为清旷偶书呈全董二秀才并示侄良富",
        "id": "85493012-f63d-4c0f-9d0a-0120adcdeae0"
    },
    {
        "author": "司马光",
        "paragraphs": [
            "稚金避老火，暑势尤骄盈。",
            "朱光烁厚地，万叶焦无声。",
            "夫子久倦游，得郡为亲荣。",
            "束装待驺吏，归期殊未成。",
            "埃沙塞广陌，蓬藋拥前楹。",
            "出处两不惬，孤坐心烦萦。",
            "何时惊飙来，扫荡天地清。",
            "郊墟草树疏，千骑从双旌。",
            "飘飖若神仙，皁盖西南征。",
            "离羣讵几时，岂不怀友生。",
            "有意肯相过，不妨巾屦并。",
            "官舍稍虚凉，愧无殽酒迎。"
        ],
        "title": "奉同何济川迎吏未至秋暑方剧呈同舍",
        "id": "241b1444-915a-4edf-b92f-71c2949c0c67"
    },
    {
        "author": "司马光",
        "paragraphs": [
            "明府学既优，所闻今得施。",
            "四境已澄清，还以书自怡。",
            "西斋几黄卷，治原俱在兹。"
        ],
        "title": "和聂之美鸡泽官舍诗七首 西斋",
        "id": "92ab3cc5-a796-4192-98b2-4b8428847200"
    },
    {
        "author": "司马光",
        "paragraphs": [
            "百里有民社，古为子男国。",
            "苟有爱物心，穉老皆蒙德。",
            "为身不为人，鄙哉陶彭泽。"
        ],
        "title": "和聂之美鸡泽官舍诗七首 题厅壁",
        "id": "5847dcef-bc7b-4691-8b64-eb4b2d4287b0"
    },
    {
        "author": "司马光",
        "paragraphs": [
            "孤楼虽不高，足以瞰四远。",
            "饷妇陌头归，田夫桑荫饭。",
            "敇吏省追胥，勿令农事晚。"
        ],
        "title": "和聂之美鸡泽官舍诗七首 县楼",
        "id": "59bd1645-9763-4ffd-ba10-ccc7245550f8"
    },
    {
        "author": "司马光",
        "paragraphs": [
            "索索夕风遒，瀼瀼朝露裛。",
            "啅雀袅寒枝，宿萤依败叶。",
            "眇然秋兴长，坐与江潮接。"
        ],
        "title": "和聂之美鸡泽官舍诗七首 苇",
        "id": "b602d6bb-c441-414f-beb3-29b45be2c96b"
    },
    {
        "author": "司马光",
        "paragraphs": [
            "驿道苦车马，田庐悲斧斤。",
            "谁栽官舍前，老朽完天真。",
            "所愿明府心，庇树如庇人。"
        ],
        "title": "和聂之美鸡泽官舍诗七首 柳",
        "id": "2537f22a-aeb0-4d91-9c42-5accc0f55e19"
    },
    {
        "author": "司马光",
        "paragraphs": [
            "村路烟欲暝，行人殊未稀。",
            "借问往来者，营营皆有为。",
            "乃知市朝客，趣务良可悲。"
        ],
        "title": "和聂之美鸡泽官舍诗七首 向城路",
        "id": "e4409245-8b07-47a0-9cd4-0b50df21c262"
    },
    {
        "author": "司马光",
        "paragraphs": [
            "高斋对秋山，平望殊不远。",
            "虽违独往心，苍苍长在眼。",
            "可嗟都邑游，终日红尘满。"
        ],
        "title": "和聂之美鸡泽官舍诗七首 怀翠亭",
        "id": "8a59a509-65f5-49f7-ab87-158d9c4fb7c9"
    },
    {
        "author": "司马光",
        "paragraphs": [
            "朝来趋府庭，饮啄厌腥膻。",
            "况临敲扑喧，愦愦成中烦。",
            "归来禠冠带，杖屦行东园。",
            "菊畦濯新雨，绿秀何其繁。",
            "平时苦目痾，滋味性所便。",
            "采撷授厨人，烹瀹调甘酸。",
            "母令姜桂多，失彼真味完。",
            "贮之鄱阳瓯，荐以白木盘。",
            "餔啜有余味，芬馥逾秋兰。",
            "神明顿飒爽，毛发皆萧然。",
            "乃知惬口腹，不必矜肥鲜。",
            "尝闻南阳山，有菊环清泉。",
            "居人饮其流，孙息皆华颠。",
            "嗟予素荒浪，强为簪緌牵。",
            "何当葺弊庐，脱略区中缘。",
            "南阳匄嘉种，莳彼数亩田。",
            "抱瓮亲灌溉，烂漫供晨餐。",
            "浩然养恬漠，庶足延颓年。"
        ],
        "title": "晚食菊羮",
        "id": "3a3f9d85-ce6c-4b28-8380-f614134a9316"
    },
    {
        "author": "司马光",
        "paragraphs": [
            "白袍昔纷纷，相与会东堂。",
            "帝梧碧萧瑟，翔集皆鸾凰。",
            "伊予素空疏，滥吹翰墨场。",
            "不为羣儁遗，出处联簪裳。",
            "尔来凡六闰，转毂飞炎凉。",
            "同歌太学下，共醉金马旁。",
            "修竹压窗寒，夭桃倚户芳。",
            "金盘剖卢橘，玉壶分蔗浆。",
            "惊呼局上急，嘲笑杯间狂。",
            "神情一契会，形迹两俱忘。",
            "欢余叹薄宦，离合何能常。",
            "濡毫纪岁时，挥霍素壁光。",
            "去秋随相车，沿牒来东方。",
            "城中未徧辞，不疑逐南荒。",
            "奔波走郊外，取别何苍黄。",
            "举觞未及尽，亟归还束装。",
            "行行到官下，日积簿领忙。",
            "文书拥笔端，胥史森如墙。",
            "况当三伏深，沾汗尤淋浪。",
            "细蝇绕眉睫，驱赫不可攘。",
            "涔涔头目昏，始觉冠带妨。",
            "诚知才智微，吏治非所长。",
            "惧贻知已羞，敢不益自强。",
            "因思瓯闽远，南走侵溟涨。",
            "炎蒸异中县，从古无雪霜。",
            "终朝坐茅屋，盐茗征行商。",
            "讙哗费口舌，解囊收毫芒。",
            "不疑性高介，此困安可当。",
            "山川几千里，问讯谁能将。",
            "冲卿居京邑，青云正腾骧。",
            "寓直紫台上，风露澄东厢。",
            "清夜不成寐，缓步聊彷徨。",
            "拂此壁上尘，远怀同舍郎。",
            "英辞欻感发，高义纷激昂。",
            "泠泠宫殿虚，讽咏何琅琅。",
            "手书成两通，贮之古锦囊。",
            "一往泉山南，一致汶水阳。",
            "坚重金璧体，光寒矛剑铓。",
            "乃知贤隽心，浅俗未易量。",
            "何尝用荣枯，遽尔分否臧。",
            "居然激衰薄，更使清风扬。"
        ],
        "title": "和吴冲卿崇文宿直睹壁上题名见寄并寄邵不疑",
        "id": "65cc38df-1443-4b89-8d81-c638368f240e"
    },
    {
        "author": "司马光",
        "paragraphs": [
            "昔别如飞蓬，飘荡随所适。",
            "那知十六载，巵酒对今夕。",
            "渺然思旧游，间不容一息。",
            "百年讵几何，会合难屡得。",
            "复古素恺悌，志行重金锡。",
            "皎如百炼精，不为燥湿易。",
            "景淳气高逸，浩荡谁与敌。",
            "下笔惊雷霆，龙蛇走屋壁。",
            "居然器业美，但有富贵逼。",
            "佗时绾金印，羁束愈愁寂。",
            "须穷今日欢，快意浮大白。",
            "勿辞簪弁倾，颓然倒樽席。"
        ],
        "title": "昔别赠宋复古张景淳",
        "id": "aef46e94-57fd-49c7-ac52-d241755b5f60"
    },
    {
        "author": "司马光",
        "paragraphs": [
            "穷冬北上太行岭，霰雪糺结风峥嵘。",
            "熊潜豹伏飞鸟绝，一迳仅可通人行。",
            "僮饥马羸石磴滑，战栗流汗皆成冰。",
            "妻愁儿号强相逐，万险历尽方到并。",
            "并州从来号惨烈，今日乃信非虚名。",
            "阴烟苦雾朝不散，旭日不复能精明。",
            "跨鞍缆辔趋上府，髪拳须磔指欲零。",
            "炭炉炙砚汤涉笔，重复画字终难成。",
            "谁言醇醪能独立，壶腹迸裂无由倾。",
            "石脂装火近不热，蓬勃气入头颅腥。",
            "仰惭鸿鴈得自适，随阳南去何溟溟。",
            "又惭鳦鸟识时节，岩穴足以潜微形。",
            "我来盖欲报恩分，契阔非狥利与荣。",
            "古人有为知已死，只恐冻骨埋边庭。",
            "中朝故人岂念我，重裘厚履飘华缨。",
            "传闻此北更寒极，不知彼民何以生。"
        ],
        "title": "苦寒行",
        "id": "500c6de8-4479-4a58-8bda-c3f272dd7188"
    },
    {
        "author": "司马光",
        "paragraphs": [
            "万物壮必老，性理之自然。",
            "我年垂四十，安得无华颠。",
            "所悲道业寡，汩没无佗贤。",
            "深惧岁月颓，宿心空弃捐。",
            "视此足自儆，拔之乃违天。",
            "留为鉴中铭，晨夕思干干。"
        ],
        "title": "初见白髪慨然感怀",
        "id": "0a12433c-de7b-44aa-bcb9-266034c946d1"
    },
    {
        "author": "司马光",
        "paragraphs": [
            "牛生天地间，益物用最大。",
            "其功配坤元，彖爻参众卦。",
            "血毛类上帝，肸蠁景福介。",
            "宗庙及宾客，百礼无不在。",
            "引耒刺中田，粒食烝民赖。",
            "服箱走四方，竭力任重载。",
            "昔闻戴叟笔，图写穷纤芥。",
            "胡君继其妙，差肩立异代。",
            "公卿仰名声，一观不可匄。",
            "如何散贱者，遽有双图赉。",
            "所嗟性颛愚，雅不晓佳画。",
            "有如歌九韶，钟鼓乐聋瞶。",
            "得之乃虚器，无异居大蔡。",
            "神物恐化去，立召风雨怪。",
            "双图虽卷还，重贶敢不拜。"
        ],
        "title": "谢胡文学惠水牛图二卷",
        "id": "c7cf4386-40bf-42ae-86be-6a66af3cc8da"
    },
    {
        "author": "司马光",
        "paragraphs": [
            "白鹄出江渚，刷羽何鲜新。",
            "志陵青霞端，欲饮天汉津。",
            "清飙未我与，陂泽聊逡巡。",
            "偶为虞罗获，远趣无由伸。",
            "樊笼厌局促，野性那能驯。",
            "庭除数惊顾，惨惨常畏人。",
            "皓素不入俗，众目谁为珍。",
            "稻粱不充腹，日与鸡鹜邻。",
            "举头畏太高，俛啄空愁辛。",
            "萧萧敛六翮，憔悴伤精神。",
            "男儿五十不如意，青衫华发游埃尘。",
            "向为盐官北如晋，今为幕吏西适秦。",
            "慨然遂欲抛手板，拂衣高蹈锦水滨。",
            "长竿短艇入烟雨，放歌酣饮欹乌巾。",
            "方今圣朝清似水，林空谷静无隐沦。",
            "吾君梦卜偶未到，勿学君平与子真。"
        ],
        "title": "王书记以近诗三篇相示各摭其意以诗赓之 感遇",
        "id": "cbb45a10-8e4a-447c-a6bb-4c2203ac0856"
    },
    {
        "author": "司马光",
        "paragraphs": [
            "圣俞精为诗，坚重比白玉。",
            "至宝识之希，未必谐众目。",
            "应辰仰高风，跂耸自西蜀。",
            "平生未相识，歉歉不自足。",
            "薄游困京师，旅食止脱粟。",
            "得官当入秦，行李未结束。",
            "先求圣俞门，执贽请所欲。",
            "九衢季冬月，风沙正惨黩。",
            "羸马惮远行，毛鬛寒瑟缩。",
            "旅拒不肯前，一步九刺蹙。",
            "饥童袖拥口，手足尽皲瘃。",
            "论诗久未出，窃骂怨满腹。",
            "归来面扬扬，气若饫粱肉。",
            "累累数十字，疏淡不满幅。",
            "自谓获至珍，呼儿谨藏蓄。",
            "长安十五驿，重复问川陆。",
            "置诗怀袖间，勌懑辄披读。",
            "高吟桑野阔，目瞑即投宿。",
            "自可忘羁愁，行瞻灞陵曲。"
        ],
        "title": "王书记以近诗三篇相示各摭其意以诗赓之 投圣俞",
        "id": "af073deb-f98d-4696-ae06-612d5fb049b3"
    },
    {
        "author": "司马光",
        "paragraphs": [
            "剑山中断融为川，清江双流鬰回旋。",
            "沟塍阡陌粲如绣，香秔紫芋皆良田。",
            "地灵物秀气淑美，由来衮衮生英贤。",
            "朝家文明所及远，于今台阁尤蝉联。",
            "猎缨鸣佩走声望，出入金马如云烟。",
            "奈何应辰独壈坎，华发未得离宾筵。",
            "玙璠悬黎已为宝，结绿岂得偏弃捐。",
            "愿君弹冠自重惜，邑人行诵子虚篇。"
        ],
        "title": "王书记以近诗三篇相示各摭其意以诗赓之 呈景仁",
        "id": "60bf22f0-24e0-48d1-b31c-94078d41a8cb"
    },
    {
        "author": "司马光",
        "paragraphs": [
            "后王命天官，考绩弊群吏。",
            "属曹省阀阅，专职米盐事。",
            "贱生偶承乏，窃禄聊自庇。",
            "才力困不逮，惨惨日忧惴。",
            "赖依僚友贤，剸裂沛余地。",
            "自知虽寄名，不足系轩轾。",
            "先生喜诱掖，贻诗极襃贲。",
            "谁云岁杪寒，面热汗沾渍。",
            "非不悦子道，驽钝力难致。",
            "常恐负吹嘘，终为重言累。"
        ],
        "title": "酬胡侍讲先生见寄",
        "id": "31139439-2cac-4be6-851f-e1ca37e9e09a"
    },
    {
        "author": "司马光",
        "paragraphs": [
            "昆吾道远不复通，世传切玉谁能穷。",
            "宝刀近出日本国，越贾得之沧海东。",
            "鱼皮装贴香木鞘，黄白间杂鍮与铜。",
            "百金传入好事手，佩服可以攘祅凶。",
            "传闻其国居大岛，土壤沃饶风俗好。",
            "其先徐福诈秦民，采药淹留童丱老。",
            "百工五种与之俱，至今器用皆精巧。",
            "前朝贡献屡往来，士人往往工辞藻。",
            "徐福行时书未焚，逸书百篇今尚存。",
            "令严不许传中国，举世无人识古文。",
            "嗟予乘桴欲往学，沧波浩荡无通津。",
            "令人感叹坐流涕，锈涩短刀何足云。"
        ],
        "title": "和钱君倚日本刀歌",
        "id": "48c29189-e3ef-4ff6-a013-3e2ef2b1898d"
    },
    {
        "author": "司马光",
        "paragraphs": [
            "坐曹据案心目疲，出门上马行何之。",
            "阙然久不见之美，率意共往初无期。",
            "正逢揽辔欲有适，为我却解连环羁。",
            "闲轩适足容数客，夏木初繁有佳色。",
            "呼儿取次具杯盘，青眼相逄喜无极。",
            "檀槽锦带小青娥，妙质何须夸绮罗。",
            "按弦运拨惊四座，当今老手谁能过。",
            "弹为幽鸟啄寒木，园林飒飒风雨和。",
            "喙长爪短跃更上，丁丁取蠧何其多。",
            "曲终拂羽忽飞去，不觉酒尽朱颜酡。",
            "已闻啄木曲，又观啄木歌。",
            "雄文更复值绝艺，有如天际倾长河。",
            "今朝壮观诚极乐，去此将奈寂寞何。",
            "归来解带豁胸腹，坐踞胡床仰看屋。",
            "从今三日不洗耳，耳内泠泠有残曲。",
            "人间何物号富贵，纡紫怀金尽虚器。",
            "如君自处真得策，身外百愁都掷置。",
            "太学餐钱月几何，客来取酒同醒醉。"
        ],
        "title": "同圣民过杨之美听琵琶女奴弹啄木曲观诸公所赠歌明日投此为谢",
        "id": "98cc1c75-4f92-4797-93fb-3d99cd314856"
    },
    {
        "author": "司马光",
        "paragraphs": [
            "簿领日沈迷，事役等胥靡。",
            "得归无所为，未免阅书史。",
            "一种劳精神，胸中异忧喜。",
            "人生无苦乐，适意即为美。",
            "乃知抱关人，不必羡青紫。"
        ],
        "title": "晚归书室呈君倚",
        "id": "1d57ff54-87cb-45a1-bf6e-e377ce535c1b"
    },
    {
        "author": "司马光",
        "paragraphs": [
            "于陵薄三公，桔槔亲灌园。",
            "伯成轻南面，执耒耕丘樊。",
            "渊明耻为令，乞食倚人门。",
            "贤人乐遂志，荣辱安足言。",
            "鄙哉夸毗子，结驷乘朱轩。"
        ],
        "title": "偶成",
        "id": "3e749bc7-eac7-4f39-888e-bcac524ed311"
    },
    {
        "author": "司马光",
        "paragraphs": [
            "王畿天下枢，薄领日填积。",
            "自非奉朝请，九衢未尝识。",
            "今兹到东城，胥靡蹔逃役。",
            "近指圣俞居，安能不往觌。",
            "一室静萧然，昏碑帖古壁。",
            "叩阶读新诗，迷闇得指擿。",
            "笑言殊未足，黯然日将夕。",
            "呼马涉归涂，灯火已历历。",
            "又知几何时，更有重来迹。"
        ],
        "title": "同君倚过圣俞",
        "id": "ce86ed4b-9445-4e10-8e6d-d121cb6648fa"
    },
    {
        "author": "司马光",
        "paragraphs": [
            "我得圣俞诗，于身亦何有。",
            "名字托文编，佗年知不朽。"
        ],
        "title": "圣俞惠诗复以二章为谢  其一",
        "id": "ba2fe2fb-dcb1-4908-9210-6cba39f70952"
    },
    {
        "author": "司马光",
        "paragraphs": [
            "我得圣俞诗，于家果何如。",
            "留为子孙宝，胜有千年珠。"
        ],
        "title": "圣俞惠诗复以二章为谢  其二",
        "id": "51de696b-5c65-487b-9cba-0394715fed79"
    },
    {
        "author": "司马光",
        "paragraphs": [
            "嗟予仕京府，谋禄非谋身。",
            "岂徒劳百骸，消铄侵天真。",
            "所畏旷官诛，敢辞从事勤。",
            "朝讯狱中囚，暮省案前文。",
            "虽有八尺床，初无偃息痕。",
            "比归蹔解带，日没轩窗昏。",
            "援枕未及就，扑面愁飞蚊。",
            "未能习律令，何暇窥皇坟。",
            "夫君天才秀，明颍排纠纷。",
            "右曹况清简，剸裂奚足云。",
            "未遇且坚卧，逢时将致君。",
            "行当起经济，膏沐醒吾人。"
        ],
        "title": "和君倚藤床十二韵",
        "id": "b7cd5944-0826-4f14-a0fd-fa81b84f14d0"
    },
    {
        "author": "司马光",
        "paragraphs": [
            "府官无旬休，虑问乃游息。",
            "诏书禁从诣，还舍始朝食。",
            "缓带对藜羮，下筯免促迫。",
            "门前吏卒散，却扫谢来客。",
            "北轩有藤床，今晨始拂拭。",
            "蓬髪乱宜梳，霜髭闲可摘。",
            "开囊晒药物，发笥出书册。",
            "菊畦亲灌浸，茶器自涓涤。",
            "于时孟秋末，天晴色绀碧。",
            "林叶虽未零，风声已淅沥。",
            "神明还九藏，清气袭百脉。",
            "征夫解甲胄，疲马脱羁靮。",
            "蜚鸟开樊笼，跳鱼出鼎鬲。",
            "形骸尽我有，不复为物役。",
            "虽非久安逸，幸得少顷适。",
            "讼庭止敲扑，咫尺异喧寂。",
            "明朝不能然，顾盼愁月夕。"
        ],
        "title": "旬虑十七韵呈同舍",
        "id": "cf58d539-1e55-457f-a8ae-7f65b2ca085d"
    },
    {
        "author": "司马光",
        "paragraphs": [
            "春阳气未胜，重为阴所乘。",
            "涔涔积雨阕，惨惨余寒增。",
            "流云鬰不开，烈风尚凭陵。",
            "夜阑闭户牖，青晕生昏灯。",
            "僮仆悉已眠，书几久欹凭。",
            "涉猎阅旧闻，蹔使心魂澄。",
            "有如行役归，丘园恍重登。",
            "又如远别离，邂逅逢友朋。",
            "嗟嗟宦游子，何异鱼入罾。",
            "夺其性所乐，强以所不能。",
            "人生本不劳，苦被外物绳。",
            "坐愁清旦出，文墨来相仍。",
            "吏徒纷四集，仆仆如秋蝇。",
            "烦中剧沸鼎，入骨真可憎。",
            "安得插六翮，适意高飞腾。"
        ],
        "title": "夜坐",
        "id": "040b637a-89b5-45cc-a84d-b083fbac9744"
    },
    {
        "author": "司马光",
        "paragraphs": [
            "贱生参府僚，勉强踰半岁。",
            "终非性所好，出入意如醉。",
            "讼庭敲扑喧，众草绝生意。",
            "不知有青春，倐忽已改燧。",
            "周章连日忙，烂漫数宵睡。",
            "轩窗岌飞举，风雨颇恣睢。",
            "谓言芳菲物，狼藉应扫地。",
            "今晨呼马出，历狱问囚系。",
            "窈窕清宫深，仓琅朱门闭。",
            "广殿肃层阴，虚庭蔼佳气。",
            "长杨委嫰绿，老柏凈新翠。",
            "薜荔垂蜿延，奇石立赑屃。",
            "豁然愁愤开，精神四面至。",
            "事役难少留，马去尚回睇。",
            "亦足慰无聊，年华不都弃。"
        ],
        "title": "二月中旬虑问过景灵宫门始见花卉呈君倚",
        "id": "cd038537-0571-473b-b868-960a0e3dbc4b"
    },
    {
        "author": "司马光",
        "paragraphs": [
            "元宰抚洪钧，四海可熏灼。",
            "至人养天真，视此犹婴缚。",
            "出入金鼓威，寤寐琴樽乐。",
            "乃知伊吕心，未始忘丘壑。"
        ],
        "title": "和始平公梦中有怀归之念作诗始得两句而寤因足成一章",
        "id": "264f08f4-d536-44b9-900f-fbdd3fee383d"
    },
    {
        "author": "司马光",
        "paragraphs": [
            "长夏金正伏，火意尤骄盈。",
            "夫子寓官舍，无术逃烦蒸。",
            "轩窗豁四开，灭去壁上灯。",
            "纻衣不可亲，羽扇安能胜。",
            "濯泉泉已温，抚簟簟可憎。",
            "万叶悄无风，但有飞蚊鸣。",
            "六府燥不濡，喉舌烟尘生。",
            "摄衣起徐步，四顾天正晴。",
            "云汉浅欲涸，箕毕徒纵横。",
            "忽思终南巅，秀出秦云青。",
            "上有长松林，蔽日深杳冥。",
            "下有万仞壑，含蓄太古冰。",
            "安得蹑轻屐，杖策缘峥嵘。",
            "挂冠芙蓉阙，结屋高崖棱。",
            "回视万钟禄，飘撇如飞蝇。"
        ],
        "title": "和江邻几六月十一日省宿书事",
        "id": "bb5ddaca-b719-4946-ab6d-4619ee813254"
    },
    {
        "author": "司马光",
        "paragraphs": [
            "秋云覆秦川，小雨野未湿。",
            "谁言终南顶，已有霰雪集。",
            "返景开新晴，孱颜照都邑。",
            "初疑江津阔，远浪横风急。",
            "又疑龙蜕骨，逶迤委原隰。",
            "词客登高楼，四望清兴入。",
            "当时应百篇，遗散不复拾。",
            "今兹宦帝城，大暑困鬰悒。",
            "红尘满九衢，出入冠带袭。",
            "家居宾旅来，俯偻烦拜揖。",
            "回思幕中趣，引领安可及。",
            "江翁养文采，正如玄豹蛰。",
            "君往犯其严，腾起谁敢絷。",
            "嗟予素恇怯，旁睨毛髪立。",
            "强复缀此章，庶几勇可习。"
        ],
        "title": "和张仲通学士苦暑思长安幕中望终南秋雪呈江邻几",
        "id": "4b656938-a38f-448d-8aaf-5ff96481c02b"
    },
    {
        "author": "司马光",
        "paragraphs": [
            "吾家陜之北，陜事吾能说。",
            "孤亭占城隅，形胜最殊绝。",
            "云消天宇空，极目鸟飞灭。",
            "大河西北来，汹涌地脉裂。",
            "万里卷流沙，长驱走溟碣。",
            "羣山势离合，披靡随曲折。",
            "林薄带村墟，郊原如绣缬。",
            "祠宫望神禹，闲田指虞芮。",
            "高丘想巫咸，空岩怀傅说。",
            "圣贤迹已远，缥渺见风烈。",
            "吴公昔为守，治行莹冰雪。",
            "君从丰镐来，华馆息尘辙。",
            "主人喜佳客，置酒升嵽嵲。",
            "清欢浩无涯，烛至樽未撤。",
            "谁知捧手辞，遽有幽明诀。",
            "至今犹堕泪，遗爱满耆耋。",
            "择之新下车，条教悉施设。",
            "依然典刑在，先後如符节。",
            "嗟予仕京邑，苟禄自羁绁。",
            "丘垄翳荒松，三年洒扫缺。",
            "求归未能得，朝莫肠百结。",
            "得君临虚诗，彷佛见里阙。",
            "何时往登临，旷若目去䁾。",
            "忧来复长吟，益使寸心折。"
        ],
        "title": "和张仲通追赋陪资政侍郎吴公临虚亭燕集寄呈陜府祖择之学士",
        "id": "b8b7a2aa-d2d6-4d35-96de-951d398d1ee0"
    },
    {
        "author": "司马光",
        "paragraphs": [
            "新凉入闾巷，旧暑何人扫。",
            "筠笼卖红莲，莎阶坠丹枣。",
            "蕉衫日以疏，纨扇安能好。",
            "蝉悲西风树，燕乱斜阳草。",
            "此意属渊明，篱边几樽倒。"
        ],
        "title": "秋意呈邻几吴冲",
        "id": "238ebe01-3434-4413-b2a6-3d77d4cf7998"
    },
    {
        "author": "司马光",
        "paragraphs": [
            "槐花满庭除，籍籍不可扫。",
            "稍疏召平瓜，渐熟王阳枣。",
            "失时团扇弃，新进袷衣好。",
            "日暮益愁思，寒螀起幽草。",
            "忽闻秋兴篇，叹赏几绝倒。"
        ],
        "title": "次韵和吴冲卿秋意四首 扫枣好草倒",
        "id": "604b8208-677a-4e5d-b32c-df4ae7e706b1"
    },
    {
        "author": "司马光",
        "paragraphs": [
            "端居倦烦暑，园圃久不窥。",
            "雨余秋气新，红叶生紫棃。",
            "形骸得萧散，不知环堵卑。",
            "何能效流俗，把酒须菊枝。",
            "登高已可醉，四野青云垂。"
        ],
        "title": "次韵和吴冲卿秋意四首 窥梨卑枝垂",
        "id": "26cf817d-409d-4182-b188-086fdee408d7"
    },
    {
        "author": "司马光",
        "paragraphs": [
            "纵棹下清溪，波静地仍偏。",
            "日夕水风凉，萧洒成安眠。",
            "兀兀但高枕，悠悠还进船。",
            "中流忽惊寤，渔父歌扣舷。",
            "山川非向时，回首云霞边。"
        ],
        "title": "次韵和吴冲卿秋意四首 偏眠船舷边",
        "id": "ec731672-7414-469c-bb4a-c2692f888604"
    },
    {
        "author": "司马光",
        "paragraphs": [
            "弱植生川泽，托根北堂後。",
            "昔时青春姿，扶疏映轩牖。",
            "风霜日消落，憔悴复何有。",
            "蠧穿枯节断，雨渍虚心朽。",
            "幸不夭天年，犹得胜凡柳。"
        ],
        "title": "次韵和吴冲卿秋意四首 後牖有朽柳",
        "id": "e3ab2803-d054-495c-bc27-be28d244937b"
    },
    {
        "author": "司马光",
        "paragraphs": [
            "少连善降志，无恤能忍诟。",
            "兹亭名耐辱，缔构自吾舅。",
            "樽前湘水清，席下湘山秀。",
            "于焉忘荣枯，终日醉醇酎。",
            "攻愁若攻敌，避喧如避寇。",
            "困久理须通，非徒保无咎。"
        ],
        "title": "聂着作三舅谪官长沙作耐辱亭书来索诗",
        "id": "bb22c33c-4bff-43df-af7b-37f271d52882"
    },
    {
        "author": "司马光",
        "paragraphs": [
            "伎儿欲夸众，喜占衢路交。",
            "系组不厌长，缚竿不厌高。",
            "空中纷往来，巧捷如飞猱。",
            "却行欠肤寸，倒絓连秋毫。",
            "参差有万一，虀粉安可逃。",
            "钱刀不盈掬，身世轻鸿毛。",
            "徒资旁观好，曹偶相称襃。",
            "岂知从事者，处之危且劳。"
        ],
        "title": "走索",
        "id": "630e19ed-9c58-4c15-939a-125af57aa497"
    },
    {
        "author": "司马光",
        "paragraphs": [
            "修竹非俗物，薜荔亦嘉草。",
            "树之君子庭，人来见逾好。",
            "侵阶鹤胫细，缘壁龙鳞老。",
            "纷披两疏翠，烟色宜秋早。",
            "主人日封植，清风庶长保。"
        ],
        "title": "邵不疑厅薜荔及竹",
        "id": "050a9ff2-96dd-466c-8212-f2aa5053f197"
    },
    {
        "author": "司马光",
        "paragraphs": [
            "织女虽七襄，不能成报章。",
            "无巧可乞汝，世人空自狂。",
            "帝城秋色新，满市翠帟张。",
            "伪物踰百种，烂漫侵数坊。",
            "谁家油壁车，金碧照面光。",
            "土偶长尺余，买之珠一囊。",
            "安知杼轴劳，何物为蚕桑。",
            "纷华不足悦，浮侈真可伤。"
        ],
        "title": "和公达过潘楼观七夕市",
        "id": "1e4fe5d4-1313-4ae6-bfdc-5540602c03e5"
    },
    {
        "author": "司马光",
        "paragraphs": [
            "黄菊本天物，先随元化生。",
            "酒醴乃人功，後因仪狄成。",
            "酒客强亲菊，菊酒初无情。",
            "种之荒阶侧，何尝妨独醒。",
            "修竹气萧洒，自合生君庭。"
        ],
        "title": "酬邻几问不饮栽菊",
        "id": "f1f815e9-60e6-4845-889c-1df8bfd9fdbc"
    },
    {
        "author": "司马光",
        "paragraphs": [
            "江翁顺天和，心迹两夷简。",
            "虽如边韶寝，且异宰予懒。",
            "平居无时闲，经史自课限。",
            "高歌慕翰林，鸣琴写中散。",
            "翛然物外人，强为章绶绾。",
            "官舍苦秋霖，瞬息聊休眼。",
            "勤勚已有余，宴安何愧赧。",
            "借书谁敢惊，欹枕尚未暖。",
            "不疑神骥才，垂耳困皁栈。",
            "碌碌随吾侪，拜揖把手版。",
            "毋嫌朱墨倦，腾举已为晚。",
            "慎勿思山林，山林付愚孱。"
        ],
        "title": "次韵和邵不疑假书江邻几知方酣寝为诗通意",
        "id": "d761de36-8b46-4782-88a4-9b0e4624711b"
    },
    {
        "author": "司马光",
        "paragraphs": [
            "穷秋直省舍，大雨吁可畏。",
            "九河飜层空，入夜愈恣睢。",
            "置床东壁根，时有涂塈坠。",
            "飒飒势将摧，怵惕不成寐。",
            "中宵抱衾立，呼烛久方至。",
            "徙之近西偏，禂帐不能备。",
            "飞蚊胡不仁，忍此加啄噬。",
            "避烦只深藏，悒悒面蒙被。",
            "须臾漏转剧，枕褥亦沾渍。",
            "虽起欲何之，室中无燥地。",
            "展转遂达旦，耿耿负忧悸。",
            "因思闾井民，餬口仰执技。",
            "束手已连旬，妻儿日憔悴。",
            "嚢钱与盎米，薪木同时匮。",
            "败衣不足准，搏手坐相视。",
            "予今幸已多，敢不自知愧。",
            "无谋忝肉食，念尔但增欷。"
        ],
        "title": "八月十七日夜省直纪事呈同舍",
        "id": "a8865a26-8442-4022-be77-81b35d142d91"
    },
    {
        "author": "司马光",
        "paragraphs": [
            "南山有白云，应物任所适。",
            "欻来非有心，倐去还无迹。",
            "甘泽望沾浃，嘉生待苏息。",
            "无为遽收卷，复入岩间石。"
        ],
        "title": "送雷太简",
        "id": "30e83357-bfa5-42b0-a5bf-a8b33b8c7442"
    },
    {
        "author": "司马光",
        "paragraphs": [
            "胡雏上马唱胡歌，锦车已驾白橐驼。",
            "明妃挥泪辞汉主，汉主伤心知奈何。",
            "宫门铜环双兽面，回首何时复来见。",
            "自嗟不若住巫山，布袖蒿簪嫁乡县。",
            "万里寒沙草木稀，居延塞外使人归。",
            "旧来相识更无物，只有云边秋鴈飞。",
            "愁坐泠泠调四弦，曲终掩面向胡天。",
            "侍儿不解汉家语，指下哀声犹可传。",
            "传徧胡人到中土，万一佗年流乐府。",
            "妾身生死知不归，妾意终期寤人主。",
            "目前美丑良易知，咫尺掖庭犹可欺。",
            "君不见白头萧太傅，被谗仰药更无疑。"
        ],
        "title": "和王介甫明妃曲",
        "id": "7f81da86-0b56-4f05-9054-1d7e1a6d6ae3"
    },
    {
        "author": "司马光",
        "paragraphs": [
            "昨夕邮吏来，叩门致书函。",
            "呼奴取以入，就火开其缄。",
            "不疑赋长篇，发自燕之南。",
            "痛伤江与梅，继踵良人歼。",
            "噫嗟知其二，尚未知其三。",
            "请从北辕後，覼缕为君谈。",
            "邻几虽久病，始不妨朝参。",
            "饮歠寖衰少，厥逆生虚痰。",
            "逮于易箦辰，皮骨余崆嵌。",
            "遗书属清俭，终始真无惭。",
            "圣俞食寒冰，外以风邪兼。",
            "愚医暴下之，结轖候愈添。",
            "惙惙气上走，不复容针砭。",
            "自言从良友，地下心亦甘。",
            "钦圣体素强，药石性所谙。",
            "平居察举措，敢以不寿占。",
            "一朝蹔归卧，簿领不废签。",
            "讣来众皆愕，未信犹窥觇。",
            "兴言念三子，举袂涕已沾。",
            "英贤能几何，逝者迹相衔。",
            "君疑天上才，难得帝所贪。",
            "我疑人间美，多取神所嫌。",
            "茫茫幽明际，蓍蔡难穷探。",
            "忧来不可忘，终日心厌厌。"
        ],
        "title": "和不疑送虏使还道中闻江邻几梅圣俞长逝作诗哭之",
        "id": "a71f2d00-11c6-4e14-b04e-ffae19928df6"
    },
    {
        "author": "司马光",
        "paragraphs": [
            "虞帝老倦勤，荐禹为天子。",
            "岂有复南巡，迢迢渡湘水。",
            "至德远无象，异论纷纷起。",
            "意疑大圣人，奸憸亦如已。",
            "乃知中下士，何由逃谤毁。"
        ],
        "title": "虞帝",
        "id": "0d6c8551-229e-4521-9012-3f7fbaca903f"
    },
    {
        "author": "司马光",
        "paragraphs": [
            "五刑象天有震耀，上圣本以防奸邪。",
            "法官由来少和泰，皋陶之面如削瓜。",
            "况于秦汉任酷吏，死人籍籍如乱麻。",
            "捶楚之求靡不得，小者勍刖大灭家。",
            "君不见古时牢狱地，几多冤骨埋黄沙。"
        ],
        "title": "悯狱谣",
        "id": "a66447ee-d8ac-4edc-bce0-81ff3eec6e04"
    },
    {
        "author": "司马光",
        "paragraphs": [
            "天生千万人，中有一隽杰。",
            "奈何丧三贤，前後纔朞月。",
            "邻几任天资，浮饰耻澡刷。",
            "朝市等山林，衣冠同布褐。",
            "外无泾渭分，内有淄渑别。",
            "逢时敢危言，慷慨谁能夺。",
            "圣俞诗七千，历历尽精绝。",
            "初无追琢勤，气质禀清洁。",
            "负兹惊世才，未尝自标掲。",
            "鞠躬随众後，侧足畏蹉跌。",
            "钦圣渥洼驹，初生已汗血。",
            "虽有绝尘踪，不失和鸾节。",
            "宜为清庙噐，俨雅应钟律。",
            "众论仍共然，非从友朋出。",
            "羣才方大来，軮轧扶帝室。",
            "谁云指顾间，联翩化异物。",
            "吊缞哭未已，病枕气已竭。",
            "同为地下游，携手不相失。",
            "绅绂顿萧条，相逢但嗟咄。",
            "诵君三哀诗，终篇涕如雪。",
            "眉目尚昭晣，笑言犹彷佛。",
            "肃然来悲风，四望气萧瑟。"
        ],
        "title": "和吴冲卿三哀诗",
        "id": "d290bade-72fa-4f76-aab3-1c36ac45cf8f"
    },
    {
        "author": "司马光",
        "paragraphs": [
            "鹘翅崩腾来九霄，兔命迫窄无所逃。",
            "秋毫就死忽背跃，鹘拳不中还飞高。",
            "安知韩卢复在後，力屈但作婴儿号。",
            "少年只取一快乐，谁念草根腥血毛。"
        ],
        "title": "穷兔谣二首  其一",
        "id": "cf7ffdb9-9d05-48b2-9322-47f3cf3ed888"
    },
    {
        "author": "司马光",
        "paragraphs": [
            "兔营三窟定何在，棘间堑底高丘巅。",
            "却行百步方跃入，未免余踪留雪田。",
            "少年何为无恻隐，解鹰纵犬薫以烟。",
            "人言兔狡非兔狡，窘急偷生真可怜。"
        ],
        "title": "穷兔谣二首  其二",
        "id": "c2891a9d-c224-417f-8fbe-9caaab3f2991"
    },
    {
        "author": "司马光",
        "paragraphs": [
            "天生万物名品伙，嗟尔为生至么么。",
            "依人自活反食人，性喜覆藏便垢涴。",
            "晨朝生子暮生孙，不日蕃滋踰万个。",
            "透疏缘隙巧百端，通夕爬搔不能卧。",
            "我归彼出疲奔命，备北惊南厌搜逻。",
            "所擒至少所失多，舍置薫烧无术奈。",
            "加之炭上犹晏然，相顾未知亡族祸。",
            "大者洋洋迷所适，奔走未停身已堕。",
            "细者懦怯但深潜，干死缝中谁复课。",
            "黑者抱髪亦忧疑，逃入幧头默相贺。",
            "腥烟腾起远袭人，袖拥鼻端时一唾。",
            "初虽快意终自咎，致尔歼夷非尔过。",
            "吾家箧笥本自贫，况复为人苦慵惰。",
            "体生鳞甲未能浴，衣不离身成脆破。",
            "朽缯坏絮为渊薮，如麦如麻寖肥大。",
            "虚膓不免须侵人，肯学夷齐甘死饿。",
            "酰酸蜹聚理固然，尔辈披攘我当坐。",
            "但思努力自洁清，群虱皆当远迩播。"
        ],
        "title": "和王介甫烘虱",
        "id": "875de05b-d55c-4681-827c-f3c9ed255a3d"
    },
    {
        "author": "司马光",
        "paragraphs": [
            "胜之家本公侯贵，弱冠英才已惊世。",
            "雒阳多士谁敢伦，千古比肩唯贾谊。",
            "昔遭绛灌深切齿，奔走十年为下吏。",
            "近方抆拭出泥涂，稍学和光匿锋锐。",
            "会计之官岂足为，黾勉簿书聊自庇。",
            "王城九衢腊月尾，风雪数朝穷恣睢。",
            "枥间款段疲且病，借马于人亦疲曳。",
            "扬鞭掣辔趋省廷，刺蹙不前泥没鼻。",
            "慨然遂有劳者歌，满纸雄文欻轩轾。",
            "人生荣遇有早晚，视此锱铢勿关意。",
            "况君卓荦高出羣，异日青云终自致。",
            "鲜车大盖拥骅骝，莫忘今朝乘小驷。"
        ],
        "title": "和王胜之雪霁借马入局偶书",
        "id": "ba4ae6cf-a708-4a71-af3c-fe49042df90b"
    },
    {
        "author": "司马光",
        "paragraphs": [
            "江上有奇山，羣峰矗如翦。",
            "昔闻齐刺史，置酒升绝巘。",
            "其人有惠政，嘉名自兹远。",
            "君来踵其迹，词牒日清简。",
            "骊驹时入谷，胜地穷搜选。",
            "问俗复怀人，非徒事游衍。"
        ],
        "title": "齐山诗呈王学士",
        "id": "a54e9927-1bb1-46d6-9789-58cb47e47c2f"
    },
    {
        "author": "司马光",
        "paragraphs": [
            "古人吹箫者，以和虞韶声。",
            "後世不复贵，给丧仍卖饧。"
        ],
        "title": "吹箫",
        "id": "b1047173-62a2-4ada-9db6-4ef47a8b9073"
    },
    {
        "author": "司马光",
        "paragraphs": [
            "向来从後车，雍容镇藩垣。",
            "政成簿书简，终日侍清樽。",
            "今兹备言职，不得登朱门。",
            "违离讵几时，风色变寒温。",
            "忽聆吉甫什，穆如承话言。",
            "安得六翮生，随意远飞翻。",
            "垂耳倦新羁，蹀足思华轩。",
            "谅无伯乐顾，疲劳安敢论。"
        ],
        "title": "和始平公见寄八韵",
        "id": "a883f556-1357-4070-83ad-cdec10b2eaa1"
    },
    {
        "author": "司马光",
        "paragraphs": [
            "圣主乐忠谏，曲从如转圜。",
            "玉色粹阳春，至仁生自然。",
            "所惭羣臣愚，无以称开延。",
            "贱生何为者，侧足青规前。",
            "顽石不可炼，安能补高天。",
            "狂简昧大体，所依官长贤。",
            "有如骖之靷，左右随周旋。",
            "庶几助山甫，衮职无尤愆。",
            "缅思老成人，阻亲函丈筵。",
            "岂不寸心劳，动为纒徽牵。",
            "何当执寿巵，跪起得差肩。",
            "相顾藐无期，瞻望徒悁悁。"
        ],
        "title": "又和并寄杨乐道十二韵",
        "id": "84960ecb-4c5d-40a8-be1a-d9a42f202c85"
    },
    {
        "author": "司马光",
        "paragraphs": [
            "小鸡距短双翅垂，广场勇鬬无所施。",
            "清晓长鸣独先众，朝者恃此能知时。",
            "星河满天月光白，东望扶桑悄无色。",
            "一声高举耳目醒，四远羣阴俱辟易。",
            "陋巷人疏烟火稀，永夜沈沈钟鼓微。",
            "闻之徐起就盥栉，颠倒不复忧裳衣。",
            "君家迥居北城曲，阿阁嶕峣日鸣玉。",
            "萧萧风雨得司晨，不使无功啄君粟。"
        ],
        "title": "朝鸡赠王乐道",
        "id": "c95c604a-f047-4a0d-b2d3-3c5fbb99fbfc"
    },
    {
        "author": "司马光",
        "paragraphs": [
            "皇家骏命承苍穹，烝民之杰生维嵩。",
            "圣贤会合若符契，坐致四海登熙隆。",
            "三阶清平九鼎重，指麾拱揖安华戎。",
            "人情谁不乐将相，往往皓首忘疲癃。",
            "北平饮乳尚怀印，千秋乘车犹入宫。",
            "唯公致政年甫至，耳目明利志气充。",
            "幡然脱去万钟禄，羽仪高远如翔鸿。",
            "灵台不复絓尘务，至德恬淡含黄中。",
            "英华纯粹积不发，事业转为文字工。",
            "大篇短韵间金石，远追吉甫流清风。",
            "刻雕众物非用意，默与元化参神功。",
            "应刘鲍谢事奇巧，细琐岂足夸才雄。",
            "祼圭夷玉清庙器，肯与环玦争玲珑。",
            "绛帐生徒东阁客，微官拘絷如樊笼。",
            "言诗何敢望商赐，幸得诵咏袪童蒙。",
            "昏花病目不自惜，服膺盥手书一通。",
            "千金之产不可易，子孙宝蓄传无穷。"
        ],
        "title": "谢始平公以近诗一卷赐示",
        "id": "3d82a0e7-5d7b-4f43-8bd6-b64aba4970b2"
    },
    {
        "author": "司马光",
        "paragraphs": [
            "闰余春意早，卉木先有思。",
            "嘤嘤羣鸟翔，东西各求类。",
            "伊予忝諌垣，动息抱忧悸。",
            "衮职旷不补，言责真可畏。",
            "况复禁过从，陋巷若囚系。",
            "茅茨庇风雨，偏隘无余地。",
            "时于坏垣隙，历历生新荠。",
            "君侯乃比邻，跬步难自致。",
            "常思去岁初，西轩学歌吹。",
            "座客皆故人，欢笑无拘忌。",
            "平生不喜酒，是日成烂醉。",
            "岂言长揖归，良会难再值。",
            "东风忽复来，时华一何驶。",
            "丛竹固无恙，夭桃作花异。",
            "朝廷正清明，讵肯容窃位。",
            "何当遂废放，欢饮还自恣。"
        ],
        "title": "早春戏作呈范景仁",
        "id": "c2b3b76e-71ad-4de5-8960-40f88169112f"
    },
    {
        "author": "司马光",
        "paragraphs": [
            "瞻彼南山，有梌有棠。",
            "维叶牂牂，君子之燕。",
            "笾豆洋洋，鼎俎将将。",
            "百羞阜昌，上下乐康。",
            "邦家之光，君子万年。",
            "抚有四荒，受禄无疆。"
        ],
        "title": "瞻彼南山诗  其一",
        "id": "ec8d5a00-26bc-4928-b5c8-023cda2d339e"
    },
    {
        "author": "司马光",
        "paragraphs": [
            "瞻彼南山，有椐有栩。",
            "维叶湑湑，君子之燕。",
            "清酒有藇，壶樽有楚。",
            "酌言赐之，命之釂之。",
            "上下以序，君子万年。",
            "永绥兆民，受天之祜。"
        ],
        "title": "瞻彼南山诗  其二",
        "id": "52ded73b-f956-4c5b-9ecb-8372d3f97926"
    },
    {
        "author": "司马光",
        "paragraphs": [
            "瞻彼南山，有杞有枞。",
            "维叶逢逢，君子之燕。",
            "管丝噰噰，奏鼓𪔳𪔳。",
            "自堂徂庭，上下肃雍。",
            "靡有不恭，君子万年。",
            "令德高明，高明有融。"
        ],
        "title": "瞻彼南山诗  其三",
        "id": "13a51688-630d-4a58-8f11-266caf2417d5"
    },
    {
        "author": "司马光",
        "paragraphs": [
            "赫赫明明，天命有严。",
            "命我祖考，九土是监。",
            "倭馯之东，蛮蜑之南。",
            "享献有时，靡敢不詹。",
            "閟兹余文，复阁岩岩。",
            "万世是承，四方是瞻。"
        ],
        "title": "瞻彼南山诗  其四",
        "id": "3fe127e1-4093-4f40-8fca-7854624eb57a"
    },
    {
        "author": "司马光",
        "paragraphs": [
            "帝曰卿士，左右之臣。",
            "四方无虞，矜尔之勤。",
            "式观且游，从予一人。",
            "于壸于闳，于堂于陈。",
            "金石之符，翰墨之珍。",
            "匪予汝夸，祖考之勲。"
        ],
        "title": "瞻彼南山诗  其五",
        "id": "d2127430-4662-4376-9086-41cbd7313270"
    },
    {
        "author": "司马光",
        "paragraphs": [
            "多士庶尹，羣公百辟。",
            "拜手稽首，答扬休德。",
            "既醉既饱，慎思尔职。",
            "罔顾尔私，罔爱尔力。",
            "惇忠祗敕，永奉丕则。",
            "立民之极，载祀千亿。"
        ],
        "title": "瞻彼南山诗  其六",
        "id": "b96df46d-3c70-4d74-9d52-2f3dd8a4e4e0"
    },
    {
        "author": "司马光",
        "paragraphs": [
            "溽暑鬰不开，矗矗云万叠。",
            "长风卷地来，冻雨不濡叶。",
            "虽无润物功，凉泠得所惬。",
            "须臾号怒息，清月照壁颊。",
            "小冠簪短髪，衣裾轻猎猎。",
            "欹倾依曲几，暂尔苏疲苶。",
            "坐久不思眠，草间微露浥。"
        ],
        "title": "夏夜",
        "id": "26e9c20e-a7e1-4941-a260-8440de779dba"
    },
    {
        "author": "司马光",
        "paragraphs": [
            "西郊广路浮壤黄，上天雨泣寒云苍。",
            "鸾旗闟戟纷晻霭，扈从威神归帝乡。",
            "田家老父眉睫白，杖藜匍匐泣路傍。",
            "且云生逢至仁主，蠲租罢役岁为常。",
            "蠺收百箔桑蔽野，麻麦极望无边疆。",
            "去年翠华出赛雨，锦绣绵络墟里光。",
            "拜迎六马负缣帛，孙扶妪接归扬扬。",
            "自分讴歌毕余景，一朝缟素安可防。",
            "哀声澒洞彻四极，草木惨淡颜色伤。",
            "蝼蚁衰龄不足赎，泪如飞雪空沾裳。",
            "河萦洛贯嵩峰足，泉底寰瀛日月长。",
            "羡门已闭属车返，轭上空瞻金鳯凰。"
        ],
        "title": "和范景仁西圻野老诗",
        "id": "114157da-e779-4905-827f-d73c0a329fea"
    },
    {
        "author": "司马光",
        "paragraphs": [
            "种竹南墙阴，竹生皆北响。",
            "苟非阳在北，竹性安可强。",
            "乃知就阳意，草木皆有情。",
            "园葵最柔弱，独取倾心名。"
        ],
        "title": "种竹",
        "id": "0d8b4302-d1be-4aa3-b573-ef2fd425907a"
    },
    {
        "author": "司马光",
        "paragraphs": [
            "巫山高，巫山之高高不极。",
            "寒江西来曳练长，羣峰森罗十二戟。",
            "清狖悲号裂翠崖，老蛟怒斗摧丹壁。",
            "轻生重利三巴客，一叶直冲高浪白。",
            "船头吟啸坐自如，仰视长天不盈尺。",
            "丛祠象设俨山椒，巫祝纷纷非一朝。",
            "云是高唐神女之所处，至今暮雨常萧萧。",
            "我闻神理明且直，兴亡唯观恶与德。",
            "安肯来从楚国君，凭依梦寐为淫昏。",
            "襄王之心自荒惑，引领日望阳台云。",
            "独不思怀王西行不复返，甲光照地屯秦军。",
            "蠺食黔中下荆门，陵园宗庙皆烧焚。",
            "社稷飘零不复存，嗟嗟若敖蚡冒时，筚路蓝缕皆辛勤。"
        ],
        "title": "介甫巫山高命光属和勉率成篇真不知量",
        "id": "47e56a7a-45fb-43f4-94d4-11d3b016d21b"
    },
    {
        "author": "司马光",
        "paragraphs": [
            "二十五年南北走，遗爱寂然民记否。",
            "昔日婴儿今壮夫，昔日壮夫今老叟。"
        ],
        "title": "昔予尝权宰韦城今重过之二十五年矣慨然有怀",
        "id": "1ca48dea-7b6a-4dab-88ac-bf0a7c1e75bf"
    },
    {
        "author": "司马光",
        "paragraphs": [
            "草木正蕃庑，孰知天地秋。",
            "况兹宿雨余，景气益和柔。",
            "消摇愧簪绂，梦想怀林丘。",
            "兹志久未果，素髪今已稠。",
            "仰视白日光，浩荡浮云流。",
            "安得黄鹤羽，陵风千里游。"
        ],
        "title": "秋怀呈范景仁",
        "id": "1f9da59e-4e8d-41d1-ac00-00d8f1488049"
    },
    {
        "author": "司马光",
        "paragraphs": [
            "畴昔共登仕，尔来三十秋。",
            "常晞丝绳直，窃耻鸱夷柔。",
            "蹄涔学鉅海，蚁垤依崇丘。",
            "行之不自疑，亲寡憎怨稠。",
            "于今不亟去，沦胥恐同流。",
            "努力买良田，远追沮溺游。"
        ],
        "title": "又和秋怀",
        "id": "17875648-7e42-4fba-a99c-a72dc89ca09c"
    },
    {
        "author": "司马光",
        "paragraphs": [
            "篱根委余菊，阶角拥残叶。",
            "清言久不悒，何以慰疲苶。",
            "朋樽涵太和，高兴雅所惬。",
            "谁云居室远，风味自可接。"
        ],
        "title": "赠道士陈景元酒",
        "id": "0059f39d-8e9c-42b6-a953-e2d520ce21b5"
    },
    {
        "author": "司马光",
        "paragraphs": [
            "去冬辱嘉招，寒风方赑屃。",
            "今秋侍高宴，晴日正澄丽。",
            "虽无花蘤繁，且有丘樊思。",
            "虽无山泉乐，蹔违尘土气。",
            "仆休散城邑，马纵脱羁辔。",
            "讙呼笑言适，散诞冠带弃。",
            "殊胜禁掖严，进止有常地。"
        ],
        "title": "景仁召饮东园呈陈彦升宋次道李才元苏子容",
        "id": "e9e67de0-17b4-4457-b56c-3bd6ed6f992c"
    },
    {
        "author": "司马光",
        "paragraphs": [
            "洛阳四时常有花，雨晴颜色秋更好。",
            "谁能相与共此乐，坐对年华不知老。"
        ],
        "title": "花庵诗寄邵尧夫  其一",
        "id": "bdcd6525-b17c-4f47-ba8d-c94f9deac106"
    },
    {
        "author": "司马光",
        "paragraphs": [
            "自然天物胜人为，万叶无风绿四垂。",
            "犹恨簪绅未离俗，荷衣蕙带始相宜。"
        ],
        "title": "花庵诗寄邵尧夫  其二",
        "id": "d10b1c6b-1e28-450b-96f9-e1f0c7ca1996"
    },
    {
        "author": "司马光",
        "paragraphs": [
            "铜驼陌上桃花红，洛阳无处无春风。",
            "重来羞见水中影，鬓毛萧飒如秋蓬。"
        ],
        "title": "康定中予过洛桥南得诗两句于今三十二年矣再过其处足成一章",
        "id": "ad134dde-36c6-4357-ac9d-c128e958f320"
    },
    {
        "author": "司马光",
        "paragraphs": [
            "流尘集宝鉴，尘昏鉴不昏。",
            "纤泥落清水，泥浑非水浑。",
            "人能辨二物，相与自忘言。",
            "二物不能辨，悠悠何足论。",
            "无为舍其内，逐外取烦冤。"
        ],
        "title": "宝鉴贻开叔",
        "id": "83a61f98-e0fa-4231-8997-b2d769c6b839"
    },
    {
        "author": "司马光",
        "paragraphs": [
            "缑氏古城里，好古王道济。",
            "作诗有古风，读书知古意。",
            "朝来遣仆夫，遗我古石器。",
            "结从天地初，生自一拳际。",
            "工倕创规摹，般输施剞劂。",
            "瀹茗北窗下，坐有羲皇思。",
            "嗟予性迂鄙，龃龉居今世。",
            "忝官污台省，曾无益时智。",
            "退藏又濡滞，尚不离朝市。",
            "阙地避烦暑，颇与营窟类。",
            "诚非古人比，拜赐得无愧。"
        ],
        "title": "谢王道济惠古诗古石器",
        "id": "6b19cea5-bda8-4c99-b7af-9ceeaabfad1c"
    },
    {
        "author": "司马光",
        "paragraphs": [
            "苍崖双起秋云齐，乱峰迸出如攒犀。",
            "石棱涩不容马蹄，下马步入荆榛蹊。",
            "瀑泉沃雪拖白霓，落潭横引成清溪。",
            "老木长藤咫尺迷，兴阑欲出忘东西。"
        ],
        "title": "寿安杂诗十首 喷玉泉",
        "id": "205dcdd9-4fde-4579-8c33-ada9c9e25a7f"
    },
    {
        "author": "司马光",
        "paragraphs": [
            "石下泉声蔓草深，石上露浓苍藓徧。",
            "山禽惊起飞且鸣，叶坠空林人不见。"
        ],
        "title": "寿安杂诗十首 神林谷二首 其一",
        "id": "0a629697-0dff-46ad-a9ea-816b58d1f9c9"
    },
    {
        "author": "司马光",
        "paragraphs": [
            "鸡帻奇峰云外横，青壁千寻不可上。",
            "却羡樵儿轻险峡，腰绳操斧常来往。"
        ],
        "title": "寿安杂诗十首 神林谷二首 其二",
        "id": "800ae8fd-1759-49ee-8165-58a57440a84c"
    },
    {
        "author": "司马光",
        "paragraphs": [
            "山人有山未尝游，俗客远来仍久留。",
            "白云满眼望不见，可惜宜阳一片秋。"
        ],
        "title": "寿安杂诗十首 游神林谷寄邵尧夫",
        "id": "1adcf48f-375e-4b33-a2c4-4acd6b57f056"
    },
    {
        "author": "司马光",
        "paragraphs": [
            "去寺犹一里，隔林闻水声。",
            "安知客乘兴，山下远相迎。"
        ],
        "title": "寿安杂诗十首 灵山寺流泉",
        "id": "c79bfdfc-871f-4bb0-ae7b-02b0a4c83786"
    },
    {
        "author": "司马光",
        "paragraphs": [
            "游人恋山水，日晏澹忘归。",
            "但爱云烟好，那知仆马饥。"
        ],
        "title": "寿安杂诗十首 且游",
        "id": "1b23bbcc-709d-425f-b72d-a8596e59636e"
    },
    {
        "author": "司马光",
        "paragraphs": [
            "洛水寒可涉，长汀柳飞叶。",
            "节物先无期，自与幽怀惬。"
        ],
        "title": "寿安杂诗十首 永济渡二首 其一",
        "id": "982d2f13-dd89-48b7-85f4-d327723b2e4a"
    },
    {
        "author": "司马光",
        "paragraphs": [
            "清波见白鸥，静林闻啄木。",
            "泉细入平沙，云闲出幽谷。"
        ],
        "title": "寿安杂诗十首 永济渡二首 其二",
        "id": "780bda95-9b5f-4148-ab3d-4a0cdbe0de65"
    },
    {
        "author": "司马光",
        "paragraphs": [
            "神林兴尽谋早归，草间露裛行径微。",
            "忽思灵山去不远，马首欲东还向西。",
            "垂鞭纵辔寻山足，洛水逶迤过数曲。",
            "渐闻林下飞泉鸣，未到已觉神骨清。",
            "入门拂去衣上土，先爱娑罗阴满庭。",
            "庭下双渠走清澈，罗縠成纹日光彻。",
            "寒声淅沥入肝髓，乱影彯萧动毛髪。",
            "寺僧引我观泉源，堂东周回百步寛。",
            "碧颇梨色湛无底，想象必有虬龙蟠。",
            "泉南高山名鳯翅，宛转抱泉张远势。",
            "岸旁修竹踰万竿，飒飒长含风雨气。",
            "寺门下望情豁然，桑柘纷披满一川。",
            "嵩高女几列左右，王屋太行来掌前。",
            "昔为孔氏悬泉庄，岩洞犹存荆棘荒。",
            "到今其下多怪石，熊蹲豹攫争轩昂。",
            "嗟予归来苦不早，汩没朝市行欲老。",
            "扪萝蹑屣须数游，筋力支离难自保。"
        ],
        "title": "寿安杂诗十首 灵山寺",
        "id": "f330213c-6eca-4f83-b749-b6775d64aa94"
    },
    {
        "author": "司马光",
        "paragraphs": [
            "水啮东山根，土色渥如丹。",
            "危峰忽摧脱，半崖衔石丸。",
            "阴阳昔融结，神化不可原。",
            "初疑偓佺养灵药，魑魅触之无故落。",
            "又疑蛟龙伏巨卵，雷电击之从此毈。",
            "或者女娲补天余，却下青冥遗耳珠。",
            "不然盘古戏为乐，聊取天弧弹朱雀。",
            "物理万状终难知，巧心推求徒自疲。",
            "不如引客坐石上，好奇且醉手中巵。"
        ],
        "title": "寿安杂诗十首 藏珠石",
        "id": "18b7aab6-bbbf-464a-976a-6a2e177fd856"
    },
    {
        "author": "司马光",
        "paragraphs": [
            "今秋少雨冬不雪，麦寄浮埃根欲绝。",
            "圣主焦心闵万民，负扆不怡常膳撤。",
            "诏书朝下徧九州，岳渎百神俱祷求。",
            "西都留守虔君命，促驾不敢须臾留。",
            "嵩高万仞蟠地中，海内众山无与雄。",
            "前驱大斾拥千骑，波腾云涌来祠宫。",
            "牲肥酒香笾豆洁，盛服斋明荐毛血。",
            "有司执事皆肃然，宝帐神来风窣屑。",
            "公心犹畏九阍遥，丹诚不能通青霄。",
            "分留导从屯林麓，别张醮具登山椒。",
            "山椒迢遰峻无极，行挽枯藤蹋危石。",
            "万室嗷嗷愁死饥，敢惮劬劳爱余力。",
            "天门上出俄坦平，下视一世尘杳冥。",
            "焚香拜手倾恳恻，左右前後皆列星。",
            "公今三守三川地，咫尺嵩高未尝至。",
            "诘朝既毕祠事严，暂转鸣珂历诸寺。",
            "少林昔为达摩居，达摩英灵今有无。",
            "瘦辞流散满天下，竞以两手扪空虚。",
            "法王魏氏离宫旧，玉刻狻猊向犹有。",
            "子孙宗庙皆尘灰，止见伽蓝存不朽。",
            "会善庭隅千歳松，一根二股凌寒空。",
            "势如鼎足争秀出，泠泠永夜吟霜风。",
            "少室先生乐闲暇，弃官来家玉峰下。",
            "昔为浪泊据鞍人，今结东陵卖瓜舍。",
            "溪上有堂名挂冠，四垣重复皆林峦。",
            "呼儿扫地喜公到，随分弦歌留尽欢。",
            "周王太子名闻久，相传羽化缑山首。",
            "鹤飞笙远窅无迹，遗庙今人空沥酒。",
            "公来本不事遨嬉，周流闾里询疲羸。",
            "亲呼令长嘱赤子，勿贪荣利穷鞭笞。",
            "境中羣望无不走，回辔仍过凿龙口。",
            "奉先暮投林日曛，浥涧晨征辙冰厚。",
            "归来新诗盈一编，明珠大贝相属联。",
            "此行虽不从公後，历历胜游皆目前。"
        ],
        "title": "王君贶宣徽垂示嵩山祈雪诗十章合为一篇以酬之",
        "id": "de0cf7c3-cdaa-4074-b35d-dcd2090b3d9a"
    },
    {
        "author": "司马光",
        "paragraphs": [
            "泰山鲁所瞻，终南乃秦望。",
            "西侵井络阔，北压鹑野旷。",
            "条梅韫名材，金玉富珍藏。",
            "飘风何烈烈，万物尽摇荡。",
            "屹立不倾倚，势与厚坤壮。",
            "有如牧伯贤，斯民蒙保障。",
            "雪霜举世寒，千里独重纩。",
            "病夫伏闾里，非能事微尚。",
            "顾无孤高实，藻饰安可强。",
            "景行虽不忘，讵敢承嘉贶。"
        ],
        "tags": [
            "泰山",
            "终南山"
        ],
        "title": "酬吴仲庶龙图终南山诗",
        "id": "c751f51c-5c01-4b8e-86a7-8d0789f02e04"
    },
    {
        "author": "司马光",
        "paragraphs": [
            "贫居苦湫隘，无术逃炎曦。",
            "穿地作幽室，颇与朱夏宜。",
            "寛者容一席，狭者分三支。",
            "芳草植中唐，嘉卉周四垂。",
            "讵堪接宾宴，适足供儿嬉。",
            "自问安取法，前修果慕谁。",
            "非如太古民，营窟避寒威。",
            "又非学射人，空石专致思。",
            "又非沮漆俗，陶复习西夷。",
            "又非楚司马，金奏相宾仪。",
            "又非郑伯有，壑谷甘糟醨。",
            "又非越王子，丹宂免忧危。",
            "又非张巨和，崇岩立师资。",
            "所慕于陵子，欲效蚓所为。",
            "微窍足藏身，槁壤足充饥。",
            "养生既无憾，此外安敢知。",
            "唯祈膏泽布，歌啸乐余滋。",
            "岂羞泥涂贱，甘受高明嗤。",
            "何言清尚士，善颂形声诗。",
            "困剥固未尝，井复敢终辞。"
        ],
        "title": "酬永乐刘秘校四洞诗",
        "id": "94b1ba60-bc6b-4bec-8971-4b902fbb923e"
    },
    {
        "author": "司马光",
        "paragraphs": [
            "彼杕者柏，生于崇峦，其叶丸丸。",
            "君子爰处，爰处爰游。",
            "匪忧勿忧，其乐休休。"
        ],
        "title": "杕柏寄傅钦之  其一",
        "id": "1d968556-71ad-4818-b936-bf3bee7f9d63"
    },
    {
        "author": "司马光",
        "paragraphs": [
            "彼郁者兰，生于幽涯，其叶菲菲。",
            "君子爰处，爰处爰嬉。",
            "靡适弗宜，忘其渇饥。"
        ],
        "title": "杕柏寄傅钦之  其二",
        "id": "931b385e-58c1-4738-b10b-5fdd1e19fa29"
    },
    {
        "author": "司马光",
        "paragraphs": [
            "洋洋者舟，泛彼中流，于渚于洲。",
            "思其可思，知其可知。",
            "其逝勿追，其来勿期。"
        ],
        "title": "杕柏寄傅钦之  其三",
        "id": "1c7a23d1-63bb-419e-8010-e46de4eb04a4"
    },
    {
        "author": "司马光",
        "paragraphs": [
            "吾爱董仲舒，穷经守幽独。",
            "所居虽有园，三年不游目。",
            "邪说远去耳，圣言饱充腹。",
            "发策登汉庭，百家始消伏。"
        ],
        "title": "独乐园七咏 读书堂",
        "id": "ea9e0599-2fa8-4765-af2a-32646ae09d5f"
    },
    {
        "author": "司马光",
        "paragraphs": [
            "吾爱严子陵，羊裘钓石濑。",
            "万乘虽故人，访求失所在。",
            "三公岂易贵，不足易其介。",
            "奈何夸毗子，斗禄穷百态。"
        ],
        "title": "独乐园七咏 钓鱼庵",
        "id": "2756c861-4d9c-4060-a67f-ce5890465533"
    },
    {
        "author": "司马光",
        "paragraphs": [
            "吾爱韩伯休，采药卖都市。",
            "有心安可欺，所以价不二。",
            "如何彼女子，已复知姓字。",
            "惊逃入穷山，深畏名为累。"
        ],
        "title": "独乐园七咏 采药圃",
        "id": "3b1d6631-6cbc-4474-8b79-b16884629459"
    },
    {
        "author": "司马光",
        "paragraphs": [
            "吾爱陶渊明，拂衣遂长往。",
            "手辞梁主命，牺牛惮金鞅。",
            "爱君心岂忘，居山神可养。",
            "轻举向千龄，高风犹尚想。"
        ],
        "title": "见山台",
        "id": "7cfcb1c3-737a-4fa3-b625-af60d0d8cf97"
    },
    {
        "author": "司马光",
        "paragraphs": [
            "吾爱杜牧之，气调本高逸。",
            "结亭侵水际，挥弄消永日。",
            "洗砚可抄诗，泛觞宜促膝。",
            "莫取濯冠缨，红尘污清质。"
        ],
        "title": "见山台 弄水轩",
        "id": "bd9d7a40-cfc0-4e52-8122-188b0fda9b42"
    },
    {
        "author": "司马光",
        "paragraphs": [
            "吾爱王子猷，借宅亦种竹。",
            "一日不可无，萧洒常在目。",
            "雪霜徒自白，柯叶不改绿。",
            "殊胜石季伦，珊瑚满金谷。"
        ],
        "title": "见山台 种竹斋",
        "id": "ff66481c-1045-4b72-a0b3-4dbd8420f13e"
    },
    {
        "author": "司马光",
        "paragraphs": [
            "吾爱白乐天，退身家履道。",
            "酿酒酒初熟，浇花花正好。",
            "作诗邀宾朋，栏边长醉倒。",
            "至今传画图，风流称九老。"
        ],
        "title": "见山台 浇花亭",
        "id": "506bb69d-b183-45ae-a035-58b240938d18"
    },
    {
        "author": "司马光",
        "paragraphs": [
            "朝阳升东隅，照此庭下桐。",
            "菶菶复萋萋，居然古人风。",
            "疏柯青玉耸，密叶翠羽蒙。",
            "午景凝余清，夕照当残红。",
            "雨响甍栋外，风生户牖中。",
            "主人政多暇，步赏常从容。",
            "终当致威鳯，覧德鸣噰噰。",
            "又将施五弦，解愠歌帝宫。"
        ],
        "title": "和利州鲜于转运公居八咏 桐轩",
        "id": "62f867ee-7b4a-401c-ab63-156a5556edb9"
    },
    {
        "author": "司马光",
        "paragraphs": [
            "兹轩最洒落，历历种琅玕。",
            "正昼簿书稀，萧萧风雨寒。",
            "翠阴凉宴坐，疏韵承清欢。",
            "锦箨裁夏扇，玉笋供春盘。",
            "晴蜗潜叶底，暝雀投林端。",
            "幽兴遇物惬，高怀随处安。",
            "且免一日无，何须千亩寛。"
        ],
        "title": "和利州鲜于转运公居八咏 竹轩",
        "id": "59d30950-f9f6-45a2-b24c-e71aa6ba37de"
    },
    {
        "author": "司马光",
        "paragraphs": [
            "凛然凌霜色，本自生丘壑。",
            "徙之君子庭，栽培固不薄。",
            "静夜声飂飂，清昼阴漠漠。",
            "秀气逼檐楹，翠影通帘箔。",
            "知君梁栋材，大匠偶未度。",
            "但守岁寒心，闲轩亦不恶。"
        ],
        "title": "和利州鲜于转运公居八咏 柏轩",
        "id": "524381ed-dae1-4a16-a1a7-b97e7fd71534"
    },
    {
        "author": "司马光",
        "paragraphs": [
            "华堂选形胜，地直巽之隅。",
            "主人心洁齐，公闲此燕居。",
            "西来故乡客，东过朝大夫。",
            "时逢志所惬，下榻同欢娱。",
            "琴棋间壶觞，赋咏杂歌呼。",
            "民间既羲皇，席上宜华胥。",
            "每思就一醉，幸无官守拘。",
            "奈何三千里，风埃与泥涂。"
        ],
        "title": "和利州鲜于转运公居八咏 巽堂",
        "id": "29dc908a-bfae-4a2c-bd16-62ed71f1968e"
    },
    {
        "author": "司马光",
        "paragraphs": [
            "幽蹊入桃李，危栈蟠林麓。",
            "行行忽虚敞，高斋出山腹。",
            "园圃近指掌，郊郭纷盈目。",
            "春老酴醿香，夏浅篔筜绿。",
            "条横喜罥衣，笋迸乍穿屋。",
            "秋江澄可卷，冬岭翠如扑。",
            "烟间渔艇小，塞外村居独。",
            "烧转望畬田，响答聆伐木。",
            "惊麏挺走险，鸣禽嘤出谷。",
            "物华时变更，兴趣日相续。",
            "谁知使者尊，常着野人服。",
            "肯以驷马荣，区区诧乡族。"
        ],
        "title": "和利州鲜于转运公居八咏 山斋",
        "id": "45fd2edf-1383-4abc-a95b-bae9ad06c888"
    },
    {
        "author": "司马光",
        "paragraphs": [
            "吏治正倥偬，夫君何燕闲。",
            "茧丝既云寡，符移皆可删。",
            "印封从事散，蹑屐升东山。",
            "放杖坐危亭，清啸出云间。",
            "无私席宾少，忘机林鸟还。",
            "野人瞻翠微，稽首双眉斑。"
        ],
        "title": "闲燕亭",
        "id": "e9070f3e-4a11-4467-a1c1-8da0d79cbe77"
    },
    {
        "author": "司马光",
        "paragraphs": [
            "景物浩无穷，兹为一都会。",
            "之人心若鉴，万状尽相对。",
            "乔林拥砌底，修岭倚窗背。",
            "流云过席上，去鸟出天外。",
            "徐徐杖屦整，蔼蔼郊原晦。",
            "来往亦何为，逍遥真乐内。"
        ],
        "title": "会景亭",
        "id": "6b7e7553-a35a-44d6-9f05-1afae130ab01"
    },
    {
        "author": "司马光",
        "paragraphs": [
            "孤亭冠山椒，下视物不隔。",
            "六合纵心赏，万家穷目力。",
            "髻鬟乌奴翠，衣带嘉陵碧。",
            "霞生白水尾，日没九陇脊。",
            "烟凝朝夕市，尘飞往来驿。",
            "虽复对纷纭，何尝改岑寂。",
            "实兼观风远，非徒选胜适。",
            "巴峡少平田，每苦天宇窄。",
            "及兹伏棂槛，坐瞰南北极。",
            "先君昔乘轺，名题古寺壁。",
            "侍行尚垂髫，孤露今戴白。",
            "读君登临诗，旧游皆历历。",
            "永无膝下欢，终篇涕沾臆。"
        ],
        "title": "会景亭 宝峰亭",
        "id": "2cb6c16d-b3f8-4919-8adb-6f67dddb3efc"
    },
    {
        "author": "司马光",
        "paragraphs": [
            "洛阳名园不胜纪，门巷相连如栉齿。",
            "修竹长杨深径迂，令人邑邑气不舒。",
            "爱君买园中桥北，堂压崖端跨空碧。",
            "满川桃李皆目前，近水远山一朝得。",
            "曾陪尊兄此高会，豁然如出樊笼外。",
            "蹔游尚尔况久居，胜气清风日相对。",
            "易生画笔世所珍，麞猿满壁皆逼真。",
            "并州近胡沙尘恶，终更早来为主人。"
        ],
        "title": "题太原通判杨郎中新买水北园",
        "id": "cc30486b-ace2-4ba8-8438-0750771435ec"
    },
    {
        "author": "司马光",
        "paragraphs": [
            "首夏木阴薄，清和自一时。",
            "笋抽八九尺，荷生三四枝。",
            "新服裁蝉翼，旧扇拂蛛丝。",
            "莎径热未剧，晨昏往来宜。"
        ],
        "title": "首夏二章呈诸邻  其一",
        "id": "f34fece0-bb9a-4655-96e5-f8766a9a1261"
    },
    {
        "author": "司马光",
        "paragraphs": [
            "爞爞久旱天，飒飒昨宵雨。",
            "尘头清过辙，水脉生新渚。",
            "岂徒滋杞菊，亦可望禾黍。",
            "勿笑盘蔬陋，时来一觞举。"
        ],
        "title": "首夏二章呈诸邻  其二",
        "id": "74f78326-3b40-4ebe-a976-23ac6b7ccfca"
    },
    {
        "author": "司马光",
        "paragraphs": [
            "洛人栽花不栽药，吾属好尚何其偏。",
            "服之虽能已百疾，爱闲成僻无由痊。"
        ],
        "title": "酬王安之谢药栽二章  其一",
        "id": "a9c1cee1-4f6e-46af-973e-5f94398a37fa"
    },
    {
        "author": "司马光",
        "paragraphs": [
            "护根带土我亲移，荷锸汲泉君自种。",
            "悦目宁将恶草殊，扶危或比兼金重。"
        ],
        "title": "酬王安之谢药栽二章  其二",
        "id": "5becdf86-8cf8-4460-9ec9-80791f24eca8"
    },
    {
        "author": "司马光",
        "paragraphs": [
            "万木含凉雨，驱马有余清。",
            "长街带短芜，旧潦骈新蓱。",
            "高斋彼谁居，雅尚推名卿。",
            "污亭虽地卑，蹑屐未妨行。",
            "野服踞藜床，萧散临前楹。",
            "纂纂枣林繁，欣欣药畹荣。",
            "过门不敢叩，自视惭冠缨。"
        ],
        "title": "雨中过王安之所居不谒以诗寄之",
        "id": "2753c565-ee33-4a06-91db-986f4d72a790"
    },
    {
        "author": "司马光",
        "paragraphs": [
            "盛夏移药栽，及雨方可种。",
            "为君着屐取，呼童执伞送。",
            "到时云已开，枝软叶犹重。",
            "夕阳宜屡浇，又须烦抱瓮。"
        ],
        "title": "送药栽与安之",
        "id": "361155ad-dfe5-4e2e-8c3d-d386d8dcaa88"
    },
    {
        "author": "司马光",
        "paragraphs": [
            "喜君午际来，凉雨正纷泊。",
            "呼奴扫南轩，壶席谨量度。",
            "轩前红薇开，壶下鸣泉落。",
            "必争如五射，有礼异六博。",
            "求全怯垂成，倒置畏反跃。",
            "虽无百骁巧，且有一笑乐。",
            "交飞觥酒满，强进盘餐薄。",
            "苟非兴趣同，珍殽徒绮错。"
        ],
        "title": "张明叔兄弟雨中见过弄水轩投壶赌酒薄暮而散诘朝以诗谢之",
        "id": "f23d6bb9-0964-4dc4-ae10-724393265c7e"
    },
    {
        "author": "司马光",
        "paragraphs": [
            "云日互出没，数朝飞雨清。",
            "曈昽似欲止，廉纤还未晴。",
            "映空轻丝乱，着物细珠明。",
            "叶端危未落，荷心重忽倾。",
            "喜凉高燕舞，便湿羣蛙鸣。",
            "于予亦有得，药畹胡麻生。"
        ],
        "title": "小雨",
        "id": "36951783-c4bc-43f3-b5c2-7f56985856b4"
    },
    {
        "author": "司马光",
        "paragraphs": [
            "芳洲晚日鲜，曲岸新雨好。",
            "红薇点圆荷，金䔲出幽草。"
        ],
        "title": "园中书事二绝  其一",
        "id": "d32dd82e-9a48-4603-837c-45fe4c68acbf"
    },
    {
        "author": "司马光",
        "paragraphs": [
            "坐嗅白莲蘃，卧看青竹枝。",
            "闲斋不成寐，起读圣俞诗。"
        ],
        "title": "园中书事二绝  其二",
        "id": "8c411eae-43b1-411f-b7b5-288c83d84215"
    },
    {
        "author": "司马光",
        "paragraphs": [
            "四载一相逢，相逢遽为别。",
            "侪辈日萧条，与君俱白发。",
            "巵酒不暇执，旧游那复说。",
            "忽忽无他言，暑行戒饥渇。"
        ],
        "title": "送刘仲通知泾州",
        "id": "8596320c-eb12-432f-bbe7-984a9a13f279"
    },
    {
        "author": "司马光",
        "paragraphs": [
            "积阴连日作鬰蒸，长云飞天势如鹏。",
            "白雨四注垂万絙，坐间斗寒衣可增。"
        ],
        "title": "和宋复古大雨  其一",
        "id": "0081b289-9e21-4f7d-8fa9-5bc47ab4b133"
    },
    {
        "author": "司马光",
        "paragraphs": [
            "雷公推车电施鞭，飞腾九泽舞百川。",
            "须臾开晴万物鲜，仰视白日当青天。"
        ],
        "title": "和宋复古大雨  其二",
        "id": "bb02e37b-2516-498a-be11-a2c273016948"
    },
    {
        "author": "司马光",
        "paragraphs": [
            "移床独上高台卧，飒飒凉风吹面过。",
            "林蝉忽噪惊薄梦，手执残书幅巾堕。"
        ],
        "title": "南园杂诗六首 见山台昼卧偶成",
        "id": "8a19d862-12ba-4582-a885-5d777a77e095"
    },
    {
        "author": "司马光",
        "paragraphs": [
            "贫家不办构坚木，缚竹立架擎酴醿。",
            "风摇雨渍不耐久，未及三载俱离披。",
            "往来遂复废此径，举头碍冠行絓衣。",
            "呼奴改作岂得已，抽新换故拆四篱。",
            "来春席地还可饮，日色不到香风吹。"
        ],
        "title": "南园杂诗六首 修酴醾架",
        "id": "71022907-36c1-4343-8d3c-05211d80a5b0"
    },
    {
        "author": "司马光",
        "paragraphs": [
            "林塘荒湿地，向夕已飞萤。",
            "月没蛩吟砌，露凉人在庭。",
            "随风疑落烬，过水乱疏星。",
            "学子灯前寝，谁将尔照经。"
        ],
        "title": "南园杂诗六首 萤",
        "id": "0c219013-5bdc-4dcc-8697-9913b3a9f2e3"
    },
    {
        "author": "司马光",
        "paragraphs": [
            "君家得莲种，远自浙江湄。",
            "明烛然深盌，浓朱画细丝。",
            "盛开尤菡萏，到落不离披。",
            "岂独夏花好，仍兼秋实奇。",
            "味长包石蜜，殻嫩剥燕脂。",
            "况复芬芳久，霜前殊未衰。"
        ],
        "title": "南园杂诗六首 明叔家瑞莲",
        "id": "748135d3-23ab-4969-ae0a-e98121d32097"
    },
    {
        "author": "司马光",
        "paragraphs": [
            "莲房前後熟，供噉不须齐。",
            "肉嫩山蜂子，棱深天马蹄。",
            "尚连余蘂在，深映乱荷低。",
            "脆美知新采，近根犹带泥。"
        ],
        "title": "南园杂诗六首 莲房",
        "id": "196285c2-1b15-4d71-b8c4-373db67a0e7f"
    },
    {
        "author": "司马光",
        "paragraphs": [
            "长年睡益少，气耗非神清。",
            "昨朝多啜茶，况以思虑并。",
            "中烦枕屡移，展转何时明。",
            "苏秦六国印，力取鸿毛轻。",
            "白圭万金产，运智立可营。",
            "如何五更梦，百方终不成。"
        ],
        "title": "南园杂诗六首 不寐",
        "id": "cf33a40c-2299-4bb6-aeec-0c80d61cf60d"
    },
    {
        "author": "司马光",
        "paragraphs": [
            "今春忧亢阳，引领望云族。",
            "首夏忽滂沲，意为苍生福。",
            "自尔无虚日，高原亦沾足。",
            "连年困饥馑，此际庶和熟。",
            "如何涉秋序，沈阴仍惨黩。",
            "长檐泻潺湲，昼夜浩相续。",
            "喧豗流潦怒，突兀坏垣秃。",
            "驾牛泥没鼻，跨马水平腹。",
            "瓦欹松漫白，道废草浓绿。",
            "污莱闵下田，漏湿怜破屋。",
            "纵横委地麻，狼藉卧陇谷。",
            "怯闻饥婴啼，愁听寡妇哭。",
            "闲官虽无责，饱食愧有禄。",
            "世纷久去心，物役奈经目。",
            "欝陶聊秉笔，狂简已盈幅。"
        ],
        "title": "南园杂诗六首 苦雨",
        "id": "65a94d46-7b65-46f8-baea-5b0a17eaf931"
    },
    {
        "author": "司马光",
        "paragraphs": [
            "昔公在洛师，未尝弃嘉节。",
            "今宵秋半分，空羡西园月。",
            "天色湛澄清，风声冷骚屑。",
            "笑言不可亲，引领望金阙。",
            "赖有箧中诗，端居数披阅。"
        ],
        "title": "八月十五日夜宿南园怀王君贶",
        "id": "1cd54922-32b4-4cce-b043-c8a279a37756"
    },
    {
        "author": "司马光",
        "paragraphs": [
            "秋潦收四野，晴云无一斑。",
            "忽惊龙门缺，远见鸣皋山。",
            "凉飙入毛发，颢气清心颜。",
            "悠然念吾友，逍遥城阙间。",
            "思陪篮舆尾，共此登临闲。"
        ],
        "title": "八月十六日过天街怀景仁",
        "id": "98d75821-eee1-41b0-8ed8-55be619931ed"
    },
    {
        "author": "司马光",
        "paragraphs": [
            "顷来兴味少，旬日不为诗。",
            "昏昏但思眠，疲病知吾衰。",
            "岂无篱边菊，不欲拈酒巵。",
            "络纬尔何苦，终夕鸣声悲。"
        ],
        "title": "宿南园",
        "id": "507478d9-1588-4d7a-b96d-a7a065e599f3"
    },
    {
        "author": "司马光",
        "paragraphs": [
            "雨多秋草盛，浓绿拥寒阶。",
            "吾庐奥且曲，退缩如晴蜗。",
            "小园已自隘，欲往泥沾鞋。",
            "体羸畏风冷，室处门常䦱。",
            "九日古所重，负此时节佳。",
            "缅想使君宴，绮席临高斋。",
            "肥羜堆玉盘，飞觞酒如淮。",
            "楚舞陵湖波，茱茰落金钗。",
            "神醒鼓吹喧，百叠疑倾崖。",
            "欢余忽我思，牙兵星火差。",
            "潩泉耻独醉，醇味相与偕。",
            "我饮虽不多，和气浩无涯。",
            "梧子拾为果，拒霜伐为柴。",
            "沼中数寸鱼，烹煎足为鲑。",
            "谁言无以侑，绕渚多鸣蛙。",
            "交道久衰薄，岿然见吾侪。",
            "奈何数舍遥，晤语积年乖。",
            "况乃辱嘉招，私心岂不怀。",
            "轘辕石道涩，重以阴云埋。",
            "虽有果下马，款段非渥洼。",
            "临风徒竦踊，志愿焉能谐。",
            "狂诗寄一笑，聊用当诙俳。"
        ],
        "title": "宿南园 九月十一日夜雨宿南园韩秉国寄酒兼见招以诗谢之",
        "id": "1d299e54-62da-4133-8303-78679e1db856"
    },
    {
        "author": "司马光",
        "paragraphs": [
            "先生负材气，弱冠游穷边。",
            "麻衣揖鉅公，决策期万全。",
            "谓言叛羌背，坐可执而鞭。",
            "意趣小参差，万金莫留连。",
            "中年更折节，六籍事精研。",
            "羲农讫周孔，上下皆贯穿。",
            "造次循绳墨，儒行无少愆。",
            "师道久废阕，模范几无传。",
            "先生力振起，不绝尚联绵。",
            "教人学虽博，要以礼为先。",
            "庶几百世後，复覩三王前。",
            "释老比尤炽，羣伦将荡然。",
            "先生论性命，指示令知天。",
            "声光动京师，名卿争荐延。",
            "寘之石渠阁，岂徒修简编。",
            "丞相正自用，立有荣枯权。",
            "先生不可屈，去之归卧坚。",
            "孤嫠聚满室，餬口耕无田。",
            "欣欣茹藜藿，皆不思肥鲜。",
            "近因诏书起，寻取病吿旋。",
            "旧庐不能到，丹旐风翩翩。",
            "人生会归尽，但问愚与贤。",
            "借令阳虎寿，讵足骄颜渊。",
            "况于朱紫贵，飘忽如云烟。",
            "岂若有清名，高出太白巅。",
            "门人俱绖带，雪涕会松阡。",
            "厚终信为美，继志仍须专。",
            "读经守旧学，勿为利禄迁。",
            "好礼效古人，勿为时俗牵。",
            "修内勿修外，执中勿执偏。",
            "当令洙泗风，郁郁满秦川。",
            "先生傥有知，无憾归重泉。"
        ],
        "title": "子厚先生哀辞",
        "id": "0ab4121b-255d-4b92-8150-8390e85f3eae"
    },
    {
        "author": "司马光",
        "paragraphs": [
            "茫茫野田平极目，历历古坟如夏屋。",
            "碑板无文荆棘深，石兽沈沦松栢秃。",
            "问人虽不知姓名，昔皆高官仍厚禄。",
            "子孙流落何所之，凶吉当年非不卜。",
            "我来正值寒食天，祭膰不设无人哭。"
        ],
        "title": "古坟",
        "id": "c68d7c23-85ee-4cd4-b4b6-dfd30eb31280"
    },
    {
        "author": "司马光",
        "paragraphs": [
            "鄙性苦迂僻，有园名独乐。",
            "满城争种花，治地惟种药。",
            "栽培亲荷锸，购买屡倾槖。",
            "纵横百余区，所识恨不博。",
            "身病尚未攻，何论疗民瘼。"
        ],
        "title": "酬赵少卿药园见赠",
        "id": "fd7746de-f55c-4327-865d-4077310f3386"
    },
    {
        "author": "司马光",
        "paragraphs": [
            "懋德负长才，全牛不足剸。",
            "纔为百里宰，骥足殊未展。",
            "齿发方盛强，趣尚已高远。",
            "结庵睋二室，志欲巢绝巘。",
            "贤人心如云，无迹有舒卷。",
            "不须惊俗目，卓荦乃求显。",
            "既知吏可隐，何必遗轩冕。"
        ],
        "title": "登封庞国博年三十八自云欲弃官隐嵩山作吏隐庵于县寺俾光赋诗勉率塞命",
        "id": "ee7a2670-cfd9-44af-a2aa-2a3d8b8cad55"
    },
    {
        "author": "司马光",
        "paragraphs": [
            "絮狂飞作团，梅小不多酸。",
            "共惜春余好，更穷今日欢。",
            "清流入花底，翠岭出林端。",
            "嫩笋玉萦筯，新樱珠照盘。",
            "邀迎嘉客易，会合故人难。",
            "寄语门前仆，骅骝任解鞍。"
        ],
        "title": "暮春同刘伯寿史诚之饮宋叔达园",
        "id": "48860966-d4be-499c-8e1b-1886b6bb4ec4"
    },
    {
        "author": "司马光",
        "paragraphs": [
            "旧友今余几，追思鼻可酸。",
            "休论身外事，且尽目前欢。",
            "薜荔垂堤面，酴醿拥席端。",
            "舞精抽茧绪，弦妙落珠盘。",
            "醇酒回春易，灵丹却老难。",
            "扶归不复记，酩酊上金鞍。"
        ],
        "title": "用前韵再呈",
        "id": "5e48886f-05b1-4b10-a047-ee34b4a5ec6f"
    },
    {
        "author": "司马光",
        "paragraphs": [
            "天覆地载如洪炉，万物死生同一涂。",
            "其中松柏与龟鹤，得年稍久终摧枯。",
            "借令真有蓬莱山，未免亦居天地间。",
            "君不见太上老君头似雪，世人浪说驻童颜。"
        ],
        "title": "示道人",
        "id": "b81117b0-aa8f-4a64-a7ae-99340ed72af1"
    },
    {
        "author": "司马光",
        "paragraphs": [
            "不侍庾公宴，月华虚四秋。",
            "幸逢东阁开，又阻西园游。",
            "清辉散广坐，孤影随行辀。",
            "衮衣如未归，志愿终可酬。"
        ],
        "title": "谢君贶中秋见招不及赴",
        "id": "8cd5e59d-e564-4c9e-842e-bab1d03880e1"
    },
    {
        "author": "司马光",
        "paragraphs": [
            "雨多虽可厌，气凉还可喜。",
            "欲语口慵开，无眠身懒起。",
            "一榻有余寛，一饭有余美。",
            "想彼庙堂人，正应忧燮理。",
            "闻范景仁迁，居许昌为诗。"
        ],
        "title": "久雨效乐天体",
        "id": "8301ecd8-22ed-4dc6-9a36-de56df32c0d3"
    },
    {
        "author": "司马光",
        "paragraphs": [
            "天衢名利场，尘泥继朝昏。",
            "况兹辞荣久，厌苦车马喧。",
            "慨然忽高举，翩若黄鹄翻。",
            "朝卖西城宅，暮理南行辕。",
            "回首岂无怀，眷眷望国门。",
            "想象解装初，完美未可论。",
            "纵横置老屋，缺剥周短垣。",
            "臧获念去故，炊爨假罂盆。",
            "幼稚喜就新，阶庭走诸孙。",
            "幸有克家子，生事不日温。",
            "许昌昔名都，于今亦雄藩。",
            "先贤虽已远，风迹凛犹存。",
            "况复多巨公，分义素所敦。",
            "丞相辞黄阁，学士乘朱轓。",
            "青云司禁省，白首会山樊。",
            "潩水湛寒光，尽眼清心魂。",
            "华堂临曲渚，画舫承芳樽。",
            "高谈金石谐，逸笔风雨奔。",
            "得朋诚多欢，孤陋未可谖。",
            "时当惠好音，独乐慰荒园。"
        ],
        "title": "闻景仁迁居许昌为诗寄之",
        "id": "3fd0879f-eb33-4cd7-a12f-0759d9e2f526"
    },
    {
        "author": "司马光",
        "paragraphs": [
            "楚江白逶迤，楚山碧参差。",
            "玉炊稻粒长，缕切鱼腴肥。",
            "羡君尽室行，飘然无所羁。",
            "伐竹营茅茨，种橘为藩篱。",
            "荒坡无四垣，但以荷塘围。",
            "官虽朝大夫，身世已相遗。",
            "野老坐争席，林叟谈忘归。",
            "犹嫌沮溺徒，名字为人知。"
        ],
        "title": "送张伯常同年移居郢州",
        "id": "f7246ce0-edc9-4813-b95e-cdbb0cb610e1"
    },
    {
        "author": "司马光",
        "paragraphs": [
            "园僻青春深，衣寒积雨阕。",
            "中宵酒力散，卧对满窗月。",
            "旁观万象寂，远听羣动绝。",
            "只疑玉壶冰，未足比明洁。"
        ],
        "title": "南园饮罢留宿诘朝呈鲜于子骏范尧夫彝叟兄弟",
        "id": "5cca5406-7c1d-485b-9a14-ced1acbcd5be"
    },
    {
        "author": "司马光",
        "paragraphs": [
            "耿耿寐不成，迢迢夜未阕。",
            "良朋悔不留，负此当轩月。",
            "怀想空鬰陶，眺听转清绝。",
            "佗时重见过，余樽犹可洁。"
        ],
        "title": "自用前韵",
        "id": "bdaed820-74f5-464e-a00f-aaf2abe4f16d"
    },
    {
        "author": "司马光",
        "paragraphs": [
            "思梦久不效，良夜行已阑。",
            "此心如杯水，扰易澄苦难。",
            "百年能几何，万虑谁能殚。",
            "弃置勿复寻，専取形神安。"
        ],
        "title": "不寐",
        "id": "297ff6c1-635b-4795-9077-d91b672914c3"
    },
    {
        "author": "司马光",
        "paragraphs": [
            "虚牖延朝光，高林散晴霭。",
            "深夏犹清和，闲斋亦爽垲。",
            "离羣纔宿昔，跂伫心已痗。",
            "楸枰颇光洁，置设俨相待。",
            "轩车能朅来，鸡黍足充馁。"
        ],
        "title": "招子骏尧夫",
        "id": "c76c473a-441b-4dfa-93db-25b780da4683"
    },
    {
        "author": "司马光",
        "paragraphs": [
            "象龙虽得请，跃蜧亦须占。",
            "既有膏苗益，宁无漂麦嫌。",
            "余霏方映户，反照忽通帘。",
            "羁旅愁怀阕，农家喜色添。",
            "田间拾穗满，陌上荷锄兼。",
            "预想三川迥，秋场万庾尖。"
        ],
        "title": "和家兄喜晴用安之韵",
        "id": "04305858-86c0-4c66-8302-dde685ef4689"
    },
    {
        "author": "司马光",
        "paragraphs": [
            "衰朽拙自将，藴积成中病。",
            "掩扉卧小榻，安养惟便静。",
            "遥知良友集，欝若荀陈盛。",
            "献酬屏浮饰，简率任真性。",
            "虽无束带苦，实惮把酒并。",
            "开囊检药物，不与樽罍称。",
            "筋骸幸复常，佗时扫三径。"
        ],
        "title": "病中子骏见招不往兼呈正叔尧夫",
        "id": "a7d200e5-530f-4701-b6f0-37f94571522a"
    },
    {
        "author": "司马光",
        "paragraphs": [
            "好风自远来，小雨初濡地。",
            "虽当未夏半，已有清秋意。",
            "新蝉乍孤吟，病叶或先坠。",
            "顿觉愈沉疴，暂喜濯炎炽。",
            "彩笔动高兴，瑶徽发幽思。",
            "贱子独何为，宵凉甘熟寐。"
        ],
        "title": "和子骏秋意",
        "id": "82b4d344-adb5-41e2-af4e-cd63c8404850"
    },
    {
        "author": "司马光",
        "paragraphs": [
            "石楼临晴空，南眺出千里。",
            "人怜山气佳，予叹禹功美。",
            "想彼未凿时，极目皆洪水。",
            "谁知耕桑民，幸免鲂与鲤。"
        ],
        "title": "龙门",
        "id": "5f139297-aad7-4a1a-9053-5e3311bfba49"
    },
    {
        "author": "司马光",
        "paragraphs": [
            "微雨虽妨行乐，薄寒却解留花。",
            "今日且游小圃，明朝更向谁家。"
        ],
        "title": "座中呈子骏尧夫",
        "id": "edb8ff23-4e23-427e-bc74-29ee4a5c6579"
    },
    {
        "author": "司马光",
        "paragraphs": [
            "园有繁樱，圃有肥菁。",
            "我酒既清，我殽既馨。",
            "我友戾止，聊以娱情。",
            "今我不乐，日月其径。",
            "园有秾李，圃有肥杞。",
            "我酒既旨，我殽既美。",
            "我友戾止，改忧为喜。",
            "今我不乐，年其有几。"
        ],
        "title": "园樱伤老也  其一",
        "id": "6b7a8838-a546-4ce6-95ed-9afd2ae2bfd1"
    },
    {
        "author": "司马光",
        "paragraphs": [
            "园有弱柳，圃有肥韭。",
            "我酒既有，我殽既阜。",
            "载笑载歌，以宴我友。",
            "今我不乐，年其无久。"
        ],
        "title": "园樱伤老也  其二",
        "id": "bff98ea0-1280-463b-998c-084ce233d6ff"
    },
    {
        "author": "司马光",
        "paragraphs": [
            "悠悠泛舟，载纵载横。",
            "白日将倾，飘风载惊。",
            "嗟我老矣，髪脱齿零。",
            "胡为百忧，劳此余生。"
        ],
        "title": "园樱伤老也  其三",
        "id": "33583745-581c-4602-925c-0865920ddd4e"
    },
    {
        "author": "司马光",
        "paragraphs": [
            "至乐存要眇，失易求之难。",
            "昔从周道衰，畴人旷其官。",
            "声律久无师，文字多缺漫。",
            "仁皇闵崩坏，广庭集危冠。",
            "纷纭斗笔舌，异论谁能殚。",
            "或欲狥陈迹，窍厚潜锼剜。",
            "或欲立私意，妄取旧史刊。",
            "古今互龃龉，大抵皆欺谰。",
            "景仁信其说，墨守不可干。",
            "贱子欲面从，谁与换胆肝。",
            "必求此议决，深谷为崇峦。",
            "何如两置之，试就中和看。",
            "天地育万物，生成适暄寒。",
            "圣人保四海，皇极致阜安。",
            "乐理亦如此，炳焕犹朱丹。",
            "啴缓与噍杀，折衷遗两端。",
            "兹道苟不由，芒刃难婴髋。",
            "鲁乐最为备，雍彻施三桓。",
            "齐韶犹肄习，太公避陈完。",
            "唐民听伴侣，不复含悲酸。",
            "乃知乐有源，钟鼓皆波澜。",
            "昨者清明初，榆火始改鑚。",
            "景仁从许来，倾都咸聚观。",
            "诸公竞邀迓，非独惜春残。",
            "议乐不复对，昼夕且穷欢。",
            "来时桃李秾，去日芍药阑。",
            "三旬只须臾，驶若阪上丸。",
            "轘辕逢雨别，惝怳归骑单。",
            "东西步步远，回首祝加餐。",
            "仍冀勉中和，心广体自胖。"
        ],
        "title": "和景仁缑氏别後见寄求决乐议虽用其韵而不依次盖以景仁才力高逸步骤绝羣非驽拙所能追故也",
        "id": "7c92326b-ebba-4c20-b719-91a3877bc7b3"
    },
    {
        "author": "司马光",
        "paragraphs": [
            "小桃佳李实如拳，西湖尽眼铺芳莲。",
            "景仁不从乡贤饮，为此乐论方穷研。",
            "周衰官失畴人散，钟律要眇谁能传。",
            "近人欺众出私意，最可闵笑房生颠。",
            "如光初不辨宫羽，是非得失安敢专。",
            "每烦教谕累百纸，顽如鐡石不可镌。",
            "王李阮胡相诋毁，各执所学何妨偏。",
            "景仁家居铸鬴斛，欲除民瘼恐未然。",
            "要须中和育万物，始见大乐之功全。"
        ],
        "tags": [
            "西湖"
        ],
        "title": "和秉国招范景仁饮景仁不至云方作书与光论乐",
        "id": "74c92e6e-e785-4356-a7d7-dca2d6dd4018"
    },
    {
        "author": "司马光",
        "paragraphs": [
            "春禽弄晴朝，秋虫吟雨夕。",
            "风和振兰芳，露寒滋菊色。",
            "万物苟得所，随时各有适。",
            "矧伊人最灵，胡为长戚戚。",
            "圣人垂大训，灿烂着方册。",
            "至乐和无声，大礼简无迹。",
            "心专守中庸，身不蹈邪僻。",
            "造次常在前，须臾不离侧。",
            "穷通虽百变，何往不自得。",
            "兹亭聊寓名，和乐在胸臆。"
        ],
        "title": "同子骏题和乐亭",
        "id": "86b2a49c-b47a-4f4d-80c0-9f2e92a9335b"
    },
    {
        "author": "司马光",
        "paragraphs": [
            "榴花映叶未全开，槐影沉沉雨势来。",
            "小院地偏人不到，满庭鸟迹印苍苔。"
        ],
        "title": "夏日西斋书事",
        "id": "f12c7895-fc4a-45a0-8e15-7e3fc6b1f6f9"
    },
    {
        "author": "司马光",
        "paragraphs": [
            "四合连山缭绕青，三川滉漾素波明。",
            "春风不识兴亡意，草色年年满故城。"
        ],
        "title": "过故洛阳城  其一",
        "id": "89c04f5f-cf6d-4f04-b965-5d9b48640457"
    },
    {
        "author": "司马光",
        "paragraphs": [
            "烟愁雨啸奈华生，宫阙簪蕖旧帝京。",
            "若问古今兴废事，请君只看洛阳城。"
        ],
        "title": "过故洛阳城  其二",
        "id": "68dc961a-f1a3-4eee-a3cc-ca2f17e36d0e"
    },
    {
        "author": "司马光",
        "paragraphs": [
            "新丰鸡犬稀，蓟北马秋肥。",
            "金殿翠华去，玉阶红叶飞。",
            "荒林上路废，温谷旧流微。",
            "嗟此非人事，何须问是非。"
        ],
        "title": "华清宫",
        "id": "e814ad8b-4c42-4819-ba85-51e79e1b5a06"
    },
    {
        "author": "司马光",
        "paragraphs": [
            "雨过风清露气匀，林花变色柳条新。",
            "为君作意登高处，试望皇州表里春。"
        ],
        "title": "初春登兴国寺塔",
        "id": "8db4405d-eb1d-4e7b-8ed4-1872670c66cc"
    },
    {
        "author": "司马光",
        "paragraphs": [
            "天险限西东，难知造化功。",
            "路邀三晋会，势压两河雄。",
            "余雪沾枯草，惊飙卷断蓬。",
            "徒观争战处，今古索然空。"
        ],
        "title": "虎牢关",
        "id": "45296c86-e1fe-4c58-a93e-72b0b25b9ae8"
    },
    {
        "author": "司马光",
        "paragraphs": [
            "高士寄朝市，迥然心迹殊。",
            "秋风太仓里，黄菊满庭隅。",
            "陶令成诗後，王公送酒无。",
            "遥知厌俗事，未免强踌蹰。"
        ],
        "title": "和李殿丞仓中对菊  其一",
        "id": "dcf0e481-2919-4143-ae3d-75946f5e493d"
    },
    {
        "author": "司马光",
        "paragraphs": [
            "文案渐消散，仓闲吏已稀。",
            "庭空数蝶下，夜静一萤飞。",
            "爱赏忽成句，淹留时忘归。",
            "高情虽不系，遇此独依依。"
        ],
        "title": "和李殿丞仓中对菊  其二",
        "id": "de88e95e-1e1e-463c-836b-ed920aafd2eb"
    },
    {
        "author": "司马光",
        "paragraphs": [
            "凉风正萧瑟，好月复徘徊。",
            "幽兴眇不尽，芳罇时一开。",
            "余英盖红叶，坠露湿苍苔。",
            "从此东篱下，应忘归去来。"
        ],
        "title": "和李殿丞仓中对菊  其三",
        "id": "205a9ea4-165e-4e86-8255-381bd949f548"
    },
    {
        "author": "司马光",
        "paragraphs": [
            "十上终无就，才高定复论。",
            "清时守儒术，白首在丘园。",
            "远树隐残日，孤烟生暮村。",
            "扬鞭万里去，几许不销魂。"
        ],
        "title": "送何万下第归蜀  其一",
        "id": "1ac454ca-5def-455d-8156-890ecc03aa67"
    },
    {
        "author": "司马光",
        "paragraphs": [
            "失意流年老，残春对夕阳。",
            "可堪临远道，更复举离觞。",
            "花柳已萧索，云山复渺茫。",
            "西风如有意，音信勿相忘。"
        ],
        "title": "送何万下第归蜀  其二",
        "id": "28005d45-94d7-4bb0-9dfb-aaaeb30676ec"
    },
    {
        "author": "司马光",
        "paragraphs": [
            "执酒劝君君尽之，今朝取醉不当疑。",
            "好风好景心无事，闲利闲名何足知。"
        ],
        "title": "执酒",
        "id": "f65c222f-f46d-4ffd-b9a7-5f5f90d26eb4"
    },
    {
        "author": "司马光",
        "paragraphs": [
            "河桥春尽送君归，又惜无欢度此时。",
            "乱花满眼遮人望，不见行尘空酒旗。"
        ],
        "title": "河桥春别",
        "id": "a78f6c5d-aa51-4382-a82c-317c39df971b"
    },
    {
        "author": "司马光",
        "paragraphs": [
            "客路今东去，亭皋木叶飞。",
            "居然不堪恨，况与赏心违。",
            "顾渚烟波阔，长洲草树微。",
            "江边好春色，行望锦标归。"
        ],
        "title": "答陈进士谓之忆江东旧游见赠",
        "id": "c1ccc3aa-02d8-498b-8730-3b46571a3cd1"
    },
    {
        "author": "司马光",
        "paragraphs": [
            "文藻兼名理，三吴第一贤。",
            "乡心几千里，飞鴈满秋天。"
        ],
        "title": "又赠谓之  其一",
        "id": "5b58ad90-c531-483c-bbb0-9d61839f6349"
    },
    {
        "author": "司马光",
        "paragraphs": [
            "篱下多新菊，渊明归思长。",
            "主人方爱客，未得傲羲皇。"
        ],
        "title": "又赠谓之  其二",
        "id": "7637bcb5-9eed-421e-a418-1e884eb788fa"
    },
    {
        "author": "司马光",
        "paragraphs": [
            "君念东归日，应须昼绣荣。",
            "当令故关吏，还识弃繻生。"
        ],
        "title": "又赠谓之  其三",
        "id": "308d164c-7461-4b6c-85a7-0afaacf972bc"
    },
    {
        "author": "司马光",
        "paragraphs": [
            "节物都何晚，佳辰容易过。",
            "黄花不足念，当奈酒杯何。"
        ],
        "title": "重九日忆菊",
        "id": "5fe253eb-1761-4045-8525-d2ef7183304f"
    },
    {
        "author": "司马光",
        "paragraphs": [
            "客思倦漂泊，居然感物华。",
            "关头望红叶，马上见黄花。",
            "薄宦终无定，闲愁讵有涯。",
            "今朝书至否，几夕梦还家。"
        ],
        "title": "客思",
        "id": "832e1fd9-d6b9-4095-8159-40f7704ae608"
    },
    {
        "author": "司马光",
        "paragraphs": [
            "陟屺寺南山，曾陪半日闲。",
            "春来梦携手，宛在白云间。"
        ],
        "title": "前年春与楚正叔同游陟屺寺今兹已复周歳窅然思之",
        "id": "ba987bbf-6f55-4d62-bba4-6dab266762f3"
    },
    {
        "author": "司马光",
        "paragraphs": [
            "梦觉繁声绝，林光透隙来。",
            "开门惊乌鸟，余滴堕苍苔。"
        ],
        "title": "晓霁",
        "id": "32313472-7367-4c77-b1e1-f18423cced08"
    },
    {
        "author": "司马光",
        "paragraphs": [
            "昔曾驱瘦马，冲雪过荥阳。",
            "不悟当时景，萧然在此堂。"
        ],
        "title": "观江上人壁许道宁画寒林",
        "id": "6cdee8cf-158d-4d37-bff6-6ac0e3fddc8f"
    },
    {
        "author": "司马光",
        "paragraphs": [
            "阁上新文卷，欲逢知已开。",
            "相思不能已，欹枕梦君来。"
        ],
        "title": "自都往余杭怀聂之美",
        "id": "c327313d-d980-4ad4-bcf7-6af1e85ff080"
    },
    {
        "author": "司马光",
        "paragraphs": [
            "寒食无佳赏，芳菲半已空。",
            "夜来逢胜友，末至负东风。"
        ],
        "title": "梦与之美为寒食游",
        "id": "2b337644-664f-499c-8b7c-fd77cfc6794c"
    },
    {
        "author": "司马光",
        "paragraphs": [
            "西风连夜雨，草树已萧条。",
            "宿霭稍零落，寒山更寂寥。",
            "林红犹带日，岸白欲生潮。",
            "新鴈来何处，离离天际遥。"
        ],
        "title": "秋日登观信亭",
        "id": "58e89372-2957-43d3-bc3d-8b85f69cd9c2"
    },
    {
        "author": "司马光",
        "paragraphs": [
            "万顷寒烟外，茅茨枕碧流。",
            "枫林巢乳鹤，沙溆乱鸣鸥。",
            "漠漠菰蒲晚，苍苍芦荻秋。",
            "欲过南浦去，篱下出渔舟。"
        ],
        "title": "湖上村家",
        "id": "da424da6-0ad3-4d5a-9d2e-33097bfb0852"
    },
    {
        "author": "司马光",
        "paragraphs": [
            "客宦常漂泊，离怀徒自劳。",
            "贫无衣换酒，空有涕沾袍。",
            "木叶寒犹在，江湖暮更豪。",
            "行舟远不见，赖有片帆高。"
        ],
        "title": "别聂之美",
        "id": "c6212cc3-136f-4bed-a712-8454abcbadd9"
    },
    {
        "author": "司马光",
        "paragraphs": [
            "吴山黯黯江水清，欲雨未雨伤交情。",
            "扁舟荡漾泊何处，红蓼白苹相映生。"
        ],
        "title": "松江  其一",
        "id": "00032b89-d1f5-493b-a78a-9a7a5d20aacb"
    },
    {
        "author": "司马光",
        "paragraphs": [
            "秋风索索连江起，暮过烟波十余里。",
            "长芦瘦竹映渔家，灯火渺茫寒照水。"
        ],
        "title": "松江  其二",
        "id": "e4cf8d76-7ed1-4209-9097-2c4b83d8044a"
    },
    {
        "author": "司马光",
        "paragraphs": [
            "平江欲上潮，古木自萧萧。",
            "两岸饶葭苇，寒波浸寂寥。"
        ],
        "title": "潮水  其一",
        "id": "6f9fc5fd-ddb9-404a-83ff-f037ff707801"
    },
    {
        "author": "司马光",
        "paragraphs": [
            "淋淋出海门，百里雪花喷。",
            "坐看东归去，平沙空有痕。"
        ],
        "title": "潮水  其二",
        "id": "65499535-b40d-4cbe-b9e0-fca79442262e"
    },
    {
        "author": "司马光",
        "paragraphs": [
            "双干标枯腹，青青凡几霜。",
            "龙腾双角直，鲸喷两须长。",
            "但欲寻支遁，安能问辟疆。",
            "屡来非别意，未与此君忘。"
        ],
        "title": "双竹",
        "id": "b299e51c-3fc7-47fd-8476-e2da030d777c"
    },
    {
        "author": "司马光",
        "paragraphs": [
            "梁王弃宫馆，时世古今违。",
            "犹有南湖水，春来鴈鹜飞。",
            "楼台沈倒影，林薄挂余晖。",
            "豪侈终何在，行人得暂依。"
        ],
        "title": "旅宿睢阳南湖",
        "id": "b72ae5b9-b31c-4e07-9865-776949e28bda"
    },
    {
        "author": "司马光",
        "paragraphs": [
            "宋都南野水，花柳媚名园。",
            "鸟起沙留迹，鱼惊浪结痕。",
            "朱桥通别岛，白路出荒村。",
            "城邑虽云迩，常无车马喧。"
        ],
        "title": "南湖  其一",
        "id": "c220083a-ee3b-49eb-b732-b3c278e69413"
    },
    {
        "author": "司马光",
        "paragraphs": [
            "海鴈长桥北，乘闲日日来。",
            "游鱼自应乐，宿鸟不相猜。",
            "弱柳周遭合，芳花次第开。",
            "梁王昔游集，後乘列邹枚。"
        ],
        "title": "南湖  其二",
        "id": "b7760337-cace-4ef5-970a-cea4d2f70fe2"
    },
    {
        "author": "司马光",
        "paragraphs": [
            "五马非从乐，西城念劝功。",
            "翠帷低映水，红斾不胜风。",
            "叶脱青山静，云归碧落空。",
            "淹留尽佳兴，新月渐朦胧。"
        ],
        "title": "西溪公燕  其一",
        "id": "49f2bb66-0679-4ce3-a476-6670d4373baf"
    },
    {
        "author": "司马光",
        "paragraphs": [
            "谢守爱山水，军城况不賖。",
            "鱼惊避落叶，鸟倦立浮查。",
            "古柏依冈远，垂杨带岸斜。",
            "秋风吹急管，一曲度荷花。"
        ],
        "title": "西溪公燕  其二",
        "id": "a2a28a38-6f42-4b47-b454-376468ea7e0e"
    },
    {
        "author": "司马光",
        "paragraphs": [
            "佳丽三吴国，湖光荡日华。",
            "鱼惊动苹叶，燕喜掠杨花。",
            "云过山腰黑，风驱雨脚斜。",
            "烟波遥尽处，彷佛见渔家。"
        ],
        "tags": [
            "西湖"
        ],
        "title": "西湖",
        "id": "52ca6e31-eab7-4de2-8aca-6ded3e31e222"
    },
    {
        "author": "司马光",
        "paragraphs": [
            "香剎冠嵳峨，松门络薜萝。",
            "风清尘不到，岸阔鸟难过。",
            "欲雨江声怒，新晴海气多。",
            "行舟未摇棹，回望隔烟波。"
        ],
        "title": "金山寺",
        "id": "b2ed37bf-f214-4fc6-b254-aa591beb6788"
    },
    {
        "author": "司马光",
        "paragraphs": [
            "边草荒无路，星河秋夜明。",
            "卷旗遮远塞，歇马受降城。",
            "霜重征衣薄，风高战鼓鸣。",
            "将军功未厌，士卒不须生。"
        ],
        "title": "出塞",
        "id": "d3726a91-f230-4b57-a8fe-6b784925a149"
    },
    {
        "author": "司马光",
        "paragraphs": [
            "摧颓岩壑间，磊落得天顽。",
            "香叶低渐水，余根倒挂山。",
            "白猿窥子落，黄鹤认巢还。",
            "不久应为石，莓苔旧已班。"
        ],
        "title": "古松",
        "id": "8f1f98ac-9030-4393-a59d-3c5305e751ed"
    },
    {
        "author": "司马光",
        "paragraphs": [
            "文章真长物，堪叹又遗贤。",
            "利器空埋土，灵光久照天。",
            "赵锥犹未出，荆璧会须传。",
            "道在虽穷困，知君不慨然。"
        ],
        "title": "闻龚伯建下第",
        "id": "02c64b95-870f-4046-b8bd-cec067a68b62"
    },
    {
        "author": "司马光",
        "paragraphs": [
            "文公恢霸略，征讨辅周衰。",
            "奕世为盟主，诸侯听会期。",
            "山河表里在，朝市古今移。",
            "欲访虒祁处，乡人亦不知。"
        ],
        "title": "故绛城",
        "id": "3103ac4c-fbd8-4c64-a05e-949fd7349f91"
    },
    {
        "author": "司马光",
        "paragraphs": [
            "剧谈惊满座，音貌独琅然。",
            "可惜郦生老，谁知苏季贤。",
            "青囊世外药，碧幕醉中天。",
            "不佩黄金印，都缘负郭田。"
        ],
        "title": "题陈秀才园林",
        "id": "8bcc2f54-4e10-40b0-a80c-aa60ae903039"
    },
    {
        "author": "司马光",
        "paragraphs": [
            "客路逢佳节，无欢更益愁。",
            "前山造云日，登陟不因游。"
        ],
        "title": "九日登麻蔺坂",
        "id": "5af7a2f3-b61f-491b-8802-c38f0001f8e5"
    },
    {
        "author": "司马光",
        "paragraphs": [
            "高馆寂无哗，安闲胜在家。",
            "暮烟凝塞上，堠火落天涯。",
            "坐久笔生冻，夜阑灯作花。",
            "主人意未尽，归路不为賖。"
        ],
        "title": "游延安宿马太博东馆",
        "id": "2bcee33f-a883-4241-838e-82fd2f93c45d"
    },
    {
        "author": "司马光",
        "paragraphs": [
            "节物正防秋，关山落叶稠。",
            "霜风壮金鼓，雾气湿旌裘。",
            "未得西羌灭，终为大汉羞。",
            "惭非班定远，弃笔取封侯。"
        ],
        "title": "塞上  其一",
        "id": "00d82531-f431-4c2f-8ebb-ad91213eea73"
    },
    {
        "author": "司马光",
        "paragraphs": [
            "鸿鴈秋先到，牛羊夕未还。",
            "旌旗遥背水，亭堠远依山。",
            "落日衔西塞，阴烟澹北关。",
            "何时献戎捷，鞍甲一朝闲。"
        ],
        "title": "塞上  其二",
        "id": "16d22c3f-8b39-4ce7-abb7-a5cdfd6f4df1"
    },
    {
        "author": "司马光",
        "paragraphs": [
            "瀚海秋风至，萧萧木叶飞。",
            "如何逢汉使，犹未寄征衣。",
            "不叹千里远，难甘一信稀。",
            "年年沙漠鴈，随意得南归。"
        ],
        "title": "塞上  其三",
        "id": "a4e634b4-1c48-4a56-8560-ad2ae95342c7"
    },
    {
        "author": "司马光",
        "paragraphs": [
            "剑客苍鹰队，将军白虎牙。",
            "分兵逻圁水，纵骑猎鸣沙。",
            "浪有书藏袖，难凭信达家。",
            "不堪闻晓角，吹尽落梅花。"
        ],
        "title": "塞上  其四",
        "id": "3c409d62-2e3e-4e5c-9847-7183b8a38134"
    },
    {
        "author": "司马光",
        "paragraphs": [
            "幕府遥三舍，传车乘一封。",
            "忠深轻远道，醉暖失严冬。",
            "圁水犹飞檄，芦阕未灭烽。",
            "贤侯虽喜士，难得久从容。"
        ],
        "title": "送何济川为庞公使庆阳席上探得冬字",
        "id": "9abd3482-77df-457a-af0c-513b5d679b84"
    },
    {
        "author": "司马光",
        "paragraphs": [
            "羁旅兼边思，川原蹀血新。",
            "烟云长带雨，草树不知春。",
            "细水淘沙骨，惊飙转路尘。",
            "今朝见烽火，白首太平人。"
        ],
        "title": "延安道中作",
        "id": "a4b01dac-3fc7-4c01-9f41-ad01e2423c2d"
    },
    {
        "author": "司马光",
        "paragraphs": [
            "何言内外家，忧患两如麻。",
            "别泪行三歳，思心各一涯。",
            "海边昏雾雨，塞外惨风沙。",
            "安得云飞术，乘空去不遐。"
        ],
        "title": "鄜州怀聂之美",
        "id": "719a1ea7-c94d-433a-9ae2-ef797defa216"
    },
    {
        "author": "司马光",
        "paragraphs": [
            "澹泊轻云寒不收，未成春雨只添愁。",
            "风烟寂寞几何限，尽入凭高一寸眸。"
        ],
        "title": "和张推官同年春阴无绪偶成  其一",
        "id": "2b44fcad-7fe0-440c-9e2a-0a945a85a44c"
    },
    {
        "author": "司马光",
        "paragraphs": [
            "薄寒未去腊纔过，春色先知在绿波。",
            "不是宿云能作思，大都王粲自情多。"
        ],
        "title": "和张推官同年春阴无绪偶成  其二",
        "id": "76f36130-71a8-4a64-9c00-26a970b402a5"
    },
    {
        "author": "司马光",
        "paragraphs": [
            "秋水风波大，嗟嗟未可游。",
            "渔樵自应乐，珪组为谁忧。",
            "直木知先伐，明珠忌暗投。",
            "果然钩可曲，不惜取封侯。"
        ],
        "title": "归田诗  其一",
        "id": "29c70cf8-4c6c-49d2-aba8-c8cbb98d9101"
    },
    {
        "author": "司马光",
        "paragraphs": [
            "绂冕诚虚器，簪裳悉畏途。",
            "触机身未保，好直道先孤。",
            "甔石曾何有，田园浪更无。",
            "可能推两耜，沮溺共为徒。"
        ],
        "title": "归田诗  其二",
        "id": "ef277d35-a898-4251-a0cc-18bd757435dc"
    },
    {
        "author": "司马光",
        "paragraphs": [
            "圣哲虽云远，遗文幸未亡。",
            "沈冥观礼乐，彷佛见虞黄。",
            "鸡黍延三迳，琴书乐一堂。",
            "逍遥名教内，富贵亦微茫。"
        ],
        "title": "归田诗  其三",
        "id": "ee22bd86-3095-4887-bc9b-c0022cc7e29e"
    },
    {
        "author": "司马光",
        "paragraphs": [
            "松菊陶潜宅，蓬蒿仲蔚家。",
            "行游筇杖瘦，啸傲幅巾斜。",
            "屋小疏茅覆，门深乱柳遮。",
            "村童迎客至，竹箒扫桃花。"
        ],
        "title": "归田诗  其四",
        "id": "a5c618b1-9c04-47d9-8eb4-3d0eeb91dc8f"
    },
    {
        "author": "司马光",
        "paragraphs": [
            "桑柘绿无际，田间戴胜飞。",
            "清醪迎社熟，鸣雉向春肥。",
            "执耒时将急，衔杯日渐稀。",
            "四邻能共乐，招饮莫相违。"
        ],
        "title": "归田诗  其五",
        "id": "47c70d2b-de8e-472c-a421-78e6ca479f07"
    },
    {
        "author": "司马光",
        "paragraphs": [
            "钟漏初传晓，满窗风雨寒。",
            "东冈行可种，欹枕不成安。"
        ],
        "title": "春晓",
        "id": "65c6914b-02e0-4ffa-8df1-4b072e280d04"
    },
    {
        "author": "司马光",
        "paragraphs": [
            "不事王侯者，翛然郑子真。",
            "开田谷口美，荷锸白渠春。",
            "德化移乡曲，声光动搢绅。",
            "一时钟鼎贵，磨灭彼何人。"
        ],
        "title": "咏史  其一",
        "id": "7fd90879-5f68-40df-b3e0-8c0a7943e8d7"
    },
    {
        "author": "司马光",
        "paragraphs": [
            "延陵腰利剑，上国使初通。",
            "待我周游徧，逢君遣奠终。",
            "晶荧系高树，萧瑟动寒风。",
            "谁敢欺生死，苍苍照尔衷。"
        ],
        "title": "咏史  其二",
        "id": "aa616fbc-7499-409e-bd09-d6f5de705d1a"
    },
    {
        "author": "司马光",
        "paragraphs": [
            "春风三阁上，珠翠日纷纷。",
            "乐饮陶江月，清歌遏海云。",
            "醉中失陈国，梦里入隋军。",
            "玉树庭花曲，凄凉不可闻。"
        ],
        "title": "咏史  其三",
        "id": "205be4b9-0cbf-4da4-a026-5b35634dd514"
    },
    {
        "author": "司马光",
        "paragraphs": [
            "万里氛昏歇，金波秋更明。",
            "星连河渚闇，风绕桂枝生。",
            "鳷鹊临华馆，新丰落故城。",
            "古今佳赏尽，殊自有余清。"
        ],
        "title": "秋夜望月",
        "id": "3be4d5c8-579a-444d-bdfe-5170735227ad"
    },
    {
        "author": "司马光",
        "paragraphs": [
            "苜蓿花犹短，昌蒲叶未齐。",
            "更衣过柏谷，走马宿棠棃。",
            "逆旅聊怀玺，田间共斗鸡。",
            "犹思饮云露，高举出虹蜺。"
        ],
        "title": "汉宫词",
        "id": "645dc38d-005f-4f46-8386-fd65af19b71f"
    },
    {
        "author": "司马光",
        "paragraphs": [
            "方士陈仙术，飘飘意不疑。",
            "云浮仲山鼎，风降寿宫祠。",
            "上药行当就，殊庭庶可期。",
            "蓬莱何日返，五利不吾欺。"
        ],
        "title": "读汉武帝纪",
        "id": "e15ad7ff-de00-4a9f-a500-5595a28696d7"
    },
    {
        "author": "司马光",
        "paragraphs": [
            "清闲自合无忧累，白髪何因更飒然。",
            "遥望孤飞下秋水，雪花一片落晴天。"
        ],
        "title": "鹭鸶",
        "id": "06138cd0-7235-44ae-94d7-9b0710b89dcb"
    },
    {
        "author": "司马光",
        "paragraphs": [
            "京洛风尘里，相逢眼尽青。",
            "故人多密近，谁诵四隅铭。"
        ],
        "title": "待诏  其一",
        "id": "df32b1ec-be44-4f75-acde-8e86de684ac3"
    },
    {
        "author": "司马光",
        "paragraphs": [
            "待诏久公车，囊装半已虚。",
            "雄文虽雅丽，未得似相如。"
        ],
        "title": "待诏  其二",
        "id": "44fa56ef-fa00-414b-a3ba-58321cb15bd6"
    },
    {
        "author": "司马光",
        "paragraphs": [
            "画精禅室冷，方暑久徘徊。",
            "不尽林端雪，长青石上苔。",
            "心闲对岩岫，目浄失尘埃。",
            "坐久清风至，疑从翠涧来。"
        ],
        "title": "观僧室画山水",
        "id": "6b2253e4-d0c5-404b-b3a3-cc244a752538"
    },
    {
        "author": "司马光",
        "paragraphs": [
            "洋洋泌水侧，蓬室苦萧条。",
            "衣薄难胜夜，厨闲空过朝。",
            "笑谈东郭履，歌诵买臣樵。",
            "但问才何似，无疑卿相遥。"
        ],
        "title": "咏寒士",
        "id": "5a1aee33-99c2-4301-a624-f37cff74ab5d"
    },
    {
        "author": "司马光",
        "paragraphs": [
            "何须亲始重，友分固非疏。",
            "况复羁孤极，同经忧患余。",
            "晚成应大器，先得类凡鱼。",
            "游衍陪严忌，声华诵子虚。",
            "蒲轮诏枚叔，驷马宠相如。",
            "莫忘西都日，寒窗夜读书。"
        ],
        "title": "赠外兄吴之才",
        "id": "fab2d525-321b-4737-bd27-8e2312fb2f2a"
    },
    {
        "author": "司马光",
        "paragraphs": [
            "钱唐江里扁舟上，别後篱花几度黄。",
            "忧患萦心何缭绕，风光满目尽凄凉。",
            "谁同凿落杯中酒，独系茱茰肘後囊。",
            "可复无书道情素，云间空有鴈南翔。"
        ],
        "title": "九日怀聂之美  其一",
        "id": "6d20a0c5-9542-4e41-9e6b-1f02687fbe3c"
    },
    {
        "author": "司马光",
        "paragraphs": [
            "太室横山蔽十里，相思空复上高台。",
            "瓮头白酒行当熟，篱下黄花稍复开。",
            "陶令不无同醉兴，孟君况有解嘲才。",
            "欲凭西北高风势，飞度轘辕劝一杯。"
        ],
        "title": "九日怀聂之美  其二",
        "id": "6f55bffa-b409-44c1-a8a0-aa359b00a084"
    },
    {
        "author": "司马光",
        "paragraphs": [
            "京洛相逢设主人，富家鼎食不如贫。",
            "解衣换酒同为乐，知是交情百倍亲。"
        ],
        "title": "饮吴之才家",
        "id": "5c3c63d5-668d-40ec-b304-96e8045d1255"
    },
    {
        "author": "司马光",
        "paragraphs": [
            "不利不名空去国，鴈飞叶落未归来。",
            "秋风肯待主人至，篱下黄花随意开。"
        ],
        "title": "晚秋洛中思归东园",
        "id": "13def0a1-6c3d-413b-b9a6-0cede51fc917"
    },
    {
        "author": "司马光",
        "paragraphs": [
            "菡萏飘零水寂寥，败荷疏柳共萧条。",
            "烟斜雨细愁无限，醇酒千分不易消。"
        ],
        "title": "普明寺荷塘上置酒",
        "id": "8a2f9975-8f38-4c45-b92e-febc1fd8789d"
    },
    {
        "author": "司马光",
        "paragraphs": [
            "合抱生毫末，无为厌小官。",
            "政成心更逸，道胜意常寛。",
            "野迥山形秀，云疏雪意阑。",
            "离杯如不尽，何用御祁寒。"
        ],
        "title": "送孟仲习宜君令",
        "id": "e179403c-e070-4bb4-a4c7-a64a610eb1d6"
    },
    {
        "author": "司马光",
        "paragraphs": [
            "古庙崩榱在，墙间杂树荒。",
            "依稀设余像，寂寞閟祠堂。",
            "旧日牲豭地，今晨狐兔乡。",
            "英灵如未灭，何以度凄凉。"
        ],
        "title": "野庙",
        "id": "ff3c9e6a-ed25-4753-ba88-4401ad2b14f0"
    },
    {
        "author": "司马光",
        "paragraphs": [
            "赤帝祚四百，徒然诸吕谋。",
            "出游逢友卖，未返见家收。",
            "弊冢昔无记，遗祠今幸留。",
            "士心俱左袒，何怨曲周侯。"
        ],
        "title": "吕禄庙",
        "id": "11eb3b1b-afdf-43fc-8b32-51f5d8db5ae3"
    },
    {
        "author": "司马光",
        "paragraphs": [
            "积雪明朝日，山河坐可分。",
            "崭岩初解冻，片段未归云。",
            "阔望穷人境，高寻俯鴈羣。",
            "开门枝鸟散，玉絮堕纷纷。"
        ],
        "title": "雪霁登普贤阁",
        "id": "b9545867-f9ee-4e31-abe4-077c79fae816"
    },
    {
        "author": "司马光",
        "paragraphs": [
            "岭上双流水，犹知会合时。",
            "行人过于此，那得不相思。"
        ],
        "title": "上郡南三十里有相思亭在太山之麓二水所交平皋之上往来者徒习其名莫详其义庆历甲申歳余适延安过于其下于时夏虏梗边征戍未息窃感东山采薇之义叙其情而愍其劳因作五诗庶几不违周公之指且以释亭之名尔  其一",
        "id": "3e7d7178-b399-45dc-8ba0-6ad23db1cfc4"
    },
    {
        "author": "司马光",
        "paragraphs": [
            "偃蹇登修阪，高侵云日间。",
            "几人征戍客，跋马望家山。"
        ],
        "title": "上郡南三十里有相思亭在太山之麓二水所交平皋之上往来者徒习其名莫详其义庆历甲申歳余适延安过于其下于时夏虏梗边征戍未息窃感东山采薇之义叙其情而愍其劳因作五诗庶几不违周公之指且以释亭之名尔  其二",
        "id": "9f14f00c-73c0-46f3-9ee6-f595efb3d2c3"
    },
    {
        "author": "司马光",
        "paragraphs": [
            "塞下春寒在，东风雪满须。",
            "河阳机上妇，知我苦辛无。"
        ],
        "title": "上郡南三十里有相思亭在太山之麓二水所交平皋之上往来者徒习其名莫详其义庆历甲申歳余适延安过于其下于时夏虏梗边征戍未息窃感东山采薇之义叙其情而愍其劳因作五诗庶几不违周公之指且以释亭之名尔  其三",
        "id": "a754d8a0-1c81-409b-9784-0f56c520d237"
    },
    {
        "author": "司马光",
        "paragraphs": [
            "柳似妖饶舞，花如烂漫妆。",
            "那堪陇头水，呜咽断人肠。"
        ],
        "title": "上郡南三十里有相思亭在太山之麓二水所交平皋之上往来者徒习其名莫详其义庆历甲申歳余适延安过于其下于时夏虏梗边征戍未息窃感东山采薇之义叙其情而愍其劳因作五诗庶几不违周公之指且以释亭之名尔  其四",
        "id": "d3ffbfe1-cfc2-4925-b912-d34c562076ce"
    },
    {
        "author": "司马光",
        "paragraphs": [
            "空外游丝转，飘扬似妾心。",
            "别来今几日，彷佛近雕阴。"
        ],
        "title": "上郡南三十里有相思亭在太山之麓二水所交平皋之上往来者徒习其名莫详其义庆历甲申歳余适延安过于其下于时夏虏梗边征戍未息窃感东山采薇之义叙其情而愍其劳因作五诗庶几不违周公之指且以释亭之名尔  其五",
        "id": "8b43cf37-cf46-41ba-b8bd-464bb040470d"
    },
    {
        "author": "司马光",
        "paragraphs": [
            "从与夫君别，寒花几度春。",
            "坐愁芳树老，况乃鉴中人。"
        ],
        "title": "梅花  其一",
        "id": "695520d6-f0db-4233-aed4-5564e7ac4c65"
    },
    {
        "author": "司马光",
        "paragraphs": [
            "塞北为君戍，江南是妾家。",
            "遥知关外雪，只似岭头花。"
        ],
        "title": "梅花  其二",
        "id": "14cadc0f-bf96-4708-ba53-58d52c3b143f"
    },
    {
        "author": "司马光",
        "paragraphs": [
            "驿使何时发，凭君寄一枝。",
            "陇头人不识，空向笛中吹。"
        ],
        "title": "梅花  其三",
        "id": "e4d9d00c-ff46-4472-ad00-1f22ca05e0d4"
    },
    {
        "author": "司马光",
        "paragraphs": [
            "神仙谓无还似有，秦汉可怜空白首。",
            "会须一蹑青云梯，与子同袪千古疑。"
        ],
        "title": "友人楚孟德过余纵言及神仙余谓之无孟德谓之有伊人也非诞妄者盖有以知之矣然余俗士终疑之故作游仙曲五章以佐戏笑云  其一",
        "id": "a9dd6fa8-db75-4587-98bc-027a539f1458"
    },
    {
        "author": "司马光",
        "paragraphs": [
            "仙术有无终未知，眼看白髪乱如丝。",
            "何时得接浮丘袂，沧海横飞万余里。"
        ],
        "title": "友人楚孟德过余纵言及神仙余谓之无孟德谓之有伊人也非诞妄者盖有以知之矣然余俗士终疑之故作游仙曲五章以佐戏笑云  其二",
        "id": "b54255fb-f76d-48aa-9abf-e59f55785988"
    },
    {
        "author": "司马光",
        "paragraphs": [
            "若士北游穷地角，还食蛤蜊养龟殻。",
            "卢敖尸骨不能飞，今朝九垓何处期。"
        ],
        "title": "友人楚孟德过余纵言及神仙余谓之无孟德谓之有伊人也非诞妄者盖有以知之矣然余俗士终疑之故作游仙曲五章以佐戏笑云  其三",
        "id": "007f49c9-6b36-436c-ae71-d9c40d625ba8"
    },
    {
        "author": "司马光",
        "paragraphs": [
            "仙家不似人间欢，瑶浆琅菜青玉盘。",
            "乘醉东游憩阳谷，酒瓢闲挂扶桑木。"
        ],
        "title": "友人楚孟德过余纵言及神仙余谓之无孟德谓之有伊人也非诞妄者盖有以知之矣然余俗士终疑之故作游仙曲五章以佐戏笑云  其四",
        "id": "eb6de2a0-afd6-4dfb-a51d-8efd531ad653"
    },
    {
        "author": "司马光",
        "paragraphs": [
            "柂师知子能操舟，稳过茫茫沧海流。",
            "白浪驾天千万里，真令挂骨长鲸齿。"
        ],
        "title": "友人楚孟德过余纵言及神仙余谓之无孟德谓之有伊人也非诞妄者盖有以知之矣然余俗士终疑之故作游仙曲五章以佐戏笑云  其五",
        "id": "cc22a471-03e3-4144-8704-6615d536de9a"
    },
    {
        "author": "司马光",
        "paragraphs": [
            "高齐杳冥际，迥与世尘违。",
            "席上山河近，天边桑柘微。",
            "人间已飘洒，栋里始纷霏。",
            "草树收残照，逍遥久未归。"
        ],
        "title": "云际亭",
        "id": "d5d47084-64d0-4c71-bdd4-d0281be8c3be"
    },
    {
        "author": "司马光",
        "paragraphs": [
            "贤侯宴枚马，歌鼓事繁华。",
            "晚吹来千里，清商落万家。",
            "平原转疏雨，远树隔残霞。",
            "宋玉虽能赋，还须念景差。"
        ],
        "title": "和孙器之清风楼",
        "id": "a610174a-9fda-41a6-80bf-84126fbc06a6"
    },
    {
        "author": "司马光",
        "paragraphs": [
            "平湖漠漠芰荷稠，水国芳春不胜秋。",
            "空有棹歌人不见，晚风一曲去悠悠。"
        ],
        "title": "龙女祠後塘自生荷花数枝与史诚之更相酬和  其一",
        "id": "4f959e69-e985-418a-a660-64e9c735d785"
    },
    {
        "author": "司马光",
        "paragraphs": [
            "越女行歌纵棹轻，苍茫别浦晚烟凝。",
            "荷花折尽不归去，潋灔扁舟不易胜。"
        ],
        "title": "龙女祠後塘自生荷花数枝与史诚之更相酬和  其二",
        "id": "8173ff39-a256-420c-a836-1a12c034e93f"
    },
    {
        "author": "司马光",
        "paragraphs": [
            "荷底清涟照绮罗，长安公子旧情多。",
            "踌躇不去知君意，重唱吴音白纻歌。"
        ],
        "title": "龙女祠後塘自生荷花数枝与史诚之更相酬和  其三",
        "id": "75c32baf-f1e7-4bec-9fb3-8acdf07aebb9"
    },
    {
        "author": "司马光",
        "paragraphs": [
            "贺监家居逸兴饶，枝分鉴水阔容舠。",
            "穿荷宜去邀渔叟，共醉船头半榼醪。"
        ],
        "title": "龙女祠後塘自生荷花数枝与史诚之更相酬和  其四",
        "id": "00ea1650-6a28-4841-9ccf-96761896729c"
    },
    {
        "author": "司马光",
        "paragraphs": [
            "清江向晚采莲稀，独倚兰舟久未归。",
            "目断可堪人不至，斜风细雨湿罗衣。"
        ],
        "title": "龙女祠後塘自生荷花数枝与史诚之更相酬和  其五",
        "id": "7d79e674-3b7f-40f0-8674-f8d97ec9b370"
    },
    {
        "author": "司马光",
        "paragraphs": [
            "素舸朱篷青竹篙，棹歌风散近还遥。",
            "斜阳借问归何处，家住水村郎姓萧。"
        ],
        "title": "龙女祠後塘自生荷花数枝与史诚之更相酬和  其六",
        "id": "a0c93500-c7cc-4cde-8beb-8306fa457841"
    },
    {
        "author": "司马光",
        "paragraphs": [
            "别殿无人梨自芳，玉阶朱槛绕金塘。",
            "馆娃寂寞无西子，羞与吴宫竞晓妆。"
        ],
        "title": "龙女祠後塘自生荷花数枝与史诚之更相酬和  其七",
        "id": "d73d15aa-729a-47a1-bd0a-5f7cfe24d179"
    },
    {
        "author": "司马光",
        "paragraphs": [
            "夫君能直节，不耻杨曹轻。",
            "道果因时屈，官无当已荣。",
            "松杉虽偃蹇，霜霰苦峥嵘。",
            "会有良工识，终观大器成。"
        ],
        "title": "赠楚法曹叔度",
        "id": "927b19ef-857f-4edc-9a85-7ca47702721c"
    },
    {
        "author": "司马光",
        "paragraphs": [
            "园林近铃阁，旦夕被仁风。",
            "自得芳菲早，岂将疏远同。",
            "冰开半塘绿，雨借数枝红。",
            "会待韶光徧，还应到野丛。"
        ],
        "title": "先春亭",
        "id": "98cfca82-6111-4249-9d60-886b56c1982f"
    },
    {
        "author": "司马光",
        "paragraphs": [
            "木落淮南树，秋风日夜高。",
            "月临扬子渡，雪卷广陵涛。",
            "不得同萧散，何因破鬰陶。",
            "空凭尺书速，未解夣魂劳。"
        ],
        "title": "寄扬州侯都监",
        "id": "0fc2e31b-6c4d-4b2d-b66a-bc434b4f03ba"
    },
    {
        "author": "司马光",
        "paragraphs": [
            "簿领日沈迷，从容乐事稀。",
            "宾朋幸相值，樽酒不须违。",
            "惨澹愁云积，参差远树微。",
            "淹留勿轻散，待取雪花飞。"
        ],
        "title": "沉阴欲雪与同列会饮南斋",
        "id": "238da0cb-d5ef-438b-a125-d4d374f066a5"
    },
    {
        "author": "司马光",
        "paragraphs": [
            "昨日春冰破水边，今朝腊雪坠风前。",
            "歳华过目疾飞鸟，壮志如何不着鞭。"
        ],
        "title": "感怀",
        "id": "113a6006-cd07-4e5b-891a-ec6625a2067d"
    },
    {
        "author": "司马光",
        "paragraphs": [
            "结髪声华盛，无疑屈未伸。",
            "何妨久垂翅，从此欲惊人。",
            "鹰击天风壮，鹏飞海浪春。",
            "行当解故褐，不惜化京尘。"
        ],
        "title": "之美举进士寓京师此诗寄之",
        "id": "26dff837-8747-42d4-af19-1beb9391396a"
    },
    {
        "author": "司马光",
        "paragraphs": [
            "云雪连朝闇，朋从叹坐违。",
            "临文与谁共，开卷为君稀。",
            "趣扫六花散，聊通一径微。",
            "当携兔园赋，同映读书帏。"
        ],
        "title": "风雪数日不见叔度晚约公明共诣之  其一",
        "id": "3421ca32-7e01-48fa-97c0-a1950ec71ca6"
    },
    {
        "author": "司马光",
        "paragraphs": [
            "南荣卮酒罢，君返道东居。",
            "坐作三朝别，杳疑千里余。",
            "闲门嗟雀网，深泞怯柴车。",
            "向晚开帘喜，彤云稍觉疏。"
        ],
        "title": "风雪数日不见叔度晚约公明共诣之  其二",
        "id": "babb1930-7a11-47ce-918b-66fe5135f5ea"
    },
    {
        "author": "司马光",
        "paragraphs": [
            "胜冠自立艰难里，大器由来贵晚成。",
            "松柏傥非生磊落，岩崖何易出峥嵘。",
            "苏秦游困羞妻嫂，主父居贫厌弟兄。",
            "六印佗年拥车骑，会须重过洛阳城。"
        ],
        "title": "赠吴之才",
        "id": "74d3ab1b-c6f1-43a6-be71-1f62ddfee716"
    },
    {
        "author": "司马光",
        "paragraphs": [
            "原上烟芜淡复浓，寂寥佳节思无穷。",
            "竹林近水半边绿，桃树连村一片红。",
            "尽日解鞍山店雨，晚天回首酒旗风。",
            "遥知幕府清明饮，应笑驱驰羁旅中。"
        ],
        "title": "寒食许昌道中寄幕府诸君",
        "id": "05915072-c34d-4422-adc9-764a96391b01"
    },
    {
        "author": "司马光",
        "paragraphs": [
            "郊外灵潭阔，新亭占曲堤。",
            "戏鱼迎坠絮，惊雉出荒蹊。",
            "绿倒杨梢乱，光飜芰叶齐。",
            "雨余纤月偃，野迥断云低。",
            "水气常喷薄，天风助惨凄。",
            "何知尘外境，近在郡楼西。"
        ],
        "title": "和叔度独登天台水亭",
        "id": "a2a6b3cc-f2ea-4436-b472-51b1a0318361"
    },
    {
        "author": "司马光",
        "paragraphs": [
            "白玉徒为洁，幽兰未谓芳。",
            "穷羞事令尹，疏不忘怀王。",
            "冤骨消寒渚，忠魂失旧乡。",
            "空余楚辞在，犹与日争光。"
        ],
        "title": "五哀诗 屈平",
        "id": "bffbb4a1-7623-466b-b9ef-c1151c5597c2"
    },
    {
        "author": "司马光",
        "paragraphs": [
            "椎牛飨壮士，拔距养奇材。",
            "虏帐方惊避，秦金已闇来。",
            "旌旗移幕府，荆棘蔓丛台。",
            "部曲依稀在，犹能话郭开。"
        ],
        "title": "五哀诗 李牧",
        "id": "408f6ed2-eb2c-4cf6-8f81-3a1801348d46"
    },
    {
        "author": "司马光",
        "paragraphs": [
            "人主恩犹盛，谗夫弄舌端。",
            "旋闻就斧质，不得解衣冠。",
            "反贼齿纔冷，谋臣心尽寒。",
            "晁宗噍类尽，汉室泰山安。"
        ],
        "tags": [
            "泰山"
        ],
        "title": "五哀诗 晁大夫",
        "id": "3f3cea74-6b6b-45c4-8452-3bfd12386418"
    },
    {
        "author": "司马光",
        "paragraphs": [
            "汉令班南海，蛮兵避鬰林。",
            "天涯柱分界，徼外贡输金。",
            "坐失奸臣意，谁明报国心。",
            "一棺忠勇骨，漂泊瘴烟深。"
        ],
        "title": "五哀诗 马伏波",
        "id": "2ef1e3e5-4793-4720-8ca6-7fd3aa07ddb5"
    },
    {
        "author": "司马光",
        "paragraphs": [
            "君臣日荒宴，歌舞讳言愁。",
            "老相犹当国，强邻不敢谋。",
            "谣言虽未出，奸谤已先流。",
            "谁察忠臣意，通宵抱膝忧。"
        ],
        "title": "五哀诗 斛律丞相",
        "id": "9320a56d-facd-41fc-83bf-c3d17e5ded2b"
    },
    {
        "author": "司马光",
        "paragraphs": [
            "际日浮空涨海流，虫沙龙蜃各优游。",
            "津涯浩荡虽难测，不见惊澜曾覆舟。"
        ],
        "title": "留别东郡诸僚友  其一",
        "id": "d2bfe3e5-7dc0-4145-a6f1-c668edad81e8"
    },
    {
        "author": "司马光",
        "paragraphs": [
            "白璧紫金为世宝，贤愚知贵莫能名。",
            "庙堂祭器杯盘物，随处得之光彩生。"
        ],
        "title": "留别东郡诸僚友  其二",
        "id": "664c4784-4d74-45ab-b494-a88ae5d55c42"
    },
    {
        "author": "司马光",
        "paragraphs": [
            "楚国良金百炼精，深藏求售价连城。",
            "岂徒丰狱吹毛利，兼有秦台照胆明。"
        ],
        "title": "留别东郡诸僚友  其三",
        "id": "f6356d2a-9a60-4117-ace5-0dee0137eff6"
    },
    {
        "author": "司马光",
        "paragraphs": [
            "祖帐飘扬堤柳边，北来飞盖复连翩。",
            "追随不忍轻言别，逥首城楼没晚烟。"
        ],
        "title": "留别东郡诸僚友  其四",
        "id": "1465d8ae-7426-4cb5-97ef-58c516f586b3"
    },
    {
        "author": "司马光",
        "paragraphs": [
            "空府同来贤大夫，短亭门外即长涂。",
            "不辞烂醉樽前倒，明日此欢重得无。"
        ],
        "title": "留别东郡诸僚友  其五",
        "id": "6b14e0ae-5263-4053-a4e6-7c24cf398029"
    },
    {
        "author": "司马光",
        "paragraphs": [
            "京洛红尘里，闭门常独居。",
            "虽无守道愧，终与趣时疏。",
            "文举徒飞表，曹丘懒挟书。",
            "谁怜从宦久，不及策名初。",
            "待兔谋真拙，屠龙艺亦虚。",
            "何当治归计，松菊绕吾庐。"
        ],
        "title": "遣兴",
        "id": "a17cf4ae-b138-4c73-a979-1c705b93d568"
    },
    {
        "author": "司马光",
        "paragraphs": [
            "弊车羸马犯尘泥，愁到朱门徧徧辞。",
            "相国舍人难骤见，将军马监岂相知。",
            "因循岁月劳何补，颠倒风埃辱固宜。",
            "惆怅东冈旧陂在，素心空负白云期。"
        ],
        "title": "阍吏",
        "id": "f37311ca-0fe6-4060-80a2-bdab9033d53d"
    },
    {
        "author": "司马光",
        "paragraphs": [
            "苍鹅集宋幕，游鹿上燕台。",
            "霸气山河尽，王师江汉来。",
            "重围经岁合，严鎻夜深开。",
            "废殿余沙砾，颓墙蘙草莱。",
            "清时间千岁，良牧借三台。",
            "狱市乘余暇，芜城赋上才。"
        ],
        "title": "追和张学士从沂公游广固城",
        "id": "34f731f2-7f67-49e0-b20d-c2c386cce628"
    },
    {
        "author": "司马光",
        "paragraphs": [
            "畴昔追清景，狂吟忘苦寒。",
            "河冰塞津口，山雪照林端。",
            "健笔千篇冨，醇醪一醉欢。",
            "困犹挥落麈，瞑不顾归鞍。",
            "多是光阴驶，离羣会合难。",
            "谁知尘满袖，今日客长安。"
        ],
        "title": "去岁与东郡幕府诸君同游河亭望太行雪饮酒赋诗今冬罢归京邑怅然有怀",
        "id": "55b83953-0a48-41f3-862f-4312a34e83f0"
    },
    {
        "author": "司马光",
        "paragraphs": [
            "平生千里别，书问亦常来。",
            "隼拂秋云击，鸾兼霏雾回。",
            "向无高世艺，安见出伦才。",
            "有纸盈箱箧，扃封不忍开。"
        ],
        "title": "哭马承之",
        "id": "5674a07a-2da5-4f2c-9fe4-a0f4e70eafd8"
    },
    {
        "author": "司马光",
        "paragraphs": [
            "林下脱双履，窗边挂幅巾。",
            "闲堂风掩户，断岭月窥人。"
        ],
        "title": "山家",
        "id": "6a660d4e-9383-4970-ba15-c9d6c456ce53"
    },
    {
        "author": "司马光",
        "paragraphs": [
            "陇首红旌急，罇前翠幕重。",
            "林端翻远剎，花外转疏钟。",
            "夜寂清机发，春阑别意浓。",
            "如何玉琴韵，并欲在青松。"
        ],
        "title": "风",
        "id": "d61cf261-5bc1-4ea3-8f5c-26f266ea29a7"
    },
    {
        "author": "司马光",
        "paragraphs": [
            "畴昔侍严亲，俱为彩服人。",
            "游兰已多益，得桂复同春。",
            "风树悲欢异，萍波聚散频。",
            "峡中尽遗事，何处不沾巾。"
        ],
        "title": "送王殿丞知眉山县  其一",
        "id": "4eace656-f4dc-43c3-af1b-ccce03631e1b"
    },
    {
        "author": "司马光",
        "paragraphs": [
            "君行杳何许，万里蜀云西。",
            "野色春期近，林烟晓意迷。",
            "天藏巴峡小，星逼剑关低。",
            "莫使乡愁乱，咬咬信子规。"
        ],
        "title": "送王殿丞知眉山县  其二",
        "id": "a3809040-2098-44a3-ae9c-aed46ac29a2b"
    },
    {
        "author": "司马光",
        "paragraphs": [
            "东国连年水伤稼，使君到部即行春。",
            "茫茫四野潢污竭，欝欝万行桑柘新。",
            "俗不好奢田器贵，狱无留系吏家贫。",
            "齐人忽怨归朝速，自是承明侍从臣。"
        ],
        "title": "送朱校理知潍州",
        "id": "3a462c87-2644-457d-be59-504cc167f754"
    },
    {
        "author": "司马光",
        "paragraphs": [
            "顾我虚罍耻，知君余沥多。",
            "庭前有春雪，如此薄寒何。"
        ],
        "title": "贡院中戏从元礼求酒",
        "id": "de06e036-d051-4c2d-8ed5-170e6edb14d8"
    },
    {
        "author": "司马光",
        "paragraphs": [
            "黄金缀缥蒂，摇落楚江涯。",
            "采助杯盘胜，羞将橘柚偕。",
            "时移香不变，物远味尤佳。",
            "欲种沧洲树，何年此意谐。"
        ],
        "title": "黄甘",
        "id": "c3f3793b-ed1f-4018-8148-f0e35aa2d917"
    },
    {
        "author": "司马光",
        "paragraphs": [
            "积旬留省署，容易度春华。",
            "芳草踏青晚，长楸行乐賖。",
            "云疏时送雨，风细暗飞花。",
            "直有黄金百，无因过酒家。"
        ],
        "title": "寒食南宫夜饮",
        "id": "2bcf563b-a34e-4b4b-9911-93fc5a2ce5e0"
    },
    {
        "author": "司马光",
        "paragraphs": [
            "圣主焦劳意，谁云百里轻。",
            "东州比灾害，剧令选精明。",
            "水去良田阔，人归旅糓生。",
            "闾阎还旧观，鸡犬变新声。",
            "盗散疲民活，奸穷老吏惊。",
            "政成知不日，双耳为君倾。"
        ],
        "title": "送孟着作知济阴",
        "id": "04d1d174-e3c2-42d4-8084-3a76c5e7250b"
    },
    {
        "author": "司马光",
        "paragraphs": [
            "冠盖连翩数里尘，帝家全借上林春。",
            "鹓行不动烟霞秀，龙角正高雷雨新。",
            "喜气晴曛宫树绿，飞花醉堕玉巵频。",
            "蒲萄卢橘应相识，半是当年举酒人。"
        ],
        "title": "同宋次道陪燕琼林",
        "id": "ac7a5f9f-c12b-4b90-a0ad-e2badb5e3ab6"
    },
    {
        "author": "司马光",
        "paragraphs": [
            "夙昔负奇节，琅然为众殊。",
            "下鞴连得儁，出手尽成卢。",
            "喜气兼邻曲，荣名溢道涂。",
            "风云俱动色，非复旧江湖。"
        ],
        "title": "送冯状元归鄂州",
        "id": "bf1fd379-950b-4e6b-b2d4-c0d1027580fd"
    },
    {
        "author": "司马光",
        "paragraphs": [
            "儒服若烟海，几人潜圣心。",
            "难才成自昔，贱学况于今。",
            "夫子独神解，明时何陆沉。",
            "大羮无和味，至乐寡知音。",
            "磳磴貂裘弊，飘萧鹤发侵。",
            "游秦不得意，思越动长吟。",
            "甑米难求玉，经囊益少金。",
            "拂衣谢宾友，纵棹指云岑。",
            "积叶迷幽迳，荒藤络旧林。",
            "涧猿惊重至，野老喜相寻。",
            "山色犹当户，弦声不变琴。",
            "人生贵适意，何必慕华簪。"
        ],
        "title": "送吴耿先生",
        "id": "e5d6e569-fc06-47f3-9505-f4441ec56696"
    },
    {
        "author": "司马光",
        "paragraphs": [
            "之子秣陵去，悠悠天堑东。",
            "帆开晓风疾，潮落夜江空。",
            "在昔才华盛，至今人物丰。",
            "山川气虽尽，龙虎势犹雄。",
            "卞玉已三献，齐禽会一冲。",
            "当令关下吏，洗目认终童。"
        ],
        "title": "送高陟归金陵",
        "id": "412cacec-b9f3-4c13-b121-dd153b39de45"
    },
    {
        "author": "司马光",
        "paragraphs": [
            "徐公精笔老生神，石刻犹能妙夺真。",
            "几为通书翻丧宝，愈令好事惜传人。",
            "锋铓半折犹能健，圭璧微瑕自足珍。",
            "直使尽随如意碎，石家玉树未全贫。"
        ],
        "title": "子高有徐浩诗碑昌言借摹其文甫及数本石有微衅惧而归之子高答简有碎珊瑚之戏昌言以诗赠子高同舍皆和",
        "id": "5cf50eab-be8d-470a-b2cd-135aa62c4eda"
    },
    {
        "author": "司马光",
        "paragraphs": [
            "翠柏老精舍，红尘倦帝城。",
            "千山一锡远，万里片云轻。",
            "江栈纡还直，天星纵复横。",
            "听猿应更喜，还是故乡声。"
        ],
        "title": "京送僧聪归蜀",
        "id": "ff8c9915-0c7d-4483-ad7d-886ce12e95d1"
    },
    {
        "author": "司马光",
        "paragraphs": [
            "问望簪绅旧，恩华雨露重。",
            "图书周内史，汾浍晋全封。",
            "秀发千寻壁，寒生百炼锋。",
            "归时门有戟，惜别更从容。"
        ],
        "title": "送史馆任祠部河东转运使",
        "id": "92b28dd7-e30d-445c-9639-6df95520b381"
    },
    {
        "author": "司马光",
        "paragraphs": [
            "闻道名都行有期，依然想见昔游时。",
            "寒光一曲秋河转，翠岭三条夕照移。",
            "孤竹旧风民有让，重华余教俗无疵。",
            "不须到日方登历，已在君家十二诗。"
        ],
        "title": "送冲卿通判河中府",
        "id": "85d511a3-9710-4310-ab90-b573866941f6"
    },
    {
        "author": "司马光",
        "paragraphs": [
            "夙昔游清贯，时流籍重名。",
            "雠书石渠秘，视草玉堂荣。",
            "吉兆虚三鳝，凶期告两楹。",
            "子云思故国，坟树必西倾。"
        ],
        "title": "故翰林彭学士挽歌  其一",
        "id": "0383beea-eaee-447a-b625-fccb2c962999"
    },
    {
        "author": "司马光",
        "paragraphs": [
            "平生对交旧，万日正如初。",
            "不复知荣贱，都能忘戚疏。",
            "遗灵瞻素几，伪物屏涂车。",
            "家事何萧索，空余万卷书。"
        ],
        "title": "故翰林彭学士挽歌  其二",
        "id": "ef8677e1-cf4a-4d0f-820e-e9066896573d"
    },
    {
        "author": "司马光",
        "paragraphs": [
            "祖奠垂将撤，笳箫俨欲行。",
            "野寒嘶故马，树转出新旌。",
            "泉路幽无底，鱼灯暧不明。",
            "如何赍美志，鬰鬰向佳城。"
        ],
        "title": "故翰林彭学士挽歌  其三",
        "id": "5f55d857-51b7-4abf-a57f-060bed4d5897"
    },
    {
        "author": "司马光",
        "paragraphs": [
            "清夜四无哗，深严上帝家。",
            "星翻珠网白，斗挂玉楼斜。",
            "风静虚成韵，霜轻未作花。",
            "还疑汉津客，浩荡寄流槎。"
        ],
        "title": "景福东厢诗 夜意",
        "id": "9e45d632-fd0a-4497-bc5a-5bbac178419d"
    },
    {
        "author": "司马光",
        "paragraphs": [
            "枍栺留深殿，仓琅秘九门。",
            "日长人对直，风迥燕高翻。",
            "林有萧疏意，云无片缕痕。",
            "钧天真自到，不独暂飞魂。"
        ],
        "title": "景福东厢诗 即日",
        "id": "fb4c394a-6d85-4fbc-a641-95b7ddc7b672"
    },
    {
        "author": "司马光",
        "paragraphs": [
            "落落抱高节，秀出青云端。",
            "无言磵谷幽，自致宫庭难。",
            "芳风袭玉宇，余露分铜盘。",
            "不使万年木，嘉名高歳寒。"
        ],
        "title": "景福东厢诗 柏",
        "id": "d287cd50-4c74-44bb-bab5-0cde237a12de"
    },
    {
        "author": "司马光",
        "paragraphs": [
            "万户鬰相钩，枝分瑟瑟流。",
            "萦纡通桂观，隐见带龙楼。",
            "碧映千林曙，红飘一叶秋。",
            "寒波长不竭，歳歳奉宸游。"
        ],
        "title": "御沟",
        "id": "17b63df5-334f-4fb6-8ebf-434c21b58ad6"
    },
    {
        "author": "司马光",
        "paragraphs": [
            "和气盈金榼，恩光湛玉觞。",
            "应知北山羽，犹怯上林霜。",
            "醇味回秋色，清都近醉乡。",
            "山茅沾雨露，誓极寸心长。"
        ],
        "title": "御沟 赐酒",
        "id": "f6f1a2fa-b41c-4064-9285-0c6dce02d35e"
    },
    {
        "author": "司马光",
        "paragraphs": [
            "琐琐南阳菊，秋潭歳自开。",
            "孤根拥红叶，落蘂媚苍苔。",
            "正以参灵药，因之植紫台。",
            "愿兼金掌露，同入柏梁杯。"
        ],
        "title": "御沟 菊",
        "id": "b941ba77-9a17-48be-8d35-6efa2fe156a2"
    },
    {
        "author": "司马光",
        "paragraphs": [
            "烈火非不猛，不耗百炼金。",
            "寒霜非不严，不雕竹柏林。",
            "小人势利合，倾覆无常心。",
            "君子道德亲，白首犹视今。",
            "诸君闺台秀，相得如璆琳。",
            "离羣一昔期，乃尔动悲吟。",
            "古风久已衰，交道日颓侵。",
            "愿名思友操，播之清徽琴。"
        ],
        "title": "御沟 同范景仁寄修书诸同舍",
        "id": "d86cca18-82ee-4462-973b-3f67a179566c"
    },
    {
        "author": "司马光",
        "paragraphs": [
            "南海荔枝来，别馆蒲萄成。",
            "匪颁浃下陈，捧拜同驩荣。",
            "置黍敢先食，览盘多未名。",
            "怀核待归种，复愁千歳生。"
        ],
        "title": "御沟 赐果",
        "id": "3da904f1-ac02-4c0d-8025-e0a35673d54a"
    },
    {
        "author": "司马光",
        "paragraphs": [
            "上圣固天纵，英艺皆绝伦。",
            "时乘万几闲，翰动如有神。",
            "用之当豫游，不忘安四民。",
            "匪颁及羣下，络绎来中宸。",
            "毰毸灵鳯翔，鬰怒虬龙振。",
            "清若四海秋，熙如天下春。",
            "愚臣土芥微，亦受雨露均。",
            "愿推赐书意，直以古义陈。",
            "士本学先王，所求谊与仁。",
            "农当服稼穯，昏作甽亩勤。",
            "百工备用器，不治刺绣文。",
            "万商迁有无，不通珠翠珍。",
            "四业既交修，坐令风化纯。",
            "人和衣食丰，天应殊祥臻。",
            "皇心正在此，非以能高人。"
        ],
        "title": "御沟 赐书",
        "id": "67f052c2-ec4b-4a95-85a0-d58e5aae4abd"
    },
    {
        "author": "司马光",
        "paragraphs": [
            "昔去江湖乡，来与松桂接。",
            "圭角老龙脊，锋棱秋剑铗。",
            "历乱枯苔点，交横败莎叶。",
            "会使成都人，更取神蓍揲。"
        ],
        "title": "御沟 怪石",
        "id": "b7df270d-af14-4ea3-b534-e9ecbdc41f4e"
    },
    {
        "author": "司马光",
        "paragraphs": [
            "木末采芙蓉，骚人歌所无。",
            "何言霜花艳，不与水芝殊。",
            "香苞麝脐结，茂叶桐阴敷。",
            "岂若龟巢类，飘零老五湖。"
        ],
        "title": "御沟 未开木芙蓉",
        "id": "71c0c55b-4e56-47b9-ad52-46401e861354"
    },
    {
        "author": "司马光",
        "paragraphs": [
            "汉家求猛士，云集未央宫。",
            "天外朝星淡，山西将种空。",
            "奇谋纷并进，壮节凛生风。",
            "八阵纵横势，依然见目中。"
        ],
        "title": "御沟 读武士策",
        "id": "2f72c7e8-8246-4439-934a-e149397c440f"
    },
    {
        "author": "司马光",
        "paragraphs": [
            "阊阖风正清，觚棱日初媚。",
            "材雄集便殿，玉座亲临视。",
            "三河侠少儿，初识天子贵。",
            "天山汗血骝，蹀躞金镮辔。",
            "扬鞭秋云高，顾盼有余锐。",
            "萦回势可观，罄控动如志。",
            "毫厘应心目，审固参身臂。",
            "鸣弦电雹惊，寸的冰瓦碎。",
            "龙颜薄笑春，喜色连傍侍。",
            "旦为徒步人，暮作彯缨使。",
            "扬扬出九门，亲友生意气。",
            "须知天地德，慎勿忘所自。",
            "黠羌犹旅拒，猃狁方繁炽。",
            "求为忠义臣，无负搜罗意。"
        ],
        "title": "御沟 观试骑射",
        "id": "ebf9a193-05bc-4fed-b456-2b96cf136755"
    },
    {
        "author": "司马光",
        "paragraphs": [
            "延阁屹中天，积书云汉连。",
            "神宗重其选，国士此为偏。",
            "夫子岷嶓秀，声名俊造先。",
            "清标峻不极，胜气驶无前。",
            "待价犹怀璧，临岐肯着鞭。",
            "介推不求显，张季久方迁。",
            "玉槛钩陈上，丹梯北斗边。",
            "帝容瞻日角，宸翰照星躔。",
            "职秩曾无贵，光华在得贤。",
            "公卿殊未晚，尚少买臣年。"
        ],
        "title": "喜景仁直秘阁",
        "id": "2e12b6d9-8cc1-4ed8-ae68-2cbc1d751dcb"
    },
    {
        "author": "司马光",
        "paragraphs": [
            "菊栽许送定如何，庭下不堪秋草多。",
            "九日无花更无酒，便携藜杖直相过。"
        ],
        "title": "兴宗许菊久之未得",
        "id": "892cd5cc-9223-4983-adff-7d19fbdd76bc"
    },
    {
        "author": "司马光",
        "paragraphs": [
            "黄花小墢和烟斸，野兴萧萧已相逐。",
            "同来更得兼诗句，久立看诗忘栽菊。"
        ],
        "title": "得菊并诗",
        "id": "018fe853-f5c8-4532-839c-5bbd20a5084d"
    },
    {
        "author": "司马光",
        "paragraphs": [
            "豪杰争唐鹿，江南号富强。",
            "明时虽混一，余俗尚雕伤。",
            "税版诛求急，词曹牒诉忙。",
            "皇心愍颓弊，使节付才良。",
            "贫吏先投绂，奸民尽越乡。",
            "闾阎无插笔，田亩有栖粮。",
            "汉阁归期阔，隋河去驿长。",
            "风高片帆疾，钲鼓入秋光。"
        ],
        "title": "送史馆唐祠部江南西路转运使",
        "id": "acecd402-e950-4735-b372-30cb9e3907ac"
    },
    {
        "author": "司马光",
        "paragraphs": [
            "汉家五尺道，置吏抚南夷。",
            "欲使文翁教，兼令孟获知。",
            "盘羞蒟酱实，歌杂竹枝辞。",
            "取酒须勤醉，乡关不可思。"
        ],
        "tags": [
            "勉励",
            "友人",
            "送别"
        ],
        "title": "送张寺丞知富顺监",
        "id": "2eec088d-0faf-4a96-bf24-490815b88b38"
    },
    {
        "author": "司马光",
        "paragraphs": [
            "陇上家声勇气殊，边庭卧鼓欲安居。",
            "非同王翦私求宅，更似甘宁晚好书。",
            "剑倚寒窗风淅沥，门无杂客柳萧疏。",
            "蒲州风土平生爱，为问旁邻地有余。"
        ],
        "title": "寄题李舍人蒲中新斋",
        "id": "6f09503c-c87d-4af1-b6ea-8d1bfd3b609b"
    },
    {
        "author": "司马光",
        "paragraphs": [
            "黄髪今雕丧，苍生欲奈何。",
            "散金纔极乐，曳杖已成歌。",
            "十郡余恩在，三台故吏多。",
            "位崇仍有後，五福更为多。"
        ],
        "title": "赠太子太傅康靖李公挽歌词二首  其一",
        "id": "26f0af6a-f51e-4201-8827-40eac6fac7c3"
    },
    {
        "author": "司马光",
        "paragraphs": [
            "卤簿去悠悠，西郊乱叶秋。",
            "旐翻寒日薄，笳咽断云愁。",
            "吊客门飞鹤，佳城山卧牛。",
            "灵车今不返，洧水日东流。"
        ],
        "title": "赠太子太傅康靖李公挽歌词二首  其二",
        "id": "34207fa3-06e9-40ee-9838-11bca6fd7274"
    },
    {
        "author": "司马光",
        "paragraphs": [
            "华缨下玉除，天子宠匈奴。",
            "虽复夷风陋，犹知汉使殊。",
            "夜烽沈不举，秋柝寂无虞。",
            "何必燕然刻，苍生肝脑涂。"
        ],
        "title": "送二同年使北 吕济叔",
        "id": "a1e12e66-7160-4cc7-8677-6cdea4b13527"
    },
    {
        "author": "司马光",
        "paragraphs": [
            "云愁雪欲零，四牡出郊垧。",
            "古塞烟华紫，寒沙日气青。",
            "金门秘鸡树，朱节耀龙庭。",
            "几夜天街北，遥占汉使星。"
        ],
        "title": "送二同年使北 李公素",
        "id": "0573e90e-8d05-44c4-b0db-378b3f43f64b"
    },
    {
        "author": "司马光",
        "paragraphs": [
            "万古风涛浸石岩，老苔垂足细䰐鬖。",
            "传闻海底珠无数，何事从来散不簪。"
        ],
        "title": "昌言有咏石髪诗三章模写精楷殆难复加仆虽未睹兹物而已若识之久者辄复强为三诗以继其後非敢庶几肩差适足为前诗之舆台耳  其一",
        "id": "c0e7f497-ade3-4b4c-86fe-3ef87594f777"
    },
    {
        "author": "司马光",
        "paragraphs": [
            "金阙银城仙客居，欲传消息问麻姑。",
            "蓬莱无物堪为信，剪寄苍龙一握须。"
        ],
        "title": "昌言有咏石髪诗三章模写精楷殆难复加仆虽未睹兹物而已若识之久者辄复强为三诗以继其後非敢庶几肩差适足为前诗之舆台耳  其二",
        "id": "0baf0db0-74a9-4c2b-b946-627da9b35461"
    },
    {
        "author": "司马光",
        "paragraphs": [
            "琅菜来从若木边，非膏非沐绿宛延。",
            "玉盘委积羞佳客，不是陶家无馔钱。"
        ],
        "title": "昌言有咏石髪诗三章模写精楷殆难复加仆虽未睹兹物而已若识之久者辄复强为三诗以继其後非敢庶几肩差适足为前诗之舆台耳  其三",
        "id": "13d8ed21-f899-4263-8ff8-8bd104c47d54"
    },
    {
        "author": "司马光",
        "paragraphs": [
            "长江湛湛带枫林，古木寒云县寺深。",
            "老吏不能容狡狯，细民无复有冤侵。",
            "洪崖丹井闻犹在，徐孺衡门说可寻。",
            "宁复淹留如宝剑，更令牛斗气沈沈。"
        ],
        "tags": [
            "长江"
        ],
        "title": "送沈寺丞知南昌县",
        "id": "7426d146-85d7-4464-827a-5ba2a8fba230"
    },
    {
        "author": "司马光",
        "paragraphs": [
            "直道免三黜，敢云羞小官。",
            "盘餐红粟涩，衣桁黑貂寒。",
            "画府容身易，侯门曲意难。",
            "荆扉盈尺雪，有客问袁安。"
        ],
        "title": "酬不疑雪中书怀见寄",
        "id": "4dd9911b-c716-4dea-977b-d94861fc32f4"
    },
    {
        "author": "司马光",
        "paragraphs": [
            "阴风一夕惊，晓雪满都城。",
            "气覆千家白，光连万象清。",
            "恋空飞不下，弄态舞相萦。",
            "历乱看无定，飘飖转未成。",
            "缀垣时缺剥，压竹乍欹倾。",
            "细隙过无滞，寒窗拂有声。",
            "园林匀结练，观阁巧雕琼。",
            "草木情先喜，干坤意亦荣。",
            "营魂顿疏健，病目暂虚明。",
            "郢曲高谁和，羞将叩缶并。"
        ],
        "title": "答师道对雪见寄",
        "id": "968207c0-9391-4f6b-a923-9885ed258dc3"
    },
    {
        "author": "司马光",
        "paragraphs": [
            "金门倦鸣玉，千骑出东方。",
            "封略依沧海，枌榆近故乡。",
            "秦碑苔蚀字，鄅稻日翻芒。",
            "国吏遥应识，当年丞相郎。"
        ],
        "title": "送王校理守琅琊",
        "id": "22406d80-058f-479f-abc1-7d438fcf60fc"
    },
    {
        "author": "司马光",
        "paragraphs": [
            "操业五常备，艰难六极全。",
            "仲尼难语命，禆灶不知天。",
            "弱女飘何许，遗文散莫传。",
            "官轻史不录，後世孰称贤。"
        ],
        "title": "哭尚颍",
        "id": "1a698c7a-8bec-4888-8630-0e15c99c3ffa"
    },
    {
        "author": "司马光",
        "paragraphs": [
            "喜愠与荣枯，居之悉晏如。",
            "稍门多执笔，至老不抛书。",
            "常愧无能极，曾沾清论余。",
            "秋风郭门外，雨泣望丧车。"
        ],
        "title": "故侍读学士张公哀辞二首  其一",
        "id": "7fce36d8-1a78-4912-9d21-d63731532891"
    },
    {
        "author": "司马光",
        "paragraphs": [
            "凶梦歌洹水，妖巢集戴鵀。",
            "未尝余俸禄，无以具衣衾。",
            "袁涣分仓谷，翁归赐府金。",
            "佗年纯固传，宁使令名沈。"
        ],
        "title": "故侍读学士张公哀辞二首  其二",
        "id": "ae346d99-b959-4a9c-b4a7-cd5b9e0543fc"
    },
    {
        "author": "司马光",
        "paragraphs": [
            "炜烨传家学，连翩射策荣。",
            "走丸过省阁，破竹取公卿。",
            "埋玉嗟何早，为山惜未成。",
            "空令泽宫友，相顾泪纵横。"
        ],
        "title": "钱子高挽歌二首  其一",
        "id": "48287c4b-ad82-4235-a08f-b65eef5771f6"
    },
    {
        "author": "司马光",
        "paragraphs": [
            "象设如平昔，升堂不见君。",
            "尚疑言笑在，忽念死生分。",
            "清论千秋雪，浮荣一片云。",
            "泉台多少路，何处复修文。"
        ],
        "title": "钱子高挽歌二首  其二",
        "id": "b48f99fe-355f-4339-ad8b-a354b6c166ae"
    },
    {
        "author": "司马光",
        "paragraphs": [
            "阀阅盛山西，朱门扬戟衣。",
            "雅知名教乐，深笑宴游非。",
            "一室琴书隘，三年园圃稀。",
            "异时论事业，肯复让轻肥。"
        ],
        "title": "题杨中正供奉洗心堂",
        "id": "7ddc7fda-ccf2-4905-a8c3-ed348e9201ba"
    },
    {
        "author": "司马光",
        "paragraphs": [
            "几砚昔年游，于今成十秋。",
            "松坚终发石，鱼变即辞流。",
            "近郡无飞檄，清时不借筹。",
            "淇园春竹美，军宴日椎牛。"
        ],
        "tags": [
            "勉励",
            "送别",
            "友情",
            "忆旧"
        ],
        "title": "送龚章判官之卫州",
        "id": "aa9f74dd-0eda-4d03-84e1-80ec842f31a5"
    },
    {
        "author": "司马光",
        "paragraphs": [
            "彩服昔为儿，随亲宦洛师。",
            "至今余梦想，常记旧游嬉。",
            "佐史头应白，书楼树已欹。",
            "闻君行有日，使我泪交颐。"
        ],
        "title": "送王瓘同年河南府司录",
        "id": "dee4f5ee-1bb0-400d-8653-bdd275252f7c"
    },
    {
        "author": "司马光",
        "paragraphs": [
            "先朝御六飞，亲谒濑乡祠。",
            "牛酒当时惠，衣冠此日思。",
            "仙踪丹有灶，天瑞桧生枝。",
            "圣主怜耆旧，题舆得吏师。"
        ],
        "title": "送王彦臣同年通判亳州",
        "id": "3b984c9a-bdee-42f8-8b84-32b21a4dbb26"
    },
    {
        "author": "司马光",
        "paragraphs": [
            "叠瓦浮轻雪，参差粉画难。",
            "苦欺初变柳，故压未生兰。",
            "夜色微分白，春容不受寒。",
            "即为花卉夺，犹得暂供看。"
        ],
        "title": "正月二十四日夜雪",
        "id": "86df00c6-8c8f-488b-b09d-6eae05715d7d"
    },
    {
        "author": "司马光",
        "paragraphs": [
            "天禄凝严近紫台，书帏夜对雪华开。",
            "层楼直倚寒空出，清漏还从深殿来。",
            "薄梦不成冰柱折，晓光先到玉花催。",
            "兔园终是诸侯事，虚费相如能赋才。"
        ],
        "title": "和道粹雪夜直宿",
        "id": "452e9ba1-9b6e-49e5-a1f3-a172429f29d9"
    },
    {
        "author": "司马光",
        "paragraphs": [
            "凤律年华到尚新，九重气象已成春。",
            "晓云低拂羽林仗，宿雨先清紫陌尘。",
            "玉殿鸣鞘传警跸，彤庭委佩集簪绅。",
            "阙前无复鱼龙戏，自有驩谣亿万人。"
        ],
        "title": "和次道大庆殿上元迎驾",
        "id": "5d381100-9853-44b6-81f2-c2ed076546f8"
    },
    {
        "author": "司马光",
        "paragraphs": [
            "叠鼓鸣铙迎候新，军牙孑孑倚淮津。",
            "聊应衣绣过乡曲，不作引章惊故人。",
            "荻迸短芽淝水暖，荷浮圆叶漅湖春。",
            "使君此去荣多少，犹是当年书剑身。"
        ],
        "title": "送茹屯田知无为军",
        "id": "dd4b19e8-a6fe-467f-a593-787c7d72ca63"
    },
    {
        "author": "司马光",
        "paragraphs": [
            "昔时南面并称孤，今日还为绛灌徒。",
            "忍死祗能添屈辱，偷生不足爱须臾。",
            "一朝从殉倾羣客，千古生风激懦夫。",
            "直使强颜臣汉帝，韩彭未必免同诛。"
        ],
        "title": "田横墓",
        "id": "12342345-bdf7-42ee-abb0-2c9d354060a9"
    },
    {
        "author": "司马光",
        "paragraphs": [
            "汉家二千石，体望向来尊。",
            "况复严徐客，从前益稷孙。",
            "公侯贵不绝，礼乐器长存。",
            "符竹临分陜，声光应列藩。",
            "亲闱先契重，子舍近交敦。",
            "柏垄依仁域，棠阴接故园。",
            "怀归聊露请，予告入推恩。",
            "荷祋烦强候，停车下郡门。",
            "帷廧纷大馆，驺骑屈朱轓。",
            "不以黎苗待，还将臭味论。",
            "森罗牢礼重，灭裂俗仪烦。",
            "霜霁威严息，春生笑语温。",
            "草微侵碧甃，尘不染华轩。",
            "日影摇云栋，风痕过玉樽。",
            "落尘歌迥出，激楚褏双翻。",
            "雅戏象交局，珍肴熊荐蹯。",
            "河梁俄首路，汾曲访吹埙。",
            "举手辞双戟，腾装改北辕。",
            "乌飞城树晓，鴈泊野芜暄。",
            "耿耿清标阔，涔涔宿酒昏。",
            "百蟠萦阪道，数里豁川原。",
            "跋马风烟外，依稀鼓吹喧。"
        ],
        "title": "登平陆北山回瞰陜城奉寄李八丈学士使君二十二韵",
        "id": "db8067fb-a045-4806-b0e3-b8565679747e"
    },
    {
        "author": "司马光",
        "paragraphs": [
            "穹谷鬰盘纡，河濒陜北隅。",
            "泉流涓不绝，冈势俨相扶。",
            "初旭纷高下，空烟似有无。",
            "石滩醒耳快，峤树脊云孤。",
            "天霁岚光活，人稀草色苏。",
            "牧儿歌自若，樵子远相呼。",
            "坏道傍连传，空城右指虞。",
            "穷岩今寂寞，蔓草只荒芜。",
            "野店寒餐涩，山程瘦马瘏。",
            "物华供兴趣，亦是慰崎岖。"
        ],
        "title": "员村坂",
        "id": "9c1ea2e0-e2f9-4e99-b259-2120992d38fd"
    },
    {
        "author": "司马光",
        "paragraphs": [
            "象帝胚浑散，愚公辙迹开。",
            "横行四极外，蟠据九河隈。",
            "岪鬰天阍近，峥嵘地轴回。",
            "阳崖明草树，阴壑转风雷。",
            "波沓羣峰涌，云奔峭壁来。",
            "猿岩垂磊落，龙窟斗喧豗。",
            "喷雨惊湍洒，跳垒巨石颓。",
            "平途忧屐折，跬步戒轮摧。",
            "覆顶千春雪，缘潭万古苔。",
            "谷盘容国士，髓裂饵仙才。",
            "晋市飞樵札，燕郊落烧煤。",
            "棋图分冀野，蚁壤认丛台。",
            "在昔王涂塞，尝闻霸略恢。",
            "严关阴伏甲，间道夜衔枚。",
            "挟诈挥金斗，贪功袭墨缞。",
            "战场空爝火，京观悉蒿莱。",
            "险易曾何变，兴亡只可哀。",
            "隆平方恃德，襟带自崔嵬。"
        ],
        "title": "太行",
        "id": "5896e941-5ee9-4645-b6a4-70fee53a9f07"
    },
    {
        "author": "司马光",
        "paragraphs": [
            "昔年三月浪，鳞翼化云雷。",
            "竹箭流俱上，芙蓉幕对开。",
            "瀵泉扬沸渭，泰华耸崔嵬。",
            "捧檄容归省，飞觞复屡陪。",
            "芬芳袭芝室，嘉庆侍兰阶。",
            "吴璧评残笔，隋碑读渍苔。",
            "清阴依玉树，和气乐春台。",
            "薄宦俄成别，私门忽遇灾。",
            "一朝捐彩服，五载泣粗缞。",
            "季路还从仕，任安独见哀。",
            "近畿须健令，剧邑试长才。",
            "过目全牛解，迎锋巨枿摧。",
            "雉留乘荫伏，蝗避境苗回。",
            "时得鸣琴暇，仍飞丽句来。",
            "正知荣箧笥，无足报璇瑰。",
            "紞鼓俄攀邓，安车已召枚。",
            "赋成平乐馆，燕奉柏梁杯。",
            "自顾诚驽缓，于今尚草莱。",
            "履穿羞路雪，盖敝怯京埃。",
            "傥借余光便，炎风动死灰。"
        ],
        "title": "石昌言学士宰中牟日为诗见寄久未之答今冬罢武成幕来京师此诗谢之",
        "id": "5837d247-2ab0-4cd1-9a79-af47f08f1fbb"
    },
    {
        "author": "司马光",
        "paragraphs": [
            "学馁才贫杼轴劳，踰年避债负诗豪。",
            "倒囊不惜偿虚劵，未敌琼瑶旧价高。"
        ],
        "title": "昌言见督诗债戏呈绝句",
        "id": "a3449521-ecda-4ac1-a8d1-0fe6095ddf17"
    },
    {
        "author": "司马光",
        "paragraphs": [
            "午夜空斋四悄然，清寒透骨不成眠。",
            "秋风故掲疏帘起，正漏月华来枕前。"
        ],
        "title": "静夜",
        "id": "2a30a16a-cd8d-4b7e-85d1-9dde71ff4bc9"
    },
    {
        "author": "司马光",
        "paragraphs": [
            "红桃素李竞年华，周偏长安万万家。",
            "何事青青庭下柏，东风吹尽亦无花。"
        ],
        "title": "春",
        "id": "4929e72f-1a29-491e-b7db-b89b4f7ffe55"
    },
    {
        "author": "司马光",
        "paragraphs": [
            "学海无涯富，辞锋一战勋。",
            "声华掩终贾，赋颂继渊云。",
            "五斗为边吏，千仓饱戍军。",
            "明恩美尤异，优秩赏能勤。",
            "黄祖阴怀怒，张汤巧用文。",
            "折虽因木秀，烧不变兰熏。",
            "迹有穷通异，心无得丧分。",
            "龙蛇宁久蛰，玉石岂俱焚。",
            "蜀国花饶思，临邛酒易醺。",
            "西风时有意，尺纸慰离羣。"
        ],
        "title": "送导江李主簿君俞",
        "id": "17c419c7-7518-4dde-9964-32d8a2a6e915"
    },
    {
        "author": "司马光",
        "paragraphs": [
            "宜都贤太守，治迹古人齐。",
            "虎负众子去，凤环羣鸟栖。",
            "行增颍川秩，别降武都泥。",
            "正恐还朝速，春林未子规。"
        ],
        "title": "送峡州陈廉秘丞  其一",
        "id": "241d6229-6be7-4224-87bb-b26d002e9bec"
    },
    {
        "author": "司马光",
        "paragraphs": [
            "郡府猿声外，旌旗鸟道边。",
            "楼高出楚塞，烟霁识巴船。",
            "襦袴嗟来暮，簪绅惜外迁。",
            "皇仁矜远俗，非谓意疏贤。"
        ],
        "title": "送峡州陈廉秘丞  其二",
        "id": "9a434737-9306-4095-8b19-d3665782b8a7"
    },
    {
        "author": "司马光",
        "paragraphs": [
            "地险三巴口，江流百折蟠。",
            "驺珂通峡响，门戟照秋寒。",
            "翠壁虎牙石，素花狼尾滩。",
            "孙刘置栅处，细为写图看。"
        ],
        "title": "送峡州陈廉秘丞  其三",
        "id": "4da1edfd-a003-471e-9b4c-1c9f3f5d9c6a"
    },
    {
        "author": "司马光",
        "paragraphs": [
            "广文更直太常斋，咫尺无从尽素怀。",
            "不及清风得随意，夜深容易过天街。"
        ],
        "title": "武成致斋奉酬吴冲卿寺丞太学宿直见寄二首  其一",
        "id": "31478586-7a76-47a2-a204-d9beea17abd7"
    },
    {
        "author": "司马光",
        "paragraphs": [
            "雪後余冰尚缀檐，月华霜气入疏帘。",
            "难堪琼玉惊心骨，坐觉清寒几倍添。"
        ],
        "title": "武成致斋奉酬吴冲卿寺丞太学宿直见寄二首  其二",
        "id": "fec06097-2f56-4fc4-b184-68c95387d5e2"
    },
    {
        "author": "司马光",
        "paragraphs": [
            "拥袖犯风雪，驱车行诣谁。",
            "朱门不可入，素友复难期。",
            "依世诚多拙，迷方忽自悲。",
            "褊心终寡合，吾道易参差。"
        ],
        "title": "雪中寻友人不遇",
        "id": "d37e3ad7-238b-4664-8621-8facc54a8bbf"
    },
    {
        "author": "司马光",
        "paragraphs": [
            "高浪崩奔卷白沙，悠悠极望入天涯。",
            "谁能脱落尘中意，乘兴东游坐石槎。"
        ],
        "title": "河边晚望",
        "id": "0dd5e69b-27dd-40e6-ab24-0a50374b573a"
    },
    {
        "author": "司马光",
        "paragraphs": [
            "楼台带余雪，寒色未全收。",
            "久负入关意，空为同舍羞。",
            "清樽接胜友，飞盖从贤侯。",
            "应恨春来晚，烟林已数游。"
        ],
        "title": "早春寄东郡旧同僚",
        "id": "044776a2-9b92-4507-b0cc-e5cfb5e6a4ca"
    },
    {
        "author": "司马光",
        "paragraphs": [
            "红旗一簇聚山椒，霁日清风看射雕。",
            "脱帽少年遥稽首，汉家新将霍嫖姚。"
        ],
        "title": "边将  其一",
        "id": "b2046d9d-2c75-45b3-9c49-641edb89a97a"
    },
    {
        "author": "司马光",
        "paragraphs": [
            "月白星稀霜气多，卷旗束甲涉葱河。",
            "田家不觉官军度，夜半只闻风雨过。"
        ],
        "title": "边将  其二",
        "id": "375ce42f-e8e3-405f-a7f9-0e04f12d6ca3"
    },
    {
        "author": "司马光",
        "paragraphs": [
            "横吹长笛千万骑，将军塞北立功回。",
            "边人争出孤城望，渐见旌旗天外来。"
        ],
        "title": "边将  其三",
        "id": "ab2af278-88f8-4ddf-b453-dba8d35fde56"
    },
    {
        "author": "司马光",
        "paragraphs": [
            "楚岸橘花香，扁舟泛渺茫。",
            "短蓑冲密雨，素髪凈秋霜。",
            "烟外鸣桹远，波间掷线长。",
            "无人识名姓，击楫入沧浪。"
        ],
        "title": "渔父",
        "id": "cb1a9fbd-f636-43f5-825d-6952d15d2c41"
    },
    {
        "author": "司马光",
        "paragraphs": [
            "梅梢柳萼未全开，日澹风和春意来。",
            "雨後谁家有桃李，会须多买及时栽。"
        ],
        "title": "早春  其一",
        "id": "0f421366-acee-477d-8f2f-b5c68c48414b"
    },
    {
        "author": "司马光",
        "paragraphs": [
            "璇霄转斗车，春意逼梅花。",
            "熟寐侵街鼓，闲情到酒家。",
            "晴阳浮地末，寒色敛天涯。",
            "归鴈空余迹，朝来印浦沙。"
        ],
        "title": "早春  其二",
        "id": "0c9d4c16-2c63-44f3-9c0c-7b0c2e57d666"
    },
    {
        "author": "司马光",
        "paragraphs": [
            "山木欣欣意，春光次第催。",
            "欹巾望归鴈，伏槛听新雷。",
            "岩静闻冰折，巢空喜燕来。",
            "涧花从寂寞，亦向草堂开。"
        ],
        "title": "山中早春",
        "id": "e0e7dfe2-66ec-47a6-a810-2d5902101bd2"
    },
    {
        "author": "司马光",
        "paragraphs": [
            "微迳透重峦，茅堂竹叶冠。",
            "方瞳映骨静，秀气逼人寒。",
            "夜火装丹灶，晴霜醮石坛。",
            "不须惊浅俗，轻举入云端。"
        ],
        "title": "赠学仙者",
        "id": "d1f8cc95-d731-4124-b5a7-b005df562935"
    },
    {
        "author": "司马光",
        "paragraphs": [
            "野际共为别，客亭芳草新。",
            "何心更执酒，满目尽伤春。",
            "今古无穷路，东西相背尘。",
            "行行复回首，不欲着鞭频。"
        ],
        "title": "留别友生",
        "id": "abb5f6ce-8194-4c28-aa34-2c237d6d8f01"
    },
    {
        "author": "司马光",
        "paragraphs": [
            "宫城映出丝丝绿，顿觉皇州春意回。",
            "从此不辞驱瘦马，六街终日踏尘埃。"
        ],
        "title": "二月六日初见待漏房前柳色微绿欣然成咏",
        "id": "13c14693-dc0b-4e6f-8d68-ebfdd7591e03"
    },
    {
        "author": "司马光",
        "paragraphs": [
            "天意清和二月初，春风不动整如梳。",
            "陶潜宅外时无此，想更萧条不易居。"
        ],
        "title": "垂柳",
        "id": "473584bb-d8d3-4c68-8837-dd6670196e1b"
    },
    {
        "author": "司马光",
        "paragraphs": [
            "故人通贵绝相过，门外真堪置雀罗。",
            "我已幽慵僮更懒，雨来春草一番多。"
        ],
        "title": "闲居",
        "id": "f6c56f4f-671f-4962-9882-735ce602e2d2"
    },
    {
        "author": "司马光",
        "paragraphs": [
            "飞盖共徘徊，西园高宴开。",
            "秋云惜明月，留待庾公来。"
        ],
        "title": "中秋陪张龙图燕射堂初夕阴云酒行顿解喜而成咏",
        "id": "3a5443c1-476a-4d56-a735-1d04ad8bf7e7"
    },
    {
        "author": "司马光",
        "paragraphs": [
            "离羣如几辰，屈指十青春。",
            "不意轮蹄迹，共兹京洛尘。",
            "文场投漆契，客路转蓬身。",
            "别易相逢阔，过从莫厌频。"
        ],
        "title": "贻宋四行简迪",
        "id": "26351089-0e76-47d0-8133-07558fda5543"
    },
    {
        "author": "司马光",
        "paragraphs": [
            "盘飱罗新蔬，充腹不求余。",
            "穷巷昼扃户，闲轩卧读书。",
            "有心齐塞马，无意羡川鱼。",
            "世道方邀逐，如君术已疏。"
        ],
        "title": "自嘲",
        "id": "1d5318fd-7b26-4ebd-929a-89b1ab1e35e3"
    },
    {
        "author": "司马光",
        "paragraphs": [
            "厚于太古暖于春，耳目无营见道真。",
            "果使屈原知醉趣，当年不作独醒人。"
        ],
        "title": "醉",
        "id": "cf05548c-e6eb-4860-95f7-55ecdfa3da94"
    },
    {
        "author": "司马光",
        "paragraphs": [
            "雪意久未就，寒云低不收。",
            "飘扬插孤帜，迢递映高楼。",
            "试假贤人浊，聊攻客子愁。",
            "呼僮携小榼，更凖黑貂裘。"
        ],
        "title": "雪寒取酒",
        "id": "cc2fda37-8040-433d-acef-3b78ae1b9eed"
    },
    {
        "author": "司马光",
        "paragraphs": [
            "丝管嘈嘈耳不分，绮罗杂踏自成春。",
            "不唯汉帝昆明小，更觉唐家曲水贫。"
        ],
        "title": "虞部刘员外约游金明光以贱事失期刘惠诗见嘲以诗四首谢之  其一",
        "id": "d41cf5a9-5ed9-4be1-a477-8f3e26263b6f"
    },
    {
        "author": "司马光",
        "paragraphs": [
            "绛阙朝归散玉珂，不游不饮奈春何。",
            "皇仁听使欢娱极，白简从君冷峭多。"
        ],
        "title": "虞部刘员外约游金明光以贱事失期刘惠诗见嘲以诗四首谢之  其二",
        "id": "83bda73d-8f58-4492-907e-c3d8d8cd9e01"
    },
    {
        "author": "司马光",
        "paragraphs": [
            "碧柳红桃照眼春，绮肴芳醴集朝绅。",
            "自嫌林野疏顽迹，难预风流席上宾。"
        ],
        "title": "虞部刘员外约游金明光以贱事失期刘惠诗见嘲以诗四首谢之  其三",
        "id": "af6c2fbf-9cef-495a-b06c-87294bc803a4"
    },
    {
        "author": "司马光",
        "paragraphs": [
            "上苑花繁高覆墙，曲堤风暖柳丝长。",
            "炉边应有步兵尉，瓮下难寻吏部郎。"
        ],
        "title": "虞部刘员外约游金明光以贱事失期刘惠诗见嘲以诗四首谢之  其四",
        "id": "973c1259-1a67-48b7-a88f-d8b36a7f40ef"
    },
    {
        "author": "司马光",
        "paragraphs": [
            "韊矢迎山驿，轺车下帝台。",
            "夜看牛斗分，应有使星来。"
        ],
        "title": "孙器之奉使淮浙至江为书见寄以诗谢之  其一",
        "id": "baecd145-c01e-47ae-8b3a-c8db4c78c88b"
    },
    {
        "author": "司马光",
        "paragraphs": [
            "晓棹旌旗迥，暮河钲鼓喧。",
            "商船极目避，汉使一何尊。"
        ],
        "title": "孙器之奉使淮浙至江为书见寄以诗谢之  其二",
        "id": "66010537-b443-490e-b191-79b7e76dfe50"
    },
    {
        "author": "司马光",
        "paragraphs": [
            "吴酿木兰春，红鲈白锦鳞。",
            "玉盘聊下筯，初识紫丝莼。"
        ],
        "title": "孙器之奉使淮浙至江为书见寄以诗谢之  其三",
        "id": "99b4bfb7-814c-49d0-9c89-e4c83fab1b80"
    },
    {
        "author": "司马光",
        "paragraphs": [
            "岫贴晴天阔，舟缘石岸深。",
            "遥知作书处，缆袅绿波心。"
        ],
        "title": "孙器之奉使淮浙至江为书见寄以诗谢之  其四",
        "id": "6dd1338a-d10c-48a7-b6a6-9d9af3db2291"
    },
    {
        "author": "司马光",
        "paragraphs": [
            "沙溆鸖争飞，波光可染衣。",
            "松江异淇水，信美不如归。"
        ],
        "title": "孙器之奉使淮浙至江为书见寄以诗谢之  其五",
        "id": "7b349e0c-df11-49c5-b767-3796a26b9dee"
    },
    {
        "author": "司马光",
        "paragraphs": [
            "儒宫岑寂觉春闲，仙李繁花重压栏。",
            "碎锦不飞蒙树合，素云欹亚举枝难。",
            "能诗此日当推谢，捧赐他年足继桓。",
            "更约雕盘荐秋实，岂徒秾艳一朝看。"
        ],
        "title": "和国子夏主簿李花",
        "id": "59601012-4b09-4e14-ba9a-0cff9fcd6fb4"
    },
    {
        "author": "司马光",
        "paragraphs": [
            "徒劳已足倦，漂泊益栖遑。",
            "短剑无三尺，征衣共一囊。",
            "折腰从事马，赞谒使君堂。",
            "并日屡承檄，无时不裹粮。",
            "官曹大児戏，弓槊小军行。",
            "破柱翻偷窟，倾林索盗囊。",
            "村墟旅颜黑，风日故衫黄。",
            "暝宿投烟舍，朝餐荫道桑。",
            "唯忧课书殿，岂慕荐飞章。",
            "志气空磅礴，才华浪激昂。",
            "镌镵圭始莹，磨拂鉴尤光。",
            "衣褐仍纒袴，无羞俗吏装。"
        ],
        "title": "送聂之美摄尉韦城",
        "id": "6114a5c1-b51a-4136-95fb-732af7d34441"
    },
    {
        "author": "司马光",
        "paragraphs": [
            "元宰司宫钥，旌旄压大河。",
            "敢言趋府倦，私叹折腰多。",
            "机发何妨避，光尘未免和。",
            "艰难方远到，庆阀肯蹉跎。"
        ],
        "title": "送吴辨叔大名司户  其一",
        "id": "3a861ca7-bd2b-45ba-805b-99ea2e0eb438"
    },
    {
        "author": "司马光",
        "paragraphs": [
            "致远必自近，如君岂椽曹。",
            "鱼龙试春浪，松栝露秋毫。",
            "错落辞华富，硁𥐪气节高。",
            "垂天起肤寸，无叹走尘劳。"
        ],
        "title": "送吴辨叔大名司户  其二",
        "id": "98228c64-c48b-4f4a-b2a3-8679852ffe9c"
    },
    {
        "author": "司马光",
        "paragraphs": [
            "三吴佳县首，民物旧熙熙。",
            "专用清谈治，非如俗吏为。",
            "林疏丹橘迥，稻熟白芒欹。",
            "宜使民无忘，严修太伯祠。"
        ],
        "title": "送杨太祝知长洲县",
        "id": "92aa5d2d-aa3d-4a48-be42-be793d62540a"
    },
    {
        "author": "司马光",
        "paragraphs": [
            "直舍逍遥度清夜，暂投逢掖解儒冠。",
            "高楼影背星河转，疏竹气兼风露寒。",
            "篱下黄花新蘂乱，门边碧柳旧株残。",
            "折腰把板今无有，勿似陶潜遂弃官。"
        ],
        "title": "和邵兴宗秋夜学舍宿直",
        "id": "c75003fa-a200-46b8-b6a4-532d26bf485b"
    },
    {
        "author": "司马光",
        "paragraphs": [
            "病来门不扫，秋草翳吾庐。",
            "弃置贤人酒，萧条长者车。",
            "冥迷床鬬蚁，润溽箧生鱼。",
            "药物从无继，箪瓢自有余。",
            "形神寂可吊，身世邈相疏。",
            "何事文园客，痟中亦着书。"
        ],
        "title": "和吴冲卿病中偶书呈诸同舍光时亦卧疾",
        "id": "09b26c9d-f461-4cea-8d3f-11e37ae229ce"
    },
    {
        "author": "司马光",
        "paragraphs": [
            "美景赏心相值难，良宵四座尽儒冠。",
            "月华过冷衣襟润，酒力易消樽俎寒。",
            "自有笑谈供逸气，不须丝竹借余欢。",
            "坊楼五鼓欲催曙，桂影长先高兴阑。"
        ],
        "title": "月下小饮",
        "id": "62c05721-e708-4404-87ce-2b9bf12836de"
    },
    {
        "author": "司马光",
        "paragraphs": [
            "举首孤轮不似遥，尊前狂气出云霄。",
            "常娥不惜惜丹桂，欲就高枝挂酒瓢。"
        ],
        "title": "又绝句",
        "id": "084f6a70-418e-4f63-8041-b6d6954967a1"
    },
    {
        "author": "司马光",
        "paragraphs": [
            "羸病何其久，仁心到栈频。",
            "须怜苜蓿歉，当认主人贫。",
            "客舍同萧索，山程共苦辛。",
            "未能逢伯乐，且可自相亲。"
        ],
        "title": "马病",
        "id": "4954e826-a8a1-429c-9197-e53e25a9cd3c"
    },
    {
        "author": "司马光",
        "paragraphs": [
            "万骑入榆关，皋兰苦战还。",
            "摧锋佩刀缺，蹋血马蹄殷。",
            "铙吹来风外，牛羊出雾间。",
            "须知沙塞恶，壮士变衰颜。"
        ],
        "title": "入塞",
        "id": "8f087b98-1fad-4aed-91d4-f8992afe3b01"
    },
    {
        "author": "司马光",
        "paragraphs": [
            "取友不无人，爱君天性真。",
            "远寻穷巷宅，未拂满衣尘。",
            "主礼贫尤重，交情别更亲。",
            "谁家酿醇酒，尽醉准衣巾。"
        ],
        "title": "喜孙器之来自共城",
        "id": "87b4dc24-45ae-4dca-bd4c-41f92401e18b"
    },
    {
        "author": "司马光",
        "paragraphs": [
            "冠佩鬰相映，由来积德家。",
            "一时推隽异，四海走声华。",
            "图籍添舟重，江山忘路賖。",
            "夷涂指霄汉，局骥不须嗟。"
        ],
        "title": "送韩太祝知钱塘",
        "id": "7bb13806-3f18-47a7-b7fd-42e4279e1780"
    },
    {
        "author": "司马光",
        "paragraphs": [
            "汲汲复栖栖，往来谁与期。",
            "映云纔可见，入雾杳难追。",
            "羁枕梦初断，寒闺涕已危。",
            "冥冥远缯缴，愧尔独知时。"
        ],
        "title": "和聂之美鴈",
        "id": "c2e3b711-470d-469f-a11f-744d0f13296d"
    },
    {
        "author": "司马光",
        "paragraphs": [
            "百里驩迎新令贤，儒经吏术尽家传。",
            "天开岭阜竦双阙，地杂桑麻隘一川。",
            "锦雉驯飞春陌上，雪鳬高去夕岚边。",
            "长才久屈君无限，所惜斯民受赐偏。"
        ],
        "title": "送王太祝知伊阙",
        "id": "8b786b17-994c-43bd-a29a-fe69e899e7c1"
    },
    {
        "author": "司马光",
        "paragraphs": [
            "雷鼓千通破大幽，天开狱钥纵累囚。",
            "驿书散出先飞鸟，一日恩流四百州。"
        ],
        "title": "庆历七年祀南郊礼毕贺赦",
        "id": "b5578175-12b3-4952-b816-66271219c752"
    },
    {
        "author": "司马光",
        "paragraphs": [
            "严风秀木折为薪，得罪由来为出羣。",
            "粥粥黄鸡憎鸖介，芄芄青蔓掩兰熏。",
            "天资谗嫉多端巧，人极精明不易分。",
            "饮水岂言吴刺史，谤书翻似马将军。",
            "波涛汹涌动寒野，楼阁嶣嶤压暮云。",
            "红叶寺深秋暖见，苍山钟迥夜清闻。",
            "何妨绝境聊为中，正恐中朝亟用君。",
            "身外百愁俱掷置，放歌沈饮且醺醺。"
        ],
        "title": "送张太博知岳州",
        "id": "aa0633d8-5acd-453c-95e7-d1377fab549c"
    },
    {
        "author": "司马光",
        "paragraphs": [
            "秋山对疏牖，羁客倦登临。",
            "雨後岚光活，晴初落照深。",
            "素波明别浦，赤叶照衰林。",
            "伫目寂无语，何人知此心。",
            "亭皋资远瞩，秋思浩无涯。",
            "鴈唼牵菱蔓，童歌出荻花。",
            "垄荒犹叱犊，枝暗稍栖鸦。",
            "烟霭藏东渚，凭轩莫望家。"
        ],
        "title": "和之美河西列岫亭",
        "id": "861fd553-df75-45d1-b672-a541fe586c28"
    },
    {
        "author": "司马光",
        "paragraphs": [
            "志士喜功业，感时心易劳。",
            "蘖栽终栝柏，荒蔓任蓬蒿。",
            "梁竦慵为吏，萧咸耻诣曹。",
            "风霜果不变，会见出云高。"
        ],
        "title": "书事",
        "id": "d13da606-259e-4846-8e80-be64c51f1d4e"
    },
    {
        "author": "司马光",
        "paragraphs": [
            "垂竿临晚岸，坚坐据莓苔。",
            "饵落萍初散，鱼惊荷暂开。",
            "有求虽琐细，未获且低回。",
            "君识磻磎老，曾垂绿髪来。"
        ],
        "title": "钓鱼有感  其一",
        "id": "1b69094b-97cc-41f2-9a96-54dd868db99c"
    },
    {
        "author": "司马光",
        "paragraphs": [
            "野钓披榛竹，无人知往来。",
            "高空飞不下，鸥鸟已相猜。"
        ],
        "title": "钓鱼有感  其二",
        "id": "962ab5a4-8b68-477c-9230-00629e0bfba5"
    },
    {
        "author": "司马光",
        "paragraphs": [
            "未塞豪人夺，何言公赋收。",
            "皇心虽恻隐，蓬户或焦愁。",
            "为吏空多禄，无人能此忧。",
            "知君坐公府，佗日富民侯。"
        ],
        "title": "田家",
        "id": "a4ccf2b9-6a3d-4faf-8cb8-078426f185d7"
    },
    {
        "author": "司马光",
        "paragraphs": [
            "葭菼迷河曲，高秋一番荣。",
            "齐纨张野白，楚练照川明。",
            "不夜月长皎，踰时雪未晴。",
            "万仙霓帔合，千亩玉苗生。",
            "漠漠波澜偃，茫茫沙碛平。",
            "际空盐海竭，垂地塞云横。",
            "日暖鸥无色，风高鹤有声。",
            "逢君得嘲赋，岂愧束薪并。"
        ],
        "title": "和人苇花",
        "id": "e7a78794-6adf-4521-801b-83e84343b3aa"
    },
    {
        "author": "司马光",
        "paragraphs": [
            "车马西城外，遥遥未有尘。",
            "辞梁犹带雪，过洛渐生春。",
            "幕府斜依岳，关山曲抱秦。",
            "曩来谟画拙，不必笑前人。"
        ],
        "title": "送赵书记之官华州",
        "id": "2b1fbd59-6680-461d-a27b-81dacc9570a8"
    },
    {
        "author": "司马光",
        "paragraphs": [
            "郑南峰下寺前轩，反景分明见渭川。",
            "为报十年容易别，于今愁悴不如先。"
        ],
        "title": "寄题陟屺寺",
        "id": "f5a2f325-d85d-4f55-ab54-fa251c0eda87"
    },
    {
        "author": "司马光",
        "paragraphs": [
            "怜君比比得佳县，胜概闲情双有余。",
            "为看西溪日沈後，如何南浦月生初。"
        ],
        "title": "寄郑县史令千之  其一",
        "id": "7900ecc9-0eb9-46fe-a5f0-7d210bae98ef"
    },
    {
        "author": "司马光",
        "paragraphs": [
            "长春宫柳远扶疏，新树应多旧已枯。",
            "蠧柱苔墙偏寻历，古亭犹有杜诗无。"
        ],
        "title": "寄郑县史令千之  其二",
        "id": "05378fe5-7e5d-4928-a70b-2eb4cb5f5b2d"
    },
    {
        "author": "司马光",
        "paragraphs": [
            "执袂青门道，萧萧马欲东。",
            "暮云零落翠，远树浅深红。",
            "楚泽吟声里，吴山醉眼中。",
            "相思杳何许，野鹤唳高风。"
        ],
        "title": "送华亭沈主簿",
        "id": "7be37511-3a72-492f-8eb3-4c4c00494c0c"
    },
    {
        "author": "司马光",
        "paragraphs": [
            "雾浄金波溢，天开碧幕空。",
            "夜寒虽料峭，春意自冲融。",
            "熠熠枝上露，翛翛竹杪风。",
            "暂还林野兴，不似畜樊笼。"
        ],
        "title": "闰正月十五日夜监直对月怀诸同舍  其一",
        "id": "3f1b7317-52df-40de-8d19-8a8b997681f2"
    },
    {
        "author": "司马光",
        "paragraphs": [
            "澹薄春云散，低昂北斗横。",
            "微分汉津鴈，静识建章更。",
            "浊酒怜虚爵，高文忆友生。",
            "前轩空不掩，怅息负孤清。"
        ],
        "title": "闰正月十五日夜监直对月怀诸同舍  其二",
        "id": "46d1088b-afd8-420e-b566-e7d0351b59c4"
    },
    {
        "author": "司马光",
        "paragraphs": [
            "亦知南国稻粱肥，水满春江努力归。",
            "闻道楚人缯缴细，平沙短草尽藏机。"
        ],
        "title": "归鴈",
        "id": "417f8d58-6b16-4377-a1a0-467000ba3fcc"
    },
    {
        "author": "司马光",
        "paragraphs": [
            "畴昔两垂髫，知音结久要。",
            "何言半涂别，不待歳寒雕。",
            "幸有才名在，非随气运消。",
            "英灵犹彷佛，宿草已萧萧。"
        ],
        "title": "忆庞之道",
        "id": "1d046524-dbf1-4ead-854f-1d683b363942"
    },
    {
        "author": "司马光",
        "paragraphs": [
            "形便豳公国，旌旗拥将坛。",
            "秦云低落日，塞树怯春寒。",
            "草檄无留思，投壶不废欢。",
            "还应笑黄卷，寂寂守儒官。"
        ],
        "title": "送郑推官赴邠州  其一",
        "id": "643e4323-f7c8-4101-a90c-326ee7983f6f"
    },
    {
        "author": "司马光",
        "paragraphs": [
            "百榼行春乐，千弓从猎豪。",
            "苦吟边月冷，飞镝野风高。",
            "奇策鞭殊俗，长缨系不毛。",
            "输君跃马贵，一等着青袍。"
        ],
        "title": "送郑推官赴邠州  其二",
        "id": "af5c07eb-8259-4a02-81fd-7568b227feac"
    },
    {
        "author": "司马光",
        "paragraphs": [
            "骄虏已归计，圣朝方寝兵。",
            "时闻候火入，非复塞尘惊。",
            "秋岭无南牧，春田恣北耕。",
            "休穷西海路，辛苦学甘英。"
        ],
        "title": "送郑推官赴邠州  其三",
        "id": "d2e44500-149e-45a8-901a-221bf757b2d5"
    },
    {
        "author": "司马光",
        "paragraphs": [
            "胜地何妨行乐频，万双白璧不赊春。",
            "腊醅已老久未压，杨柳青青不待人。"
        ],
        "title": "兴宗约游会灵久不闻问以诗趣之",
        "id": "049ec64c-e2a1-4eb5-8713-9bc54abd3a2e"
    },
    {
        "author": "司马光",
        "paragraphs": [
            "佳游得令辰，过此不为春。",
            "一境风光秀，万家烟火新。",
            "燕初飞玉殿，草不染香轮。",
            "逼水蒲牙短，围堤柳带匀。",
            "纵谈高出古，落笔健生神。",
            "日暮还醒去，林花应笑人。"
        ],
        "title": "清明日兴宗饮赵道士东轩",
        "id": "08f9738b-5cf1-4a97-9c20-6f7e7f3c1a13"
    },
    {
        "author": "司马光",
        "paragraphs": [
            "冠盖鬰相依，名园花未稀。",
            "游丝萦复展，狂絮堕还飞。",
            "积弩遗风陋，兰亭旧俗微。",
            "何如咏沂水，春服舞雩归。"
        ],
        "title": "上巳日与太学诸同舍饮王都尉园",
        "id": "8c045021-7b97-400e-a240-969687521206"
    },
    {
        "author": "司马光",
        "paragraphs": [
            "登临传胜绝，怅息未成游。",
            "山气高凌霁，湖光碧照秋。",
            "烟疏茶灶迥，灯冷竹房幽。",
            "安得聊凭槛，萧然洗客愁。"
        ],
        "title": "寄题洪州慈济师西轩",
        "id": "93aef283-c79c-44fa-8343-456bb1c38eac"
    },
    {
        "author": "司马光",
        "paragraphs": [
            "天意欲回煦，羣生稍鬰蒸。",
            "平田犹未遍，绝岭独先升。",
            "翠色添崖柏，寒声折涧冰。",
            "谁为物外友，挈手共同登。"
        ],
        "title": "山头春色",
        "id": "8f230da0-6f17-41d4-9def-ce9b3105eb59"
    },
    {
        "author": "司马光",
        "paragraphs": [
            "先生嫌俗宾，犹与故乡亲。",
            "不惜烟霞地，暂容缰鎻身。",
            "林庐深有径，鸡犬四无邻。",
            "蔌蔌闇花堕，苍苍古柏春。",
            "饭炊松粒细，盘采蕨芽新。",
            "静觉精神健，闲知气味真。",
            "溪泉冷毛髪，山翠湿衣巾。",
            "竹色消酲易，林声破梦频。",
            "客轮来去辙，驿路古今尘。",
            "明日空回首，白云应笑人。"
        ],
        "title": "三月十五日宿魏云夫山庄",
        "id": "7510a25a-8a26-498e-b690-224e76b5ee2b"
    },
    {
        "author": "司马光",
        "paragraphs": [
            "闻道山家门镇开，独驱瘦马出尘埃。",
            "白云明月先无约，何事今宵亦此来。"
        ],
        "title": "又七言",
        "id": "aca57851-8cb4-4319-8670-2e4d3407aeb3"
    },
    {
        "author": "司马光",
        "paragraphs": [
            "君念承明臭味稀，相逢惜别重依依。",
            "会稽太守方坐啸，东郭先生还步归。",
            "乐饮林塘留节物，饯行里舍动光辉。",
            "双旌回去行人发，一带长皋烟雨微。"
        ],
        "title": "留别逢吉",
        "id": "d24c3399-d865-47e8-942d-e8491239bcff"
    },
    {
        "author": "司马光",
        "paragraphs": [
            "西望飞花千树暗，东来芳蘂一番新。",
            "行人不惜泥涂倦，喜见年光两处春。"
        ],
        "title": "陜城桃李零落已尽硖石山中今方盛开马上口占",
        "id": "b41028b5-d186-413d-a6b9-10fe0233426c"
    },
    {
        "author": "司马光",
        "paragraphs": [
            "已烦糓水远相送，更得嵩峰遥见迎。",
            "水碧峰青看未足，却愁前到洛阳城。"
        ],
        "title": "自渑至洛循糓水行百余里",
        "id": "fc818443-4cd1-4b15-8399-3bce6923c3b2"
    },
    {
        "author": "司马光",
        "paragraphs": [
            "宦学不营身，京华费十春。",
            "非贪为郡乐，意欲与民亲。",
            "祖帐青门道，归帆扬子津。",
            "江山旧游在，烟火故乡邻。",
            "敢惜离群阔，欣闻得吏循。",
            "嗟余一囊米，溟负鬓丝新。"
        ],
        "title": "送邵不疑知常州",
        "id": "5d2b9031-7c85-4611-b1a1-b9c0bfc95e00"
    },
    {
        "author": "司马光",
        "paragraphs": [
            "赵魏高气侠，到今风俗然。",
            "椎埋吏难禁，击断世称贤。",
            "明府宜更瑟，罢民庶息肩。",
            "无如茧丝者，急敛纵敲鞭。"
        ],
        "title": "送聂之美任鸡泽令",
        "id": "0f0c0462-7214-437e-ae90-a32b1edcc979"
    },
    {
        "author": "司马光",
        "paragraphs": [
            "百里大夫官不轻，莫嗟领上髪垂星。",
            "人生糓禄偏宜晚，世路艰难不厌经。",
            "数曲秋江萦县白，几峰霁色入帘青。",
            "于公向日多阴德，已有鹓鶵在帝庭。"
        ],
        "title": "送张秘校知分宁",
        "id": "bd08e903-4f0a-40f8-a053-dadf89cf9568"
    },
    {
        "author": "司马光",
        "paragraphs": [
            "佳雨濯烦暑，翛然生晓凉。",
            "森沈殿瓦碧，羃历井苔苍。",
            "院静杉篁秀，人闲钟鼓长。",
            "凭谁同把酒，清兴窅相望。"
        ],
        "title": "馆宿遇雨怀诸同舍",
        "id": "b2ef5f8f-b4a8-431c-a45d-938b33b4fd24"
    },
    {
        "author": "司马光",
        "paragraphs": [
            "车马俨何之，东冈旧有陂。",
            "三年别亲意，千里达家时。",
            "去仕元戎幕，来为太学师。",
            "宁须负斗米，不复断机丝。",
            "物色迎归鞚，光辉入寿卮。",
            "人生无此乐，此乐独君知。"
        ],
        "title": "送韩直讲郓州宁亲",
        "id": "0453db37-dd72-4a37-863c-ace04200e106"
    },
    {
        "author": "司马光",
        "paragraphs": [
            "璇玑敷帝命，金节护边兵。",
            "尽付将军制，真为儒者荣。",
            "扶摇方上击，蒙汜忽西倾。",
            "罢市人相吊，纷纷满百城。"
        ],
        "title": "宣徽使河东经略使郑文肃公挽歌  其一",
        "id": "7ed6a944-b74b-426c-a53b-58f75b1401db"
    },
    {
        "author": "司马光",
        "paragraphs": [
            "柳翣丧容盛，江山故国遥。",
            "清时独长往，何日重来朝。",
            "事与秋云断，荣如晓梦消。",
            "西风虎丘路，马鬛又嶕峣。"
        ],
        "title": "宣徽使河东经略使郑文肃公挽歌  其二",
        "id": "b15dfdab-2742-4f4f-8246-eea72d61f2ab"
    },
    {
        "author": "司马光",
        "paragraphs": [
            "湖澄翠岫孤，胜地古东吴。",
            "气象常时秀，英灵何世无。",
            "金闺演王綍，玉帐绾兵符。",
            "炜烨照乡曲，从兹益重儒。"
        ],
        "title": "又代孙检讨作二首  其一",
        "id": "c0c141e3-124d-4f33-8282-41d195127a1d"
    },
    {
        "author": "司马光",
        "paragraphs": [
            "人为天地客，处世若浮休。",
            "岂有生长在，祗知名可留。",
            "露沾寒草晚，风啸白杨秋。",
            "地下求文友，应从顾陆游。"
        ],
        "title": "又代孙检讨作二首  其二",
        "id": "a1e88175-d80c-4d82-9d67-dd6982f8c376"
    },
    {
        "author": "司马光",
        "paragraphs": [
            "古县跨河流，人繁军市稠。",
            "羽飞朝暮驿，鳞叠往来舟。",
            "兄擅才华久，时推政治尤。",
            "足犹妨老骥，目不碍全牛。",
            "从道西来近，能无东望愁。",
            "时因趋上府，穷巷一相求。"
        ],
        "title": "送丁秘丞知雍丘",
        "id": "9ea51c25-38b4-4b20-a681-5fe1a5f2e6b4"
    },
    {
        "author": "司马光",
        "paragraphs": [
            "积雨欲侵旬，朝晡漫不分。",
            "苍凉微露日，惨澹已生云。",
            "地半成泥滓，天应厌垢氛。",
            "时闻度鸧鸹，空外自为羣。"
        ],
        "title": "苦雨",
        "id": "16dea759-8ca2-46c0-94c0-02131d65de6a"
    },
    {
        "author": "司马光",
        "paragraphs": [
            "玉树交横雪後天，银河沉着斗栏干。",
            "笔峰微结冰丝涩，灯晕初成花烬残。",
            "太学先生毡苦薄，公车倦客履仍单。",
            "欲吟佳句到清晓，夜寂愁闻金石寒。"
        ],
        "title": "酬师道雪夜见寄",
        "id": "a790f8ec-99b3-46c3-8bdf-0cf37f46f522"
    },
    {
        "author": "司马光",
        "paragraphs": [
            "人主爱民物，心无彼此情。",
            "约欢同一国，蒙福遍羣生。",
            "玉帛遥相望，风波寂不惊。",
            "熙熙南北海，所至尽升平。"
        ],
        "title": "代叔礼作使北诗",
        "id": "dc7f2c1d-d047-4750-907a-18fc20073d65"
    },
    {
        "author": "司马光",
        "paragraphs": [
            "肃奉乘轺命，仍陪戏马游。",
            "朋分初迥出，势合复相收。",
            "顾盼华星激，萦回紫电流。",
            "良因重嘉好，礼接使臣优。"
        ],
        "title": "又击球",
        "id": "9ca04deb-536a-4707-a98c-e58ce9dac270"
    },
    {
        "author": "司马光",
        "paragraphs": [
            "红尘久帝城，高价动公卿。",
            "竹栢寒方茂，骅骝老更成。",
            "冰霜驱马瘦，书剑束装轻。",
            "丞相虚东阁，遥知倒屣迎。"
        ],
        "title": "送计先辈尉宗城",
        "id": "6fb31139-75e0-4e52-9346-8a5961a3c16b"
    },
    {
        "author": "司马光",
        "paragraphs": [
            "蜀栈锦衣来，高堂绶笥开。",
            "恩辉同日至，喜色共春回。",
            "驷马过邻社，朝裾捧寿杯。",
            "吾生无此乐，空使寸心摧。"
        ],
        "title": "送赵殿丞归成都",
        "id": "05d9d53d-c31e-4a87-bec1-c3f29995bbb2"
    },
    {
        "author": "司马光",
        "paragraphs": [
            "楚俗号难治，司刑尤择贤。",
            "危疑片言决，舒惨一方专。",
            "松不雕寒色，丝曾断直弦。",
            "清风过江外，应在下车前。"
        ],
        "title": "送张都官江南东路提刑",
        "id": "0b114216-fd0f-488b-942d-4e4680e22855"
    },
    {
        "author": "司马光",
        "paragraphs": [
            "苦闻小杜说扬都，当昔豪华今在无。",
            "江势横来控南楚，地形前不瞰东吴。",
            "万商落日船交尾，一市春风酒并垆。",
            "得意莫忘京国友，踏尘冲雪奉朝趋。"
        ],
        "title": "送杨秘丞通判扬州",
        "id": "a9792c24-c5c8-4b51-a651-f2a5c0a7e8ca"
    },
    {
        "author": "司马光",
        "paragraphs": [
            "九列谁云非显涂，人生已不负为儒。",
            "拂衣长揖夔龙贵，散髪还为黄绮徒。",
            "白鹤归飞心自远，青霞高举势何孤。",
            "千金尽与乡人费，不向江头买木奴。"
        ],
        "title": "送光禄王卿致仕归荆南",
        "id": "8d79999d-6561-4519-a758-08612b7f3dce"
    },
    {
        "author": "司马光",
        "paragraphs": [
            "我厌俗缘苦，空为薄宦牵。",
            "如师真达者，于世亦超然。",
            "敝笠冲尘陌，寒云拥雪天。",
            "崎岖远相顾，深愧此心专。"
        ],
        "title": "赠清衍",
        "id": "1cff43ce-abb5-49b8-b32f-5030092d35ec"
    },
    {
        "author": "司马光",
        "paragraphs": [
            "残腊尚要春，清寒更着人。",
            "雪华犹惜别，物意倍添新。",
            "云压宫城重，风调玉漏匀。",
            "行游宜结辔，九陌未多尘。"
        ],
        "title": "和道粹春寒趋馆马上口占",
        "id": "0a4f73e1-fa87-4ad0-a1df-9f603829fcf5"
    },
    {
        "author": "司马光",
        "paragraphs": [
            "椒花献歳新，瑄玉侍祠频。",
            "此夕同华省，非才愧後尘。",
            "江风迎茜斾，沙雨待朱轮。",
            "不比斋宫冷，端居弃掷春。"
        ],
        "title": "同次道元日宿尚书省听戒誓寄常州卲不疑",
        "id": "5d85e757-420d-4db7-99ae-59427c0aa9e1"
    },
    {
        "author": "司马光",
        "paragraphs": [
            "缇室重飞玉管灰，物华全与斗杓回。",
            "依依残腊无情别，历历新春满眼来。",
            "强取酒卮浮翠柏，懒开粽叶觅杨梅。",
            "男儿努力平生志，肯使功名落草莱。"
        ],
        "title": "和子渊除夜",
        "id": "147cbe5e-0f4b-4844-a657-4f63865960f2"
    },
    {
        "author": "司马光",
        "paragraphs": [
            "比日聚官舍，笑言曾未厌。",
            "暂成挥手别，各有侍祠严。",
            "晴景朝朝丽，春容物物添。",
            "解斋当共醉，莫遣此期淹。"
        ],
        "title": "春祠致斋寄呈景仁次道",
        "id": "7b715de2-1f27-438e-9a3b-5287ebe073dd"
    },
    {
        "author": "司马光",
        "paragraphs": [
            "春睡无端巧逐人，驱诃不去苦相亲。",
            "欲凭洪井真茶力，试遣刀圭报谷神。"
        ],
        "title": "双井茶寄赠范景仁",
        "id": "5f9c93ac-e913-48cb-ae0d-4c45ae134a0a"
    },
    {
        "author": "司马光",
        "paragraphs": [
            "清白世风存，王公复有孙。",
            "挺生如玉树，不竭似淮源。",
            "日背嵩峰紫，春添洛水喧。",
            "幕中多胜友，肯使负芳樽。"
        ],
        "title": "送王殿丞西京签判",
        "id": "4ed7e81a-3db6-48ab-b83b-accf5814f5a6"
    },
    {
        "author": "司马光",
        "paragraphs": [
            "神岳嶕峣阙角齐，银蟾无影玉绳低。",
            "风传丝管交加发，灯滉星河上下迷。",
            "清醴横飞金凿落，香尘不染锦障泥。",
            "谁知此夕斋祠客，近在宫城槐柳西。"
        ],
        "title": "和子渊元夕",
        "id": "dfede13e-cd78-415c-8e8c-fe3f20a23fa4"
    },
    {
        "author": "司马光",
        "paragraphs": [
            "廐吏整车马，匆匆办晓装。",
            "青緺出阊阖，朱斾指沧浪。",
            "野店杏初发，津亭柳已黄。",
            "行行不可驻，犹及劝耕桑。"
        ],
        "title": "送谢都官知光化军",
        "id": "70f528b7-0e39-463a-bba4-76aa76effa8d"
    },
    {
        "author": "司马光",
        "paragraphs": [
            "太行横拥巨川回，三晋由来产异才。",
            "展墓乘春走乡陌，负书拂晓下兰台。",
            "河阳路侧花应合，天井关头雪未开。",
            "会使乡人惊六印，莫羞今日弊裘来。"
        ],
        "title": "送仲更归泽州",
        "id": "4953fbef-4f53-426c-a4da-b120842f11f9"
    },
    {
        "author": "司马光",
        "paragraphs": [
            "官舍春萧瑟，朝来尚薄寒。",
            "人虽繁陌上，尘不近门端。",
            "已负踏青约，仍无举白欢。",
            "凭君御沟上，试折柳条看。"
        ],
        "title": "二月二日太常致斋晨起呈景仁次道二同舍",
        "id": "0c0efd81-28ad-47af-b457-b02f0e33d491"
    },
    {
        "author": "司马光",
        "paragraphs": [
            "汉家英俊士，衮衮出金阊。",
            "久袭通侯籍，新腰太守章。",
            "畛封连故赵，庐井带清漳。",
            "春色迎铙吹，应忘道路长。"
        ],
        "title": "送刘观察知洺州",
        "id": "5d40eaf9-cd59-4538-af9c-334ea7a6e3f8"
    },
    {
        "author": "司马光",
        "paragraphs": [
            "雨意沉沉泼火余，夔龙盛集退朝初。",
            "酒殽络绎来丹禁，冠剑参差下玉除。",
            "紫凤归飞云烂漫，黄鹂新啭柳扶疏。",
            "麦禾满野边烽息，佳节何妨赋乐胥。"
        ],
        "title": "寒食御筵口号二首  其一",
        "id": "607f4241-3d91-4fcb-aefe-eabdad6dd7c9"
    },
    {
        "author": "司马光",
        "paragraphs": [
            "圣主褒优鼎轴臣，金觞玉醴照青春。",
            "万家烟火朝来静，九陌风光雨後新。",
            "高燕翔飞惊紫绶，余光点缀托朱轮。",
            "问牛因得观民俗，不独嬉游惜令辰。"
        ],
        "title": "寒食御筵口号二首  其二",
        "id": "398ce783-6da1-4d84-8689-1accbb082869"
    },
    {
        "author": "司马光",
        "paragraphs": [
            "时论归清德，皇心重老臣。",
            "祖风终鲠直，家学本深淳。",
            "便殿谈经久，安车就第新。",
            "如何金未尽，奄忽弃乡人。"
        ],
        "title": "致政杨侍郎挽歌  其一",
        "id": "d8a78f16-3f3f-474b-8290-cf366d1d76f1"
    },
    {
        "author": "司马光",
        "paragraphs": [
            "忧国心如石，当朝有古风。",
            "挂冠虽在远，遗札不忘忠。",
            "飞旐西归洛，新阡背倚嵩。",
            "还令往来客，下马白杨中。"
        ],
        "title": "致政杨侍郎挽歌  其二",
        "id": "ebf656c1-f4d1-4025-86db-8cd41cbdedba"
    },
    {
        "author": "司马光",
        "paragraphs": [
            "鸡犬相闻桑柘春，风光明润帝乡邻。",
            "群峰斜转太行角，万谷同趋马颊津。",
            "簪组倾都邀别袂，壶浆满路候行尘。",
            "非君厌薄承明直，天子方今重治人。"
        ],
        "title": "送晁校理知怀州",
        "id": "c2b645e8-4c49-4a42-9de2-436bb7b9825f"
    },
    {
        "author": "司马光",
        "paragraphs": [
            "微物生山泽，萧条荆棘邻。",
            "何人掇秋实，此日待嘉宾。",
            "虽无木桃赠，投此寄情亲。"
        ],
        "title": "席上赋得榛",
        "id": "be119017-82db-4d80-a61e-3e585175cc79"
    },
    {
        "author": "司马光",
        "paragraphs": [
            "门前蹀躞金羁满，坐上连翩玉斚飞。",
            "数尺游丝留客醉，一行垂柳送人归。",
            "同邀胜友时难得，重到名园花已稀。",
            "莫惜芳辰剩行乐，无端风雨横相违。"
        ],
        "title": "二月三十日与同舍宴李氏园晚归马上赋诗",
        "id": "d57f3033-0bf4-48b3-b2c1-61d30ce6aef1"
    },
    {
        "author": "司马光",
        "paragraphs": [
            "羁旅帝城久，逢人青眼稀。",
            "闻君又当去，使我益思归。",
            "佳色邻乡树，高堂望彩衣。",
            "春流先自疾，心出片帆飞。"
        ],
        "title": "送师道知长溪因归觐省",
        "id": "4a3969af-f7a6-441f-be1f-65b535002d34"
    },
    {
        "author": "司马光",
        "paragraphs": [
            "上苑通丹禁，修林绕玉堂。",
            "周阿纡镂槛，并干擢新篁。",
            "萧洒骈瑶甃，连翩拂璧珰。",
            "虬腾双角直，鲸喷两须长。",
            "晓泊烟华重，晴留雨气凉。",
            "分音成律吕，齐秀待鸾凰。",
            "碧借云霞润，清依日月光。",
            "物情知有谓，天造固无方。",
            "比节羣诚合，虚心至道彰。",
            "吾君愈勤德，不敢有嘉祥。"
        ],
        "title": "双竹诗",
        "id": "b920da41-03ac-4469-a428-c77ab54c68df"
    },
    {
        "author": "司马光",
        "paragraphs": [
            "去住邈如霄与尘，依依欲别更相亲。",
            "虽知洛邑饶英俊，莫忘斋庐并直人。"
        ],
        "title": "和次道奉慈斋宫见寄",
        "id": "96f528ce-99dc-4a70-90b6-ce98d0766588"
    },
    {
        "author": "司马光",
        "paragraphs": [
            "相府新承檄，兰台旧校文。",
            "题舆荣得士，把袂惜离羣。",
            "首夏郊原秀，晴阳草树曛。",
            "觚棱日边远，关塞雾中分。",
            "翠岭林端出，飞泉竹外闻。",
            "金羁游烂熳，珠履醉缤纷。",
            "人服声光重，官无薄领勤。",
            "归期肯留滞，汉主待渊云。"
        ],
        "title": "送次道通判西京",
        "id": "73383159-ddac-43e1-98b8-175434462194"
    },
    {
        "author": "司马光",
        "paragraphs": [
            "潭潭相府开，旌骑拥三台。",
            "闻道廷中吏，无非天下才。",
            "策名新振拔，把板尚低回。",
            "勿为卑飞困，青冥尽此来。"
        ],
        "title": "送刘仪先辈大名尉",
        "id": "95e34a5a-d7c0-4e7d-9e57-b6fa7a7c629a"
    },
    {
        "author": "司马光",
        "paragraphs": [
            "南山三辅剧，百里古诸侯。",
            "谁为弦歌小，不分宵旰忧。",
            "烟横辋川暝，云照武关秋。",
            "安得无羁束，从君一纵游。"
        ],
        "title": "送皇甫寺丞知蓝田县",
        "id": "306d3034-e777-4627-959b-76cc0ff1b5e7"
    },
    {
        "author": "司马光",
        "paragraphs": [
            "春来曾约醉河桥，深负垂杨千万条。",
            "今日都门相望处，西风乱叶正萧萧。"
        ],
        "title": "酬次道板桥晚望见寄",
        "id": "3d1c0b69-4d95-45db-af6d-844d56432113"
    },
    {
        "author": "司马光",
        "paragraphs": [
            "苍山临县郭，云木冷萧骚。",
            "人有渔樵乐，官无簿领劳。",
            "垂天起肤寸，合抱本纤毫。",
            "志意诚修立，归飞羽翼高。"
        ],
        "title": "送祁峤颍阳主簿",
        "id": "dc30ce92-2a53-4540-8f61-57e6281fcf81"
    },
    {
        "author": "司马光",
        "paragraphs": [
            "行行歌式微，浩叹返荆扉。",
            "却着登山屐，尽焚趋府衣。",
            "溪清鱼影乱，竹闇笋牙肥。",
            "应悔浮名误，空将白髪归。"
        ],
        "title": "送李尉以监丞致仕归闽中",
        "id": "20c1e444-6676-46fa-ad6a-611d106ff3df"
    },
    {
        "author": "司马光",
        "paragraphs": [
            "甘泉献赋人，流落浙江滨。",
            "自叹三年谪，归来万事新。",
            "铨衡时进对，户牖日相亲。",
            "明主方思贾，非徒问鬼神。"
        ],
        "title": "和伯镇再入馆",
        "id": "d3301553-620a-4b82-aa6e-832494b1ae3b"
    },
    {
        "author": "司马光",
        "paragraphs": [
            "黄花倚秋色，晔晔为谁开。",
            "更使窥残榼，空令洗旧杯。",
            "嗅香行缭绕，捻蘂立徘徊。",
            "尽日柴门外，白衣来不来。"
        ],
        "title": "和同舍对菊无酒",
        "id": "aa5cec79-adba-4402-9bc2-604e35433965"
    },
    {
        "author": "司马光",
        "paragraphs": [
            "汾晋地形美，古今多鉅贤。",
            "况承勋烈後，宜有庆灵传。",
            "着位登朝古，声华出众先。",
            "起家从此始，圭组遂蝉联。"
        ],
        "title": "文太师挽歌三首  其一",
        "id": "2b43a26a-1aff-4c62-b3e2-37abe42ddde2"
    },
    {
        "author": "司马光",
        "paragraphs": [
            "美化流民物，熏然遗爱多。",
            "栾公当日社，邵父至今歌。",
            "庭有三鳣集，门容驷马过。",
            "欲知余庆在，公鼎格平和。"
        ],
        "title": "文太师挽歌三首  其二",
        "id": "bdcf3ff0-5bf5-4a64-aa9f-e04bcf2765b1"
    },
    {
        "author": "司马光",
        "paragraphs": [
            "夏屋封何处，山田有卧牛。",
            "蟠根走伊水，回首负嵩丘。",
            "忠孝家风备，哀荣礼秩优。",
            "龙鸾舞宸翰，万古照松楸。"
        ],
        "title": "文太师挽歌三首  其三",
        "id": "a6cb58a4-00c1-45e7-a1eb-a912242468ba"
    },
    {
        "author": "司马光",
        "paragraphs": [
            "东郡堤繇苦，向来烟火疏。",
            "提封百里远，生齿万家余。",
            "贤守车纔下，疲人意已纾。",
            "行闻谣五袴，京廪满郊墟。"
        ],
        "title": "送李祠部知滑州",
        "id": "c92cc355-ef31-46fe-a7dd-89c908caebf8"
    },
    {
        "author": "司马光",
        "paragraphs": [
            "霁日扶霜仗，祥烟覆晓班。",
            "帝居回北斗，天阙竦南山。",
            "紫殿鸿鸾肃，金门虎豹环。",
            "蓬莱两仙伯，迥立白云间。"
        ],
        "title": "和王道粹垂拱早朝王范二直阁班列在前戏成小诗",
        "id": "62d432d2-a6df-41fb-b7f0-b12954b019f4"
    },
    {
        "author": "司马光",
        "paragraphs": [
            "东郭先生履半穿，御冬深愧主人贤。",
            "应怜道上雪欲积，意使炉中灰复然。",
            "曲糵暗添寒酒力，图书共免湿薪烟。",
            "茅斋斗似饶光彩，客至何忧腊後天。"
        ],
        "title": "答刘邍父贺庞公惠炭",
        "id": "ce8e19a2-0e70-457f-a9bb-f59effe1556c"
    },
    {
        "author": "司马光",
        "paragraphs": [
            "铨筦萃贤豪，夫君主剧曹。",
            "长才沛余裕，众论蔚推高。",
            "逮此分符贵，知无顿刃劳。",
            "公卿如有缺，不独赐金褒。"
        ],
        "title": "送田校理知晋州",
        "id": "160931c3-b87a-40cc-bc39-7c68bad39cea"
    },
    {
        "author": "司马光",
        "paragraphs": [
            "并辔出都门，葱茏日欲昕。",
            "野寒余宿雪，树闇湿春云。",
            "未望郊宫近，先愁马首分。",
            "一朝犹恋恋，可复久离羣。"
        ],
        "title": "正月三日与广渊同出南薫门分趋斋宫涂中有作",
        "id": "0950a7fe-9f39-4db0-abd8-f8975d0b371b"
    },
    {
        "author": "司马光",
        "paragraphs": [
            "谢傅英声高可攀，结茅积土想东山。",
            "常忧胜概一朝尽，岂信风流千古还。",
            "麈尾蒲葵供永日，酒樽棋局奉欢颜。",
            "贤侯心迹遥相望，不使兰陵风月闲。"
        ],
        "title": "寄题常州东山亭二首  其一",
        "id": "efe69e4e-7b76-40bc-9ef0-eeb306245581"
    },
    {
        "author": "司马光",
        "paragraphs": [
            "阀阅崔嵬动四方，入门鸾鹤自成行。",
            "青緺旧已临佳郡，墨客新归耀故乡。",
            "醉舞几应摧屐齿，对棋正欲赌香囊。",
            "阶庭玉树寒相照，更使东山逸气长。"
        ],
        "title": "寄题常州东山亭二首  其二",
        "id": "d5bfee94-aac0-45cd-a7b3-d4c65aa54e97"
    },
    {
        "author": "司马光",
        "paragraphs": [
            "万里东瓯外，溪山秀出羣。",
            "乡人皆嗜学，太守复工文。",
            "正用慈良化，居无牒诉纷。",
            "谁云远京国，佳政日相闻。"
        ],
        "title": "送人为闽宰",
        "id": "8aa40ae5-6b84-4867-a611-def1075616dc"
    },
    {
        "author": "司马光",
        "paragraphs": [
            "皂盖五骅骝，今来异昔游。",
            "箪壶交里舍，铙吹下瀛州。",
            "寿酒行当举，归鞭不可留。",
            "春光久相待，先在锦江头。"
        ],
        "title": "送才元守广安军归成都觐省",
        "id": "41071e99-4f96-4060-8b7d-b1596cf7b257"
    },
    {
        "author": "司马光",
        "paragraphs": [
            "墨绶百里宰，红蕖幕府僚。",
            "民淳无鬬辩，地胜得逍遥。",
            "日上云未散，春深雪不消。",
            "知音已交荐，勿茹紫芝苗。"
        ],
        "title": "送上雒王推官",
        "id": "97e2fef7-df9e-4d3c-8c7e-5b16a2b4ce60"
    },
    {
        "author": "司马光",
        "paragraphs": [
            "高阳十万兵，幕府藉时英。",
            "塞上风犹劲，关南春未生。",
            "投壶边柝静，倚马檄书成。",
            "不忘尘中客，征鸿可寄声。"
        ],
        "title": "送瀛州签判苏秘丞",
        "id": "43f7f016-10e6-4b22-903f-df5cb121f3ef"
    },
    {
        "author": "司马光",
        "paragraphs": [
            "露冕优分竹，题舆佐画圻。",
            "比年携手乐，兹日赏心违。",
            "斋祀春来并，娱游别後稀。",
            "谁怜从窭卒，草际犯寒归。"
        ],
        "title": "和宋次道西都元日怀不疑并见寄",
        "id": "a4ccefc0-b8fc-407c-af21-e204b8dd6fba"
    },
    {
        "author": "司马光",
        "paragraphs": [
            "丞相後园天籞邻，年年分借上林春。",
            "目前但识禽鱼乐，门外何妨车马尘。",
            "花蘤祗疑名品尽，图书方验古今贫。",
            "将军朝下无余事，端为风烟作主人。"
        ],
        "title": "王金吾北园",
        "id": "63808302-c9da-4981-bd7e-9ff790100088"
    },
    {
        "author": "司马光",
        "paragraphs": [
            "金马春寂寂，秾桃随意开。",
            "夕风零落尽，不待主人来。"
        ],
        "title": "二月二十四日馆宿兴宗舍後桃花盛开偶书牖上",
        "id": "c7f71af8-82ee-49fc-9b49-21753bd7d9f5"
    },
    {
        "author": "司马光",
        "paragraphs": [
            "太华指商于，中间百里余。",
            "稍行山驿远，渐与世尘疏。",
            "楚塞参差接，秦民错杂居。",
            "惜哉非綮肯，不足试投虚。"
        ],
        "title": "送周寺丞畋知洛南",
        "id": "acf09d42-f45b-46c4-b880-6a6a2a801a84"
    },
    {
        "author": "司马光",
        "paragraphs": [
            "汉家太守治才高，楚国山川气象豪。",
            "旗斾逶迤蟠梦泽，楼船赑屃压江涛。",
            "雄名谁复知宣武，遗爱犹应祀叔敖。",
            "何必三年求奏计，诏书朝夕赐金褒。"
        ],
        "title": "送齐学士知荆南",
        "id": "8abe4fa6-8fc6-4600-bb53-f71dbe57a8cd"
    },
    {
        "author": "司马光",
        "paragraphs": [
            "畴昔诚相契，间关分不渝。",
            "绝弦悲宿草，抚首念诸孤。",
            "位略尊荣间，年忘德齿殊。",
            "清阴容息足，重语辱嘘枯。",
            "鶠阁骞云表，虹旌拂海隅。",
            "明光新出綍，陜陌重分符。",
            "丰润还桑梓，讙讴复路衢。",
            "宁须更条教，耆旧已箪壶。"
        ],
        "title": "送王待制知陜府",
        "id": "e0001bda-294c-4670-bedf-c66c6aa0792c"
    },
    {
        "author": "司马光",
        "paragraphs": [
            "闽岭窅何在，东南千里遥。",
            "仳离伤草草，会合更迢迢。",
            "隋岸微吹絮，吴江欲上潮。",
            "肯无同舍念，回首弭轻桡。"
        ],
        "title": "送张景淳知邵武军",
        "id": "1145e4be-774f-494d-a8bc-6be404271e8d"
    },
    {
        "author": "司马光",
        "paragraphs": [
            "江外饶佳郡，吴兴天下稀。",
            "莼羮紫丝滑，鲈脍雪花肥。",
            "星斗寒相照，烟波碧四围。",
            "柳侯还作牧，草树转清辉。"
        ],
        "title": "送章伯镇知湖州",
        "id": "e1bcc2d4-957f-4774-91e3-abb60f67fe88"
    },
    {
        "author": "司马光",
        "paragraphs": [
            "煜爚屏星驾，迢遥婺女区。",
            "岚光晴向背，溪溜暖萦纡。",
            "万室鸣机杼，千艘隘舶舻。",
            "若逢耆旧问，能说隐侯无。"
        ],
        "title": "送王伯初通判婺州",
        "id": "006de75c-d07f-49ea-8ac1-790c61c4ac8c"
    },
    {
        "author": "司马光",
        "paragraphs": [
            "相府典刑在，朝闺望实高。",
            "紬书荣史观，典乐重卿曹。",
            "夷路迎飞鞚，桑林应奏刀。",
            "家籝传旧学，庙鼎刻前劳。",
            "袨服屯千骑，连樯阅万艘。",
            "剑芒冲夜气，阁影动秋涛。",
            "风色传花信，烟光拂酒膏。",
            "使君专问俗，无意在游遨。"
        ],
        "title": "送张少卿学士知洪州",
        "id": "4cdcd911-afee-416b-844d-6f7d3d101f3d"
    },
    {
        "author": "司马光",
        "paragraphs": [
            "种种亲头白，帝城难少留。",
            "倚门应有望，列鼎本无求。",
            "清夜多归梦，红尘厌久游。",
            "此行殊捧檄，辕下五骅骝。"
        ],
        "title": "送昭远兄归陜",
        "id": "d5e3ceaa-f718-43c9-9a84-a47a63701e4e"
    },
    {
        "author": "司马光",
        "paragraphs": [
            "乡树三摇落，临风歌式微。",
            "徒嗟俗缘重，端使素心违。",
            "茅阁松杉冷，山园药草肥。",
            "不能如海燕，岁岁一西飞。"
        ],
        "title": "寄清逸魏处士",
        "id": "2f95f39a-9dd6-4d16-b54c-c62ed3f96fe9"
    },
    {
        "author": "司马光",
        "paragraphs": [
            "汗简成新令，褰帷刺剧州。",
            "韦平家法在，邵杜治声优。",
            "野竹交淇水，秋瓜蔓帝邱。",
            "三年归奉计，肯顾石渠游。"
        ],
        "title": "送云卿知卫州",
        "id": "19d9d004-1937-4420-a9f9-dd837852d149"
    },
    {
        "author": "司马光",
        "paragraphs": [
            "炜炜符离守，中流簇鼓旗。",
            "柳阴浓不断，舟势激如飞。",
            "魏阙行归奏，承明秪暂违。",
            "星轺晨夜度，尺素勿令稀。"
        ],
        "title": "送昌言知宿州",
        "id": "5e27c19b-0d28-4ab2-a8d2-2623722c1486"
    },
    {
        "author": "司马光",
        "paragraphs": [
            "金马从容乐，问君何所之。",
            "客心彯若梗，亲髪暠如丝。",
            "旧学已孤陋，素交仍别离。",
            "执经时有问，使我复从谁。"
        ],
        "title": "送济川知汉州二首  其一",
        "id": "40d1ac3b-66ab-4eb1-a184-b34281b1bd2d"
    },
    {
        "author": "司马光",
        "paragraphs": [
            "千骑拥朱轓，青霞昼绣还。",
            "复寻题柱迹，重过弃繻关。",
            "晓栈流云湿，秋湖脱叶殷。",
            "久游今得意，真不愧江山。"
        ],
        "title": "送济川知汉州二首  其二",
        "id": "53e4e976-b77e-4684-8bbf-5d3640b61116"
    },
    {
        "author": "司马光",
        "paragraphs": [
            "负书游上国，拾芹取荣名。",
            "雅度津涯阔，高文风雨惊。",
            "忘怀飜得谤，纵酒遂伤生。",
            "忍使泉台客，悁悁不自明。"
        ],
        "title": "哭公素  其一",
        "id": "32ecb93b-73ba-47b1-8245-262dfba3daff"
    },
    {
        "author": "司马光",
        "paragraphs": [
            "丹旌倚輤车，荣辱尽虚无。",
            "半道骅骝顿，先秋兰雨枯。",
            "儿痴纔过齓，亲老不胜扶。",
            "家事今萧瑟，宁将未第殊。"
        ],
        "title": "哭公素  其二",
        "id": "60f8d897-a621-4e3c-b71b-4ee67350da5e"
    },
    {
        "author": "司马光",
        "paragraphs": [
            "高阳将幕开，濯锦使旌来。",
            "欲识关头雪，正如江上梅。",
            "宵衣矜远俗，露冕寄良才。",
            "岂待三年最，修梧茂帝台。"
        ],
        "title": "送程端明知成都",
        "id": "2682d7f8-13c0-4b79-9822-8b030a0ec307"
    },
    {
        "author": "司马光",
        "paragraphs": [
            "凤跸游汾曲，非熊得伟人。",
            "闺台尤显重，训诰愈深淳。",
            "论道参黄阁，横经侍紫宸。",
            "如何天不愸，志业未全伸。"
        ],
        "title": "丁尚书挽词二首  其一",
        "id": "417bc102-fdff-4ea5-b60e-87483bc66a58"
    },
    {
        "author": "司马光",
        "paragraphs": [
            "丹阙晨趋退，萧然忘世荣。",
            "闲斋虚自白，永日澹无营。",
            "脱落簪缨累，沈冥丘壑情。",
            "贪夫诚有激，千载素风清。"
        ],
        "title": "丁尚书挽词二首  其二",
        "id": "1a0dc1f3-39ba-438e-855d-fb3f8002a97c"
    },
    {
        "author": "司马光",
        "paragraphs": [
            "金马延羣儁，芸香聚众书。",
            "杳疑神境绝，深与世尘疏。",
            "气逼烟霄爽，光分日月余。",
            "不材叨误选，故友幸联居。",
            "云盖森胡骑，天阍谨契鱼。",
            "後先陪贾马，左右揖严徐。",
            "朱阁霜清外，璇题日上初。",
            "辞林精采撷，艺圃纵游渔。",
            "决胜楸枰暝，穷欢绮席舒。",
            "朝昏升紫闼，咫尺待雕舆。",
            "玉垒俄乡思，铜符忽诏除。",
            "彩衣承几杖，华毂照园庐。",
            "四郭柑垂荫，千塍稻散渠。",
            "壶浆迎露冕，铙吹拥高旟。",
            "有德能仁虎，无欺耻怒狙。",
            "道途繁揖让，犴狱绝沦胥。",
            "滞穗栖场圃，鸣桴静里闾。",
            "贫宁费官烛，饥不茹家蔬。",
            "翁子怀青绶，文园驾赤车。",
            "古今相与校，胜负定何如。",
            "上正开宣室，人方诵子虚。",
            "追锋行入谒，委佩复传胪。",
            "抚已聊晞骥，临民遽起予。",
            "居然耗廪禄，岂不愧簪裙。",
            "鹈翼颜何厚，锥囊意未摅。",
            "因循恋糠籺，汩没老涂淤。",
            "自顾徒为尔，诚非益者欤。",
            "俄承吕公檄，遂策阮生驴。",
            "驿骑传巴徼，诗筒达鲁墟。",
            "琳琅固无价，燕石敢沽诸。"
        ],
        "title": "奉和济川代书三十韵寄诸同舍",
        "id": "1391ec00-0a7a-4272-9e8b-0c7388b48a8b"
    },
    {
        "author": "司马光",
        "paragraphs": [
            "儒冠蔼蔼从平津，东阁由来盛众宾。",
            "终始何尝忘教育，高卑曾不间疏亲。",
            "共陪樽俎无虚日，空喜溪山得主人。",
            "白雪屡歌殊未和，自知羞愧後车尘。"
        ],
        "title": "和始平公贻一二宾僚",
        "id": "432be189-6b39-4fda-8ee8-32e1430d02c2"
    },
    {
        "author": "司马光",
        "paragraphs": [
            "酒烟漠漠自生春，舞袖飘飖拍拍新。",
            "须信客归丝竹散，清风白月解愁人。"
        ],
        "title": "留客",
        "id": "bfefa5af-3011-453d-a3cd-0eac628bd3a5"
    },
    {
        "author": "司马光",
        "paragraphs": [
            "势交倐忽易萧条，赖有伊人尚建标。",
            "须信松筠凌雪茂，肯为蒲柳望秋凋。",
            "钦贤高馆三年别，广汉专城百舍遥。",
            "书纸如云诗叩玉，数凭疾翼度青霄。"
        ],
        "title": "和始平公长句寄汉州何学士",
        "id": "1ce8280f-53e7-4317-9c14-85b475dbf287"
    },
    {
        "author": "司马光",
        "paragraphs": [
            "千骑骎骎簇画辀，高旌大盖五骅骝。",
            "斋中酒美连翩醉，湖上花繁烂漫游。",
            "鸡犬相闻通故里，旨甘不绝奉晨羞。",
            "只应朝夕平津阁，得向君前立胜筹。"
        ],
        "title": "济川有书见贻云以亲老须守远郡以便禄养不得如光在主人幕下因以诗答",
        "id": "187935e7-741a-4785-9197-9677054542b6"
    },
    {
        "author": "司马光",
        "paragraphs": [
            "下马久徘徊，林芳殊未开。",
            "春风真有意，须待主翁来。"
        ],
        "title": "阏逢敦牂二月十一日与一二僚友游叔礼园亭以诗戏呈",
        "id": "3940c095-2959-4758-a1f3-d2da3b5840fe"
    },
    {
        "author": "司马光",
        "paragraphs": [
            "草树弄春晖，家家倒载归。",
            "谁怜独醒客，日暝掩双扉。"
        ],
        "title": "十四日小园置茶招宗圣应之皆辞以醉为诗赠之",
        "id": "e5c6243f-f3c1-4b89-bb27-30f2808a4913"
    },
    {
        "author": "司马光",
        "paragraphs": [
            "车马东城路，芬芳数里尘。",
            "风光不相待，愁杀未游人。"
        ],
        "title": "同僚有独游东游者小诗寄之  其一",
        "id": "f4072e19-e10a-43dd-a466-db420254f0ce"
    },
    {
        "author": "司马光",
        "paragraphs": [
            "咫尺东园乐，无如簿领何。",
            "春风连夜恶，闻道落花多。"
        ],
        "title": "同僚有独游东游者小诗寄之  其二",
        "id": "0ad03ca7-ab7a-42e9-8bc6-5a3f0e8db875"
    },
    {
        "author": "司马光",
        "paragraphs": [
            "城楼传晚鼓，稍稍讼庭稀。",
            "起拂衣中土，还骑款段归。"
        ],
        "title": "同僚有独游东游者小诗寄之  其三",
        "id": "f7486ea4-4bfc-4ba3-9f66-bd848a4d1862"
    },
    {
        "author": "司马光",
        "paragraphs": [
            "五陵年少竞春晖，肥马银鞍白玉羁。",
            "何似松间煮新茗，更来花底覆残棋。"
        ],
        "title": "小诗招僚友晚游後园二首  其一",
        "id": "89b221c8-0160-4d76-93a0-b735bfe4acb2"
    },
    {
        "author": "司马光",
        "paragraphs": [
            "麦田小雨陇微青，草树欣欣照晚晴。",
            "花下客来醒亦好，犹胜闭户过清明。"
        ],
        "title": "小诗招僚友晚游後园二首  其二",
        "id": "93097cc1-65fc-42be-98e7-ebe2d3d6c646"
    },
    {
        "author": "司马光",
        "paragraphs": [
            "公府丰暇豫，真成弃掷春。",
            "招邀俱胜友，烂漫醉芳辰。",
            "花艶秾无敌，文锋健有神。",
            "犹胜拥朱墨，终日坐埃尘。"
        ],
        "title": "小园晚饮",
        "id": "894f12a4-8975-44be-bb8c-09ff7eee756d"
    },
    {
        "author": "司马光",
        "paragraphs": [
            "嘉李繁相倚，园林淡泊春。",
            "齐纨剪衣薄，吴纻下机新。",
            "色与晴光乱，香和露气匀。",
            "望中皆玉树，环堵不为贫。"
        ],
        "title": "李花",
        "id": "50bc787d-9d04-46d9-9915-03138fa395cf"
    },
    {
        "author": "司马光",
        "paragraphs": [
            "临风梳短髪，萧飒晚凉新。",
            "不识市朝客，何如江海人。",
            "沈吟凭棐几，欹侧带纱巾。",
            "浊世事无尽，东窗聊放神。"
        ],
        "title": "东窗",
        "id": "69bc24e5-a62e-47b4-8966-79b1e2c4a554"
    },
    {
        "author": "司马光",
        "paragraphs": [
            "道盛经纶业，文高翰墨场。",
            "雍容偃藩地，密迩钓璜乡。",
            "回首红尘远，清心白日长。",
            "山形抱城堞，溪影照公堂。"
        ],
        "title": "奉和始平公酬大资政吴侍郎  其一",
        "id": "14602fa5-6afe-4052-a77b-d6718be94d0b"
    },
    {
        "author": "司马光",
        "paragraphs": [
            "䆉稏千塍碧，芙蕖万顷香。",
            "跨波横略彴，逼地亚篔筜。",
            "大野禾麻溢，高斋几席凉。",
            "夔龙屡赓唱，东壁正垂光。"
        ],
        "title": "奉和始平公酬大资政吴侍郎  其二",
        "id": "c46df5b9-ec83-4e1a-889d-ac0591962161"
    },
    {
        "author": "司马光",
        "paragraphs": [
            "野菊荒无数，班班初见花。",
            "径须求一醉，试遣问东家。"
        ],
        "title": "晚行後园见菊戏宜甫",
        "id": "2def0465-8411-4692-a228-dd056b5bdc12"
    },
    {
        "author": "司马光",
        "paragraphs": [
            "野菊未尝种，秋花何处来。",
            "羞随众草没，故犯早霜开。",
            "寒蝶舞不去，夜蛬吟更哀。",
            "幽人自移席，小摘泛青杯。"
        ],
        "title": "野菊",
        "id": "78ca835a-244a-4a39-84ac-3265f72efb9b"
    },
    {
        "author": "司马光",
        "paragraphs": [
            "城上调秋角，烟间发暝钟。",
            "风枝摇宿鸟，霜草覆寒蛬。",
            "久负观书乐，端愁束带恭。",
            "暂因羣吏散，还得遂幽慵。"
        ],
        "title": "秋夜",
        "id": "77f960fc-1ff2-420a-870d-6ac1c1726584"
    },
    {
        "author": "司马光",
        "paragraphs": [
            "西家壶已倒，次第向东邻。",
            "朱户如坚闭，黄花恶笑人。"
        ],
        "title": "再呈宜甫",
        "id": "886179d6-bc42-46f8-9981-79a2cb232ae0"
    },
    {
        "author": "司马光",
        "paragraphs": [
            "主人倦邀客，寂寞委苍苔。",
            "此日开无益，明年不复开。"
        ],
        "title": "宜甫家有金铃菊客未之识因代菊赠宜甫",
        "id": "d97b4a40-3306-4da5-ad99-040bb3670749"
    },
    {
        "author": "司马光",
        "paragraphs": [
            "疏星映户月流天，羣动收声四寂然。",
            "嗟尔寒蛬怨何事，悲吟彻曙亦无眠。"
        ],
        "title": "深夜",
        "id": "8bac73aa-7f90-490d-80bb-18d0e3f010dd"
    },
    {
        "author": "司马光",
        "paragraphs": [
            "凤口除书下九阍，簪绅拭目仰殊恩。",
            "晓提麟笔依华盖，日就螭坳记圣言。",
            "桃李新阴方蔼蔼，骅骝老志更轩轩。",
            "主人喜见相如达，趣召邹枚洗玉樽。"
        ],
        "title": "奉和始平公喜闻昌言修注",
        "id": "5818fd13-22f5-408c-b056-a0721a7809d8"
    },
    {
        "author": "司马光",
        "paragraphs": [
            "寒风细雨未晴天，密似轻尘薄似烟。",
            "一室独吟图史乱，四邻高会绮罗鲜。",
            "鴈飞斜柱弦随指，蟹荐新螯酒满船。",
            "自笑不歌仍不饮，昏昏只解枕床眠。"
        ],
        "title": "秋雨霁倏闻宗圣案伎应之饮酒诗呈宜甫",
        "id": "bdffac02-9844-4843-b390-e6e3ff02bdb8"
    },
    {
        "author": "司马光",
        "paragraphs": [
            "宾主俱欢醉，高楼迥倚空。",
            "形忘羁检外，酒散笑谈中。",
            "晚市烟初白，秋园叶半红。",
            "登临不厌数，朝夕是寒风。"
        ],
        "title": "宜甫东楼晚饮",
        "id": "272e3e78-f27a-4c1b-b84e-1cae642353a1"
    },
    {
        "author": "司马光",
        "paragraphs": [
            "征西大府开，後乘得高才。",
            "区脱烽烟静，渠搜职贡来。",
            "陇云低玉帐，羌舞奉金罍。",
            "信美从军乐，修梧茂帝台。"
        ],
        "title": "送魏寺丞赴辟秦州判官",
        "id": "ede64321-9254-4754-a742-40c328b4ed7d"
    },
    {
        "author": "司马光",
        "paragraphs": [
            "曾下青田啄玉苗，泥沙病羽久萧条。",
            "谪仙不欲留尘世，依旧提携上碧霄。"
        ],
        "title": "昌言谪官符离有病鹤折翼舟载以行及还修注始平公以诗问之命光同赋二首  其一",
        "id": "ab6d02ff-681c-41dd-a655-a0ac3596f8d8"
    },
    {
        "author": "司马光",
        "paragraphs": [
            "相阁书传紫闼深，破缄先问九皋禽。",
            "不令一物伤天理，仁爱方知真宰心。"
        ],
        "title": "昌言谪官符离有病鹤折翼舟载以行及还修注始平公以诗问之命光同赋二首  其二",
        "id": "4839695c-1bed-450d-952e-a5726872bb57"
    },
    {
        "author": "司马光",
        "paragraphs": [
            "跃马津亭未几何，宦游容易十年过。",
            "飘飖空似随流梗，寂寞犹为挂壁梭。",
            "西岭应余当日翠，南湖真减几分波。",
            "输君尚得飞征盖，重向春园听旧歌。"
        ],
        "title": "和聂之美重游东郡二首  其一",
        "id": "65d4aaea-bb6c-4621-bc10-44d364a73f60"
    },
    {
        "author": "司马光",
        "paragraphs": [
            "南湖重过又逢春，官柳虽疏亦解新。",
            "台榭倾欹宾友散，临风愁杀独游人。"
        ],
        "title": "和聂之美重游东郡二首  其二",
        "id": "9be92b81-abfd-469b-8205-98bee8887648"
    },
    {
        "author": "司马光",
        "paragraphs": [
            "山泽欲焦枯，炎光满太虚。",
            "不知天地外，暑气复何如。"
        ],
        "title": "大热",
        "id": "3357f411-aa66-4fbe-8ff8-8352ab249b7d"
    },
    {
        "author": "司马光",
        "paragraphs": [
            "夷齐双骨已成尘，独有清名日日新。",
            "饿死沟中人不识，可怜今古几何人。"
        ],
        "title": "夷齐",
        "id": "e6f8ec91-21eb-44b1-b177-92167bf194fb"
    },
    {
        "author": "司马光",
        "paragraphs": [
            "太守金闺客，天朝应对才。",
            "非因板舆恋，宁驾使车来。",
            "水鉴秋毫尽，霜锋错节开。",
            "清风偏千里，不独此高台。"
        ],
        "title": "清风台",
        "id": "8790b54f-56c8-4a21-b96f-23af347fecac"
    },
    {
        "author": "司马光",
        "paragraphs": [
            "灯火动鱼矶，湖边过鸟稀。",
            "孤蟾久未上，五马不成归。",
            "长啸风生座，高吟露满衣。",
            "闲情无日厌，岸帻对清晖。"
        ],
        "title": "伫月亭",
        "id": "3ba730bd-fdd6-470c-940e-436f63a5244b"
    },
    {
        "author": "司马光",
        "paragraphs": [
            "三蜀膏腴地，偏于药物宜。",
            "小畦千种聚，春雨一番滋。",
            "山相惭多识，桐君未偏知。",
            "佗年似胡广，飬寿复扶衰。"
        ],
        "title": "药圃",
        "id": "60ce51e6-3b64-453b-b827-72235fc1e1aa"
    },
    {
        "author": "司马光",
        "paragraphs": [
            "二何迹相继，竹坞日阴森。",
            "欲识飬民意，先观爱物心。",
            "低垂樽俎冷，密映管弦深。",
            "勿怪湖光少，年来碧影侵。"
        ],
        "title": "竹坞",
        "id": "be591d25-b893-41fb-b84a-902fb384ff87"
    },
    {
        "author": "司马光",
        "paragraphs": [
            "叠鼓花前急，红旌竹外高。",
            "惊飙分白羽，余响振乌号。",
            "壮观倾春陌，讙声涌夜涛。",
            "因兹刑礼俗，岂独事游遨。"
        ],
        "title": "射堋",
        "id": "c9902f20-a024-4d6f-b88a-e7275af125a8"
    },
    {
        "author": "司马光",
        "paragraphs": [
            "房公昔漂泊，置酒此鸣琴。",
            "人事有忧乐，山光无古今。",
            "风流俱寂寞，结构尚萧森。",
            "松竹含虚籁，犹疑弦上音。"
        ],
        "title": "玉徽亭",
        "id": "bf734439-81da-4ccc-8c0a-2a5e2b05b8ec"
    },
    {
        "author": "司马光",
        "paragraphs": [
            "使君有书癖，记览浩无涯。",
            "况此孤楼迥，端无外物哗。",
            "横肱欹曲几，搔首落乌纱。",
            "此趣人谁识，长吟窗日斜。"
        ],
        "title": "书楼",
        "id": "c9690f70-4d73-419c-a4e9-5f907ff32e55"
    },
    {
        "author": "司马光",
        "paragraphs": [
            "朔旦集俺吏，兹堂簪组繁。",
            "舞空孤鹤下，映日两鳬翻。",
            "花散东方骑，萍浮北海樽。",
            "须知太守贵，铙吹引朱轮。"
        ],
        "title": "朔会堂",
        "id": "c02ba22d-6801-47dd-9e67-595f06d07346"
    },
    {
        "author": "司马光",
        "paragraphs": [
            "曲水华榱下，浮觞去复还。",
            "浪摇花影碎，日射酒缸殷。",
            "灭没遥寻客，徘徊怯度湾。",
            "穷欢不知醉，清泚照心颜。"
        ],
        "title": "浮醳亭",
        "id": "5b18580a-54c4-4864-b557-45c10a52bc3c"
    },
    {
        "author": "司马光",
        "paragraphs": [
            "波澄荫羣木，永日湛清华。",
            "碧筱静秋色，白苹低晚花。",
            "松声工醒酒，泉味最便茶。",
            "外事付丞掾，无妨风景嘉。"
        ],
        "title": "清燕亭",
        "id": "a8bc7df3-b31f-4dd9-b5f8-d7c0e99345d4"
    },
    {
        "author": "司马光",
        "paragraphs": [
            "桥下流芳度，余春日夕催。",
            "呼人洗樽斚，招客藉莓苔。",
            "倚柱时流滞，随波乍往回。",
            "仙家如不近，安得此花来。"
        ],
        "title": "流芳桥",
        "id": "93c63a64-eff7-4a8a-9709-950f31bc6d6e"
    },
    {
        "author": "司马光",
        "paragraphs": [
            "帘栊分晓色，远树子规啼。",
            "浓露侵衣冷，晴烟压水低。",
            "神游灵境徤，身入画图迷。",
            "衙吏无烦报，河洲鹭正栖。"
        ],
        "title": "晓景亭",
        "id": "a9d6d81c-2fdb-4832-9c3b-80d5381642cb"
    },
    {
        "author": "司马光",
        "paragraphs": [
            "广汉土平远，已嫌丘壑疏。",
            "呼工刻岩洞，应手出庭除。",
            "缥渺神仙宅，嵌空虎豹居。",
            "人功与天力，秀绝两何如。"
        ],
        "title": "假山",
        "id": "99ab3d5e-b459-4e45-a8b3-575d13718181"
    },
    {
        "author": "司马光",
        "paragraphs": [
            "桥边春意近，五马屡徘徊。",
            "湖水旦暮渌，林花早晚开。",
            "适因尝酒到，又为赋诗来。",
            "借问双华表，经过日几回。"
        ],
        "title": "探花桥",
        "id": "e92154ba-449c-47fc-adf4-24ba673f0a39"
    },
    {
        "author": "司马光",
        "paragraphs": [
            "繁弦凝绿水，叠鼓掺渔阳。",
            "风结舞初急，尘飞歌正长。",
            "鳬鹥争上下，栋宇为低昂。",
            "太守且安坐，新声未遽央。"
        ],
        "title": "乐轩",
        "id": "7c55343c-eb59-42aa-8958-8c2aed3c4a74"
    },
    {
        "author": "司马光",
        "paragraphs": [
            "使君张皂盖，高宴碧湖心。",
            "苒蒻牵菱蔓，夷犹泊柳阴。",
            "晚风侵坐冷，春浪没篙深。",
            "倒载归何晚，波间夕照沈。"
        ],
        "title": "坐船",
        "id": "a8e32111-9ca2-4c84-b843-2b026577878d"
    },
    {
        "author": "司马光",
        "paragraphs": [
            "周官敛珍味，汉苑结芳根。",
            "何意荒洲上，犹余嘉树存。",
            "犯寒花已发，迎暑实尤繁。",
            "愿逐蒲萄使，离宫奉至尊。"
        ],
        "title": "枇杷洲",
        "id": "01c82c60-d54e-4685-aea6-99c90eadea92"
    },
    {
        "author": "司马光",
        "paragraphs": [
            "旅食缁衣馆，飘蓬怳自迷。",
            "树横寒雾远，山隐古原低。",
            "愁暮空庭雀，惊晨别墅鸡。",
            "故人何处在，依约玉绳西。"
        ],
        "title": "寓泊郑圃寄献昌言舍人",
        "id": "27165cc8-8124-4849-bac3-0407ef36f47c"
    },
    {
        "author": "司马光",
        "paragraphs": [
            "相印东临汶水阳，两看春叶与秋霜。",
            "登山置酒延邹湛，上马回鞭问葛强。",
            "溪竹低垂寒滴翠，露荷相倚凈交香。",
            "宵衣深念长城固，肯得从容傲醉乡。"
        ],
        "title": "奉和始平公忆东平  其一",
        "id": "f2e9f02a-c119-4563-9116-523cc60f76d5"
    },
    {
        "author": "司马光",
        "paragraphs": [
            "千岩秀色拥晴川，万顷陂光上下天。",
            "委地鱼盐随处市，蔽空桑柘不容田。",
            "讼庭虚静官曹乐，儒服寛长邑里贤。",
            "不为从知方负羽，独乘鱼艇老风烟。"
        ],
        "title": "奉和始平公忆东平  其二",
        "id": "02fb33b9-ccfc-4e78-8f20-31558adc684b"
    },
    {
        "author": "司马光",
        "paragraphs": [
            "骊驹北上雪孱颜，韊矢前驱度汉关。",
            "僧室松杉清照眼，驿亭烟火迥依山。",
            "马衔边草枯犹瘦，鴈怯胡云冷未还。",
            "贱子不须回首问，鬓毛萧飒簿书间。"
        ],
        "title": "和运使舍人北园饯别行憩三交僧舍冒雪宿百井关见寄",
        "id": "fd13613c-9d2b-4bb0-8f85-8e5c4a5395da"
    },
    {
        "author": "司马光",
        "paragraphs": [
            "按节羊肠阪，褰帷并塞州。",
            "仁风熙爱日，清德凛高秋。",
            "甘泽随征盖，华星近戍楼。",
            "佗年叱驭事，直笔寄歆彪。"
        ],
        "title": "又和留题定襄驿",
        "id": "511d6cbb-e8f5-4642-a031-ab7ccd7af421"
    },
    {
        "author": "司马光",
        "paragraphs": [
            "承明共直庐，瞬息八年余。",
            "幸托屏星驾，前迎使者车。",
            "迹虽殊贵贱，心不置亲疏。",
            "青眼披情素，犹如相见初。"
        ],
        "title": "又寄献",
        "id": "5d65cd2f-ca7c-48f0-afa7-0fa8ba848370"
    },
    {
        "author": "司马光",
        "paragraphs": [
            "英名愧终贾，高节谢巢由。",
            "直取云山笑，空为簪组羞。",
            "浮沈乖俗好，隐显拙身谋。",
            "惆怅临清鉴，霜毛不待秋。"
        ],
        "title": "自嘲",
        "id": "a40a30d1-76cb-47b1-8fae-7b21497dd683"
    },
    {
        "author": "司马光",
        "paragraphs": [
            "天心均煦妪，物态异芬芳。",
            "上国花应烂，边城柳未黄。",
            "清明空改火，元已漫浮觞。",
            "仍说秋寒早，年年八月霜。"
        ],
        "title": "晋阳三月未有春色",
        "id": "3d701579-7d88-44a3-b192-713afc284a36"
    },
    {
        "author": "司马光",
        "paragraphs": [
            "春风不胜雪，散漫度龙沙。",
            "密映缘溪柳，争飞乱眼花。",
            "鸱夷赊美酒，油壁系轻车。",
            "塞下芳菲晚，聊将当物华。"
        ],
        "title": "柳溪对雪",
        "id": "38a32f1e-5334-4eba-b8bc-9135d2f2ac03"
    },
    {
        "author": "司马光",
        "paragraphs": [
            "军厨重羊酪，飨士旧风传。",
            "不数紫莼滑，徒夸素鲔鲜。",
            "𤐣蠡烦挏取，勺药助烹煎。",
            "莫与吴儿说，还令笑茂先。"
        ],
        "title": "酪羮",
        "id": "870115d9-bbce-4d35-99f9-d8d468dcc126"
    },
    {
        "author": "司马光",
        "paragraphs": [
            "爵台今已倾，飘瓦出芜城。",
            "还入缣缃用，尤资笔墨精。",
            "相君怜古物，内史擅书名。",
            "聊用飞军檄，何愁楯鼻平。"
        ],
        "title": "奉同道矩谢始平公惠砚",
        "id": "a7d7e1d8-509f-4273-b30b-52f07709a3fb"
    },
    {
        "author": "司马光",
        "paragraphs": [
            "溪光不动柳风轻，玉帐森沈拥万兵。",
            "鸥入烟中闲自舞，鱼翻波面喜相迎。",
            "楼船下视晴天碧，鼓吹前驱远陌清。",
            "桃李归时应盛发，薫然和气满春城。"
        ],
        "title": "陪始平公燕柳溪",
        "id": "ec2db02a-a887-4d04-8fee-cdbf46729e38"
    },
    {
        "author": "司马光",
        "paragraphs": [
            "粹美清庙器，可嗟沉下僚。",
            "优游仲举坐，洋溢海沂谣。",
            "奏课应居首，知音况满朝。",
            "从今黄鹄举，眼冷看青霄。"
        ],
        "title": "送王都官官满还都",
        "id": "b463c59c-7e8b-4af0-9bd7-405350b19f88"
    },
    {
        "author": "司马光",
        "paragraphs": [
            "忽忽此何地，经时更自猜。",
            "深疑醉里得，复似梦中来。",
            "薄宦真何益，浮生信可咍。",
            "鹏蜩定有分，不若寸心灰。"
        ],
        "title": "到并州已复数月率尔成诗",
        "id": "a72da23b-6e8e-41a6-9997-aedef6a25e3a"
    },
    {
        "author": "司马光",
        "paragraphs": [
            "田家繁杏压枝红，远胜桃夭与李秾。",
            "何事偏宜闲处植，无端复向别时逢。",
            "林间暂系黄金勒，花下聊飞码碯钟。",
            "会待重来醉嘉树，只愁风雨不相容。"
        ],
        "title": "和道矩送客汾西村舍杏花盛开置酒其下",
        "id": "d3d02611-a237-4b10-a558-93ff7297c21d"
    },
    {
        "author": "司马光",
        "paragraphs": [
            "春木争秀发，嗟君独不材。",
            "须惭一花少，强逐众芳开。",
            "顽艶人谁采，微香蝶不来。",
            "直为无用物，空尔费栽培。"
        ],
        "title": "北轩老杏其大十围春色向晚止开一花予悯其憔悴作诗嘲之",
        "id": "fb184a0e-d8a6-4555-b853-017602706109"
    },
    {
        "author": "司马光",
        "paragraphs": [
            "造物本非我，荣枯那足言。",
            "但余良干在，何必艶花繁。",
            "壮丽华林苑，欢娱梓泽园。",
            "芳菲如可采，岂得侍君轩。"
        ],
        "title": "杏解嘲",
        "id": "878fdc46-bc2f-4184-9c9a-086644a8cced"
    },
    {
        "author": "司马光",
        "paragraphs": [
            "明主于庶狱，选才从本朝。",
            "鄼侯三尺律，汉使一封轺。",
            "郡国清名满，关河古意饶。",
            "凄凉乘障客，华髪日萧萧。"
        ],
        "title": "寄陜西提刑江学士",
        "id": "c92e4a19-b4fe-471f-852a-3a06e256b7a9"
    },
    {
        "author": "司马光",
        "paragraphs": [
            "沧溟浴日照春台，组练光中玉帐开。",
            "汾水腾凌金鼓震，西山宛转斾旌回。",
            "逍遥静散晴空雨，叱咤横飞迥野雷。",
            "坐镇四夷真汉相，武侯空复道英才。"
        ],
        "title": "从始平公城西大阅",
        "id": "47a04e4d-fe45-485a-a358-14237993dd07"
    },
    {
        "author": "司马光",
        "paragraphs": [
            "浩歌纵饮任天机，莫使欢娱与性违。",
            "玉枕醉人从独卧，金羁倦客听先归。",
            "须知会府闲时少，况复边城乐事稀。",
            "花卉正浓风日好，今年已不负春晖。"
        ],
        "title": "陪诸君北园乐饮",
        "id": "73e121f7-a0d8-4f4f-bdcd-47d5d86b55ce"
    },
    {
        "author": "司马光",
        "paragraphs": [
            "繁枝细叶互低昂，香敌酴醾艶海棠。",
            "应为穷边太寥落，并将春色付秾芳。"
        ],
        "title": "和道矩红梨花二首  其一",
        "id": "6bf81e25-12a7-40cc-b34e-67640adcdcb3"
    },
    {
        "author": "司马光",
        "paragraphs": [
            "蜀江新锦濯朝阳，楚国纤腰傅薄妆。",
            "何事白花零落早，同时不改斗芬芳。"
        ],
        "title": "和道矩红梨花二首  其二",
        "id": "3e3537b0-d11f-4168-91d3-423b66632679"
    },
    {
        "author": "司马光",
        "paragraphs": [
            "芙蓉幕下惜余闲，不使芳华取次残。",
            "珍果醇醪与新句，并将佳味助清欢。"
        ],
        "title": "和懋贤闻道矩小园置酒助以酒果副之以诗",
        "id": "d42fdf71-d9c1-4834-b75c-4f83c7a3b333"
    },
    {
        "author": "司马光",
        "paragraphs": [
            "烂漫不解赏，飘零空惨凄。",
            "残红正满地，不忍踏芳蹊。"
        ],
        "title": "数日不至後圃今晚偶来芳物都尽率然成诗",
        "id": "c09ebb33-304b-4e7c-b4c5-88b001a4a805"
    },
    {
        "author": "司马光",
        "paragraphs": [
            "京洛春应老，河边初解颜。",
            "碧浮烟际草，翠滴雨余山。",
            "目极褰帷外，诗成揽辔间。",
            "满川桃李色，共喜传车还。"
        ],
        "title": "和乐道自河外南辕过宜芳雨晴和气景物可爱马上偶成",
        "id": "0067eaab-a345-4a9d-bf3e-5e9ca7f4dbb3"
    },
    {
        "author": "司马光",
        "paragraphs": [
            "穷边已深夏，气色耿清秋。",
            "鲜旭开山郭，凉烟澹戍楼。",
            "兠铃烽火息，区脱虏尘收。",
            "迨此军中暇，无妨文雅游。"
        ],
        "title": "夏日",
        "id": "5783d747-0933-49ad-8b08-7f116a03045d"
    },
    {
        "author": "司马光",
        "paragraphs": [
            "画戟衣中趋绛帐，驿亭门外拂征鞍。",
            "已嗟漂泊三年别，更负从容十日欢。",
            "暖席未穷谈笑乐，陟冈相望滞留难。",
            "扬鞭策马几多意，原上秋风作晓寒。"
        ],
        "title": "晨发故关寄逢吉",
        "id": "0c947fba-5e08-4201-9001-523f76621d07"
    },
    {
        "author": "司马光",
        "paragraphs": [
            "月华秋色雨鲜新，万里澄空不受尘。",
            "兔濯素毛腾浩露，桂飘香实下飞轮。",
            "光侵酒面寒无力，清入诗豪健有神。",
            "坐客何须辞醉倒，相君应不惜车茵。"
        ],
        "title": "中秋夕始平公命与考校诸君置酒赋诗",
        "id": "37fc6b59-96d1-45a1-8fdf-94eca2723b9a"
    },
    {
        "author": "司马光",
        "paragraphs": [
            "身如五岭炎蒸里，心似三江高浪中。",
            "谁道醉乡风土好，舟车常愿不相通。"
        ],
        "title": "病酒呈晋州李八丈",
        "id": "b8e1bb04-f40a-468f-b668-8758a0ba6d19"
    },
    {
        "author": "司马光",
        "paragraphs": [
            "天禄淹回德齿尊，暂留汾曲两朱轓。",
            "闲轩坐啸正飞雪，同舍倦游来及门。",
            "空叹高歌如郢客，愧无佳赋似文园。",
            "坐中犹欠邻几在，深负棋枰与酒樽。"
        ],
        "title": "和李八丈小雪同会有怀邻几",
        "id": "0aebe675-7690-4c09-b43a-8eb16bf51614"
    },
    {
        "author": "司马光",
        "paragraphs": [
            "春尽芜城天一涯，白榆生荚柳生花。",
            "满川战骨知谁罪，深属来人戒覆车。"
        ],
        "title": "三月晦日登丰州故城",
        "id": "0920ec40-b69c-44db-b018-67af135fe2bd"
    },
    {
        "author": "司马光",
        "paragraphs": [
            "朝家重典刑，书府借时英。",
            "钲鼓喧江下，云山拂眼清。",
            "秋风鲈鲙美，书日锦衣荣。",
            "勿似朱翁子，空令守邸惊。"
        ],
        "title": "送张学士两浙提点刑狱",
        "id": "4c70aa7e-d9fc-4f37-98ea-2598021b8d63"
    },
    {
        "author": "司马光",
        "paragraphs": [
            "去岁双毛白，今春一齿零。",
            "人生浮似叶，客宦泛如萍。",
            "塞上貂裘弊，天涯海气腥。",
            "何当占箕颍，萧散并柴扃。"
        ],
        "title": "寄聂之美",
        "id": "71408a75-282a-4ca9-82c0-ce443864a539"
    },
    {
        "author": "司马光",
        "paragraphs": [
            "心目悠悠逐去鸿，别来容易四秋风。",
            "莫嗟密密书连纸，万里经年信一通。"
        ],
        "title": "又寄",
        "id": "ad3f005d-10a0-4244-b973-cfdfb5e9b1b4"
    },
    {
        "author": "司马光",
        "paragraphs": [
            "迢递铜梁道，凝严青琐闱。",
            "负书当日去，鸣玉此时归。",
            "乡树迎朱毂，江花照锦衣。",
            "临邛不足并，荣耀古今稀。"
        ],
        "title": "送昌言舍人得告还蜀三首  其一",
        "id": "cde236f5-89f9-4a4e-ad22-846ae1d2a641"
    },
    {
        "author": "司马光",
        "paragraphs": [
            "凄怆怀桑梓，劬劳咏蓼莪。",
            "树风今远矣，鼎食奈悲何。",
            "剑阁登车近，秦关屈指过。",
            "腾装纔首路，夕梦已江沱。"
        ],
        "title": "送昌言舍人得告还蜀三首  其二",
        "id": "57352406-2b43-438a-90a8-27e608bd7741"
    },
    {
        "author": "司马光",
        "paragraphs": [
            "富贵动归思，由来光里闾。",
            "戒门羞主父，负弩笑相如。",
            "外物有荣悴，中心无戚疏。",
            "遥知见亲旧，不改布衣初。"
        ],
        "title": "送昌言舍人得告还蜀三首  其三",
        "id": "0febf00d-fc1b-49aa-baad-f418c47104ef"
    },
    {
        "author": "司马光",
        "paragraphs": [
            "舟楫才猷大，冰霜德操坚。",
            "陶钧成茂业，书史乐高年。",
            "瞻望簪绅共，吁嗟馆舍捐。",
            "举时无异论，方信令名全。"
        ],
        "title": "祁国正献公挽歌三首  其一",
        "id": "74c36228-de6a-44da-b9e2-3a2134d19d49"
    },
    {
        "author": "司马光",
        "paragraphs": [
            "钧玉吴台旧，诛茅梁苑新。",
            "位登华衮贵，家似布衣贫。",
            "直道高当世，清风遗後人。",
            "千秋寒照目，竹帛不栖尘。"
        ],
        "title": "祁国正献公挽歌三首  其二",
        "id": "597718b5-bca4-4680-a33c-d45f23c3ebad"
    },
    {
        "author": "司马光",
        "paragraphs": [
            "先子同乌府，知音诚皦然。",
            "脱缞来拜伏，抚首辱哀怜。",
            "迨此泉扃掩，空悲尘网牵。",
            "无由怀酒絮，撇涕望新阡。"
        ],
        "title": "祁国正献公挽歌三首  其三",
        "id": "59f00593-81bb-4ee2-b7b4-e5dbdf9524d2"
    },
    {
        "author": "司马光",
        "paragraphs": [
            "石室书编富，金华讲席重。",
            "荐神归愽洽，鸣玉称雍容。",
            "贰负累囚象，尸臣古瑑踪。",
            "老成今已矣，咨访欲谁从。"
        ],
        "title": "侍读王文公挽歌二首  其一",
        "id": "bbcde7fe-237b-452f-b27a-f43d1793aa9a"
    },
    {
        "author": "司马光",
        "paragraphs": [
            "杖底潜蛇影，门阴集戴鵀。",
            "玉楼新记就，石椁旧铭沈。",
            "箧有封峦札，籝无遗子金。",
            "寂寥封马鬛，秋色凈松林。"
        ],
        "title": "侍读王文公挽歌二首  其二",
        "id": "3b3e6e7d-0c3f-4599-85c2-5f0a591d8dbc"
    },
    {
        "author": "司马光",
        "paragraphs": [
            "明直君臣合，安危将相兼。",
            "金章四辅贵，玉帐万兵严。",
            "御侮长城隐，临繁利刃铦。",
            "南山霣岩石，何以慰民瞻。"
        ],
        "title": "相国广平文简程公挽歌二首  其一",
        "id": "58c62cee-7df3-4da2-ae91-493305cb7304"
    },
    {
        "author": "司马光",
        "paragraphs": [
            "帝诰封泥紫，皇坟杀简青。",
            "坐谈安玉垒，专对詟龙庭。",
            "黼黻昭文理，冰霜莹典刑。",
            "英灵入箕尾，终古作天星。"
        ],
        "title": "相国广平文简程公挽歌二首  其二",
        "id": "1f931207-6dff-4f3a-9063-25c816c39bbe"
    },
    {
        "author": "司马光",
        "paragraphs": [
            "白髪添新镊，红尘满弊衣。",
            "人生适未值，吾道岂云非。",
            "巩洛风烟远，函秦草树微。",
            "长安春酒美，行乐勿令希。"
        ],
        "title": "送王书记之官永兴",
        "id": "fe2e5734-8911-44e5-8fc4-9bc34557a342"
    },
    {
        "author": "司马光",
        "paragraphs": [
            "霜露苍苍宰树高，累茵列鼎重鸿毛。",
            "蒹葭自幸犹依玉，髋髀何能学奏刀。",
            "才薄无由禆覆焘，命奇不得报劬劳。",
            "平生念此心先乱，蓼蓼难分莪与蒿。"
        ],
        "title": "和钱学士呈邵兴宗",
        "id": "64137567-446a-4be1-9340-ffc81c093a19"
    },
    {
        "author": "司马光",
        "paragraphs": [
            "束带朝尚早，蓬门未脱扃。",
            "短篱潜落月，老树带孤星。",
            "隐几貂裘黑，开编竹简青。",
            "子云非执戟，何以得穷经。"
        ],
        "title": "晓思",
        "id": "05551700-3ed6-4bbb-996f-9f24b01b6b8b"
    },
    {
        "author": "司马光",
        "paragraphs": [
            "熬漉沧波耗，征输泽国贫。",
            "婴罗矜赤子，运筴借能臣。",
            "拜手觚棱晓，浮舟狼汤春。",
            "东南待苏息，别酒莫逡巡。"
        ],
        "title": "送朱职方提举江淮运盐",
        "id": "7cc1ce61-d749-4243-ba42-db5e5b62d820"
    },
    {
        "author": "司马光",
        "paragraphs": [
            "狼汤春流满，芜湖候吏迎。",
            "旌旟晓日丽，钲鼓野风清。",
            "暂喜红尘远，休嗟素髪生。",
            "专城方四十，自古以为荣。"
        ],
        "title": "送次道知太平州",
        "id": "321fc672-9569-4169-9429-6c69c169eac2"
    },
    {
        "author": "司马光",
        "paragraphs": [
            "佳郡望都城，相闻击柝声。",
            "宾朋纔执别，耆旧已前迎。",
            "彩服当年戏，骊驹此日荣。",
            "弦歌应尽在，琴调不须更。"
        ],
        "title": "送苏屯田知单州",
        "id": "f7bde166-d77f-4529-9ce5-4e0fbf103ef7"
    },
    {
        "author": "司马光",
        "paragraphs": [
            "吴越为君土，崤函是我家。",
            "濯缨从吏事，倾盖聚京华。",
            "奕世交朋重，同僚分谊加。",
            "声光尝耳剽，臭味辱肩差。",
            "选士参县石，烝髦应椓罝。",
            "帝畿围日月，蓬堵积烟霞。",
            "咨访倾肝胆，推褒借齿牙。",
            "後来惭瓦砾，旁倚愧蒹葭。",
            "谈论寥天一，诙谐老柏槎。",
            "虚舟坦莫逆，璞玉莹无瑕。",
            "信美陪游衍，胡为起咄嗟。",
            "劳歌尽乡思，旅梦各天涯。",
            "诚厌簪绅累，难堪狱讼哗。",
            "缿筩朝插猬，贯索暮如麻。",
            "霢霂沾朝服，蜩螗沸尹衙。",
            "宿奸牢窟宅，弊俗费鞭挝。",
            "鮆鲙思吹絮，羊羮忆卧沙。",
            "梅林连雨熟，梨味得霜佳。",
            "秋色城临水，春风路入花。",
            "稻肥初断蟹，桑密不通鸦。",
            "蹙衂浮盘芡，钩联卧垄瓜。",
            "江莼半卷叶，石蕨乍舒芽。",
            "风物随乡乐，山川苦道遐。",
            "若人才有裕，修已德无邪。",
            "正恐临髋髀，安能舍镆鎁。",
            "怒飞期寖逼，肥遯迹犹賖。",
            "不比沟中木，微同井底蛙。",
            "果能真引去，谁复强邀遮。",
            "旋结蜗牛舍，还乘下泽车。",
            "闭门常反拒，醉帻任欹斜。",
            "林野游如鹿，泥涂蛰似蛇。",
            "故人时记忆，阳羡致新茶。"
        ],
        "title": "钱君倚示诗有归吴之兴为诗三十二韵以赠",
        "id": "79ad79c6-51bd-41ab-bb30-ee5f1725e9c5"
    },
    {
        "author": "司马光",
        "paragraphs": [
            "昼日少闲暇，中宵梦亦劳。",
            "符移空浩浩，榜楚镇謷謷。",
            "敢说今求郡，番思昔坐曹。",
            "羡君乘五马，东去一何高。"
        ],
        "title": "喜张圣民得登州",
        "id": "752f057d-1f76-429d-9b2d-a6b522515ec8"
    },
    {
        "author": "司马光",
        "paragraphs": [
            "一鹗曾飞奏，中林下鹤书。",
            "今乘使君马，重到逸人居。",
            "松竹过从久，闾阎惠爱余。",
            "只应棠树影，比旧更扶疏。"
        ],
        "title": "诗寄云夫处士老兄兼呈知府待制八丈",
        "id": "0d0d3516-f68e-426b-ba71-e8009535d1eb"
    },
    {
        "author": "司马光",
        "paragraphs": [
            "结交英俊乐如何，风谊敦明寄咏歌。",
            "自致青云今有几，化为异物已居多。",
            "椟中本自沽良价，毫末安能滑至和。",
            "邻笛不堪频叹息，酒炉那得重经过。",
            "年华易度窗尘影，人事难期海水波。",
            "贤业着鞭犹可在，况君壮齿未蹉跎。"
        ],
        "title": "和任屯田感旧叙怀",
        "id": "23b4f009-7e73-4043-b110-ed6712664b14"
    },
    {
        "author": "司马光",
        "paragraphs": [
            "征盖霜空迥，飘飘迎塞鸿。",
            "虏牙侵海角，汉节下天中。",
            "酒薄阴山雪，裘寒易水风。",
            "边声不可听，归思浩无穷。"
        ],
        "title": "送李学士使北",
        "id": "b48e9409-5548-411c-968f-f044d05715ce"
    },
    {
        "author": "司马光",
        "paragraphs": [
            "十万貔貅士，旌旗晋水阳。",
            "元戎倚耆硕，别乘选才良。",
            "秀直寒松节，精明利剑铓。",
            "知君留滞久，从此欲腾骧。"
        ],
        "title": "送薛水部十丈通判并州",
        "id": "d23c0969-f875-475f-a6c4-a87608b18af4"
    },
    {
        "author": "司马光",
        "paragraphs": [
            "声教空岩穴，夫君集帝庭。",
            "辞华动丹扆，光价塞青冥。",
            "俊德争推毂，荣涂易建瓴。",
            "陆离寒水玉，磊落曙天星。",
            "得丧谁先识，艰虞困屡经。",
            "蹉跎渥洼足，漂泊凤凰翎。",
            "粉署疏恩纪，甘棠寄典刑。",
            "仁风思布濩，疲俗待绥宁。",
            "贱子良多愧，余光每乞灵。",
            "题名联士版，占籍备民丁。",
            "种种颠毛白，萧萧垄栢青。",
            "陌头瞻皁盖，独立涕飘零。"
        ],
        "title": "送祖泽之守陜",
        "id": "b8d91460-4297-4c8d-be58-1bcbda65149f"
    },
    {
        "author": "司马光",
        "paragraphs": [
            "舜禹曾何与，羲农实强名。",
            "含灵徒叶赞，造物始无情。",
            "阊阖非烟澹，觚棱晓气清。",
            "葳蕤大衢隘，殷辚外朝盈。",
            "鲜旭分衣绘，薫风拂佩琼。",
            "华颠方内集，殊俗海隅倾。",
            "棨戟金闺奥，囊书赭案横。",
            "敷言齐列位，稽首从羣卿。",
            "不报干坤施，难图日月明。",
            "仁心由性得，治体与时行。",
            "金石皆中款，丹青岂外荣。",
            "功归元首重，泽及草茅轻。",
            "业业冲虚意，区区爱戴诚。",
            "何为犹让德，不以慰怀生。",
            "退复歌天保，期于采颂声。"
        ],
        "title": "奉和江邻几六月七日文德殿观文武百官等上尊号十五韵",
        "id": "e6cc347c-3a38-42ed-a8bd-60edf419710a"
    },
    {
        "author": "司马光",
        "paragraphs": [
            "文武从容两有余，公槐将幕往来居。",
            "已安四海如三杰，欲散千金比二疏。",
            "今日监边亲跪毂，佗年入殿赐乘车。",
            "武侯暂为苍生起，长忆隆中卧旧庐。"
        ],
        "title": "和始平公郡斋偶书二首  其一",
        "id": "b138f1ab-5b15-4b5b-a250-dbe277b19ac1"
    },
    {
        "author": "司马光",
        "paragraphs": [
            "平安候火出云间，区脱无尘刁斗闲。",
            "汉相威声遥制敌，胡兵远迹夜开关。",
            "赤松雅意思轻举，黄阁羣心望复还。",
            "玉帐牙旗空壮观，谢公高兴在东山。"
        ],
        "title": "和始平公郡斋偶书二首  其二",
        "id": "dff22446-a758-4149-a7a2-701bd112624a"
    },
    {
        "author": "司马光",
        "paragraphs": [
            "平生百无可，强为一官縻。",
            "世味偏予薄，心期独子知。",
            "林猿愁玉琐，枥马患金羁。",
            "年事今华髪，求荣欲为谁。"
        ],
        "title": "感兴寄聂之美",
        "id": "b85a7340-16ec-4f11-bc9b-be7165172504"
    },
    {
        "author": "司马光",
        "paragraphs": [
            "夜色槐阴重，雨声官舍寒。",
            "野农安敢问，环堵未能完。",
            "尽日流云度，何时大块干。",
            "正愁开霁晚，霜雾满红栏。"
        ],
        "title": "八月七日夜省直苦雨三首  其一",
        "id": "e63b7bfc-e051-4b50-b0e2-3b8787238c6e"
    },
    {
        "author": "司马光",
        "paragraphs": [
            "怅望中秋月，于今已上弦。",
            "明生圭様小，影露桂花偏。",
            "幽思邈难致，浮云去不还。",
            "何当出阴翳，清彻照中天。"
        ],
        "title": "八月七日夜省直苦雨三首  其二",
        "id": "c92cc64a-673f-4dc6-a1ab-8227e2d82333"
    },
    {
        "author": "司马光",
        "paragraphs": [
            "菊蘂如排粟，青青见叶心。",
            "未尝窥白日，何以散黄金。",
            "欹侧疏篱短，绵延蔓草深。",
            "寒蛩尔何与，终夕亦悲吟。"
        ],
        "title": "八月七日夜省直苦雨三首  其三",
        "id": "a12df7b6-2529-4553-89b3-6249e722c849"
    },
    {
        "author": "司马光",
        "paragraphs": [
            "气象殊朝夕，兴居错晦明。",
            "混元初不宰，霪雨浩无程。",
            "蛰隘宁天意，咨嗟固物情。",
            "曣㬈方有望，荟蔚已随生。",
            "杲杲升还隐，凄凄断复行。",
            "乱莎长被径，荒藓绿缘甍。",
            "辙迹康庄绝，潢污垄亩平。",
            "茅茨不足庇，禾黍若为成。",
            "蟋蟀颓墙泣，蛜蝛坏灶盈。",
            "乘时众鸥舞，得意怒蛙鸣。",
            "牛马谁分异，萧兰已混并。",
            "居闲犹叵度，负重况遐征。",
            "舟泊川无渚，轮摧路有坑。",
            "轑羹愁病妇，炀灶拥寒婴。",
            "灾不妨明德，神应格至诚。",
            "淳光终下烛，时藿久心倾。"
        ],
        "title": "次韵和邻几秋雨十六韵",
        "id": "5b8e1f4e-f3e3-40fd-a490-a7d5d40e3d7e"
    },
    {
        "author": "司马光",
        "paragraphs": [
            "地胜岷峨秀，时清隽乂生。",
            "扬雄晚得禄，何武少知名。",
            "性有图书癖，心忘绂冕荣。",
            "前年归谕蜀，不使里人惊。"
        ],
        "title": "紫微石舍人挽歌二首  其一",
        "id": "c99338b2-7965-49ac-9d67-c3e2da24b497"
    },
    {
        "author": "司马光",
        "paragraphs": [
            "顾我非君比，最为相得欢。",
            "平生游处久，美行始终完。",
            "长夜忍埋玉，秋霜不借兰。",
            "西风湿襟袖，空有泪阑干。"
        ],
        "title": "紫微石舍人挽歌二首  其二",
        "id": "60d75aba-1602-45d4-8f61-5aca8255f210"
    },
    {
        "author": "司马光",
        "paragraphs": [
            "岂无锦幄翠帘垂，匝树明灯正赫曦。",
            "共惜月华方满夜，更当秋色中分时。",
            "乌皮几稳风侵鬓，白玉楼高冷透肌。",
            "千里浮云何处断，北来试问鴈应知。"
        ],
        "title": "次韵和冲卿中秋胧月",
        "id": "2578fb9f-acdb-4400-a704-f30aac0899ef"
    },
    {
        "author": "司马光",
        "paragraphs": [
            "羣驺布路歆，瘦马解鞍回。",
            "雨阕虫声乐，秋深菊意催。",
            "图书纷自适，僚友邈谁陪。",
            "何以消寒夜，残醪不满杯。"
        ],
        "title": "次韵和江邻几九月五日省直",
        "id": "af9e06bd-771c-40ea-a850-03453fcd8dd7"
    },
    {
        "author": "司马光",
        "paragraphs": [
            "皇家延茂异，鹗立迥无伦。",
            "高议谁能夺，英才自有真。",
            "骅骝宁受絷，水鉴不栖尘。",
            "试为咨清论，风流第几人。"
        ],
        "title": "吴正肃公挽歌辞三首  其一",
        "id": "ee6dfbe8-f8ec-4357-88a6-265e042c2f59"
    },
    {
        "author": "司马光",
        "paragraphs": [
            "辞华已独步，政治复无前。",
            "吏不容三宂，民皆戴二天。",
            "于今知和寡，自古愧才偏。",
            "惆怅棠阴下，仁风尚蔼然。"
        ],
        "title": "吴正肃公挽歌辞三首  其二",
        "id": "38c20a1d-e378-40d0-856c-bb9c4c877221"
    },
    {
        "author": "司马光",
        "paragraphs": [
            "念昔少年日，谬登君子堂。",
            "重言何以称，厚德不能忘。",
            "玉麈声容在，泉台岁月长。",
            "凭谁寄清泪，为我洒松冈。"
        ],
        "title": "吴正肃公挽歌辞三首  其三",
        "id": "0a2c3554-ccf4-4719-864d-4eed74bf8642"
    },
    {
        "author": "司马光",
        "paragraphs": [
            "何处见佳菊，秋风汶水阳。",
            "酒浮金铎细，露泛蜜房香。",
            "不谓红尘地，相逢君子堂。",
            "依然故人意，不减旧芬芳。"
        ],
        "title": "和江邻几金铃菊",
        "id": "a1855a69-bfcc-49d1-b863-8421dd366071"
    },
    {
        "author": "司马光",
        "paragraphs": [
            "海隅方万里，豪隽几何人。",
            "百汰求才尽，三熏得士新。",
            "声华四方耸，器业一朝伸。",
            "佗日苍生望，非徒泽寿春。"
        ],
        "title": "送贤良陈着作签书寿州判官",
        "id": "f07c85a6-0383-4d78-8377-218c644bdaf2"
    },
    {
        "author": "司马光",
        "paragraphs": [
            "北固启佳城，东吴霣德星。",
            "繐帷长寂寞，羽扇遂飘零。",
            "泉烛千年碧，霜松数寸青。",
            "余庆知有在，玉树满阶庭。"
        ],
        "title": "致政邵少卿挽词",
        "id": "a2e7866a-9900-40e9-a04a-46ae876b9c26"
    },
    {
        "author": "司马光",
        "paragraphs": [
            "昔君来阙下，定馆必吾庐。",
            "今者虽相值，依然是索居。",
            "不堪休沐少，便使往还疏。",
            "深愧原思巷，空回长者车。"
        ],
        "title": "之美访及不获展奉以诗为谢",
        "id": "628b4e99-1700-4791-8475-21e236381cda"
    },
    {
        "author": "司马光",
        "paragraphs": [
            "问子青云器，胡为不少留。",
            "未能充禄养，安散及身谋。",
            "卓尔千人俊，居然百里忧。",
            "连城价终在，自是玉工羞。"
        ],
        "title": "送聂秘丞宰桐城二首  其一",
        "id": "bc9a699a-2515-42eb-be0c-7546b6b8ff2a"
    },
    {
        "author": "司马光",
        "paragraphs": [
            "七载一相见，怳然如路衢。",
            "形骸渐枯槁，志业转荒芜。",
            "往事云过眼，新愁雪染须。",
            "明朝又分首，上马即重湖。"
        ],
        "title": "送聂秘丞宰桐城二首  其二",
        "id": "849f0c7c-7f3d-48b3-91ba-42fcca229590"
    },
    {
        "author": "司马光",
        "paragraphs": [
            "厌苦折腰久，飘然黄鹄飞。",
            "田园未芜没，邻曲有光辉。",
            "昔奋儒衣去，今纡朝绂归。",
            "人生贵知足，得此已为稀。"
        ],
        "title": "送蒲中舍霜致政归蜀  其一",
        "id": "f07988f3-d841-476d-98ba-74ccdc83c110"
    },
    {
        "author": "司马光",
        "paragraphs": [
            "念昔两髦日，乌奴同燕游。",
            "随时自有乐，何物可为愁。",
            "岂意今头白，相逢欲涕流。",
            "凭君访题壁，好在水西楼。"
        ],
        "title": "送蒲中舍霜致政归蜀  其二",
        "id": "d16b537f-b120-46d7-80ab-6d27f0f64d3f"
    },
    {
        "author": "司马光",
        "paragraphs": [
            "长啸苏门石，行藏世莫知。",
            "逍遥心迹远，寂寞姓名谁。",
            "郷在无何有，时方不可为。",
            "麒麟本神物，安得系而羁。"
        ],
        "title": "苏门先生",
        "id": "62d3ef89-45aa-4ab1-8d60-f2128073ceb5"
    },
    {
        "author": "司马光",
        "paragraphs": [
            "万里风随快雨来，尘昏消伏旱光开。",
            "物情濯热参差喜，天意为仁容易回。",
            "帘映薄寒灯有晕，窗含虚白麝成煤。",
            "君侯雅有江湖兴，萧洒何须气象催。"
        ],
        "title": "和冲卿喜雨偶成",
        "id": "af14ce20-e909-448a-ac9d-59c877c53154"
    },
    {
        "author": "司马光",
        "paragraphs": [
            "星郎年未至，辞禄一何高。",
            "目莹栖灵气，眉疏出秀毫。",
            "胸中自有乐，身外尽徒劳。",
            "回首红尘地，纷纷笑我曹。",
            "解绂沱江外，诛茅井络边。",
            "老莱夫妇隐，韦孟子孙贤。",
            "浮蚁邀旁舍，蹲鸱种薄田。",
            "不须亲几杖，想望已萧然。"
        ],
        "title": "寄赠致仕刘都官",
        "id": "330ae91c-8607-444a-bf63-70e30c5646d6"
    },
    {
        "author": "司马光",
        "paragraphs": [
            "夜久残暑尽，好风来满襟。",
            "床空唯置枕，冠小不施簪。",
            "竹影乱凉月，林梢转晓参。",
            "人心有喧寂，何必欲云岑。"
        ],
        "title": "和宋郎中孟秋省直",
        "id": "79165597-19b4-4c97-86c7-0f348005741e"
    },
    {
        "author": "司马光",
        "paragraphs": [
            "大火已西落，温风犹袭人。",
            "留连惜纨扇，散诞脱纱巾。",
            "蟾影夜色浅，蛩声秋意新。",
            "图书足自适，何物更关身。"
        ],
        "title": "八月五日夜省直",
        "id": "b7bb63f8-5f74-45e3-8d29-4928968bbbd8"
    },
    {
        "author": "司马光",
        "paragraphs": [
            "古来都邑美，孰与雒阳先。",
            "况复元侯贵，兼之从事贤。",
            "玦离横阙塞，珠曲逗伊川。",
            "慰眼登临乐，送君空惘然。"
        ],
        "title": "送王着作西京签判",
        "id": "29536955-48fa-45f2-9cd4-4bc4d286b841"
    },
    {
        "author": "司马光",
        "paragraphs": [
            "穷泉纤骨已成尘，幽草闲花二十春。",
            "昔日相逢犹是梦，今宵梦里更非真。"
        ],
        "title": "梦稚子",
        "id": "a125856d-10f9-4e21-8850-ec4f2bf9c288"
    },
    {
        "author": "司马光",
        "paragraphs": [
            "兵形穷胜负，史法贯兴衰。",
            "落落虽殊众，恂恂不迕时。",
            "位卑名自重，才大命须奇。",
            "世俗那能识，伤嗟止为诗。"
        ],
        "title": "梅圣俞挽歌二首  其一",
        "id": "af25f8e0-c673-4f9d-9e05-a025a3cf4ce2"
    },
    {
        "author": "司马光",
        "paragraphs": [
            "漆灯无复曙，柏径不知春。",
            "南纪光华减，中朝俊秀贫。",
            "凄清千古韵，寂寞一丘尘。",
            "异日昭亭下，方多沥酒人。"
        ],
        "title": "梅圣俞挽歌二首  其二",
        "id": "076ca609-28df-4ce7-86ae-d353e1dd736b"
    },
    {
        "author": "司马光",
        "paragraphs": [
            "瓦沟微白雪光清，阙角初红海日腾。",
            "尘息长街千骑入，鞘鸣深殿六龙升。",
            "云岩有客空回首，圭荜何人尚曲肱。",
            "自笑鲰生章绶缚，不容逃去正如罾。"
        ],
        "title": "次韵和王胜之十二月十五日朝退马上作",
        "id": "116c396d-d049-4377-b4a5-341b9fbd2c10"
    },
    {
        "author": "司马光",
        "paragraphs": [
            "四檐冰管未全晞，一夕阴风雪又飞。",
            "客卧牛衣忧死别，人留玉塞望生归。",
            "公车歳晚怜东郭，辽海云深失令威。",
            "颇忆当年映书否，物华如旧鬓毛非。"
        ],
        "title": "又和雪",
        "id": "6f439c81-b9d9-47fd-b8d7-1f17a944e2d3"
    },
    {
        "author": "司马光",
        "paragraphs": [
            "元戎台鼎旧，大府节旄新。",
            "边候正无事，宾筵况得人。",
            "山寒太行晓，水碧晋祠春。",
            "斋酿蒲萄熟，飞觞不厌频。"
        ],
        "title": "送裴中舍赴太原幕府",
        "id": "d7c9e938-6334-4b3e-80c6-075aca59ff4d"
    },
    {
        "author": "司马光",
        "paragraphs": [
            "帝乡春色岭头梅，高压年华犯雪开。",
            "正与嘉宾思共醉，不须芳物重相催。",
            "从车贮酒传呼出，侧弁簪花倒载回。",
            "风雨难期王事剧，未知休沐几旬来。"
        ],
        "title": "和吴省副梅花半开招凭由张司封饮",
        "id": "225cc1d1-5db1-4ea6-86ae-3843ff86e86a"
    },
    {
        "author": "司马光",
        "paragraphs": [
            "名园送嘉客，冠盖去倾朝。",
            "小雨尘微敛，余寒酒易消。",
            "鴈归春近塞，日上海生潮。",
            "北道平如掌，东风五马骄。"
        ],
        "title": "郭氏园送张仲通出刺棣州",
        "id": "03338d53-56c8-44a4-bac2-39a401db4369"
    },
    {
        "author": "司马光",
        "paragraphs": [
            "飞廉通上苑，鳷鹊带天渊。",
            "树色含春雾，波光静晓烟。",
            "香飘仙仗外，花舞御卮前。",
            "籊籊文竿袅，簁簁素鲔鲜。",
            "误陪金马籍，愧奉栢梁篇。",
            "愿献南山寿，宸游侍亿年。"
        ],
        "title": "赏花钓鱼二首  其一",
        "id": "c25a1fc4-36f5-4e4a-8241-aced3137b11b"
    },
    {
        "author": "司马光",
        "paragraphs": [
            "日丽芙蓉阙，春荣太液波。",
            "苑门鸣玉集，辇路翠华过。",
            "芳树周阿密，嘉鱼在渚多。",
            "浮英入樽斚，颁首出蒲荷。",
            "人乐熙熙德，臣赓旦旦歌。",
            "万生同鼓舞，相与醉天和。"
        ],
        "title": "赏花钓鱼二首  其二",
        "id": "a0bc8136-00f7-4acd-8b3a-0198ba2f1bd7"
    },
    {
        "author": "司马光",
        "paragraphs": [
            "馺娑蜚廉次第开，鸣鞘传跸自天来。",
            "云随彩仗低临幄，柳压金堤翠入杯。",
            "槛倚柔风丝缥渺，花翻丽日影徘徊。",
            "上林春色长如旧，玉辇嬉游歳歳陪。"
        ],
        "title": "御制後苑赏花钓鱼七言四韵诗一首奉圣旨次韵",
        "id": "3e978c99-20a5-45a0-b0c4-d822addafb16"
    },
    {
        "author": "司马光",
        "paragraphs": [
            "楚旗猎猎盖山红，回首咸阳一炬空。",
            "惆怅秦人虚用意，几年辛苦得山东。"
        ],
        "title": "秦人",
        "id": "ebe5d504-7e18-42f3-92c0-548113f8deb3"
    },
    {
        "author": "司马光",
        "paragraphs": [
            "世间荣利无穷物，奔走劳劳何所之。",
            "仕宦为郎非不达，功名有命待无时。",
            "橐中虽乏千金直，膝下常携两绶儿。",
            "细校人生能此少，好从闾里乐期颐。"
        ],
        "title": "送致仕朱郎中令孙",
        "id": "552260c5-76a4-4f2f-b978-443ad03eccca"
    },
    {
        "author": "司马光",
        "paragraphs": [
            "画工执笔已心游，稍稍蘅皋引杜洲。",
            "堆案烦文犹倦暑，满轩新意忽惊秋。",
            "天生贤者非无谓，官遇明时未易休。",
            "正恐怒飞朝暮事，丹青难得久淹留。"
        ],
        "title": "依韵和仲庶省壁画山水",
        "id": "741fe173-4004-4248-8d5d-93a741c7faa0"
    },
    {
        "author": "司马光",
        "paragraphs": [
            "闽山草木未全春，破颣真茶采撷新。",
            "雅意不忘同臭味，先分畴昔桂堂人。"
        ],
        "title": "太博同年叶兄以诗及建茶为贶家有蜀笺二轴辄敢系诗二章献于左右亦投桃报李之意也  其一",
        "id": "c0bc8108-cfad-4a62-8a10-4ebc553f01e7"
    },
    {
        "author": "司马光",
        "paragraphs": [
            "西来万里浣花笺，舒卷云霞照手鲜。",
            "书笥久藏无可称，愿投诗客助新编。"
        ],
        "title": "太博同年叶兄以诗及建茶为贶家有蜀笺二轴辄敢系诗二章献于左右亦投桃报李之意也  其二",
        "id": "7dcebcec-09c3-4527-b867-c78fe6214a7f"
    },
    {
        "author": "司马光",
        "paragraphs": [
            "昔解陈仓印，于今二十秋。",
            "双鳬久东上，五马重西游。",
            "铙骑行关外，壶浆拥道周。",
            "民心已化服，条教不更修。"
        ],
        "title": "送宋郎中知凤翔府",
        "id": "7d1f34ad-98d6-4b6d-8795-94a7e15cd762"
    },
    {
        "author": "司马光",
        "paragraphs": [
            "雨气生灯晕，霜寒入漏声。",
            "疏篱过萤影，腐叶掩虫鸣。",
            "丘壑违初愿，簪裾徇外荣。",
            "丹心终夜苦，白髪诘朝生。",
            "恩与干坤大，身如草木轻。",
            "何阶见明主，垂拱视升平。"
        ],
        "title": "秋夕不寐呈諌长乐道龙图",
        "id": "479267aa-355a-4d82-a74e-f152d6a2feaf"
    },
    {
        "author": "司马光",
        "paragraphs": [
            "皇华将命得人难，专对非才辄自言。",
            "幸免驱车涉沙漠，尚容载笔侍宣温。",
            "不唯羞屈穹庐膝，无奈常游魏阙魂。",
            "衮职区区未能补，何时余论奉清樽。"
        ],
        "title": "始平公以光得免使北赐之以诗谨依韵酬和",
        "id": "f2237ddf-db58-4e27-aa83-8c82846a93f5"
    },
    {
        "author": "司马光",
        "paragraphs": [
            "冠盖盈门意气豪，海鱼兼雨未充庖。",
            "归来散尽三千客，方悟时人市道交。"
        ],
        "title": "孟尝",
        "id": "2755ad8d-2052-4716-ae39-97ed58c78eb0"
    },
    {
        "author": "司马光",
        "paragraphs": [
            "贱子何为者，栖栖今二毛。",
            "沧波浮片叶，大块载秋毫。",
            "利物物何补，营身身已劳。",
            "羡君遗世网，脱屣一何高。"
        ],
        "title": "喜李侍郎得西京留台",
        "id": "6117baf0-e7de-479b-b86d-cd1926751fd3"
    },
    {
        "author": "司马光",
        "paragraphs": [
            "间气生王佐，多才秉国钧。",
            "栋隆凭杞梓，节劲仰松筠。",
            "底绩承平业，遗荣寿考身。",
            "结庐依散木，退让乐天真。"
        ],
        "title": "始平公新作双樗庵命光为诗",
        "id": "210156e4-42d2-4550-9f2a-0a3a5f797289"
    },
    {
        "author": "司马光",
        "paragraphs": [
            "秋水浮槎客，漂如一叶轻。",
            "鸥羣须仗信，鲸口几忘生。",
            "耿耿天津阔，滔滔海浪惊。",
            "何时还故土，怀糈问君平。"
        ],
        "title": "忝职諌垣日负忧畏缅思云夫处士老兄萧然物外何乐如之因成浮槎诗寄献以抒鄙怀",
        "id": "fe59db38-fca4-4a5d-8069-c971fa08b83e"
    },
    {
        "author": "司马光",
        "paragraphs": [
            "赤伏开兴运，昆阳定壮图。",
            "官仪还旧物，郊兆建新都。",
            "杲日羣阴破，油云万类苏。",
            "銮舆陟乔岳，玺绶抚匈奴。",
            "厚禄优诸将，嘉猷访大儒。",
            "重明绍堂构，奕叶奉规摹。",
            "叔世条纲紊，遗风节义扶。",
            "袁安空陨涕，杨震卒蒙辜。",
            "佞指车前鹿，人瞻屋上乌。",
            "炎精尽河渚，黄眚兆当涂。",
            "青简传良直，金华侍燕娱。",
            "兴衰炳辙迹，淑慝粲龟符。",
            "赫赫天光照，孳孳睿思纡。",
            "方齐建武治，不啻永平俱。",
            "化盛文明正，恩隆饮食需。",
            "晞阳惭杞棘，濡咮愧鹈鹕。",
            "帝力生成大，臣功报效无。",
            "先民诚可监，愿不忘斯须。"
        ],
        "title": "迩英阁读毕後汉书蒙恩赐御筵诗",
        "id": "11e5a853-5921-4ef8-a7aa-539fe71e93d3"
    },
    {
        "author": "司马光",
        "paragraphs": [
            "先公勋烈盛盐梅，清白仍闻世济才。",
            "华省拂衣辞簿领，长衢回首谢尘埃。",
            "嵩峰排雾依稀出，洛水迎人迤逦来。",
            "寄语马前头白吏，何殊昔日李西台。"
        ],
        "title": "送李侍郎西京留台",
        "id": "8f7043f7-3b9d-47b4-a161-3f8706815dcd"
    },
    {
        "author": "司马光",
        "paragraphs": [
            "瓯越东南美，田肥果稼饶。",
            "况怀新赐绶，重过旧题桥。",
            "食足奸回熄，风移狱犴销。",
            "长才报政速，铃阁日逍遥。"
        ],
        "title": "送元待制出牧福唐",
        "id": "cbadaa80-474d-4e54-9f6a-abbfb8d27573"
    },
    {
        "author": "司马光",
        "paragraphs": [
            "向托屏星驾，同随丞相车。",
            "终朝容懒拙，经岁庇迂疏。",
            "共此趋云阙，旋闻建隼旟。",
            "江淮一都会，游刃必多余。"
        ],
        "title": "送吴驾部知真州",
        "id": "ea1ab542-cf61-4057-a241-6c2642acc609"
    },
    {
        "author": "司马光",
        "paragraphs": [
            "四望逶迤万叠山，微通云栈落尘寰。",
            "谁知吏道自可隐，未必仙家有此闲。",
            "酒熟何人能共醉，诗成无事复相关。",
            "浮生适意即为乐，安用腰金鼎鼐间。"
        ],
        "title": "和赵子舆龙州吏隐堂",
        "id": "0e342aed-538b-4ce0-b197-8a3ef5e1c236"
    },
    {
        "author": "司马光",
        "paragraphs": [
            "横桥通废岛，华宇出荒榛。",
            "风日逢知已，湖山得主人。",
            "使君如独乐，众庶必深颦。",
            "何以知家给，笙歌满水滨。"
        ],
        "title": "寄题钱君倚明州重修众乐亭",
        "id": "2b528f57-eb96-4881-9921-d11d7c2d4064"
    },
    {
        "author": "司马光",
        "paragraphs": [
            "为吏文无害，临民政不苛。",
            "浑金生自美，古井澹无波。",
            "方喜风鹏举，旋闻隙驷过。",
            "善人宜寿考，报施定如何。"
        ],
        "title": "张元常挽歌二首  其一",
        "id": "fd238b26-4d12-48d9-990f-1a2b9b36f39c"
    },
    {
        "author": "司马光",
        "paragraphs": [
            "秀眉无足验，结轖遽为灾。",
            "乡曲三年别，江山万里回。",
            "林闾飞旐入，书剑逐舟来。",
            "坟草枯还绿，重泉不复开。"
        ],
        "title": "张元常挽歌二首  其二",
        "id": "8e780b0a-4a6e-45c1-95c1-9e6fbf4b0d98"
    },
    {
        "author": "司马光",
        "paragraphs": [
            "冬夜何其永，寒光四泬寥。",
            "鴈横星历历，人静漏迢迢。",
            "破屋霜应重，荒庭雪未消。",
            "不眠何所念，达晓思无憀。"
        ],
        "title": "冬夜",
        "id": "ea2b16c2-611a-4573-9df6-772b637741f9"
    },
    {
        "author": "司马光",
        "paragraphs": [
            "积厚丕丕业，重光郁郁文。",
            "宝书垂列宿，玉字切浮云。",
            "散帙鸣銮驻，充庭杂佩分。",
            "愿移天纵艺，似续圣功勤。"
        ],
        "title": "奉和御制龙图等阁观三圣御书",
        "id": "7e5d80e1-4272-4908-9997-1aac502bdd5b"
    },
    {
        "author": "司马光",
        "paragraphs": [
            "案前官烛堕花频，满目高文妙入神。",
            "勇气先登势无敌，巧心後发语尤新。",
            "好贤何啻三薫贵，求宝方知百汰真。",
            "愚鲁自非凭骥髪，昆山千里到无因。"
        ],
        "title": "和范景仁夜读试卷",
        "id": "976f5cda-e203-4a28-8b1c-f7c0cdcd2ee9"
    },
    {
        "author": "司马光",
        "paragraphs": [
            "南宫来几时，挟纩易春衣。",
            "意谓花将晚，何言雪尚飞。",
            "夜声通旅枕，晓色弄晴晖。",
            "继日劳王事，离离鴈已归。"
        ],
        "title": "又和雪霁",
        "id": "0dca363f-de1b-4419-85e3-17ba4f0ba259"
    },
    {
        "author": "司马光",
        "paragraphs": [
            "春风正豪怒，夜雪复飘扬。",
            "勿使羁愁乱，自知清兴长。",
            "帘疏声淅沥，灯冷晕微茫。",
            "此夕牛衣客，成名不可忘。"
        ],
        "title": "又和二月五日夜风雪",
        "id": "0dfd6525-7042-4223-90b6-c5436c33026b"
    },
    {
        "author": "司马光",
        "paragraphs": [
            "声教万余里，文明四十春。",
            "茂勋留信史，盛德满生民。",
            "共适禽鱼乐，安知橐钥仁。",
            "百年龙驭远，空复仰威神。"
        ],
        "title": "仁宗皇帝挽歌词二首  其一",
        "id": "d30bef48-7807-49ed-acd4-a2ffe350e82c"
    },
    {
        "author": "司马光",
        "paragraphs": [
            "雾晓铜鱼跃，霜寒阊阖开。",
            "哀声际海发，灵仗拂天来。",
            "别寝严虚位，重阍閟夜台。",
            "柏城空有路，无复属车回。"
        ],
        "title": "仁宗皇帝挽歌词二首  其二",
        "id": "c3b7a393-8892-43fe-90c5-b1f55d432c24"
    },
    {
        "author": "司马光",
        "paragraphs": [
            "儒衣临绝塞，庙略运奇兵。",
            "缓带羌尘静，灵旗海雾清。",
            "公心结明主，阴德庇羣生。",
            "名遂身仍退，人间五福并。"
        ],
        "title": "故相国颍公挽歌辞三首  其一",
        "id": "252cd112-bb5d-4bd9-b110-4da82b0b8c9d"
    },
    {
        "author": "司马光",
        "paragraphs": [
            "铭旌远明灭，骑吹去低昂。",
            "三鼎功名大，重泉日月长。",
            "鹤飞来吊客，牛卧卜连冈。",
            "车马还城郭，悲风满白杨。"
        ],
        "title": "故相国颍公挽歌辞三首  其二",
        "id": "10a8896c-5b00-4e36-b428-d3a0e95ac99e"
    },
    {
        "author": "司马光",
        "paragraphs": [
            "沧波与邓林，鱼鸟久飞沉。",
            "一旦成陈迹，何人识寸心。",
            "高山亡景行，流水失知音。",
            "泪尽离东阁，归来破故琴。"
        ],
        "title": "故相国颍公挽歌辞三首  其三",
        "id": "72962847-47fd-456c-a544-701ba5450955"
    },
    {
        "author": "司马光",
        "paragraphs": [
            "伊皋垂训皆王度，周召陈诗尽国风。",
            "非独立言方不朽，相君功业自无穷。"
        ],
        "title": "读颍公清风集  其一",
        "id": "7873f138-532b-4c60-800d-30aa352939d6"
    },
    {
        "author": "司马光",
        "paragraphs": [
            "人生百岁隙中光，唯有高名久不忘。",
            "千古但令编简在，清风养物一何长。"
        ],
        "title": "读颍公清风集  其二",
        "id": "1c96422a-86f2-4b04-8e01-d72532869862"
    },
    {
        "author": "司马光",
        "paragraphs": [
            "佳城鬰鬰閟英灵，幸有文章见典型。",
            "开卷未终双袖湿，目前彷佛对渊庭。"
        ],
        "title": "读颍公清风集  其三",
        "id": "1115376b-c1cd-43b4-bb35-fe455aa6ecea"
    },
    {
        "author": "司马光",
        "paragraphs": [
            "一言华衮足为荣，况托文编久愈明。",
            "邹湛不逢羊叔子，世间何处复知名。"
        ],
        "title": "读颍公清风集  其四",
        "id": "09f04f47-681c-450f-9ca4-e4bd2115a6bd"
    },
    {
        "author": "司马光",
        "paragraphs": [
            "名郎游胜地，心迹继风流。",
            "昔为题诗着，今因好事修。",
            "四山相照映，五马屡淹留。",
            "想见波光凈，依然一片秋。"
        ],
        "title": "寄题兴州晁都官东沼沼上有唐郑都官诗刻石",
        "id": "a252bb52-4b21-4dfa-bbb0-87e51c2bc03e"
    },
    {
        "author": "司马光",
        "paragraphs": [
            "玉帐前茅举，铜鱼左契分。",
            "平生公望着，期月政声闻。",
            "陌上壶浆溢，潭边花气曛。",
            "遥知待新将，民物两欣欣。"
        ],
        "title": "送周密学真定安抚使",
        "id": "71303d12-59b9-4406-b51f-73c9fb3afdba"
    },
    {
        "author": "司马光",
        "paragraphs": [
            "天马云孙在，终然骨相奇。",
            "泥涂辱虽久，霜雪志难移。",
            "白髪无嗟老，青衫莫厌卑。",
            "为山已九仞，高节肯中衰。"
        ],
        "title": "赠狄节推",
        "id": "8962cb09-caf8-4a07-92ee-7c27ab7a39e7"
    },
    {
        "author": "司马光",
        "paragraphs": [
            "䟃𧽼汝水滨，千骑拥朱轮。",
            "悬瓠遗基古，鞶囊吉梦新。",
            "丹心留紫闼，清耳远红尘。",
            "须识明君意，先应试治民。"
        ],
        "title": "送丁正臣知蔡州",
        "id": "bd6ea70e-dbcf-4d83-85c3-250d4b0ea23f"
    },
    {
        "author": "司马光",
        "paragraphs": [
            "积草满春庭，衡门永昼扃。",
            "波头何事白，柳眼为谁青。",
            "荣落浮云度，悲欢熟醉醒。",
            "繁华非我物，随意任飘零。"
        ],
        "title": "感春",
        "id": "cb1c4762-bbe8-4d16-9b72-3a35e96c8fb0"
    },
    {
        "author": "司马光",
        "paragraphs": [
            "四远寂然羣动收，只余严鼓度坊楼。",
            "无由更续三更梦，何处飞来一点愁。"
        ],
        "title": "不寐",
        "id": "4ad935ae-d75a-4be1-8371-1e58e33a50ca"
    },
    {
        "author": "司马光",
        "paragraphs": [
            "羽短笼深不得飞，久留宁为稻粱肥。",
            "胶胶风雨鸣何苦，满室高眠正掩扉。"
        ],
        "title": "鸡",
        "id": "7d23a2f1-c484-466e-a744-15571a8e407b"
    },
    {
        "author": "司马光",
        "paragraphs": [
            "十六载重归，顺涂歌式微。",
            "青松弊庐在，白首故人稀。",
            "外饰服章改，流光颜貎非。",
            "巫咸旧山色，相见尚依依。"
        ],
        "title": "光皇佑二年谒告归乡里至治平二年方得再来怆然感怀诗以纪事",
        "id": "cb5fbe47-b1c8-4d22-b0f0-4dc7a2049861"
    },
    {
        "author": "司马光",
        "paragraphs": [
            "十年一展墓，旬浃复东旋。",
            "岂负襁褓爱，横遭章绶纒。",
            "更来知几日，遗恨恐终天。",
            "恸哭出松径，悲风为飒然。"
        ],
        "title": "辞坟",
        "id": "e4e349a6-4f14-42f8-b77a-9e7b42335996"
    },
    {
        "author": "司马光",
        "paragraphs": [
            "信矣禹功美，独兼人鬼谋。",
            "长山忽中断，巨浸失横流。",
            "迹与天地久，民无鱼鳖忧。",
            "谁能报盛德，空尔荐醪羞。"
        ],
        "title": "谒三门禹祠  其一",
        "id": "e78a4076-e84a-4128-ae02-c2778b4c9202"
    },
    {
        "author": "司马光",
        "paragraphs": [
            "赑屃青崖裂，喧豗白浪豪。",
            "客舟浮木叶，生理脱鸿毛。",
            "栢映孤峰短，铭书绝壁高。",
            "河师不耕织，容易戏风涛。"
        ],
        "title": "谒三门禹祠  其二",
        "id": "4b904359-6b96-483c-9da1-9107846b34bb"
    },
    {
        "author": "司马光",
        "paragraphs": [
            "山石古来色，河流无尽声。",
            "行船自往返，羣木几枯荣。",
            "狂象调难伏，空华灭复生。",
            "我来何所得，聊此濯尘缨。"
        ],
        "title": "游三门开化寺",
        "id": "6057879d-1779-47f1-ad1c-a16aa24c0c6e"
    },
    {
        "author": "司马光",
        "paragraphs": [
            "高枕聊成梦，晴空忽见花。",
            "浮生尽是客，何处得为家。",
            "旅食帝城久，归舟泽国賖。",
            "勿因菰菜味，回首浩无涯。"
        ],
        "title": "送僧归吴",
        "id": "f9ba1a10-79a7-4d5b-b67d-e674397c85f1"
    },
    {
        "author": "司马光",
        "paragraphs": [
            "冠盖连翩陌上来，风光烂漫拥楼台。",
            "玉卮贮酒随宜饮，绮席寻花触处开。",
            "小雨前宵先拨火，季春明日又吹灰。",
            "须知胜集人间少，惆怅金羁容易回。"
        ],
        "title": "次韵和韩子华寒食休沐与诸公同会赵令园暮归马上偶成",
        "id": "72990819-eb0e-4e0f-893b-4ad9f94b6a84"
    },
    {
        "author": "司马光",
        "paragraphs": [
            "少傅名德重，蔚然人物师。",
            "群孙满丹穴，嘉瑞尽长离。",
            "勿叹毛羽短，已惊文采奇。",
            "勉哉勤志业，余庆未应衰。"
        ],
        "title": "送晁秘丞通判雄州",
        "id": "2cf61984-88f6-4357-9fdd-14f557c8353e"
    },
    {
        "author": "司马光",
        "paragraphs": [
            "畴昔胜冠日，曾为绛帐生。",
            "九言闻至教，一顾得虚声。",
            "不意叨严近，于今接老成。",
            "宁须诗酒赐，侍坐导知荣。"
        ],
        "title": "光顷为诸生常受经于钱丈学赋于张丈今乃叨忝同为侍臣蒙钱丈置酒张丈赐诗不胜愧悚之深言志为谢",
        "id": "67c13433-467f-4b37-a498-3d8a9205ba29"
    },
    {
        "author": "司马光",
        "paragraphs": [
            "仁圣初承绪，敷天吁隽贤。",
            "得人兹最盛，射策独居先。",
            "禁省英声远，岩廊至化宣。",
            "辞荣还故第，三事究高年。"
        ],
        "title": "宋相国公挽辞二首  其一",
        "id": "b086e999-a833-4709-880a-1d151a10bba1"
    },
    {
        "author": "司马光",
        "paragraphs": [
            "邦光华衮襚，家宝素书陈。",
            "东阁簪裾散，西芒宅兆新。",
            "泉台无复晓，柏迳不知春。",
            "独有高文在，芬芳继古人。"
        ],
        "title": "宋相国公挽辞二首  其二",
        "id": "6d1aeca0-c428-4b2c-8c80-c15f9923a318"
    },
    {
        "author": "司马光",
        "paragraphs": [
            "盛德师尧舜，英姿肖祖宗。",
            "太阳光徧照，沧海量兼容。",
            "鸿业知能继，齐民望可封。",
            "如何未五载，已上鼎湖龙。"
        ],
        "title": "英宗皇帝挽歌辞三首  其一",
        "id": "2269a3ce-d420-4eeb-bc92-147af8261e22"
    },
    {
        "author": "司马光",
        "paragraphs": [
            "虹瑞流朱邸，童髦侍紫宸。",
            "简心天与子，授位帝知人。",
            "学古功时敏，钩深道日新。",
            "宜然三百载，民物仰威神。"
        ],
        "title": "英宗皇帝挽歌辞三首  其二",
        "id": "d9b74e32-da0b-44db-874c-4821b89dcff9"
    },
    {
        "author": "司马光",
        "paragraphs": [
            "谏省臣无状，龙鳞昔屡婴。",
            "恩深忘位贱，义重觉生轻。",
            "不正诛锄法，仍蒙奬叹荣。",
            "百身何足报，天造固难名。"
        ],
        "title": "英宗皇帝挽歌辞三首  其三",
        "id": "1f4ea33c-7b58-413b-907a-b303858037e5"
    },
    {
        "author": "司马光",
        "paragraphs": [
            "长沙地饶美，贾谊独伤悲。",
            "自古临荣辱，几人无怨咨。",
            "使君拥符节，大舰出江湄。",
            "意气陶然乐，应无吊屈辞。"
        ],
        "title": "送燕谏议知潭州",
        "id": "a7107b13-45be-4186-ae4c-535443cdaf82"
    },
    {
        "author": "司马光",
        "paragraphs": [
            "儒业金华贵，归心白鹤孤。",
            "江山依旧在，轩冕向来无。",
            "啸咏谁当共，登临未索扶。",
            "浩然知此乐，迥与世人殊。"
        ],
        "tags": [
            "庐山"
        ],
        "title": "送李益之侍郎致政归庐山  其一",
        "id": "0bbab9d2-2e03-4863-8418-93165b167fd3"
    },
    {
        "author": "司马光",
        "paragraphs": [
            "水底元无月，衣中自有珠。",
            "六尘皆外物，万法尽迷涂。",
            "瀑布寒云湿，觚棱瑞气扶。",
            "遥知至乐地，不异在京都。"
        ],
        "tags": [
            "庐山"
        ],
        "title": "送李益之侍郎致政归庐山  其二",
        "id": "b6cf1b99-1423-4302-b44d-be303f753a5c"
    },
    {
        "author": "司马光",
        "paragraphs": [
            "士论归清德，皇心重老成。",
            "陈谟侍经席，得谢解尘缨。",
            "坐密金章并，行徐玉醴清。",
            "都门昔供帐，疏傅未为荣。"
        ],
        "title": "资善堂宴饯应诏",
        "id": "366a524e-2370-444b-9880-c8ad785256cb"
    },
    {
        "author": "司马光",
        "paragraphs": [
            "行冠乡人品，文为学者师。",
            "黄裳藴厚德，玉律俨清规。",
            "大节人难夺，嘉谟世莫知。",
            "仪型不可见，遗烈满丰碑。"
        ],
        "title": "胡太傅挽歌二首  其一",
        "id": "3d805959-7a31-4a78-b186-2b0ad8ee49ea"
    },
    {
        "author": "司马光",
        "paragraphs": [
            "裴回游内禁，密勿赞鸿枢。",
            "阴德加民物，清名服士夫。",
            "天方遗一老，星忽陨三吴。",
            "疑从龙髯去，乘云在帝都。"
        ],
        "title": "胡太傅挽歌二首  其二",
        "id": "e8964594-5434-4d2e-8bf6-2fdca876f141"
    },
    {
        "author": "司马光",
        "paragraphs": [
            "孤岫平湖外，禅房老栢阴。",
            "倦游谙浊世，独往遂初心。",
            "夜雨灯窗迥，秋苔屐齿深。",
            "勿鉏山径草，便有俗人寻。"
        ],
        "title": "送惠思归钱塘",
        "id": "93050efd-04f7-457c-b57b-59f0fd40c76f"
    },
    {
        "author": "司马光",
        "paragraphs": [
            "云梦气回复，比肩生隽豪。",
            "司农家学富，廷尉里门高。",
            "骐骥昔千里，凤凰今一毛。",
            "即邱余庆在，终应吕虔刀。"
        ],
        "title": "郑侍郎挽歌辞",
        "id": "884f9c1d-4ddd-4280-a5f3-ff8680d31860"
    },
    {
        "author": "司马光",
        "paragraphs": [
            "负米承亲愿已赊，耻随鸡鹜啄泥沙。",
            "一朝投绂真高士，万卷藏书旧世家。",
            "齿髪未衰非药物，山林不返为云霞。",
            "庞眉尚有郎潜者，徇禄忧生直可嗟。"
        ],
        "title": "和吴仲庶寄吴瑛比部安道之子壮年致政归隐蕲春",
        "id": "620de905-dabf-4ca6-9053-9de13a3b8521"
    },
    {
        "author": "司马光",
        "paragraphs": [
            "江南佳丽地，人物自风流。",
            "青骨灵祠在，黄旗王气收。",
            "衣冠余旧俗，歌颂乐贤侯。",
            "正恐还朝速，江山未遍游。"
        ],
        "title": "送吴仲庶知江宁",
        "id": "8af58123-be3a-45d1-9436-238356ed89b8"
    },
    {
        "author": "司马光",
        "paragraphs": [
            "潦倒黄冠无足论，白头嗜酒住荒村。",
            "狂名偶为留诗着，陈迹仍因好事存。",
            "金石锵洋虚殿寂，龙蛇洒落古墙昏。",
            "飞黄灭没浮云外，疲马何能望骏奔。"
        ],
        "title": "苏才翁子美有赠扶沟白鹤观黄道士诗纪于屋壁岁久漫灭今县宰周同年得完本于民间抵予求诗",
        "id": "87e4286d-43e2-4790-a0c0-16f40c0ffaaf"
    },
    {
        "author": "司马光",
        "paragraphs": [
            "极目王畿四坦然，方舆如地盖如天。",
            "始知恃险不如德，去杀胜残已百年。"
        ],
        "title": "长垣道中作",
        "id": "2b342cba-cf57-4cdc-b6fd-fadee7bbcbec"
    },
    {
        "author": "司马光",
        "paragraphs": [
            "桑麦青青四月初，皇华使者又脂车。",
            "为臣岂得辞王事，寿昌侍郎巽之子。"
        ],
        "title": "再使河北",
        "id": "42eefd04-eff4-43dd-8dcb-fb93aa944b9d"
    },
    {
        "author": "司马光",
        "paragraphs": [
            "绿柳阴中白浪花，河边日日暗风沙。",
            "解鞍纵马悄无事，隐几看书随处家。"
        ],
        "title": "河北道中作  其一",
        "id": "897a40b3-ae32-4c7d-9360-d43f4a311867"
    },
    {
        "author": "司马光",
        "paragraphs": [
            "河势东回今几年，浓阴满目尽桑田。",
            "川原变化无终极，一气不为常寂然。"
        ],
        "title": "河北道中作  其二",
        "id": "f5579674-a600-499d-aaee-b81564476949"
    },
    {
        "author": "司马光",
        "paragraphs": [
            "原上累累古冢高，昔时意气尽贤豪。",
            "断碑名姓已磨灭，永日东风吹野蒿。"
        ],
        "title": "河北道中作  其三",
        "id": "3d971d5c-9435-49fa-9859-af553b488028"
    },
    {
        "author": "司马光",
        "paragraphs": [
            "长涂暑气剧，永日卧邮亭。",
            "画伏如墙鼠，宵行似野萤。",
            "歇鞍沙月白，拂面柳风醒。",
            "历历瞻云汉，谁为二使星。"
        ],
        "title": "夜发长垣",
        "id": "c477fd69-e0fa-42ec-bb54-4881ad1718bf"
    },
    {
        "author": "司马光",
        "paragraphs": [
            "得失固有命，世人空自劳。",
            "冬温少霜雪，松短没蓬蒿。",
            "孤宦千里远，荣名一旦高。",
            "回看碌碌者，太华与秋毫。"
        ],
        "title": "送丁正臣通判复州",
        "id": "6e20589c-9fd4-443c-9a51-9502c01b0ae8"
    },
    {
        "author": "司马光",
        "paragraphs": [
            "弱冠献奇策，居然终贾才。",
            "赋成平乐馆，歌奉柏梁杯。",
            "丽藻留昭世，英游隔夜台。",
            "土中埋美玉，谁见不兴哀。"
        ],
        "title": "致政王侍郎挽歌二首  其一",
        "id": "a75f80a5-8c80-4cb7-a15c-71170a241945"
    },
    {
        "author": "司马光",
        "paragraphs": [
            "振鹭辞灵沼，冥鸿翔太虚。",
            "清朝解鸣玉，旧里挂安车。",
            "诗酒江山胜，园林俸禄余。",
            "所忠今不往，谁奏茂陵书。"
        ],
        "title": "致政王侍郎挽歌二首  其二",
        "id": "2a5f2d47-4cc7-4c6c-b671-8f0d9501da23"
    },
    {
        "author": "司马光",
        "paragraphs": [
            "适野自可爱，况逢佳主人。",
            "马穿官柳影，衣拂帝城尘。",
            "物外谁知乐，樽前别有春。",
            "年华己消歇，历历见松筠。"
        ],
        "title": "景仁招游东园马上口占",
        "id": "1e281b7e-e081-45d5-8728-08789e22559a"
    },
    {
        "author": "司马光",
        "paragraphs": [
            "析木带天津，华星随去人。",
            "扬旍踰绝漠，负弩候前尘。",
            "出塞风霜苦，归涂杨柳春。",
            "会书专对美，烨烨满秋筠。"
        ],
        "title": "依前韵奉送才元和甫使北",
        "id": "d61130a3-5971-4b69-aef2-a36fa3e571cc"
    },
    {
        "author": "司马光",
        "paragraphs": [
            "天下才无几，夫君独患多。",
            "高文粲列宿，英辩泻长河。",
            "荣宦成朝梦，浮生度尺波。",
            "旧僚空执酒，相与泪滂沱。"
        ],
        "title": "哭刘仲邍  其一",
        "id": "51227116-f4ea-406b-8d23-1d9defb9693d"
    },
    {
        "author": "司马光",
        "paragraphs": [
            "昔醉金明渚，今来慧辩祠。",
            "当年笑相视，此日哭殊悲。",
            "天迥川原凈，风高草木衰。",
            "江梅灵气在，泉下复相知。"
        ],
        "title": "哭刘仲邍  其二",
        "id": "aeb5b0bf-1491-4600-acde-5e37971850de"
    },
    {
        "author": "司马光",
        "paragraphs": [
            "千骑去翩翩，专城上少年。",
            "韦平家好学，阴马世称贤。",
            "官用才能进，恩非雨露偏。",
            "想闻河润远，封畛帝畿连。"
        ],
        "title": "送向防御知陈州",
        "id": "1ba2fae2-063c-4c29-9baf-4106eefd98ab"
    },
    {
        "author": "司马光",
        "paragraphs": [
            "肇履璇玑历，重飞缇室灰。",
            "寒随土牛尽，暖应斗车回。"
        ],
        "title": "春贴子词 皇帝阁六首 其一",
        "id": "39c2d609-23f5-4f78-aec9-777c393829c5"
    },
    {
        "author": "司马光",
        "paragraphs": [
            "鸾路迎长日，农祥正晓天。",
            "九垓同燠沐，万物向蕃鲜。"
        ],
        "title": "春贴子词 皇帝阁六首 其二",
        "id": "305e15b4-4bf4-4ced-8565-a60cc96b86fe"
    },
    {
        "author": "司马光",
        "paragraphs": [
            "盛德方迎木，柔风渐布和。",
            "省耕将效驾，击壤已闻歌。"
        ],
        "title": "春贴子词 皇帝阁六首 其三",
        "id": "9a353e15-5f80-4318-bb52-23d624aa17de"
    },
    {
        "author": "司马光",
        "paragraphs": [
            "候鴈来归北，寒鱼陟负冰。",
            "相乌风色改，旸谷日华升。"
        ],
        "title": "春贴子词 皇帝阁六首 其四",
        "id": "52c619d7-068d-441a-ae8c-0421df0243d7"
    },
    {
        "author": "司马光",
        "paragraphs": [
            "浮阳满野白溶溶，泽底山椒淑气通。",
            "草木岂能知造化，一华一叶尽天功。"
        ],
        "title": "春贴子词 皇帝阁六首 其五",
        "id": "563eebce-cb9e-4318-94fd-36893b9aef57"
    },
    {
        "author": "司马光",
        "paragraphs": [
            "漠然天造与时新，根着浮流一气均。",
            "万物不须雕刻巧，正如恭已布深仁。"
        ],
        "title": "春贴子词 皇帝阁六首 其六",
        "id": "15e7aa98-07b5-41e6-8477-0c063f8cd0c0"
    },
    {
        "author": "司马光",
        "paragraphs": [
            "盛德初临震，阳和已动坤。",
            "发生天施大，厚载母仪尊。"
        ],
        "title": "春贴子词 太皇太后阁六首 其一",
        "id": "da2cdade-fa5d-41cf-9b36-4b01a0e9a115"
    },
    {
        "author": "司马光",
        "paragraphs": [
            "种桃临玉井，裁胜刻金花。",
            "借问此何处，昆山王母家。"
        ],
        "title": "春贴子词 太皇太后阁六首 其二",
        "id": "582e531b-a078-4f5a-b7dd-70e8d8aa5902"
    },
    {
        "author": "司马光",
        "paragraphs": [
            "长乐晓钟残，皇舆入问安。",
            "东风犹料峭，冒絮御余寒。"
        ],
        "title": "春贴子词 太皇太后阁六首 其三",
        "id": "af92218b-fb58-4c18-b394-e77bdb702595"
    },
    {
        "author": "司马光",
        "paragraphs": [
            "庆寿风烟接未央，飞楼复道鬰相望。",
            "春来无以销长日，闲取经书教小王。"
        ],
        "title": "春贴子词 太皇太后阁六首 其四",
        "id": "856349cc-457e-454a-9ac8-af5a8af5ff7f"
    },
    {
        "author": "司马光",
        "paragraphs": [
            "冰澌半解波先绿，柳叶未生条已黄。",
            "四海澄清天子孝，朝回日奉万年觞。"
        ],
        "title": "春贴子词 太皇太后阁六首 其五",
        "id": "e10877ee-2ce5-4bb2-af87-ac70134f04e6"
    },
    {
        "author": "司马光",
        "paragraphs": [
            "东宫归政五年余，隐几时观黄老书。",
            "禁闼无为民自化，熙熙不独在春初。"
        ],
        "title": "春贴子词 太皇太后阁六首 其六",
        "id": "73597eb8-8f58-486f-a892-e7853305ce31"
    },
    {
        "author": "司马光",
        "paragraphs": [
            "母德思齐盛，天心奋豫初。",
            "青晖凝辇路，佳气拥宸居。"
        ],
        "title": "春贴子词 皇太后阁六首 其一",
        "id": "2ae6deb0-f909-4842-a58b-4ce0b3bb459d"
    },
    {
        "author": "司马光",
        "paragraphs": [
            "暖日初添刻，柔风乍袭衣。",
            "弄孙时哺果，观织屡临机。"
        ],
        "title": "春贴子词 皇太后阁六首 其二",
        "id": "0d2f49cc-6f87-4861-8673-0aea66d3eaa4"
    },
    {
        "author": "司马光",
        "paragraphs": [
            "脍肉纷银缕，兰芽蔟紫茸。",
            "太官遵旧俗，岁岁与今同。"
        ],
        "title": "春贴子词 皇太后阁六首 其三",
        "id": "69d5e948-5e6d-4bd1-a7a7-27b506acb5eb"
    },
    {
        "author": "司马光",
        "paragraphs": [
            "钗上花开海燕飞，红缯翦萼蜡粘枝。",
            "风前飘荡参差羽，还似瑶箱呈瑞时。"
        ],
        "title": "春贴子词 皇太后阁六首 其四",
        "id": "0de77cbf-964c-4906-83c4-f5e1658c63f1"
    },
    {
        "author": "司马光",
        "paragraphs": [
            "玉漏声残金殿开，乘舆清跸问安来。",
            "尽将草木欣欣意，同与新春入寿杯。"
        ],
        "title": "春贴子词 皇太后阁六首 其五",
        "id": "c526e3a2-700c-4f75-98aa-35ebd8359665"
    },
    {
        "author": "司马光",
        "paragraphs": [
            "裁缝大练成春服，慈俭由来性所钟。",
            "肯使外家矜侈靡，车如流水马如龙。"
        ],
        "title": "春贴子词 皇太后阁六首 其六",
        "id": "a5fadeb6-971c-43d0-b8ec-98b03a941d08"
    },
    {
        "author": "司马光",
        "paragraphs": [
            "穜稑献新种，祎褕澣旧衣。",
            "玉钩随步辇，行看采桑归。"
        ],
        "title": "春贴子词 皇后阁五首 其一",
        "id": "bd99db89-5e34-4f08-9240-795e21dd7f35"
    },
    {
        "author": "司马光",
        "paragraphs": [
            "樛木犹藏叶，夭桃未作花。",
            "六宫歌逮下，四海咏宜家。"
        ],
        "title": "春贴子词 皇后阁五首 其二",
        "id": "4e2cf87e-a0d5-4f81-85b9-c3a8558a7935"
    },
    {
        "author": "司马光",
        "paragraphs": [
            "沟暖冰初断，牎晴雪半消。",
            "余寒不足畏，涂壁尽芳椒。"
        ],
        "title": "春贴子词 皇后阁五首 其三",
        "id": "602f6c27-642c-460f-88d6-d10cd60010da"
    },
    {
        "author": "司马光",
        "paragraphs": [
            "宝胜金幡巧鬬功，彩花蜡燕扬和风。",
            "玉盘翠苣映红蓼，捧案朝来献两宫。"
        ],
        "title": "春贴子词 皇后阁五首 其四",
        "id": "e73bfdfa-20bf-421b-b8c9-b5dedd49f7ec"
    },
    {
        "author": "司马光",
        "paragraphs": [
            "春衣不用蕙兰熏，领缘无烦刺绣文。",
            "曾在蚕宫亲织紞，方知缕缕尽辛勤。"
        ],
        "title": "春贴子词 皇后阁五首 其五",
        "id": "88db143a-0501-417d-800b-054eaa370cec"
    },
    {
        "author": "司马光",
        "paragraphs": [
            "壁带非烟润，金铺霁景鲜。",
            "绣功添采缕，和气入繁弦。"
        ],
        "title": "春贴子词 夫人阁四首 其一",
        "id": "546ea5b5-bce5-4eba-b907-a95ee544907f"
    },
    {
        "author": "司马光",
        "paragraphs": [
            "翦彩催花发，开帘望燕归。",
            "藏阄新过腊，习舞竞裁衣。"
        ],
        "title": "春贴子词 夫人阁四首 其二",
        "id": "b63fac7c-5b7f-406f-a726-58ec6599a113"
    },
    {
        "author": "司马光",
        "paragraphs": [
            "绮窗绣户又东风，丹掖游陪岁岁同。",
            "但愿太平无限乐，何须三十六离宫。"
        ],
        "title": "春贴子词 夫人阁四首 其三",
        "id": "c8cd71fc-cfad-426a-8829-3eb627485124"
    },
    {
        "author": "司马光",
        "paragraphs": [
            "圣主终朝勤万几，燕居专事养希夷。",
            "千门永昼春岑寂，不用车前插竹枝。"
        ],
        "title": "春贴子词 夫人阁四首 其四",
        "id": "7937a2ec-f84d-42f1-bfa3-e5e1dee4a55c"
    },
    {
        "author": "司马光",
        "paragraphs": [
            "念昔琼林赐宴归，彩衣绿绶正相宜。",
            "将雏虽复慰心喜，负米翻成触目悲。",
            "殿角花犹红胜火，樽前髪自白如丝。",
            "桂林衰朽何须恨，幸有新枝续旧枝。"
        ],
        "title": "和景仁琼林席上偶成",
        "id": "48d9ca22-1dd8-4f24-8366-e7e6adc165aa"
    },
    {
        "author": "司马光",
        "paragraphs": [
            "太白明如李，东方三丈高。",
            "晨光孤照阙，雾气湿侵袍。",
            "槐柳经霜惨，骅骝得路豪。",
            "素餐无小补，俛仰愧金鳌。"
        ],
        "title": "早朝书事",
        "id": "9fac047b-0b17-4fab-a3fb-1be6b8d9372e"
    },
    {
        "author": "司马光",
        "paragraphs": [
            "到官今十日，纔得一朝闲。",
            "岁晚愁云合，登楼不见山。"
        ],
        "title": "登长安见山楼",
        "id": "07d17d53-502a-4935-becd-8263498d8dcc"
    },
    {
        "author": "司马光",
        "paragraphs": [
            "昔岁琼林花气曛，今朝长乐柳梢春。",
            "事随流水滔滔度，鬓结繁霜戢戢新。",
            "世路饱谙都是梦，人生可贵莫如身。",
            "会须筑室临清洛，相与携筇戴葛巾。"
        ],
        "title": "长安送李尧夫同年",
        "id": "a0eb3df9-9eeb-46ba-9d51-7bac24c7e48a"
    }
]