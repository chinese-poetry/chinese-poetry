[
    {
        "author": "汪应辰",
        "paragraphs": [
            "叶细枝柔独立难，谁人抬起傍阑干。",
            "一朝引上檐楹去，不许时人眼下看。"
        ],
        "title": "牵牛花",
        "id": "de310e19-859d-43c1-8bf8-2cd551246abe"
    },
    {
        "author": "汪应辰",
        "paragraphs": [
            "山行五日到崇安，欲往从之尚阻艰。",
            "闻说惠州天样远，几时音问落人间。"
        ],
        "title": "送陈德润赴惠州",
        "id": "763f8417-5ee1-4751-94b0-4726434852cd"
    },
    {
        "author": "汪应辰",
        "paragraphs": [
            "饥寒驱出故山来，俗事如麻拨不开。",
            "问我此行何所得，未尝识面有澹台。"
        ],
        "title": "宜春书事",
        "id": "fd69810d-744e-4df6-bc08-8fedc626cbb8"
    },
    {
        "author": "汪应辰",
        "paragraphs": [
            "门前尘土暗衣冠，池馆无多意已宽。",
            "试问主人闲适味，冰蚕正自不知寒。"
        ],
        "title": "题常山孔坞碧照阁",
        "id": "808d5e3a-8feb-4417-bf67-1bb521a238a6"
    },
    {
        "author": "汪应辰",
        "paragraphs": [
            "圣德临尊极，民心戴至仁。",
            "喜逢重午节，共祝万年春。"
        ],
        "title": "端午帖子词皇帝合  其一",
        "id": "c0cdf7ad-0920-4bb7-9954-21e44325f9f7"
    },
    {
        "author": "汪应辰",
        "paragraphs": [
            "雨旸皆应节，和气满平畴。",
            "欲识天颜喜，农家麦有秋。"
        ],
        "title": "端午帖子词皇帝合  其二",
        "id": "e18709d2-abc2-498f-b237-5d450046420b"
    },
    {
        "author": "汪应辰",
        "paragraphs": [
            "永日虽祥鬰，风生殿阁凉。",
            "圣心非独乐，均施徧多方。"
        ],
        "title": "端午帖子词皇帝合  其三",
        "id": "46622d9f-251e-495e-a8c3-6ac6e7b12142"
    },
    {
        "author": "汪应辰",
        "paragraphs": [
            "躬行盛德基王化，密赞成谋授帝图。",
            "福及万方天所相，祛邪何假佩灵符。"
        ],
        "title": "端午帖子词皇帝合  其四",
        "id": "4a0b7362-50bf-4dcc-b0a4-a8ebc38445bd"
    },
    {
        "author": "汪应辰",
        "paragraphs": [
            "王业艰难素所知，岁单喜见献新丝。",
            "盘中更进长生缕，却记亲蚕茧馆时。"
        ],
        "title": "端午帖子词皇帝合  其五",
        "id": "96125084-c5e9-43e3-803f-aabd31ff328b"
    },
    {
        "author": "汪应辰",
        "paragraphs": [
            "万年珍木绿阴成，殿阁微凉次第生。",
            "简静初非拘月令，怀冲履正自心清。"
        ],
        "title": "端午帖子词皇帝合  其六",
        "id": "8b5e6859-08d8-49ce-a9cf-312cfcf0636a"
    },
    {
        "author": "汪应辰",
        "paragraphs": [
            "道大光今古，功成付圣明。",
            "超然羣物表，但见四时行。"
        ],
        "title": "太上皇帝合端午帖子词  其一",
        "id": "8a381c84-352b-48b5-82f4-6dd8edbc3df9"
    },
    {
        "author": "汪应辰",
        "paragraphs": [
            "漏转铜壶永，风来玉殿清。",
            "天申佳节近，比屋尽欢声。"
        ],
        "title": "太上皇帝合端午帖子词  其二",
        "id": "695f9fd7-9e2c-4ae6-bdae-61ccb2bcc37f"
    },
    {
        "author": "汪应辰",
        "paragraphs": [
            "外物虽无累，诚心每在民。",
            "熏风能解愠，亦足助尧仁。"
        ],
        "title": "太上皇帝合端午帖子词  其三",
        "id": "d5b06107-f5d6-4069-b9d1-bfa0b526f732"
    },
    {
        "author": "汪应辰",
        "paragraphs": [
            "金碧丛中翠艾垂，正当午日一朝时。",
            "君王自进长生缕，细剪菖蒲泛玉巵。"
        ],
        "title": "太上皇帝合端午帖子词  其四",
        "id": "a864c86c-3de8-43a6-8e3d-a316079b9c12"
    },
    {
        "author": "汪应辰",
        "paragraphs": [
            "弦歌密意寄南风，岂易形容长养功。",
            "地厚天高何以报，祝尧惟有寿无穷。"
        ],
        "title": "太上皇帝合端午帖子词  其五",
        "id": "c344ea17-11e3-49d6-add0-d8adacda4a74"
    },
    {
        "author": "汪应辰",
        "paragraphs": [
            "飞来峰下水泉清，台沼经营不日成。",
            "胜境自超尘世外，何须方士觅蓬瀛。"
        ],
        "title": "太上皇帝合端午帖子词  其六",
        "id": "6de50618-3f61-4a78-acbb-37599563878d"
    },
    {
        "author": "汪应辰",
        "paragraphs": [
            "火德方居夏，端符帝运亨。",
            "化工初不宰，继照付重明。"
        ],
        "title": "太上皇帝合端午帖子词  其七",
        "id": "ee5e2315-b3c0-4338-9ba6-7e5ac6ebf962"
    },
    {
        "author": "汪应辰",
        "paragraphs": [
            "和乐天申节，雍容物外身。",
            "羣生蒙长养，谁复识尧仁。"
        ],
        "title": "太上皇帝合端午帖子词  其八",
        "id": "fb07f963-1269-4470-bd01-57b34d44d608"
    },
    {
        "author": "汪应辰",
        "paragraphs": [
            "水殿风来细，槐庭日度迟。",
            "圣心无外累，动息自随时。"
        ],
        "title": "太上皇帝合端午帖子词  其九",
        "id": "f2a76444-67b3-45c2-ab53-ca4d6520e847"
    },
    {
        "author": "汪应辰",
        "paragraphs": [
            "圣治从来本好生，拟销剑戟助农耕。",
            "此心自与天无间，岂待丹缯始辟兵。"
        ],
        "title": "太上皇帝合端午帖子词  其一○",
        "id": "fc98c9e8-0cbb-44ed-af02-a42fdd231673"
    },
    {
        "author": "汪应辰",
        "paragraphs": [
            "年年时节近天申，喜气欢声逐日新。",
            "请祝圣人如一口，定知德寿万年春。"
        ],
        "title": "太上皇帝合端午帖子词  其一一",
        "id": "ec92840d-ad86-4884-87cc-0ec17c5e6f2c"
    },
    {
        "author": "汪应辰",
        "paragraphs": [
            "冷泉堂上湖山胜，聚景园中草木芳。",
            "万物欣欣供燕乐，自然祥暑变清凉。"
        ],
        "title": "太上皇帝合端午帖子词  其一二",
        "id": "5e7b3652-452b-42d4-936f-93de688f49c5"
    },
    {
        "author": "汪应辰",
        "paragraphs": [
            "周室兴王业，尧图授圣人。",
            "谁知皆内助，功德古无伦。"
        ],
        "title": "太上皇后合端午帖子词  其一",
        "id": "8e1d1605-fdd0-4cf9-b64d-acd60ebc7611"
    },
    {
        "author": "汪应辰",
        "paragraphs": [
            "仁心均动植，风化正邦家。",
            "福庆方骈集，灵符尚辟邪。"
        ],
        "title": "太上皇后合端午帖子词  其二",
        "id": "a765d5d3-c521-43eb-8582-7ddde1c699cb"
    },
    {
        "author": "汪应辰",
        "paragraphs": [
            "心境俱清浄，能令五月凉。",
            "芬香随处有，不待沐兰汤。"
        ],
        "title": "太上皇后合端午帖子词  其三",
        "id": "d3bda175-1110-427e-8192-021e9d19292f"
    },
    {
        "author": "汪应辰",
        "paragraphs": [
            "坤元厚德孰能名，履正怀冲本至诚。",
            "自是从容常中道，非因欲待晏阴成。"
        ],
        "title": "太上皇后合端午帖子词  其四",
        "id": "ce26e5ff-3d36-4341-af07-f81083cd677f"
    },
    {
        "author": "汪应辰",
        "paragraphs": [
            "俯视纷华等粃糠，随时邀乐任嫔嫱。",
            "宫中斗草知多少，自有金芝冠众芳。"
        ],
        "title": "太上皇后合端午帖子词  其五",
        "id": "9bcf137f-6807-48cf-abcd-5516396d29db"
    },
    {
        "author": "汪应辰",
        "paragraphs": [
            "自然长寿又康宁，德合无疆万物亨。",
            "圣主爱亲思尽美，更羞仙朮助延生。"
        ],
        "title": "太上皇后合端午帖子词  其六",
        "id": "58d91903-db4a-423e-8d84-8f71bba57230"
    },
    {
        "author": "汪应辰",
        "paragraphs": [
            "中兴虽帝业，内治本阴功。",
            "天下供荣养，方知福报崇。"
        ],
        "title": "太上皇后合端午帖子词  其七",
        "id": "014901e0-03aa-459b-97d9-9637d8cf3708"
    },
    {
        "author": "汪应辰",
        "paragraphs": [
            "干坤皆数五，日月正符同。",
            "但仰重离照，难名厚载功。"
        ],
        "title": "太上皇后合端午帖子词  其八",
        "id": "f077f344-d22d-4e74-a167-f42600930a13"
    },
    {
        "author": "汪应辰",
        "paragraphs": [
            "宝殿名康寿，皇心在祝延。",
            "愿从重五日，更阅万千年。"
        ],
        "title": "太上皇后合端午帖子词  其九",
        "id": "1b331b92-befb-412f-8930-0f9725e59049"
    },
    {
        "author": "汪应辰",
        "paragraphs": [
            "阳居大夏方行令，已有微阴次第生。",
            "细察天时知物理，常将儆戒保和平。"
        ],
        "title": "太上皇后合端午帖子词  其一○",
        "id": "06ba861f-8342-445e-bc8c-bbfb28b8a10c"
    },
    {
        "author": "汪应辰",
        "paragraphs": [
            "上古遗书究治终，长编通鉴更参同。",
            "端居坐照无穷事，何用江心百炼铜。"
        ],
        "title": "太上皇后合端午帖子词  其一一",
        "id": "4e6c6052-6a85-4680-8904-bc2ffd064ed4"
    },
    {
        "author": "汪应辰",
        "paragraphs": [
            "晋国燔山求介子，荆人角黍祀灵均。",
            "圣君念旧仍从谏，千古忠贤气亦伸。"
        ],
        "title": "太上皇后合端午帖子词  其一二",
        "id": "100a71cc-4e8d-4f88-a429-caf8cfb6411e"
    },
    {
        "author": "汪应辰",
        "paragraphs": [
            "铁爪玉龙鳞，红冠不染尘。",
            "五更纔报晓，惊动世间人。"
        ],
        "title": "白雄鸡",
        "id": "597893d7-8309-489b-b050-3bb553185ae9"
    },
    {
        "author": "汪应辰",
        "paragraphs": [
            "春雪正纷纷，荒山昼掩门。",
            "羡君筋力健，策杖过前村。"
        ],
        "title": "壬辰立春",
        "id": "81c28803-2d7c-4e5b-86a8-bad7a9cb44a6"
    },
    {
        "author": "汪应辰",
        "paragraphs": [
            "云本无心水自流，龙鳞凤翼此中游。",
            "遂令巫峡桃源景，顿觉收归在寸眸。"
        ],
        "title": "水云堂",
        "id": "3ef610e8-6f44-4f41-ab8d-eb61e0ca4113"
    },
    {
        "author": "汪应辰",
        "paragraphs": [
            "曾执干戈卫鲁邦，颍川家世愈芬芳。",
            "扶疏枝叶连江浙，烜赫功名冠魏唐。",
            "卓荦高才当企及，青精一饭故宜偿。",
            "获通谱系诚倾盖，昭穆从斯永不忘。"
        ],
        "title": "赠婺源汪氏",
        "id": "fcbeb2fc-d0c6-4b72-b03e-9971a033f334"
    },
    {
        "author": "汪应辰",
        "paragraphs": [
            "莲宫高耸月峰坳，自与红尘绝世交。",
            "万顷田畴天外种，数声钟磬日边敲。",
            "地寒春尽花方绽，寺僻僧闲疏不抄。",
            "禅月满堂诗句在，恨无砖玉可相抛。"
        ],
        "title": "怀玉山",
        "id": "3d253719-b0b1-4c85-81f7-e4435dbd2df1"
    },
    {
        "author": "汪应辰",
        "paragraphs": [
            "君王自古幸游多，未必南从山涧阿。",
            "龙虎真藏金鼎火，凤凰从食玉山禾。",
            "云霞落日舒旗帜，琪树西风响佩珂。",
            "伊尹乐耕南亩日，想应高隠碧嵯峨。"
        ],
        "title": "太甲山",
        "id": "a6541a4e-9ad1-42c2-960b-808922fcb151"
    },
    {
        "author": "汪应辰",
        "paragraphs": [
            "曲曲湾湾散复收，覆如冈陇仰如沟。",
            "能教有漏成无漏，解使邪流入正流。",
            "凤侣双双朝殿角，鸳行对对滴檐头。",
            "时人莫道身骸小，盖得君王万万秋。"
        ],
        "title": "御殿瓦",
        "id": "75b06ee3-d562-4fb6-8988-7314a7e9bde3"
    },
    {
        "author": "汪应辰",
        "paragraphs": [
            "秦皇开郡为桂林，古号名邦五岭阴。",
            "山琢玉簪攒万叠，江分罗带绕千寻。"
        ],
        "title": "桂林",
        "id": "0fb844b4-e60d-494d-a846-a2cbcee94b8b"
    },
    {
        "author": "汪应辰",
        "paragraphs": [
            "至人阅世若云浮，来本无心去莫留。",
            "应诏子微聊一出，如龙柱史复西游。",
            "扁舟绿水霜天晓，夹岸丹枫泽国秋。",
            "遥想御香清醮罢，仙鸾飞绕玉华楼。"
        ],
        "title": "题清虚庵皇甫真人坦之隠居",
        "id": "d478fb3b-0efb-496f-887d-80aadff51f53"
    },
    {
        "author": "汪应辰",
        "paragraphs": [
            "龙爪拏开白白云。"
        ],
        "title": "句",
        "id": "c995750f-36b1-4952-a5b1-ec8d34bbebd2"
    },
    {
        "author": "释咸杰",
        "paragraphs": [
            "一进一退，一动一静，须信那伽常在定。",
            "一擒一纵，一杀一活，四方八面活鱍鱍。",
            "嘉州大象吃盐多，陕府铁牛添得渴。"
        ],
        "title": "偈颂六十五首  其一",
        "id": "ca589e98-284f-4fdc-85a5-d893e8d25304"
    },
    {
        "author": "释咸杰",
        "paragraphs": [
            "满目纷纷呈瑞雪，填沟塞壑谁辨别。",
            "文殊无处顿浑身，普贤失却真妙诀。",
            "乌鸦变作白头鸦，铁树翻成银线结。",
            "报诸人，瞥不瞥，庭际无人立片时，便是太平底时节。"
        ],
        "title": "偈颂六十五首  其二",
        "id": "d0c789c5-9f7d-4c7a-8c6c-13dafcd1f832"
    },
    {
        "author": "释咸杰",
        "paragraphs": [
            "有物先天地，无形本寂寥。",
            "能为万象主，不逐四时凋。"
        ],
        "title": "偈颂六十五首  其三",
        "id": "e330517b-7064-42d6-a5fe-ee31452325eb"
    },
    {
        "author": "释咸杰",
        "paragraphs": [
            "久雨忽晴，天清地宁。",
            "寒山抚掌，拾得忻忻。",
            "恁么会得，旱地遭钉。"
        ],
        "title": "偈颂六十五首  其四",
        "id": "cdb9e517-4fe1-47f4-87d6-98568b976265"
    },
    {
        "author": "释咸杰",
        "paragraphs": [
            "幽禽噪破那伽定，便见文星入寺来。",
            "倒屣门迎开笑面，林泉陡觉起风雷。"
        ],
        "title": "偈颂六十五首  其五",
        "id": "064b629d-7278-4f09-984b-f94937937f55"
    },
    {
        "author": "释咸杰",
        "paragraphs": [
            "即心即佛，铁牛无骨。",
            "非心非佛，空山突兀。"
        ],
        "title": "偈颂六十五首  其六",
        "id": "7325ff30-61ed-4ace-bfc1-8b6b13178eb1"
    },
    {
        "author": "释咸杰",
        "paragraphs": [
            "有句无句，如藤倚树。",
            "石裂崖崩，毒蛇当路。",
            "树倒藤枯，悉哩苏嚧。"
        ],
        "title": "偈颂六十五首  其七",
        "id": "b8c15cae-ee11-486e-8e59-e382e54c4f87"
    },
    {
        "author": "释咸杰",
        "paragraphs": [
            "云开千嶂出，木落一枝分。",
            "相见又无事，不来还忆君。"
        ],
        "title": "偈颂六十五首  其八",
        "id": "9158f7c5-e9b0-4a17-a231-1938f06094a8"
    },
    {
        "author": "释咸杰",
        "paragraphs": [
            "今朝六月十五，祝圣升堂击鼓。",
            "木童火里吹笙，石女云中作舞。",
            "也大奇，也大奇，天无四壁，地绝八维。",
            "五湖四海来入贡，衲僧闻见眼如眉。"
        ],
        "title": "偈颂六十五首  其九",
        "id": "8e1f17c1-f3db-41a5-9e29-d3048f3e78ae"
    },
    {
        "author": "释咸杰",
        "paragraphs": [
            "乌巨今日解夏，乃遵黄面老子二千年前话霸。",
            "验蜡人彻底冰清，护戒珠了无缝罅。",
            "唯有露柱灯笼，不肯入遮保社。",
            "从来心似铁，端不受差排。"
        ],
        "title": "偈颂六十五首  其一○",
        "id": "25b4e62e-a58e-4f73-86eb-61d9889b9adf"
    },
    {
        "author": "释咸杰",
        "paragraphs": [
            "一叶飘空万木秋，翻思光境急川流。",
            "若人识得其中意，坐断千差向上头。"
        ],
        "title": "偈颂六十五首  其一一",
        "id": "985b91d2-236f-41c1-911e-8fd65e93c7d6"
    },
    {
        "author": "释咸杰",
        "paragraphs": [
            "天上月圆，人间月半。",
            "槌鼓升堂，理旧公案。",
            "车不横推，理无曲断。"
        ],
        "title": "偈颂六十五首  其一二",
        "id": "0438a78f-6bef-4099-b342-7dc8f04d6464"
    },
    {
        "author": "释咸杰",
        "paragraphs": [
            "世尊拈花，勾贼破家。",
            "迦叶微笑，声前失照。",
            "雪峰辊球，双放双收。",
            "玄沙未彻，眼中拔屑。",
            "云门顾鉴，递相脱赚。",
            "俱胝竖指，全无巴鼻。",
            "遮一队汉，敌国家财。"
        ],
        "title": "偈颂六十五首  其一三",
        "id": "c86e0e83-3bff-4105-9fab-b074af9c2974"
    },
    {
        "author": "释咸杰",
        "paragraphs": [
            "少室单传，衲僧巴鼻。",
            "碓觜生花，馿鸣狗吠。",
            "厕坑筹子念摩诃，惊起法身无处避。",
            "无处避，若为论，我行荒草里，汝又入深村。"
        ],
        "title": "偈颂六十五首  其一四",
        "id": "79e7651e-6785-493c-9a32-a7eafe2c9dad"
    },
    {
        "author": "释咸杰",
        "paragraphs": [
            "在眼曰见，在耳曰闻。",
            "在手执捉，在足运奔。",
            "豁开则东西南北，把住则毫发不存。"
        ],
        "title": "偈颂六十五首  其一五",
        "id": "d66d2ad4-9ed8-4901-9537-3409ce1fc29d"
    },
    {
        "author": "释咸杰",
        "paragraphs": [
            "静悄悄处跳得出，闹浩浩处可横身。",
            "闹浩浩处挨得行，静悄悄处堪驻足。"
        ],
        "title": "偈颂六十五首  其一六",
        "id": "0148fa6f-107c-4040-b1b4-c56e05f9a898"
    },
    {
        "author": "释咸杰",
        "paragraphs": [
            "月生一，无角铁牛眠少室。",
            "月生二，赤脚波斯入闹市。",
            "月生三，冰生于水，青出于蓝。",
            "文殊堂里万菩萨，夜来尽向此中参。"
        ],
        "title": "偈颂六十五首  其一七",
        "id": "16f3e7f9-031c-4ac5-884d-5ba2139f2b56"
    },
    {
        "author": "释咸杰",
        "paragraphs": [
            "一新一旧，跳出窠臼。",
            "一出一入，胡餠里呷汁。",
            "一擒一纵，开眼作梦。",
            "一照一用，鳝鱼走入麻油瓮。"
        ],
        "title": "偈颂六十五首  其一八",
        "id": "e3245f47-cdc7-4f28-9d91-d5676333e49c"
    },
    {
        "author": "释咸杰",
        "paragraphs": [
            "日南长至，庆无不利。",
            "石笋暗抽条，寒岩增暖气。",
            "东村王老半醉半醒，林下道人没巴没鼻。"
        ],
        "title": "偈颂六十五首  其一九",
        "id": "b7cf16e2-8b55-4bc0-9cf5-2bb2009ac094"
    },
    {
        "author": "释咸杰",
        "paragraphs": [
            "元正一旦，万事成办。",
            "大乘小乘，井索钱贯。",
            "更问佛法如何，也是秦时𨍏轹钻。"
        ],
        "title": "偈颂六十五首  其二○",
        "id": "2eba88d0-bf77-41be-94a9-6ce940c8ecd5"
    },
    {
        "author": "释咸杰",
        "paragraphs": [
            "贤劫千佛数，末後最殷懃。",
            "倒握降魔杵，高标利物拳。",
            "心肝无屈曲，肠胃有区分。",
            "神通愿力虽无尽，且为山僧护法门。"
        ],
        "title": "偈颂六十五首  其二一",
        "id": "8afdc555-f84f-4beb-b84d-ed99a751633d"
    },
    {
        "author": "释咸杰",
        "paragraphs": [
            "生铁铸牛头，牵犁还拽杷。",
            "智者笑忻忻，愚人惊怪差。",
            "古往今来几百年，更向鬼门重贴卦。"
        ],
        "title": "偈颂六十五首  其二二",
        "id": "3b316de2-8d02-4a59-adcb-739935973f59"
    },
    {
        "author": "释咸杰",
        "paragraphs": [
            "因我得礼你，穷源亲到底。",
            "礼拜了烧香，自倒还自起。"
        ],
        "title": "偈颂六十五首  其二三",
        "id": "db27762d-2915-4856-85ad-809fa69a9013"
    },
    {
        "author": "释咸杰",
        "paragraphs": [
            "诸佛不说说，祖师不闻闻。",
            "留下一转语，千古镇干坤。"
        ],
        "title": "偈颂六十五首  其二四",
        "id": "26816f6d-48e1-44f9-852c-62687e013be3"
    },
    {
        "author": "释咸杰",
        "paragraphs": [
            "今佛放光明，助发实相义。",
            "希有诸比丘，是中难比况。"
        ],
        "title": "偈颂六十五首  其二五",
        "id": "eab0af92-e592-4dc2-b7a3-4de0faf198a2"
    },
    {
        "author": "释咸杰",
        "paragraphs": [
            "月生一，万像不能逃影质。",
            "月生二，东行不见西行利。",
            "月生三，无言童子口喃喃。"
        ],
        "title": "偈颂六十五首  其二六",
        "id": "f9f1b76f-3189-4cce-8d05-ad953f060ea9"
    },
    {
        "author": "释咸杰",
        "paragraphs": [
            "一叶落，天下秋，南来北往竟悠悠。",
            "一句通，万机息，上下四维无等匹。",
            "西天人不会唐言，独坐少林痴面壁。",
            "带累儿孙不丈夫，被人唤作白拈贼。",
            "云门念七好参详，宝公不是闲和尚。"
        ],
        "title": "偈颂六十五首  其二七",
        "id": "d2ece135-ef9f-4092-8450-4f90dd7d6d04"
    },
    {
        "author": "释咸杰",
        "paragraphs": [
            "月圆月缺，循途守辙。",
            "打破牢关，天宽地宽。"
        ],
        "title": "偈颂六十五首  其二八",
        "id": "4f7a04af-f93c-460a-b24e-0504b966a03b"
    },
    {
        "author": "释咸杰",
        "paragraphs": [
            "虽与我同条生，不与我同条死。",
            "稔闻在七闽，扬尘兼簸土。",
            "凌茂宗风不奈何，今朝喜见清平路。"
        ],
        "title": "偈颂六十五首  其二九",
        "id": "87425b27-f7af-4bf8-84bd-26a529bf6917"
    },
    {
        "author": "释咸杰",
        "paragraphs": [
            "一切数句非数句，与吾灵觉何交涉。",
            "毒蛇钻入你鼻孔，虾蟆咬破你眼睛。"
        ],
        "title": "偈颂六十五首  其三○",
        "id": "1c5833b3-b176-4dcd-844b-8246c9afc516"
    },
    {
        "author": "释咸杰",
        "paragraphs": [
            "方脱钟山阶级难，却来遮里养残躯。",
            "那知踪迹难遮掩，又见驱驰走使符。"
        ],
        "title": "偈颂六十五首  其三一",
        "id": "de4a0c99-ace0-47ff-9d5a-7b3d6edc2ab7"
    },
    {
        "author": "释咸杰",
        "paragraphs": [
            "狮子教儿迷子诀，拟前跳掷早翻身。",
            "罗纹结角交锋处，鹘眼临时失却踪。"
        ],
        "title": "偈颂六十五首  其三二",
        "id": "fd25c17f-469a-443c-8d8b-2f48c3f803b6"
    },
    {
        "author": "释咸杰",
        "paragraphs": [
            "莫除荆棘建伽蓝，七佛常来此处参。",
            "地久天长功不坠，天花时复雨毵毵。"
        ],
        "title": "偈颂六十五首  其三三",
        "id": "5172e15d-3da2-4a58-9dc4-c06f92450380"
    },
    {
        "author": "释咸杰",
        "paragraphs": [
            "利剑斩虚空，万象鸣嚗嚗。",
            "年年向斯辰，令人倍发恶。"
        ],
        "title": "偈颂六十五首  其三四",
        "id": "995b1c33-a79a-4dbe-b148-007079b069fa"
    },
    {
        "author": "释咸杰",
        "paragraphs": [
            "秋江清浅时，白鹭和烟岛。",
            "良哉观世音，全身入荒草。"
        ],
        "title": "偈颂六十五首  其三五",
        "id": "74494e9c-1df8-41e4-94fe-ecd63c6e8514"
    },
    {
        "author": "释咸杰",
        "paragraphs": [
            "拳来拳应，踢来踢应。",
            "拳踢交参，孰负孰胜。",
            "摇头摆尾过牢关，刖足之言谁肯信。"
        ],
        "title": "偈颂六十五首  其三六",
        "id": "419c0583-6cfb-42c7-b3c6-42826482ddc7"
    },
    {
        "author": "释咸杰",
        "paragraphs": [
            "呼猿洞口，虚空迸裂。",
            "鸦飞不度，如行如说。"
        ],
        "title": "偈颂六十五首  其三七",
        "id": "f47da486-eeb1-4a64-8315-7455b87366f4"
    },
    {
        "author": "释咸杰",
        "paragraphs": [
            "辅弼宗门有老成，一番提掇一番新。",
            "咬姜呷醋知醎淡，便是丛林过量人。"
        ],
        "title": "偈颂六十五首  其三八",
        "id": "727972ea-da37-4ef9-9cdb-dd2f351fff51"
    },
    {
        "author": "释咸杰",
        "paragraphs": [
            "一手不独拍，众手鸣掴掴。",
            "豁开三要三玄门，堪与人天为轨则。"
        ],
        "title": "偈颂六十五首  其三九",
        "id": "1f6c9e31-d809-4367-91c3-05053b8b7759"
    },
    {
        "author": "释咸杰",
        "paragraphs": [
            "今朝十五日，丛林皆结制。",
            "径山有条攀条，无条攀例。",
            "逼拶露柱灯笼，尽要心空及第。",
            "现前普请证明，不妨神通游戏。",
            "下座各叙时暄，便是灵山受记。"
        ],
        "title": "偈颂六十五首  其四○",
        "id": "1a649e12-d852-4bc2-9d8c-65d743ca1e42"
    },
    {
        "author": "释咸杰",
        "paragraphs": [
            "佛法无人说，虽慧不能了。",
            "去却上头关，面南看北斗。"
        ],
        "title": "偈颂六十五首  其四一",
        "id": "9f326a31-b8db-46d6-8919-0ef884c32922"
    },
    {
        "author": "释咸杰",
        "paragraphs": [
            "心同虚空界，示等虚空法。",
            "证得虚空时，无是无非法。"
        ],
        "title": "偈颂六十五首  其四二",
        "id": "0a908041-d640-4e45-8756-ddc7ce049ec3"
    },
    {
        "author": "释咸杰",
        "paragraphs": [
            "六月炎炎如火热，谁知冷处胜冰雪。",
            "红尘闹市等个人，七佛轨仪都漏泄。",
            "报龙王，须福护，大千捏聚为檀度。",
            "一言札住万机通，自然光壮少林风。"
        ],
        "title": "偈颂六十五首  其四三",
        "id": "856b9228-05af-4c2d-b370-5056e8aa7245"
    },
    {
        "author": "释咸杰",
        "paragraphs": [
            "吞却与吐却，算来无处着。",
            "要见滑稽人，便是黄幡绰。"
        ],
        "title": "偈颂六十五首  其四四",
        "id": "00046be8-87be-4170-9057-de376e2f100c"
    },
    {
        "author": "释咸杰",
        "paragraphs": [
            "昔年相见谈真谛，今日升堂话去来。",
            "一念廓然无向背，春光铁树自花开。"
        ],
        "title": "偈颂六十五首  其四五",
        "id": "81d8232e-1215-4c60-9bb1-78a9a9ac95f8"
    },
    {
        "author": "释咸杰",
        "paragraphs": [
            "油煎石磉盘，风吹毛球走。",
            "虚空背上白毛生，拈得鼻孔失却口。"
        ],
        "title": "偈颂六十五首  其四六",
        "id": "aaf6713e-aaab-4d52-b1d4-fb12745c4af0"
    },
    {
        "author": "释咸杰",
        "paragraphs": [
            "修造未逾两个月，丛林便觉日荒凉。",
            "今朝重整旧洪范，铁佛须教尽放光。"
        ],
        "title": "偈颂六十五首  其四七",
        "id": "008f1ff6-4bd1-4025-b53e-ccadc9f7038d"
    },
    {
        "author": "释咸杰",
        "paragraphs": [
            "五月五日端午节，阴云叆叇，甘雨未决。",
            "君王降赐宝香，林下祈求恳切。",
            "孚佑龙，善时节，好将一雨润焦枯，帀地清凉消恼热。"
        ],
        "title": "偈颂六十五首  其四八",
        "id": "71b51233-0211-41f7-9698-beb537705f11"
    },
    {
        "author": "释咸杰",
        "paragraphs": [
            "有佛处，不得住，陕府铁牛双角露。",
            "无佛处，急走过，南海波斯鼻孔大。",
            "三千里外摘杨花，种豆由来生稻麻。"
        ],
        "title": "偈颂六十五首  其四九",
        "id": "3f1e2484-1821-4400-a7f3-dd7fafe76eeb"
    },
    {
        "author": "释咸杰",
        "paragraphs": [
            "虎骤龙骧与么来，蓦然平地起风雷。",
            "棒头正眼明如日，凛凛清风廓九垓。"
        ],
        "title": "偈颂六十五首  其五○",
        "id": "8da6721a-02c0-4122-b751-9372e7434f78"
    },
    {
        "author": "释咸杰",
        "paragraphs": [
            "四月十五日结，七月十五日解。",
            "六只骰子满盆红，大都只是看头米。"
        ],
        "title": "偈颂六十五首  其五一",
        "id": "089699e1-8054-4b05-a8d2-1c3653790133"
    },
    {
        "author": "释咸杰",
        "paragraphs": [
            "虚空可量风可系，无能尽说佛功德。",
            "佛功德海既难量，吾君圣寿亦如是。"
        ],
        "title": "偈颂六十五首  其五二",
        "id": "4c7bf5d5-4418-4b71-8dc5-9451a857330c"
    },
    {
        "author": "释咸杰",
        "paragraphs": [
            "持钵去，持钵归。",
            "草鞋根断通消息，玲珑八面尽光辉。",
            "游魔宫，入虎穴。",
            "当机撞着恶聱头，直教心地顿休歇。"
        ],
        "title": "偈颂六十五首  其五三",
        "id": "b56c5a2b-a4a9-4a38-8e28-c0161331119b"
    },
    {
        "author": "释咸杰",
        "paragraphs": [
            "一手不独拍，两手鸣掴掴。",
            "豁开三要三玄，捏碎佛祖标格。",
            "村歌社舞得人憎，胜似当年白拈贼。"
        ],
        "title": "偈颂六十五首  其五四",
        "id": "b370b6e3-8844-4527-bcb4-3978aea588f3"
    },
    {
        "author": "释咸杰",
        "paragraphs": [
            "今朝三月十五，天色半晴半雨。",
            "十分春色在枝头，满眼觑见没可覩。",
            "报诸人，莫莽卤，甜瓜彻蒂甜，苦瓠连根苦。"
        ],
        "title": "偈颂六十五首  其五五",
        "id": "776a0bd4-e771-41d1-8cac-74b177e496b7"
    },
    {
        "author": "释咸杰",
        "paragraphs": [
            "南泉起模画样，长庆披砂拣金。",
            "云门鼻孔先穿，雪窦据款结案。"
        ],
        "title": "偈颂六十五首  其五六",
        "id": "4d21a5e4-cbf9-466d-85d6-990b3cf7563d"
    },
    {
        "author": "释咸杰",
        "paragraphs": [
            "只此见闻非见闻，无余声色可呈君。",
            "个中若了元无事，体用何妨分不分。"
        ],
        "title": "偈颂六十五首  其五七",
        "id": "b718c975-bd30-46c5-9686-f6be31986b9b"
    },
    {
        "author": "释咸杰",
        "paragraphs": [
            "即心即佛也揖出，非心非佛也揖出。",
            "地转天回岂等闲，即知此物非他物。",
            "以此显追崇，决定当超越。",
            "次回阴隲保家堂，自然福寿永无双。"
        ],
        "title": "偈颂六十五首  其五八",
        "id": "52035fcd-c580-40d7-89d7-b320a74dc1af"
    },
    {
        "author": "释咸杰",
        "paragraphs": [
            "达磨不来东土，二祖不往西天。",
            "石室行者蹈碓忘却移步，玄沙讨鱼卖峭蹈翻钓船。"
        ],
        "title": "偈颂六十五首  其五九",
        "id": "a1940378-6c9b-4410-b594-75805e370ccd"
    },
    {
        "author": "释咸杰",
        "paragraphs": [
            "一个葫芦纔倒地，满地葫芦尽倾倒。",
            "欲识单传直指禅，今日斗凑得恰好。"
        ],
        "title": "偈颂六十五首  其六○",
        "id": "497a4efe-144a-4b80-85de-c040469da708"
    },
    {
        "author": "释咸杰",
        "paragraphs": [
            "四年居此日波波，累及禅和不奈何。",
            "今感圣恩林下去，一轮秋月照天河。"
        ],
        "title": "偈颂六十五首  其六一",
        "id": "f7dd8224-0e39-447d-b23e-9f0089bae911"
    },
    {
        "author": "释咸杰",
        "paragraphs": [
            "去年八月间，得旨与安闲。",
            "摆动水云性，纵步到阳山。",
            "元宅诸子弟，忻然力追攀。",
            "庵居三个月，开怀宇宙宽。",
            "忽接四明信，来书意盘桓。",
            "天童虚法席，使君语犹端。",
            "迢迢遣专使，不问路行难。",
            "山僧临晚景，不敢自相瞒。",
            "搥鼓乐与行，四众亦欣欢。",
            "先师未了底，应是起波澜。",
            "一回饮水一回噎，临济德山俱汗颜。"
        ],
        "title": "偈颂六十五首  其六二",
        "id": "13e024c2-7db7-43f8-904b-d9919389e5d4"
    },
    {
        "author": "释咸杰",
        "paragraphs": [
            "二千年前旧公案，今日拈来重剖判。",
            "任是铁眼与铜睛，也须更入红炉煅。"
        ],
        "title": "偈颂六十五首  其六三",
        "id": "b06bbbf9-f570-4919-b4e1-b079e689b0c6"
    },
    {
        "author": "释咸杰",
        "paragraphs": [
            "居于富贵中，不为富贵误。",
            "赤手挨开解脱门，四方八面俱独步。",
            "佛祖不知由，凭谁立本据。",
            "咄咄咄，力㘞希，闻见觉知齐合掌，铁牛生得凤凰儿。"
        ],
        "title": "偈颂六十五首  其六四",
        "id": "a03fe280-175f-48c4-b968-e272229bc7c2"
    },
    {
        "author": "释咸杰",
        "paragraphs": [
            "日日是好日，时时是好时。",
            "惟有十月二十二，吉星垂照最希奇。"
        ],
        "title": "偈颂六十五首  其六五",
        "id": "92808bca-d578-4e3c-846e-50732afd9c28"
    },
    {
        "author": "释咸杰",
        "paragraphs": [
            "释迦不说说，迦叶不闻闻。",
            "天河风浪静，星斗位区分。"
        ],
        "title": "偈颂四首  其一",
        "id": "c4bec208-3635-43ce-9eef-491f17d77daa"
    },
    {
        "author": "释咸杰",
        "paragraphs": [
            "山河大地不是幻，日月星辰不是幻。",
            "明暗色空不是幻，四圣六凡不是幻。",
            "山僧说底不是幻，诸人听底不是幻。"
        ],
        "title": "偈颂四首  其二",
        "id": "b2a947b0-ae9a-4d3b-b9d1-736e8fad5b07"
    },
    {
        "author": "释咸杰",
        "paragraphs": [
            "眼里耳里绝纤尘，铁眼铜睛觑不破。",
            "蚊子排头咬铁钉，上下四维俱匌匝。",
            "只将此语报深恩，朵朵红莲火里发。"
        ],
        "title": "偈颂四首  其三",
        "id": "90a2a560-becd-4666-acd9-6a028dbca112"
    },
    {
        "author": "释咸杰",
        "paragraphs": [
            "一年三百六十日，今宵正是结交头。",
            "移身换步无多子，六合清风来未休。"
        ],
        "title": "偈颂四首  其四",
        "id": "c088c9bb-7db4-4cb5-b774-d118a5aca078"
    },
    {
        "author": "释咸杰",
        "paragraphs": [
            "斫却月中桂，清光转更多。",
            "狐狸俱屏迹，狮子奋金毛。"
        ],
        "title": "颂古十一首  其一",
        "id": "50b81a2e-3379-41aa-80f6-533515d210a9"
    },
    {
        "author": "释咸杰",
        "paragraphs": [
            "狗子无佛性，杀人便偿命。",
            "楚痛百千般，因邪却打正。"
        ],
        "title": "颂古十一首  其二",
        "id": "6ec99bb6-14ab-4ccd-aec3-f57cf09b38ca"
    },
    {
        "author": "释咸杰",
        "paragraphs": [
            "出得何如未出时，瞎馿成队丧全机。",
            "而今四海平如砥，芦管迎风撩乱吹。"
        ],
        "title": "颂古十一首  其三",
        "id": "d562a77f-b2ce-4595-81a0-f7ced5627806"
    },
    {
        "author": "释咸杰",
        "paragraphs": [
            "粥了令教洗钵盂，铁船无底要人扶。",
            "片帆高挂乘风便，截海须还大丈夫。"
        ],
        "title": "颂古十一首  其四",
        "id": "7c03e12b-01b9-4457-8348-05d51e5681d3"
    },
    {
        "author": "释咸杰",
        "paragraphs": [
            "一顿浑家尽灭门，更加两顿累儿孙。",
            "银山铁壁俱穿透，万里无云宇宙分。"
        ],
        "title": "颂古十一首  其五",
        "id": "90955343-1a3b-440c-ad0a-391da325ab38"
    },
    {
        "author": "释咸杰",
        "paragraphs": [
            "五百生前失却，五百生後太错。",
            "错错，谁道祥麟只一角。"
        ],
        "title": "颂古十一首  其六",
        "id": "6eaa7ad1-b935-4026-8ff9-b51d555cdcd7"
    },
    {
        "author": "释咸杰",
        "paragraphs": [
            "西江一吸了无余，突出堂堂大丈夫。",
            "尽道世间胡须赤，须知更有赤须胡。"
        ],
        "title": "颂古十一首  其七",
        "id": "d7ab5f35-ea86-4445-8cc2-7c97c15ae247"
    },
    {
        "author": "释咸杰",
        "paragraphs": [
            "大海波涛阔，千峰气象雄。",
            "古今无间断，南北路头通。"
        ],
        "title": "颂古十一首  其八",
        "id": "beafd43c-646d-4741-bd4a-dc3a06e4c87e"
    },
    {
        "author": "释咸杰",
        "paragraphs": [
            "天高地厚人难见，海阔山遥只自知。",
            "勘破却回休借问，得便宜是落便宜。"
        ],
        "title": "颂古十一首  其九",
        "id": "b2da7544-6df7-4cf5-9fe3-6a492ac7bbd1"
    },
    {
        "author": "释咸杰",
        "paragraphs": [
            "百战场中舞纛旗，将军立处十分危。",
            "游人只看锥头利，失却吹毛总不知。"
        ],
        "title": "颂古十一首  其一○",
        "id": "e11654db-34bd-4d57-a1f5-fac82cbcc984"
    },
    {
        "author": "释咸杰",
        "paragraphs": [
            "屋里贩扬州，水深山更幽。",
            "终年无客到，明月自相投。"
        ],
        "title": "颂古十一首  其一一",
        "id": "ad15d0bb-c6bf-44d4-bdc2-495da43645da"
    },
    {
        "author": "释咸杰",
        "paragraphs": [
            "禅不参，道不会，终日忙忙。",
            "弄个布袋，十字街头道等人。",
            "阿谁知渠绻缋，稽首弥勒世尊。",
            "国有宪章，三千条罪。"
        ],
        "title": "赞布袋和尚",
        "id": "678ca73b-5eeb-4641-b190-3f783f1a9e9b"
    },
    {
        "author": "释咸杰",
        "paragraphs": [
            "江郎入定，乌巨开山。",
            "林深路迥，火冷云寒。",
            "道大不知谁辨的，帝王亲手付金襕。"
        ],
        "title": "赞开明禅师",
        "id": "f3fd808f-4e4c-4144-8e22-4abc52b86093"
    },
    {
        "author": "释咸杰",
        "paragraphs": [
            "针锋上直入，线缝里跳出。",
            "剪刀尺子自随身，号令干坤齐万物。"
        ],
        "title": "赞绣宝公",
        "id": "122cc586-df67-4ae0-a3e2-1bff042270bc"
    },
    {
        "author": "释咸杰",
        "paragraphs": [
            "戳瞎顶门三只眼，是非佛法一齐刬。",
            "竹篦头上放无端，正是徐六担片板。"
        ],
        "title": "赞大慧和尚",
        "id": "4c79bc55-2181-4708-804d-dc5c795d771c"
    },
    {
        "author": "释咸杰",
        "paragraphs": [
            "眼大如环，头匾似扇。",
            "从来不省己非，偏笑漳泉福建。",
            "着实处用无七纵八横，脱空时曰有万化千变。",
            "焚香稽首赞扬，也是神头鬼面。"
        ],
        "title": "赞应庵和尚",
        "id": "8dd4dca5-eae9-4b38-8f89-f70cb3869563"
    },
    {
        "author": "释咸杰",
        "paragraphs": [
            "面目森严，语言希差。",
            "不出飞猿岭，道声蔼天下。",
            "活懒庵不传之宗，死衲僧虚头话霸。",
            "五坐道场，丛林增价。",
            "稽首拜手，虚空贴卦。"
        ],
        "title": "赞木庵和尚",
        "id": "3a691a6e-4840-4977-88b3-66c3c079a55a"
    },
    {
        "author": "释咸杰",
        "paragraphs": [
            "气宇云闲，身心木槁。",
            "顶门正眼，红日杲杲。",
            "早投长芦刬草之机，晚分双径人天之座。",
            "名山屡招而不赴，一庵超然其高卧。",
            "夫是谓丛林前辈典刑，宜与赵州同年而并操者也。"
        ],
        "title": "赞径山音首座",
        "id": "1103090d-40b7-4ee6-a77b-d698bd3f1045"
    },
    {
        "author": "释咸杰",
        "paragraphs": [
            "挨开不二门，千圣须却步。",
            "直下便承当，略通一线路。",
            "佛也不奈何，谁敢当头道。",
            "道着头角生，一点黑如皂。",
            "尽情分付约齐大居士，一等人间任扬播。"
        ],
        "title": "约斋张直阁画师顶相请赞",
        "id": "01afc81a-7350-4940-89c8-f57be0433697"
    },
    {
        "author": "释咸杰",
        "paragraphs": [
            "一句全提，了无向背。",
            "临济正宗，恣意破碎。",
            "弥天过犯，不容忏悔。",
            "丹青画出向人前，他家自有通人爱。"
        ],
        "title": "真际道人请赞",
        "id": "d5023780-5159-44f7-a3f7-071636945687"
    },
    {
        "author": "释咸杰",
        "paragraphs": [
            "五戒不持，威仪破尽。",
            "空腹高心，言不足信。",
            "徒将朽木乱涂糊，衲僧添得膏肓病。"
        ],
        "title": "禅人请赞  其一",
        "id": "32e67e4d-09e2-4f05-9e78-ca13335e0e0f"
    },
    {
        "author": "释咸杰",
        "paragraphs": [
            "天无私盖，地无私载。",
            "如何形容，生此奇怪。",
            "为僧不禀僧仪，学佛力破佛戒。",
            "鼓舌摇唇，丛林殃害。",
            "若无伽梨裹浑身，便是当年屈突盖。"
        ],
        "title": "禅人请赞  其二",
        "id": "2f106934-9b1f-45d1-af4c-885281ffa9d7"
    },
    {
        "author": "释咸杰",
        "paragraphs": [
            "在家不读书，行脚不参禅。",
            "随流闲打閧，掘地觅青天。",
            "而今老矣方知悔，捏人痛处力加鞭。"
        ],
        "title": "禅人请赞  其三",
        "id": "2954465a-fa99-4f71-9ecf-6774ef53d703"
    },
    {
        "author": "释咸杰",
        "paragraphs": [
            "眼横鼻直村僧，肚里浑无一窖。",
            "两奉诏旨住持，添得丛林热闹。",
            "若论直指单传，正是睡梦未觉。"
        ],
        "title": "禅人请赞  其四",
        "id": "b1df65b4-dd59-40a6-86de-509a9d64f49a"
    },
    {
        "author": "释咸杰",
        "paragraphs": [
            "入室爱用拳头，佛来也不放过。",
            "知他是圣是凡，便敢如此乱做。",
            "识得破，海坛马子似馿大。"
        ],
        "title": "禅人请赞  其五",
        "id": "5a67f75c-d78b-4e6f-b008-7c4246cae874"
    },
    {
        "author": "释咸杰",
        "paragraphs": [
            "德山临济，棒喝交驰。",
            "云门顾鉴，总是愚痴。",
            "唯有径山无伎俩，握拳端坐眼如眉。"
        ],
        "title": "禅人请赞  其六",
        "id": "606011de-22a4-4bf0-925e-969700963819"
    },
    {
        "author": "释咸杰",
        "paragraphs": [
            "水黑染成，恰似真个。",
            "据坐胡床，胡挥乱做。",
            "三十年後，此话大行。",
            "籍没乃翁，胶黏滞货。"
        ],
        "title": "禅人请赞  其七",
        "id": "771eecc1-7ffb-4b1c-b0f4-d1551c6465ba"
    },
    {
        "author": "释咸杰",
        "paragraphs": [
            "赤手全提，金圈栗棘。",
            "跳出三要三玄，破荡佛祖窠窟。",
            "试问有何神通，尽力吐露不出。",
            "咄咄，佛日长老，与么拈出。"
        ],
        "title": "佛日常长老请赞",
        "id": "70880f8a-74a6-4754-9f0c-4c1d0ae252da"
    },
    {
        "author": "释咸杰",
        "paragraphs": [
            "据虎头，收虎尾，第一句下明宗旨。",
            "了无禅道与人参，滴水便见波澜起。",
            "太醒醒，难比拟。",
            "分付隆报着长老，好向丛林振纲纪。"
        ],
        "title": "隆报着长老请赞",
        "id": "cad40204-fe1f-4ff7-b1e7-55e487257784"
    },
    {
        "author": "释咸杰",
        "paragraphs": [
            "佛身无为，不堕诸数。",
            "随机示现，应无所住。",
            "如月行空，光照寰宇。",
            "廓彻信心，庄严福聚。",
            "记得先贤曾有言，皇天无亲，唯德是辅。"
        ],
        "title": "皇太子妃请就径山升座末後说偈",
        "id": "4e54d844-425f-4fce-9baa-99c799248735"
    },
    {
        "author": "释咸杰",
        "paragraphs": [
            "一句全提法界宽，大千收拾掌中观。",
            "横该竖抹超三际，迦叶徒劳强破颜。"
        ],
        "title": "张直阁请升座末後说偈",
        "id": "ecba61a6-9dd0-4564-ba53-82fe1c0d338a"
    },
    {
        "author": "释咸杰",
        "paragraphs": [
            "蓦札相逢笑脸开，也知平地起风雷。",
            "好将一滴梅溪水，为雨为霖遍九垓。"
        ],
        "title": "赠闽清黄释褐初赴上庠",
        "id": "16192d02-5eed-4f27-9790-beb5b4ccdd7e"
    },
    {
        "author": "释咸杰",
        "paragraphs": [
            "背触全提话已圆，孤风凛凛播皇天。",
            "无端更把闲毛齿，惹得丛林口耳传。"
        ],
        "title": "和无着赞大慧齿发舍利",
        "id": "ce6db967-2e18-47ae-9c4e-365b5965dc80"
    },
    {
        "author": "释咸杰",
        "paragraphs": [
            "福城得得来相访，象骨岩前话别时。",
            "惊起石人开铁眼，倚筇遥听老猿啼。"
        ],
        "title": "送昂维那出岭兼呈应庵  其一",
        "id": "6e70f66f-cb01-48a3-bb33-a13345279e1a"
    },
    {
        "author": "释咸杰",
        "paragraphs": [
            "云黄山下老禅庵，凌蔑宗风罪过多。",
            "君若到门深问讯，看渠伎俩复如何。"
        ],
        "title": "送昂维那出岭兼呈应庵  其二",
        "id": "677c14e6-3d4b-4f88-9a55-c6db0d385255"
    },
    {
        "author": "释咸杰",
        "paragraphs": [
            "瞎馿生得瞎馿儿，龌龊声名彻四维。",
            "更把少林无孔笛，逢人应是逆风吹。"
        ],
        "title": "送拙庵住洪福",
        "id": "f45d7d32-4fde-4a17-b000-f9681adf4507"
    },
    {
        "author": "释咸杰",
        "paragraphs": [
            "三十余年沙魇，一十五处脱空。",
            "欲彰从前家丑，何妨刻石流通。"
        ],
        "title": "送会侍者开应庵塔铭",
        "id": "18a8866f-302e-41d2-8e43-d253a1a63280"
    },
    {
        "author": "释咸杰",
        "paragraphs": [
            "风搅平林万木秋，临歧送别思悠悠。",
            "也知八德池中水，不比寻常溪磵流。"
        ],
        "title": "送权维那归道场",
        "id": "c542a184-8fd2-4584-8af2-5b85b06fdd55"
    },
    {
        "author": "释咸杰",
        "paragraphs": [
            "十载相从话岁寒，刀山剑树惯跻攀。",
            "风云会合机轮转，行看知音笑展颜。"
        ],
        "title": "送聪首座兼简陈寺丞",
        "id": "99a8fdb2-3089-4614-a3ea-7438f574d059"
    },
    {
        "author": "释咸杰",
        "paragraphs": [
            "如如方解说，此说若为通。",
            "戳瞎摩酰眼，掀翻宇宙空。",
            "枯柴聊作用，活火展家风。",
            "去去休言别，智音一笑同。"
        ],
        "title": "送如水头",
        "id": "8cc49b50-cb59-4a38-b5ca-9ed2981320b1"
    },
    {
        "author": "释咸杰",
        "paragraphs": [
            "三冬水上打秋千，百尺竿头棹钓船。",
            "寄语满堂龙象众，无劳掘地觅青天。"
        ],
        "title": "径山出乡舟中寄二偈示众  其一",
        "id": "39c139b4-1213-451b-b239-805445cb95b0"
    },
    {
        "author": "释咸杰",
        "paragraphs": [
            "大丈夫儿合自知，得便宜是落便宜。",
            "无心用处急回首，莫待天明失却鸡。"
        ],
        "title": "径山出乡舟中寄二偈示众  其二",
        "id": "95009051-a622-4c28-bd80-8688e6cb6587"
    },
    {
        "author": "释咸杰",
        "paragraphs": [
            "父母未生时，文章在何许。",
            "及乎跳出来，光明照寰宇。",
            "傍观眼难瞒，收录奏明主。",
            "一览赞希奇，杨晏堪为伍。",
            "赐笏与绿袍，以显其宗祖。",
            "人生天地间，休将年纪数。",
            "纵饶生百岁，无闻亦何补。",
            "伟哉英特大丈夫，君臣嘉会今合符。",
            "行看赤手扶宗社，大千捏聚一蘧庐。"
        ],
        "title": "赠何神童",
        "id": "63527f06-900e-4606-87f4-679b30d1d842"
    },
    {
        "author": "释咸杰",
        "paragraphs": [
            "万里南来川藞苴，奔流度刃扣玄关。",
            "顶门戳瞎金刚眼，去住还同珠走盘。"
        ],
        "title": "送先知客",
        "id": "37b8a749-55a4-44fa-9b24-04b0030a91df"
    },
    {
        "author": "释咸杰",
        "paragraphs": [
            "一棒一条痕，一掴一掌血。",
            "不是向上机关，亦非单传妙诀。",
            "佛祖见之攒眉，魔外闻之胆折。",
            "建立此纲宗，当阳贵直截。",
            "璘侍吾十年，气宇迥超绝。",
            "信手斫方圆，初不泥唇舌。",
            "青天霹雳轰，风云会时节。",
            "行看定水起波涛，始信来源出处高。"
        ],
        "title": "送璘首座住定水",
        "id": "c40dcf3d-8885-47b7-bb48-bdaecf641c57"
    },
    {
        "author": "释咸杰",
        "paragraphs": [
            "戴角擎头与么来，当机一拶顶门开。",
            "行行勿谓无知己，阃外威权善自裁。"
        ],
        "title": "送恢侍者",
        "id": "dfc45f5d-1316-4ef5-9162-9ae3346869f5"
    },
    {
        "author": "释咸杰",
        "paragraphs": [
            "手托庵门便放憨，千钧重担要人担。",
            "寥寥坐断孤峰顶，云衲相从昼夜参。"
        ],
        "title": "送雪峰化主",
        "id": "95635376-0ac9-4034-8b10-e5e1dbcfbe9c"
    },
    {
        "author": "释咸杰",
        "paragraphs": [
            "掷剑挥空不住空，空轮无迹剑无锋。",
            "无锋无迹凭谁会，会得金沙堕眼中。"
        ],
        "title": "和璧书记",
        "id": "3ac7e74d-ee28-47aa-b2ac-de02ee72c378"
    },
    {
        "author": "释咸杰",
        "paragraphs": [
            "家乡到日许谁知，默默相逢绝路岐。",
            "莫谓海门风浪恶，干戈元是太平基。"
        ],
        "title": "送珣禅人还海坛",
        "id": "406f3f74-1664-4287-a2dd-21a1b50167da"
    },
    {
        "author": "释咸杰",
        "paragraphs": [
            "踏破剑门关，十方无壁落。",
            "信步复南来，将错还就错。",
            "霜风刮面寒，梅梢初破蕚。",
            "去去又何言，宁负孤云约。"
        ],
        "title": "送慧知客还蜀",
        "id": "c83c0054-403a-4909-9c1b-eaaf2e03094b"
    },
    {
        "author": "释咸杰",
        "paragraphs": [
            "智悟悟自心，不在一切处。",
            "回首时观瞻，便是佛国土。"
        ],
        "title": "示智悟道人",
        "id": "1495c05a-8b7c-46fa-9169-bcc31f71d953"
    },
    {
        "author": "释咸杰",
        "paragraphs": [
            "善应无私，当阳有准。",
            "直下承当，入佛祖阃。"
        ],
        "title": "示善应道人",
        "id": "a66fc53d-8564-40a0-94af-c66e781d9a81"
    },
    {
        "author": "释咸杰",
        "paragraphs": [
            "径山大施门开，长者悭贪俱破。",
            "烹煎凤髓龙团，供养千个万个。",
            "若作佛法商量，知我一状领过。"
        ],
        "title": "径山茶汤会首求颂二首  其一",
        "id": "76db05a2-44aa-40cd-a54e-218a1fcb9598"
    },
    {
        "author": "释咸杰",
        "paragraphs": [
            "有智大丈夫，发心贵真实。",
            "心真万法空，处处无踪迹。",
            "所谓大空王，显不思议力。",
            "况复念世间，来者正疲极。",
            "一茶一汤功德香，普令信者从兹入。"
        ],
        "title": "径山茶汤会首求颂二首  其二",
        "id": "9b6bfb44-9d5e-4425-a2ac-1f542ab56e2e"
    },
    {
        "author": "释咸杰",
        "paragraphs": [
            "天童得力句，不摇三寸舌。",
            "父母未生前，令已行摩竭。",
            "直下便承当，敢保犹未彻。",
            "放下百不知，脑门重着楔。",
            "唯是过量人，一拳无二说。"
        ],
        "title": "示曾秘校",
        "id": "368ac488-9207-4afe-9fc3-08d4a3f04b06"
    },
    {
        "author": "释咸杰",
        "paragraphs": [
            "妙处如何论浅深，应之于手得于心。",
            "方圆不用机谋力，长短休将语默寻。",
            "一斧便成真活计，三思始就费光阴。",
            "山僧直截重重说，须信真鍮不博金。"
        ],
        "title": "祥符建僧堂周都料求颂",
        "id": "99cb33dc-6dce-404f-a693-59441bb072c5"
    },
    {
        "author": "释咸杰",
        "paragraphs": [
            "三处移场定是非，顽心全不改毫厘。",
            "胡言汉语凭谁会，铁额铜头也皱眉。"
        ],
        "title": "颂古六首  其一",
        "id": "a70ce1c2-256b-4c6d-8f59-e59f860d0ae0"
    },
    {
        "author": "释咸杰",
        "paragraphs": [
            "贤圣法来未曾杀，而今断这一刀休。",
            "果然葛怛胸中落，笑杀灵山老比丘。"
        ],
        "title": "颂古六首  其二",
        "id": "2570d3a3-ab09-4813-8a84-d1b527dffbad"
    },
    {
        "author": "释咸杰",
        "paragraphs": [
            "一桡劈脑没遮拦，大海波涛彻底干。",
            "尽谓单传并直指，谁知总被祖师谩。"
        ],
        "title": "颂古六首  其三",
        "id": "99dc4da2-65df-4992-a50b-edd998edb594"
    },
    {
        "author": "释咸杰",
        "paragraphs": [
            "蓦就膏肓打一针，当时无处着浑身。",
            "呵呵笑入严阳去，蛇虎为邻不可寻。"
        ],
        "title": "颂古六首  其四",
        "id": "f815bfe7-9317-43e5-83bc-270a0ad8cf8a"
    },
    {
        "author": "释咸杰",
        "paragraphs": [
            "腊月莲花菡萏香，三回赏手不寻常。",
            "直饶会得须眉落，早是龟毛数丈长。"
        ],
        "title": "颂古六首  其五",
        "id": "1cd2cc16-41de-45d0-a5c6-008c4e7134b6"
    },
    {
        "author": "释咸杰",
        "paragraphs": [
            "有问冬来事，京师出大黄。",
            "贪他一粒粟，失却半年粮。"
        ],
        "title": "颂古六首  其六",
        "id": "08eb2853-765d-4ee5-9db4-b08789c15b56"
    },
    {
        "author": "韩元吉",
        "paragraphs": [
            "我家既远兮苕水为乡，中有羁凤兮飞颉颃。",
            "朱为冠兮黼为裳，五色炳兮耀文章。",
            "音律吕兮韵宫商，竹不实兮梧则僵。",
            "翳蒹葭兮饫稻粱，虞舜作乐夔在堂。",
            "集阿阁兮丽朝阳，胡为去我兮天一方。",
            "友鳬雁兮侣鹙鸧，吁嗟凤兮其来翔。"
        ],
        "title": "羁凤辞",
        "id": "a4ad4574-0a6e-4688-ac65-45359cf852df"
    },
    {
        "author": "韩元吉",
        "paragraphs": [
            "我行蓬莱巅，俛首见月窟。",
            "谁言沧海深，涉之不濡袜。",
            "頺波惊鱼龙，起舞相荡潏。",
            "众真为一笑，黄雾生绛阙。",
            "独乘风中天，蹙踏波上月。"
        ],
        "title": "远游十首  其一",
        "id": "f48362a4-a83f-4429-9c41-19455b89469e"
    },
    {
        "author": "韩元吉",
        "paragraphs": [
            "东隅有神人，被发两目丹。",
            "手擎扶桑枝，腾光射干坤。",
            "朱鸟为前驱，火龙驾後轩。",
            "祝融不敢瞬，卫以千炎官。",
            "誓当扫霜霰，九宇常不寒。"
        ],
        "title": "远游十首  其二",
        "id": "d403f612-b39d-4d8a-be2d-c99a9d67f856"
    },
    {
        "author": "韩元吉",
        "paragraphs": [
            "雷出九地底，化为万鼓鼙。",
            "豕首柄石斧，剨然四海驰。",
            "夔魖与罔象，辟除靡有遗。",
            "无私乃帝令，风雨多随之。",
            "苟能仆夷伯，何怨儿女为。"
        ],
        "title": "远游十首  其三",
        "id": "aa4d7ca1-bf9a-4fa0-ba72-d4a47101beba"
    },
    {
        "author": "韩元吉",
        "paragraphs": [
            "紫皇宴琼台，凤舞鸾且歌。",
            "翠鬟两仙女，倚歌奏云和。",
            "秀色炯双璧，晴云滟秋波。",
            "曲终顾我笑，奈此人间何。",
            "赠以白玉环，绸缪期匪他。"
        ],
        "title": "远游十首  其四",
        "id": "a64dd9fb-4bbb-40b4-9171-50ddadb484b8"
    },
    {
        "author": "韩元吉",
        "paragraphs": [
            "大钧转一气，急毂无停辕。",
            "是非与生死，胶扰于其间。",
            "朝昏互变灭，倏已千万年。",
            "岂知达道人，直作须臾观。",
            "天地本无物，置之奚足言。"
        ],
        "title": "远游十首  其五",
        "id": "97c13d01-a3a8-4d88-aed4-c5c2bfdf65ef"
    },
    {
        "author": "韩元吉",
        "paragraphs": [
            "海水赴大壑，雷奔堕空虚。",
            "火轮煽金刚，荡然为尾闾。",
            "一阖复一辟，干坤犹户枢。",
            "万生保灵根，至神守虚无。",
            "尝以物所归，返观天地初。"
        ],
        "title": "远游十首  其六",
        "id": "0a9e0690-2fb9-4cf6-b70b-74032201fd14"
    },
    {
        "author": "韩元吉",
        "paragraphs": [
            "昆仑九万里，磅礴天地根。",
            "其下有玄圃，兹惟众仙门。",
            "翩然两白鹤，道我前飞翻。",
            "问津牵牛星，濯足洪河源。",
            "九关幸方辟，乘之游紫垣。"
        ],
        "title": "远游十首  其七",
        "id": "d39ac774-6750-4435-855b-e79e488c2f0b"
    },
    {
        "author": "韩元吉",
        "paragraphs": [
            "巨轴载厚地，沈沈惟九幽。",
            "日月所不烛，鬼神或拘囚。",
            "负臣与支祁，亦为舜禹忧。",
            "腼彼世上儿，对面行奸偷。",
            "国章幸可脱，天刑此焉投。"
        ],
        "title": "远游十首  其八",
        "id": "9e6e6870-8fad-4c30-b6dd-96ec60152c45"
    },
    {
        "author": "韩元吉",
        "paragraphs": [
            "生死一大梦，梦觉谁当分。",
            "梦中既不了，虽觉何足云。",
            "天光发吾宇，澹然无朝曛。",
            "至乐不外假，至贵斯无文。",
            "求仙与学佛，举世徒纷纷。"
        ],
        "title": "远游十首  其九",
        "id": "cb337f14-6a5c-4a07-b7cf-2348df764413"
    },
    {
        "author": "韩元吉",
        "paragraphs": [
            "呼吸为阴阳，动静乃天地。",
            "犹然一身间，至理无弗备。",
            "苍龙驾白虎，昼夜分六气。",
            "坎离会精神，否泰本仁义。",
            "吾师不吾欺，持以御一世。"
        ],
        "title": "远游十首  其一○",
        "id": "941df793-4669-4361-958e-aa10057a7e8f"
    },
    {
        "author": "韩元吉",
        "paragraphs": [
            "东风易阴晴，一雨晓便止。",
            "舍舟欣徐行，乌鹊声为喜。",
            "岧峣石林谷，苍翠间红紫。",
            "丈人厌调元，玩意丘壑里。",
            "郑公化乡闾，邺侯盛图史。",
            "千载发词源，一点诣真理。",
            "霞裾月中仙，珠履天下士。",
            "时从诗酒乐，不负湖山美。",
            "方瞳照玄发，眉寿端自此。",
            "缅怀西湖春，荆棘迷故里。",
            "两髦看公游，玉节旋屡弭。",
            "风尘三十载，碌碌类余子。",
            "晚登载欣堂，謦欬闻正始。",
            "榆枋望天池，奋迅思决起。",
            "当谋白云居，敢援赤松比。",
            "临流整游观，三沐聊洗耳。"
        ],
        "tags": [
            "西湖"
        ],
        "title": "戊辰三月清明後三日见叶丈于石林承命赋诗作古风一首",
        "id": "700b5070-d298-43b3-a3e1-d83451261a7d"
    },
    {
        "author": "韩元吉",
        "paragraphs": [
            "子牟居江湖，而有魏阙心。",
            "方朔待金马，与世相浮沈。",
            "古来旷达士，岂必栖山林。",
            "吾兄官湖南，一室横古今。",
            "朝披祝融高，暮涉湘水深。",
            "闲为漫郎饮，戏效愚溪吟。",
            "圣贤虽云邈，彝训夙所钦。",
            "斗水幸见收，西江等蹄涔。",
            "吁嗟咸阳市，敝帚希千金。",
            "应携忘言子，一和无弦琴。"
        ],
        "title": "子云兄命赋禄隠",
        "id": "a65aac74-d511-4126-a02a-b9dc87303eaa"
    },
    {
        "author": "韩元吉",
        "paragraphs": [
            "少年喜登临，两脚不惮软。",
            "支筇上云山，得酒辄三返。",
            "一从老将至，所向意先懒。",
            "岂惟心事乖，要自脚力短。",
            "不如空斋坐，此画一舒卷。",
            "超然函丈间，意作千里远。",
            "渔舟已逍遥，茅屋更萧散。",
            "江干所游历，物色犹在眼。",
            "浮生固幻景，况乃幻中幻。",
            "低头顾吾庐，何如住山涧。"
        ],
        "title": "题画卷",
        "id": "96da654a-31a9-4d27-a348-a3f0637b1b59"
    },
    {
        "author": "韩元吉",
        "paragraphs": [
            "扁舟望涵山，一塔白云里。",
            "东西互迎送，目尽三十里。",
            "下有布金园，轩窗面流水。",
            "上人富愿力，物物尽经始。",
            "庄严万人缘，功就只弹指。",
            "空斋了无事，鸣琴对清泚。",
            "游鱼应朱弦，万籁入流征。",
            "我来不忍去，一听赏幽耳。",
            "雨余新月上，云物纷可喜。",
            "莫作箕山吟，秋风坐中起。"
        ],
        "title": "梵隆大师乞诗隆能琴阮为鼓数行",
        "id": "5a1c4377-7f83-488d-a833-e375096c7566"
    },
    {
        "author": "韩元吉",
        "paragraphs": [
            "逢人似相识，初不辨名字。",
            "折腰致寒暄，但道久暌异。",
            "归来省眉目，彷佛犹梦寐。",
            "自非知心交，君辈定难记。",
            "将无半面别，正恐呼声似。",
            "中年况多忘，错认固无意。",
            "典刑要深思，摸索岂难事。",
            "尚想睢阳公，一见了奴隶。"
        ],
        "title": "逢人",
        "id": "c851b0ce-c1d9-41bd-87cd-1c3366aa8c37"
    },
    {
        "author": "韩元吉",
        "paragraphs": [
            "春事已过半，豫怀风雨忧。",
            "苦无亲朋乐，自携儿女游。",
            "丁山峙城南，老稚载一舟。",
            "狭径登诘曲，轩窗居上头。",
            "遐观接去鸟，俯视临清流。",
            "溪花正烂漫，堤柳绿且柔。",
            "杳霭烟云间，前瞻帝王州。",
            "田野乱棋布，山川莽相缪。",
            "病妻不能饮，取酒自劝酬。",
            "鲜妆谁家妇，造席为我讴。",
            "风光亦可醉，景物似见留。",
            "惜无百金资，买此林壑幽。",
            "岁月实易得，里闾尚沈浮。",
            "归来暮钟响，苹风动沧洲。"
        ],
        "title": "寒食前三日携家至丁山",
        "id": "03911182-5442-4b73-b09a-707fba04db1b"
    },
    {
        "author": "韩元吉",
        "paragraphs": [
            "春事倏已晚，飞花送啼鶑。",
            "长安三月三，水边尽倾城。",
            "缅怀杜陵老，感之见歌行。",
            "青鸟忽飞去，素鳞盘水精。",
            "往事谁复识，梦绕白玉京。",
            "朅来官闽陬，江湖渺余情。",
            "嘉节闭门卧，客愁随日生。",
            "风光入樽酒，使我嗟独倾。",
            "良友慰寂寞，惠然成会并。",
            "金枝三隽才，千里未可程。",
            "王郎乌衣旧，高论玉麈横。",
            "相逢寄觞咏，乐此天气清。",
            "不知山阴会，绝唱畴能赓。",
            "庭隅有幽花，粲若万玉缨。",
            "好风亦知人，微月相与明。",
            "萧萧城东路，颇复歌吹声。",
            "景物正自佳，天涯意难平。",
            "不须恨陈迹，且用催诗成。"
        ],
        "title": "上巳日王仲宗赵德温见过因招赵仲缜任卿小集以流水放杯行分韵得行字",
        "id": "59b736e5-2c26-482a-a8cd-b2b043b3ba9a"
    },
    {
        "author": "韩元吉",
        "paragraphs": [
            "簿书有余闲，春日亦已永。",
            "况逢佳节休，朱墨得暂屏。",
            "名园跨江郊，危槛俯千顷。",
            "平芜雨初匀，弱柳风自整。",
            "芳寻寄萧散，意适忘醉醒。",
            "持觞挹花色，散策步林影。",
            "虽无歌舞妍，所爱亭馆静。",
            "佳辰天气清，泉水助幽冷。",
            "缅怀山阴会，修竹带崇岭。",
            "应知佳客临，怀抱均一骋。",
            "君看结绮地，茨棘翳眢井。",
            "当时擘笺人，正复对此景。",
            "江山几兴废，岁月侵老境。",
            "但愿中圣贤，畴能计钟鼎。"
        ],
        "title": "上巳日与客游张园",
        "id": "1d14859b-f531-428f-918b-e035d0043914"
    },
    {
        "author": "韩元吉",
        "paragraphs": [
            "闲居亦无营，岁月驶流水。",
            "适闻新蝉鸣，袢暑遽如此。",
            "佳哉二三友，久要复邻里。",
            "怜我疾病除，慰我怀抱喜。",
            "居然肯见顾，岑寂聊启齿。",
            "空山百无有，翠阜映清泚。",
            "幽泉俯伴月，盎盎真石髓。",
            "坐久得清凉，山瓶还屡耻。",
            "一杯乐所遇，静胜有真理。",
            "谁能走悬箔，赭门趁朝市。",
            "炎歊不可触，暑雨欣渐止。",
            "幸有故人风，相过时洗耳。"
        ],
        "title": "避暑灵泉分韵得水字",
        "id": "9507c378-1f70-4e65-8bf6-5a8c4b3992c2"
    },
    {
        "author": "韩元吉",
        "paragraphs": [
            "城市竞时节，幽寻固难同。",
            "旧闻鹤山奇，欲往岁屡穷。",
            "兹辰尚残暑，夙驾乘西风。",
            "楚俗候飞鹊，阶庭闹儿童。",
            "谁能事针缕，觅巧瓜果中。",
            "起携东床友，况得下榻翁。",
            "青蒲有杰客，放怀适相从。",
            "一招云中仙，共呼潭底龙。",
            "翠壁耸崷崒，龟鱼澹游空。",
            "泉源几万斛，石窦藏丰隆。",
            "久知神物交，解致零雨蒙。",
            "我田甚无多，例思年谷丰。",
            "公才正类此，时至会有庸。",
            "竹间小招提，閴静无鼓钟。",
            "枕石潄甘井，荔丹启筠笼。",
            "若据两石羊，摩挲古狄铜。",
            "高谈剧霏屑，壮气吹长虹。",
            "可无樽酒绿，遂使老颊红。",
            "醉语或不省，啸歌亦舂容。",
            "归欤兴难尽，月明照风松。"
        ],
        "title": "七夕与孟婿约汤朝美率徐行中游鹤山",
        "id": "b873f580-91b0-4d88-989d-a725191f6756"
    },
    {
        "author": "韩元吉",
        "paragraphs": [
            "常年待三白，此语未免俗。",
            "谁言岁将徂，一雪自云足。",
            "魃妖与疠鬼，不待巫茢逐。",
            "初喜没马蹄，还惊上牛目。",
            "三日雪不休，冰澌被茆屋。",
            "我贫固无事，尚赋一囊粟。",
            "长饥望年登，政恐麦不宿。",
            "天公岂相撩，馈以万顷玉。",
            "朝来一堪煮，茗椀荐新菊。",
            "窗中有佳致，一水卧寒绿。",
            "城闉閴在眼，况复见岩谷。",
            "相过二三子，共喜醅瓮熟。",
            "狂歌且暂醉，夜半还秉烛。",
            "犹胜杜陵翁，山中掘黄独。"
        ],
        "title": "雪中以独钓寒江雪分韵得独字",
        "id": "eb9692ef-323a-45ad-8323-7126aebd974d"
    },
    {
        "author": "韩元吉",
        "paragraphs": [
            "櫑具高拄颊，风尘客长安。",
            "长安不宜客，岁暮仍苦寒。",
            "夜闻阴风喧，晓看雪漫漫。",
            "天公非恶剧，笑我貂裘单。",
            "坐令歌南山，白石空巑岏。",
            "正不妨我啸，凭高事遐观。",
            "四海同一云，更觉天地宽。",
            "平湖发远景，松竹如龙鸾。",
            "巉然两峰高，玉峙峨琼冠。",
            "缅怀邢公子，重城有家园。",
            "水石带林沼，幽亭厌云端。",
            "仙妆映疏梅，秀色若可餐。",
            "璇题散冰筯，晶盐贮牙盘。",
            "清歌出绝唱，笔闲走波澜。",
            "几欲泥君饮，持杯听幽兰。",
            "君家碧琳腴，到手无复残。",
            "正岂须羔儿，尚能追清欢。",
            "蹇馿不敢出，强作哦诗酸。",
            "诗成不能寐，起舞清夜阑。",
            "傥可致曲生，当筑白玉坛。"
        ],
        "title": "雪中从邢怀正乞酒",
        "id": "74fb4444-8daf-4c25-b7df-dcf73082a2d7"
    },
    {
        "author": "韩元吉",
        "paragraphs": [
            "出郭天气阴，驱车日亭午。",
            "漫漫山中云，犹作衣上雨。",
            "仙山八百里，胜槩随步武。",
            "稽首金地尊，栖心玉京侣。",
            "浮空方广寺，楼殿若可睹。",
            "石梁泻悬流，下有老蛟怒。",
            "我来浄焚香，千花发茶乳。",
            "拟访林下仙，飞来但金羽。"
        ],
        "title": "自国清寺至石桥",
        "id": "e12b4bdc-2301-468d-814e-a3ec7932c211"
    },
    {
        "author": "韩元吉",
        "paragraphs": [
            "出郭心易清，看山眼难饱。",
            "疏疏水中梅，残雪相与好。",
            "岁华云已晚，官况良自笑。",
            "日暮城东门，霜风动衰草。"
        ],
        "title": "岩泉道中",
        "id": "a38f62bf-660a-4ad2-abc9-84d0570555a4"
    },
    {
        "author": "韩元吉",
        "paragraphs": [
            "苍崖两分张，绝壁千丈起。",
            "溪流忽奔注，万石相披靡。",
            "跳波作惊雷，跬步清见底。",
            "攀藤上巉岩，却立半空里。",
            "几年天师庙，栏柱岌无址。",
            "幽禽答远响，山花乱红蘤。",
            "我来不知疲，危栈劣容屣。",
            "同僚具壶觞，脚软正须此。",
            "尘埃得遐瞩，真赏契心耳。",
            "只应潭中龙，见客亦惊喜。"
        ],
        "title": "豅豁岩",
        "id": "7cc675a0-9f0b-450c-99c8-345af0ddab53"
    },
    {
        "author": "韩元吉",
        "paragraphs": [
            "青山如幽人，不肯住城市。",
            "客从城市来，一见消吝鄙。",
            "平时与周旋，况复非俗士。",
            "我初见南山，秀色纷可喜。",
            "谓言官尘埃，洗涤端在此。",
            "经时未一至，引望若千里。",
            "昨朝得休暇，佳兴难自已。",
            "秋原丽新晴，景物为清美。",
            "独游已不恶，更约二三子。",
            "初从涧壑危，稍入岩石倚。",
            "白云随杖藜，苍烟生屐齿。",
            "主翁亦好事，结茆修竹底。",
            "庭空百无有，屈曲但流水。",
            "客来了不问，花草自红紫。",
            "岂无一樽酒，欲饮还遽止。",
            "归鞍不可速，吾亦聊洗耳。"
        ],
        "title": "寒岩分韵得水字",
        "id": "dd6881b4-8171-4dea-923c-624314f6a652"
    },
    {
        "author": "韩元吉",
        "paragraphs": [
            "忽忽倦行役，栖栖问穷途。",
            "生涯能几何，所抱诗与书。",
            "凄凉吴淞路，不到十载余。",
            "当年路傍柳，半已阴扶疏。",
            "系舟上高桥，春水正满湖。",
            "鸥鸟如有情，见人远相呼。",
            "境豁目为纵，兴长心特舒。",
            "尚想张季鹰，此焉赋归欤。",
            "生前与身後，底用论区区。",
            "但当酌美酒，一鲙江中鲈。"
        ],
        "title": "松江感怀",
        "id": "1bc36a0e-06f6-42de-8ac8-af35988afe1d"
    },
    {
        "author": "韩元吉",
        "paragraphs": [
            "桑田变东海，此语闻自昔。",
            "嗟我百年人，耳目讵能识。",
            "谁言钱塘江，遂有车马迹。",
            "涨沙莽云屯，衣带仅寻尺。",
            "我初未渠信，束襜俟潮汐。",
            "是时月既望，春晴好风色。",
            "同舟二三子，击楫意颇适。",
            "中流类坳堂，竟作胶柱瑟。",
            "褰裳乱涛波，植杖负囊笈。",
            "居然濯我足，长堤慰行客。",
            "西兴忽在眼，唤渡犹顷刻。",
            "鲲鹏定何之，鱼龙岂迁宅。",
            "斜阳照高岸，得酒饯寒湿。",
            "平生忠信怀，对此徒感激。",
            "翻成仆奴笑，抚事吁莫测。",
            "莫问曲池平，空悲岘山侧。"
        ],
        "tags": [
            "钱塘江"
        ],
        "title": "丁丑仲春将渡浙江从者请盘沙予畏而不许既登舟乘潮以济中流胶焉捐十金募数力竟至沙上仅达西兴狼狈殊甚从者笑之感而赋诗",
        "id": "1920d828-b224-4e62-b2ea-8827f3364cee"
    },
    {
        "author": "韩元吉",
        "paragraphs": [
            "岳镇古所录，兹山谅其遗。",
            "忆从西江来，恍惚欣见之。",
            "初疑春雨晴，云物出怪奇。",
            "稍稍对岩壁，森森面岭奇。",
            "纷纭类列障，散漫如连帷。",
            "磅礴千里间，众景皆奔驰。",
            "颇讶地轴涌，未觉天柱亏。",
            "不让昆仑高，遂使泰华移。",
            "诸峰七十二，磊砢略可推。",
            "骈观拥佛髻，远睇凝蛾眉。",
            "大或覆钟鼎，细亦铦刀锥。",
            "石柜一何高，梯天此为墀。",
            "崩腾铁马羣，中有大将旗。",
            "身居万石贵，气压累卵危。",
            "雄杰亦莫状，清深亦余姿。",
            "蛟螭护绝磴，草木忘四时。",
            "岂知水晶宫，閟藏神所司。",
            "阴崖彼何灵，颈断不敢悲。"
        ],
        "title": "望灵山",
        "id": "ef92ac81-0c34-4fad-8610-c16d851d14cf"
    },
    {
        "author": "韩元吉",
        "paragraphs": [
            "朱墨日过眼，溪山谁复游。",
            "夜闻西风喧，起看天地秋。",
            "王事有休沐，驾言指林丘。",
            "新晴鸟乌乐，路入南涧幽。",
            "高峰左右列，野水纵横流。",
            "问舍苦不早，求田亦良谋。"
        ],
        "title": "南涧  其一",
        "id": "1484c3a2-85a4-4f22-bdf4-2bfd57b6a7d1"
    },
    {
        "author": "韩元吉",
        "paragraphs": [
            "高岩跨层巅，一径入苍翠。",
            "三休彻上头，却立睨平地。",
            "当年宝藏兴，中夜出光气。",
            "至今石缝裂，篝火尚能记。",
            "盈虚谁可测，开阖神自秘。",
            "空房有残僧，骨冷夜无寐。"
        ],
        "title": "南涧  其二",
        "id": "5864a5a1-9d1a-4cc3-a20c-b14f804a085f"
    },
    {
        "author": "韩元吉",
        "paragraphs": [
            "入山衣屦寒，出山衣屦湿。",
            "初迷烟雨来，稍识云气集。",
            "空蒙掠面过，可玩不可执。",
            "不知市廛地，去此凡几级。",
            "青松入长望，白鸟伴危立。",
            "冷然笑身世，万事何汲汲。"
        ],
        "title": "南涧  其三",
        "id": "c6229dac-472b-4c47-bc92-a4f0dbea6e76"
    },
    {
        "author": "韩元吉",
        "paragraphs": [
            "有酒不得饮，呼船过溪南。",
            "溪南亦何好，古寺依晴岚。",
            "上有百尺楼，下有千丈潭。",
            "城闉一目尽，晚山日相衔。",
            "烹茶吊陆子，蜡屐登巉岩。",
            "相逢作行乐，犹胜空坐谈。"
        ],
        "title": "南涧  其四",
        "id": "9db179a4-3b65-4bd1-b849-8d75c6eba8b0"
    },
    {
        "author": "韩元吉",
        "paragraphs": [
            "秋风何时来，午暑忽已散。",
            "娟娟木犀花，弄蘂亦璀璨。",
            "清香不自惜，拥鼻得奇观。",
            "古来达道人，至乐在山涧。",
            "艺兰与种蕙，采掇契幽愿。",
            "置此勿复言，吾方困游宦。"
        ],
        "title": "南涧  其五",
        "id": "742999cb-12de-4128-a18b-8fe657f54354"
    },
    {
        "author": "韩元吉",
        "paragraphs": [
            "我性天下懒，自谓世莫双。",
            "朅来官中都，懒极济以憃。",
            "有如千黑鱼，东西转桥矼。",
            "又如橐驼卧，厌逐羣吠尨。",
            "鼻洟任纵横，胞转徒胮肛。",
            "纷纷夸夺儿，见我语辄哤。",
            "平生李公子，老大同乡邦。",
            "奈何夺我有，收敛付一窗。",
            "作窠寓以名，异音乃同腔。",
            "金马可避世，何殊鹿门庞。",
            "君看富贵涂，机危甚缘橦。",
            "争荣仅锱铢，力欲九鼎扛。",
            "金朱拥丹毂，视之亦蝼蛖。",
            "爱君阳羡居，有田种兰茳。",
            "溪山带城郭，松竹环旌幢。",
            "连娟几修眉，清歌艳明釭。",
            "客至即尽醉，不待金石撞。",
            "尚余诗语工，词源倒三江。",
            "好懒得真懒，使我心益降。",
            "何时半作分，临流听琤淙。"
        ],
        "title": "李仲镇懒窠",
        "id": "96157cad-4d1c-46a0-95e4-8b145b1f8d23"
    },
    {
        "author": "韩元吉",
        "paragraphs": [
            "堂前面羣山，堂下俯流水。",
            "扬雄一区宅，岁晚何在此。",
            "将无山水佳，更为风物美。",
            "城隅三家渡，华屋照清泚。",
            "举手招梅仙，低头叫陆子。",
            "前松後梧竹，左桂右兰芷。",
            "江花漾茶瓯，岩树排棐几。",
            "客来索无有，樽酒间图史。",
            "不作隠士庐，合号君子里。",
            "吾人天潢秀，时至当决起。",
            "饱餐南岳芋，闲曳东郭履。",
            "山名不负侬，因之得名字。",
            "弹冠可前卜，问舍真早计。",
            "笑杀陶渊明，酒资良未遂。"
        ],
        "tags": [
            "衡山"
        ],
        "title": "赵仲缜梅川",
        "id": "a3eba96a-897d-447a-b0bf-2782b9dfddc7"
    },
    {
        "author": "韩元吉",
        "paragraphs": [
            "吾州富佳山，修竹连峻岭。",
            "居然缚尘埃，一见辄心醒。",
            "岂知刺史宅，跬步閟清景。",
            "古木盘城隅，石径幽且迥。",
            "当年徐常侍，坐爱云水冷。",
            "溪南羣峰秀，矗矗锥出颖。",
            "郑公闭阁暇，独步毘庐顶。",
            "曰此气象殊，逍遥步方永。",
            "唤客倒清樽，燃熏煮奇茗。",
            "庭空无一事，宾吏绝干请。",
            "佳处由渐入，斯语烦记省。",
            "渊明尝有语，结庐向人境。",
            "恍如白莲社，挥麈对宗炳。",
            "谁云忙里闲，要识动中静。",
            "我来款妙论，散策步林影。",
            "心田豁丛茅，气马罢征骋。",
            "他时记棠阴，老意亦深肯。"
        ],
        "title": "题郑舜举蔗庵",
        "id": "4cff551b-6490-45f8-b6bf-95aa976bae5a"
    },
    {
        "author": "韩元吉",
        "paragraphs": [
            "青山足佳游，远睇欲无路。",
            "稍寻绝涧入，始辨云间树。",
            "泉声若招客，倚杖得夷步。",
            "惊湍泻乱石，激激有清趣。",
            "风微鸟咔幽，日彻鱼影聚。",
            "居然鱼鸟乐，正欠幽人住。",
            "野僧岂忘机，作亭以兹故。",
            "因君赋新诗，我亦梦其处。"
        ],
        "title": "朱元晦清湍亭",
        "id": "9a085fe2-d148-4ef9-80ac-27145db6f20c"
    },
    {
        "author": "韩元吉",
        "paragraphs": [
            "车尘蔽重城，俯首但阛阓。",
            "谁知达观亭，自与空阔对。",
            "青山接檐楹，白塔见云外。",
            "迢遥眼界浄，妙处心境会。",
            "平生九垓期，洗耳听天籁。",
            "一为簿领缚，局促无可奈。",
            "每凭君家栏，旷若解铃釱。",
            "跻攀得遐瞩，顿觉天宇大。",
            "颇惭北山移，欲赋楚台快。",
            "泰然发天光，闲目了无碍。"
        ],
        "title": "题潘叔玠家达观亭",
        "id": "a8098935-6d15-4552-a86e-30f9dc5ba2a6"
    },
    {
        "author": "韩元吉",
        "paragraphs": [
            "自我来南溪，池塘几春草。",
            "结茅依云端，爱此山回抱。",
            "奇峰七十二，罗列景逾好。",
            "岂殊谢公窗，澄江更萦绕。",
            "孤城千家邑，一目可尽了。",
            "植葵思夏深，种菊待秋杪。",
            "物华静中见，至理得深造。",
            "东山与鲁郊，底用评大小。",
            "平生丘壑心，计拙讵能巧。",
            "亭皋远俗客，曳杖日频到。",
            "箪瓢乐未改，在涧盘亦考。",
            "况有吾人诗，飘然异郊岛。"
        ],
        "title": "列岫亭用范伯升韵",
        "id": "15966b6b-c55c-471e-85bb-068c01fb2205"
    },
    {
        "author": "韩元吉",
        "paragraphs": [
            "西山如层城，壁立有坚对。",
            "逶迤雉堞出，一水相萦带。",
            "诛茅发颓垣，偶与嘉景会。",
            "天风无边来，云日为破碎。",
            "谁能了苹末，直欲跨鹏背。",
            "飘然压尘土，九壤真一块。",
            "王乔幸齐驱，御寇亦同载。",
            "不知吏役缚，且乐公事退。",
            "春光到花木，栏槛惬清快。",
            "相期睨南溟，整我飞霞佩。"
        ],
        "title": "凌风亭",
        "id": "aa51987e-f871-4aa7-836d-fc38014cfdf1"
    },
    {
        "author": "韩元吉",
        "paragraphs": [
            "杰阁跨虚壑，危栏转层峰。",
            "城郭丽朝晖，山水涵秋容。",
            "幽寻适暇日，况有佳客从。",
            "微官厌趋走，野性便疏慵。",
            "少摅泉石愿，一洗尘埃胸。",
            "却上陆羽亭，褰裳踏风松。",
            "东轩俯乔木，高花烂芙蓉。",
            "感此节物换，愧尔樵渔踪。",
            "清谈且萧散，酌饮亦时供。",
            "兴阑勿遽叹，胜游当复重。"
        ],
        "title": "丹青阁",
        "id": "ead21fc0-7756-4d47-9663-221b4ccdbba9"
    },
    {
        "author": "韩元吉",
        "paragraphs": [
            "台府填都会，乃与山水期。",
            "青溪带秦淮，渺若万顷陂。",
            "主公金闺旧，官曹日追随。",
            "闭阁理万事，朱栏俯涟漪。",
            "晴波纳远景，摇荡扶桑枝。",
            "浩然江湖兴，颇与鱼钓宜。",
            "风月朝暮佳，轩窗有余姿。",
            "向来非无人，未发此段奇。",
            "嗟我老病躯，时来瞩须眉。",
            "停杯待举网，屡醉倒接䍦。",
            "意适反无语，欠公壁间诗。",
            "只今入幽梦，官居类鸡栖。",
            "公亦那久留，濯缨咏来思。",
            "不知凤凰沼，何如习家池。",
            "新霜着羣木，归舟扬旌旗。",
            "寄言坐上客，酒至幸勿辞。"
        ],
        "title": "清晖阁",
        "id": "1e6d423e-f788-4131-97e9-14a088af6ac1"
    },
    {
        "author": "韩元吉",
        "paragraphs": [
            "幽人谁与娱，作堂面溪湾。",
            "堂中有山色，朝暮来云间。",
            "正作杜老狂，颇异韩子奸。",
            "超然物外景，便觉非人寰。",
            "登临得遐瞩，似破天壤悭。",
            "诗成隠几笑，溪山亦开颜。",
            "缭绕明镜中，参差峨髻鬟。",
            "苦无俗客语，但闻鸟间关。",
            "出门曳藜杖，頼有此往还。",
            "虚名两蜗角，自斗触与蛮。",
            "时平众贤聚，君胡得长闲。",
            "会从车骑出，勒石燕然山。",
            "正恐万里涂，高辕不容攀。"
        ],
        "title": "溪山堂次韵",
        "id": "639e3e52-5641-481b-a5e3-60869c93378d"
    },
    {
        "author": "韩元吉",
        "paragraphs": [
            "百岁自逆旅，微官更周流。",
            "应知归来乐，不减万户侯。",
            "渊明一县尹，折腰憎督邮。",
            "松菊绕东篱，田园事西畴。",
            "素琴酌樽酒，稚子相献酬。",
            "朱侯青云士，颇复有此不。",
            "方为功名驱，乃与贤达侔。",
            "筑堂寄闲暇，笑谈指林丘。",
            "蕉黄间荔丹，蚝山荐新篘。",
            "嗟我实何人，市朝亦淹留。",
            "因君动佳兴，拟作汗漫游。",
            "安得二顷田，可卧百尺楼。"
        ],
        "title": "归乐堂",
        "id": "4c352b99-e71f-4c6d-927c-75863b001ac2"
    },
    {
        "author": "韩元吉",
        "paragraphs": [
            "双蛾渺云端，流水但空谷。",
            "尚喜云外山，娟娟作眉绿。",
            "佳人不可见，夜半风满竹。",
            "竹声入清梦，夜客慰孤宿。",
            "山中富兰若，欲往宁畏独。",
            "老僧亦知人，逢场共竿木。",
            "林芳得清心，幽涧供濯足。",
            "便可赋归欤，箪瓢胜鼎肉。"
        ],
        "title": "护国寺次前婺州韵",
        "id": "38bd767c-4621-4354-a3d5-f356f66a5af5"
    },
    {
        "author": "韩元吉",
        "paragraphs": [
            "闲居玩编简，萧然罕朋俦。",
            "古士信可佳，欲语不见酬。",
            "岂如平生交，臭味能相投。",
            "别久得会面，笑谈解人忧。",
            "况君复比邻，共此一壑幽。",
            "招邀接步武，文字资讨求。",
            "昨朝喜君来，快若沈疴瘳。",
            "开口四五笑，亹亹谈未休。",
            "鸡鸣任风雨，畴能记穷愁。",
            "因知名教地，至乐真天游。",
            "新凉动梧竹，柴门掩清秋。",
            "三径无杂华，茙葵散金瓯。",
            "年丰鱼蟹熟，樽酒亦易谋。",
            "相过勿厌数，此外俱悠悠。"
        ],
        "title": "喜吕令防归",
        "id": "dd15fe6b-4a2b-4e15-99f1-8562b2832c9a"
    },
    {
        "author": "韩元吉",
        "paragraphs": [
            "平生毛公诗，训传固已久。",
            "纷纭齐鲁失，浪自开户牖。",
            "至哉一言蔽，可用严墨守。",
            "渊源见云仍，梦泽吞八九。",
            "雕章与棘句，锦绣间琼玖。",
            "嶷如犀始擢，粲若蚌初剖。",
            "肉食乃闻韶，昼日或见斗。",
            "三百篇未忘，七十子何有。",
            "应如摩天刃，要是修月手。",
            "时来岂无用，妙处端不朽。",
            "君看夸夺儿，在後熟顾叟。",
            "喧啾蛩负户，嘈囋蝉荫柳。",
            "谁令口鸣悲，正使心欲呕。",
            "岂无熊罴士，底问牛马走。",
            "岧峣金闺门，豪杰自先後。",
            "而君尚穷滞，履敝衿见肘。",
            "才名三十年，骯脏惊白首。",
            "我惭拜嘉赐，幼妇连虀臼。",
            "相望百里远，曾未共樽酒。",
            "期君颂中兴，步出次山右。"
        ],
        "title": "毛文仲惠文编",
        "id": "981409ba-85bb-48ad-b53f-5c78f691ddd0"
    },
    {
        "author": "韩元吉",
        "paragraphs": [
            "悠悠功名期，苒苒岁月过。",
            "劳生阅半百，仅尔脱寒饿。",
            "山林有夷涂，此责当万坐。",
            "闭门歌阳春，非君谅谁和。"
        ],
        "title": "寄赵德庄以过去生中作弟兄为韵七首  其一",
        "id": "b2fc550c-92c5-4642-873a-28e97580176a"
    },
    {
        "author": "韩元吉",
        "paragraphs": [
            "忆昨钟山来，君亦湓浦去。",
            "今年赴湓浦，钟山复君住。",
            "出处每相似，屡触众狙怒。",
            "毁誉久自定，子贤吾亦庶。"
        ],
        "title": "寄赵德庄以过去生中作弟兄为韵七首  其二",
        "id": "57e2802a-3241-40f8-acd3-026880f715d2"
    },
    {
        "author": "韩元吉",
        "paragraphs": [
            "士苦不自重，贪名乃忘生。",
            "向来望尘子，得车定何荣。",
            "浮云蔽天壤，岂碍日月明。",
            "惟余金石交，可论藏与行。"
        ],
        "title": "寄赵德庄以过去生中作弟兄为韵七首  其三",
        "id": "7befb3a9-f75e-4312-adb4-e996e7b82f03"
    },
    {
        "author": "韩元吉",
        "paragraphs": [
            "筑城始议戍，寓兵复言攻。",
            "二年大江南，兵戈在目中。",
            "忧时亦千虑，惟子与我同。",
            "诣阙请长缨，终军本儿童。"
        ],
        "title": "寄赵德庄以过去生中作弟兄为韵七首  其四",
        "id": "ea36183a-0d12-4b98-8b24-9eda308ad01c"
    },
    {
        "author": "韩元吉",
        "paragraphs": [
            "我初见君诗，谓世无此作。",
            "飘零三十年，文思各衰落。",
            "俱持使者节，恨别还作恶。",
            "未置白玉堂，端须着岩壑。"
        ],
        "title": "寄赵德庄以过去生中作弟兄为韵七首  其五",
        "id": "8e1d24e3-f6cd-44d4-ba5b-9b75de494ecc"
    },
    {
        "author": "韩元吉",
        "paragraphs": [
            "我生少孤贫，四海两兄弟。",
            "拊妪頼母慈，离别几挥涕。",
            "宦游与夫子，中外辄相值。",
            "所恨姓氏殊，孰云情好异。"
        ],
        "title": "寄赵德庄以过去生中作弟兄为韵七首  其六",
        "id": "86a11360-78e6-41e7-8747-5771d4d22afc"
    },
    {
        "author": "韩元吉",
        "paragraphs": [
            "处世那近名，居官敢言清。",
            "平生阿堵物，畴能字之兄。",
            "春风一杯酒，与君花下倾。",
            "穷秋动摇落，江湖渺离情。"
        ],
        "title": "寄赵德庄以过去生中作弟兄为韵七首  其七",
        "id": "f1c768e6-c660-4efc-8370-921d592075d8"
    },
    {
        "author": "韩元吉",
        "paragraphs": [
            "腾驹轻卧驼，野蔓欺落木。",
            "举头便干霄，春至亦重绿。",
            "人生百年内，万事纷过目。",
            "得为蠖步伸，失作蠵颈缩。",
            "古来旷达士，一视等蛮触。",
            "功名本时命，用舍岂荣辱。",
            "汤公涉南荒，岁月犹转毂。",
            "几年卧新州，宁肯事鸡卜。",
            "身安一瓢饮，志大五车读。",
            "朅来灵山隈，跫然慰虚谷。",
            "濯足山下泉，爱我泉上竹。",
            "相从一长笑，忍效阮生哭。",
            "胸中经济略，欲语动惊俗。",
            "谁知天意回，归棹如许速。",
            "春风正浩荡，江水清可掬。",
            "海涛拍千峰，挂席下浮玉。",
            "遥欣倚门念，三径欢僮仆。",
            "送君得无恨，我步嗟局促。",
            "要看万里途，更试参云足。",
            "家山幸毋留，吾皇思陈牍。"
        ],
        "title": "送汤朝美还金坛",
        "id": "7cd791e1-e32b-467a-bc22-7099c211e9ff"
    },
    {
        "author": "韩元吉",
        "paragraphs": [
            "後生仰前辈，今世思古人。",
            "岂重岁月久，所怀风俗淳。",
            "昔我家闽中，龟山实其邻。",
            "出门尚羣盗，欲往志不伸。",
            "相从朋旧间，得语尽可珍。",
            "俯仰今几何，遗编半埃尘。",
            "白头入幕府，始与夫子亲。",
            "夫子龟山裔，麕䴥见祥麟。",
            "晚同柱後史，无心问平津。",
            "典刑在眉睫，温然异羣伦。",
            "向来簿领中，挟书听谆谆。",
            "岂不开我塞，异闻此其真。",
            "亦或举樽酒，笑谈忘贱贫。",
            "同僚各分散，世事日以新。",
            "遥怜郑公乡，俎豆犹莘莘。",
            "弹冠定不苟，家庭有书绅。",
            "道学固未泯，吾谋复谁陈。",
            "尚想金马门，西湖醉余春。"
        ],
        "tags": [
            "西湖"
        ],
        "title": "送杨安止罢信幕赴调",
        "id": "bab760e5-b137-4ede-ad0d-7f0ed7192b2d"
    },
    {
        "author": "韩元吉",
        "paragraphs": [
            "青山照濡须，江驶不可渡。",
            "当年黄须儿，跨马识其处。",
            "奸雄有遗迹，草木尚西顾。",
            "孤城千家邑，政尔横故戍。",
            "翩翩佳公子，儒雅称风度。",
            "金门向蓬莱，曾未试阔步。",
            "畴令一官卑，仅乃高尉簿。",
            "得非多言穷，定坐能诗故。",
            "相从十年间，了不见喜怒。",
            "千金第深韫，至宝可轻付。",
            "江山落君手，判断得佳句。",
            "谁欤招得仙，我欲起谢傅。",
            "似闻王师出，鼙鼓近营驻。",
            "老生固常谈，愚者亦千虑。",
            "一樽别时酒，且用慰迟暮。",
            "去去无久留，功名有夷路。"
        ],
        "title": "送赵任卿芜湖丞",
        "id": "58cb6389-f051-4d14-9669-d72b8bfda11e"
    },
    {
        "author": "韩元吉",
        "paragraphs": [
            "男儿生世间，身名要俱高。",
            "苟不得其所，富贵轻鸿毛。",
            "古来献言士，忠嘉极夔皋。",
            "尚友千载余，斯心岂徒劳。"
        ],
        "title": "送杜少卿起萃知遂宁府以高名千古重如山为韵七首  其一",
        "id": "08e31851-edfe-4685-b5d1-e9beac544861"
    },
    {
        "author": "韩元吉",
        "paragraphs": [
            "十年天壤间，久矣闻公名。",
            "词华少陵系，臭味修水甥。",
            "一着獬廌冠，谠论惊纵横。",
            "九卿固美秩，不如偃专城。"
        ],
        "title": "送杜少卿起萃知遂宁府以高名千古重如山为韵七首  其二",
        "id": "478398fb-3766-4d8b-8360-b87ed7a50a7d"
    },
    {
        "author": "韩元吉",
        "paragraphs": [
            "国朝御史府，一代名多传。",
            "暂退或久庸，始愚亦终贤。",
            "得失安足论，俯仰岁已迁。",
            "但存爱君心，岂忧时命邅。"
        ],
        "title": "送杜少卿起萃知遂宁府以高名千古重如山为韵七首  其三",
        "id": "107aeb7c-aef0-4e6d-ba47-517f7c84152b"
    },
    {
        "author": "韩元吉",
        "paragraphs": [
            "厚味得无毒，良药信多苦。",
            "毒留患滋生，苦过疾自愈。",
            "吾君尧舜资，事业方复古。",
            "公行幸迟迟，去国犹去鲁。"
        ],
        "title": "送杜少卿起萃知遂宁府以高名千古重如山为韵七首  其四",
        "id": "9cca8254-0bcb-41be-a99d-31e8851fa649"
    },
    {
        "author": "韩元吉",
        "paragraphs": [
            "灵旗出江淮，犀甲下秦陇。",
            "天声毙狂酋，百战有余勇。",
            "手敛权贵避，胆落将士愯。",
            "谁欤任司直，用舍系轻重。"
        ],
        "title": "送杜少卿起萃知遂宁府以高名千古重如山为韵七首  其五",
        "id": "0034b801-4137-409c-97c2-a8e935f7a5e5"
    },
    {
        "author": "韩元吉",
        "paragraphs": [
            "西京蜀都望，渊云暨相如。",
            "节谊知不足，文章焉取余。",
            "凛然见风采，吾非斯人徒。",
            "峨峨眉山阳，不但闻三苏。"
        ],
        "title": "送杜少卿起萃知遂宁府以高名千古重如山为韵七首  其六",
        "id": "b7a683a1-fa6b-4ba6-b974-ef5fc726d22d"
    },
    {
        "author": "韩元吉",
        "paragraphs": [
            "征帆转吴楚，涉江指岷山。",
            "富贵归故乡，昔人以为难。",
            "大府固可乐，高风亦难攀。",
            "岂必待政成，甘泉行赐环。"
        ],
        "title": "送杜少卿起萃知遂宁府以高名千古重如山为韵七首  其七",
        "id": "c625853e-3469-4cc5-a6b5-d7a6fb6dabe0"
    },
    {
        "author": "韩元吉",
        "paragraphs": [
            "欢期苦难逢，离别乃易久。",
            "天涯老兄弟，况复亲白首。",
            "田园固不足，功名亦何有。",
            "今年送兄行，正尔作太守。",
            "池阳古名郡，地控大江口。",
            "舟来武昌鱼，车载桑落酒。",
            "登临得齐山，端不负重九。",
            "公余亦堪乐，尚有此客否。",
            "天威动江淮，狂寇行授首。",
            "努力幸驰驱，腰看印如斗。"
        ],
        "title": "清旷亭送子云得有字",
        "id": "4f16efaa-de59-4cb0-97b4-6cd1eadf2768"
    },
    {
        "author": "韩元吉",
        "paragraphs": [
            "离觞不解醉，愁多令酒醒。",
            "别怀亦云恶，况此兄弟情。",
            "春风酿寒雨，十日未肯晴。",
            "回头易千里，江南短长亭。"
        ],
        "title": "别子云",
        "id": "4772201c-ba67-486a-a96e-2b0a0061f459"
    },
    {
        "author": "韩元吉",
        "paragraphs": [
            "山城一雨足，水满高下塘。",
            "好风从西来，萧然终夕凉。",
            "娈彼池间莲，当轩洗红妆。",
            "官事无时休，涉笔雁鹜行。",
            "岂知青云客，夙驾游宝坊。",
            "坐厌市井尘，步寻松桂香。",
            "阴崖有灵湫，玉简帝所藏。",
            "摘石收涧碧，梯空撷林芳。",
            "金盘荐麟脯，冰壶注瑶浆。",
            "更语妙道根，宝篆开函琅。",
            "路转九曲溪，着足千仞冈。",
            "旧闻井中丹，清宵发神光。",
            "直欲饵碧霞，谁能捣玄霜。",
            "朝来得君诗，险韵句复长。",
            "使我鸿鹄心，欻为天际翔。",
            "仙人亦举手，笑我徒奔忙。",
            "语默付一笑，物我当两忘。",
            "独携非有生，但醉无何乡。"
        ],
        "title": "次韵韩子师游三洞过赤松",
        "id": "62903645-e90d-46a8-9879-b3241983951f"
    },
    {
        "author": "韩元吉",
        "paragraphs": [
            "诗人固多穷，饮水但饥卧。",
            "谁能趋权门，残冷分涕唾。",
            "争名与驰利，到眼不一过。",
            "居然流俗罪，我尔乃同坐。",
            "得为荀郎吊，失作蒯生贺。",
            "却笑货殖翁，高谈六雄破。",
            "愁来挹黄奶，悲至邀白堕。",
            "感时忽秋吟，蟋蟀正相和。"
        ],
        "title": "次韵佑父秋怀",
        "id": "070f1982-99c4-4223-88c5-2e833c82882b"
    },
    {
        "author": "韩元吉",
        "paragraphs": [
            "商飙起璇霄，爽气静瑶海。",
            "圣皇抚时运，喜色动眉彩。",
            "蠭旗伫西指，乘辕行北改。",
            "涛声鼓万壑，夜半响竽籁。",
            "汉仪欣复见，周鼎知德在。",
            "猗欤沛中歌，云飞风正大。"
        ],
        "title": "依韵恭和御制秋怀",
        "id": "9b06c502-4476-4903-99e0-22fd1d1495a8"
    },
    {
        "author": "韩元吉",
        "paragraphs": [
            "客至得浊酒，共饮消百忧。",
            "凉飙飒短景，感此岁已秋。",
            "忽惊草木陨，尚喜禾黍收。",
            "九鼎岂不慕，二顷亦良谋。",
            "往圣实有言，未觉富可求。"
        ],
        "title": "次韵升之叔秋怀",
        "id": "b15637e7-adf0-4e3f-8085-9cdd834dd356"
    },
    {
        "author": "韩元吉",
        "paragraphs": [
            "渐老思似续，抚怀良惘然。",
            "空余岁寒心，凛凛松柏坚。",
            "平生孔明妇，贫贱房且专。",
            "生女不生男，造物宁我偏。",
            "娈彼五娇儿，弄瓦相随肩。",
            "人言可御盗，无乃缪以千。",
            "囊金不办嫁，择婿那敢全。",
            "今年又增一，比比安求旃。",
            "觉贫与觉富，可笑还可怜。",
            "向来两童乌，泡幻随变迁。",
            "应门固未计，畴复与我玄。",
            "我家岂无人，文章绍编笺。",
            "经心不能释，欲语气已填。",
            "筮言晚当见，默祷资明蠲。",
            "行年且四十，那得慰眼前。",
            "陶公谓胜无，此论吾师焉。",
            "舒宣傥可待，弓裘犹足传。",
            "今者事方殷，烦君费诗篇。",
            "君诗妙难敌，巨刃迎小鲜。",
            "炯炯明月珠，一一照眼圆。",
            "吁嗟人生事，岁月如奔川。",
            "岂不舒我忧，熊罴梦丰年。",
            "蓬门亦何祥，但见巾帨悬。",
            "会当亦添丁，荷锄赋归田。",
            "老妻鼓掌笑，子意将谁愆。",
            "须知百男恶，未若一女贤。",
            "矧子四壁空，盖头无尺椽。",
            "儿女分所定，底用相镵镌。",
            "尚应具扁舟，江湖穷泝沿。",
            "为君聘络秀，椎牛事烹煎。"
        ],
        "title": "平生八见女而存者五人比又得女少稷作诗见宽次韵谢之",
        "id": "3178224d-5b09-4607-87ff-c2fb8d379ee6"
    },
    {
        "author": "韩元吉",
        "paragraphs": [
            "忘机亦忘言，政作口挂壁。",
            "因君强一语，习气乃乘隙。",
            "昨夕饮君家，看朱忽成碧。",
            "醉归城南路，不记足所历。",
            "尚想两红妆，翠袖香襞积。",
            "我歌君为舞，举手还恨窄。",
            "诗成漫不省，叹我真恶客。",
            "剩肯来看山，未厌一水隔。"
        ],
        "title": "明远次韵超然谈道因以嚯语为戏将无同耶",
        "id": "4621ecce-7228-4aad-8ef1-689981f5879c"
    },
    {
        "author": "韩元吉",
        "paragraphs": [
            "岩岩昭亭山，度岁一再行。",
            "吾亲在其下，有路如砥平。",
            "风物岁时佳，岂问楚与荆。",
            "胡为不得往，使我涕泗横。",
            "出身备王官，敢自颓家声。",
            "圣皇察庶狱，小大必以情。",
            "哀矜且勿喜，死当使之生。",
            "念昔栖闽陬，孤童共营营。",
            "菽水曾几何，青紫望一经。",
            "弟兄亦云幸，假节仍专城。",
            "别离乃频有，仆奴费邀迎。",
            "安仁赋闲居，要自贤西征。",
            "板舆日欢侍，儿女森在庭。",
            "岂比隔山岳，空书问安宁。",
            "薄田可负郭，不归定谁令。",
            "壮士志中原，边尘暗幽并。",
            "拟蹑冒顿居，端谋渭南耕。",
            "书生复何事，三入老承明。",
            "应知当馈叹，廊庙资扶倾。",
            "忍作寒蝉喑，愿为威凤鸣。"
        ],
        "title": "次韵子云送儿女至昭亭见寄",
        "id": "15e1f127-018d-4223-aa1e-7506c212f851"
    },
    {
        "author": "韩元吉",
        "paragraphs": [
            "官居地多隙，种竹及春早。",
            "萧然三亩园，便可事幽讨。",
            "层峦寓岩石，一目惜尽了。",
            "移根互掩映，取径作深杳。",
            "飞来几乌鹊，相唤亦栖绕。",
            "微风与新月，屡舞欣袅袅。",
            "乃知亭馆闲，有竹自能好。",
            "堂前艺梅花，堂後列萱草。",
            "叩门有俗客，未至迹已扫。",
            "遥怜敬亭下，巷僻客仍少。",
            "庭隅方解箨，相对亦社保。",
            "吟哦五字句，饮水良不饱。",
            "春雷发头角，茧栗未应小。",
            "卜居如有得，破地出池沼。",
            "胸中千亩计，岂顾万事扰。",
            "他年醉林间，准拟成二老。"
        ],
        "title": "次韵子云种竹",
        "id": "5e8d260b-8dee-492c-9fd4-da3fcfe7c0e3"
    },
    {
        "author": "韩元吉",
        "paragraphs": [
            "七十已过半，所向意不如。",
            "一官计大州，仆仆畏简书。",
            "酒薄不可醉，歌舞见已疏。",
            "亦有淡生活，诗成自相纾。",
            "池面数尺地，荆棘试翦除。",
            "为觅桃李花，养根待春初。",
            "日暮公事已，呼童细耘锄。",
            "稍稍浄朽壤，依依列荒墟。",
            "岁月能几何，坐见红绮舒。",
            "更须土脉动，艺柳分芙蕖。",
            "赏心固难事，寓目良有余。",
            "即此且痛饮，三年冀安居。",
            "勿言传舍耳，吾生亦蘧庐。",
            "苟无名利着，朝市均樵渔。"
        ],
        "title": "连日得杂花数株艺之池亭感而有作",
        "id": "f88d10e6-1624-4c5f-a9ce-196ef54c5061"
    },
    {
        "author": "韩元吉",
        "paragraphs": [
            "吏事纷俗语，新诗固难成。",
            "朝来见梅花，诗兴还自生。",
            "江头十日雨，云色开小晴。",
            "高山带微雪，北客眼为明。",
            "应怜此花开，与雪犹争衡。",
            "天公翦六出，未敌枝上英。",
            "萧然北窗下，冰壶看斜横。",
            "坐想南山中，晚风千树清。",
            "平生一尊酒，肯为桃李倾。",
            "幽香莫零落，送我扁舟行。"
        ],
        "title": "对梅",
        "id": "907b19d1-bdab-4475-bb41-1cbf6edbc0b6"
    },
    {
        "author": "韩元吉",
        "paragraphs": [
            "几年客勾吴，盘馔索无有。",
            "鯹咸咀彭蜞，臭腐羹石首。",
            "牛心与熊掌，梦寐不到口。",
            "朅来灵山下，空肠尚雷吼。",
            "苜蓿映朝餐，杞菊富肴簌。",
            "相过有贤士，无以侑巵酒。",
            "跰𨇤樽俎间，见此青裙妇。",
            "百金买市城，竞拾不论斗。",
            "枵中本离化，黝质真坤耦。",
            "稍稍被寒泉，累累付清滫。",
            "舒觞颇甘豢，窒户还畏剖。",
            "芼姜摘其元，璀璨置瓦缶。",
            "中年消渴病，快若尘赴帚。",
            "含浆与文蛤，未易较先後。",
            "吾生亦何为，甘此味岂厚。",
            "醢之自周官，况我乃田叟。",
            "尚殊鼠供苏，复类蟆饷柳。",
            "北风饫竹实，南俗夸针取。",
            "虽非绿纹酌，仅免青泥呕。",
            "据龟定应用，噉鳆良可丑。",
            "谁能事颜色，此腹嗟敢负。",
            "诗成调儿曹，吾意真亦偶。"
        ],
        "title": "食田螺",
        "id": "211af351-fa5b-4166-9306-83eaa727a4a7"
    },
    {
        "author": "韩元吉",
        "paragraphs": [
            "挥策度绝壑，撑空见楼台。",
            "丹崖几千仞，中有佛寺开。",
            "老僧如远公，譍门走蒿莱。",
            "下马问所适，褰衣指崔嵬。",
            "飞阑倚石磴，旷荡无纤埃。",
            "坐久意颇惬，爽气生樽罍。",
            "仙棺是何人，蜕骨藏莓苔。",
            "举酒一酌之，慨然兴我怀。",
            "丹砂固未就，白鹤何时来。",
            "不如生前乐，长啸且衔杯。"
        ],
        "title": "云洞",
        "id": "e254c813-5847-4f34-9017-5ebf2d0b6e9a"
    },
    {
        "author": "韩元吉",
        "paragraphs": [
            "高齐校雠谁作图，一时紬书亦名儒。",
            "网罗卷轴三千余，俗儒非真类迂愚。",
            "雌黄是正定不无，虚文末学徒区区。",
            "岂识治道通唐虞，文林高馆希石渠。",
            "後来御览嗟何书，修文偃武事益诬。",
            "转头邺城已丘墟，峨冠广袖长眉须。",
            "丹书写此犹不渝，高鬟侍女曳红裾。",
            "两骓帕鞍立奚奴，罢琴涉笔倾酒壶。",
            "兰台供拟信乐欤，不知画手安用摹。",
            "无乃逞巧聊自娱，千年视之一欷歔。",
            "君不见文皇学士十八人，谋猷事业皆功臣。",
            "瀛洲旧图应更真，诸君寻观为拂尘。"
        ],
        "title": "跋北齐校书图",
        "id": "eb8692c1-a8b2-4baa-9049-cbf1a61496d5"
    },
    {
        "author": "韩元吉",
        "paragraphs": [
            "我居面山俯潺湲，凭轩卧牖皆见山。",
            "山光水影入怀袖，秀色爽气非人寰。",
            "故人怜我新结屋，犹恐看山未能足。",
            "丹青写作何许图，不碍闭门聊纵目。",
            "千峰缭绕生白云，小舟荡漾横江滨。",
            "楼台高下出兰若，杳渺似有钟磬闻。",
            "坐惊岩壑环四壁，寥落高秋变春色。",
            "方壶瀛洲远不隔，武陵桃花定谁识。",
            "君不见韦侯绝笔画古松，黑雨白日摧虬龙。",
            "杜陵老翁三叹息，况有山木洪涛风。",
            "又不见玉堂真仙草诏罢，静爱春山郭熙画。",
            "文章信美身不闲，青嶂白波眼中借。",
            "我今乘间身未衰，杖藜独步哦新诗。",
            "出门见山入见画，佳兴自喜来无时。",
            "卧龙山腰镜湖尾，知有高斋照清泚。",
            "功名逼子未得休，归坐玉堂应记此。"
        ],
        "title": "陆务观寄着色山水屏",
        "id": "bfd7f678-fbd6-456a-8689-809c713a3c54"
    },
    {
        "author": "韩元吉",
        "paragraphs": [
            "瑶姬家山高插天，碧丛奇秀古未传。",
            "向来题目经楚客，名字径度岷峨前。",
            "是耶非耶莽谁识，乔林石庙常秋色。",
            "暮去行雨朝行云，翠帷瑶席知何人。",
            "峡船一息且千里，五两竿头见幡尾。",
            "仰窥仙馆至今疑，行人问讯居人指。",
            "千年遗恨何时伸，阳台愁绝如荒村。",
            "高唐赋里人如画，玉色頩颜元不嫁。",
            "後来饥客眼长寒，浪传乐府吹复弹。",
            "此事牵连到温洛，更怜尘袜有无间。",
            "君不见天孙住在银河浒，尘间犹作儿女语。",
            "公家春风锦瑟傍，莫为此图虚断肠。"
        ],
        "title": "检详出示所赋陈季陵户部巫山图诗仰窥高作叹息弥襟范成大尝考宋玉谈朝云事漫称先王时本无据依及襄梦之命玉为赋但云頩薄怒以自持曾不可乎犯干後世弗察一切溷以媟语曹子建赋宓妃亦感此而作此嘲谁当解者辄用此意次韵和呈以资拊掌",
        "id": "0b45fdce-14d5-41cd-b29c-bcea6edca53b"
    },
    {
        "author": "韩元吉",
        "paragraphs": [
            "蓬莱水弱波连天，五城十二楼空传。",
            "行人欲至风引船，不知路出巫山前。",
            "巫山仙子世莫识，十二高峰作颜色。",
            "暮去朝来雨复云，却将幽恨感行人。",
            "江流东下几千里，日日饥鸦噪船尾。",
            "灵帐风生酹酒浆，古庙烟青客遥指。",
            "崧高漫说甫与申，道旁况有昭君村。",
            "蛾眉妙手不能画，枉学瑶姬梦中嫁。",
            "黄牛白马江声寒，昭君传入琵琶弹。",
            "汉庭无人楚宫远，阳台寂寞空云间。",
            "君家此画来何许，照水烟鬟欲相语。",
            "要须媠服令侍旁，不用作赋回枯肠。"
        ],
        "title": "题陈季陵家巫山图一首",
        "id": "47eb02fc-8886-4122-902a-f87ee4417e69"
    },
    {
        "author": "韩元吉",
        "paragraphs": [
            "江南酒美樽不空，十年醉倒梅花中。",
            "经行所见略可谱，一一秀骨含仙风。",
            "不将铅华污真色，亦有醉脸匀春红。",
            "重英千叶两何好，玉立但喜肌微丰。",
            "红绡金缕变新样，品异独许天香同。",
            "花开到处即吾圃，水寒月淡烟空蒙。",
            "醉来踏雪更起舞，长歌目送南飞鸿。",
            "自後春归厌寂寞，坐觉桃李难为容。",
            "忽惊横轴入吾手，世上犹有丹青工。",
            "扶疏清影卧空碧，一笑似喜曾相逢。",
            "君家亭馆安用此，此物自昔添诗穷。",
            "诗成妙手傥不惜，画我曳杖穿芳丛。"
        ],
        "title": "郑仲南五梅图",
        "id": "a48ff957-90b7-4785-b9f5-d4bcbfdcb4eb"
    },
    {
        "author": "韩元吉",
        "paragraphs": [
            "吾闻灵龟不愿死有用于清庙，但愿曳尾安泥涂。",
            "所以漆园吏，坐叹清江使者逢豫且。",
            "龟峰之龟定何物，不在泥涂之下，乃在万仞之上高突兀。",
            "是耶非耶远莫测，安然不动藏其穴。",
            "伊昔帝尧有圣德，此龟无乃负图出。",
            "图成授帝埋其骨，犹使琢石志之存彷佛。",
            "又疑神禹碑，刊在衡山巅。",
            "碑高上与日月并。",
            "此犹其趺弃不取，神鬼守护踰千年。",
            "我欲诘其端，此事恍惚无迹，往往皆在太古前。",
            "斗中神人被发立，蜿蜒佐之从汝蛰。",
            "九阴司存当在此，今汝巢南失其职。",
            "又闻巢县事，颇似伊尹生空桑。",
            "母妪避水欲徙去，待汝两眼生赤光。",
            "遂令万室之邑化作鱼与鳖，汝乃遁走至此藏。",
            "上天震威趣汝寿，使汝扶服死且僵。",
            "丑形质磔在石笋上，不可以钻，不可以灼，不可以搘床。",
            "奈何犹复不自敛，荒崖断壑反以名字彰。",
            "因思支祁锁颈泗水中，帝以巨镇岌峨压其宫。",
            "名之以山不以峰，岂有形状与此同。",
            "吁嗟此山气象盘礴亦雄伟，奇峰罗列三十二。",
            "或如威凤昂其喙，或如俊猫立且戏。",
            "石钟孤撑危欲坠，蜃楼矗起见天外。",
            "大眺么么不足记，神旗铁壁非一类。",
            "何用独取汝之名字，岂汝黠且庸。",
            "鼓妖衒怪百里内，使汝生存跌宕安可制。",
            "我初信汝灵，今复知汝凶。",
            "江湖波涛汹涌不一濡汝足，云雾呼噏阴晴变态犹无穷。",
            "不知造物安用此，徒以动荡耳目夸儿童。",
            "何时巨灵引手掷汝八荒外，举头直见天穹窿。"
        ],
        "tags": [
            "衡山"
        ],
        "title": "龟峰行",
        "id": "ee1b0629-cb19-4767-bbfd-5d1a8dfd839d"
    },
    {
        "author": "韩元吉",
        "paragraphs": [
            "丹阳湖中好风色，晴日波光漾南北。",
            "湖岸人家榆柳行，风飐低昂似迎客。",
            "系船并岸聊一呼，老农指是官田圩。",
            "长衫紫领数百辈，见我罗拜长嗟吁。",
            "政和回头五十载，官长筑圩宛然在。",
            "东西相望五百圩，有利由来得无害。",
            "官圩民圩奚所拘，此地无田但有湖。",
            "围湖作田事应尔，底用彻地还龟鱼。",
            "民圩不坚自招水，水潦何常镇如此。",
            "官圩六十里如城，削平为湖定何理。",
            "请看今来禾上场，七百顷地云堆黄。",
            "县官籴米三万斛，度僧给牒能商量。",
            "我闻此语汗生面，千闻岂如目一见。",
            "吾君神圣坐九重，轻易献言谁复辨。",
            "却忆吴中初夏时，畚锸去决湖田围。",
            "鸡惊上篱犬上屋，水至不得携妻儿。",
            "无田赴水均一死，善政养民那得尔。",
            "寄言父老且深耕，为汝驰书报天子。"
        ],
        "title": "永丰行",
        "id": "15c356f4-abdc-4168-8ff9-c3416ea51d49"
    },
    {
        "author": "韩元吉",
        "paragraphs": [
            "风雨回头已十日，野花狼籍春可惜。",
            "水深泥滑行路难，但见千山好颜色。",
            "青青稻畦初布秧，人家掩扇蚕事忙。",
            "驾言有程不可驻，鶗鴂一声归梦长。"
        ],
        "title": "建德道中",
        "id": "eff2cedf-12f5-4212-83e1-e1112e4f7085"
    },
    {
        "author": "韩元吉",
        "paragraphs": [
            "一水赴壑如奔雷，两山壁立坚谁开。",
            "山高石限水不去，万古斗怒何轰豗。",
            "盘涡散作钟与釜，往往石上相萦回。",
            "泓渟岁久深莫测，人言海眼良可猜。",
            "不知蛟龙底无用，局促石窦真穷哉。",
            "未能九土霈一雨，尚与千里清炎埃。",
            "往时金虬坠玉简，中使奉诏从天来。",
            "百年旧事今寂寞，但有雪浪飞崔嵬。",
            "杜鹃花开兰正发，双阙万丈晴云堆。",
            "寒声彻耳心骨爽，凌风一上吹笙台。"
        ],
        "title": "桐柏观三井龙潭下为瀑布",
        "id": "e36ba962-1235-472e-8e2d-da46c8219d1d"
    },
    {
        "author": "韩元吉",
        "paragraphs": [
            "黄须鲜卑勇无策，自驰骏马来窥贼。",
            "贼奴但怪日绕营，起看飞尘已无迹。",
            "宝鞭不惜弃道傍，坐令老妪知兴亡。",
            "百年社稷有天意，奸锋逆焰徒鸱张。",
            "孤城遗迹森在目，平湖无波春草绿。",
            "却对青山忆谢公，公老犹嫌人姓木。",
            "边兵已重朝士轻，中原有路何由行。",
            "柙中虎兕不可制，江左夷吾浪得名。"
        ],
        "title": "玩鞭亭",
        "id": "37350810-e4ba-44f8-bf20-2ef49b7f29f0"
    },
    {
        "author": "韩元吉",
        "paragraphs": [
            "鲁公之节非一死，其谁碑之子曾子。",
            "鲁公之德人未知，其谁堂之张紫微。",
            "继公作郡五百载，登堂思公宛如在。",
            "江南遗墨处处传，鲁公去作麻姑仙。",
            "一杯相与借风月，但见云碧开池莲。",
            "紫微声名今第一，归上鸾台应不日。",
            "笑谈千里无兵戎，临川草木生春风。",
            "他年道傍儿女说，不思鲁公思张公。"
        ],
        "title": "鲁公堂",
        "id": "d8bcf1a6-a466-4e60-911a-e7d2455de378"
    },
    {
        "author": "韩元吉",
        "paragraphs": [
            "退之手板愧丞相，渊明束带羞督邮。",
            "纷纷雀鼠待一饱，岂若植杖耘西畴。",
            "刘郎大耳最叵信，刚道田园不可求。",
            "摩挲髀肉事鞍马，坚卧百尺营高楼。",
            "安知南阳扶耒手，谈笑为君分九州。",
            "我来龟溪二三载，此策未办诚淹留。",
            "喜君负郭有余地，百金卖剑归换牛。",
            "树头布谷晓相应，筑室坐占林塘幽。",
            "诗成使我佳兴动，叩角便作商声讴。",
            "他年釜甑得长满，区区肯顾监河侯。"
        ],
        "title": "归耕堂",
        "id": "9615ebf9-885c-4529-a31a-bb2be5a96cb8"
    },
    {
        "author": "韩元吉",
        "paragraphs": [
            "尘埃仆仆日走趋，胸中倒悬一字无。",
            "迫人簿领推不去，眼明忽见千骊珠。",
            "矍然惊呼此诗欤，如醒乍解病获苏。",
            "归来明灯喜无寐，手不忍释自卷舒。",
            "语新格健意有余，风骨峭硬中含腴。",
            "猛如横阵舞刀槊，清若雅宴调笙竽。",
            "我穷已极君益迂，学此似费千金屠。",
            "前有太白後长吉，君家诗名宜复初。",
            "明明天子开石渠，叹我短後追长裾。",
            "时平合第从臣颂，请君早上承明庐。"
        ],
        "title": "李编修器之惠诗卷",
        "id": "0365a320-f707-4a99-a716-c5aeca83199d"
    },
    {
        "author": "韩元吉",
        "paragraphs": [
            "无多酌我盖司隶，不能满觞田将军。",
            "坐中幸免沐猴舞，且复周旋非贵人。",
            "人言劝饮无恶意，君胡作恶使客起。",
            "少陵亦遭田父肘，况我忘形友君子。",
            "从今勿劝亦勿辞，我欲眠时君自归。",
            "先生一斗一石醉，莫问喧争与嘲戏。"
        ],
        "title": "少稷劝饮每作色明远忽拂袖去戏呈",
        "id": "19f17b94-31c9-41c7-9e33-4f4b15413cd1"
    },
    {
        "author": "韩元吉",
        "paragraphs": [
            "读书堂前霜月明，读书堂後霜风声。",
            "主人读书已万卷，足踏省户还专城。",
            "朅来掩关卧不出，左拥韦编右瑶瑟。",
            "似闻天女亦爱静，便喜兰房长英物。",
            "我舍应门纔一儿，赵子尤作仙果迟。",
            "白头相看辄浩叹，玉树独满君家墀。",
            "我歌声长君且听，不特交游幸同姓。",
            "极知玉盎有新醅，每恨金觞乃无柄。",
            "从君泥饮不作难，景物过清天复寒。",
            "犀钱汤餠未免俗，琵琶与筝当合弹。"
        ],
        "title": "戏韩子师",
        "id": "c66c91aa-36be-41ac-820c-8e2a3716b8d9"
    },
    {
        "author": "韩元吉",
        "paragraphs": [
            "忆昔苕溪醉中语，屈指凄凉十寒暑。",
            "纷纭世事去如云，两鬓苍苍各如许。",
            "春风学省数会面，抗袂吁嗟走尘土。",
            "我惭屡战不能奇，袖手归来仆旗鼓。",
            "喜君射策有新功，双鹄联翩仍一举。",
            "胡为不上金马门，簿领卑栖犹哙伍。",
            "风前未厌鹔鹴敝，笔下悬玄凤凰吐。",
            "闽山千里要佳句，应吊双龙一怀古。",
            "元戎好士见此客，定肃弓刀按歌舞。",
            "素英丹荔虽已过，海珍正可罗樽俎。",
            "鹧鸪勾舟木叶堕，秋晚上寒更风雨。",
            "请君强饭趣归程，莫为梅花思羁旅。"
        ],
        "title": "戏赠范元卿",
        "id": "28ed9388-ed6e-41f3-8880-79b843aa4517"
    },
    {
        "author": "韩元吉",
        "paragraphs": [
            "武夷仙人厌尘埃，金鞭白马飞崔嵬。",
            "丹砂已就不可识，尚有瑶草分灵栽。",
            "千花剪巧缀密露，秀色不待春风催。",
            "东溪路入三千里，山如舞凤连翩来。",
            "枪旗未动供采掇，垒鼓夜作空山雷。",
            "苍虬绕圭龙护璧，面为铁石口琼瑰。",
            "烹煎斗水出好事，珠璎玉字相萦回。",
            "已嗟双井甘退步，况复日注真难侪。",
            "我来窃食端为此，把玩一日三徘徊。",
            "手𣂏清泉吊陆子，底用浊酒穷欢咍。",
            "头风快愈春睡散，老眼尚为羣书开。",
            "知君此游更不恶，坐有纤纤时捧杯。"
        ],
        "title": "次韵沈信臣游龙焙",
        "id": "f61d25ee-2336-45e1-a3f3-3ceb44be881e"
    },
    {
        "author": "韩元吉",
        "paragraphs": [
            "秋风作霜枫叶丹，扁舟未发龙山湾。",
            "山头窣堵半天出，十年笑我几往还。",
            "今年结束值重九，爱此山水照高寒。",
            "亲朋话别情总厚，兄弟白首仍苍颜。",
            "相留一笑不易得，争挈美酒罗盘餐。",
            "登高正尔在高许，下视扰扰真尘寰。",
            "追思姑孰有故事，雅宴亦复同此山。",
            "虽云小异得佳客，主人须猬怀胸奸。",
            "沧波至今洗遗恨，岂若我辈同清欢。",
            "是时郊原新雨足，历历烟树明江干。",
            "放怀自知人境异，极目顿觉天宇宽。",
            "惜无五弦寄妙手，已有征雁横云端。",
            "南飞休论九万里，东游更渡五百滩。",
            "明宵酒醒会相忆，梦绕百级凭飞栏。"
        ],
        "title": "重九日中甫子云二兄会别龙山",
        "id": "be6518b5-5b5d-4f72-8ab0-20bd1cdeb774"
    },
    {
        "author": "韩元吉",
        "paragraphs": [
            "前年恨君不肯来，今年惜君不肯住。",
            "朝廷多事四十年，愚智由来各千虑。",
            "君来正值求言日，三策直前真谏疏。",
            "诋诃百事推圣学，请复国雠施一怒。",
            "天高听远语不酬，袖手翩然寻故步。",
            "我知君是谏诤才，主上聪明得无悞。",
            "一纸底用教鹖冠，百战应当启戎辂。",
            "江山千里正风雪，岁月峥嵘倏将暮。",
            "有田可耕屋盖头，君计未疏吾亦去。",
            "君归为谢武夷君，白马摇鞭定何处。"
        ],
        "title": "送朱元晦",
        "id": "29fc3515-e48d-4f69-9f5c-7dab6ef74abc"
    },
    {
        "author": "韩元吉",
        "paragraphs": [
            "我公名满东西川，一持使节几十年。",
            "桥经万里坂九折，儿童学语知公贤。",
            "上皇诏下嗟见晚，归来荷橐趋甘泉。",
            "平生所学欲尽试，新语仅奏囊中篇。",
            "两淮破碎頼整理，百工蛊敝资镵镌。",
            "念公虽老猷自壮，何谓宜去请益坚。",
            "玉音三谕不可挽，一麾且复临江壖。",
            "宣城景物今更妍，木瓜如瓠栗如拳。",
            "敬亭山下蹑游屐，叠嶂楼中呼酒船。",
            "谢公已往诗句在，公有妙语真齐肩。",
            "却招李白吊杜牧，收揽风月酬云烟。",
            "中原未复敌未灭，政成请公须着鞭。",
            "吾君有意询黄发，庙堂之谋当万全。"
        ],
        "title": "送许侍郎知宣州",
        "id": "6da1e538-4858-434f-b54c-312b5858417d"
    },
    {
        "author": "韩元吉",
        "paragraphs": [
            "忆昔闻君未相识，春雨系船吴市侧。",
            "逆风白浪不成行，坐听亲朋谈历历。",
            "岂意飘零晚相见，俱捧江东从事檄。",
            "拙鸠未省厌榆枌，威凤谁令安枳棘。",
            "今年喜君若有遇，去我还为远行役。",
            "一樽忍话故园事，童穉吁嗟发今白。",
            "君家声名塞宇宙，翰墨纵横富奇策。",
            "未容世职践明光，聊佐輶车司郡国。",
            "衡山洞庭忽在眼，禹牒黄车有遗迹。",
            "诗成不用吊灵均，为访桃花招隠客。"
        ],
        "tags": [
            "衡山",
            "洞庭湖"
        ],
        "title": "送苏季真赴湖北宪司属官",
        "id": "405d8e52-4ee5-4d3f-9a1c-f2d9d7491039"
    },
    {
        "author": "韩元吉",
        "paragraphs": [
            "孔君一月二十九日醉，太常一年三百五十九日斋。",
            "人生百岁驹过隙，直与外物劳形骸。",
            "君非太常何用尔，监祭有令时当差。",
            "朝廷礼备百神秩，不比媚奥犹燔柴。",
            "念君几日得闲暇，归胙餍饫妻奴哇。",
            "重门咫尺不得见，使我有酒空相怀。",
            "忆昔过从水南寺，风廊雪屋靡不偕。",
            "灵山怀玉了在眼，苍翠突兀石笋铁柱如签排。",
            "醉来起舞对山水，狂歌亦和襄阳𥱼。",
            "一时取乐未云足，後会回首何其乖。",
            "今者相逢号朝士，仆仆听鼓趋天街。",
            "欲观礼乐问文物，但见鼙鼓鸣江淮。",
            "喜君头上冠作廌，文笔愈健诗愈佳。",
            "青云万里要直气，幸勿触狐当触豺。",
            "我今勃窣百僚後，自觉迂钝难为侪。",
            "一杯耳热不共醉，夜长独坐烧寒秸。",
            "隔墙降将新授节，丝竹间响骈金钗。",
            "时逢富贵虽可羡，扰扰得失真蝇蜗。",
            "江山到处有佳趣，故应赤舄输青鞵。",
            "明年春风我欲赋归去，伫君功成作颂磨苍崖。"
        ],
        "title": "偶得佳酒怀尹少稷闻其连日致斋在台作长句寄之",
        "id": "f23f3f42-0d72-43a6-81dd-804f3f3929e4"
    },
    {
        "author": "韩元吉",
        "paragraphs": [
            "昨日风雨今日晴，绿水桥南春水生。",
            "使君元夕罢高宴，亭午邀客花间行。",
            "危亭直上花几许，水仙夹径梅纵横。",
            "不须沈水熏画戟，帘幕自有香风清。",
            "门前纷纷鸟鹄乱，隠几坐爱寒江明。",
            "忆昨淮南戎马动，岂谓景物还新正。",
            "遗民归公十万口，鼙鼓日日严刀兵。",
            "眼看指麾尽摩抚，闾里愁叹成欢声。",
            "酬功端合侍玉辇，安得坐啸江干城。",
            "景龙灯火公尚记，耆旧出语儿童惊。",
            "我来两月滥宾客，况有别驾能诗名。",
            "相从一笑说万事，重费美酒勤杯觥。",
            "东风摇荡入烟柳，歌管错杂催离情。",
            "诏书征拜那可後，为公前马遥相迎。"
        ],
        "title": "方务德元夕不张灯留饮赏梅务观索赋古风",
        "id": "84c524c8-edfb-42f8-9ab8-da9b35b36af4"
    },
    {
        "author": "韩元吉",
        "paragraphs": [
            "君不见江城梅花春欲动，剪冰仙人作花供。",
            "客来酒尽甘啜醨，常恨公田无秫种。",
            "雪晴梅蘂更可爱，百匝来看地犹冻。",
            "杖藜一笑答春风，岂必鸣鸾与歌凤。",
            "幽香要自己心清，冷艳不禁还目送。",
            "兴来往往得佳句，落纸挥毫字尤纵。",
            "却惊车阵有勍敌，旋结赵叟盟衡雍。",
            "孤芳未省须刻画，百卉应先厌嘲弄。",
            "我如蟋蟀鸣苦迟，君似骅骝骤难控。",
            "相如上林晚奏雅，灵均喜橘工记讽。",
            "不妨聊继广平公，东阁疏枝与君共。"
        ],
        "title": "次韵少稷梅花",
        "id": "be0da253-5a0b-4a5c-997e-40b1e54c0d9c"
    },
    {
        "author": "韩元吉",
        "paragraphs": [
            "君不见紫髯将军射无敌，志目中眉犹动色。",
            "晚年惊见卖油翁，一线穿钱曾不失。",
            "人言手熟会当尔，世事由来真一剧。",
            "纷纷刻楮技已穷，厌看人力须天工。",
            "湘妃抚掌汉女笑，为我试手冯夷宫。",
            "芙渠生叶不自展，胡为正在阿堵中。",
            "青铜翠羽光相映，莫遣游鱼动荷柄。",
            "芳心满眼谁得知，坐使诗人发嘲咏。",
            "我言羞涩囊久空，井中飞蚨那得逢。",
            "不如青鸭为衔去，剩买明月酬清风。"
        ],
        "title": "土人池中有新荷戴钱而出者少稷明远相率赋诗戏作长句",
        "id": "56fda5ba-efb3-4cdb-8635-31ad8a86d418"
    },
    {
        "author": "韩元吉",
        "paragraphs": [
            "广寒仙子衣作裳，夜从宓妃款英皇。",
            "朝游洛浦暮潇湘，红妆翠羽森成行。",
            "仙姿不作时世妆，或凝朝霞艳秋霜。",
            "临流顾影濯沧浪，游鱼属玉双鸳鸯。",
            "长庚北斗相低昂，笑中如花语如香。",
            "徘徊醉着清漏长，炯然开奁照湖光。",
            "湖风吹水洒面凉，明珠落佩千鸣珰。",
            "碧筩宛宛中可觞，为君行歌酌天浆。",
            "瑶池玉井遥相望，归舟浮空月茫茫。"
        ],
        "title": "观莲",
        "id": "80836764-9cf0-44fa-96b4-4ff08c651f48"
    },
    {
        "author": "韩元吉",
        "paragraphs": [
            "江南秋尽犹无菊，只有幽香满岩谷。",
            "纷纷千树散黄金，翠叶离披剪寒玉。",
            "繁枝疑从缺月堕，嫩叶不受微风触。",
            "芳枝冷淡谁与妍，雾雨阴晴自膏沐。",
            "不妨松竹共行伍，要使芝兰尽臣仆。",
            "小山有句嗟未尽，骚经已断谁能续。",
            "每至凋零足惆怅，尚喜炉熏驻余馥。",
            "为君扫地斗量归，犹胜胡椒夸百斛。"
        ],
        "title": "同尹少稷赋岩桂",
        "id": "e5afb6cc-4579-414c-af3f-142140d50e72"
    },
    {
        "author": "韩元吉",
        "paragraphs": [
            "荒村日晴雪犹积，系缆焦公山下石。",
            "江翻断崖石破碎，瘗鹤千年有遗迹。",
            "瘦藤百级跻上方，浮玉南北江中央。",
            "樯竿如林出烟浦，酒船远与帆低昂。",
            "老鸱盘风舞江面，杀气淮南望中见。",
            "神龙只合水底眠，为洗干坤起雷电。",
            "观音岩前竹十寻，大士不死知此心。",
            "醉归更唤殷七七，剩种好花开鹤林。"
        ],
        "title": "隆兴甲申岁闰月游焦山",
        "id": "9333b6a5-000b-4261-9cbc-6830d102f236"
    },
    {
        "author": "韩元吉",
        "paragraphs": [
            "唤渡春潭侧，堤弯踏晓晴。",
            "回舟动山影，映日见鱼行。",
            "墅远孤烟出，江深白鹭明。",
            "尘劳消底计，对此觉身轻。"
        ],
        "title": "南剑道中",
        "id": "a7f31293-0fed-4b3f-a4a3-3468cfa828e4"
    },
    {
        "author": "韩元吉",
        "paragraphs": [
            "山静水逾响，我行清夜中。",
            "月华霜着地，云影浪摇空。",
            "有酒不惜醉，无人谁与同。",
            "嫦娥捣仙药，应厌广寒宫。"
        ],
        "title": "步月",
        "id": "8768fe9c-e0f2-4bf2-b3c5-0c1c93d9c285"
    },
    {
        "author": "韩元吉",
        "paragraphs": [
            "辇路逢端午，今年始赐休。",
            "不知人世暑，还有水轩秋。",
            "花气晴熏坐，湖光晚逼舟。",
            "明朝又奔走，剩作片时留。"
        ],
        "title": "端午日张园分题",
        "id": "657a6c00-3234-4702-9528-37b01bab74ff"
    },
    {
        "author": "韩元吉",
        "paragraphs": [
            "客少无尘语，官闲省吏文。",
            "醉眠千嶂日，危坐一窗云。",
            "酒户时通籍，诗坛渐策勋。",
            "平生不龟手，郢客浑挥斤。"
        ],
        "title": "秋日杂咏六首  其一",
        "id": "f46ba31a-ea83-4382-978b-5696a4bcae39"
    },
    {
        "author": "韩元吉",
        "paragraphs": [
            "草草重阳节，黄花惜未开。",
            "故人犹有酒，行客且衔杯。",
            "日落蛩声苦，云低雁影来。",
            "南山足佳气，独立意徘徊。"
        ],
        "title": "秋日杂咏六首  其二",
        "id": "483e85bb-aa47-4302-8e8c-f95787c4d2bb"
    },
    {
        "author": "韩元吉",
        "paragraphs": [
            "醉着山堂梦，初凉枕簟清。",
            "秋声迷夜雨，月色误天明。",
            "为客心长惯，思亲意未平。",
            "岁华容易晚，寂寞壮心惊。"
        ],
        "title": "秋日杂咏六首  其三",
        "id": "5dce6069-fb17-416e-9815-c7514650564d"
    },
    {
        "author": "韩元吉",
        "paragraphs": [
            "古郡青山合，乘高眼倍宽。",
            "风惊梧叶阵，雨暗菊花团。",
            "凉色宜欹枕，秋光怯凭栏。",
            "向来疏懒意，景物暂相欢。"
        ],
        "title": "秋日杂咏六首  其四",
        "id": "fb0eee64-cb92-4fe4-8668-1b54295b1bcb"
    },
    {
        "author": "韩元吉",
        "paragraphs": [
            "怪底西风别，秋香一夜繁。",
            "攒金差可拟，揉蜡巧能抟。",
            "买地宜多种，移床且细看。",
            "江南篱菊晚，頼尔慰愁端。"
        ],
        "title": "秋日杂咏六首  其五",
        "id": "ff31a5ff-509b-4656-843b-461ba1467355"
    },
    {
        "author": "韩元吉",
        "paragraphs": [
            "绝壁跨城楼，连天海气浮。",
            "长空去鸟尽，落日断云留。",
            "鼓角深秋壮，山河薄暮愁。",
            "劳生知底所，倚杖寄沧洲。"
        ],
        "title": "秋日杂咏六首  其六",
        "id": "c14f0203-569b-463c-9a37-73452954eb34"
    },
    {
        "author": "韩元吉",
        "paragraphs": [
            "昨夜灯花暗，今晨雨意深。",
            "残花惟有叶，新笋已成林。",
            "未办扶头饮，聊为拥鼻吟。",
            "兴阑幽梦断，檐际足清音。"
        ],
        "title": "听雨",
        "id": "b056d75d-e849-4b62-a6ca-77ed4c208f43"
    },
    {
        "author": "韩元吉",
        "paragraphs": [
            "今岁西湖上，经行始此回。",
            "轻烟认花柳，细雨识楼台。",
            "春半已多日，官闲能自来。",
            "情知欠樽酒，倚杖且徘徊。"
        ],
        "tags": [
            "西湖"
        ],
        "title": "丰乐楼",
        "id": "8d54de54-332b-4beb-aa44-74d9cb2fc62e"
    },
    {
        "author": "韩元吉",
        "paragraphs": [
            "老去惊时节，春来念物华。",
            "青烟百六日，同社两三家。",
            "醉着凌风舸，歌成满路花。",
            "沧江万里意，独立送残霞。"
        ],
        "title": "清明",
        "id": "b26af405-d772-4295-a32d-5df23e95b33b"
    },
    {
        "author": "韩元吉",
        "paragraphs": [
            "着雨柔桑暗，吹风小麦齐。",
            "江深涵日浄，野阔并云低。",
            "车马能相问，琴书故可携。",
            "村村花自好，不奈子规啼。"
        ],
        "title": "闲居遣兴",
        "id": "9650a5ee-4bc6-4465-9f69-0f06f0234bf2"
    },
    {
        "author": "韩元吉",
        "paragraphs": [
            "丹诏西来急，沿淮次第知。",
            "应嗟飨帝日，却作视师期。",
            "士苦三年戍，人怀四郡悲。",
            "平戎可无策，帷幄定谁咨。"
        ],
        "title": "道中遇停郊祀诏书",
        "id": "3abb4feb-0c6b-4f1c-b712-85ddebab4511"
    },
    {
        "author": "韩元吉",
        "paragraphs": [
            "千载西州路，何人不此行。",
            "山横桃叶渡，江动石头城。",
            "天阙云端耸，秦淮雨後清。",
            "敢论风景异，举目笑平生。"
        ],
        "title": "建业书事",
        "id": "603f5891-3159-4480-90de-83abe459c92a"
    },
    {
        "author": "韩元吉",
        "paragraphs": [
            "世事日千变，劳生忧患多。",
            "谁知度炎热，正尔陟嵯峨。",
            "峰矗莲初绽，崖枯镜未磨。",
            "江东兹绝险，叹我两经过。"
        ],
        "title": "过芙蓉对镜岭",
        "id": "127808a5-9d9d-4d81-8022-e01a9d69d6bd"
    },
    {
        "author": "韩元吉",
        "paragraphs": [
            "极目慈云路，看山立少时。",
            "湖光经雨阔，柳色泥烟垂。",
            "琢石观蹲兽，镌崖读断碑。",
            "西关知底险，抚掌笑儿嬉。"
        ],
        "title": "慈云岭",
        "id": "84c11874-222b-4aa6-8139-f11a7710ab05"
    },
    {
        "author": "韩元吉",
        "paragraphs": [
            "意适都忘远，行歌未觉劳。",
            "崎岖一径入，上下数峰高。",
            "嫩白怜新菊，轻红讶小桃。",
            "归来情兴动，风叶乱萧骚。"
        ],
        "title": "山行  其一",
        "id": "4cb3a351-e5eb-4c20-bf5f-369132f5a349"
    },
    {
        "author": "韩元吉",
        "paragraphs": [
            "秋尽暑犹剧，今朝凉意新。",
            "轻阴能障日，小雨不生尘。",
            "度壑时投策，看云一岸巾。",
            "邻僧问何往，茗果愧情亲。"
        ],
        "title": "山行  其二",
        "id": "e8ec4f93-ebf1-40ea-bdec-2ecd7eb7f87a"
    },
    {
        "author": "韩元吉",
        "paragraphs": [
            "俗物祇散意，市朝那复情。",
            "未能蓬岛去，且上玉京行。",
            "古洞深无底，幽泉细有声。",
            "山灵知我意，剩乞片时晴。"
        ],
        "title": "登玉京洞遇雨",
        "id": "564cb09f-3bf9-42fe-a2a8-6bfc39d97d70"
    },
    {
        "author": "韩元吉",
        "paragraphs": [
            "小雨不成雪，冻云犹没山。",
            "若无官事缚，聊傍野僧闲。",
            "浊酒间何阔，清游阻且艰。",
            "相看成冷淡，得句不空还。"
        ],
        "title": "雨中同邹德饭白云庵  其一",
        "id": "83c14214-62fc-4792-94cb-77ebd6dcdc9d"
    },
    {
        "author": "韩元吉",
        "paragraphs": [
            "懒惰已成癖，幽寻湖上台。",
            "应知千里近，动作半年来。",
            "一径草仍碧，两山梅未开。",
            "犹怜冲雨湿，路入乱云堆。"
        ],
        "title": "雨中同邹德饭白云庵  其二",
        "id": "e8b01fca-ff2d-48a5-9c57-74c73ae77005"
    },
    {
        "author": "韩元吉",
        "paragraphs": [
            "古寺郊丘侧，钟鱼晓未喧。",
            "双林有遗骨，瑞萼记名园。",
            "粒石嗟余饭，神槌想叩门。",
            "蚕桑犹有谒，鼓舞动山村。"
        ],
        "title": "龙华寺傅大士真身像",
        "id": "1a899093-fa82-4023-b664-f0e49773e6e0"
    },
    {
        "author": "韩元吉",
        "paragraphs": [
            "八月钱塘岸，江潮昼殷雷。",
            "岂知惊浪涌，不转此峰来。",
            "古窦深无际，神渊秘莫开。",
            "山灵如爱我，三送雪成堆。"
        ],
        "title": "青阳龙池山潮泉其应有时祷于泉上坐顷三应山中人以为未有也",
        "id": "83c6ad74-8cbe-4294-bc29-32e909074d03"
    },
    {
        "author": "韩元吉",
        "paragraphs": [
            "借屋复借竹，主人贫可知。",
            "清风时引酒，长日最须棋。",
            "墙缺秋声过，庭空月影随。",
            "遥怜对高节，幽独更题诗。"
        ],
        "title": "寄题尹少稷借竹轩",
        "id": "cd63f9fe-de4d-4977-bb99-9d7e8a39dbc0"
    },
    {
        "author": "韩元吉",
        "paragraphs": [
            "万古须弥顶，尝于芥子看。",
            "怜君作书窟，唤客筑诗坛。",
            "默识眼界浄，忘忧心地宽。",
            "老来同此味，广厦任高寒。"
        ],
        "title": "龚敦颐芥隠诗",
        "id": "b1130282-8901-4dd7-8760-d788f26abcab"
    },
    {
        "author": "韩元吉",
        "paragraphs": [
            "设席纔方丈，谁将芥子看。",
            "须弥藏自稳，琥珀拾应难。",
            "脚底芒鞋破，颅边衲被寒。",
            "遥知八万座，一笑且团栾。"
        ],
        "title": "僧仲俨芥室",
        "id": "2619908f-25ec-46b7-a89e-8659db4cc3bb"
    },
    {
        "author": "韩元吉",
        "paragraphs": [
            "紫陌犹千里，禅房自一家。",
            "翠深穿小径，红湿动迷花。",
            "络石寒梢乱，欹岩碧干斜。",
            "春江夜来雨，如为洗烟霞。"
        ],
        "title": "易安斋",
        "id": "bba8b606-a107-4b80-99c3-664aff7b0a7d"
    },
    {
        "author": "韩元吉",
        "paragraphs": [
            "四海习凿齿，云间陆士龙。",
            "酒狂须一石，文好自三冬。",
            "风水客愁远，烟花春事浓。",
            "还将枕流耳，来听景阳钟。"
        ],
        "title": "过松江寄务观五首  其一",
        "id": "22f108d0-597f-4d3d-8e39-d2016d1037ce"
    },
    {
        "author": "韩元吉",
        "paragraphs": [
            "风浪白如屋，垂虹烟霭间。",
            "清心太湖水，满眼洞庭山。",
            "放鹤迎人舞，飞鸥伴我闲。",
            "是中有佳句，诗思未容悭。"
        ],
        "tags": [
            "太湖",
            "洞庭湖"
        ],
        "title": "过松江寄务观五首  其二",
        "id": "952fce21-5603-43ce-9647-19d681d0d45a"
    },
    {
        "author": "韩元吉",
        "paragraphs": [
            "一别未十日，举头杨柳黄。",
            "蜂来知酒美，梅度觉船香。",
            "岸帻春容好，翻书昼景长。",
            "无人共谈麈，自酌引壶觞。"
        ],
        "title": "过松江寄务观五首  其三",
        "id": "21cfb759-ef01-4ee1-b0ce-dad5391b6594"
    },
    {
        "author": "韩元吉",
        "paragraphs": [
            "湖岸见亭馆，谁家长锁门。",
            "主人宁好事，渌水但名园。",
            "借我安茅屋，容君共酒樽。",
            "风波正奔走，独立望江村。"
        ],
        "title": "过松江寄务观五首  其四",
        "id": "3305e737-1d8a-4254-98fb-5ce4a12a17ba"
    },
    {
        "author": "韩元吉",
        "paragraphs": [
            "并舍尽垂柳，出檐多好花。",
            "独寻江岸路，静爱野人家。",
            "水暖分鱼子，沙晴蹙荻芽。",
            "放歌吾亦醉，渔户即生涯。"
        ],
        "title": "过松江寄务观五首  其五",
        "id": "bba1afef-6e1d-4ed4-b43d-86a185110444"
    },
    {
        "author": "韩元吉",
        "paragraphs": [
            "报陟西枢掾，遥怜势未行。",
            "葬亲尝有请，去国岂无名。",
            "松菊关心在，江山到眼青。",
            "琵琶洲畔宅，归计几时成。"
        ],
        "title": "寄赵德庄二首  其一",
        "id": "f9e80696-24bd-46fe-b83a-9283d57d4f87"
    },
    {
        "author": "韩元吉",
        "paragraphs": [
            "早辱交情厚，年来事辄同。",
            "自知荣宦拙，甘为好诗穷。",
            "鳬雁且依水，马牛还信风。",
            "故应怀李白，但欲老江东。"
        ],
        "title": "寄赵德庄二首  其二",
        "id": "d2854366-467c-456d-893e-b1321460f711"
    },
    {
        "author": "韩元吉",
        "paragraphs": [
            "四海双兄弟，南来几别离。",
            "未成春草梦，先动白云思。",
            "涕泪三年隔，风尘数月期。",
            "生涯奔走里，卜筑定何时。"
        ],
        "title": "送子云五首  其一",
        "id": "a76f87da-680e-4f77-a186-f47cfce989f9"
    },
    {
        "author": "韩元吉",
        "paragraphs": [
            "薄宦何堪远，兄今奉板舆。",
            "猫头供美笋，玉板荐嘉鱼。",
            "川陆徐行李，暄寒慎起居。",
            "会因回雁足，时一问何如。"
        ],
        "title": "送子云五首  其二",
        "id": "c7eda40c-2c94-49ce-966d-789a3c4d3b31"
    },
    {
        "author": "韩元吉",
        "paragraphs": [
            "楚国富山水，衡湘千里余。",
            "人皆思太傅，我独念三闾。",
            "贫贱真劳矣，功名果命欤。",
            "官闲道林寺，洗眼卧看书。"
        ],
        "title": "送子云五首  其三",
        "id": "f1c13d36-259f-4cfb-b359-3c167c1e509f"
    },
    {
        "author": "韩元吉",
        "paragraphs": [
            "别意能凄楚，骊驹且缓听。",
            "百年三过一，万事醉还醒。",
            "策马身犹健，看山眼倍青。",
            "东风有底憾，吹柳暗长亭。"
        ],
        "title": "送子云五首  其四",
        "id": "9c3db08b-688c-4595-b9b5-6213cccc0d84"
    },
    {
        "author": "韩元吉",
        "paragraphs": [
            "水阔湖南道，春深可当游。",
            "鸟声喧绿树，花影趁行舟。",
            "短袖那容舞，良畴不易谋。",
            "有亲垂白发，敛板未应羞。"
        ],
        "title": "送子云五首  其五",
        "id": "e282f2cb-816d-4265-bda5-bc1553759a6c"
    },
    {
        "author": "韩元吉",
        "paragraphs": [
            "挟筴度春水，絮飞花易阑。",
            "吾衰聊玩世，子壮且勤官。",
            "雨後半篙绿，风生孤棹寒。",
            "殷懃酌双井，为试茗芽看。"
        ],
        "title": "送漳赴分宁尉",
        "id": "9b7d07a7-9844-43bf-9e8c-53e5905048b2"
    },
    {
        "author": "韩元吉",
        "paragraphs": [
            "楚尾还重九，荒园菊半花。",
            "因君向姑孰，使我坠乌纱。",
            "更度千秋岭，休寻万里沙。",
            "壮年豪气在，途路莫兴嗟。"
        ],
        "title": "送温伯玉二首  其一",
        "id": "dcedba25-7b90-4543-a077-a9656d4cb93f"
    },
    {
        "author": "韩元吉",
        "paragraphs": [
            "牛渚青山路，衰迟旧往来。",
            "西风动黄叶，朔雪记寒梅。",
            "戍鼓边城近，楼船猛士催。",
            "然犀不用照，拔剑忆澹台。"
        ],
        "title": "送温伯玉二首  其二",
        "id": "c6547f5b-e4e6-4abb-a1a9-95d6473b7606"
    },
    {
        "author": "韩元吉",
        "paragraphs": [
            "客里亲朋别，诗成倍黯然。",
            "春风动花柳，归路绕云烟。",
            "共绝过门盗，俱无使鬼钱。",
            "生涯知底许，消息幸频传。"
        ],
        "title": "送张仲良二首  其一",
        "id": "a7bfff19-e3e9-4a1d-88fc-07cb2732adf7"
    },
    {
        "author": "韩元吉",
        "paragraphs": [
            "气概青云上，声华碧海边。",
            "交游俱得誉，伯仲总能贤。",
            "幕府宁淹薄，诸公肯荐延。",
            "功名第迟速，强饭且加鞭。"
        ],
        "title": "送张仲良二首  其二",
        "id": "62f6681b-32d9-4aee-966b-b218bdd63f29"
    },
    {
        "author": "韩元吉",
        "paragraphs": [
            "一水分他县，音书近可传。",
            "飘零俱北客，憔悴各中年。",
            "破屋春风里，扁舟夜雪前。",
            "故人逢短簿，为话意茫然。"
        ],
        "title": "送梁士衡归余杭  其一",
        "id": "45b21337-0024-4754-9904-f2f690cbcb06"
    },
    {
        "author": "韩元吉",
        "paragraphs": [
            "古寺荒山曲，相过日自宜。",
            "插花狂堕帻，折屐醉争棋。",
            "世事关情懒，风光逐意移。",
            "岁寒冰断港，君去复何之。"
        ],
        "title": "送梁士衡归余杭  其二",
        "id": "e94af9d5-3d1b-4bfa-9d9d-174297e1c27d"
    },
    {
        "author": "韩元吉",
        "paragraphs": [
            "春水生南涧，吾衰久索居。",
            "三年还作别，数字且频书。",
            "文史差无负，田园慨未余。",
            "常存爱民意，门户有权舆。"
        ],
        "title": "送谅弟丞邵阳",
        "id": "aa33bb6a-bea1-48fb-9803-411720bb1632"
    },
    {
        "author": "韩元吉",
        "paragraphs": [
            "忆昔湖阴道，边声日夜闻。",
            "远峰明积雪，叠鼓堕层云。",
            "未叹河山异，常忧玉石焚。",
            "三年真一梦，相见且论文。"
        ],
        "title": "送中甫兄之淮南  其一",
        "id": "d5937691-85fe-4a05-83cc-28e424719044"
    },
    {
        "author": "韩元吉",
        "paragraphs": [
            "老惜亲朋别，贫知客寓愁。",
            "青灯耿遥夜，浊酒对穷秋。",
            "寒日催征骑，新霜倚县楼。",
            "因君问淝水，莫渡北来舟。"
        ],
        "title": "送中甫兄之淮南  其二",
        "id": "dd9fe523-7d9f-4fe7-9e06-ecd9cf643938"
    },
    {
        "author": "韩元吉",
        "paragraphs": [
            "四十纔生子，今年亦效官。",
            "国恩期共报，世路觉尤难。",
            "簿领犹应暇，诗书且细观。",
            "传家门户立，即此慰衰残。"
        ],
        "title": "淲赴贵池簿",
        "id": "46554844-fa26-4316-a085-f135e4c68da6"
    },
    {
        "author": "韩元吉",
        "paragraphs": [
            "每惜春光去，生憎鶗鴂鸣。",
            "倦游心易赏，多病戍仍更。",
            "风雨山花过，池塘野水生。",
            "买牛归问舍，此计会应成。"
        ],
        "title": "次韵子云春日见怀二首  其一",
        "id": "7fd2fd5b-3fdd-4c4e-94f0-1fdd95f60733"
    },
    {
        "author": "韩元吉",
        "paragraphs": [
            "山寺鶑花里，悬知载酒行。",
            "青春随梦断，白发伴愁生。",
            "烂醉真吾事，忘机岂世情。",
            "书来得佳句，双眼暂增明。"
        ],
        "title": "次韵子云春日见怀二首  其二",
        "id": "7e3d9408-a536-4c51-9fe9-bbf7336619a0"
    },
    {
        "author": "韩元吉",
        "paragraphs": [
            "颉利何时缚，康居久未灰。",
            "天威如自震，敌势不难摧。",
            "日月丹心在，风尘白眼开。",
            "受降城旋筑，且缓羽书来。"
        ],
        "title": "次韵张晋彦书事",
        "id": "a0e17369-407b-435c-b819-20f47fcedb13"
    },
    {
        "author": "韩元吉",
        "paragraphs": [
            "斗雀嗟穷巷，鸣驺枉故人。",
            "尘埃生破甑，风雨垫乌巾。",
            "别久情逾厚，诗来语更新。",
            "囊空得珠玉，此段不全贫。"
        ],
        "title": "次韵任信儒见过",
        "id": "6d60c811-1312-4225-a157-cab69de459bc"
    },
    {
        "author": "韩元吉",
        "paragraphs": [
            "行乐须春事，微官日自忙。",
            "轻云弄天色，细雨出风光。",
            "筠甲连山破，林髯夹道苍。",
            "拟寻花岛去，更待茗芽香。"
        ],
        "title": "次韵赵任卿至北苑二首  其一",
        "id": "2c145d44-90e4-45a7-994e-5be4ecc84568"
    },
    {
        "author": "韩元吉",
        "paragraphs": [
            "好雨惊连夜，疏钟喜报晨。",
            "池心春涨绿，花面晓妆匀。",
            "野渡经年别，官茶几焙新。",
            "风光为传语，何事曲江滨。"
        ],
        "title": "次韵赵任卿至北苑二首  其二",
        "id": "e63565e2-46b5-461c-8f62-21842e3d0794"
    },
    {
        "author": "韩元吉",
        "paragraphs": [
            "腊近千门雪，风高一夜晴。",
            "醉余和被拥，梦破觉窗明。",
            "鼙鼓三年戍，关河万里情。",
            "应怜铁甲冷，烽火未须惊。"
        ],
        "title": "次韵鲁如晖雪晴",
        "id": "179139fd-c1c6-4eec-b12c-949fee1074d8"
    },
    {
        "author": "韩元吉",
        "paragraphs": [
            "七十古稀有，君今还倦游。",
            "危机直虎口，薄利祇蝇头。",
            "黄发宜登用，清时忍退休。",
            "遥知江上宅，聊近水边鸥。"
        ],
        "title": "次韵金元鼎新年七十  其一",
        "id": "103f94e7-0653-4afc-bfa9-63fd64f7e5f2"
    },
    {
        "author": "韩元吉",
        "paragraphs": [
            "论文倾满座，嗜酒见天真。",
            "旧惬李君驭，今怀王翰邻。",
            "欢情知老大，诗话倍清新。",
            "莫作悬车念，滔滔且问津。"
        ],
        "title": "次韵金元鼎新年七十  其二",
        "id": "f6bcd8da-d95a-4da6-9303-53f1a14e8821"
    },
    {
        "author": "韩元吉",
        "paragraphs": [
            "奥学余家法，宏材迈古风。",
            "剸烦樽俎上，御侮笑谈中。",
            "勋业中兴殿，规模大驾宫。",
            "哀闻父老泣，遗爱六州同。"
        ],
        "title": "叶少保挽词六首  其一",
        "id": "88c54131-1c01-4e83-80e9-6a206043b4ae"
    },
    {
        "author": "韩元吉",
        "paragraphs": [
            "望实诸公右，文章百代师。",
            "匡时存诏令，谋国见丞疑。",
            "易识悲麟意，难追吐凤辞。",
            "门生满天下，谁继蔡邕碑。"
        ],
        "title": "叶少保挽词六首  其二",
        "id": "8d459e5b-a03c-40e2-93a2-a79c892b22d0"
    },
    {
        "author": "韩元吉",
        "paragraphs": [
            "宦达平生早，高年及引归。",
            "安车荣绛节，黄发遽衰衣。",
            "未致生刍奠，俄惊薤露晞。",
            "孝心天地恻，相望两灵帏。"
        ],
        "title": "叶少保挽词六首  其三",
        "id": "0697ecee-6de3-40b0-8e3f-459c011a264e"
    },
    {
        "author": "韩元吉",
        "paragraphs": [
            "精舍湖山外，天开万石林。",
            "五车娱晚岁，一壑遂初心。",
            "激水穿岩窦，栽花绕涧阴。",
            "佳名端不朽，挥泪记登临。"
        ],
        "title": "叶少保挽词六首  其四",
        "id": "a77a7a2d-a546-4ea3-bfba-d319a560214e"
    },
    {
        "author": "韩元吉",
        "paragraphs": [
            "翰墨通家旧，吁嗟大父时。",
            "追随千里驾，酬唱百篇诗。",
            "小器惭非远，孤童误见奇。",
            "殷懃授简意，敢负昔年期。"
        ],
        "title": "叶少保挽词六首  其五",
        "id": "27340ba9-f0b3-4fd6-a4bc-8051f38dc3e1"
    },
    {
        "author": "韩元吉",
        "paragraphs": [
            "忆罢仪曹试，登门语更亲。",
            "故怀如昨日，一醉赏余春。",
            "佳句犹沾墨，遗编竟掩尘。",
            "烟云变朝暮，感慨独伤神。"
        ],
        "title": "叶少保挽词六首  其六",
        "id": "b6067899-11fe-450f-bb32-4a47d338e3a4"
    },
    {
        "author": "韩元吉",
        "paragraphs": [
            "世学推东楚，文名冠异科。",
            "弟兄联玉笋，父子擅金坡。",
            "筹幄渊谋在，陪京惠爱多。",
            "无因奠鸡酒，清泪洒江波。"
        ],
        "title": "故资政殿大学士枢密洪公挽词二首  其一",
        "id": "804be653-465a-4ca1-a8fa-845c040b74d2"
    },
    {
        "author": "韩元吉",
        "paragraphs": [
            "甲第湖山美，人知小隠名。",
            "天方开乐土，地忽起佳城。",
            "秘殿疏殊渥，珍台锡异荣。",
            "勋劳纔右府，曾未陟魁衡。"
        ],
        "title": "故资政殿大学士枢密洪公挽词二首  其二",
        "id": "61406efa-74e8-4721-8d28-702309b273dd"
    },
    {
        "author": "韩元吉",
        "paragraphs": [
            "拱揖消狂寇，从容奉两宫。",
            "临危几谢傅，忍事实娄公。",
            "陶冶无偏党，经纶尽朴忠。",
            "再来金鼎地，高卧亦成功。"
        ],
        "title": "故赠太师丞相文恭陈公挽词三首  其一",
        "id": "88d62a2c-303c-4680-9da4-3c936aad5d44"
    },
    {
        "author": "韩元吉",
        "paragraphs": [
            "扶疾祗严诏，邦基整屡危。",
            "紫宸朝奏事，黄阁暮兴悲。",
            "德望仪千载，恩荣冠一时。",
            "石龟山下路，谁为记丰碑。"
        ],
        "title": "故赠太师丞相文恭陈公挽词三首  其二",
        "id": "335f9219-1b79-48cb-acb5-a5c758733368"
    },
    {
        "author": "韩元吉",
        "paragraphs": [
            "凛凛循良吏，休休一介臣。",
            "投艰推宇量，御侮頼精神。",
            "给侍恩虽渥，怀归志莫伸。",
            "平泉开甲第，花木未经春。"
        ],
        "title": "故赠太师丞相文恭陈公挽词三首  其三",
        "id": "b1c486e2-28d8-4d1e-9ad2-ff239798b088"
    },
    {
        "author": "韩元吉",
        "paragraphs": [
            "宿卫登环尹，荣恩四十春。",
            "威名传瀚海，功烈上麒麟。",
            "却敌凝山岳，临机妙鬼神。",
            "中兴奉朝请，劳旧总无人。"
        ],
        "title": "故太师和王挽诗三首  其一",
        "id": "ec2442e8-766a-43be-8ccd-b131957ea470"
    },
    {
        "author": "韩元吉",
        "paragraphs": [
            "淮右偏师出，江津督府开。",
            "橐皋贼阵蹙，瓜步敌锋摧。",
            "宝剑畴能举，神旗怅莫回。",
            "悲风苕水路，千载有余哀。"
        ],
        "title": "故太师和王挽诗三首  其二",
        "id": "9d7ca35b-ea30-459a-bc11-ec2233cd70e1"
    },
    {
        "author": "韩元吉",
        "paragraphs": [
            "甲第神京冠，王封异姓优。",
            "风云开杰阁，水月转芳洲。",
            "种玉阶庭盛，挥金族绪周。",
            "诸郎自持橐，衮衮尚公侯。"
        ],
        "title": "故太师和王挽诗三首  其三",
        "id": "97bfd0fb-9c73-4c84-83c6-1659aa680549"
    },
    {
        "author": "韩元吉",
        "paragraphs": [
            "风采仪三院，循良着六州。",
            "誉高青琐闼，名动紫云楼。",
            "经世余闳议，兴邦閟远猷。",
            "君王问黄发，柱石可能留。"
        ],
        "title": "致政龙图给事吴公挽词二首  其一",
        "id": "37073efc-69d4-4b3b-967f-ef835d04c58c"
    },
    {
        "author": "韩元吉",
        "paragraphs": [
            "勇退湖山地，心期白傅论。",
            "仙风占苍岭，乐土并桃源。",
            "壮节传交旧，儒科付子孙。",
            "修龄纔八十，殄瘁只声吞。"
        ],
        "title": "致政龙图给事吴公挽词二首  其二",
        "id": "c264d1b9-0fb3-43c4-892f-86ec288f8883"
    },
    {
        "author": "韩元吉",
        "paragraphs": [
            "磊落南州士，家声二百年。",
            "失身几利吻，得路已华颠。",
            "青琐元虚位，黄扉久伫贤。",
            "九原宁可作，东望益潸然。"
        ],
        "title": "致政龙图给事徐公挽词二首  其一",
        "id": "b0df05a4-a1f4-447d-b340-469059d82faf"
    },
    {
        "author": "韩元吉",
        "paragraphs": [
            "今代询黄发，临雍缺盛仪。",
            "久从曾釜乐，俄重鲤庭悲。",
            "德履嗟如在，功名误见期。",
            "平生拄颐剑，聊挂墓门枝。"
        ],
        "title": "致政龙图给事徐公挽词二首  其二",
        "id": "ffda40d8-c90a-4f2f-8fa5-c730d5a8c44e"
    },
    {
        "author": "韩元吉",
        "paragraphs": [
            "制邑腾嘉誉，升平遂一州。",
            "雍容持从橐，慷慨动宸旒。",
            "相业看调鼎，兵机久运筹。",
            "勋庸元未究，湖海泪空流。"
        ],
        "title": "叶梦锡丞相挽词二首  其一",
        "id": "c4e0b1b4-a0a6-4804-afb6-576adbd046df"
    },
    {
        "author": "韩元吉",
        "paragraphs": [
            "味道苏仙井，言归鬓尚青。",
            "仅周新甲子，还仰旧仪刑。",
            "秘殿欣疏宠，华钟待勒铭。",
            "追随樽酒地，愁绝最高亭。"
        ],
        "title": "叶梦锡丞相挽词二首  其二",
        "id": "9abe5665-370c-4966-9df1-29a09ed5bea4"
    },
    {
        "author": "韩元吉",
        "paragraphs": [
            "身致高门重，心无闇室欺。",
            "臧孙宜有後，伯道乃无儿。",
            "千载君如此，流年疾若斯。",
            "宁无百人赎，遂作九原悲。"
        ],
        "title": "挽任谏议词二首  其一",
        "id": "80692d9c-3400-4e04-97af-7df26fbcf0d6"
    },
    {
        "author": "韩元吉",
        "paragraphs": [
            "凛凛诤臣节，恂恂循吏名。",
            "世嗟阳谏议，人忆谢宣城。",
            "优诏纔三接，嘉言未一行。",
            "清霜数行泪，岂为故人倾。"
        ],
        "title": "挽任谏议词二首  其二",
        "id": "35be4ed6-1044-46fe-b84c-f9e3ab1a4243"
    },
    {
        "author": "韩元吉",
        "paragraphs": [
            "未冠登华选，高文动汉廷。",
            "持身严榘席，虑世炳丹青。",
            "庶府咨沿革，诸儒见典型。",
            "空嗟廊庙略，不上鼎彝铭。"
        ],
        "title": "故端明尚书汪公挽词二首  其一",
        "id": "dd2f36d7-64cd-4df6-bf78-098d3c46cefb"
    },
    {
        "author": "韩元吉",
        "paragraphs": [
            "献纳高门地，君王识履声。",
            "闽山歌惠政，蜀道憺威名。",
            "逝矣嗟天命，谁欤总国成。",
            "弟兄无六十，殄瘁亦堪惊。"
        ],
        "title": "故端明尚书汪公挽词二首  其二",
        "id": "1e199693-153d-4772-b7b9-6768f1bcb32c"
    },
    {
        "author": "韩元吉",
        "paragraphs": [
            "海内循良政，高名实吏师。",
            "铜符尝五换，玉节更三持。",
            "慷慨平戎策，雍容圣德诗。",
            "甘泉仅持橐，功不负明时。"
        ],
        "title": "致政许侍郎挽词二首  其一",
        "id": "ecc22a9d-5d52-49ef-b978-1eb453278bff"
    },
    {
        "author": "韩元吉",
        "paragraphs": [
            "蜀道烦司马，宣城屈谢公。",
            "风行万里外，身老十年中。",
            "厚德今畴继，深知昔误蒙。",
            "佳城閟千载，鸡酒恨何穷。"
        ],
        "title": "致政许侍郎挽词二首  其二",
        "id": "fb4023aa-6c00-45f3-97a0-c3cf051e2905"
    },
    {
        "author": "韩元吉",
        "paragraphs": [
            "政誉京江口，威名岘首山。",
            "折冲章贡外，制胜汉淮间。",
            "零落金闺彦，凄凉玉笋班。",
            "文章与功业，未老竟长闲。"
        ],
        "title": "故宫使待制侍郎陈公挽词二首  其一",
        "id": "f419da5f-6a17-437b-a22a-7e2c8df38e52"
    },
    {
        "author": "韩元吉",
        "paragraphs": [
            "结绶同郎省，幽居愿卜邻。",
            "撄宁良自适，坎壈遂无伸。",
            "壮志嗟犹在，交情晚更亲。",
            "秋风敬亭路，西望一沾巾。"
        ],
        "title": "故宫使待制侍郎陈公挽词二首  其二",
        "id": "1504895c-f014-4637-a3a2-7111cef08af6"
    },
    {
        "author": "韩元吉",
        "paragraphs": [
            "忠孝全家法，清修极道腴。",
            "雍容调庶政，谈笑靖边隅。",
            "许国心犹壮，安时貌不枯。",
            "修龄纔七十，谁为隔黄垆。"
        ],
        "title": "故宫使参政观文钱公挽词二首  其一",
        "id": "87b65d7c-e816-46a7-940d-97fab5a0f90d"
    },
    {
        "author": "韩元吉",
        "paragraphs": [
            "甲第依香火，栖心不离禅。",
            "颐神虽绿野，纪绩自凌烟。",
            "荣观丹丘外，真游弱水边。",
            "佳城近刘阮，觉路有飞仙。"
        ],
        "title": "故宫使参政观文钱公挽词二首  其二",
        "id": "d14279cd-7d9d-4b1e-8ee7-755f27f57ea5"
    },
    {
        "author": "韩元吉",
        "paragraphs": [
            "海内推耆德，朝端蔼直声。",
            "金辉余烈火，玉价自连城。",
            "正色消羣枉，高风耸後生。",
            "君王问黄发，犹仅陟台衡。"
        ],
        "title": "故致政参政大资张公挽词三首  其一",
        "id": "14ec6132-215e-48ce-8ad7-578c2905fa19"
    },
    {
        "author": "韩元吉",
        "paragraphs": [
            "益部烦分陕，金陵起御戎。",
            "逢时身已病，忧国志弥忠。",
            "廊庙吁谟外，丘园梦寐中。",
            "弹冠与归老，盛节有初终。"
        ],
        "title": "故致政参政大资张公挽词三首  其二",
        "id": "0e24f943-aee0-461a-9be8-7533971032e0"
    },
    {
        "author": "韩元吉",
        "paragraphs": [
            "忆荷公车荐，多惭识面求。",
            "惊心异生死，倒指十春秋。",
            "国士怀青眼，门生慨白头。",
            "束刍催老泪，东与大江流。"
        ],
        "title": "故致政参政大资张公挽词三首  其三",
        "id": "c2d99d4b-f5df-4966-af43-0b8b226baa5d"
    },
    {
        "author": "韩元吉",
        "paragraphs": [
            "作吏余家法，临民有古风。",
            "政推平易外，人在典型中。",
            "道拟庄生合，年几卫武同。",
            "清时记耆旧，挥泪楚江东。"
        ],
        "title": "挽曾伯充大夫词二首  其一",
        "id": "dce2589d-27e3-4c5b-917e-3cdf2d18e611"
    },
    {
        "author": "韩元吉",
        "paragraphs": [
            "宦达虽无意，安荣自一门。",
            "剖符看令子，曳绶及诸孙。",
            "盛德清难继，高风俗为敦。",
            "葬车骈百两，归卧九华根。"
        ],
        "title": "挽曾伯充大夫词二首  其二",
        "id": "bfdb72f7-193e-47a0-86ca-b10b9e8f6839"
    },
    {
        "author": "韩元吉",
        "paragraphs": [
            "壮岁分符节，飞腾四十春。",
            "吁嗟循吏传，无复老成人。",
            "三辅勤劳旧，西清宠数新。",
            "青山问何许，犹与谢公邻。"
        ],
        "title": "方务德侍郎挽词二首  其一",
        "id": "3dbf5680-b549-4fc8-b8db-5c4af14e2397"
    },
    {
        "author": "韩元吉",
        "paragraphs": [
            "上圣询黄发，清时慨莫留。",
            "居中二千石，典外十三州。",
            "禁闼多闳议，筹帏裕远猷。",
            "交亲半天下，注海泪空流。"
        ],
        "title": "方务德侍郎挽词二首  其二",
        "id": "8325ea79-b460-4a6c-ad6a-096d824d0632"
    },
    {
        "author": "韩元吉",
        "paragraphs": [
            "道学尊闾里，衣冠见伟人。",
            "鸡羣真野鹤，麕角目祥麟。",
            "谠论追前辈，清时识诤臣。",
            "他年激贪懦，风动霅溪滨。"
        ],
        "title": "周元特詹事挽词二首  其一",
        "id": "019ce999-80a2-4731-9516-1796604404b7"
    },
    {
        "author": "韩元吉",
        "paragraphs": [
            "黄发趋严诏，青宫启太微。",
            "园公方入侍，疏傅已言归。",
            "奏牍三千在，流年七十稀。",
            "无从奠鸡酒，老疾只沾衣。"
        ],
        "title": "周元特詹事挽词二首  其二",
        "id": "872e77df-4ce9-476f-b490-0af59e35bec8"
    },
    {
        "author": "韩元吉",
        "paragraphs": [
            "南渡推人物，彝常有世家。",
            "州麾三上最，使节五分华。",
            "通籍恩初渥，登车病已加。",
            "甘泉垂入侍，华屋漫兴嗟。"
        ],
        "title": "挽徐敦济郎中词二首  其一",
        "id": "c742b7fe-33fe-4983-b282-70788fd6368b"
    },
    {
        "author": "韩元吉",
        "paragraphs": [
            "强学三冬足，高谈四座倾。",
            "书成唐北海，文似汉西京。",
            "筹幄尝裨画，星曹仅挂名。",
            "生刍纔一束，聊寄泪纵横。"
        ],
        "title": "挽徐敦济郎中词二首  其二",
        "id": "5cd17096-cba0-4b5d-aa4b-23b69ea679aa"
    },
    {
        "author": "韩元吉",
        "paragraphs": [
            "节槩存先烈，文才蔼儁声。",
            "弟兄联膴仕，父子擅英名。",
            "密勿栖郎省，光华拥使旌。",
            "甘泉虚从橐，曾未席恩荣。"
        ],
        "title": "挽傅安道郎中词二首  其一",
        "id": "74ef8f19-0602-4efd-bda7-479148250731"
    },
    {
        "author": "韩元吉",
        "paragraphs": [
            "蚤负凌云气，长怀流水音。",
            "词场俱白首，世路只丹心。",
            "妙语空成诵，欢盟讵可寻。",
            "泉山几千里，涕泪俱沾襟。"
        ],
        "title": "挽傅安道郎中词二首  其二",
        "id": "0e967aa8-6e77-46d5-b1b4-687b21fae587"
    },
    {
        "author": "韩元吉",
        "paragraphs": [
            "淡墨标名早，飞腾仅石渠。",
            "学传外家藴，论合古人余。",
            "议本枫宸疏，评和相第书。",
            "忠言与危行，青史未应虚。"
        ],
        "title": "范泉州挽词二首  其一",
        "id": "1e8037e5-b536-444a-94d8-81758028bb5e"
    },
    {
        "author": "韩元吉",
        "paragraphs": [
            "玉节江南道，铜符海上州。",
            "登车人自化，截镫士争留。",
            "不作田园计，长怀世事忧。",
            "秋风闭黄壤，谁为子孙谋。"
        ],
        "title": "范泉州挽词二首  其二",
        "id": "ec84a925-dbfa-454d-a328-77cb790f5e5b"
    },
    {
        "author": "韩元吉",
        "paragraphs": [
            "左学驰声旧，中朝得录初。",
            "宏材知底用，壮志亦成虚。",
            "归旐三千远，亲年八十余。",
            "苍天谁与问，行路亦欷歔。"
        ],
        "title": "挽张元干国录词二首  其一",
        "id": "8b8018df-2d39-4f82-81ff-689ca3892c43"
    },
    {
        "author": "韩元吉",
        "paragraphs": [
            "一第固已晚，九迁人共期。",
            "功名虽有命，寿考独无时。",
            "门士韬珪璧，诸郎袭礼诗。",
            "他年振儒学，犹慰九原悲。"
        ],
        "title": "挽张元干国录词二首  其二",
        "id": "27ad53b7-44b9-4194-b1a9-3035f5617cad"
    },
    {
        "author": "韩元吉",
        "paragraphs": [
            "蚤擅奇童誉，中蜚处士声。",
            "谈锋粲开阖，笔力妙纵横。",
            "主圣由言悟，官清以谏名。",
            "故交零落尽，老泪与河倾。"
        ],
        "title": "尹少稷挽词二首  其一",
        "id": "9348ff5c-cc75-4a9c-beba-4a42ecc7941d"
    },
    {
        "author": "韩元吉",
        "paragraphs": [
            "今代贤良策，中兴未一陈。",
            "文章如汉士，家世亦齐人。",
            "遇合嗟云晚，忠嘉慨莫伸。",
            "朔风吹墓草，毁誉付千春。"
        ],
        "title": "尹少稷挽词二首  其二",
        "id": "912dc2e1-827d-40ef-86c6-959f3d324756"
    },
    {
        "author": "韩元吉",
        "paragraphs": [
            "奥学穷千古，奇文擅两都。",
            "功名一杯酒，身世五车书。",
            "未奏扬雄赋，长怀仲举舆。",
            "溪塘岩下水，岂羡石为渠。"
        ],
        "title": "毛平仲挽词二首  其一",
        "id": "7a2ec4fc-6c14-4aa6-930c-50b62f48a200"
    },
    {
        "author": "韩元吉",
        "paragraphs": [
            "蚤岁闻嘉誉，论交鬓已丝。",
            "长言虽面隔，千里但心期。",
            "故垒生刍奠，尘编幼妇辞。",
            "倚天长剑在，欲挂漫兴悲。"
        ],
        "title": "毛平仲挽词二首  其二",
        "id": "b960a967-a1f5-49c5-b307-0cce2188e0bb"
    },
    {
        "author": "韩元吉",
        "paragraphs": [
            "德履无遗恨，弦歌有去思。",
            "养亲三釜乐，作郡十年迟。",
            "壮志沈黄壤，英游闭赤墀。",
            "丰碑颂遗爱，谁为继罗池。"
        ],
        "title": "宋传道挽词二首  其一",
        "id": "72114f83-17f2-4ced-83eb-ab5984d57f35"
    },
    {
        "author": "韩元吉",
        "paragraphs": [
            "留落东州彦，相期幸卜邻。",
            "筒诗余唱永，樽酒记情亲。",
            "旧国归无日，诸乡见有人。",
            "佳城千载恨，雪涕楚江滨。"
        ],
        "title": "宋传道挽词二首  其二",
        "id": "aa7d0c32-680d-468b-b99c-37705766380a"
    },
    {
        "author": "韩元吉",
        "paragraphs": [
            "诸父联丞弼，元夫总化钧。",
            "光华人莫并，恭俭古无伦。",
            "沐国三茅土，仪家五凤麟。",
            "涂车闾里恸，矧此故园亲。"
        ],
        "title": "故秦国太夫人邓氏挽词",
        "id": "76b20307-8431-4651-8e0c-8ce466ebafae"
    },
    {
        "author": "韩元吉",
        "paragraphs": [
            "望族尚书旧，宜家蔼缙绅。",
            "无人知善教，有子冠鸿钧。",
            "箕箒惟安礼，诗书不待邻。",
            "鸱堂万钟养，风木倍悲辛。"
        ],
        "title": "信国太夫人慕容氏挽词",
        "id": "6e4413f4-009d-4c83-b7d4-69788897cc3e"
    },
    {
        "author": "韩元吉",
        "paragraphs": [
            "金殿春风策隽贤，上林弧矢更争先。",
            "不辞老懦聊推毂，要见飞腾总着鞭。",
            "勋业肇端登凤沼，词章接武侍甘泉。",
            "明年贡籍还增倍，定作东州盛事传。"
        ],
        "title": "鹿鸣宴",
        "id": "51629fdc-4b6f-457d-8884-8d0ba9e7b54e"
    },
    {
        "author": "韩元吉",
        "paragraphs": [
            "南北驱驰老病身，不堪节物更催人。",
            "梅梢白白犹藏腊，蔬甲青青便作春。",
            "铁马渐欣边塞静，土牛还祝岁时新。",
            "圣朝文物从兹始，元日郊丘得上辛。"
        ],
        "title": "立春感怀",
        "id": "a0a01392-ae5d-4943-9271-5f144415a2b7"
    },
    {
        "author": "韩元吉",
        "paragraphs": [
            "苦寒无那岁峥嵘，一夜阴风雪满城。",
            "莫问牛羊迂使节，却思鹅鸭溷军声。",
            "庭空剩喜罗琪树，履敝犹堪步玉京。",
            "更碾新芽试汤火，从来冷淡是书生。"
        ],
        "title": "喜雪",
        "id": "dcb943bd-438e-449a-8154-259f0c713d40"
    },
    {
        "author": "韩元吉",
        "paragraphs": [
            "瑶山直上玉梯横，不用银花散火城。",
            "着柳共看飞絮动，打窗浑作乱蚊声。",
            "路寻鸾鹤天疑近，石壅鲸鲵观易京。",
            "便拟乘风跨沧海，更须新月趁潮生。"
        ],
        "title": "元夕再用韵",
        "id": "b1506bc8-186d-47f9-9709-b3214b727c8a"
    },
    {
        "author": "韩元吉",
        "paragraphs": [
            "霏霏小雨映烟光，睡起文书正满床。",
            "芍药倚阶纔弄色，酴醿堆架渐吹香。",
            "林端好鸟犹相应，叶底残花欲自藏。",
            "便觉春风如我老，须君驻世有奇方。"
        ],
        "title": "春日",
        "id": "b471dfea-e12b-417f-80f0-1765818006b4"
    },
    {
        "author": "韩元吉",
        "paragraphs": [
            "杜陵爱饮觅南邻，我亦颠狂不奈贫。",
            "渐有好花宜过雨，应须美酒细酬春。",
            "十年乡国无穷思，千里江湖未老身。",
            "莫向空中厌愁寂，杏梢桃叶一番新。"
        ],
        "title": "春日山中",
        "id": "366c9822-d0a1-4129-bb3e-4e9a526b998d"
    },
    {
        "author": "韩元吉",
        "paragraphs": [
            "菊枝萱草乱庭隅，旋卷疏帘卧看书。",
            "枕簟凉生秋雨後，轩窗睡足晚风初。",
            "官闲自爱门无辙，计拙犹惭食有鱼。",
            "莫遣功名心易老，只应湖海气难除。"
        ],
        "title": "雨後睡起有怀",
        "id": "3098dc0f-efed-4cef-9bae-57f52a6f7886"
    },
    {
        "author": "韩元吉",
        "paragraphs": [
            "书史悬知伴此生，敢求身外百年名。",
            "青灯又暗吹窗雨，流水长闻入夜声。",
            "玩世久忘荣辱累，定交谙尽死生情。",
            "翛然隠几焚香坐，不独心清境亦清。"
        ],
        "title": "夜坐闻窗下水声",
        "id": "31c3bcc5-c47b-4802-b893-189766bdbc90"
    },
    {
        "author": "韩元吉",
        "paragraphs": [
            "窗外幽花无数生，乱红相映不知名。",
            "长条自转风前影，别壑还添雨後声。",
            "闭户苦无佳客语，披书聊慰古人情。",
            "诗成步逐山腰月，相对茅檐夜色清。"
        ],
        "title": "晓霁再用前韵二首  其一",
        "id": "d54ce30c-1e40-4331-b40a-d00701670dd4"
    },
    {
        "author": "韩元吉",
        "paragraphs": [
            "新笋成行嫩菊生，故人为作小轩名。",
            "十年敢有旌麾意，两部空遗鼓吹声。",
            "世事如尘纷过眼，风光和酒最关情。",
            "曲肱不作南柯梦，槐影阴阴枕簟清。"
        ],
        "title": "晓霁再用前韵二首  其二",
        "id": "f95aa4d1-d473-45cd-9de2-69ab4cae4ac8"
    },
    {
        "author": "韩元吉",
        "paragraphs": [
            "乌鹊无声夜向阑，空庭插竹巧谁看。",
            "长生殿里金钗暖，百子池边五缕寒。",
            "梦破清风吹雨脚，醉余新月上林端。",
            "闲来不辨论时节，剩喜秋花共夕餐。"
        ],
        "title": "七夕亚之置酒再用前韵",
        "id": "3080a508-b8ce-4efe-89ab-a2e296f35ea8"
    },
    {
        "author": "韩元吉",
        "paragraphs": [
            "茱萸满把半青红，强拟登临少客同。",
            "碧树池塘秋色里，黄花时节雨声中。",
            "官闲觅句能消日，酒薄看山尚怯风。",
            "高李故人今健否，一樽怀古意无穷。"
        ],
        "title": "九日独酌",
        "id": "d537b3bb-22ee-4791-9ddc-c5d5c534dbc3"
    },
    {
        "author": "韩元吉",
        "paragraphs": [
            "松窗永日度凉飔，坐觉清阴寸寸移。",
            "境静故应闲可乐，形臞犹有病相随。",
            "尘埃末路思千里，风露何年饱一枝。",
            "百岁穷通吾自了，闭门长咏子桑诗。"
        ],
        "title": "病中放言五首  其一",
        "id": "f42f4032-7e59-49f4-bbef-fcd27aa775e3"
    },
    {
        "author": "韩元吉",
        "paragraphs": [
            "长夏空斋冷欲冰，几愁无米溷邻僧。",
            "途穷谁为一举手，计拙自宜三折肱。",
            "风静鸢飞犹跕跕，日斜蚊聚已{甍瓦=羽}{甍瓦=羽}。",
            "此身示疾非吾病，卧看南山翠作层。"
        ],
        "title": "病中放言五首  其二",
        "id": "eac5117e-b1b6-4f08-b20d-159d7637d9c3"
    },
    {
        "author": "韩元吉",
        "paragraphs": [
            "岁月催人易白头，只应蝴蝶梦为周。",
            "跰𨇤久悟人间世，汗漫已期方外游。",
            "化鹤自知迷故国，断鳌今见立神州。",
            "蓬莱水浅君须记，莲叶翩翩仅可舟。"
        ],
        "title": "病中放言五首  其三",
        "id": "c0e019cd-b428-46b6-82d0-74c79657a861"
    },
    {
        "author": "韩元吉",
        "paragraphs": [
            "寓意平生止墨卿，转喉无奈触钱神。",
            "敢将名利期当世，直欲文章似古人。",
            "积雨尚添门外辙，颠风不扫甑间尘。",
            "倦游傥有凌云赋，肯为黄金巧致身。"
        ],
        "title": "病中放言五首  其四",
        "id": "20ca73ea-e7d1-453b-964b-ebf0517394aa"
    },
    {
        "author": "韩元吉",
        "paragraphs": [
            "少日功名谓立成，壮年漂荡已心惊。",
            "正平只合依文举，元亮何妨慕孔明。",
            "墓上征西真底用，生前杯酒未宜轻。",
            "田园待足何时足，归赴空山猿鹤盟。"
        ],
        "title": "病中放言五首  其五",
        "id": "b78d8e28-2cab-4baf-a8c1-66ae7b9dd281"
    },
    {
        "author": "韩元吉",
        "paragraphs": [
            "百金为换七玄衣，自启筠笼俯钓矶。",
            "白水真人聊并聘，清江使者遂同归。",
            "负图可但逢时出，曳尾宁须与世违。",
            "好去沧波莫回首，余不亭下柳依依。"
        ],
        "title": "有童子市龟七以百金得而放之",
        "id": "f8720c67-57e0-4479-8be8-9b1aa5434503"
    },
    {
        "author": "韩元吉",
        "paragraphs": [
            "孤城雨脚暮云平，不觉鱼龙自满庭。",
            "托命已甘同木偶，置身端亦似羸瓶。",
            "浮家却羡鸱夷子，弄月常忧太白星。",
            "当日乘槎便仙去，故人应罪曲江灵。"
        ],
        "title": "记建安大水",
        "id": "745ee8fd-aa71-4c54-a352-175a2f1d46c5"
    },
    {
        "author": "韩元吉",
        "paragraphs": [
            "十日春晴未放梅，篮舆端为看山来。",
            "路寻绝壑空流水，寺倚苍岩只废台。",
            "处士尚余三亩宅，野僧合买万松栽。",
            "故知佳兴难为败，上尽西峰眼界开。"
        ],
        "title": "与苏训直约游招隠寺  其一",
        "id": "7232ba59-9c52-410b-aaac-1979db477ef9"
    },
    {
        "author": "韩元吉",
        "paragraphs": [
            "鼙鼓初归塞上师，京江酒美胜年时。",
            "春来逆旅真无事，身到名山合有诗。",
            "石底于菟穷作穴，泉间科斗闹成池。",
            "荒寒景色君休问，後日应怀此客随。"
        ],
        "title": "与苏训直约游招隠寺  其二",
        "id": "eb8f79bd-4a2f-4436-89b5-00a4d05b712e"
    },
    {
        "author": "韩元吉",
        "paragraphs": [
            "莫嫌鞭马踏春泥，茶鼎诗囊偶共携。",
            "山色雨深看更好，湖光烟接望还迷。",
            "连天花絮飞将尽，夹道蒲荷长欲齐。",
            "官事得闲须洗眼，蓬壶只在帝城西。"
        ],
        "title": "雨中同伯恭至湖上",
        "id": "9b65723b-b635-4be4-80b3-2eaa366a3f8a"
    },
    {
        "author": "韩元吉",
        "paragraphs": [
            "莫辞冲雨湿春衣，要看湖山滴翠微。",
            "絮重欲飞堤柳暗，花寒无頼海棠稀。",
            "官忙未觉追游少，酝美犹堪尽醉归。",
            "屈指熏风来几日，绿荷簪水已依依。"
        ],
        "title": "清明日雨中同中甫子云二兄集湖上",
        "id": "09ecfb20-eaf7-48a5-80aa-716c5315cfa4"
    },
    {
        "author": "韩元吉",
        "paragraphs": [
            "出游初不计阴晴，聊喜湖山信马行。",
            "弱柳自随烟际绿，幽花还傍雨边明。",
            "嫩蒲碧水人家好，密竹疏松野寺清。",
            "烂醉一春纔几日，可无佳景付诗情。"
        ],
        "title": "清明後一日同诸友湖上值雨",
        "id": "2a3325d5-d2de-46f8-96f6-88c16146d9e1"
    },
    {
        "author": "韩元吉",
        "paragraphs": [
            "密竹疏松一水边，高舂自占曲肱眠。",
            "心如古井真无浪，迹似寒灰岂复然。",
            "舌在未应甘寂寞，地偏犹可小回旋。",
            "春风又绿池塘草，清梦从今只惠连。"
        ],
        "title": "元夔以诗留别用韵示之  其一",
        "id": "55842bf9-713b-4ee4-b350-320c44511cee"
    },
    {
        "author": "韩元吉",
        "paragraphs": [
            "渊明遶屋树扶疏，大似蓬蒿仲蔚居。",
            "老矣强营三径菊，闲来未厌五车书。",
            "诗成叹我同招隠，赋就须君敌子虚。",
            "努力青云家世事，他年簪笔待严徐。"
        ],
        "title": "元夔以诗留别用韵示之  其二",
        "id": "3cbfac02-078c-4c9d-814f-30a1ab3b8c4d"
    },
    {
        "author": "韩元吉",
        "paragraphs": [
            "青鞵藜杖破层云，胜日犹能眼界新。",
            "窣堵已摧豪士手，狻猊犹现法王身。",
            "寺藏松竹疑无地，路接烟霄不到尘。",
            "车马憧憧城市客，举头相望几由旬。"
        ],
        "title": "清明前一日与客自光孝登般若庵观铁塔旧基因至铁狮顶",
        "id": "564c557a-2a5d-4d52-afc2-11d04bd5738b"
    },
    {
        "author": "韩元吉",
        "paragraphs": [
            "船窗初日弄晖晖，起坐胡床自揽衣。",
            "无数青山随岸改，几声幽鸟唤人归。",
            "鸥盟好在重游戏，蝶梦惊回果是非。",
            "便拟走书闻稚子，归来同买钓鱼矶。"
        ],
        "title": "夜宿斜溪闻杜鹃",
        "id": "5206180f-8512-40d5-a9b0-0db9c298cc0f"
    },
    {
        "author": "韩元吉",
        "paragraphs": [
            "不到仙山二十年，道人双鬓亦皤然。",
            "却看翠岭千寻石，又泛清溪九曲船。",
            "目极已高聊自喜，身轻欲上可无缘。",
            "只应猿鹤遥相认，笑我归耕未有田。"
        ],
        "title": "过武夷",
        "id": "24408236-2436-4738-8ab5-921ca2624f6f"
    },
    {
        "author": "韩元吉",
        "paragraphs": [
            "骑曹公事日纷纷，荀令香炉欲罢熏。",
            "冷雨定知还作雪，好山无奈只藏云。",
            "看花便觉名何用，劝酒谁能耳不闻。",
            "岁晚官仓尘满眼，只应清坐独输君。"
        ],
        "title": "雨中望灵山呈明远",
        "id": "ceed4e4e-308e-4596-a6ff-2a271ef222ce"
    },
    {
        "author": "韩元吉",
        "paragraphs": [
            "去天尺五城南寺，目极层轩得此游。",
            "山阔雨收云点缀，江清日淡柳风流。",
            "僧扉缭绕牛鸣地，楼阁参差斗大州。",
            "公自蓬莱旧仙伯，一麾真复占鳌头。"
        ],
        "title": "陪曾吉甫游中山",
        "id": "00f15f3a-9147-41be-82d3-57779d562cf8"
    },
    {
        "author": "韩元吉",
        "paragraphs": [
            "谬误君恩再领州，名山犹幸复春游。",
            "苦无羽客追元放，尚有羣儿识细侯。",
            "麦穗雨晴迷野岸，桃花风急满溪流。",
            "隔林布谷如相应，更酌丹泉为少留。"
        ],
        "title": "劝耕至赤松山",
        "id": "f6348b82-3d0d-4428-98dd-4e72f255ad66"
    },
    {
        "author": "韩元吉",
        "paragraphs": [
            "连天松影转崔嵬，夹道桃花迤逦开。",
            "便觉胸中有东海，不知脚底是三台。",
            "闲云自作千峰雨，流水真成万壑雷。",
            "唤起吹笙王子晋，夜深乘月上琼台。"
        ],
        "title": "自天封登华顶将自桐柏以归土人谓之望海尖",
        "id": "fffabee3-e9f7-4353-89b0-7bbc2a3226b2"
    },
    {
        "author": "韩元吉",
        "paragraphs": [
            "卞山苕水共苍苍，中有先生万石堂。",
            "早岁英名类终贾，暮年眉寿到刘杨。",
            "人琴遂欲成千载，鸡酒犹能酹一觞。",
            "身後遗编尚尘积，丰碑谁复付中郎。"
        ],
        "title": "望卞山怀石林翁",
        "id": "87d10adb-3924-4379-ae35-e558ec87c36a"
    },
    {
        "author": "韩元吉",
        "paragraphs": [
            "路转崔嵬第一峰，两仙迎我度空蒙。",
            "不知屦蹑青霄上，但觉身行绀雾中。",
            "陇麦正随高下绿，山花犹作浅深红。",
            "极知灵运真任守，蜡屐穿林兴未穷。"
        ],
        "title": "游鹿田寺",
        "id": "e9ea753c-64cf-48d9-9951-38f6af8c3596"
    },
    {
        "author": "韩元吉",
        "paragraphs": [
            "不辞扶病触春寒，及此新晴一日闲。",
            "云外经年见双阙，马头乘兴数前山。",
            "清泉细酌巉岩上，佛窟同探紫翠间。",
            "我亦无心话禅悦，衔花百鸟自飞还。"
        ],
        "title": "同叶梦锡赵德庄游牛首山",
        "id": "f4610564-bafa-4068-9f1b-18769957ffaa"
    },
    {
        "author": "韩元吉",
        "paragraphs": [
            "山绕孤城水拍空，惜无残月照疏桐。",
            "江干云断夜来雨，木末凉生秋到风。",
            "六代兴亡知寺古，老禅神异载碑丰。",
            "诗成极目苍茫里，惜别情怀醉梦中。"
        ],
        "title": "宝林院次韩廷玉韵",
        "id": "d7a17f7f-903c-4d65-a30e-cc7c1caf5743"
    },
    {
        "author": "韩元吉",
        "paragraphs": [
            "稠红乱紫正芳菲，寒食青门客自归。",
            "江上酒醒闻燕语，日斜睡足看花飞。",
            "功名老去真何在，丘壑平生岂愿违。",
            "尚喜系船探禹穴，稽山云淡雨霏霏。"
        ],
        "title": "会稽道中有感",
        "id": "4d1294b4-4416-4f6d-9eb6-fb6497043830"
    },
    {
        "author": "韩元吉",
        "paragraphs": [
            "行人脚底不生尘，绝壁仙凡路已分。",
            "一水奔腾崖覆雪，九峰罗立岫填云。",
            "谪仙才大三千首，国老谋深十万军。",
            "莫对青山叹华发，丹砂未就又论文。"
        ],
        "title": "九华道中",
        "id": "c41ae06c-ee18-4ee3-8d7c-2b0ac294c61d"
    },
    {
        "author": "韩元吉",
        "paragraphs": [
            "圣皇初款帝中坛，羽檄交驰玉仗寒。",
            "佳节又看当警急，劳生底用较悲欢。",
            "腐儒忧国成千虑，强敌窥人讵一端。",
            "梦想淮南风雪里，可无消息报平安。"
        ],
        "title": "至日建德道中",
        "id": "954c5b87-6951-4c20-a372-5a97f0bb6c71"
    },
    {
        "author": "韩元吉",
        "paragraphs": [
            "丞相园林景物繁，花亭那更得跻攀。",
            "平看溪上千寻木，不数城南万叠山。",
            "歌舞恍如银汉外，笑谈常在碧云间。",
            "醉酣欲问刘公客，百尺楼中亦汗颜。"
        ],
        "title": "叶丞相最高亭",
        "id": "0863736b-1df3-4eb8-b625-28f9988dd643"
    },
    {
        "author": "韩元吉",
        "paragraphs": [
            "北风吹雨冷如秋，更上江干百尺楼。",
            "琼树佳人闭黄壤，石城华屋变沧洲。",
            "三峰已觉蓬莱近，二水真成汗漫游。",
            "六代风光几人物，不妨拥鼻向南州。"
        ],
        "title": "赏心亭",
        "id": "69ce60cf-81fd-4803-b807-6fe999a0b36b"
    },
    {
        "author": "韩元吉",
        "paragraphs": [
            "曲阑十里画屏开，气压凌歊百仞台。",
            "不尽溪光空外见，无穷山色望中来。",
            "旋规北槛栽新竹，更辟东窗对野梅。",
            "老子兴来真不浅，清秋忍负十分杯。"
        ],
        "title": "重建极目亭",
        "id": "de709f96-c4a9-44f3-9e9d-706aee2b5b3b"
    },
    {
        "author": "韩元吉",
        "paragraphs": [
            "官事常忙心自闲，故应拄笏为西山。",
            "举头但觉来风月，着足何妨涉阓阛。",
            "振廪功成聊共醉，追锋诏下合俱还。",
            "须知苍翠看无尽，输我岩居昼掩关。"
        ],
        "title": "次韵张子仪仓司展翠亭",
        "id": "9a41a749-9285-4d0a-b7f6-2633b0069beb"
    },
    {
        "author": "韩元吉",
        "paragraphs": [
            "咄咄真成了事痴，功名何在鬓霜垂。",
            "清谈安得如夷甫，佳句无劳发恺之。",
            "山色倚江秋更好，烟光连市晚偏宜。",
            "田园底许归能决，且撷黄花付酒巵。"
        ],
        "title": "晚登凌风亭戏作",
        "id": "00dda8b4-7283-4685-9732-1b1ee75268d3"
    },
    {
        "author": "韩元吉",
        "paragraphs": [
            "目尽西山落照边，危亭风景故依然。",
            "重来身忝二千石，老去心惊十九年。",
            "种柳已高丹槛外，栽花犹占绿窗前。",
            "不堪素发纷垂领，还愧青春令尹贤。"
        ],
        "title": "再至凌风亭",
        "id": "a3607ca6-2bd9-46bd-af42-1ce0b22519ca"
    },
    {
        "author": "韩元吉",
        "paragraphs": [
            "一径清深不起尘，芳菲红紫意随人。",
            "应知地胜无非景，但有花开即是春。",
            "萱草自随兰叶茂，棠花还与桂枝新。",
            "彩衣兄弟人生乐，莫惜支筇步武频。"
        ],
        "title": "题长春亭",
        "id": "153a801b-c21a-4e23-9c07-340cf3fac779"
    },
    {
        "author": "韩元吉",
        "paragraphs": [
            "手种苍筤数百竿，筑亭相与枕书看。",
            "故知落落非春事，直有青青共岁寒。",
            "一壑自欣幽意足，三年独得此君欢。",
            "萧然风露千寻影，搔首哦诗独凭栏。"
        ],
        "title": "题苍筤亭",
        "id": "050f3c0b-7e32-44a2-96e6-229b7dcccaab"
    },
    {
        "author": "韩元吉",
        "paragraphs": [
            "山缭重城水拍堤，雨晴秋浦静相宜。",
            "新篁弄日千竿玉，纹簟披风八尺漪。",
            "坐对芳洲端自乐，兴来小艇亦频移。",
            "他年稳侍蓬莱殿，聊记高亭一笑时。"
        ],
        "title": "采箬亭",
        "id": "3e410e8e-67d1-4e5a-9696-552e6daed408"
    },
    {
        "author": "韩元吉",
        "paragraphs": [
            "月里琼宫不禁寒，谁令白昼堕人间。",
            "阴风淅淅来深谷，晴雪霏霏溅两山。",
            "静爱飞流聊洗耳，坐看绝磴可怡颜。",
            "红尘热客那知此，赤脚青松意自闲。"
        ],
        "title": "昼寒亭",
        "id": "afdfa61d-2a9f-492c-89c5-596cd8752871"
    },
    {
        "author": "韩元吉",
        "paragraphs": [
            "山到西江势却回，倚山楼殿更高台。",
            "天容水色望中见，帆影车尘空际来。",
            "桑柘棋分千里迥，波涛壁立两峰开。",
            "登临拟问兴亡事，白塔亭亭锁翠苔。"
        ],
        "title": "凌歊台",
        "id": "79c0cdd9-4f7a-4bde-bc85-f7c9e47f3579"
    },
    {
        "author": "韩元吉",
        "paragraphs": [
            "雨余天宇澹澄瀛，及此秋郊一日晴。",
            "轩盖翩翩度林影，笙箫隠隠杂溪声。",
            "风随广席歌呼转，云满高台步武生。",
            "记取今年作重九，丹崖绝壑是神清。"
        ],
        "title": "蓬瀛台",
        "id": "04940b02-2717-49ff-a167-51645e2516c5"
    },
    {
        "author": "韩元吉",
        "paragraphs": [
            "使君谈笑两桥成，人向晴虹镜里行。",
            "更辟轩窗待游览，要看山水倍澄明。",
            "波宽十顷知鱼乐，岁熟千家响碓声。",
            "收拾风光付华月，一樽还记昔文清。"
        ],
        "title": "钱伯同新创明晖阁",
        "id": "8d06ac90-93b6-4341-8910-1faa78df7fa2"
    },
    {
        "author": "韩元吉",
        "paragraphs": [
            "百岁休论七十稀，羡君林壤得熙怡。",
            "赋归已久同元亮，至乐真能慕启期。",
            "一壑过人聊自足，万钟于我亦何思。",
            "故应不羡纡朱贵，带索行歌世未知。"
        ],
        "title": "题金元鼎至乐堂",
        "id": "df82ed09-a952-4408-88bd-0615284d6e1f"
    },
    {
        "author": "韩元吉",
        "paragraphs": [
            "少年行乐记乡关，月渚霞洲一梦间。",
            "为爱轩窗临野水，只疑风景是家山。",
            "荷香柳影情偏厚，竹色松声意自闲。",
            "堪笑主翁持节手，却来垂钓傍苍湾。"
        ],
        "title": "题十二兄野堂",
        "id": "294571fd-d938-4fa0-b811-7d4358b19639"
    },
    {
        "author": "韩元吉",
        "paragraphs": [
            "酴醿插架未成阴，水满方塘数尺深。",
            "入户幽花真有意，拂檐高竹更关心。",
            "鸣禽唤客知闲景，舞鹤迎人作好音。",
            "莫道相逢欠歌管，一觞酒尽读书林。"
        ],
        "title": "韩子师读书堂置酒见留",
        "id": "5cfffd1c-cd5f-4a30-b383-21ce3c5f7c70"
    },
    {
        "author": "韩元吉",
        "paragraphs": [
            "倚杖溪桥暮雨垂，春寒空翠着人衣。",
            "凌空怪石如旗竖，喷壑清泉作练飞。",
            "乘兴正须随地饮，醉狂聊共插花归。",
            "从教拍手儿童笑，要是山深客到稀。"
        ],
        "title": "山桥",
        "id": "7e828c14-3a26-4fc5-97aa-ca28f2492f3d"
    },
    {
        "author": "韩元吉",
        "paragraphs": [
            "捄饥岂复卫文子，阙食尚怜颜鲁公。",
            "定知啜粥可餬口，未至复疾号山芎。",
            "东方千牍羡饱死，颜氏一瓢嗟屡空。",
            "我家无钱但斛粟，与子共坐诗能穷。"
        ],
        "title": "范良臣见过云有食粥之忧以斛米助之因得长句",
        "id": "a1b945ea-51e7-4cbd-a6d0-b49d063310ba"
    },
    {
        "author": "韩元吉",
        "paragraphs": [
            "广文官冷酒钱空，平日清樽一笑同。",
            "苦忆车公来座上，翻成王老隠墙东。",
            "定中示病应非病，诗里能穷有底穷。",
            "凉月满天新雨足，试凭檄语愈头风。"
        ],
        "title": "伏日诸君小集沈明远以小疾不预作诗戏之",
        "id": "f1501721-a3d4-4af7-9ceb-aa23c00d1785"
    },
    {
        "author": "韩元吉",
        "paragraphs": [
            "他年曾作社中人，骯脏归来白发新。",
            "阔别常思共杯酌，旧交那得更比邻。",
            "黄鸡白酒可劳劝，青笋乌椑未绝贫。",
            "恨不从君语终夕，空斋愁坐独伤神。"
        ],
        "title": "闻吴端朝作真率集",
        "id": "013363b8-50ed-482b-b639-a22161fb67a6"
    },
    {
        "author": "韩元吉",
        "paragraphs": [
            "平生诸女重吾贫，敢意君家亦效颦。",
            "丑恶未妨攘盗贼，长成难议卜比邻。",
            "遥怜四十称郎罢，岂惜千金办主人。",
            "美酒尚须留待我，明年应见玉麒麟。"
        ],
        "title": "令防得女招饮以病不往走笔戏之",
        "id": "08a33c54-4306-4769-8609-c48adc748408"
    },
    {
        "author": "韩元吉",
        "paragraphs": [
            "曲水流觞迹易陈，水边那复御厨珍。",
            "茶烟永日看轻扬，槐火今年又一新。",
            "邻舍未应烦束缊，官庖犹幸有舆薪。",
            "须公更试长檠夜，剩照歌台拂镜尘。"
        ],
        "title": "次韵陈子象谢新火诗",
        "id": "1036d4ae-6ad8-4dd7-9647-ebcc867eb234"
    },
    {
        "author": "韩元吉",
        "paragraphs": [
            "十年松竹暗茶山，君有诗声旧将坛。",
            "食荠谁如东野苦，无毡不奈广文寒。",
            "闭门久咏高轩过，弹铗今嗟行路难。",
            "我亦凋零旧宾客，遗编聊共拂尘看。"
        ],
        "title": "李彭元携曾吉甫诗卷数帖见过",
        "id": "4bce5669-e05a-4866-97dd-779f907c14d3"
    },
    {
        "author": "韩元吉",
        "paragraphs": [
            "踏雪冲寒徧几州，岂妨乘兴作清游。",
            "风横白鹭歌琼树，月满青山问钓舟。",
            "梦绕征途浑历历，老谙世事总悠悠。",
            "尘埃鞅掌君休恨，自有诗轻万户侯。"
        ],
        "title": "李子永惠道中诗卷",
        "id": "ce5069f7-2665-4384-b37b-c996e8647598"
    },
    {
        "author": "韩元吉",
        "paragraphs": [
            "白首相期翰墨中，衰龄况是甲庚同。",
            "久怀妙论传犀麈，尚喜清诗附驿筒。",
            "柳长五株知讼少，麦呈两穗报年丰。",
            "去天一握归来近，密令畴庸可拜公。"
        ],
        "title": "熊子复惠十诗作长句谢之",
        "id": "97714295-f030-4696-b611-6bc1202e330d"
    },
    {
        "author": "韩元吉",
        "paragraphs": [
            "双溪岩曲芦江岸，每见君诗句益奇。",
            "渐喜青云今得路，岂妨白雪尚摛词。",
            "断蛟入海功何壮，披腹排云世共知。",
            "斫却月中丹桂手，朝阳应占凤凰枝。"
        ],
        "title": "姜特立寄近诗",
        "id": "255ba722-e8cc-4179-93ca-0d581b5ac5cb"
    },
    {
        "author": "韩元吉",
        "paragraphs": [
            "拾青紫本一经明，得失由来信可惊。",
            "美玉固应人未识，千钧何自俗能轻。",
            "马曹寂寞心空在，骥子昂藏骨更清。",
            "稳步烟霄迟速耳，笔端梦觉已花生。"
        ],
        "title": "周航定国携诸公所赠诗求次韵",
        "id": "95bf7c8b-1ead-4851-97f8-9906f50912f7"
    },
    {
        "author": "韩元吉",
        "paragraphs": [
            "文彩风流冠一时，三池聊作凤凰池。",
            "新诗到处传桐叶，丽唱他年满竹枝。",
            "归梦故应怀古括，清谈还喜对峨眉。",
            "玉堂待草山东诏，解缆春江莫放迟。"
        ],
        "title": "季元衡寄示三池戏藁",
        "id": "f92f9410-90d3-404f-9245-a151b8e98126"
    },
    {
        "author": "韩元吉",
        "paragraphs": [
            "簿领装怀笔拥尘，经年舌强不论文。",
            "跫然步武心还喜，籍甚声华耳旧闻。",
            "曲水赋诗须鲍谢，甘泉第颂忆渊云。",
            "相期稳上芸香阁，要策清时翰墨勋。"
        ],
        "title": "曾丰惠文编",
        "id": "2a6abb23-85b1-4937-a67b-45e6cfe022e8"
    },
    {
        "author": "韩元吉",
        "paragraphs": [
            "渴雨空斋昼不眠，疏帘竹簟意翛然。",
            "借君妙语清袢暑，起我衰悰似壮年。",
            "得意每看雄霓句，逢时会奏白云篇。",
            "汉庭久重春秋学，凌厉烟霄更着鞭。"
        ],
        "title": "徐应祺惠文编",
        "id": "860f2de6-33ec-4fa3-9bf0-5d4b44172b22"
    },
    {
        "author": "韩元吉",
        "paragraphs": [
            "长年游宦已堪嗟，寓舍无田岂是家。",
            "母子分飞还岁换，弟兄相望各天涯。",
            "尘埃阅世丹心在，朱墨萦人两鬓华。",
            "闻道过庭新哭鲤，开书空有泪横斜。"
        ],
        "title": "寄怀子云兄",
        "id": "643c5a87-7338-47d4-bb4a-fd632ece73b9"
    },
    {
        "author": "韩元吉",
        "paragraphs": [
            "田园未办各身谋，兄弟今成迭去留。",
            "游宦三年方启足，寄书千字又从头。",
            "白云不定山容晚，碧水无穷树色秋。",
            "回首寺桥同社客，想因明月话离愁。"
        ],
        "title": "赴信幕寄子云叔㬇及同寺  其一",
        "id": "5b1beff9-1d5f-461e-9abb-4bdcbea96e25"
    },
    {
        "author": "韩元吉",
        "paragraphs": [
            "谢三船上醉同归，黄四花边手屡携。",
            "巷里何曾异南北，屋头还复记东西。",
            "一杯相属情犹在，千里分飞意自迷。",
            "堂下秋来足萱草，定倾家酿饫黄鸡。"
        ],
        "title": "赴信幕寄子云叔㬇及同寺  其二",
        "id": "775e8948-b6c3-46ee-be47-945073adee0b"
    },
    {
        "author": "韩元吉",
        "paragraphs": [
            "险阻艰难客路赊，东西南北问生涯。",
            "秋声瑟缩生梧叶，野景萧疏上菊花。",
            "去国已惊身老大，无家空有泪横斜。",
            "遥知载酒齐山寺，应忆年时醉月华。"
        ],
        "title": "初至上饶寄子云",
        "id": "a6cb3eb9-2f74-49e7-b6a6-066a9459524e"
    },
    {
        "author": "韩元吉",
        "paragraphs": [
            "江上潮声日夜来，相望踪迹共尘埃。",
            "乱花洗雨红成阵，叠嶂连天翠作堆。",
            "山市放歌知屡醉，沙津独步想千回。",
            "松林月出溪桥夜，犹忆当年对野梅。"
        ],
        "title": "寄梁士衡",
        "id": "6be19733-4959-44f0-babd-cdc7135a7a5b"
    },
    {
        "author": "韩元吉",
        "paragraphs": [
            "风景新亭旧往还，谁能举目较河山。",
            "宦情老去秋多感，官事忙时夜始闲。",
            "窗外槁梧风瑟缩，竹间乱石雨淙潺。",
            "青灯已作江湖梦，同约归期早晚间。"
        ],
        "title": "夜坐有感寄子云",
        "id": "48602d07-5abc-42da-bb2b-d3986a053e68"
    },
    {
        "author": "韩元吉",
        "paragraphs": [
            "半亩方园水到门，地偏人静恰如村。",
            "声名不用卿王衍，文字真能仆屈原。",
            "举世知君如我少，平生学道欲谁论。",
            "何时共结柴桑社，篱下秋来菊正繁。"
        ],
        "title": "过庞佑甫",
        "id": "5c6921c7-b379-4d0a-9acf-0355d89e0c7d"
    },
    {
        "author": "韩元吉",
        "paragraphs": [
            "才疏政拙愧能名，黄发犹欣见老成。",
            "林壤固知聊自乐，门闾要是已堪旌。",
            "持杯潋滟千眉耸，落笔纵横四坐惊。",
            "笳鼓过君应一笑，平田两部足蛙声。"
        ],
        "title": "刘子渊监庙年八十六耳目聪明能饮酒举大白喜赋诗比过之因示长句次其韵",
        "id": "2f2a989c-8292-4dd9-9f6a-45fc2edf4b8e"
    },
    {
        "author": "韩元吉",
        "paragraphs": [
            "山下清溪溪上亭，竹阴芳径眼增明。",
            "已知数日逢寒食，剩喜今朝作好晴。",
            "酒美故应容客醉，歌长不自觉诗成。",
            "春深准拟多行乐，却作花前送我行。"
        ],
        "title": "过赵仲缜",
        "id": "516055ad-f573-48d7-8e46-2c766adf63e3"
    },
    {
        "author": "韩元吉",
        "paragraphs": [
            "门外黄尘有底忙，主人高卧兴何长。",
            "春风竹树箫笙转，雨足轩窗笑语凉。",
            "耳热漫思官里事，眼明犹识醉时妆。",
            "紫云莫厌频来客，未抵当年御史狂。"
        ],
        "title": "秋雨新霁过赵慎中留饮",
        "id": "8d5df7d4-bdcf-4e37-9bbe-46f2f086af9a"
    },
    {
        "author": "韩元吉",
        "paragraphs": [
            "溪岸风高霜作棱，杯盘草草对青灯。",
            "已甘盐菜待梁柳，况有酒浆延杜陵。",
            "岁晚鬓毛纷似雪，天寒门巷冷于冰。",
            "春风稳送金闺步，看蹑鳌山最上层。"
        ],
        "title": "陆务观赴阙经从留饮",
        "id": "ebef6c6e-94c0-4151-93a0-e07db939f74e"
    },
    {
        "author": "韩元吉",
        "paragraphs": [
            "青琐金鸾迹未容，寘公犹在昔贤中。",
            "着书定已追迂叟，得郡何妨号醉翁。",
            "丰乐桥边鱼动镜，清流关下马嘶风。",
            "独怜湛辈犹奔走，不得登临一笑同。"
        ],
        "title": "寄徐滁州埻立",
        "id": "1d721e6e-3b7b-43d1-b43a-b093d4e3b645"
    },
    {
        "author": "韩元吉",
        "paragraphs": [
            "江干风雪敝貂裘，兄弟相看已白头。",
            "两月追随无十日，一春离别甚三秋。",
            "清时官职难频窃，异县田园合早求。",
            "并戏母前端有日，省郎虽美不如州。"
        ],
        "title": "寄别子云",
        "id": "2506532f-bce0-4d5d-a34d-fe27a1f94ad9"
    },
    {
        "author": "韩元吉",
        "paragraphs": [
            "笔下纵横自学林，胸中玉海更清深。",
            "识君异县见眉宇，过我空山聆足音。",
            "月近中秋还惜别，雪飞穷腊会重临。",
            "闲门剥啄谁相问，与客宁论旧与今。"
        ],
        "title": "次韵沈驹甫留别",
        "id": "f38d9cfa-1bae-4903-9581-60f186d6e27d"
    },
    {
        "author": "韩元吉",
        "paragraphs": [
            "晴林绿树越江边，聊泊东来倦客船。",
            "风引花香微近酒，水浮月色澹连天。",
            "惊心朋旧皆千里，回首光阴又五年。",
            "莫笑相逢便离别，此生身计已飘然。"
        ],
        "title": "别范元卿",
        "id": "0791cbc1-58a5-433e-b3c1-e9afa27a27b9"
    },
    {
        "author": "韩元吉",
        "paragraphs": [
            "弹铗功名易白头，归欤未办五湖舟。",
            "送君与我皆为守，到处逢山且纵游。",
            "薄日连云千幛晓，斜风吹雨一江秋。",
            "买鱼斫鲙垂虹上，更为今年好景留。"
        ],
        "title": "松江别范至能朱伯阳  其一",
        "id": "f3e52fa0-c6d9-42eb-9b37-61a58580150e"
    },
    {
        "author": "韩元吉",
        "paragraphs": [
            "吴歈湾月韵江船，屈指同行二十年。",
            "胜日五湖看老矣，倦游双鬓各苍然。",
            "拟寻诗酒平生社，未了尘埃薄宦缘。",
            "後夜西风相忆梦，琵琶亭下水笼烟。"
        ],
        "title": "松江别范至能朱伯阳  其二",
        "id": "ab2f75c2-a405-4e27-b597-38ad74493249"
    },
    {
        "author": "韩元吉",
        "paragraphs": [
            "华发相看四十年，饱谙世事欲忘言。",
            "一春离别当寒食，再岁追随作上元。",
            "湖外溪山明小槛，雨余花柳暗西园。",
            "极知老大交朋少，相与论文更一樽。"
        ],
        "title": "留别傅安道  其一",
        "id": "963f9dde-0a1d-4e48-ae76-1a6dae97145c"
    },
    {
        "author": "韩元吉",
        "paragraphs": [
            "场屋俱为拜赐师，烟霄独喜凤毛飞。",
            "壮心似铁何曾老，健笔如椽合一挥。",
            "北渚青山劳我梦，西垣红药待君归。",
            "诏环不作经时隔，沙路熏风卷绣衣。"
        ],
        "title": "留别傅安道  其二",
        "id": "e4b0b57b-3c61-4f68-bf1b-9de322bc5891"
    },
    {
        "author": "韩元吉",
        "paragraphs": [
            "淮岸春来罢夕烽，君王奏凯大明宫。",
            "守关岂但勤萧相，分陕犹宜屈召公。",
            "彩绶不妨龙衮贵，锦衣真与故乡同。",
            "政成更上平戎略，归作麒麟第一功。"
        ],
        "title": "送汤丞相帅会稽  其一",
        "id": "a570a7b2-1d0d-4f20-9b70-16d9773bc729"
    },
    {
        "author": "韩元吉",
        "paragraphs": [
            "翰墨英名多士先，经纶长策万方传。",
            "久知燕许文章大，要自皋夔事业贤。",
            "曲水兰亭修竹外，都门祖帐百花前。",
            "去天尺五调元旧，肯使邦人借一年。"
        ],
        "title": "送汤丞相帅会稽  其二",
        "id": "f66d447b-cbec-4a3b-a9b0-30f56e3b9dca"
    },
    {
        "author": "韩元吉",
        "paragraphs": [
            "畴昔追风幸执鞭，词场好在笔如椽。",
            "十年睎骥犹瞠若，晚岁登龙未偶然。",
            "下客阳春惊白雪，何人绿水近红莲。",
            "尚应九里蒙河润，他日一天今二天。"
        ],
        "title": "送汤丞相帅会稽  其三",
        "id": "93ce5fa6-44c3-4463-ac42-386460bfc0c1"
    },
    {
        "author": "韩元吉",
        "paragraphs": [
            "周南留滞几年余，笔力追还两汉初。",
            "无地寘君羣玉府，因人贻我万金书。",
            "未嗟王粲依油幕，聊喜安仁奉板舆。",
            "梦想风帆转平楚，眼明江树绿扶疏。"
        ],
        "title": "送周承勋赴荆南幕",
        "id": "3a6ca9e1-e652-4415-bab3-c4adcec24a7a"
    },
    {
        "author": "韩元吉",
        "paragraphs": [
            "杖策冲寒不作难，弓刀结束笑谈间。",
            "便从幕府清民讼，已佐戎车靖蜑蛮。",
            "风雪幸无千里路，江湖纔隔数重山。",
            "荆南桃李新开径，屈指春融及早还。"
        ],
        "title": "送马庄甫摄幕鄱阳用赵文鼎韵",
        "id": "63f7dac6-d151-4116-8add-32823546a7c2"
    },
    {
        "author": "韩元吉",
        "paragraphs": [
            "台阁英名二十年，卜居那得便林泉。",
            "履声旧振星辰上，谏墨犹存雨露边。",
            "欲考治功三府近，且施惠政一州先。",
            "黄山看尽须黄阁，六月天池更着鞭。"
        ],
        "title": "送陈天与知徽州",
        "id": "ad0bfd6e-8593-4728-ae6c-9596676ba8d3"
    },
    {
        "author": "韩元吉",
        "paragraphs": [
            "高文不试紫云楼，犹得声名动九州。",
            "金马渐登难避世，蓬莱已近却回舟。",
            "烧城赤口知何事，许国丹心惜未酬。",
            "归卧镜湖聊洗眼，雨余万壑正争流。"
        ],
        "title": "送陆务观得倅镇江还越  其一",
        "id": "e8327ec6-1269-4cf8-9dad-df9e516fbce4"
    },
    {
        "author": "韩元吉",
        "paragraphs": [
            "前年边马饮江水，烽火瓜州一水间。",
            "正使楼船多战士，要须京岘作重关。",
            "平戎得路可横槊，佐郡经时应赐环。",
            "把酒赋诗甘露寺，眼中那更有金山。"
        ],
        "title": "送陆务观得倅镇江还越  其二",
        "id": "6077927e-700a-4c56-975d-038c12ed3682"
    },
    {
        "author": "韩元吉",
        "paragraphs": [
            "觥船相对百分空，京口追随一梦中。",
            "落纸云烟君似旧，盈巾霜雪我成翁。",
            "春来茗叶还争白，腊近梅梢尽破红。",
            "领略溪山须妙语，少迂使节上凌风。"
        ],
        "tags": [
            "离别",
            "忆旧",
            "饮酒",
            "感慨"
        ],
        "title": "送陆务观福建提仓",
        "id": "fbe6ef14-0959-4efa-ac0d-eb9420fdf101"
    },
    {
        "author": "韩元吉",
        "paragraphs": [
            "五斗由来岂疗贫，尚应拄笏对秋云。",
            "未嗟薄宦来还去，但觉频年我送君。",
            "舍北水生思共赏，淮南米贱好相闻。",
            "白鱼青笋平生事，愁绝江寒雁影分。"
        ],
        "title": "送吕令防赴海门宰  其一",
        "id": "ea7e83e9-d64f-4381-9998-317ba28e1c60"
    },
    {
        "author": "韩元吉",
        "paragraphs": [
            "野阁山扉旧卜邻，竹阴花径每情亲。",
            "举觞契阔又千里，同社凄凉无几人。",
            "濯濯未妨如月柳，悠悠真不奈风尘。",
            "海门应去蓬莱近，我欲乘桴试问津。"
        ],
        "title": "送吕令防赴海门宰  其二",
        "id": "a92bc0ea-a811-4e4e-8833-0e069c8487d6"
    },
    {
        "author": "韩元吉",
        "paragraphs": [
            "故家零落眼中稀，岁月峥嵘踏路岐。",
            "诗解穷人君莫恨，钱能使鬼我方知。",
            "片言折狱非无日，谈笑封侯会有时。",
            "一上梅山吊盘瓠，剩题佳句写幽思。"
        ],
        "title": "送赵蕃辰州司理",
        "id": "95a00b11-a90d-4bba-ac29-5076151c5e40"
    },
    {
        "author": "韩元吉",
        "paragraphs": [
            "紫橐甘泉不愿留，虎符聊试海边州。",
            "长城底用骑围铁，下濑直须船有楼。",
            "草木已应知世望，江山好在得诗流。",
            "春风桃李西溪路，宣室归来尚黑头。"
        ],
        "title": "送张几仲知泰州",
        "id": "a75c09bd-7204-4c13-ba01-5fc9dd83c628"
    },
    {
        "author": "韩元吉",
        "paragraphs": [
            "御史英名世罕俦，峨冠聊复渐承流。",
            "治功要自先冯翊，大惠何妨始歙州。",
            "野媪定知还去虎，山民从此罢赍牛。",
            "百年善政须公继，尺一书颁愿少留。"
        ],
        "title": "送施徽州二首  其一",
        "id": "0a2afd9e-b637-43a1-b5ef-81101f8eea5f"
    },
    {
        "author": "韩元吉",
        "paragraphs": [
            "江出新安见底清，黄山高势碧峥嵘。",
            "袴襦会遣民皆有，枹鼓悬应夜不鸣。",
            "蜡屐未须怀别墅，虎符今喜得名城。",
            "他时一榻容徐穉，端共舆人乐政成。"
        ],
        "title": "送施徽州二首  其二",
        "id": "d42378ee-5104-45fe-b0ac-5588cd96d5d3"
    },
    {
        "author": "韩元吉",
        "paragraphs": [
            "逸骥骞腾十二闲，追风那复驻辕间。",
            "向来官况诚留滞，此去诗情记往还。",
            "会课未妨更美秩，趣班聊喜近天颜。",
            "割鸡莫费千牛刃，奏赋金门入道山。"
        ],
        "title": "送李子永赴调改秩",
        "id": "2880bf52-b606-4cc1-9a46-d32738a861f2"
    },
    {
        "author": "韩元吉",
        "paragraphs": [
            "樽酒盘蔬语夜阑，三年犹得几追欢。",
            "海棠半折春方好，杨柳都青社正寒。",
            "筹画定应瞻武帐，文华端合侍金銮。",
            "割鸡底用磨天刃，迟日湖山满意看。"
        ],
        "title": "送王德和赴调改秩",
        "id": "c5779d55-6fe0-426e-8825-be03eadb7859"
    },
    {
        "author": "韩元吉",
        "paragraphs": [
            "南郡开边古上流，君王侧席用嘉谋。",
            "壮怀何止入云梦，雄略行看半九州。",
            "风劲鼓声连岸动，雪晴江影与天浮。",
            "一樽莫作新亭语，勋业归庸尚黑头。"
        ],
        "title": "送叶梦锡赴荆南",
        "id": "6586f3ee-bc30-43b6-b1f7-24256e521d35"
    },
    {
        "author": "韩元吉",
        "paragraphs": [
            "功名相望十年前，白首官曹仅接联。",
            "良玉要须更九火，明珠那得閟重泉。",
            "清风遂作双溪咏，老手悬知剧郡便。",
            "奏课不妨聊第一，归来更着祖生鞭。"
        ],
        "title": "送韩子师守婺州",
        "id": "d9a66895-cfad-424e-9427-1f4ee874eb1d"
    },
    {
        "author": "韩元吉",
        "paragraphs": [
            "縠纹江畔得君诗，俊逸清新字字奇。",
            "一笑偶成归妹约，几年还见外孙辞。",
            "横经绛帐地虽远，给札金门天未迟。",
            "痛饮离骚吾事尔，湘山风物与春期。"
        ],
        "title": "送沈千里教授邵阳",
        "id": "f02913c4-da94-4327-83fa-38ec7f3440fc"
    },
    {
        "author": "韩元吉",
        "paragraphs": [
            "文笔超然自不羣，胸中韬略未全陈。",
            "讵应远致岭南士，会见来清塞北尘。",
            "桂海接天聊纵目，火云堆露正关身。",
            "元戎在昔同科彦，一鹗飞书上紫宸。"
        ],
        "title": "送潘元夙教授钦州",
        "id": "45bd9bda-5b22-4cc4-9ccd-cbeaa975520d"
    },
    {
        "author": "韩元吉",
        "paragraphs": [
            "少年薄宦几东西，送汝临岐意尚迷。",
            "作尉未嗟官职小，致身当与古人齐。",
            "短篷载雪看梅蘂，古驿冲风信马蹄。",
            "尔父渐衰吾已老，寄书时一到南溪。"
        ],
        "title": "送泽赴新涂尉",
        "id": "bfa702f8-c7da-427e-a0a6-aa162f48dca2"
    },
    {
        "author": "韩元吉",
        "paragraphs": [
            "蚤接君家大父游，乃翁幕府尚淹留。",
            "文华遂见诸郎秀，名宦悬知异日优。",
            "朝雨拍溪梅正熟，晴云烘路麦初秋。",
            "渭南自昔多贤尉，官近长安不用愁。"
        ],
        "title": "送李直刚盐官县尉",
        "id": "34114b09-1514-4cb7-ae52-a66438c3ebb3"
    },
    {
        "author": "韩元吉",
        "paragraphs": [
            "十年门户苦雕零，屈指天涯几弟兄。",
            "羁旅可堪怀世事，典型谁与振家声。",
            "惊心朔岸秋风急，极目南溟瘴雾横。",
            "好过贪泉未应酌，少年游宦要冰清。"
        ],
        "title": "送元修归广东",
        "id": "20059bad-50be-456b-a8bb-81f4a1f8f168"
    },
    {
        "author": "韩元吉",
        "paragraphs": [
            "官曹邂逅得情亲，一赋松斋遂绝尘。",
            "天禄校书元有路，甘泉第颂可无人。",
            "江山兴味不知老，芋栗生涯未觉贫。",
            "我欲邀君寺南住，春风聊与杏花邻。"
        ],
        "title": "送沈驹甫",
        "id": "dcb2996c-5f08-4e47-9123-40e409fbe017"
    },
    {
        "author": "韩元吉",
        "paragraphs": [
            "西风同泛婺江船，倒指光阴六换年。",
            "秋色又看梧叶老，离怀还对菊花前。",
            "尘埃左宦空搔首，功业青云更着鞭。",
            "儿女关情易来往，一樽临路亦凄然。"
        ],
        "title": "送孟婿植还临川",
        "id": "1809c3e4-5dd2-4798-b5b8-7bfb2e3664df"
    },
    {
        "author": "韩元吉",
        "paragraphs": [
            "忘怀物外且如愚，何事劳精据槁梧。",
            "以马喻马即非马，数舆无舆方得舆。",
            "莫执斧斤过栎社，懒施几席向蘧庐。",
            "好归玉秀峰前座，闲看晴云自卷舒。"
        ],
        "title": "送郭诚思归华下",
        "id": "79e1c516-76cd-46af-8125-1d927c194e67"
    },
    {
        "author": "韩元吉",
        "paragraphs": [
            "巍巍舜治浃嘉生，宴俎丰年万宝成。",
            "禁幄云深开晓色，上林风迥起秋声。",
            "威加鼍鼓雷霆转，喜动龙旗日月明。",
            "应手神珠看电击，旄头消尽铁山平。"
        ],
        "title": "依韵和御制秋晚曲宴诗",
        "id": "574240fb-d6a3-4942-ac47-a1dc1eb3e5b4"
    },
    {
        "author": "韩元吉",
        "paragraphs": [
            "林壤欣欣乐有余，杖藜常及晓鶑初。",
            "春风入户花开落，晴日当窗云卷舒。",
            "契阔经年千里面，平安满眼数行书。",
            "弟兄州县真劳尔，畴昔交游半石渠。"
        ],
        "title": "次韵子云春日  其一",
        "id": "bbd9655f-d98f-462e-9a52-1a214cf1e622"
    },
    {
        "author": "韩元吉",
        "paragraphs": [
            "问舍求田苦未成，定逢丘壑眼先明。",
            "极知官事无时了，且作青山任意行。",
            "元亮折腰应自笑，子荆洗耳讵忘情。",
            "不妨同是催科拙，下考他年更类城。"
        ],
        "title": "次韵子云春日  其二",
        "id": "387163fa-5b8f-48d3-92fe-9715a509e693"
    },
    {
        "author": "韩元吉",
        "paragraphs": [
            "轻风猎猎转残红，春去荒村暮雨中。",
            "花影带寒犹黯淡，山光和雾更空蒙。",
            "百年拚却身长醉，五斗由来计日穷。",
            "惭愧宾朋有胶漆，不堪兄弟苦西东。"
        ],
        "title": "次韵子云途中见寄  其一",
        "id": "31e4bf86-058a-4f08-a4c4-684b247446a3"
    },
    {
        "author": "韩元吉",
        "paragraphs": [
            "十年计拙未能伸，四海滔滔总是津。",
            "但得有山供醉眼，不忧无地着寒身。",
            "鶑花撩乱空三月，风雨凄凉过几旬。",
            "莫道衡阳无雁信，故应时有北来人。"
        ],
        "title": "次韵子云途中见寄  其二",
        "id": "548eab91-bc58-4c5c-b7b9-97768b8985be"
    },
    {
        "author": "韩元吉",
        "paragraphs": [
            "海上狼烽不起烟，兵戈犹记旧年前。",
            "岩居有客能招饮，肉食何人为给鲜。",
            "但得生涯类盘谷，可无风景似斜川。",
            "共寻餬口田三亩，仍办遮头屋数椽。"
        ],
        "title": "次韵子云盱眙道中三首  其一",
        "id": "d2b5926e-2d9a-4a89-b718-ce87b79ad482"
    },
    {
        "author": "韩元吉",
        "paragraphs": [
            "江南淮北市初通，人语忻忻作好风。",
            "抱耒只思耕陇底，买船谁复渡辽东。",
            "向来熊耳真投甲，此去天山拟挂弓。",
            "上策圣君今自治，白头忧国寸心同。"
        ],
        "title": "次韵子云盱眙道中三首  其二",
        "id": "89e82efd-eb40-448e-b77d-fc4af6ab0a51"
    },
    {
        "author": "韩元吉",
        "paragraphs": [
            "桑间无褐半饥人，斗粟千金不换银。",
            "末路多惭逭沟壑，长年敢笑走埃尘。",
            "江声直下黄牛峡，河势遥分白马津。",
            "回首向来征战地，壮怀俱在只伤神。"
        ],
        "title": "次韵子云盱眙道中三首  其三",
        "id": "ffe1ddf4-53a2-42ae-8246-c4eea5064dca"
    },
    {
        "author": "韩元吉",
        "paragraphs": [
            "几日云阴合又开，良田秋近起黄埃。",
            "一觞未致灵祠祷，半夜先欣好雨来。",
            "政拙自知容我懒，诗清要是得君催。",
            "不妨咳唾皆珠玉，渐喜新凉入酒杯。"
        ],
        "title": "答金元鼎喜雨  其一",
        "id": "8d6064f9-77a1-47ec-84b2-6831fe5c6738"
    },
    {
        "author": "韩元吉",
        "paragraphs": [
            "雨後红蕖满意开，风前绿浄绝纤埃。",
            "独怜病守孤吟赏，犹幸诗翁数往来。",
            "农事已知沟浍足，欢声不待管弦催。",
            "旋舂玉粒添冰酿，莫负樽前鹦鹉杯。"
        ],
        "title": "答金元鼎喜雨  其二",
        "id": "cfd549d0-8a6d-4497-a283-e7dfdb6f41f9"
    },
    {
        "author": "韩元吉",
        "paragraphs": [
            "老病幽栖不厌闲，未须消息梦长安。",
            "一春意淡连墙竹，终日清香小槛兰。",
            "红蘂便惊风里尽，青林犹惬雨中看。",
            "故人诗卷从头读，似酌芳樽为解颜。"
        ],
        "title": "次韵赵文鼎雨中",
        "id": "f1bca256-a35b-47df-a6f4-3f015b3844e9"
    },
    {
        "author": "韩元吉",
        "paragraphs": [
            "湖山秋尽作幽期，未觉浮舟菡萏衰。",
            "怯酒自怜多病後，强歌还忆少年时。",
            "平芜半绿烟犹接，好菊微黄雨更宜。",
            "单父层台在何许，一樽怀古少陵诗。"
        ],
        "title": "次韵中甫兄九日同集张园",
        "id": "4dfe6311-7151-4c52-a807-53831a4e39a7"
    },
    {
        "author": "韩元吉",
        "paragraphs": [
            "去年雪里共清游，萧子酣歌几唱酬。",
            "竹叶又看新酿熟，梅花还作暗香浮。",
            "青衫尚想君奔走，短褐空嗟我滞留。",
            "南北两峰银色界，不应孤负水边楼。"
        ],
        "title": "雪中走笔寄邓延硕",
        "id": "61d55739-c3e8-4a32-9c4f-1ba05de252ae"
    },
    {
        "author": "韩元吉",
        "paragraphs": [
            "腊近春临雪意迟，褰衣敢惮走灵祠。",
            "夜听小雨犹倾耳，晓看羣山顿展眉。",
            "好句悬知得冰柱，香醪试为压羔儿。",
            "便应风月台中客，不减梁园赋就时。"
        ],
        "title": "和同僚贺雪应祈",
        "id": "1a4e0c60-e1b7-445e-983e-edd4beb2cbb6"
    },
    {
        "author": "韩元吉",
        "paragraphs": [
            "九门叠璧耀朝暾，不比千灯作上元。",
            "天与蘂珠开汉殿，人将冰玉奉尧樽。",
            "寒威已觉边声静，春意都随诏语温。",
            "夜入蔡州飞将在，肯容敌骑妄称尊。"
        ],
        "title": "次韵韩子师雪中二首  其一",
        "id": "3a35b8d0-7a2e-432f-8d3e-11f52561b0e4"
    },
    {
        "author": "韩元吉",
        "paragraphs": [
            "曲栏高槛倚崔嵬，要是仙京白玉台。",
            "云色自连鳷鹊动，天颜亦为近臣开。",
            "光翻午夜浑疑月，花满新春未数梅。",
            "自笑诗成无好语，但知缟带与银杯。"
        ],
        "title": "次韵韩子师雪中二首  其二",
        "id": "749e409f-8a59-479a-98cd-8a4791c5dd5f"
    },
    {
        "author": "韩元吉",
        "paragraphs": [
            "填空密雪借风威，深闭蓬窗昼掩扉。",
            "待学仙人乘鹤驾，未容寒士泣牛衣。",
            "连篇妙语千金重，满合黄柑数寸围。",
            "细酌清樽酬夜月，更看庭树作花飞。"
        ],
        "title": "次韵黄文刚秀才雪中见诒且惠新柑",
        "id": "48eecd1c-9fde-45f9-a100-ae3e0ee5b3f4"
    },
    {
        "author": "韩元吉",
        "paragraphs": [
            "东风阁雨酿重云，剩喜天街玉作尘。",
            "梅已着花还点缀，柳能吹絮便争新。",
            "湖光照坐偏宜晚，酒力欹栏别是春。",
            "惭愧相如未能至，却将冰柱语惊人。"
        ],
        "title": "次韵梁子张雪中约游湖上不至",
        "id": "3a24ff0c-e686-4a55-9cf9-6a41ca4f593c"
    },
    {
        "author": "韩元吉",
        "paragraphs": [
            "湖海周游未卜居，好山时一梦衡庐。",
            "苦无事业堪调鼎，薄有生涯可负锄。",
            "玩世阮公方蜡屐，归田陶令亦巾车。",
            "屋头早晚东西住，愁绝江船夜雨余。"
        ],
        "title": "次韵子云归兴",
        "id": "4faad215-a5b7-4baf-87ab-a6ca1355785f"
    },
    {
        "author": "韩元吉",
        "paragraphs": [
            "何许江山发兴长，浑疑庐阜对彭郎。",
            "胸中丘壑元萧爽，笔下烟波故渺茫。",
            "落落疏松长映座，冥冥飞雨欲侵床。",
            "冷然已作华胥梦，便有羣仙到枕旁。"
        ],
        "title": "次韵曾吉甫题画屏风",
        "id": "adcc3be4-524f-4101-b3c5-7615b6e7bcd1"
    },
    {
        "author": "韩元吉",
        "paragraphs": [
            "亭亭石塔宝公龛，剩喜僧床得对谈。",
            "坎壈词场君亦滞，驱驰世路我何堪。",
            "军书又见纷南北，敌势由来说二三。",
            "淮岸西风晚更急，似传烽火过江南。"
        ],
        "title": "次韵王季夷时同宿蒋山",
        "id": "ba9c7348-4798-487b-8376-c0e2bd4cdcb5"
    },
    {
        "author": "韩元吉",
        "paragraphs": [
            "霜晴怀玉自生烟，寒色凄凄过雁边。",
            "路转湘南知几日，山连楚尾又穷年。",
            "相期鸡黍情欢甚，惜别尘埃意黯然。",
            "马上哦诗冲暮雪，清风怀我北窗眠。"
        ],
        "title": "次韵沈千里玉山道中见寄",
        "id": "f52da0e6-a21a-4083-be1d-4f2ae6a75f24"
    },
    {
        "author": "韩元吉",
        "paragraphs": [
            "平生作计本山林，便腹空余贮古今。",
            "致主未忘他日志，归耕每动十年心。",
            "疏翎浪喜烟霄近，弱植多惭雨露深。",
            "早决儒科犹望汝，蛩然虚谷伫闻音。"
        ],
        "title": "次韵沆侄",
        "id": "286752ab-553d-4aed-b029-f1dd91cac1ac"
    },
    {
        "author": "韩元吉",
        "paragraphs": [
            "旋移桐树占高冈，更喜松筠翠作行。",
            "檐外参差见林影，门前溶漾足溪光。",
            "天涯留落还相识，地上经营岂太忙。",
            "好事肯来三径在，已添篱菊待重阳。"
        ],
        "title": "次韵李子永见庆新居",
        "id": "1b453340-0193-4e81-a217-b66f0e368599"
    },
    {
        "author": "韩元吉",
        "paragraphs": [
            "湖里鴐鹅亦洞天，最奇山下石坳泉。",
            "一泓自觉寒光浄，六月都无暑气煎。",
            "清似锡峰藏雨露，迥如篁岭个风烟。",
            "壁端旧乏骚人句，从此须君妙墨传。"
        ],
        "title": "次韵沈驹甫观石井",
        "id": "71ac04b0-1043-47d2-9f4b-a34c577035d8"
    },
    {
        "author": "韩元吉",
        "paragraphs": [
            "君到层轩眼为宽，诸峰还得雨中看。",
            "岚光照座苍翠出，寺影拂波金碧寒。",
            "诗兴岂妨随望极，秋声不柰起愁端。",
            "相逢莫怪无樽酒，秀色崔嵬尚可餐。"
        ],
        "title": "次韵王亚之来过横碧",
        "id": "d33e8462-7c7e-4098-9462-ef8ee04d4b3e"
    },
    {
        "author": "韩元吉",
        "paragraphs": [
            "松庭竹户野僧家，独坐荒斋到日斜。",
            "门外江风寒作雨，城头戍鼓夜啼鸦。",
            "对床更欲论心事，拥褐还惊逼岁华。",
            "却忆巴山旧时语，梦回窗竹已生花。"
        ],
        "title": "次韵宋传道夜雨闻捷  其一",
        "id": "74ffd6e1-750c-424c-ba31-8f112089d5f6"
    },
    {
        "author": "韩元吉",
        "paragraphs": [
            "边地山川自汉家，蠭旗图画拂云斜。",
            "江干战骑膺如虎，塞上神兵斧似鸦。",
            "羽檄故应烦号令，星车底用赋皇华。",
            "军声指日腾三捷，阵势他年本六花。"
        ],
        "title": "次韵宋传道夜雨闻捷  其二",
        "id": "ea680644-447f-4593-9102-758dc8971f53"
    },
    {
        "author": "韩元吉",
        "paragraphs": [
            "空谷天寒翠袖遮，无人曾见玉钗斜。",
            "诗成落日千寻竹，歌就残阳万点鸦。",
            "妆额浅深知内样，舞衣裁翦胜京华。",
            "自怜已作高唐梦，须信饥肠眼易花。"
        ],
        "title": "再用前韵戏传道",
        "id": "43b5e252-91c4-41f3-9d02-aedb05592027"
    },
    {
        "author": "韩元吉",
        "paragraphs": [
            "春云黯黯未成晴，落尽缃桃见紫荆。",
            "薄宦驰驱双鬓改，流年荏苒寸心惊。",
            "幽花映水浅深色，啼鸟穿林高下声。",
            "几许风光欠行乐，夜寒和雨听残更。"
        ],
        "title": "次韵赵仲绩久雨夜坐有感二首  其一",
        "id": "a181b53f-9d31-4c59-9460-e67c0d0b672b"
    },
    {
        "author": "韩元吉",
        "paragraphs": [
            "十日风斜雨更横，一春能得几新晴。",
            "便须蜡屐穿花去，莫惜障泥傍水行。",
            "酒兴未妨随处发，诗狂剩判隔年程。",
            "醉来乞得西山药，彷佛云间吹凤笙。"
        ],
        "title": "次韵赵仲绩久雨夜坐有感二首  其二",
        "id": "5b332a28-4863-4770-a7cb-81b3f88f36f7"
    },
    {
        "author": "韩元吉",
        "paragraphs": [
            "举世诸兄事孔方，平生学易问归藏。",
            "渐欣过客知吾懒，未怪小儿如我长。",
            "鹤怨猿惊成底事，乌踆兔蹶自奔忙。",
            "便须耳热追行乐，更拟心斋得坐忘。"
        ],
        "title": "次韵张晋彦书事",
        "id": "43949746-8317-4dce-a219-db634ac8b81e"
    },
    {
        "author": "韩元吉",
        "paragraphs": [
            "月出千山卷暮云，遥知玉节会江滨。",
            "便应击楫酬今日，不用然犀叹昔人。",
            "烟外笛声谁送晚，水边花影自迎春。",
            "风流三百年无此，况有清诗句法新。"
        ],
        "title": "次韵吴明可与史致道会饮牛渚",
        "id": "9c69fc4f-a04c-483c-b8d6-6a6cb77d0003"
    },
    {
        "author": "韩元吉",
        "paragraphs": [
            "潋潋清波泊路衢，垂垂高柳对扶疏。",
            "已知百尺楼堪卧，况有三重茅可居。",
            "我老讵能赓鲍谢，君才端合绍严徐。",
            "直须座上千钟酒，浇起胸中万卷书。"
        ],
        "title": "次韵徐应祺小楼",
        "id": "b6d47db5-4578-4f1e-ba4a-dda49ad204e7"
    },
    {
        "author": "韩元吉",
        "paragraphs": [
            "如君绝足向风尘，顾我宜为途路人。",
            "阿买八分时自笑，阮瞻三语讵能新。",
            "狂谈尚欲嘲风伯，妙笔真堪赋洛神。",
            "得酒相寻那厌数，醉归官长未应嗔。"
        ],
        "title": "次韵答沈明远",
        "id": "d3fd9693-d634-473c-be83-7bb233b46d33"
    },
    {
        "author": "韩元吉",
        "paragraphs": [
            "壁上春江万顷宽，锦囊遗墨幸重看。",
            "功名世路真多畏，贫贱交盟敢自寒。",
            "新有诗声见侯喜，尽摅怀抱得苏端。",
            "极知鼎食君家旧，未厌堆盘苜蓿餐。"
        ],
        "title": "亚之出示其祖岐公墨迹及惠崇小景且和前韵复次答之",
        "id": "6891f177-8b06-4c9d-9bdb-f20df8a0e687"
    },
    {
        "author": "韩元吉",
        "paragraphs": [
            "痴儿了事不能闲，犹喜骚人共往还。",
            "岁晚真成废书史，雪晴那得负江山。",
            "多情春与梅花厚，一醉天于我辈悭。",
            "剩作新诗催酒熟，曲池冰断水潺潺。"
        ],
        "title": "新晴梅花可爱欲招明远少稷冻醪未熟",
        "id": "d010842c-2eed-4911-b09b-7640b1eed340"
    },
    {
        "author": "韩元吉",
        "paragraphs": [
            "不随羣艳竞年芳，独自施朱对雪霜。",
            "越女漫夸天下白，寿阳还作醉时妆。",
            "半依修竹余真态，错认夭桃有暗香。",
            "月底瑶台清梦到，霓裳新换舞衣长。"
        ],
        "title": "红梅",
        "id": "73634ce6-e819-4ca8-a283-fbaf34ad2495"
    },
    {
        "author": "韩元吉",
        "paragraphs": [
            "故人招我千山里，也有仙葩巧送春。",
            "麝馥染衣金缕重，酒红生粉玉肌匀。",
            "洛城景物知谁纪，寒食风光触处新。",
            "莫把天香调行客，晓妆留与绿窗人。"
        ],
        "title": "陆子逸惠桃花戏赠",
        "id": "ce01e285-b28b-4ca6-a424-530b4fb85ae7"
    },
    {
        "author": "韩元吉",
        "paragraphs": [
            "芙蓉扫地菊花陈，国色天香一夜春。",
            "爱景自催芳意动，清霜不碍晓妆新。",
            "长生便可书仙籍，上瑞端宜首贡珍。",
            "诗就只应开顷刻，先生笔力起千钧。"
        ],
        "title": "次韵陈子象十月惠牡丹",
        "id": "2ea2237d-e118-4476-b48b-1dd34ecb0da9"
    },
    {
        "author": "韩元吉",
        "paragraphs": [
            "仙花不用恼诗人，亦有灵芽特地春。",
            "数朵娇花真绰约，一瓯酽白更清新。",
            "眼明共识西都艳，齿冷应怀北苑珍。",
            "佳茗奇葩堪并赏，须公品第入陶钧。"
        ],
        "title": "用前韵以小春茶饷子象",
        "id": "7bc8b716-5bce-45d2-aaaa-6d6ac91395b6"
    },
    {
        "author": "韩元吉",
        "paragraphs": [
            "香炉峰下异香风，长忆幽芳梦寐通。",
            "渴雨旋倾茶作椀，护霜新织翠成笼。",
            "丹青点缀琼瑶上，兰麝飞浮锦绣中。",
            "花品向来谁第一，似挼玉蘂间鞓红。"
        ],
        "title": "次韵余寺正瑞香花",
        "id": "f160ec39-84db-4eb0-b928-0c2c34f493d6"
    },
    {
        "author": "韩元吉",
        "paragraphs": [
            "植德由来不自知，成家今见宁馨儿。",
            "名驹有种能千里，仙桂腾芳定五枝。",
            "彩绶螭坳方致养，素车云路忽兴悲。",
            "死生了了真余事，流水断烟空好诗。"
        ],
        "title": "故致政宣义叶公挽词",
        "id": "71f5bcbf-198d-4fc7-b41b-6ee53e9a5403"
    },
    {
        "author": "韩元吉",
        "paragraphs": [
            "壮年嘉誉蔼瀛洲，衮衮诸公并儁游。",
            "献纳未持天上橐，光华频总峤南州。",
            "牢盆剩算波熬素，蒲泽终期剑买牛。",
            "世路荣枯真莫问，浮云山眇泪横秋。"
        ],
        "title": "挽王侨卿右司词",
        "id": "af3b185a-c111-4d65-82f3-dec7961398d6"
    },
    {
        "author": "韩元吉",
        "paragraphs": [
            "年如卫武尚安强，名似康成善一乡。",
            "三邑久知歌惠爱，西州何幸着循良。",
            "真清在昔传家世，治状由来籍庙堂。",
            "千载蒋山分未朽，芝兰玉树蔼余芳。"
        ],
        "title": "挽汪南美大夫词",
        "id": "fa89347d-5145-49fb-a0f0-8de2244674a8"
    },
    {
        "author": "韩元吉",
        "paragraphs": [
            "投老溪南幸卜邻，一麾频见宠章新。",
            "养花别圃成三径，种木佳城度十春。",
            "前席遂孤明主意，留鞭难继澧阳尘。",
            "空余樽酒追随地，同社凄凉泪满巾。"
        ],
        "title": "挽知泰州宋公大夫词",
        "id": "b98efcb5-d076-4031-9623-840b1c54e253"
    },
    {
        "author": "韩元吉",
        "paragraphs": [
            "平昔长材未一施，尚余嘉誉蔼天支。",
            "事亲养志人争仰，教子成名世共推。",
            "盛德故应传後裔，清规谁为勒丰碑。",
            "华林冈下寒泉水，隠隠雷声纪孝思。"
        ],
        "title": "挽故钤辖赵公彦远词",
        "id": "5eb693bd-da5c-4935-9f89-6c88ed6ba0c3"
    },
    {
        "author": "韩元吉",
        "paragraphs": [
            "妙龄着足道家山，壮岁升华玉笋班。",
            "千里麾符纔假手，几年香火竟投闲。",
            "诗书坐使家声大，簪绂谁令寿历悭。",
            "太傅功名有遗恨，鹓雏凋落泪频潸。"
        ],
        "title": "杨待制挽词",
        "id": "f70c5671-e702-4f04-9bda-4d9b391ba050"
    },
    {
        "author": "韩元吉",
        "paragraphs": [
            "淮海欢腾五袴歌，政声京兆益中和。",
            "邺侯井在功堪纪，郑国渠成利更多。",
            "紫禁遄跻知异眷，珍台归卧本微疴。",
            "功名方展凌云步，奈此佳城白日何。"
        ],
        "title": "周彦广待制挽词",
        "id": "3352ca06-6175-4c20-a24e-4265a7d00612"
    },
    {
        "author": "韩元吉",
        "paragraphs": [
            "清时得路每投闲，垂上甘泉玉笋班。",
            "借箸几看趋魏阙，请缨常欲度天山。",
            "放怀侠气千夫上，抵掌高谈一梦间。",
            "使节尘生人共惜，朔风吹泪太湖湾。"
        ],
        "tags": [
            "太湖"
        ],
        "title": "故运使直阁少卿刘公挽词",
        "id": "a4441395-226a-41ee-afe9-dbb81d3ec185"
    },
    {
        "author": "韩元吉",
        "paragraphs": [
            "左学摛文蔼儁声，青云接武二难兄。",
            "主知自纪宜三院，使节更持仅九卿。",
            "庭下芝兰方竞秀，舍南桃李已成阴。",
            "挂冠不待甘泉橐，愁绝高门泪满缨。"
        ],
        "title": "故致政敷文少卿鲁公挽词",
        "id": "e5257a03-9870-44da-b6e4-1219d01245d6"
    },
    {
        "author": "韩元吉",
        "paragraphs": [
            "筹策沾荣誉最贤，青云回步接英躔。",
            "请缨莫遂终军志，投绂方期卫武年。",
            "原隰观风频玉节，省台联秩近甘泉。",
            "一舟五鹤符佳梦，陂水成湖问葛仙。"
        ],
        "title": "故致政提刑少卿方公挽词",
        "id": "a2a3e735-c302-42dd-a4bc-bd59d77681ff"
    },
    {
        "author": "韩元吉",
        "paragraphs": [
            "画舸安舆霅水清，春风犹忆送君行。",
            "无家举案人方恨，有子分符世共荣。",
            "德履未容居祭酒，声华端合主宗盟。",
            "太支耆老凋零甚，兰玉阶庭独擅名。"
        ],
        "title": "挽主奉路分赵公词",
        "id": "5d88352a-75cb-437d-9a35-693549b8f3b4"
    },
    {
        "author": "韩元吉",
        "paragraphs": [
            "当年卓鲁盛材猷，循吏声名始一州。",
            "功在龙津看雨施，风行金穴见钱流。",
            "褒庸合上清华贯，奏课俄惊疾病留。",
            "嶷嶷诸郎富儒雅，盖棺十世可无愁。"
        ],
        "title": "故提点判院魏公挽词",
        "id": "afbce13f-248e-43bd-9924-3e0ea7ba4970"
    },
    {
        "author": "韩元吉",
        "paragraphs": [
            "妙龄嘉誉满江东，晚接甘泉豹尾中。",
            "烜赫身荣知有道，从容心计不言功。",
            "威行岘首追羊叔，名在鄱江忆鲁公。",
            "种木十年归莫遂，涂车千里恨何穷。"
        ],
        "title": "刘子宣侍郎挽词",
        "id": "cbb3c45c-4a7d-4eba-85d5-94491c3da116"
    },
    {
        "author": "韩元吉",
        "paragraphs": [
            "同解铨衡并把麾，五年相望楚江湄。",
            "邻墙会面尝谈易，吏选偷闲更说诗。",
            "北客遭逢人共叹，南州流转事难知。",
            "投簪自有江湖志，云白天青泪满颐。"
        ],
        "title": "李寿翁侍郎挽词",
        "id": "ef2728aa-fbe5-476f-9fe1-974ab2f37f0a"
    },
    {
        "author": "韩元吉",
        "paragraphs": [
            "才力轩轩动汉庭，清时指日致功名。",
            "一同在昔歌遗爱，两郡于今有治声。",
            "使节暂分秦望重，郎星初近太微明。",
            "死生契阔空泉壤，赙典殊恩世亦荣。"
        ],
        "title": "挽周仲深郎中词",
        "id": "06acf666-8d06-4a54-bd67-169b364ca715"
    },
    {
        "author": "韩元吉",
        "paragraphs": [
            "符节光华二十春，壮猷曾不侍严宸。",
            "栖心香火纔同社，放意溪山幸卜邻。",
            "再世簪缨宜衮衮，一门兰玉尚诜诜。",
            "霜清三港追随地，丹旐飘然泪满巾。"
        ],
        "title": "王中奉汉老挽词",
        "id": "60b256f4-999f-4cf4-a0f6-3516ae614ab3"
    },
    {
        "author": "韩元吉",
        "paragraphs": [
            "青云涂路本青毡，圣愿相期四十年。",
            "台阁久嗟君卧疾，山林空叹我华颠。",
            "伤心二女同新穴，拭目诸生续旧编。",
            "斗酒无因相沃酹，朔风东望涕潸然。"
        ],
        "title": "吕伯恭挽词",
        "id": "b4482154-4d46-4d4d-a1c9-6b53e2845a53"
    },
    {
        "author": "韩元吉",
        "paragraphs": [
            "乃翁持橐旧知名，两郡分符见典型。",
            "禁闼方应驰儁步，中台俄忽随修翎。",
            "故人零落风前叶，北客漂流雨後萍。",
            "白马素车三巷路，泪兼腊雪洒林垧。"
        ],
        "title": "周济美挽词",
        "id": "88df5972-2483-448c-801c-e2ff36ac45e3"
    },
    {
        "author": "韩元吉",
        "paragraphs": [
            "材业光华蔼荐绅，由来孝子出忠臣。",
            "五年字邑祗明诏，两路观风惠远民。",
            "徐穉湖边纔卜筑，葛翁山下忽栖神。",
            "朔云千里人挥泪，遗命归从大母邻。"
        ],
        "title": "晖仲叔挽词",
        "id": "c6ef28ca-52be-4fef-beb9-5378bab89918"
    },
    {
        "author": "韩元吉",
        "paragraphs": [
            "穷腊逢三白，山城两换年。",
            "破寒初淅沥，作态正翩翾。",
            "倚杖心逾喜，搔头意自便。",
            "直疑填巨壑，岂惜冱长川。",
            "宫粉惭施白，仙禽恨夺鲜。",
            "银床凝露绠，玉柱涩风弦。",
            "径满巇难认，窗虚隙易穿。",
            "共寻瑶草路，俱诵蘂珠篇。",
            "猎骑朝羣拥，渔灯夜独然。",
            "凌风几阆苑，照日尽蓝田。",
            "剩约佳宾集，先烦好句传。",
            "荷枯疑璧碎，柳细讶丝牵。",
            "有士迷青眼，无人笑黑肩。",
            "丰年期不日，瑞气霭非烟。",
            "竹密还争舞，梅疏只斗妍。",
            "轻鸥随浩荡，戏蝶伴联翩。",
            "强续麻衣咏，真逢缟带贤。",
            "凋零属国节，片段广文毡。",
            "短棹寻安道，高楼忆仲宣。",
            "名驹纷照夜，无复爱连钱。"
        ],
        "title": "次韵唐与正喜雪二十韵",
        "id": "5ae41910-c63c-4c5d-961f-dbfd044d2d07"
    },
    {
        "author": "韩元吉",
        "paragraphs": [
            "宝历千龄会，神槎八月流。",
            "人知挺生杰，天欲中兴周。",
            "文笔超三古，声名溢九州。",
            "宏才自伊吕，余事岂应刘。",
            "繄昔开黄阁，于今尚黑头。",
            "裴公旋卧护，萧相暂居留。",
            "舄奕稽山绶，光华绿野游。",
            "银舆寿母贵，玉耳上公优。",
            "嗣圣资爰立，昌时副聿求。",
            "来归嘉季子，入觐伟韩侯。",
            "今日恢王略，苍生跂庙谋。",
            "中原尚纷扰，绝塞要怀柔。",
            "胜算如先定，成机会可投。",
            "洪源端欲泛，前箸匪无筹。",
            "日月符羲驭，干坤协禹畴。",
            "行看静蛇豕，俱议息貔貅。",
            "考有中书第，官无太尉酬。",
            "两京期汛扫，九庙得重修。",
            "祉福天方锡，勋庸世未休。",
            "斯民纳仁寿，公寿几千秋。"
        ],
        "title": "汤丞相生日二十韵",
        "id": "0d739d58-26f3-4ae6-8862-4d088985ef68"
    },
    {
        "author": "韩元吉",
        "paragraphs": [
            "上圣恢方域，吴门翊帝京。",
            "千秋季子国，百雉阖闾城。",
            "屏翰资良牧，文昌辍贰卿。",
            "龙墀虚紫橐，虎节驻红旌。",
            "河润功初洽，棠阴政已成。",
            "农桑归恺悌，弦管乐升平。",
            "世仰韦公誉，人高白傅名。",
            "云楼凌月府，花岛烂蓬瀛。",
            "香雾凝春昼，桥虹卧晓晴。",
            "清规三不惑，盛事二难并。",
            "旧俗宁论化，重临倍有声。",
            "向来宣使指，曾是格刑清。",
            "自觌铜鱼拜，欣闻竹马迎。",
            "五湖歌吹满，两郡吏民争。",
            "严助书频赐，萧卿治欲更。",
            "还应对宣室，俱议直承明。",
            "鼎席犹虚位，戎亭正息兵。",
            "安危均注意，中外等持衡。",
            "补衮才猷壮，康时智略宏。",
            "天津飞骥足，云路逸鹏程。",
            "畴昔参宾从，顽疏荷鉴评。",
            "驰驱奉刀笔，谈笑接簪缨。",
            "梦结闽陬远，心惊涨潦横。",
            "寄身侔困鲋，尽室逭长鲸。",
            "官牒沾微禄，恩波拯再生。",
            "膺门怜旧契，祢荐及难兄。",
            "未释盐车驾，徒怀瓦釜鸣。",
            "几年良自哂，一饱定谁营。",
            "洛下裘空敝，新丰酒独倾。",
            "知公行入辅，故吏敢言情。"
        ],
        "title": "投赠徐平江三十韵",
        "id": "9f27c187-1513-4251-82c4-0ef36680cae5"
    },
    {
        "author": "韩元吉",
        "paragraphs": [
            "雪暮来无际，长吟坐北窗。",
            "未嫌光夺月，先恐势填江。",
            "云色生冰柱，风声倒石矼。",
            "疏帘纔的皪，破屋渐铮鏦。",
            "始讶乌能白，旋惊马尽䮾。",
            "会朝琼饰弁，猎较素绸杠。",
            "玉帝开宫阙，瑶姬拥旆幢。",
            "仰空蜂作阵，窥径蝶成双。",
            "价重连城璞，明逾钉壁釭。",
            "冷烟纷莫辨，冻溜不成淙。",
            "计拙夸辽豕，涂穷笑越尨。",
            "戴牛迷象齿，覆鹿误羊羫。",
            "酪乳浮茶鼎，花甆莹鼓椌。",
            "崖枯频畏住，鹄瘦暂胮肛。",
            "共想周王宴，谁虞汉使降。",
            "献衣知念札，加璧殆追逄。",
            "蹇驷深忧没，篮舆重莫扛。",
            "淹钟应预赐，增斗定先撞。",
            "短日栖穷巷，丰年卜万邦。",
            "缁尘异羁旅，华发逐耆厖。",
            "处士欣寻戴，参军岂遇庞。",
            "裘穿心易怯，履败足微跫。",
            "荷笠闲垂钓，回船稳系桩。",
            "清狂时仄帽，泥饮屡空缸。",
            "酬唱才皆敌，歌嘲语或弦。",
            "闭门嗟懒惰，授简愧愚憃。",
            "戈戟森磨厉，韶钧富击摐。",
            "絮盐翻雅况，兰竹变新腔。",
            "取醉华灯烂，催归戍鼓𪔔。",
            "晴檐成夜雨，更听陇头泷。"
        ],
        "title": "少稷家观雪赋江字三十韵",
        "id": "62baab77-97dc-4a74-969d-0ff318890c92"
    },
    {
        "author": "韩元吉",
        "paragraphs": [
            "蒿莱自舆台，松桂犹伯叔。",
            "便合追孔林，无庸号寒木。"
        ],
        "title": "遗直堂六首  其一",
        "id": "a3b41ec1-efa7-4a69-8a24-e6ca7d31da01"
    },
    {
        "author": "韩元吉",
        "paragraphs": [
            "虬龙舞云端，风雨来海上。",
            "尚想堂中人，诗成一回向。"
        ],
        "title": "遗直堂六首  其二",
        "id": "e4d0309b-8807-4369-bdf3-35e91c6cc6ac"
    },
    {
        "author": "韩元吉",
        "paragraphs": [
            "苦心有深思，劲质无软语。",
            "贤科废因公，此事亘千古。"
        ],
        "title": "遗直堂六首  其三",
        "id": "fbfc2753-efaa-4162-9a24-9d2a4ad4b971"
    },
    {
        "author": "韩元吉",
        "paragraphs": [
            "种木已如此，高贤有余思。",
            "頼公酷似舅，其谁羡牢之。"
        ],
        "title": "遗直堂六首  其四",
        "id": "010eb196-4c87-433e-ae32-7b6190bf7c4f"
    },
    {
        "author": "韩元吉",
        "paragraphs": [
            "郑虔骨已朽，孔父天不遗。",
            "他年从事贤，手板空倒持。"
        ],
        "title": "遗直堂六首  其五",
        "id": "738bf815-b816-41f5-8d3f-1db4f2b0023a"
    },
    {
        "author": "韩元吉",
        "paragraphs": [
            "栋梁乃不取，得地且深植。",
            "妖娆紫薇花，岁晚犹伴直。"
        ],
        "title": "遗直堂六首  其六",
        "id": "5380a356-7c4c-457b-a310-a4b2fe0e2389"
    },
    {
        "author": "韩元吉",
        "paragraphs": [
            "解缆山衔日，移舟雨暗溪。",
            "无情子规鸟，梦断隔林啼。"
        ],
        "title": "夜宿斜溪闻杜鹃",
        "id": "5676fbf1-8c7b-4e5c-bce4-0e6bd18e79d6"
    },
    {
        "author": "韩元吉",
        "paragraphs": [
            "燕鸿望南飞，春至还北去。",
            "托食波浪中，潇湘几回渡。"
        ],
        "title": "送庞佑甫五首  其一",
        "id": "df8ce6fd-99b3-4f91-80e9-857b3788b8bb"
    },
    {
        "author": "韩元吉",
        "paragraphs": [
            "游子思故乡，天涯两相逢。",
            "时平甘恤纬，定交各涂穷。"
        ],
        "title": "送庞佑甫五首  其二",
        "id": "2c8b48db-67b6-4a69-96a7-ccbe11ab044e"
    },
    {
        "author": "韩元吉",
        "paragraphs": [
            "濯濯机中丝，粲粲锦绣段。",
            "自非同心人，千金孰肯换。"
        ],
        "title": "送庞佑甫五首  其三",
        "id": "848b90de-aedb-4b01-b3ac-a404bf90540d"
    },
    {
        "author": "韩元吉",
        "paragraphs": [
            "江湖多青山，舟楫长往还。",
            "山色难送客，不如住山间。"
        ],
        "title": "送庞佑甫五首  其四",
        "id": "98c195f9-0e1a-46ad-933a-62e02fbdf608"
    },
    {
        "author": "韩元吉",
        "paragraphs": [
            "中宵棹讴发，菰蒲翳明月。",
            "月黑君忽行，恐堕蛟龙窟。"
        ],
        "title": "送庞佑甫五首  其五",
        "id": "c3768fbc-ca72-4bf5-9895-359025412bc8"
    },
    {
        "author": "韩元吉",
        "paragraphs": [
            "绝壑春林映绿，半山晓雾迷红。",
            "长忆西岩梦觉，小舟欵乃声中。"
        ],
        "title": "题日出雨脚图二首  其一",
        "id": "e311e019-bdc7-428c-907e-73eb6cc77ca5"
    },
    {
        "author": "韩元吉",
        "paragraphs": [
            "隠隠遥分树色，萧萧似听风声。",
            "何处江倾海堕，隔山雾白烟明。"
        ],
        "title": "题日出雨脚图二首  其二",
        "id": "2a01a587-8ec5-403d-813a-79fe906655c5"
    },
    {
        "author": "韩元吉",
        "paragraphs": [
            "天际归云挟雨，江干乱木藏山。",
            "耳冷似听萧瑟，眼明惊见孱颜。"
        ],
        "title": "次韵赵公直题米元晖画轴",
        "id": "bcd20b49-6fd7-47f7-b473-7ddb2a4475d0"
    },
    {
        "author": "韩元吉",
        "paragraphs": [
            "东窗坐爱枝间雪，大似酴醿压架花。",
            "天气更晴宜有月，夜深来看玉交加。"
        ],
        "title": "春雪得小诗五首且约客登赏心亭  其一",
        "id": "c3705234-47b8-4ff6-a448-e02e74a5a669"
    },
    {
        "author": "韩元吉",
        "paragraphs": [
            "淮南山色一千里，落水层城江更湍。",
            "何地江山有如许，与君聊趁雪中看。"
        ],
        "title": "春雪得小诗五首且约客登赏心亭  其二",
        "id": "a0dcde67-2561-4aef-96de-991a13ffa484"
    },
    {
        "author": "韩元吉",
        "paragraphs": [
            "腊前未见梅如雪，春到还惊雪似梅。",
            "可是天公有情思，便令花树一时开。"
        ],
        "title": "春雪得小诗五首且约客登赏心亭  其三",
        "id": "6bd06c04-b60b-45c1-80ba-b1005e29202c"
    },
    {
        "author": "韩元吉",
        "paragraphs": [
            "江南绝景赏心亭，卧雪难寻旧画屏。",
            "白鹭洲前夜来雪，故应此画胜丹青。"
        ],
        "title": "春雪得小诗五首且约客登赏心亭  其四",
        "id": "027e881a-3177-48b4-a655-7a692060c6a3"
    },
    {
        "author": "韩元吉",
        "paragraphs": [
            "竹炉听雪坐蒲团，长笑诗人不耐寒。",
            "未办貂裘走南陌，肯来高处一凭栏。"
        ],
        "title": "春雪得小诗五首且约客登赏心亭  其五",
        "id": "0a521e8f-e60f-402e-8495-be809923c28b"
    },
    {
        "author": "韩元吉",
        "paragraphs": [
            "炉火深红蜡炬明，打窗风雪正纵横。",
            "瓦瓶旋注山泉满，却作潇潇细雨声。"
        ],
        "title": "夜雪  其一",
        "id": "23ed7972-d761-4d9d-b62c-760e193e367c"
    },
    {
        "author": "韩元吉",
        "paragraphs": [
            "伴眼文书细作行，昏昏愁卧雪穿廊。",
            "何人恰弄风前笛，错认梅花到枕傍。"
        ],
        "title": "夜雪  其二",
        "id": "1b24db32-e257-40e2-ac2f-cb60f5e4d5e9"
    },
    {
        "author": "韩元吉",
        "paragraphs": [
            "愁眼东西万里情，山云斜度水风清。",
            "客行岁晚忽春尽，看到枯林绿叶成。"
        ],
        "title": "咏晴",
        "id": "2afd9a56-68a2-471b-beb2-291abdaae2b2"
    },
    {
        "author": "韩元吉",
        "paragraphs": [
            "十年骑马听朝鸡，老窃州符簿领迷。",
            "衙鼓不闻春睡足，闭门聊喜得幽栖。"
        ],
        "title": "春日书事五首  其一",
        "id": "f3fd3c4a-a3e1-4ed5-adc4-cd8ab032484d"
    },
    {
        "author": "韩元吉",
        "paragraphs": [
            "晓猿夜鹤寂无生，春至山禽百种鸣。",
            "步绕新泉聊洗耳，由来心与地俱清。"
        ],
        "title": "春日书事五首  其二",
        "id": "57a6e6ed-de22-4904-9fea-3e4fc2ab0bc4"
    },
    {
        "author": "韩元吉",
        "paragraphs": [
            "极目亭边花定开，野棠山杏手亲栽。",
            "春风拂槛知何似，应记刘郎两度来。"
        ],
        "title": "春日书事五首  其三",
        "id": "0ba12e05-88bd-406f-aed4-e05cfa85e42b"
    },
    {
        "author": "韩元吉",
        "paragraphs": [
            "忆上金华第一峰，相君官重酒樽同。",
            "梦寻绝壑谁重到，零落山桃小院风。"
        ],
        "title": "春日书事五首  其四",
        "id": "3dd13da3-4216-47b3-a78f-7eec63c8a4d8"
    },
    {
        "author": "韩元吉",
        "paragraphs": [
            "溪边乱石蛟鼍卧，烟里千花锦绣围。",
            "记得年时作寒食，山桥吹笛雨中归。"
        ],
        "title": "春日书事五首  其五",
        "id": "bc31eb55-bd0e-4332-88bb-0dd3545ce109"
    },
    {
        "author": "韩元吉",
        "paragraphs": [
            "北窗松竹夜萧骚，诗就呼儿进浊醪。",
            "睡美不知新雨足，晓来南涧水声高。"
        ],
        "title": "晨兴",
        "id": "90e8a5d1-f65b-4f80-a7bc-caf217058290"
    },
    {
        "author": "韩元吉",
        "paragraphs": [
            "吚轧篮舆不计肩，五更残梦尚悠然。",
            "红油盖重听朝雨，却似西江坐钓船。"
        ],
        "title": "听雨",
        "id": "4c2206d9-ef5f-4ac1-9e5c-59424f4b86cf"
    },
    {
        "author": "韩元吉",
        "paragraphs": [
            "何须坐客总能文，呼酒相逢日暮云。",
            "醉倒尽如狂道士，夜归谁问故将军。"
        ],
        "title": "题张几仲所藏醉道士图",
        "id": "85d8466f-2601-4b3f-94b8-228d19a76071"
    },
    {
        "author": "韩元吉",
        "paragraphs": [
            "江翻海涌势难平，鳌掷鹏鶱自不停。",
            "端为君王洗兵马，参旗井钺万雷霆。"
        ],
        "tags": [
            "钱塘江"
        ],
        "title": "浙江观潮",
        "id": "9dfa0c16-b66f-41e7-9c3f-2db421664e99"
    },
    {
        "author": "韩元吉",
        "paragraphs": [
            "片帆几日下西风，湖色秋容暮霭中。",
            "买得鲈鱼吊张翰，卧听欵乃度垂虹。"
        ],
        "tags": [
            "太湖"
        ],
        "title": "太湖秋晚",
        "id": "6027d714-0105-4864-ac05-d37baef200e9"
    },
    {
        "author": "韩元吉",
        "paragraphs": [
            "云梦悬知八九吞，银山万叠涨天门。",
            "长江日落鱼龙舞，古寺烟深鸟雀喧。"
        ],
        "tags": [
            "长江"
        ],
        "title": "海门斜照",
        "id": "b026db14-3f92-42c1-9d7b-83f7e3c870a9"
    },
    {
        "author": "韩元吉",
        "paragraphs": [
            "樊山宫殿已成陈，烟雨阴晴到处春。",
            "花柳不知兴废事，隔江相倚斗时新。"
        ],
        "title": "武昌春色",
        "id": "35add8ba-d731-4b60-94e0-711fdfd5a18d"
    },
    {
        "author": "韩元吉",
        "paragraphs": [
            "银河翻浪拍空流，玉女停梭清露秋。",
            "天上一年真一日，人间风月自生愁。"
        ],
        "title": "七夕",
        "id": "498ec793-a833-4489-824b-26eb31a8b662"
    },
    {
        "author": "韩元吉",
        "paragraphs": [
            "朝行佛屋鱼千里，暮借僧床鹩一枝。",
            "窗下秋虫解人意，似怜羁客伴哦诗。"
        ],
        "title": "秋怀十首  其一",
        "id": "72880a08-0062-4b4a-a3b5-5be61931e1e4"
    },
    {
        "author": "韩元吉",
        "paragraphs": [
            "酒熟橙黄盛物华，重阳无客不思家。",
            "鹅儿剪雪开岩桂，鹤羽攒金散菊花。"
        ],
        "title": "秋怀十首  其二",
        "id": "b53d4197-e49a-4468-8ed7-2e56be87898b"
    },
    {
        "author": "韩元吉",
        "paragraphs": [
            "小雨惊秋滴夜阑，晴云和日晓斑斑。",
            "谁怜客舍尘埃底，犹得西湖一两山。"
        ],
        "tags": [
            "西湖"
        ],
        "title": "秋怀十首  其三",
        "id": "9baea833-fd01-4087-a7c6-015a8775ed9b"
    },
    {
        "author": "韩元吉",
        "paragraphs": [
            "何许砧声清梦回，丁东犹作佩环猜。",
            "卷帘风露凉如水，端为嫦娥向此来。"
        ],
        "title": "秋怀十首  其四",
        "id": "235c645e-af35-44ed-a4b8-2e979c550e4c"
    },
    {
        "author": "韩元吉",
        "paragraphs": [
            "城外秋荷一半黄，尚余疏柳照回塘。",
            "江南底许风光好，塞雁来时未有霜。"
        ],
        "title": "秋怀十首  其五",
        "id": "dda86eab-7459-4a85-b85b-f00e30172280"
    },
    {
        "author": "韩元吉",
        "paragraphs": [
            "右手持杯左不空，蟹螯已作雪蒙茸。",
            "秋风莫起鲈鱼梦，未似先生阿堵中。"
        ],
        "title": "秋怀十首  其六",
        "id": "17374953-7305-4914-bd62-32a7cd395c20"
    },
    {
        "author": "韩元吉",
        "paragraphs": [
            "八月涛头旧有名，今年潮浅岸纔平。",
            "应缘享帝千灵在，豫使鱼龙不敢鸣。"
        ],
        "title": "秋怀十首  其七",
        "id": "70930238-115b-4bae-87ce-9eb7a5d695fb"
    },
    {
        "author": "韩元吉",
        "paragraphs": [
            "塞草初黄边马肥，边尘莫便向南飞。",
            "江头鹤唳秋风起，看取阴山六骑归。"
        ],
        "title": "秋怀十首  其八",
        "id": "d2bb588d-d934-4e3a-906b-283cbc753ca4"
    },
    {
        "author": "韩元吉",
        "paragraphs": [
            "江南四百八十寺，未抵西湖胜处多。",
            "不用楼台带烟雨，只看宫殿压晴波。"
        ],
        "tags": [
            "西湖"
        ],
        "title": "秋怀十首  其九",
        "id": "faba9e70-dec4-4020-ac61-4333316a5aba"
    },
    {
        "author": "韩元吉",
        "paragraphs": [
            "闭户跏趺意已清，炉香烧尽一灯明。",
            "空庭叶落知多少，一任西风百种声。"
        ],
        "title": "秋怀十首  其一○",
        "id": "a137ca8d-e9f6-49af-89d8-a605cae179f0"
    },
    {
        "author": "韩元吉",
        "paragraphs": [
            "恶复凶终事久知，岂知圣断不踰时。",
            "小儒未叹周南滞，但喜逢人敢说诗。"
        ],
        "title": "圣政更新诏书正告讦之罪因得小诗十首  其一",
        "id": "b219e3d6-e104-4123-bb61-954c7c508381"
    },
    {
        "author": "韩元吉",
        "paragraphs": [
            "桓温将死谢安起，霍氏初除魏相来。",
            "谁与圣君安大业，巍巍廊庙可无材。"
        ],
        "title": "圣政更新诏书正告讦之罪因得小诗十首  其二",
        "id": "923372f0-3c0a-422d-8a7f-eeac91fb8830"
    },
    {
        "author": "韩元吉",
        "paragraphs": [
            "圣朝遂失诛元载，公议犹能去霍山。",
            "落胆徒闻温御史，不知睿意在羣奸。"
        ],
        "title": "圣政更新诏书正告讦之罪因得小诗十首  其三",
        "id": "5c6a6456-0ffc-4961-8fa4-01a8fcf57cfd"
    },
    {
        "author": "韩元吉",
        "paragraphs": [
            "元佑诸公秉国均，诏条先请惠吾民。",
            "孤雏腐鼠何劳逐，准拟朝廷政事新。"
        ],
        "title": "圣政更新诏书正告讦之罪因得小诗十首  其四",
        "id": "1a6aebe9-07ec-4d86-b219-94c557bd2be3"
    },
    {
        "author": "韩元吉",
        "paragraphs": [
            "金貂七叶谁能必，石椁三年计自愚。",
            "得鹿覆蕉真一梦，求鱼缘木信狂图。"
        ],
        "title": "圣政更新诏书正告讦之罪因得小诗十首  其五",
        "id": "7f571b0e-fa77-4753-87af-57ff9fb87315"
    },
    {
        "author": "韩元吉",
        "paragraphs": [
            "献可争先诋荆国，莹中居首论莆阳。",
            "十年言路皆支党，前无一语讥安昌。"
        ],
        "title": "圣政更新诏书正告讦之罪因得小诗十首  其六",
        "id": "50e9dbf4-873e-41fd-a94d-aced53a6775a"
    },
    {
        "author": "韩元吉",
        "paragraphs": [
            "近闻羔鴈已成羣，藻鉴渠能泾渭分。",
            "急士且须侯雍齿，得贤端可吏朱云。"
        ],
        "title": "圣政更新诏书正告讦之罪因得小诗十首  其七",
        "id": "2a8a747d-1eaa-4f25-a23f-2d0f1e3a1822"
    },
    {
        "author": "韩元吉",
        "paragraphs": [
            "刺字几漫冠欲尘，向来浮薄自纷纷。",
            "尔曹胸次多周孔，忍作铜山破贼文。"
        ],
        "title": "圣政更新诏书正告讦之罪因得小诗十首  其八",
        "id": "2710d21d-2199-4207-a4b5-d4dd8cf94312"
    },
    {
        "author": "韩元吉",
        "paragraphs": [
            "荆棘谁令满路栽，雷州司户却生回。",
            "独怜阳陆真天命，不见承平公道开。"
        ],
        "title": "圣政更新诏书正告讦之罪因得小诗十首  其九",
        "id": "1443df58-13ae-47a7-b877-6e650ed0c9a0"
    },
    {
        "author": "韩元吉",
        "paragraphs": [
            "潮阳初谪八千里，中令俄成十九年。",
            "地下修文应泚笔，卫公精爽故依然。"
        ],
        "title": "圣政更新诏书正告讦之罪因得小诗十首  其一○",
        "id": "09ea4e8e-abaf-4d40-9e93-99c0faaaef52"
    },
    {
        "author": "韩元吉",
        "paragraphs": [
            "有身自觉皆为患，了事从来却号痴。",
            "贫里定知强健乐，未妨斗酒百篇诗。"
        ],
        "title": "卧病",
        "id": "21f07da3-6bc0-4d9a-bfc9-b1d3ff39f11b"
    },
    {
        "author": "韩元吉",
        "paragraphs": [
            "风卷千林夜雪晴，九华山下月微明。",
            "不须更觅唐昌蘂，树树珑璁玉刻成。"
        ],
        "tags": [
            "九华山"
        ],
        "title": "夜宿青阳旅舍起观林端积雪半消疑山矾盛开",
        "id": "4c321e1c-dd50-43fa-9888-4c78ea6eb1b4"
    },
    {
        "author": "韩元吉",
        "paragraphs": [
            "永日荒园独荷锄，草根藤蔓喜无余。",
            "谁怜仲举平生志，却学齐民种树书。"
        ],
        "title": "去草",
        "id": "cbfdcebd-a60e-406b-8157-9ef86902ec64"
    },
    {
        "author": "韩元吉",
        "paragraphs": [
            "桂花飘尽菊花黄，闲对芳丛静爱香。",
            "堂下草深须一丈，会看春意满池塘。"
        ],
        "title": "偶兴四首  其一",
        "id": "4b02866c-0494-4f8d-971d-38e287b1a6bb"
    },
    {
        "author": "韩元吉",
        "paragraphs": [
            "小园无数菊花开，准拟花残便见梅。",
            "不恨无花正无酒，敲门谁送一樽来。"
        ],
        "title": "偶兴四首  其二",
        "id": "0edab033-d438-4f67-a83b-0486a61b16fd"
    },
    {
        "author": "韩元吉",
        "paragraphs": [
            "江南菊少开金色，只有霜葩杂御黄。",
            "乞得黄花真爱惜，明年剩种压羣芳。"
        ],
        "title": "偶兴四首  其三",
        "id": "9edbb17b-75f2-48c9-80ba-114a9442c31e"
    },
    {
        "author": "韩元吉",
        "paragraphs": [
            "爱水仙成百计栽，三年一笑渐能开。",
            "金银岂是吾家物，借我虚名付酒台。"
        ],
        "title": "偶兴四首  其四",
        "id": "93a88e67-45c1-4bd1-9e6e-add2a8cd626f"
    },
    {
        "author": "韩元吉",
        "paragraphs": [
            "眈眈出柙小于菟，犹意他年见画图。",
            "养汝由来得无患，却惊赤手竞编须。"
        ],
        "title": "市人有弄虎者儿辈请观饲以豚蹄睹其攫噬戏作四绝句  其一",
        "id": "43e25686-3d07-4014-a792-194124cb944a"
    },
    {
        "author": "韩元吉",
        "paragraphs": [
            "呀然一啸朔风生，儿女窥帘笑且惊。",
            "槛内应怜只摇尾，山中不记旧横行。"
        ],
        "title": "市人有弄虎者儿辈请观饲以豚蹄睹其攫噬戏作四绝句  其二",
        "id": "68c80168-909f-47ef-9c38-aa50a3e4078a"
    },
    {
        "author": "韩元吉",
        "paragraphs": [
            "长年肉食定何功，乞汝豚蹄且慰穷。",
            "猿臂将军应老矣，南山忽忆夜弯弓。"
        ],
        "title": "市人有弄虎者儿辈请观饲以豚蹄睹其攫噬戏作四绝句  其三",
        "id": "a8c3b4a6-e56d-40cd-9615-7428f2334c1c"
    },
    {
        "author": "韩元吉",
        "paragraphs": [
            "荧荧目色为生寒，蛮獠歌呼意自闲。",
            "莫倚便能探虎穴，势卑还长越王炎。"
        ],
        "title": "市人有弄虎者儿辈请观饲以豚蹄睹其攫噬戏作四绝句  其四",
        "id": "955e5991-b0ec-409a-bcaf-0c88cf76240d"
    },
    {
        "author": "韩元吉",
        "paragraphs": [
            "十载栖迟櫑具客，一生憔悴扊扅歌。",
            "典衣不为沽春酒，平昔无诗博饭箩。"
        ],
        "title": "俸金既尽家人问所质物戏答",
        "id": "8e0be07b-d2a0-49e1-a69a-1682b92c5eba"
    },
    {
        "author": "韩元吉",
        "paragraphs": [
            "年来三十过平头，笑却周郎却自羞。",
            "但得小乔歌一曲，未须辛苦向荆州。"
        ],
        "title": "读周瑜传",
        "id": "f914271c-cb66-4028-8a1f-1afdf04f71fb"
    },
    {
        "author": "韩元吉",
        "paragraphs": [
            "忠信平生自可期，江神于我定相知。",
            "顺风鼓棹潮如席，世事由来却险巇。"
        ],
        "title": "乘潮遇顺风",
        "id": "8b32d7bf-a1b0-4170-b707-13c0532c3d20"
    },
    {
        "author": "韩元吉",
        "paragraphs": [
            "晴日烘林百草香，杖藜徐步兴何长。",
            "残花的皪明幽径，老笋参差出断墙。"
        ],
        "title": "山行二首  其一",
        "id": "2f608664-af29-420e-a25d-a5d5e8e6ea4d"
    },
    {
        "author": "韩元吉",
        "paragraphs": [
            "春来南涧水初生，鸥鸟逢人自不惊。",
            "步绕幽花随树歇，望寻高柳趁堤行。"
        ],
        "title": "山行二首  其二",
        "id": "be9b7022-5466-4ca6-acae-bf7328118d69"
    },
    {
        "author": "韩元吉",
        "paragraphs": [
            "东海桑田未可期，隋河高岸已锄犁。",
            "楼船锦缆知无地，枯柳黄尘但古堤。"
        ],
        "title": "行汴渠中",
        "id": "6bd77295-b84a-4112-80ca-a6867d1d71c1"
    },
    {
        "author": "韩元吉",
        "paragraphs": [
            "拟赋归田未有田，春风聊泛剡溪船。",
            "青山满眼留侬住，处士茅茨阿那边。"
        ],
        "title": "剡溪道中五首  其一",
        "id": "527c61ea-82fd-42b3-9cfd-47f1c255acba"
    },
    {
        "author": "韩元吉",
        "paragraphs": [
            "戴家家住此溪头，买酒寻春得胜游。",
            "夹岸杨花浑似雪，不应兴尽便回舟。"
        ],
        "title": "剡溪道中五首  其二",
        "id": "35c2989f-3479-414c-b6aa-2a72530f1602"
    },
    {
        "author": "韩元吉",
        "paragraphs": [
            "平潮恰恰乱蛙鸣，断送江南春雨晴。",
            "绿縠细看桑眼破，紫茸还见草心生。"
        ],
        "title": "剡溪道中五首  其三",
        "id": "8731fce8-225c-4218-9f2a-4a6842877e05"
    },
    {
        "author": "韩元吉",
        "paragraphs": [
            "心随天末江波远，愁似沙津柳带长。",
            "向晚飞花度墙影，半晴烟雨发山光。"
        ],
        "title": "剡溪道中五首  其四",
        "id": "c2039a38-85f5-4187-b868-e75a70039e96"
    },
    {
        "author": "韩元吉",
        "paragraphs": [
            "抱琴不作王门客，晋代高风只此人。",
            "故老底须三上疏，竹林诸子未天真。"
        ],
        "title": "剡溪道中五首  其五",
        "id": "34bdedb2-4a4b-45cd-983d-c8acbaa205b4"
    },
    {
        "author": "韩元吉",
        "paragraphs": [
            "山锁松行一迳遥，峰回楼殿更岧峣。",
            "飞来双鹤知何处，只有泉声下碧霄。"
        ],
        "title": "隠静山二首  其一",
        "id": "798b63ba-55cf-4d25-a50e-74033404cb03"
    },
    {
        "author": "韩元吉",
        "paragraphs": [
            "海上蟠桃手自栽，红尘一堕隔蓬莱。",
            "风帆弱水无由到，乞我当年渡海杯。"
        ],
        "title": "隠静山二首  其二",
        "id": "eb6098fb-30c2-4ef3-b210-af571092c4c3"
    },
    {
        "author": "韩元吉",
        "paragraphs": [
            "天外奇峰认九华，路人指点是狼牙。",
            "他年刻石题车马，会遣山前属汉家。"
        ],
        "title": "狼山",
        "id": "8225a033-4d21-41be-92da-1fdc7b845378"
    },
    {
        "author": "韩元吉",
        "paragraphs": [
            "烟里微茫第一山，眼明白塔俯沧湾。",
            "尘埃满面三千里，一笑相看似梦间。"
        ],
        "title": "初见龟山塔",
        "id": "1bb36249-ef51-4d74-a6c8-f818f2265ec8"
    },
    {
        "author": "韩元吉",
        "paragraphs": [
            "芳草连云水拍溪，春山树树子规啼。",
            "东风何事催行客，偏遣残红趁马蹄。"
        ],
        "title": "山口道中",
        "id": "fae8f932-c022-4129-8d05-81d1a994b5d3"
    },
    {
        "author": "韩元吉",
        "paragraphs": [
            "白马冈前眼渐开，黄龙府外首空回。",
            "殷懃父老如相识，只问天兵早晚来。"
        ],
        "title": "望灵寿致拜祖茔",
        "id": "ed05c42d-fa1a-4d18-a9af-4530db1c5175"
    },
    {
        "author": "韩元吉",
        "paragraphs": [
            "野桥曲折渡千回，古寺悬知水面开。",
            "一夜寒声喧客枕，却疑风雨转山来。"
        ],
        "title": "宿石桥闻水声",
        "id": "cb7d71ca-2d5a-44d8-b35d-0e638b3cd664"
    },
    {
        "author": "韩元吉",
        "paragraphs": [
            "桃李欲开天雨雪，二月山城无奈寒。",
            "頼尔狐裘来送质，更须樽酒放愁宽。"
        ],
        "title": "洞溪绝句三首  其一",
        "id": "0b4d1b83-4770-4424-b79c-5c94abae1a2c"
    },
    {
        "author": "韩元吉",
        "paragraphs": [
            "杏花无数连村落，也有人家挂酒旗。",
            "春色撩人只供醉，却怕风吹易醒时。"
        ],
        "title": "洞溪绝句三首  其二",
        "id": "28f01c69-af80-4cfb-91a1-f8f8077a0874"
    },
    {
        "author": "韩元吉",
        "paragraphs": [
            "溪流直傍长堤去，缭乱半山桃李花。",
            "极知渡口好春色，却下扁舟步晚沙。"
        ],
        "title": "洞溪绝句三首  其三",
        "id": "6656be35-85b9-41a3-9092-25c28d13507d"
    },
    {
        "author": "韩元吉",
        "paragraphs": [
            "浅白深红几树花，波光浮动竹交斜。",
            "怪来诗思清人骨，知是西湖处士家。"
        ],
        "tags": [
            "西湖"
        ],
        "title": "西湖绝句戏题  其一",
        "id": "29bb7bc4-cb09-4626-ab67-5325f310aff5"
    },
    {
        "author": "韩元吉",
        "paragraphs": [
            "流水当阶山对门，拟寻茅屋住荒村。",
            "谁怜九里松间路，犹有人间市井喧。"
        ],
        "tags": [
            "西湖"
        ],
        "title": "西湖绝句戏题  其二",
        "id": "4e4d0463-616f-4e9d-9f4b-338d36f4e191"
    },
    {
        "author": "韩元吉",
        "paragraphs": [
            "人道西湖一曲屏，只应真色画难成。",
            "柳堤竹坞无穷意，更着荷花百媚生。"
        ],
        "tags": [
            "西湖"
        ],
        "title": "西湖绝句戏题  其三",
        "id": "bf992058-8e13-4d04-ac59-45d109e47403"
    },
    {
        "author": "韩元吉",
        "paragraphs": [
            "衮衮河流到底黄，谁言一苇便能杭。",
            "伤心击楫无人会，举酒回头酹太行。"
        ],
        "title": "渡河有感",
        "id": "11118988-85fc-43a2-8cba-87b89aae5a4d"
    },
    {
        "author": "韩元吉",
        "paragraphs": [
            "苹花吹尽藕花香，日落风生水面凉。",
            "浄洗扁舟载明月，共君长啸饮湖光。"
        ],
        "title": "同翁子功之平江午憩涵山浄慈寺",
        "id": "05a2f0a2-2e72-45e2-9340-c3f9ae96fb63"
    },
    {
        "author": "韩元吉",
        "paragraphs": [
            "问讯高真此住家，伊蒲未办且煎茶。",
            "故应一笑来迎我，五百瓶中总是花。"
        ],
        "title": "昙花亭供茶戏作二首  其一",
        "id": "6566d961-4de4-411b-a7a2-d84b393a658d"
    },
    {
        "author": "韩元吉",
        "paragraphs": [
            "一声钟磬有无中，楼阁山林本自空。",
            "不向云端呈伎俩，犹来盏里现神通。"
        ],
        "title": "昙花亭供茶戏作二首  其二",
        "id": "3151a6f8-29b1-4359-ab03-68452050214f"
    },
    {
        "author": "韩元吉",
        "paragraphs": [
            "槛外风高霜月明，步虚山里步虚声。",
            "罢琴刻烛初长夜，又得人间一梦清。"
        ],
        "title": "夜宿玉虚宫小轩正对步虚峰道士云天宝三年有庆云见且山呼万岁始诏建黄帝祠封为仙都山敕书今亡  其一",
        "id": "6cc6d17b-bc0b-4db6-9b94-9ab0453d3f7d"
    },
    {
        "author": "韩元吉",
        "paragraphs": [
            "封禅空余不死名，华清宫里望长生。",
            "闲云强作人间瑞，更有山呼万岁声。"
        ],
        "title": "夜宿玉虚宫小轩正对步虚峰道士云天宝三年有庆云见且山呼万岁始诏建黄帝祠封为仙都山敕书今亡  其二",
        "id": "94c6e980-88c3-44db-a5eb-55f7fcff26ef"
    },
    {
        "author": "韩元吉",
        "paragraphs": [
            "龙虎驱驰战阪泉，荆山鼎就更升天。",
            "轩辕到处存遗迹，忍使君王不学仙。"
        ],
        "title": "夜宿玉虚宫小轩正对步虚峰道士云天宝三年有庆云见且山呼万岁始诏建黄帝祠封为仙都山敕书今亡  其三",
        "id": "a66e761b-cede-4e8e-b503-19054588ba88"
    },
    {
        "author": "韩元吉",
        "paragraphs": [
            "溪岸人家高下居，绕溪云树杂烟芜。",
            "故应曲水传佳句，还喜青松入画图。"
        ],
        "title": "溪山堂次韵",
        "id": "de5e4819-d315-439a-aba6-d8a163033933"
    },
    {
        "author": "韩元吉",
        "paragraphs": [
            "堂前松竹挺千军，堂外青山万马羣。",
            "横策时来按文阵，要须笔力起风云。"
        ],
        "title": "又溪山堂次韵四首  其一",
        "id": "957d4707-6bd5-4dc1-b0e3-0ae6609276c3"
    },
    {
        "author": "韩元吉",
        "paragraphs": [
            "潋潋溪光白鸟前，昏昏雨脚暮云边。",
            "一年风景君应记，五月来看竞渡船。"
        ],
        "title": "又溪山堂次韵四首  其二",
        "id": "34b4c89e-b619-4a1b-86de-95dd4cc4aba4"
    },
    {
        "author": "韩元吉",
        "paragraphs": [
            "九衢尘土鬓毛苍，只有溪山意味长。",
            "但得枫林供欵乃，犹胜斗酒博伊凉。"
        ],
        "title": "又溪山堂次韵四首  其三",
        "id": "7ed76b35-297a-4355-b6c8-f6a981c1f1a7"
    },
    {
        "author": "韩元吉",
        "paragraphs": [
            "梅子青青杏子红，绕城荷叶已掀风。",
            "莫嫌春尽无花柳，犹得清樽阿堵中。"
        ],
        "title": "又溪山堂次韵四首  其四",
        "id": "849ec870-142d-48b8-98cb-26387ac27797"
    },
    {
        "author": "韩元吉",
        "paragraphs": [
            "小雨轻云却解晴，菰蒲冲浪过船声。",
            "已无桃李占春事，浓绿满山风更清。"
        ],
        "title": "紫极观二首  其一",
        "id": "4ec7ae36-0370-4fcc-b404-0a8ae6e32113"
    },
    {
        "author": "韩元吉",
        "paragraphs": [
            "杨柳花飞杏子新，园林无地可留春。",
            "却寻风雨江边路，惭愧烟霞物外人。"
        ],
        "title": "紫极观二首  其二",
        "id": "9bf31c2a-3e6e-48ef-a4ac-d4b0bae940df"
    },
    {
        "author": "韩元吉",
        "paragraphs": [
            "涿郡渔阳此路分，用兵诸将总如神。",
            "白头浪说关中事，邓禹当年已笑人。"
        ],
        "title": "汉光武庙",
        "id": "cca4ac1b-54cd-4b67-a89d-962df6e7844e"
    },
    {
        "author": "韩元吉",
        "paragraphs": [
            "紫橐光华稳致身，会看功业上麒麟。",
            "丈人久悞人间世，莫忘他年蕙帐春。"
        ],
        "title": "贺子忱抱膝庵二首  其一",
        "id": "648f122e-dead-4694-93ac-8b419d81acbf"
    },
    {
        "author": "韩元吉",
        "paragraphs": [
            "红覆熏笼锦不如，万株相倚占春余。",
            "小窗睡足花阴里，何似天香下玉除。"
        ],
        "title": "贺子忱抱膝庵二首  其二",
        "id": "a59763de-d942-4430-be43-773b6a7f91ee"
    },
    {
        "author": "韩元吉",
        "paragraphs": [
            "璜溪亦有钓鱼人，一笑鹰扬扫战尘。",
            "不会先生辞汉祖，投竿深坐此江滨。"
        ],
        "title": "钓台",
        "id": "63a26b6e-d989-41c2-9f05-eb6eb38995db"
    },
    {
        "author": "韩元吉",
        "paragraphs": [
            "阴阳妙用表三才，却问阴阳底许来。",
            "若识阴阳由动静，何人更作有无猜。"
        ],
        "title": "答人问易",
        "id": "2a19bf17-2ecf-4f9a-a0ba-ba0dbb950d34"
    },
    {
        "author": "韩元吉",
        "paragraphs": [
            "石门江畔雁山前，芥室遥知更豁然。",
            "百炼精明真是铁，不妨照破野狐禅。"
        ],
        "title": "铁镜赠仲俨",
        "id": "6f7feb46-f382-44e5-8c5b-f55fbf008505"
    },
    {
        "author": "韩元吉",
        "paragraphs": [
            "雪里难逢送炭人，地炉炙手便生春。",
            "酸寒东野真堪笑，解道曲身成直身。"
        ],
        "title": "明老惠炭戏以二小诗  其一",
        "id": "f987e2ce-d721-4b70-b30e-3a7ed378a09a"
    },
    {
        "author": "韩元吉",
        "paragraphs": [
            "道人作喜每逢场，一束乌薪发电光。",
            "便使樽前化红袖，不妨笑杀许旌阳。"
        ],
        "title": "明老惠炭戏以二小诗  其二",
        "id": "3b81e08a-66e5-4c4b-b730-86bfa155eb7c"
    },
    {
        "author": "韩元吉",
        "paragraphs": [
            "野竹漫山水漫门，未离城市却如村。",
            "何须更问柴桑陌，三径虽寒菊尚存。"
        ],
        "title": "访吴元鼎如村五首  其一",
        "id": "741d9106-3d58-45ac-8fac-34e549ef3277"
    },
    {
        "author": "韩元吉",
        "paragraphs": [
            "我住城南君在西，柴门草长与人齐。",
            "不妨共踏溪津路，日日云山入杖藜。"
        ],
        "title": "访吴元鼎如村五首  其二",
        "id": "f3661cf6-7e09-4148-ba97-1cff079d5946"
    },
    {
        "author": "韩元吉",
        "paragraphs": [
            "经旬泥潦路难干，烟袅长林雨暗山。",
            "常笑诗人愁屋漏，却思寒士与千间。"
        ],
        "title": "访吴元鼎如村五首  其三",
        "id": "dcb3c7c9-5f50-4a97-bace-5a32697ff2be"
    },
    {
        "author": "韩元吉",
        "paragraphs": [
            "昔年曾叹马相如，才气飘飘赋子虚。",
            "未怪家贫徒四壁，先生四壁僦人居。"
        ],
        "title": "访吴元鼎如村五首  其四",
        "id": "83131121-ab0f-4eb2-8639-14703db1f106"
    },
    {
        "author": "韩元吉",
        "paragraphs": [
            "我生甲子幸君同，君自臞仙我秃翁。",
            "要拍铜鞮论岁月，莫嫌相对只诗穷。"
        ],
        "title": "访吴元鼎如村五首  其五",
        "id": "5987bc27-0822-45ea-82d9-b70af5718cd0"
    },
    {
        "author": "韩元吉",
        "paragraphs": [
            "未容君识得君诗，添我幽栖一段奇。",
            "会有吹嘘天上去，沈香亭北要新词。"
        ],
        "title": "史十伯强浮沈市廛自号道人而笔力议论不可掩抑岂隠者耶观其诗卷赠以绝句二首  其一",
        "id": "7042d246-3979-4375-b693-8af02472e792"
    },
    {
        "author": "韩元吉",
        "paragraphs": [
            "头上尘冠岂易弹，匣中长剑箧中丹。",
            "放怀风月真余事，好向朝廷策治安。"
        ],
        "title": "史十伯强浮沈市廛自号道人而笔力议论不可掩抑岂隠者耶观其诗卷赠以绝句二首  其二",
        "id": "0c5c21b1-30e5-4511-8610-3dc0b66c2f45"
    },
    {
        "author": "韩元吉",
        "paragraphs": [
            "寒梢到地不肯屈，迸笋出檐还作行。",
            "故应余韵占风月，要自劲节含冰霜。"
        ],
        "title": "次韵李平叔直舍竹二绝句  其一",
        "id": "f10d9614-01cc-4ea9-a72b-82dab7a657dc"
    },
    {
        "author": "韩元吉",
        "paragraphs": [
            "诗翁爱竹有佳句，诗就移官可奈何。",
            "密叶岁寒应更好，剩来和雪看婆娑。"
        ],
        "title": "次韵李平叔直舍竹二绝句  其二",
        "id": "e7915f54-7989-4fc1-87eb-7943084c0c47"
    },
    {
        "author": "韩元吉",
        "paragraphs": [
            "十载文场未奏功，鹖冠一笑且舂容。",
            "遥知横槊荻芦岸，海阔蛟鼍赴笔锋。"
        ],
        "title": "姜特立寄诗编为赋四首  其一",
        "id": "5af7331b-8a0f-4780-9769-4c413932511f"
    },
    {
        "author": "韩元吉",
        "paragraphs": [
            "少年耽句千篇在，老境忘言半偈无。",
            "失喜因君还绝倒，但惊寒雀费隋珠。"
        ],
        "title": "姜特立寄诗编为赋四首  其二",
        "id": "0113a0a9-d84a-49c2-b254-3128107ab5cb"
    },
    {
        "author": "韩元吉",
        "paragraphs": [
            "榕叶青青荔子红，三山十寺粤王宫。",
            "诵君好句浑如画，寄我清游梦想中。"
        ],
        "title": "姜特立寄诗编为赋四首  其三",
        "id": "5a972e18-f8b5-4d8a-afeb-10763bc830b1"
    },
    {
        "author": "韩元吉",
        "paragraphs": [
            "宋景文为工学问，贺方回亦擅诗歌。",
            "半山人去东坡没，妙墨空嗟楯上磨。"
        ],
        "title": "姜特立寄诗编为赋四首  其四",
        "id": "100662a0-e2a0-4cfd-b390-b3f31c710aa1"
    },
    {
        "author": "韩元吉",
        "paragraphs": [
            "长安米贱不难居，玉署金闺有直庐。",
            "指日君王嗟见晚，凌云谁似马相如。"
        ],
        "title": "重午斋宿读蔡迨文编以酒馈之  其一",
        "id": "fef72508-2796-4e5d-b20b-d49be12c7147"
    },
    {
        "author": "韩元吉",
        "paragraphs": [
            "沈香亭上未传宣，斗酒挥毫自百篇。",
            "研雪新蒲瓯弄碧，遥知独酌意悠然。"
        ],
        "title": "重午斋宿读蔡迨文编以酒馈之  其二",
        "id": "29d5c366-b11b-4b7f-b0e4-1fed5d633646"
    },
    {
        "author": "韩元吉",
        "paragraphs": [
            "平生爱酒陶元亮，曾绕东篱望白衣。",
            "底事秋来犹止酒，重阳须插菊花归。"
        ],
        "title": "九日送酒与朱元晦  其一",
        "id": "5a574f88-177b-4b26-a990-c6888a1413af"
    },
    {
        "author": "韩元吉",
        "paragraphs": [
            "老大相望寄一州，故人鄙我倦追游。",
            "应知命驾无千里，惆怅山堂暮雨秋。"
        ],
        "title": "九日送酒与朱元晦  其二",
        "id": "f0fda567-3ea3-4f01-a9f5-214e38379583"
    },
    {
        "author": "韩元吉",
        "paragraphs": [
            "族绪雕零不计年，户曹一眷更萧然。",
            "恨无收敛冠巾计，送汝安心稳坐禅。"
        ],
        "title": "航弟自广润省坟金华作二绝句送之  其一",
        "id": "a01fab12-8125-4759-99d7-c82cf91a7eda"
    },
    {
        "author": "韩元吉",
        "paragraphs": [
            "乌玄鹄白从来事，兔角龟毛本自无。",
            "日用不知何许是，漫言实相与空虚。"
        ],
        "title": "航弟自广润省坟金华作二绝句送之  其二",
        "id": "9eda10f1-3a57-465a-bd7f-644b3b213231"
    },
    {
        "author": "韩元吉",
        "paragraphs": [
            "山城寒陟夜飞霜，枫叶青红带夕阳。",
            "夹道梅花有春色，不妨冲雪到钱塘。"
        ],
        "title": "送沈信臣赴试南宫五首  其一",
        "id": "1c390563-1728-4465-be67-e03fdd9af3cc"
    },
    {
        "author": "韩元吉",
        "paragraphs": [
            "仆射吴兴自世家，乃翁勋业着金华。",
            "似闻玉座询名字，会伏青蒲掌白麻。"
        ],
        "title": "送沈信臣赴试南宫五首  其二",
        "id": "fbf62737-0f98-44f3-8d21-2337702ad29e"
    },
    {
        "author": "韩元吉",
        "paragraphs": [
            "共踏槐花记昔年，一弯新月夜移船。",
            "君行为问灵泉水，梦到松林石壁前。"
        ],
        "title": "送沈信臣赴试南宫五首  其三",
        "id": "d45e1ca8-4257-40d4-9faf-b97dd53436aa"
    },
    {
        "author": "韩元吉",
        "paragraphs": [
            "漫仕虽同官事殊，故人来往未全疏。",
            "因君时一论文字，难我穷年困簿书。"
        ],
        "title": "送沈信臣赴试南宫五首  其四",
        "id": "6af3efe0-d1df-4602-9b20-23e5dae9b4c5"
    },
    {
        "author": "韩元吉",
        "paragraphs": [
            "吾谋不用可无人，小技文章亦有神。",
            "一第区区儿戏耳，请君折取桂为薪。"
        ],
        "title": "送沈信臣赴试南宫五首  其五",
        "id": "53ed0cd4-d5c5-45ef-a4ee-43dc74b2f110"
    },
    {
        "author": "韩元吉",
        "paragraphs": [
            "平昔勋名步玉除，碧油幢下见悬车。",
            "定知他日平泉记，不数当年种树书。"
        ],
        "title": "次韵石林见贻绝句四首  其一",
        "id": "e1d7b4ea-f46c-4f93-8e97-0e08c1b67e46"
    },
    {
        "author": "韩元吉",
        "paragraphs": [
            "敢从州县叹徒劳，斗米真成费束蒿。",
            "一醉石林岩下月，世间无复武陵桃。"
        ],
        "title": "次韵石林见贻绝句四首  其二",
        "id": "5a21e325-5d06-490d-b445-1e5c66804b76"
    },
    {
        "author": "韩元吉",
        "paragraphs": [
            "青山白水对开帘，佳句中边胜蜜甜。",
            "机杼由来千丈锦，区区割截笑江淹。"
        ],
        "title": "次韵石林见贻绝句四首  其三",
        "id": "c1a31f70-a177-417b-8e30-6e2d27ef41d8"
    },
    {
        "author": "韩元吉",
        "paragraphs": [
            "先生德业万人雄，寻尺犹收爨下桐。",
            "乞与朱弦弄流水，坐听岩壑起松风。"
        ],
        "title": "次韵石林见贻绝句四首  其四",
        "id": "220e786e-5cc9-428a-8e13-0748eaa01726"
    },
    {
        "author": "韩元吉",
        "paragraphs": [
            "街槐园柳绿初连，花尽春归思黯然。",
            "密叶鸣琴清梦断，白云双眼暮山前。"
        ],
        "title": "次韵沈明远春尽书事",
        "id": "95ea2345-b6c3-47bc-b8a1-b1eaf9007f1c"
    },
    {
        "author": "韩元吉",
        "paragraphs": [
            "马上还逢江上春，冷烟和雨作红尘。",
            "不堪柳絮催行客，也有桃花似故人。"
        ],
        "title": "次韵子云春日杂兴五首  其一",
        "id": "575ad027-782c-425b-8136-c9d3089b8eb5"
    },
    {
        "author": "韩元吉",
        "paragraphs": [
            "鶗鴂鸣时春事空，菰蒲叶小未成丛。",
            "已拚江草无情绿，不奈山花恣意红。"
        ],
        "title": "次韵子云春日杂兴五首  其二",
        "id": "a0914dc1-c4a5-455b-a110-893ee338bc90"
    },
    {
        "author": "韩元吉",
        "paragraphs": [
            "瓦盆倾酒未全贫，岁岁田家肯负春。",
            "不恨酒醒花落去，花开酒尽最愁人。"
        ],
        "title": "次韵子云春日杂兴五首  其三",
        "id": "b8e69300-653a-42f0-9cea-458ba21310f8"
    },
    {
        "author": "韩元吉",
        "paragraphs": [
            "绿阴池沼乱鶑流，眼底春来鬓却秋。",
            "不用黄金买白日，待寻三径作归休。"
        ],
        "title": "次韵子云春日杂兴五首  其四",
        "id": "2d691078-c2a6-475b-9129-38bcb3d16aed"
    },
    {
        "author": "韩元吉",
        "paragraphs": [
            "山如眉绿画新就，江似蒲萄始泼醅。",
            "收拾风光付佳句，此行嗟我未空回。"
        ],
        "title": "次韵子云春日杂兴五首  其五",
        "id": "5a7e1f26-900f-4236-b9e4-3e8f79be1194"
    },
    {
        "author": "韩元吉",
        "paragraphs": [
            "乱离谁意有新春，共醉春盘能几人。",
            "但道沙场无匹马，便惊罗绮总争新。"
        ],
        "title": "又次韵子云春日绝句三首  其一",
        "id": "f9b63ea1-c9ca-400a-bda7-ce5e87cec2c7"
    },
    {
        "author": "韩元吉",
        "paragraphs": [
            "春来残雪自消檐，只有愁人鬓雪添。",
            "未省双鞬谈豹略，且听红袖唱香奁。"
        ],
        "title": "又次韵子云春日绝句三首  其二",
        "id": "307366ce-f458-4be9-b794-3226551e786a"
    },
    {
        "author": "韩元吉",
        "paragraphs": [
            "日月行天自汉家，十年京洛恨无涯。",
            "儿童不识乡园事，竞说江南春後花。"
        ],
        "title": "又次韵子云春日绝句三首  其三",
        "id": "b2db0f8b-f365-4e51-8906-1b1b93097cd7"
    },
    {
        "author": "韩元吉",
        "paragraphs": [
            "海上冰浆冠八州，旧传仙姥下层楼。",
            "一樽压倒长安市，白堕青春未解愁。"
        ],
        "title": "次韵子云寄杨仙姑酒绝句二首  其一",
        "id": "363db67a-aff7-4558-86f1-4bf2f5aa51a3"
    },
    {
        "author": "韩元吉",
        "paragraphs": [
            "蒲萄底用博凉州，有酒逢春更上楼。",
            "留取杨家风味客，对床来此话离愁。"
        ],
        "title": "次韵子云寄杨仙姑酒绝句二首  其二",
        "id": "a878add7-9c7d-4d26-b748-557633ee2b46"
    },
    {
        "author": "韩元吉",
        "paragraphs": [
            "风雨经时忆对眠，秋声愁绝雁横天。",
            "未应放却西楼月，得酒宁须问圣贤。"
        ],
        "title": "次韵子云中秋见寄二首  其一",
        "id": "b1feee92-134b-40ed-bca2-f65dde637ea5"
    },
    {
        "author": "韩元吉",
        "paragraphs": [
            "水绕孤城意自由，远山无数鬰相缪。",
            "月明又作中秋好，白发相望在两州。"
        ],
        "title": "次韵子云中秋见寄二首  其二",
        "id": "2251c364-fde8-4f1a-b34d-7769a8f54b7b"
    },
    {
        "author": "韩元吉",
        "paragraphs": [
            "宛宛溪流九曲湾，山猿时下鸟关关。",
            "钓矶茶灶山中乐，大隠苍屏日月闲。"
        ],
        "title": "次棹歌韵",
        "id": "df1f6b4f-48c5-4fdc-b201-bac3a411a4a0"
    },
    {
        "author": "韩元吉",
        "paragraphs": [
            "缭绕云山溪水南，溪光溶漾滴晴岚。",
            "不知日暖花争艳，但觉风和酒易酣。"
        ],
        "title": "次韵赵文鼎同游鹅石五首  其一",
        "id": "85503f7d-c70a-4485-a7e3-2fdc0ad6846c"
    },
    {
        "author": "韩元吉",
        "paragraphs": [
            "桃花临水唤人看，花在嶙峋翠石间。",
            "莫惜持杯酬烂漫，更须扶杖俯潺湲。"
        ],
        "title": "次韵赵文鼎同游鹅石五首  其二",
        "id": "7471d3fd-5263-4852-af12-6325ec34b8ed"
    },
    {
        "author": "韩元吉",
        "paragraphs": [
            "长忆湖山天意新，诏恩大尹宴羣臣。",
            "休寻辇毂纷华梦，且作林泉自在人。"
        ],
        "title": "次韵赵文鼎同游鹅石五首  其三",
        "id": "d03351bd-dec4-4ac7-98db-bc9c59242942"
    },
    {
        "author": "韩元吉",
        "paragraphs": [
            "潋潋烟波带月华，渡头江迥两三家。",
            "细倾社瓮鹅儿酒，共听山村杨白花。"
        ],
        "title": "次韵赵文鼎同游鹅石五首  其四",
        "id": "2930e4bd-7d23-40df-875e-94a26afc111c"
    },
    {
        "author": "韩元吉",
        "paragraphs": [
            "几年家住玉溪头，乘兴时来上钓舟。",
            "古寺幽情未曾到，寻春一为野僧留。"
        ],
        "title": "次韵赵文鼎同游鹅石五首  其五",
        "id": "3bb73517-6218-431c-a34b-cdc0c67cefee"
    },
    {
        "author": "韩元吉",
        "paragraphs": [
            "雨余云杪澹疏星，老病窥帘眼自明。",
            "农事已知今岁好，天公剩放十分晴。"
        ],
        "title": "入冬苦雨祷晴幸应刘若讷惠诗为贺因次其韵  其一",
        "id": "de5cdcfb-72db-47b4-aed1-16bdd07931c4"
    },
    {
        "author": "韩元吉",
        "paragraphs": [
            "酒难忘处能消日，雨不愁时任戴星。",
            "欲和新诗无好语，竹窗灯火夜晶荧。"
        ],
        "title": "入冬苦雨祷晴幸应刘若讷惠诗为贺因次其韵  其二",
        "id": "8e1e9a49-3129-47bb-a94d-fd070eccba0d"
    },
    {
        "author": "韩元吉",
        "paragraphs": [
            "灯花作喜夜来占，楼角初晴月似镰。",
            "便说市亭新酒美，好风寒日舞青帘。"
        ],
        "title": "入冬苦雨祷晴幸应刘若讷惠诗为贺因次其韵  其三",
        "id": "ed9e6494-614e-4b3b-b4fb-53a9669c47eb"
    },
    {
        "author": "韩元吉",
        "paragraphs": [
            "麦田秋过未休工，䆉稏如云白雨中。",
            "乞得晴明三十日，披襟可咏快哉风。"
        ],
        "title": "入冬苦雨祷晴幸应刘若讷惠诗为贺因次其韵  其四",
        "id": "10f879b7-f42a-4ed7-a97e-780b15b7d880"
    },
    {
        "author": "韩元吉",
        "paragraphs": [
            "好雪相仍岁又除，丰年瑞事总堪书。",
            "未嫌款段追千骑，化作张仙跨白馿。"
        ],
        "title": "次韵郑守舜举喜雪四首  其一",
        "id": "d06222a9-76b0-4a46-b9dd-6c1b1995bd02"
    },
    {
        "author": "韩元吉",
        "paragraphs": [
            "使君仙骨迥无俦，合上琼楼倒玉舟。",
            "雪里渔蓑诗更好，盛传僧舍与歌楼。"
        ],
        "title": "次韵郑守舜举喜雪四首  其二",
        "id": "7a1d4c3c-884a-4d39-a871-e4f510f6af69"
    },
    {
        "author": "韩元吉",
        "paragraphs": [
            "银似豪家没奈何，玉成高垒更巍峨。",
            "残年共拟看三白，酌我从今未厌多。"
        ],
        "title": "次韵郑守舜举喜雪四首  其三",
        "id": "c425c357-bad1-4571-8522-8aa0ea215d5a"
    },
    {
        "author": "韩元吉",
        "paragraphs": [
            "湘吴醇酎惬兼衣，多病难禁玉斚飞。",
            "月下更期看国艳，凌波那更舞江妃。"
        ],
        "title": "次韵郑守舜举喜雪四首  其四",
        "id": "c7e2eb00-a4b5-49cf-ad3f-da90f65267fd"
    },
    {
        "author": "韩元吉",
        "paragraphs": [
            "腊里三看雪满衢，使君当奉十行书。",
            "先生履敝人应笑，泥滑东家许借馿。"
        ],
        "title": "郑守用前韵见示因亦和答四首  其一",
        "id": "cff66b4c-6b0c-4d57-afe2-bf686862fb4c"
    },
    {
        "author": "韩元吉",
        "paragraphs": [
            "九陌歌呼属後游，一蓑风景付渔舟。",
            "相逢且向南溪看，玉作灵山万石楼。"
        ],
        "title": "郑守用前韵见示因亦和答四首  其二",
        "id": "810c3872-d0d1-4d04-b93d-d5dfc05a558a"
    },
    {
        "author": "韩元吉",
        "paragraphs": [
            "振廪縻金气自和，政声谁为勒嵯峨。",
            "牛羊垄上饥民绝，鹅鸭池边勇士多。"
        ],
        "title": "郑守用前韵见示因亦和答四首  其三",
        "id": "af8d5947-0ea4-4d58-b573-282a16a93071"
    },
    {
        "author": "韩元吉",
        "paragraphs": [
            "天巧由来不露机，冰澌剪出万花飞。",
            "琼珰似识汉川女，瑶瑟更逢湘浦妃。"
        ],
        "title": "郑守用前韵见示因亦和答四首  其四",
        "id": "a95554fb-27a4-4efd-bfc3-285b4f253947"
    },
    {
        "author": "韩元吉",
        "paragraphs": [
            "腊尽雪晴春欲柔，蒙蒙烟柳认瓜洲。",
            "潮生潮落无穷事，江水东西不限愁。"
        ],
        "title": "次韵务观城西书事二首  其一",
        "id": "81754de6-a225-4b29-b2a6-98fc6facc1ff"
    },
    {
        "author": "韩元吉",
        "paragraphs": [
            "川摇百艇陆千车，多是淮南避地家。",
            "黄纸赦来戎马去，儿歌妇笑总呦哑。"
        ],
        "title": "次韵务观城西书事二首  其二",
        "id": "1dd358cd-94c3-46d8-b2da-78789c533602"
    },
    {
        "author": "韩元吉",
        "paragraphs": [
            "北山应见太清年，兴废由来亦偶然。",
            "自我得之还自失，老禅刀尺尚相连。"
        ],
        "title": "次韵王季夷时同宿蒋山  其一",
        "id": "afb59aa7-ff0e-4270-a472-a4e172e25b92"
    },
    {
        "author": "韩元吉",
        "paragraphs": [
            "草堂一壑转山腰，杖策无因隠士招。",
            "蕙帐只应容我老，冷猿孤鹤夜寥寥。"
        ],
        "title": "次韵王季夷时同宿蒋山  其二",
        "id": "af3cd5f2-0f7a-4420-a69a-d91cc1d93720"
    },
    {
        "author": "韩元吉",
        "paragraphs": [
            "当年丞相读书林，谁识更张万事心。",
            "垄上牛羊共回首，插天乔木暮阴阴。"
        ],
        "title": "次韵王季夷时同宿蒋山  其三",
        "id": "59149aa9-be3f-46b3-beb0-20db029727ca"
    },
    {
        "author": "韩元吉",
        "paragraphs": [
            "西北佳人绝代姿，倾城倾国未为奇。",
            "自然冰雪生颜色，不用人间朱粉施。"
        ],
        "title": "墨梅二首  其一",
        "id": "b0df8dbb-10a6-440a-96b1-0b5a683648d4"
    },
    {
        "author": "韩元吉",
        "paragraphs": [
            "影落寒塘月照时，梦为蝴蝶绕高枝。",
            "画工欲画无穷意，不道幽人圣得知。"
        ],
        "title": "墨梅二首  其二",
        "id": "252beb0b-7718-4273-9980-28717591f384"
    },
    {
        "author": "韩元吉",
        "paragraphs": [
            "人将妆额半凌晨，天与仙风自绝尘。",
            "岁晚相逢有如此，为君传取雪中真。"
        ],
        "title": "栽梅",
        "id": "4976fbc2-7c4a-4435-b356-a35f08ae065c"
    },
    {
        "author": "韩元吉",
        "paragraphs": [
            "霜余不用怨年华，已有寒梅一两花。",
            "眼冷故知春意动，瓦瓶终日看横斜。"
        ],
        "title": "晖仲惠梅花数枝  其一",
        "id": "c7725bb3-548f-42ec-b2a9-307e7b833205"
    },
    {
        "author": "韩元吉",
        "paragraphs": [
            "莫问南枝与北枝，幽香先与小春期。",
            "直从的皪寒梢数，看到飘零似雪时。"
        ],
        "title": "晖仲惠梅花数枝  其二",
        "id": "e5788d1b-ffa3-454e-a396-e1c7ed8a4e62"
    },
    {
        "author": "韩元吉",
        "paragraphs": [
            "江上春风几日回，一枝先傍小堂开。",
            "恨无冷艳连天白，已有生香特地来。"
        ],
        "title": "晖仲惠梅花数枝  其三",
        "id": "d9edea8e-4ae8-4c40-9e8b-d242a98e7da6"
    },
    {
        "author": "韩元吉",
        "paragraphs": [
            "剩买青春不费钱，眼明江静月争妍。",
            "诗人每负梅花债，屈指今年第一篇。"
        ],
        "title": "晖仲惠梅花数枝  其四",
        "id": "8318a449-3cb1-4c1f-af00-1a523b6c76e4"
    },
    {
        "author": "韩元吉",
        "paragraphs": [
            "白璧黄金取意裁，极知变态自江梅。",
            "风流一样香仍好，共趁春前腊後开。"
        ],
        "title": "蜡梅二首  其一",
        "id": "c43d9eff-9e3f-47ec-99fa-c5a17ebb5f4e"
    },
    {
        "author": "韩元吉",
        "paragraphs": [
            "未惬篱东染御黄，天香特地剪蜂房。",
            "应怜雪里昭君怨，洗尽铅华试佛妆。"
        ],
        "title": "蜡梅二首  其二",
        "id": "8de32b0e-b05e-47b7-aae8-e1ac49a8dd02"
    },
    {
        "author": "韩元吉",
        "paragraphs": [
            "今日风横车少尘，卷帷聊看塞垣春。",
            "已惊漠漠花经眼，也有蒙蒙絮扑人。"
        ],
        "title": "燕山道中见桃花",
        "id": "c40a438e-6f53-4813-824b-c5c3eb2cdaee"
    },
    {
        "author": "韩元吉",
        "paragraphs": [
            "黟江新样水晶球，冰雪肌香体更柔。",
            "弹压风光知第一，酴醿玉蘂见应羞。"
        ],
        "title": "去岁得黟江县牡丹数种今年开一枝盖白者谱中所谓水晶球也",
        "id": "b3d70e66-f23e-4301-9408-594b6f842d0e"
    },
    {
        "author": "韩元吉",
        "paragraphs": [
            "银盘日日饱朱樱，不负归辕过两京。",
            "身到江南梅未熟，故园风味梦关情。"
        ],
        "title": "汴都至南京食樱桃",
        "id": "ef59c9cc-492a-4b25-aef9-d779413ccef7"
    },
    {
        "author": "韩元吉",
        "paragraphs": [
            "雨洗风梳两斗新，凌波微步袜生尘。",
            "真成红玉娇相倚，不减昭阳第一人。"
        ],
        "title": "以双莲戏韩子师  其一",
        "id": "d7988c65-5f9d-4901-aadc-8882eb5241d9"
    },
    {
        "author": "韩元吉",
        "paragraphs": [
            "并舞连歌意态新，水晶宫里向无尘。",
            "一时风月谁能许，要是君家两玉人。"
        ],
        "title": "以双莲戏韩子师  其二",
        "id": "f9b63f9c-e0b7-417b-afa0-0974fe9e46e0"
    },
    {
        "author": "韩元吉",
        "paragraphs": [
            "香苞吹尽翠成围，墙角萧萧一径微。",
            "已喜轩窗无俗韵，更怜风月有清辉。"
        ],
        "title": "种竹",
        "id": "ebb448f6-098c-4155-88ba-e8bd611b77c4"
    },
    {
        "author": "韩元吉",
        "paragraphs": [
            "偶因借得官书读，小札于君一向疏。",
            "忽寄江湖诗百纸，梅花担上雪晴初。"
        ],
        "title": "谢陈秀才送诗",
        "id": "ec0d57b0-0870-4f3e-9f09-ba94cc2adbd0"
    },
    {
        "author": "韩元吉",
        "paragraphs": [
            "梦绕江南云水乡，麻姑坛下月如霜。",
            "风光景色一千里，都在君家古锦囊。"
        ],
        "title": "用梁士衡韵还邓器先道中诗卷",
        "id": "ae15497c-3210-4c94-a0f0-ea36561940e5"
    },
    {
        "author": "韩元吉",
        "paragraphs": [
            "歌舞相从六换年，秦筝已断不能弦。",
            "荷花满眼垂杨绿，肠断清宵月正圆。"
        ],
        "title": "悼老琼二首  其一",
        "id": "9b8df25c-6022-4940-b77c-e85818e396ea"
    },
    {
        "author": "韩元吉",
        "paragraphs": [
            "江水东流湖水西，水边花落梦回时。",
            "南屏山下风吹土，犹作萧萧暮雨垂。"
        ],
        "title": "悼老琼二首  其二",
        "id": "b657af12-6639-41f4-a78d-d54870e80240"
    },
    {
        "author": "韩元吉",
        "paragraphs": [
            "排风决起闹羣儿，势力由来一线微。",
            "天上鹓鸾徒似耳，却惊遮日傍云飞。"
        ],
        "title": "纸鸢",
        "id": "f8796f81-9989-4de5-a102-ccb10b79f832"
    },
    {
        "author": "韩元吉",
        "paragraphs": [
            "山北山南佛寺开，烟销日出更崔嵬。",
            "读书谁伴谪仙老，沽酒要须陶令来。"
        ],
        "tags": [
            "庐山"
        ],
        "title": "庐山霁色",
        "id": "5935b0de-1ad1-40e4-8cc4-07690b31d9d0"
    },
    {
        "author": "韩元吉",
        "paragraphs": [
            "山涵水影两空明，水到山前百尺清。",
            "洞里臞仙应一笑，抱琴时为写寒声。"
        ],
        "title": "灵隠冷泉",
        "id": "ae28b451-a9d4-4b49-9455-1a89cd640902"
    },
    {
        "author": "韩元吉",
        "paragraphs": [
            "官曹簿领无时空，一春蹙蹙尘埃中。",
            "溪南十里岩谷好，俗驾屡整无由穷。",
            "前时相邀雨断道，今时不雨天亦风。",
            "乃知书生不解事，每以悭涩勤天公。",
            "兴来邂逅始一往，相与纵辔随飞鸿。",
            "野棠着子梅杏老，密叶尚带残花红。",
            "峥嵘屋宇吁可怪，无乃开辟烦丰隆。",
            "却寻危径山巉绝，俯仰旷野迷西东。",
            "涓涓寒流滴冰雪，一酌为我凉心胸。",
            "山川何曾岁月计，可怜翠阜纷磨砻。",
            "人生欢笑不易得，此会几许谁能同。",
            "春禽正喧日已暮，叹我归期还匆匆。"
        ],
        "title": "南岩",
        "id": "f59e70ef-eefe-4128-b2dc-f116cd65b319"
    },
    {
        "author": "韩元吉",
        "paragraphs": [
            "几年家住玉溪头，乘兴时来上钓舟。"
        ],
        "title": "句  其一",
        "id": "12406b88-5922-4380-a08f-d34f825a7479"
    },
    {
        "author": "韩元吉",
        "paragraphs": [
            "但如王粲赋从军，莫为班姬咏团扇。"
        ],
        "title": "句  其二",
        "id": "d74dd5d7-baa4-47e1-a147-f273142f080a"
    },
    {
        "author": "李占",
        "paragraphs": [
            "为诗直欲无前古，留骨如今锢一山。",
            "富贵当年人曷在，只君诗价满人间。"
        ],
        "title": "贾司仓祠",
        "id": "5648d520-4ed4-4da0-a2d7-f36cbe1df69d"
    },
    {
        "author": "冯显",
        "paragraphs": [
            "甲子循环幸一终。"
        ],
        "title": "句",
        "id": "c248dfd7-ffba-4051-a7fe-f8f3bb861334"
    },
    {
        "author": "赵善应",
        "paragraphs": [
            "飘泊南来几岁寒，追谈往事漫心酸。",
            "云烟暮隔中原望，归折梅花忍泪看。"
        ],
        "title": "宁师西阁",
        "id": "74cdf8a9-0ff5-4879-866e-14aac1364a6e"
    },
    {
        "author": "赵善应",
        "paragraphs": [
            "一别芳洲不计年，旧时攀折柳依然。",
            "故人似欲撩诗兴，剩折梅花向酒边。"
        ],
        "title": "次韵李长卿",
        "id": "f21f13cf-9525-48b6-94f3-e4969755b012"
    },
    {
        "author": "赵善傅",
        "paragraphs": [
            "林泉违约久，归此有余欢。",
            "引水来新沼，钩帘见好山。",
            "渔歌能破寂，鸥侣可陪闲。",
            "荣辱曾何绊，怡然见考盘。"
        ],
        "title": "喜闲  其一",
        "id": "cf87725b-e313-4f78-8337-76020ffefbd8"
    },
    {
        "author": "赵善傅",
        "paragraphs": [
            "向晚幽栖地，襟怀颇自宜。",
            "品题风与月，驱使酒兼诗。",
            "供兴千岩竹，应门一局棋。",
            "此中无俗虑，高卧复何之。"
        ],
        "title": "喜闲  其二",
        "id": "6f132c9b-f005-4cf8-850b-446768d875a0"
    },
    {
        "author": "赵善傅",
        "paragraphs": [
            "白日如飞去莫羁，于今旧发弗违疑。",
            "为人欲立持身本，入学先培进德基。"
        ],
        "title": "勉善信弟志学",
        "id": "6d7914b5-04b3-4154-ad44-b446153f1fdc"
    },
    {
        "author": "赵善傅",
        "paragraphs": [
            "钦从王命寄招提，寂寂荒阶绿草齐。",
            "明月夜深接佛阁，看来不比汴梁时。"
        ],
        "title": "寓居等慈寺感怀",
        "id": "5046fadd-71c3-4656-bff1-6f093ff07c9a"
    },
    {
        "author": "赵善傅",
        "paragraphs": [
            "日落寒山剪剪风，一行雁字各西东。",
            "虽然颜面睽千里，料得相思两地同。"
        ],
        "title": "秋夜有怀孟兄",
        "id": "4c41360b-61b8-448b-a52b-8e05e2f90f90"
    },
    {
        "author": "赵善傅",
        "paragraphs": [
            "别後曾无一纸书，忽于今日寄双鱼。",
            "开缄尽是离乡思，何日重来舜里居。"
        ],
        "title": "仲兄书至",
        "id": "99650c63-2d7a-4285-a433-fce60fcba4cb"
    },
    {
        "author": "赵善信",
        "paragraphs": [
            "胜日觅芳行，白云朝露湿。",
            "沙头人过频，桥底湍流急。",
            "花在隔篱明，鹃于高树泣。",
            "青帘沽酒家，和气春风集。"
        ],
        "title": "南郊即景",
        "id": "c17cf28b-7783-4d98-b348-7adca3c6f9df"
    },
    {
        "author": "赵善信",
        "paragraphs": [
            "灯火黄昏尽，无家不掩门。",
            "为看桥上月，印破水中云。",
            "树影纵横见，蛙声杂沓闻。",
            "幽人思正苦，独坐更难论。"
        ],
        "title": "步月池",
        "id": "291b9506-39ab-4aa3-a384-97c4364e724a"
    },
    {
        "author": "赵善信",
        "paragraphs": [
            "地僻人稀到，兀然对百楼。",
            "墨花香入砚，诗草色倾瓯。",
            "昼迥抛书睡，雨余着屐游。",
            "还须期报主，檀爇紫云浮。"
        ],
        "title": "车辂院书怀",
        "id": "a65fb883-a4e4-43c1-9c07-c450a8c97d89"
    },
    {
        "author": "释印",
        "paragraphs": [
            "不落不昧，诬人之罪。",
            "不昧不落，无绳自缚。",
            "可怜柳絮随春风，有时自西还自东。"
        ],
        "title": "举野狐话颂",
        "id": "50cadf2f-dbf9-48eb-98cb-a1c115929b5e"
    },
    {
        "author": "徐定",
        "paragraphs": [
            "今古名流特地奇，生平学术得真师。",
            "缵将管乐为操藴，论切周唐入设施。",
            "经理远橅归使节，抚循中道称藩麾。",
            "堪惊四十成埋玉，叹息襟期有未为。"
        ],
        "title": "挽薛艮斋",
        "id": "5529b2d7-08a0-48d1-9f7b-aa1db8570ba4"
    },
    {
        "author": "李全之",
        "paragraphs": [
            "还山终戴鹿皮巾。"
        ],
        "title": "句",
        "id": "5c4016b5-3901-4adc-90d8-d1a47e8b4b25"
    },
    {
        "author": "罗珊",
        "paragraphs": [
            "子甫七龄夫蚤世，独将慈节铸心肝。",
            "含晖寸草流光远，天矢孤闱正气寒。",
            "苦味灯前余粉胆，清风尘外振衿鞶。",
            "悠悠甲子知无恙，看到恩深紫诰鸾。"
        ],
        "title": "题芗氏慈节卷",
        "id": "8637bd68-e3f1-4ac6-9a03-be421685cc47"
    },
    {
        "author": "新喻宰",
        "paragraphs": [
            "刑部二品尚书郎，匹马萧然返故乡。",
            "点检庭前亲种柳，于今森列总成行。"
        ],
        "title": "贺罗珊",
        "id": "747a2d69-5419-4949-a0d9-4a8219267a75"
    },
    {
        "author": "关耆孙",
        "paragraphs": [
            "清议久不作，世无公是非。",
            "祇因翻故纸，不觉蹈危机。",
            "东壁梦初断，西山蕨正肥。",
            "十年成底事，赢得载书归。"
        ],
        "title": "送刘朝美侍郎归蜀",
        "id": "e0423e53-c944-4929-8b93-0b60c614e9f8"
    },
    {
        "author": "关耆孙",
        "paragraphs": [
            "呼船渡西瀼，策马行东屯。",
            "犹有竹下屋，依然柴作门。",
            "林深多鸟雀，山对有猱猿。",
            "世隔券尤在，堂非基自存。",
            "稼云迷旷野，屏翠随层轩。",
            "土厚疑吾里，溪清何处源。",
            "餐英金有种，饭粒玉为根。",
            "芦笋恋春渚，蕨芽蕃故园。",
            "山名窃诸葛，城榜为公孙。",
            "云雨峡前梦，琵琶山後村。",
            "留人惟野趣，隔世绝尘喧。",
            "墙度鸟飞影，泥留兔走痕。",
            "渔樵老岁月，藜苋过朝昏。",
            "槎汉我初返，梯参君暂扪。",
            "车徒今附骥，行列旧同鹓。",
            "休沐因闲日，携持访古原。",
            "摧颓一弊节，走逐双朱轓。",
            "凉飙薄巾袂，佳气浮酒樽。",
            "出游有此乐，相视而无言。",
            "则为樵夫嘲，甚于人言烦。",
            "取君古锦囊，盛我浣花番。",
            "归去待星上，随江看月翻。"
        ],
        "title": "游东屯",
        "id": "a484ec3a-afd7-4f6f-9368-382ab8527478"
    },
    {
        "author": "关耆孙",
        "paragraphs": [
            "况此憔悴州，居人仰煮卤。",
            "煮卤数十年，余者皆贫寠。"
        ],
        "title": "句",
        "id": "118f10a3-614b-444c-b5a7-7f52d1a63122"
    },
    {
        "author": "朱岂",
        "paragraphs": [
            "霜降草花落，林柯亦纷披。",
            "耿耿园中菊，煌煌发幽姿。",
            "良夜积华露，花叶繁以滋。",
            "风流贤史君，澹然与花期。",
            "黎旦曳杖去，采掇欣忘疲。",
            "佳色弥清兴，明艳侔晨辉。",
            "雅尚已千载，神交此一时。",
            "秉芬寄遐想，载咏闲居诗。",
            "气清秋改容，景晏山益奇。",
            "佳处要领略，忘言心自怡。",
            "客来无可语，坐见花阴移。",
            "夕英浮冻醴，痛饮须反卮。",
            "归来北窗下，古风良可追。"
        ],
        "title": "采菊亭",
        "id": "d95509f8-012d-48b9-bbbc-3c04f58661b8"
    },
    {
        "author": "黄克仁",
        "paragraphs": [
            "登陟最高顶，四围山尽低。",
            "星辰可手掬，杉桧与天齐。",
            "只觉风生腋，恍如云作梯。",
            "何当谢尘事，来此共幽栖。"
        ],
        "title": "七台山",
        "id": "e2ccd606-4d24-41a5-bde4-9f03e12c4c51"
    },
    {
        "author": "盛辛",
        "paragraphs": [
            "巨浸浮空无路通，双鳞纪瑞杳难穷。",
            "昔人刻石留山趾，今日呈祥表岁丰。",
            "众喜有年歌善政，独惭无补助成功。",
            "须知显晦将千载，往哲标名岁大中。"
        ],
        "title": "题涪江石鱼次何宪韵",
        "id": "807d2f2c-7bb3-497c-8e5e-46b5d391eb9f"
    },
    {
        "author": "廖虞弼",
        "paragraphs": [
            "招提深锁绿苔幽，故遣高人向此留。",
            "万叠云山从地涌，双源瀑布自天流。",
            "风翻象宇松声碎，雨过禅房竹翠浮。",
            "试问苾刍会厌客，乘闲还许再来否。"
        ],
        "title": "五泄山寺",
        "id": "59c9baee-f7b7-4537-a5bb-c013de0804b9"
    },
    {
        "author": "蔡宰",
        "paragraphs": [
            "岁事今无几，清霜苦见侵。",
            "寒深落雁渚，风急捣衣砧。",
            "翠縠纹秋水，斑绡缬雾林。",
            "洞阳栖隠地，楼观白云深。"
        ],
        "title": "望洞阳",
        "id": "bd5a9a16-2bb1-4541-9ecb-8db480fc6480"
    },
    {
        "author": "燕照邻",
        "paragraphs": [
            "女矮儿痴十口余，进时无业退无庐。",
            "一窗风雪韩城夜，火冷灯青照旧书。"
        ],
        "title": "绝句",
        "id": "a5043f65-5a18-40c0-80dc-e4fe6b3e9a54"
    },
    {
        "author": "王从",
        "paragraphs": [
            "地迥高楼目，天寒故国心。",
            "江鸥无万里，云木自千寻。",
            "门掩斜阳下，人归落叶深。",
            "风前怅何许，入耳越乡吟。"
        ],
        "title": "次韵张晋彦秋日",
        "id": "740c7b84-84f2-49df-be93-8c5cc43e7f4e"
    },
    {
        "author": "王从",
        "paragraphs": [
            "落木森犹力，寒山淡欲无。"
        ],
        "title": "句  其一",
        "id": "f3900805-032b-4ec8-8673-84dd40581d42"
    },
    {
        "author": "王从",
        "paragraphs": [
            "凉风回远笛，暝色带归舟。"
        ],
        "title": "句  其二",
        "id": "077fca86-c36e-47a6-ae56-e641fe4a7911"
    },
    {
        "author": "王从",
        "paragraphs": [
            "尘心依水凈，归鬓与山青。"
        ],
        "title": "句  其三",
        "id": "d2709aa9-2b18-45b3-8e33-b01b6bd77aca"
    },
    {
        "author": "王从",
        "paragraphs": [
            "堕蕊尽教输燕子，嫩寒犹及占梨花。"
        ],
        "title": "句  其四",
        "id": "6599cd74-88e4-4455-b168-8c0860c15b53"
    },
    {
        "author": "王从",
        "paragraphs": [
            "一番风雨催寒食，千里鶑花想故园。"
        ],
        "title": "句  其五",
        "id": "95089a6a-f611-4515-b9ac-b20ac87bcc97"
    },
    {
        "author": "王从",
        "paragraphs": [
            "身闲更得凭陵酒，花早殊非爱惜春。"
        ],
        "title": "句  其六",
        "id": "02335698-2ecc-4ef8-b55e-b1ac2a419eb7"
    },
    {
        "author": "王从",
        "paragraphs": [
            "秋生列岫云尤薄，泉漱悬崖路更悭。"
        ],
        "title": "句  其七",
        "id": "e9e6f8a3-b7ac-4737-8c3a-4044aea890d7"
    },
    {
        "author": "王从",
        "paragraphs": [
            "临春惨不舒，盖国空自香。"
        ],
        "title": "句  其八",
        "id": "049091b2-fdd5-48b8-bc1c-d15e31766eef"
    },
    {
        "author": "颜师鲁",
        "paragraphs": [
            "闻说淮南第一山，老来方此凭栏干。",
            "孤城不隔长安望，落日空悲汴水寒。"
        ],
        "title": "第一山",
        "id": "1f36cc1d-301c-44df-a4d7-598e879c295b"
    },
    {
        "author": "颜师鲁",
        "paragraphs": [
            "后土祠中二月暮，琼花放後有蜂来。",
            "东君不怕春归去，留待诗人一夜开。"
        ],
        "title": "琼花",
        "id": "2805a93d-914a-40b9-ae2d-cff67bb52dc3"
    },
    {
        "author": "王正己",
        "paragraphs": [
            "夜来残暑鏖西风，秋声摵摵先井桐。",
            "纤云四卷天开容，一碧万里磨青铜。",
            "使君退食新凉逢，厌看凝寝江云浓。",
            "领客欲送孤飞鸿，城隅高亭湿青红。",
            "旷望四野开心胸，前瞻江山胜而雄。",
            "瑠璃波光群玉峰，水墨正尔难为工。",
            "天开地辟今古中，此景自若无初终。",
            "天岂为我施新功，我心得之眼相从。",
            "收入几席无遗踪，锦囊得助防诗穷。",
            "向来神秀造化钟，李成郭熙将无同。",
            "强名图画托天公，抚掌一笑浮金钟。"
        ],
        "title": "天开图画亭",
        "id": "5e3a55c5-ac4b-4ba7-ae93-36faace22d73"
    },
    {
        "author": "蔡如松",
        "paragraphs": [
            "谁言少康真禹子，子孙九人流到此。",
            "谁言鬼侯遭纣虐，冤魄至今灵故垒。",
            "诞哉二说太荒唐，未识根原有初始。",
            "我曾南自五羊回，杖屦空山问遗址。",
            "数间古屋傍林峦，一簇偶人皆剑履。",
            "断碑仆地苍藓没，满庭落叶秋风起。",
            "岁时伏腊走村翁，醵钱买酒烹羊豕。",
            "粤巫击鼓细吹角，整日歌呼乞新祉。",
            "饥乌攫肉舞盘间，野蝶寻馨投盏里。",
            "愚民惊怪相骇诞，巧啭笙簧萦俗耳。",
            "那知三代去已远，鬼神岂肯歆非祀。",
            "漳川遐僻在穷闽，北去中州几万里。",
            "从来不及风马牛，庙食胡为而至是。",
            "滥觞曲士妄穿凿，湍激妖狐因倚恃。",
            "嘘烟吹雾作精变，历古冥冥无辨理。",
            "何当济会狄梁公，为我乘时皆斥毁。"
        ],
        "title": "九侯山神诗",
        "id": "0c341185-3f34-406f-97be-9bb7b7eab458"
    },
    {
        "author": "蔡如松",
        "paragraphs": [
            "七闽山秀江逾碧，俗知礼义亡奸慝。",
            "贼潮何事率淮民，拥众南来稍蚕食。",
            "椎埋却冢荒径里，醉饱呼天烂渔弋。",
            "孽驹蹑迹逞神怪，河海波腾云泼墨。",
            "门开启圣像双阙，台筑三清伴紫极。",
            "一朝春燕飞入宫，九龙帐底生荆棘。",
            "举宗屠肆血腥秽，骸骨无人坎坟域。",
            "群凶睨目暗招邀，起火狐鸣乘月黑。",
            "雪峯禅客漏遗种，物色漳川俄访得。",
            "芦黄苇白秋风多，欲话辛酸语还塞。",
            "易衣传入虎狼口，翻覆死生难可测。",
            "至今尚余下辇处，巧作妖言相诞惑。",
            "我曾亲到国师岩，父老颇能为记忆。",
            "吐冤戟手骂从效，阴与群奸为羽翼。",
            "孤僧逼将上车去，水石含悲空寂默。",
            "唯有霜钟音韵清，破寒千里传消息。"
        ],
        "title": "国师南岩诗",
        "id": "84dd7a27-aa9e-4a44-9842-53a762690b68"
    },
    {
        "author": "王濯",
        "paragraphs": [
            "无际波光滉太虚，君山一点暮云孤。",
            "危楼栏槛能多少，展尽江湖万里图。"
        ],
        "title": "君山",
        "id": "11ba8ff5-b66b-4ef8-98b8-0b769781c907"
    },
    {
        "author": "王濯",
        "paragraphs": [
            "天上清都人莫到，山间仙观久荒凉。",
            "惟余旧浴丹砂井，一酌犹令齿颊香。"
        ],
        "title": "清都观",
        "id": "54747be7-29b6-4c85-a26a-ca7eaaf517b2"
    },
    {
        "author": "王濯",
        "paragraphs": [
            "绝壁高千丈，清泉应六时。"
        ],
        "title": "句",
        "id": "28b14adc-c502-416e-81ca-8c538916c8c6"
    },
    {
        "author": "庄革",
        "paragraphs": [
            "姑孰溪边霜叶飞，凌歊台上暮云归。",
            "谪仙一去不复返，怅望青山空翠微。"
        ],
        "title": "题凌歊台",
        "id": "aae14c4b-aae3-4644-a3fe-f44188a84082"
    },
    {
        "author": "郑良嗣",
        "paragraphs": [
            "玉立祠庭久不衰，俄经剪伐重能栽。",
            "端知妙护有神力，更喜当时歼厥魁。",
            "种不他传焉得子，年将丰稔辄多开。",
            "天生异物初无伴，只许翻阶近侍来。"
        ],
        "title": "琼花",
        "id": "78a0c013-f671-4cc7-9e64-bb957c565084"
    },
    {
        "author": "杜师旦",
        "paragraphs": [
            "休嗟道险未堪行，却到层峦足较轻。",
            "山险还如心险否，心平履险险仍平。"
        ],
        "title": "苍岭",
        "id": "40eae19a-558b-47b9-9cc7-6ba994392013"
    },
    {
        "author": "赵崇渭",
        "paragraphs": [
            "福地天然号洞霄，王畿密迩路非遥。",
            "淡浓翠碧山重列，圆碎珠玑泉一条。",
            "九锁真成仙境胜，借行顿使客愁销。",
            "超凡得道从兹始，未减金华王子乔。"
        ],
        "title": "大涤洞天留题  其一",
        "id": "aa6f1972-8f0b-45c3-92f9-68bfb189b09b"
    },
    {
        "author": "赵崇渭",
        "paragraphs": [
            "一到琳宫事事幽，炎天正好暂时留。",
            "鹤仙共此泉流乐，气象全胜白鹭洲。"
        ],
        "title": "大涤洞天留题  其二",
        "id": "c1774f31-ea31-45a2-abc1-2220f0a22d1e"
    },
    {
        "author": "赵崇森",
        "paragraphs": [
            "春晴多得两三日，便觉暄于轻暑天。",
            "行客停鞭争买扇，侍儿启笥请收绵。",
            "把杯早自嫌温酒，盥手相将喜冷泉。",
            "此去西湖已初夏，安排絺绤上游船。"
        ],
        "tags": [
            "西湖"
        ],
        "title": "春暖",
        "id": "3ceac0a6-fdb7-4590-8db4-06b2360c0a26"
    },
    {
        "author": "赵崇森",
        "paragraphs": [
            "五月炎歊化作霖，分明滴滴是黄金。",
            "田禾预卜六分熟，河水新添一尺深。",
            "和气已能周禹甸，至诚端自感汤林。",
            "此时此泽人知否，大慰饥民望岁心。"
        ],
        "title": "久旱喜雨",
        "id": "70100cfe-1c8e-40a8-8d3c-33c04d74cd3b"
    },
    {
        "author": "赵崇森",
        "paragraphs": [
            "玉宇秋光无一尘，人人共喜桂花新。",
            "看来世态炎凉尽，惟有月明无贵贫。"
        ],
        "title": "玩秋月",
        "id": "e4e97e79-268c-4fe0-be7e-8d451873408b"
    },
    {
        "author": "赵崇森",
        "paragraphs": [
            "官屋无钱可得修，雨来难免震凌忧。",
            "墙基有罅相将踣，地杖无钉自在浮。",
            "仆折松枝通夹溜，儿编竹叶学行舟。",
            "衣衾漂湿浑闲事，且上书楼把画收。"
        ],
        "title": "漏屋雨",
        "id": "f290c48c-9da7-4f9c-9208-b5307b227c3e"
    },
    {
        "author": "赵崇森",
        "paragraphs": [
            "连朝连夜雨，春尽转潇潇。",
            "巷陌泥沾足，田畴水侵腰。",
            "麦黄皆倒穗，桑冻不抽条。",
            "花事今休矣，祈晴且救苗。"
        ],
        "title": "春雨",
        "id": "16f6cb7f-1638-4022-96b1-4edf69baef88"
    },
    {
        "author": "赵崇森",
        "paragraphs": [
            "今年寒较早，十月雪霏霏。",
            "冰渚鱼深逝，风林鸟倦飞。",
            "家人催买炭，客子虑无衣。",
            "便好骑馿过，羊羔酒正肥。"
        ],
        "title": "雪",
        "id": "ace29e9e-43dc-41b0-a00c-0b2814006320"
    },
    {
        "author": "赵崇森",
        "paragraphs": [
            "贪看湘江景，蓬窗手自扪。",
            "沙陈鸟行迹，石带水流痕。",
            "大树多遮庙，疏林间有村。",
            "芦花自弥望，消得酒盈尊。"
        ],
        "title": "江行",
        "id": "288113be-4a0d-46b1-b86c-ccb078f8725c"
    },
    {
        "author": "赵崇森",
        "paragraphs": [
            "群胥推案去，一客抱琴来。",
            "唤起高山趣，驱除俗吏埃。",
            "耳根从此凈，指法看君开。",
            "剩欲传佳操，仙舟且莫回。"
        ],
        "title": "琴",
        "id": "a55a3f16-30ac-407c-a476-22199acc55dc"
    },
    {
        "author": "赵崇森",
        "paragraphs": [
            "赠子椰心簟，波纹细欲流。",
            "来浮南海远，好伴浙西游。",
            "睡处知温凊，行时便卷收。",
            "不知风雨夜，能忆故人不。"
        ],
        "title": "椰簟",
        "id": "fd8df3d6-92d2-494e-9c5e-62ab0d876aaa"
    },
    {
        "author": "赵崇森",
        "paragraphs": [
            "谁家夜月响秋砧，一段清愁不自禁。",
            "况是客中欹枕听，声声捣碎故乡心。"
        ],
        "title": "砧",
        "id": "d5ce1b0b-ec29-41cf-80a3-68fd0dc623ca"
    },
    {
        "author": "赵崇森",
        "paragraphs": [
            "懒散数椽下，于人无所求。",
            "静观棋得趣，闲坐石忘忧。",
            "对酒红生颊，孤吟白上头。",
            "高山有佳趣，便欲作清游。"
        ],
        "title": "隠逸",
        "id": "bbda6fe5-046a-4369-8b3c-d0ec052ec866"
    },
    {
        "author": "赵崇森",
        "paragraphs": [
            "旧址来从晋，史更几废兴。",
            "一莲开陆地，三女卧冈陵。",
            "题咏夸先辈，流传得主僧。",
            "林深钟梵寂，长夜一明灯。"
        ],
        "title": "题三女冈白莲花",
        "id": "721117ef-5ae6-434d-bb10-27954d37ca7d"
    },
    {
        "author": "赵崇釠",
        "paragraphs": [
            "嵌空天影落元间，更着梅花迥莫攀。",
            "休说横斜欠清浅，此岩正不减孤山。"
        ],
        "title": "梅岩  其一",
        "id": "270e3e31-336c-44d3-9494-c3b231ab0e67"
    },
    {
        "author": "赵崇釠",
        "paragraphs": [
            "梅花应只在岩间，无奈官身不可攀。",
            "几度句中寻夜佛，鉅灵安得为移山。"
        ],
        "title": "梅岩  其二",
        "id": "ce652269-1f79-434d-ab0c-0f95267c8186"
    },
    {
        "author": "赵崇杰",
        "paragraphs": [
            "欲觅龙潭何处是，青山影里见浮图。",
            "红蕖映日真花藏，碧水涵天莹玉壶。",
            "已放源流通北海，未饶风物说西湖。",
            "侍中庵外多闲地，容我他年卜筑无。"
        ],
        "tags": [
            "西湖"
        ],
        "title": "龙潭寺",
        "id": "74dc5a62-6549-4c8f-8ea5-fb7edae541ac"
    },
    {
        "author": "皇甫坦",
        "paragraphs": [
            "夜静天中星历历，晓来坛上月娟娟。",
            "皇图巩固中兴业，帝祚遐昌亿万年。"
        ],
        "title": "进诗",
        "id": "8649a61c-2ab2-43cf-bd2e-2df0051d3226"
    },
    {
        "author": "皇甫坦",
        "paragraphs": [
            "每蒙天一笑，遂与物为春。"
        ],
        "title": "句",
        "id": "2b28da63-4119-46c4-803e-64473b912313"
    },
    {
        "author": "洪遵",
        "paragraphs": [
            "来自丁香国，还应世所稀。",
            "丛生盛枝叶，乱结罥中衣。",
            "冷艳琼为色，低枝翠作围。",
            "蔓连疑锁骨，时见玉尘飞。"
        ],
        "title": "丁香",
        "id": "a0c47204-cf95-4f24-a3b6-903e31520ef2"
    },
    {
        "author": "洪遵",
        "paragraphs": [
            "筑台结阁两争华，便觉流涎过曲车。",
            "户小难禁竹叶酒，睡多须藉菊苗茶。"
        ],
        "title": "和弟景卢月台诗",
        "id": "6bf0fc75-97df-4a93-a7e3-ec90fba58544"
    },
    {
        "author": "洪遵",
        "paragraphs": [
            "忆昔西湖上，芳醪手自斟。",
            "龟游低芰乱，鱼闯小萍沉。",
            "意远山犹迥，心清水共深。",
            "三秋未许见，聊向梦中寻。"
        ],
        "tags": [
            "西湖"
        ],
        "title": "忆西湖",
        "id": "59ecf036-a218-4b1b-8c12-24942e7891d5"
    },
    {
        "author": "洪遵",
        "paragraphs": [
            "长年三老漫良图，何用西风十幅蒲。",
            "四壁烟光长在眼，公知杖屦有江湖。"
        ],
        "title": "次韵相兄舫斋诗二首  其一",
        "id": "6482de34-cec4-4fe1-aa6d-961e90241f63"
    },
    {
        "author": "洪遵",
        "paragraphs": [
            "浮家泛宅古无多，只有高人张志和。",
            "心似虚舟元不系，泊然聊与世同波。"
        ],
        "title": "次韵相兄舫斋诗二首  其二",
        "id": "014d50bc-62f6-4a11-9d39-1065b32c7e3d"
    },
    {
        "author": "洪遵",
        "paragraphs": [
            "多谢吴中客，移花五亩园。",
            "灰心劳远梦，茧足蹈前言。",
            "定是黄金蕊，真须白玉尊。",
            "从今付幽赏，不用赋招魂。"
        ],
        "title": "洛花不望而至次相兄韵",
        "id": "bb5efde6-8e06-494b-99b6-76be3aae505d"
    },
    {
        "author": "洪遵",
        "paragraphs": [
            "投笔文章壮志休，鸟经鹤训漫心留。",
            "若为一见开青眼，解使三公出黑头。",
            "望陇自应知可否，折潮须信妙源流。",
            "夜光明月无虚售，可忍庸人按剑求。"
        ],
        "title": "王世英秀才出示曾卿诗求和",
        "id": "d5073b77-3dd7-4db1-bf8c-862ed85c2adc"
    },
    {
        "author": "洪遵",
        "paragraphs": [
            "天生蒸民，曷其有识。",
            "维圣摩励，规闲矩饬。"
        ],
        "title": "汉诏郡县行乡饮酒礼颂诗  其一",
        "id": "0decf6a0-327b-4509-bc40-3f0332b311b9"
    },
    {
        "author": "洪遵",
        "paragraphs": [
            "阳礼教逊，诰誓上仪。",
            "降周迄秦，淟涊弗治。"
        ],
        "title": "汉诏郡县行乡饮酒礼颂诗  其二",
        "id": "f88d0353-e12b-4c55-b593-47bff4497874"
    },
    {
        "author": "洪遵",
        "paragraphs": [
            "斤斤显宗，黼黻王度。",
            "三宫孔阳，精意治具。"
        ],
        "title": "汉诏郡县行乡饮酒礼颂诗  其三",
        "id": "4a3da2a9-3472-4ff6-8570-8522b88bae92"
    },
    {
        "author": "洪遵",
        "paragraphs": [
            "爰勑方国，礼行于乡。",
            "稽经诹律，属民横堂。"
        ],
        "title": "汉诏郡县行乡饮酒礼颂诗  其四",
        "id": "642e6a22-a6bf-4d0a-b002-b988cc5e794b"
    },
    {
        "author": "洪遵",
        "paragraphs": [
            "先圣严严，拜跪荐祭。",
            "冠缨莘莘，鳞差栉比。"
        ],
        "title": "汉诏郡县行乡饮酒礼颂诗  其五",
        "id": "4281e3e4-9af7-4219-8ffa-ef82d1d6516d"
    },
    {
        "author": "洪遵",
        "paragraphs": [
            "乃速庠门，乃洁东荣。",
            "宾主僎介，堪舆是程。"
        ],
        "title": "汉诏郡县行乡饮酒礼颂诗  其六",
        "id": "05b36563-8f84-409d-acdf-4fec81e91b32"
    },
    {
        "author": "洪遵",
        "paragraphs": [
            "笙流觯扬，少长位辨。",
            "已事而竣，不诫用劝。"
        ],
        "title": "汉诏郡县行乡饮酒礼颂诗  其七",
        "id": "6dc97571-8d2f-493e-8b6a-fec73398e001"
    },
    {
        "author": "洪遵",
        "paragraphs": [
            "咏仁蹈德，骎骎措刑。",
            "舄弈千载，熏为太平。"
        ],
        "title": "汉诏郡县行乡饮酒礼颂诗  其八",
        "id": "d6757796-c106-4612-a673-1ed99c0a1b6f"
    },
    {
        "author": "洪遵",
        "paragraphs": [
            "干清坤夷，轩豁呈露。",
            "万祥毕溱，登三咸五。"
        ],
        "title": "汉诏郡县行乡饮酒礼颂诗  其九",
        "id": "6394f0ed-d48b-47a4-a41d-982117f26db2"
    },
    {
        "author": "洪遵",
        "paragraphs": [
            "昔在建武，大圣载营。",
            "有臣曰湛，示我汉行。"
        ],
        "title": "汉诏郡县行乡饮酒礼颂诗  其一○",
        "id": "d2c40b21-bfda-4f47-ac79-fb5c2788176a"
    },
    {
        "author": "洪遵",
        "paragraphs": [
            "绵蕝无传，莫克用人。",
            "孰播其馨，孝明是似。"
        ],
        "title": "汉诏郡县行乡饮酒礼颂诗  其一一",
        "id": "dcbe7f0d-a533-42fe-a6aa-59c6eabc27db"
    },
    {
        "author": "洪遵",
        "paragraphs": [
            "允哉帝德，侯其伟而。",
            "矢诗不多，维後之诒。"
        ],
        "title": "汉诏郡县行乡饮酒礼颂诗  其一二",
        "id": "c02139a9-78e2-4275-8584-25beae32725b"
    },
    {
        "author": "周因",
        "paragraphs": [
            "云水茫茫惨别情，悲风吹树作离声。",
            "酒倾银斚临江浒，潮落沙汀带月明。",
            "千里绿烟芳草合，一天囗雨落花轻。",
            "老予对景成三叹，不觉潸然泪雨倾。"
        ],
        "title": "送枢密相公楼仲晖归田",
        "id": "85914370-c904-4493-9cf1-dda3b718c87e"
    },
    {
        "author": "周因",
        "paragraphs": [
            "一网多收泮水英。"
        ],
        "title": "句",
        "id": "e7c90861-a34f-4708-8e63-16bad5d4528a"
    },
    {
        "author": "魏杞",
        "paragraphs": [
            "折桂归来日，西风万里秋。",
            "锦衣天上客，红叶渡头舟。",
            "把酒难为别，题诗更欲留。",
            "明朝山水隔，何日是重游。"
        ],
        "title": "送左彦武归乡",
        "id": "92728e37-6cf8-489d-a6e3-84e656ff3652"
    },
    {
        "author": "魏杞",
        "paragraphs": [
            "诸贤投绂孟前期，愧我需章独厚时。",
            "勉徇礼经聊弭谤，敢贪荣禄计迁资。",
            "归兮陶令惟三径，去矣君严有二宜。",
            "处世功勋忘厚飨，人生知止要能知。"
        ],
        "title": "次韵送汪尚书致政还乡",
        "id": "08dd64e8-f413-4aca-b213-eb34f68a5f24"
    },
    {
        "author": "魏杞",
        "paragraphs": [
            "王事忽来此，今朝天气新。",
            "溪山浑是句，樽酒可无人。",
            "幽鸟空惊梦，残花不当春。",
            "飘然又归去，明月满衣巾。"
        ],
        "title": "到岩豅寺劝农",
        "id": "75814943-49d7-45ba-b6de-6886eb377a27"
    },
    {
        "author": "魏杞",
        "paragraphs": [
            "山崦筠车转屈蟠，欲寻野店具盘餐。",
            "主人变色行蚕忌，客子包羞坐虱官。",
            "早见此生真寄寓，更知行役是艰难。",
            "逡巡揽袂来旁舍，晓月朦胧春梦残。"
        ],
        "title": "欲饭野人家见拒甚力",
        "id": "da65e1e8-818f-447b-b504-9e73d509d9aa"
    },
    {
        "author": "魏杞",
        "paragraphs": [
            "举觞属明月，送君江上舟。",
            "王事知有程，翩然不可留。",
            "濠梁古佳郡，观鱼记庄周。",
            "年来边徼清，桑麻被田畴。",
            "有诏蠲民租，拊摸頼郡侯。",
            "乐入芙蓉幕，君其赞嘉猷。",
            "佥曹簿领余，拄颊兴未休。",
            "淮山千万叠，丐君回青眸。",
            "才命各有时，行止非人谋。",
            "主公方拔士，入奉甘泉游。"
        ],
        "title": "送吴佥判之官濠州",
        "id": "18d8fe55-d6d1-4729-8dd6-a2ab74d79a77"
    },
    {
        "author": "魏杞",
        "paragraphs": [
            "壮年鼓箧上神京，叹息惊人未一鸣。",
            "白发尚堪谈世事，青衫原不坠诗名。",
            "簿书堆案三年梦，风月张帆午夜程。",
            "去矣飞腾九霄上，莫忘瞻衮话平生。"
        ],
        "title": "送袁朝奉芳秩满趋朝",
        "id": "8f9e0637-689d-4027-8c03-e617b42f6178"
    },
    {
        "author": "魏杞",
        "paragraphs": [
            "开山何日事，断碣卧荒榛。",
            "食尽僧行脚，兵来佛舍身。",
            "烧痕侵殿址，租额累山邻。",
            "可是天魔盛，谁能问大钧。"
        ],
        "title": "延庆寺",
        "id": "38860117-eaa7-4910-991d-b6f1df3d3500"
    },
    {
        "author": "释昙密",
        "paragraphs": [
            "一二三四五，金木水火土。",
            "拾得语寒山，丰干骑老虎。",
            "报君知，莫莽卤。",
            "从来保福四谩人，不似禾山解打鼓。"
        ],
        "title": "偈颂十首  其一",
        "id": "bb3d2fbe-c752-4b09-a3a8-9eee73dd5ab3"
    },
    {
        "author": "释昙密",
        "paragraphs": [
            "五祖个老翁，从来多指注。",
            "不是不知归，忘却来时路。"
        ],
        "title": "偈颂十首  其二",
        "id": "811251c6-9880-42cb-8f46-2114ad51c076"
    },
    {
        "author": "释昙密",
        "paragraphs": [
            "连绵雨不晴，谷子多损失。",
            "二麦未入泥，忧心常惕惕。",
            "来岁不饥荒，未敢相委悉。",
            "启告梵天帝释天玉皇大帝天，且放日头出。"
        ],
        "title": "偈颂十首  其三",
        "id": "39c5bbf0-db85-42b6-941d-3919561793fa"
    },
    {
        "author": "释昙密",
        "paragraphs": [
            "春日晴，黄鶑鸣，更听断崖流水声。",
            "青山叠翠，款步作程，归来烟岛有谁争。"
        ],
        "title": "偈颂十首  其四",
        "id": "af62e4b7-e8ba-468f-9283-f24cb282e0be"
    },
    {
        "author": "释昙密",
        "paragraphs": [
            "即心即佛，非心非佛。",
            "不是心，不是佛，不是物，半夜虚空揣出骨。",
            "十分描摸画难成，试问诸人是何物。",
            "阿呵呵，咄咄咄。",
            "拶倒门前大案山，搏风放出辽天鹘。"
        ],
        "title": "偈颂十首  其五",
        "id": "d0132801-9a30-450e-880c-9d639a8e35ec"
    },
    {
        "author": "释昙密",
        "paragraphs": [
            "一身浪宕无拘捡，闹市门头恣意游。",
            "汉地不收秦不管，不风流处也风流。",
            "健则坐，困则休，信任从教雪满头。",
            "寄语宣和政和元和佛陀，张僧伽李达磨，老聃孔丘，照顾沩山水牯牛。"
        ],
        "title": "偈颂十首  其六",
        "id": "285d0b92-0c5c-4468-b3e1-148044af8e2c"
    },
    {
        "author": "释昙密",
        "paragraphs": [
            "岂弟张夫子，遗我径寸璧。",
            "中有数个字，字字无人识。"
        ],
        "title": "偈颂十首  其七",
        "id": "9bb72661-9c76-4f9d-8215-e15041700c5e"
    },
    {
        "author": "释昙密",
        "paragraphs": [
            "菩提妙心作么发，日应万机元不差。",
            "回首瞥然轻觑着，大千沙界是皇家。"
        ],
        "title": "偈颂十首  其八",
        "id": "c11e2190-fb64-4c42-a7b3-74c78d767823"
    },
    {
        "author": "释昙密",
        "paragraphs": [
            "咄这花木瓜，苦涩无以加。",
            "蓦然嚼得碎，清风生齿牙。",
            "种性恶，不堪夸。",
            "杨岐老馿三只脚，蹋人无数满天涯。"
        ],
        "title": "偈颂十首  其九",
        "id": "d1971005-89da-4330-9cc5-a237447ae208"
    },
    {
        "author": "释昙密",
        "paragraphs": [
            "湖山叠乱青，湖水漾虚碧。",
            "断岸蓼花红，疎林秋露滴。",
            "良哉观世音，处处失弥勒。"
        ],
        "title": "偈颂十首  其一○",
        "id": "1b98a639-9953-40cb-8e14-1163f9d18161"
    },
    {
        "author": "释昙密",
        "paragraphs": [
            "塞北平沙阔，黄河衮底流。",
            "征帆纔及岸，蛮狄一时收。"
        ],
        "title": "颂古二首  其一",
        "id": "b576f2c9-107d-4f35-8820-9c1798a0a970"
    },
    {
        "author": "释昙密",
        "paragraphs": [
            "汲水僧归林下寺，待船人立渡头沙。",
            "澄江渺渺烟波窄，云静一天星斗斜。"
        ],
        "title": "颂古二首  其二",
        "id": "d0083b4b-4863-4588-b47b-9021274ab84d"
    },
    {
        "author": "释昙密",
        "paragraphs": [
            "百八摩尼颗颗圆，辽天鼻孔一时穿。",
            "恒河沙数佛菩萨，日日呼来跳一圈。"
        ],
        "title": "数珠",
        "id": "a7a8ea0d-5f58-4b94-a223-c48781b03a5a"
    },
    {
        "author": "释昙密",
        "paragraphs": [
            "平地摝鱼虾，辽天射飞鹗。",
            "跛脚老云门，千错与万错。"
        ],
        "title": "颂古",
        "id": "3edac72f-8bdd-4f78-8876-257b0d102da7"
    },
    {
        "author": "释昙密",
        "paragraphs": [
            "崔颢曾题黄鹤楼，长沙拈起当风流。",
            "大千国土俱家业，诸佛何曾有地头。"
        ],
        "title": "颂古",
        "id": "b26e7fb5-1572-4efb-8bf6-83d95a2c4bd0"
    },
    {
        "author": "释贤",
        "paragraphs": [
            "冰雪佳人貌最奇，常将玉笛向人吹。",
            "曲中无限花心动，独许东君第一枝。"
        ],
        "title": "举赵州勘婆话颂",
        "id": "1d05fea4-f435-42e7-abab-be9e6a026154"
    },
    {
        "author": "释鉴",
        "paragraphs": [
            "尊者何曾得藴空，罽宾徒自斩春风。",
            "桃花雨後已零落，染得一溪流水红。"
        ],
        "title": "举罽宾国王问师子尊者藴空公案颂",
        "id": "003b1036-d19b-4c53-a816-e65d535e9a79"
    },
    {
        "author": "释祖珠",
        "paragraphs": [
            "机前一句子，用处不留情。",
            "如撞幢子弩，箭箭中红心。"
        ],
        "title": "偈三首  其一",
        "id": "a6f060f8-c8c3-4e76-ade4-46d5e68f49a5"
    },
    {
        "author": "释祖珠",
        "paragraphs": [
            "不是心，不是佛，不是物。",
            "沥尽野狐涎，趯翻山鬼窟。",
            "平田浅草里，露出焦尾大虫。",
            "太虚寥廓中，放出辽天俊鹘。",
            "阿呵呵，露风骨。",
            "等闲拈出众人前，毕竟分明是何物。"
        ],
        "title": "偈三首  其二",
        "id": "550abf7f-df79-437a-ab9a-5551ee6d73e8"
    },
    {
        "author": "释祖珠",
        "paragraphs": [
            "玉露垂青草，金风动白苹。",
            "一声寒雁叫，唤起未惶人。"
        ],
        "title": "偈三首  其三",
        "id": "7e56c8dd-9172-4f13-bedd-82b9a61c079f"
    },
    {
        "author": "释祖珠",
        "paragraphs": [
            "半夜逾城往雪山，龙楼凤阁绝跻攀。",
            "如今辊出草窠里，一个闲人天地间。"
        ],
        "title": "题出山相",
        "id": "54995b29-a12d-4f3f-9e88-d24a06ca83b4"
    },
    {
        "author": "释祖珠",
        "paragraphs": [
            "月色照幽谷，泉声落断崖。",
            "水光山色里，一块烂枯柴。"
        ],
        "title": "自赞",
        "id": "d7bc524b-47d1-4088-a582-69bc984ebd7d"
    },
    {
        "author": "释真慈",
        "paragraphs": [
            "一颗明珠，在我这里。",
            "拨着动着，放光动地。"
        ],
        "title": "听讲圆觉经有省作颂",
        "id": "6c6f4425-7176-432d-b9ef-c09897adc1fc"
    },
    {
        "author": "释真慈",
        "paragraphs": [
            "拨尘见佛，佛亦是尘。",
            "问了答了，直下翻身。"
        ],
        "title": "颂",
        "id": "d50ac073-01be-45d8-9d24-2a60fd318a9e"
    },
    {
        "author": "释真慈",
        "paragraphs": [
            "钵里饭，桶里水，别宝昆仑坐潭底。",
            "一尘尘上走须弥，明眼波斯笑弹指。",
            "笑弹指，珊瑚枝上清风起。"
        ],
        "title": "颂尘尘三昧",
        "id": "2b8bab7d-d107-4ec3-8b9e-2443f123aa00"
    },
    {
        "author": "释法演",
        "paragraphs": [
            "佳人睡起懒梳头，把得金钗插便休。",
            "大抵还他肌骨好，不涂红粉也风流。"
        ],
        "title": "举俱胝竖指因缘颂",
        "id": "597e1399-8790-486b-8245-cf1c81947089"
    },
    {
        "author": "释南雅",
        "paragraphs": [
            "葛陂化杖谁为力，陶壁飞梭事有因。",
            "好是风云相际会，峥嵘头角自惊群。"
        ],
        "title": "偈颂七首  其一",
        "id": "3220b02d-3622-4e7e-9308-71a36ec55029"
    },
    {
        "author": "释南雅",
        "paragraphs": [
            "百岁光阴弹指顷，万缘休处是良谋。",
            "文章盖世今何在，到了还归土一坵。"
        ],
        "title": "偈颂七首  其二",
        "id": "bc4d8063-368a-4939-a284-5f2372b040d3"
    },
    {
        "author": "释南雅",
        "paragraphs": [
            "生而无生，一片浮云点太清。",
            "灭而无灭，万里寒空沈晓月。",
            "个些儿，佛不知，拟心栖处隔山迷。",
            "直饶不拟栖心处，犹落吾家第二机。"
        ],
        "title": "偈颂七首  其三",
        "id": "018756ad-e4aa-4608-aded-5f3247f2d15b"
    },
    {
        "author": "释南雅",
        "paragraphs": [
            "生是死之生，死是生之死。",
            "两路坦然平，无彼亦无此。"
        ],
        "title": "偈颂七首  其四",
        "id": "40eead22-55cc-41e8-940b-fd04513febcc"
    },
    {
        "author": "释南雅",
        "paragraphs": [
            "瞎馿灭却正法眼，临济宗风始大张。",
            "的的单传至今日，绳绳不断愈光扬。",
            "有价数，没商量。"
        ],
        "title": "偈颂七首  其五",
        "id": "9dfc1d10-6a6b-4766-8475-74a75cdeab69"
    },
    {
        "author": "释南雅",
        "paragraphs": [
            "去年今月正今日，北高峯前，冷泉亭畔。",
            "悬羊头，卖狗肉，秤头斤两惜如玉。",
            "几多高价来相酬，尽力相酬酬不足。",
            "今年今日正今时，竹山顶上，栖风亭边。",
            "饥即餐，困即眠，石头为枕草为毡。",
            "永日萧然无个事，白云深处不朝天。"
        ],
        "title": "偈颂七首  其六",
        "id": "38e6d683-853b-4ef3-950c-73aa0dae28ed"
    },
    {
        "author": "释南雅",
        "paragraphs": [
            "十方同聚会，个个学无为。",
            "此是选佛场，心空及第归。"
        ],
        "title": "偈颂七首  其七",
        "id": "7bb9c753-8313-43bc-bc3c-96ab08a6f8f3"
    },
    {
        "author": "释南雅",
        "paragraphs": [
            "见见之时非是见，见犹离见若为论。",
            "钱塘江上中秋後，风急潮声万马奔。"
        ],
        "tags": [
            "钱塘江"
        ],
        "title": "见见之时见非是见",
        "id": "9f170a68-ae07-46ac-9bb9-34f80dbaa5df"
    },
    {
        "author": "释南雅",
        "paragraphs": [
            "德山棒下桶底脱，又被岩头轰一喝。",
            "悬崖万丈放全身，松山撑破秋空月。"
        ],
        "title": "真觉禅师",
        "id": "e0bc483a-2e5a-4844-8078-b7480baf1aba"
    },
    {
        "author": "释南雅",
        "paragraphs": [
            "大机贵直截，大用贵顿发。",
            "纵有啮镞机，一锤须打杀。"
        ],
        "title": "偈二首  其一",
        "id": "aa1a2f48-c4bd-4512-b238-1b09098f5fb7"
    },
    {
        "author": "释南雅",
        "paragraphs": [
            "紫蕨伸拳笋破梢，杨花飞尽绿阴交。",
            "分明西祖单传句，黄栗留鸣燕语巢。"
        ],
        "title": "偈二首  其二",
        "id": "539c0df8-6995-4bf7-a1b3-e94e7ece8db4"
    },
    {
        "author": "程叔达",
        "paragraphs": [
            "自幸躬逢时盛治，人欣官备掌丝纶。",
            "频年馆阁更新进，屡世阶墀作近臣。",
            "忆昔中兴开六位，旋禅历数转双轮。",
            "祯符龙马南江出，宝箓台垣北极陈。",
            "端拱明堂时御世，溯源清庙允尊亲。",
            "无为效舜惟恭己，受摄如尧只布仁。",
            "四海群生回泰运，万几一日起黎民。",
            "曾闻洪范平康福，尤守丹书敬胜身。",
            "昨见江湖虽饮马，将来京洛靖烽尘。",
            "吾儒所学惟诚正，稽古钦哉有诫询。",
            "四国八风生万象，九重一语定三辰。",
            "遥祈天鉴纳遗老，抃舞温和浑是春。"
        ],
        "title": "进敬天图",
        "id": "9c977570-de6e-420d-9715-ed475170779c"
    },
    {
        "author": "程叔达",
        "paragraphs": [
            "山国不栽桑，抱布贸丝藏。",
            "恩诏光明烛，寒灯织室光。"
        ],
        "title": "喜贺恩减本州绢额",
        "id": "2ac5de44-ec81-4c82-bb98-8eec1d525aab"
    },
    {
        "author": "汪大猷",
        "paragraphs": [
            "投分虽深迹却疏，君居东婺我西湖。",
            "儿曹方喜承毛檄，父执应容效鲤趋。",
            "慨念旧游多宿草，仅余二老见霜须。",
            "诗来唤起相思梦，又向梅山得楷模。"
        ],
        "tags": [
            "西湖"
        ],
        "title": "和姜梅山见寄",
        "id": "5886696d-52c9-4911-8729-1bac8d285fb9"
    },
    {
        "author": "汪大猷",
        "paragraphs": [
            "碧涧环山麓，高低满百家。",
            "途穷疏骑气，县古听蜂衙。",
            "书倩云中雁，歌烦水底蛙。",
            "阳和不择地，随分得春花。"
        ],
        "title": "通山县寄朱元晦",
        "id": "70e5acc6-ae39-44d6-a672-c49a7cfd4978"
    },
    {
        "author": "汪大猷",
        "paragraphs": [
            "居士当年谪九江，高怀往往寓篇章。",
            "多言世上风波恶，不似闲中气味长。",
            "千载声名虽莫及，一时踪迹偶相望。",
            "若容俗驾追遗矩，待看南山结草堂。"
        ],
        "tags": [
            "庐山"
        ],
        "title": "题乐天居士诗集後时谪居庐山",
        "id": "c9f3a175-646b-41d1-8539-4db8da543dcf"
    },
    {
        "author": "汪大猷",
        "paragraphs": [
            "自入中书不计年，只将方寸作良田。",
            "桑榆物外都无累，桃李人家剩有缘。",
            "放意不妨娱绿野，勒功何必向燕然。",
            "姓名元在丹台上，千岁徜徉小洞天。"
        ],
        "title": "次韵奉答诸公  其一",
        "id": "e3fdb6f4-f4d6-446a-bdd2-ee1e0032c6cf"
    },
    {
        "author": "汪大猷",
        "paragraphs": [
            "衰年已过纵心期，安得聪明及往时。",
            "既老固应全晚节，虽贫岂暇计留资。",
            "元非矫饰求为异，自是行藏要合宜。",
            "曾记诗僧林下约，为将踪迹报渠知。"
        ],
        "title": "次韵奉答诸公  其二",
        "id": "f8e94fe9-d593-4ef5-9218-27cab0461da3"
    },
    {
        "author": "汪大猷",
        "paragraphs": [
            "金玉相辉满画扉，高风未许一行题。",
            "五朝冠盖联朱紫，八代文章焕壁奎。",
            "四老德推商皓并，群英名许鲁贤齐。",
            "凭将世谱从头看，道此真源出道溪。"
        ],
        "title": "题袁右丞滋像",
        "id": "045049ff-2d78-4d08-abf0-21d26914cb41"
    },
    {
        "author": "郑若冲",
        "paragraphs": [
            "包括干坤一环堵，拍手千门辉藻黼。",
            "编茅何事傍云根，川观岩居天固予。",
            "忆昔卧病岁壬午，梦行涧石憩衡宇。",
            "常充达庵表其门，大楷金书爰仰覩。",
            "吉符应已分行藏，二纪唐捐惜无补。",
            "我生六年哀怙恃，三殇相继泣同乳。",
            "只影危踪巢在幕，孽子孤臣气如缕。",
            "千金不忍坐垂堂，十稔讵能酬鞠抚。",
            "六张五角具孤虚，万死一生逃险阻。",
            "矛头淅米剑头炊，耕常得晴刈常雨。",
            "菲末葑根有荆棘，鼠牙雀舌皆强御。",
            "意行足下起关山，夕计朝谋成龃龉。",
            "先时败事後失机，啭喉触讳默招侮。",
            "贫来富往见交情，行信言忠贻罪罟。",
            "一本难令亲者亲，四海何由兄弟普。",
            "数奇尝愧李将军，五穷未嗟韩吏部。",
            "人生美恶半乘除，我常一味无甘苦。",
            "五十知非计已迟，见机而作今犹愈。",
            "结庐兹境了前缘，端居漫作溪山主。",
            "列壑攒峯无耸峭，叠颖飞柯不瞋拒。",
            "一室凝尘号全拙，茶铛酒壶编简聚。",
            "草亭临流倚梦溪，观罢鱼游呼鹤舞。",
            "地饶松竹秀而腴，林生兰蕙香频吐。",
            "泉清洗耳何妨枕，晴轩炙背还堪俯。",
            "采药寻梅度岭去，空翠霏烟迎步武。",
            "乘坚策肥彼何人，藜杖枝筇自撑拄。",
            "人家灯火照篱落，山头月色窥松户。",
            "随云归逐度溪风，自喜此身轻一羽。",
            "意安不厌饭藜蔬，睡美那能候钟鼓。",
            "少壮颜从镜里非，利名心向尊前腐。",
            "长因横逆反忠仁，讵向艰深探城府。",
            "事变起灭真浮沤，身世行藏俱逆旅。",
            "玉堂茅舍一蘧庐，鷃起鹏抟各飞举。",
            "蛮触战争两蜗角，鸡虫得失了无补。",
            "兴废纷纷汗马牛，贤愚泯泯埋尘土。",
            "长啸勿碍天地郛，游思还从竹素圃。",
            "要知岁晏日斜时，此心只与虚空侣。",
            "一觞一咏姑自娱，断不伤今更思古。",
            "力命悠悠讵足论，漫述平生记轩庑。"
        ],
        "title": "纪梦",
        "id": "ba0370a1-2224-473d-b19e-94b7cc1df6ba"
    },
    {
        "author": "张恪",
        "paragraphs": [
            "常怀玉垒李谪仙，精神浩瀚游八表。",
            "顶摩苍天弄白日，方丈蓬莱思清矫。",
            "吾乡夙号山水邦，萦青缭白杂苍缥。",
            "人间要自有佳趣，何必东瞷扶桑晓。",
            "江郎秀色照闽吴，咀嚼自可忘幽悄。",
            "烂柯山与浮云齐，突星骑石凌飞鸟。",
            "何独此山名未耀，无乃潜德避喧扰。",
            "定是壶中小有天，众星未易立谭了。",
            "物之显晦固有数，巧历谁能穷忽秒。",
            "我闻雁岩古来无，山经不载事沉杳。",
            "後世奇秘始发见，游人足迹竟盘绕。",
            "九华妙观人未覩，刘郎当时眼偏瞭。",
            "固知有物必有遇，此理甚明非深渺。",
            "岂惟安定名不腐，自觉刘郎才力少。",
            "我诗那能为重轻，九鼎借助鸿毛小。",
            "群豪自可继唐贤，联名况有诗僧皎。"
        ],
        "title": "安定山",
        "id": "8b2deff5-d3cd-4938-b49b-b156ff2330c6"
    },
    {
        "author": "释有权",
        "paragraphs": [
            "黑漆昆仑把钓竿，古帆高挂下惊湍。",
            "芦花影里弄明月，引得盲龟上钓船。"
        ],
        "title": "偈三首  其一",
        "id": "7dc46c4e-50c0-4337-8a5a-7d68222ac2d4"
    },
    {
        "author": "释有权",
        "paragraphs": [
            "今朝结却布袋口，明眼衲僧莫乱走。",
            "心行灭处解翻身，喷嚏也成师子吼。",
            "旃檀林，任驰骤。",
            "剔起眉毛顶上生，剜肉成疮露家丑。"
        ],
        "title": "偈三首  其二",
        "id": "487d0396-791f-442c-a0a5-a7676b117182"
    },
    {
        "author": "释有权",
        "paragraphs": [
            "禅禅，无党无偏。",
            "迷时千里隔，悟在口皮边。"
        ],
        "title": "偈三首  其三",
        "id": "8e3738e2-ccfb-4564-ba0f-101436f98c8f"
    },
    {
        "author": "释有权",
        "paragraphs": [
            "石上栽花分外奇，枝头春色暗芳菲。",
            "馨香徧界无人嗅，一任狂风取次吹。"
        ],
        "title": "颂古十一首  其一",
        "id": "4606f24b-d5e4-48ed-90f0-efac1daa8359"
    },
    {
        "author": "释有权",
        "paragraphs": [
            "秀才觅火和烟得，长沙卖石着云饶。",
            "欲知千佛居何土，赢得诗禅价转高。"
        ],
        "title": "颂古十一首  其二",
        "id": "0f3ccde6-31cd-43df-a9a1-81cf8000cb5a"
    },
    {
        "author": "释有权",
        "paragraphs": [
            "衣锦还乡人尽见，长时富贵许谁知。",
            "无言童子呵呵笑，赢得风光满面归。"
        ],
        "title": "颂古十一首  其三",
        "id": "60acc2ca-7315-4eb7-a359-93d8fffce505"
    },
    {
        "author": "释有权",
        "paragraphs": [
            "潋潋滟滟水光浮，不见孤帆不见舟。",
            "斜阳欲落未落处，尽是离人今古愁。"
        ],
        "title": "颂古十一首  其四",
        "id": "7e1f84a3-ccd8-469a-a4d5-4a6d8d44b4ec"
    },
    {
        "author": "释有权",
        "paragraphs": [
            "万钧之弩射何人，箭未离弦已丧身。",
            "带累盲龟失浮木，欲来火里透金尘。"
        ],
        "title": "颂古十一首  其五",
        "id": "bd16e265-7db3-490d-8e76-4ce73b842594"
    },
    {
        "author": "释有权",
        "paragraphs": [
            "我手何似佛手，二八恰恰十九。",
            "年尾算到年头，家内一钱无有。"
        ],
        "title": "颂古十一首  其六",
        "id": "fada0a84-b963-444b-9e26-bf1334b9cc99"
    },
    {
        "author": "释有权",
        "paragraphs": [
            "我脚何似馿脚，踏着赵州略彴。",
            "惊得迦叶皱眉，文殊却打无着。"
        ],
        "title": "颂古十一首  其七",
        "id": "2fbe2549-7540-4060-b9b5-5c915c43149e"
    },
    {
        "author": "释有权",
        "paragraphs": [
            "人人有个生缘，男儿气宇冲天。",
            "若是争田竞地，我即唤死如眠。"
        ],
        "title": "颂古十一首  其八",
        "id": "b5674a0b-afdd-42bd-b97c-e5bec733a88a"
    },
    {
        "author": "释有权",
        "paragraphs": [
            "佛手馿脚生缘，浩浩丛林盛传。",
            "直饶一穿穿却，未免十万八千。"
        ],
        "title": "颂古十一首  其九",
        "id": "4af9432f-b4f1-461d-b167-208612f45362"
    },
    {
        "author": "释有权",
        "paragraphs": [
            "揭大夔鼓噪红尘，徧地刀鎗解出身。",
            "结角罗纹随处入，银山铁壁是通津。"
        ],
        "title": "颂古十一首  其一○",
        "id": "b1c26cd3-ad2b-4164-9886-7faf5366054b"
    },
    {
        "author": "释有权",
        "paragraphs": [
            "黑云当午蔽清虚，白雨翻空失画图。",
            "雨过云收山色凈，赵州东壁挂葫芦。"
        ],
        "title": "颂古十一首  其一一",
        "id": "3287569c-e5f7-4694-9caa-e10c0ddd0a2b"
    },
    {
        "author": "应材",
        "paragraphs": [
            "石磴巍峩捉膝行，行时不觉看时惊。",
            "纵教良匠描难就，自是天工造化成。"
        ],
        "title": "题罗汉洞",
        "id": "beba301a-426f-4d3f-ae5a-dbf34afe6d99"
    },
    {
        "author": "陈兴",
        "paragraphs": [
            "千寻铁绾苍龙骨，七十舟横赤雁行。",
            "来往浑如履平地，渡头无复立斜阳。"
        ],
        "title": "浮桥",
        "id": "c2d0027a-6f9d-4249-8619-d08a1eca18db"
    },
    {
        "author": "李南寿",
        "paragraphs": [
            "我以铜符吏营浦，闻古刺史元最贤。"
        ],
        "title": "句",
        "id": "64aaf9af-0dde-489f-9509-22dee084dff5"
    },
    {
        "author": "范崇",
        "paragraphs": [
            "川源通汉沔，舟楫下潇湘。"
        ],
        "title": "句",
        "id": "47964250-de21-4604-bda9-4d680a543c07"
    },
    {
        "author": "曾伋",
        "paragraphs": [
            "国凭节义壮洪基，激厉颓风属圣时。",
            "曾屈帝尊亲降辇，可因祈福幸公祠。"
        ],
        "title": "题张许双庙",
        "id": "8401d596-6bab-4457-9e70-9cf4319fa5e6"
    },
    {
        "author": "曾伋",
        "paragraphs": [
            "篇卷留题尽昔贤，读之英气凛然寒。",
            "时人不晓尊崇意，都与丛祠一例看。"
        ],
        "title": "读留题张许双庙诗",
        "id": "d595d9d5-fcc7-4d3a-a4f1-089dbc80b584"
    },
    {
        "author": "陆淞",
        "paragraphs": [
            "维乡有校，示民有知。",
            "教始豫逊，迪于训彝，维风化是裨。"
        ],
        "title": "乡校颂  其一",
        "id": "e986ac75-6eff-4aa3-a733-d0ffa243c86d"
    },
    {
        "author": "陆淞",
        "paragraphs": [
            "维校在乡，示民有防。",
            "入孝出悌，为忠为良，斯邦家之光。"
        ],
        "title": "乡校颂  其二",
        "id": "08a97e1d-ab4c-4719-95d9-8a4013733646"
    },
    {
        "author": "陆淞",
        "paragraphs": [
            "乡校有基，如德弗亏。",
            "刘侯迁之，魏侯新之，李侯能成之。"
        ],
        "title": "乡校颂  其三",
        "id": "d9255813-a67d-4481-90cd-7cc3c2898f1c"
    },
    {
        "author": "陆淞",
        "paragraphs": [
            "其迁者初，其新者中。",
            "肄业传道，有师有宗，繄李侯之功。"
        ],
        "title": "乡校颂  其四",
        "id": "41d4adc7-5231-41a2-9dd6-028209513ae5"
    },
    {
        "author": "陆淞",
        "paragraphs": [
            "乐只君子，孰後孰先。",
            "显有嘉闻，于斯万年，维大夫之贤。"
        ],
        "title": "乡校颂  其五",
        "id": "22fa3d47-bc62-4212-a9f3-efb379c6bd52"
    },
    {
        "author": "杨辅世",
        "paragraphs": [
            "蕨含春味紫如椽，酒入春风浪似山。",
            "未信干坤非细物，小吞螺浦半杯间。"
        ],
        "title": "蔬饮联句",
        "id": "ce817f17-853e-4609-95e6-3983b1c60d05"
    },
    {
        "author": "杨辅世",
        "paragraphs": [
            "两日风狂雨更颠，取将暖去更衣单。",
            "金罂花发关谁事，何用夜来如许寒。"
        ],
        "title": "金罂花联句",
        "id": "e2320cfa-56f8-4a52-ac7a-ec120826c935"
    },
    {
        "author": "杨辅世",
        "paragraphs": [
            "碧玉寒塘莹不流，红蕖影里立沙鸥。",
            "便当不作南溪看，当得西湖十里秋。"
        ],
        "tags": [
            "西湖"
        ],
        "title": "南溪",
        "id": "5f68a308-451d-4cd5-b3b3-667a0fceceaa"
    },
    {
        "author": "赵彦端",
        "paragraphs": [
            "沉香亭北无消息，魏国姚家亦寂寥。",
            "不见君王殿中见，溪园堂下雨潇潇。"
        ],
        "title": "牡丹",
        "id": "70543048-5199-4cd2-a3c7-92f13012aac8"
    },
    {
        "author": "赵彦端",
        "paragraphs": [
            "来车去马何纷纶，城西三日吹沙尘。",
            "道旁鹤立乱青紫，千骑夹毂弓刀陈。",
            "共夸官军势雄盛，腰下黄金大邦印。",
            "旧人桃李已成蹊，新尹号令风云驰。",
            "迎新争勤送争远，相劝行行畏天晚。",
            "西风折柳翠不禁，落日转旗红半掩。",
            "别筵泪粉犹沾衣，旌旗画戟重光辉。",
            "堂前昨夜语离燕，朝来贺厦成欢飞。",
            "江南陌上多芳草，长短亭边贵人老。",
            "君不见田间有客徒步归，年比使君白发少。"
        ],
        "title": "观送迎有感",
        "id": "0bbaac57-73ce-4538-9ea9-96c0d30ee7d1"
    },
    {
        "author": "赵彦端",
        "paragraphs": [
            "西风数客一阑干，秋色翛然得细看。",
            "潦水倍知寒事早，夕阳更觉晚山宽。",
            "小留待月钟无遽，半醉题诗烛未残。",
            "忆得向来幽独处，黄精未熟客衣单。"
        ],
        "title": "题西隠",
        "id": "f3699125-e479-4eb3-b3c4-c217311f90e0"
    },
    {
        "author": "赵彦端",
        "paragraphs": [
            "雪後山更佳，冷松及修竹。",
            "茫然枝上鸟，伴我梦亦熟。",
            "阴崖得寒乳，夜半胜酒渌。",
            "惜无同心人，共此一杯玉。"
        ],
        "title": "雪後饮水慧聚寺",
        "id": "698cf3f5-bc52-44c9-9759-6a21ba3f0ce9"
    },
    {
        "author": "赵彦端",
        "paragraphs": [
            "初疑山遥遥，不知日车永。",
            "杖藜起衰病，适此氛翳屏。",
            "北山喜觌面，倒屣客不领。",
            "讙然呼断桥，快扫风柳影。",
            "扁舟载幽具，二面纳倒景。",
            "荷香已坐足，不待花破颖。",
            "潜鱼出银刀，盈月上金餠。",
            "琴间得新弄，棋醉有新警。",
            "长笛者谁欤，喧静同一境。",
            "行歌带亦适，还坐烛初耿。",
            "吾曹困重阴，湿处混蛙黾。",
            "忽逢天宇宽，况此星斗冷。",
            "酒为河朔倾，大胜汲寒井。",
            "诗成西园句，浩若转修绠。",
            "君看万象色，回首森已暝。",
            "吾欢岂异兹，瓶罄勿三请。"
        ],
        "title": "与诸公会饮昆山放生池亭",
        "id": "3d72a9f0-0f92-41d8-a391-77cd0452a56a"
    },
    {
        "author": "赵彦端",
        "paragraphs": [
            "畴昔从公杖屦闲，风乎嬉舞水云闲。",
            "千言自我一闻悟，十驾从渠九折艰。",
            "蚤岁道山应徧住，他年画戟许谁攀。",
            "何词可赠张童子，莫忘杨公阳翟山。"
        ],
        "title": "昆山吕正之三男子连中神童科盖奇事也建康严别驾为之赋诗某因次其韵",
        "id": "f18cf5a8-7c09-4902-8b8a-1b521ba34302"
    },
    {
        "author": "赵彦端",
        "paragraphs": [
            "早向承明倦直庐，萧然林下十年书。",
            "便名盘谷虽恶可，闲赋斜川岂不如。",
            "山拥北窗凉雨後，月生南浦夜潮余。",
            "江湖必有从公者，风际挐音傥是欤。"
        ],
        "title": "次韵郑逢辰直阁迁新居  其一",
        "id": "f8ec0def-96d1-4cae-8a3d-ff979d25da1e"
    },
    {
        "author": "赵彦端",
        "paragraphs": [
            "生当带索守林庐，不合轻抛种树书。",
            "贺燕得公真是乐，弊貂将我竟何如。",
            "殊乡更觉邻为贵，晚岁深期烛有余。",
            "上下床闲相去几，未知梦觉孰非欤。"
        ],
        "title": "次韵郑逢辰直阁迁新居  其二",
        "id": "97e3c2b4-d03e-410a-8513-78d3f6491c68"
    },
    {
        "author": "赵彦端",
        "paragraphs": [
            "日日龙楼问寝时，鸡人未动漏花迟。",
            "前星一点朝天节，只有清台太史知。"
        ],
        "title": "寿皇太子  其一",
        "id": "8de230c8-aa4a-4436-936d-bf8fef4402b6"
    },
    {
        "author": "赵彦端",
        "paragraphs": [
            "子晋吹笙未是仙，阿丕横槊少全篇。",
            "小吟青着梅梢句，一日东风四海传。"
        ],
        "title": "寿皇太子  其二",
        "id": "7b3e1d02-3d2b-430a-983b-ba0bb3c67e74"
    },
    {
        "author": "赵彦端",
        "paragraphs": [
            "光尧初御六龙天，上直参维大火躔。",
            "天意分明昌宋德，诞辰王世总丁年。"
        ],
        "title": "寿皇太子  其三",
        "id": "827b7b26-eb4d-4b82-b43f-a08cbfcea44a"
    },
    {
        "author": "赵彦端",
        "paragraphs": [
            "前星炳焕领孙星，环拱中天日两轮。",
            "四叶重光同圣世，千秋佳节近生辰。",
            "本支秀茂旦复旦，典学熙明新又新。",
            "喜入威颜天一笑，寿觞分赐一枝椿。"
        ],
        "title": "寿皇孙",
        "id": "aa90f0cc-ff87-475b-95d9-bca80cadcf36"
    },
    {
        "author": "赵彦端",
        "paragraphs": [
            "南山如佳人，迥立未可亲。",
            "而况得道者，其间梅子真。"
        ],
        "title": "梅花",
        "id": "182457c4-a70b-41c7-a62a-f301cacc66a5"
    },
    {
        "author": "赵彦端",
        "paragraphs": [
            "杜陵先生诗万纸，剩欲题花无可拟。",
            "昭阳深殿睡东风，一日声名胜妃子。"
        ],
        "title": "海棠",
        "id": "89dddc77-971c-44da-881e-238f48d09cc2"
    },
    {
        "author": "赵彦端",
        "paragraphs": [
            "春色无穷巷，农乡有太和。",
            "病嗟闻道晚，贫喜得闲多。",
            "草径供徐步，邻花获屡过。",
            "层台宜抗榭，谁与买烟波。"
        ],
        "title": "玉真台",
        "id": "10c0ad64-d98d-4ebf-bfa3-64ee831531cb"
    },
    {
        "author": "赵彦端",
        "paragraphs": [
            "风柳疎无力，秋花冷不香。",
            "客请随去燕，凉思起啼螀。",
            "地入闽山隘，天连越树长。",
            "年年捣衣石，为尔感征裳。"
        ],
        "title": "崇安道中",
        "id": "20d61523-5619-4cc8-9a12-bee6f5e725b5"
    },
    {
        "author": "赵彦端",
        "paragraphs": [
            "清赏堂中无管弦，凤山楼上有云烟。",
            "储皇侧畔何人侍，黄卷团栾是圣贤。"
        ],
        "title": "寿皇太子  其一",
        "id": "9726f7f5-cd08-401f-ab9b-e52f32abddfa"
    },
    {
        "author": "赵彦端",
        "paragraphs": [
            "二圣多能似仲尼，储皇家学自庭闱。",
            "银钩已有淳熙脚，玉句仍传德寿衣。"
        ],
        "title": "寿皇太子  其二",
        "id": "408a18f7-a176-4b7a-8062-a8a09359c0b8"
    },
    {
        "author": "赵彦端",
        "paragraphs": [
            "明河楂上有仙翁，犯月撞星列碧穹。",
            "金阙东边银榜处，大书天地长男宫。"
        ],
        "title": "寿皇太子  其三",
        "id": "7825f88f-e331-41c2-8c53-8ab3df14e53f"
    },
    {
        "author": "赵彦端",
        "paragraphs": [
            "大安宫里漆园椿，子干孙枝叶叶新。",
            "今日四株高下碧，相承一样八千春。"
        ],
        "title": "寿皇太子  其四",
        "id": "33ff3a9d-cb76-49a3-abe8-f6eac353ae9b"
    },
    {
        "author": "赵彦端",
        "paragraphs": [
            "菊花潭上菊花新，不是花潭是寿杯。",
            "天赐生朝千斛水，一年一斛送将来。"
        ],
        "title": "寿皇太子  其五",
        "id": "fd208a39-7dbc-4853-9b28-ce1fa9acec71"
    },
    {
        "author": "赵彦端",
        "paragraphs": [
            "禹子汤孙并圣贤，一身双美古无前。",
            "愿陈万国元良句，不用金昭玉粹篇。"
        ],
        "title": "寿皇太子  其六",
        "id": "72a47374-5438-46b1-b37f-f1a25b089d84"
    },
    {
        "author": "赵彦端",
        "paragraphs": [
            "少阳拜赐少阳旁，黄菊红茱满寿觞。",
            "阳德重重在初四，不须九日是重阳。"
        ],
        "title": "寿皇太子  其七",
        "id": "37399ea5-aa22-46ca-9624-fb723418ea7b"
    },
    {
        "author": "赵彦端",
        "paragraphs": [
            "堂堂天上张公子，龙剑分光自斗牛。",
            "海上忽归槎万里，云间未放月中秋。",
            "才为汉殿无双手，恩到闽山第一州。",
            "亦有人言识仙骨，只看何日议封留。"
        ],
        "title": "寿张守  其一",
        "id": "e67124db-5a92-4665-ad5c-11e49f473242"
    },
    {
        "author": "赵彦端",
        "paragraphs": [
            "鹓班新谒紫宸回，鱼佩初迎幕府开。",
            "百里故乡同昼锦，一年和气自春台。",
            "甘棠政美无留颂，泮水功成有异才。",
            "他日听传公不老，定知曾见武夷来。"
        ],
        "title": "寿张守  其二",
        "id": "9cc82106-bc72-4156-b17a-59de51ee4bd4"
    },
    {
        "author": "赵彦端",
        "paragraphs": [
            "闲来石上卧长松，百衲袈裟破又缝。",
            "今日不愁明日饭，生涯只在钵盂中。"
        ],
        "title": "翠微山居八首  其一",
        "id": "2c27b7d8-9a0a-4293-9363-15dd327d5cab"
    },
    {
        "author": "赵彦端",
        "paragraphs": [
            "临溪草草结茆堂，静坐安然一炷香。",
            "不是息心除妄想，都缘无事可思量。"
        ],
        "title": "翠微山居八首  其二",
        "id": "1899668b-7676-4025-911a-8d7d1b2fe9f4"
    },
    {
        "author": "赵彦端",
        "paragraphs": [
            "老老山僧不下阶，双眉恰似雪分开。",
            "世人若问枯松树，我作沙弥亲见栽。"
        ],
        "title": "翠微山居八首  其三",
        "id": "35cb5d38-d76b-4f61-baab-266d81a31f35"
    },
    {
        "author": "赵彦端",
        "paragraphs": [
            "幼入空门绝是非，老来学道转精微。",
            "钵中贫富千家饭，身上寒暄一衲衣。"
        ],
        "title": "翠微山居八首  其四",
        "id": "e8298a49-0692-4299-9d4d-73c2814e66f3"
    },
    {
        "author": "赵彦端",
        "paragraphs": [
            "一池荷叶衣无尽，数树松花食有余。",
            "却被世人知住处，更移茆舍作深居。"
        ],
        "title": "翠微山居八首  其五",
        "id": "d17d06da-c059-4dc6-9983-3aef2086e583"
    },
    {
        "author": "赵彦端",
        "paragraphs": [
            "茆檐静坐千山月，竹户闲栖一片云。",
            "莫送往来名利客，阶前踏破绿苔纹。"
        ],
        "title": "翠微山居八首  其六",
        "id": "a97eebd2-b2de-4e7c-8f6e-e529492c71b8"
    },
    {
        "author": "赵彦端",
        "paragraphs": [
            "炉中无火已多时，早起惟将一衲披。",
            "莫怪山僧常冷淡，夜深无处拾松枝。"
        ],
        "title": "翠微山居八首  其七",
        "id": "a50ccb7f-fb5a-4c1c-8d66-e1481b1d4983"
    },
    {
        "author": "赵彦端",
        "paragraphs": [
            "岂是栽松待茯苓，且图山色镇长青。",
            "他年行脚不归去，留与人间作画屏。"
        ],
        "title": "翠微山居八首  其八",
        "id": "80d7865b-ac9b-42d9-a7d6-20a65201deac"
    },
    {
        "author": "赵彦端",
        "paragraphs": [
            "新梢渐变鹅黄色，浅水遥添鸭绿纹。"
        ],
        "title": "句  其一",
        "id": "19cfffe3-0c1e-4177-8188-f4d387da9bc8"
    },
    {
        "author": "赵彦端",
        "paragraphs": [
            "水暖池塘闲睡鸭，烟深村落自鸣鸥。"
        ],
        "title": "句  其二",
        "id": "c56da495-5fde-4848-a19e-de457235b6e3"
    },
    {
        "author": "赵彦端",
        "paragraphs": [
            "来日泥香催燕子，归时桑老趁蚕收。"
        ],
        "title": "句  其三",
        "id": "4c30ee7d-b5e7-4ed6-88d7-c501ceb4a01f"
    },
    {
        "author": "赵彦端",
        "paragraphs": [
            "微风蹙水鱼鳞浪，薄日烘云卵色天。"
        ],
        "title": "句  其四",
        "id": "5ce363f4-eb1c-41fe-910e-3bac0545f1b6"
    },
    {
        "author": "蔡洸",
        "paragraphs": [
            "筑堂傍西庑，非悦轮奂美。",
            "公余竟何之，行行辄至止。",
            "纷纭屏玩好，周遭罗经史。",
            "晤对今伟人，尚论古君子。",
            "择善固毋倦，胜良自自喜。",
            "卫公骨虽朽，妙语犹在耳。"
        ],
        "title": "友贤堂",
        "id": "ab643567-8bf8-4fcb-8547-f5af21479e9f"
    },
    {
        "author": "何偁",
        "paragraphs": [
            "多羡王居士，心闲事事幽。",
            "山从天末见，江近枕边流。",
            "春圃千葩秀，霜林百果收。",
            "更能穷物理，濠上看鱼游。"
        ],
        "title": "臞庵  其一",
        "id": "c76856e0-3ca2-4646-84ee-ca8300f93b85"
    },
    {
        "author": "何偁",
        "paragraphs": [
            "地占松江胜，为园不种瓜。",
            "幽深清磬响，高下石栏斜。",
            "花密蜂随蝶，林深雀啅蛇。",
            "胜如摩诘画，不是季鹰家。"
        ],
        "title": "臞庵  其二",
        "id": "c876018b-e4cc-4d48-a8ea-622b9e184dbf"
    },
    {
        "author": "何偁",
        "paragraphs": [
            "柳外长虹卧，江边小市圆。",
            "水摇千嶂影，窗纳五湖天。",
            "隔岸谁家圃，开帆何处船。",
            "非关台榭好，此地最堪怜。"
        ],
        "title": "臞庵  其三",
        "id": "b3618c7e-d61c-4cba-96ed-48ac7974f2e7"
    },
    {
        "author": "何偁",
        "paragraphs": [
            "霜落川原淡，风高木叶丹。",
            "云垂千顷白，月堕一江寒。",
            "礼佛因成塔，焚香旋筑坛。",
            "竹声过小院，杂佩响珊珊。"
        ],
        "title": "臞庵  其四",
        "id": "81955bdb-b036-44d0-9f3f-96525df757bc"
    },
    {
        "author": "何偁",
        "paragraphs": [
            "沙暖鸳鸯困，江寒翡翠愁。",
            "红莲秋的历，短棹晚夷犹。",
            "处世长无累，端居百不忧。",
            "时时明月下，横笛倒骑牛。"
        ],
        "title": "臞庵  其五",
        "id": "b74c10c4-4187-4d98-83b9-de5d2912fa0a"
    },
    {
        "author": "何偁",
        "paragraphs": [
            "清溪一百曲，洗我心无尘。",
            "日影上汀渚，桂香袭衣巾。",
            "露零芳更润，山沃叶长春。",
            "种德长如昔，他年更几人。"
        ],
        "title": "籍桂堂",
        "id": "8b11272c-69d8-4527-9fbb-e567a51be3f9"
    },
    {
        "author": "史正志",
        "paragraphs": [
            "龙盘虎踞阻江流，割据由来起仲谋。",
            "从此但夸佳丽地，不知西北有神州。"
        ],
        "title": "新亭  其一",
        "id": "58d996c7-9805-434c-a177-ec56a8882f60"
    },
    {
        "author": "史正志",
        "paragraphs": [
            "忽枉王人六辔驰，新亭有酒便同持。",
            "坐中不作南冠叹，江左夷吾是素期。"
        ],
        "title": "新亭  其二",
        "id": "a673337c-9faa-45ab-84ba-1c42e0704ecd"
    },
    {
        "author": "史正志",
        "paragraphs": [
            "玉驭苍梧去不还，泪痕泪竹尚斑斑。",
            "空传朱瑟流幽怨，谩许明珠解佩还。"
        ],
        "title": "黄陵题咏  其一",
        "id": "844ece8a-dbd7-4845-9160-bd381c31f701"
    },
    {
        "author": "史正志",
        "paragraphs": [
            "庙塑湘妃少女容，谁知百岁奉重瞳。",
            "从今好事诗骚客，庄肃当存念虑中。"
        ],
        "title": "黄陵题咏  其二",
        "id": "6e0bde70-24d4-4d2d-ba08-5a368b67e5fd"
    },
    {
        "author": "史正志",
        "paragraphs": [
            "直方谁似退之贤，过庙当时祷亦虔。",
            "徼福乞灵旋有助，倾囊十万出私钱。"
        ],
        "title": "黄陵题咏  其三",
        "id": "d751e1ea-d737-4778-8ce0-2373eeb76551"
    },
    {
        "author": "赵不息",
        "paragraphs": [
            "朝阳山水佳，毫端意无极。",
            "发潜十七奇，幻出不盈尺。",
            "因续漫浪铭，更写浯溪宅。",
            "俱作画图看，静对天齐石。"
        ],
        "title": "朝阳岩",
        "id": "5316fd29-57f0-4e06-8c63-c766f62a78d0"
    }
]