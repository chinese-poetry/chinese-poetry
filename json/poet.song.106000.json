[
    {
        "author": "張嵲",
        "paragraphs": [
            "訟庭無事長苔衣，卧聽松風白晝遲。",
            "紙帳亂紋龜殻皺，道衫深綠鶴翎垂。",
            "塵犀揮處論前史，香篆銷時理秘辭。",
            "官長既閒春亦早，玉梅初綻兩三枝。"
        ],
        "title": "十二月二十一日贈沃令",
        "id": "54d41380-4824-4a9a-a61d-06de102e7a17"
    },
    {
        "author": "張嵲",
        "paragraphs": [
            "每逢晴日競飛飜，忽爲群居負責言。",
            "甘美日充辭豢養，蟠藏歲久念騰騫。",
            "趨衙乍覺朋曹少，分邑疑因支庶繁。",
            "莫便無情同燕雀，階除得食語喧喧。"
        ],
        "title": "余所寓僧舍蜂筒忽散去僅留其半僧云分蜂時每如此尋復追求再得之貯以别龕感而成詩",
        "id": "917f3cf4-e39c-4bb1-9e2a-85df743fcd65"
    },
    {
        "author": "張嵲",
        "paragraphs": [
            "炎精光復論元功，事業伊周信比蹤。",
            "許國一心明貫日，存孤高節凛經冬。",
            "甲區地勢羅千雉，奎畫天門跳六龍。",
            "自古至誠參化育，濟時行道本中庸。"
        ],
        "title": "賀師垣賜御書一德格天之閣牌并鍍金器皿青羅凉繖從人紫羅衫鍍金腰带儀物等四首  其一",
        "id": "01937797-c56e-4c83-9d97-f30c50cfd640"
    },
    {
        "author": "張嵲",
        "paragraphs": [
            "重屋雕甍勢欲翩，睿題藻翰揭中天。",
            "秪緣吉德存方寸，廼爾叢霄格大圓。",
            "傳自孔門皆一道，稽諸說命合三篇。",
            "中興如問君臣美，萬世昭時六字傳。"
        ],
        "title": "賀師垣賜御書一德格天之閣牌并鍍金器皿青羅凉繖從人紫羅衫鍍金腰带儀物等四首  其二",
        "id": "86276ee0-7cd4-4973-8705-9ac9c778f37a"
    },
    {
        "author": "張嵲",
        "paragraphs": [
            "柳絲揺曵拂堤沙，瑞氣中藏上相家。",
            "風動五雲迷御爼，香從雙闕賜天花。",
            "仙韶合奏塵飛盡，中使宣斟日未斜。",
            "既醉太平誰事業，爲傾恩意入流霞。"
        ],
        "title": "賀師垣賜御書一德格天之閣牌并鍍金器皿青羅凉繖從人紫羅衫鍍金腰带儀物等四首  其三",
        "id": "c1ea4537-c2ac-4319-b987-61dac9c5595c"
    },
    {
        "author": "張嵲",
        "paragraphs": [
            "恩詔新頒導從儀，夾塗無復走烏衣。",
            "競紆紫霧更袍色，仍有黄金上带圍。",
            "翠幰翩翻風易暖，雕槃璀璨日争輝。",
            "沙堤矚目人人說，小相行看接軫歸。"
        ],
        "title": "賀師垣賜御書一德格天之閣牌并鍍金器皿青羅凉繖從人紫羅衫鍍金腰带儀物等四首  其四",
        "id": "042b577c-cb2d-4d0e-890d-8ce628a22ff1"
    },
    {
        "author": "張嵲",
        "paragraphs": [
            "平生耳裏湘西寺，此日真成叩梵宫。",
            "地闢晋朝多勝概，人師支遁有高風。",
            "身遊大士毗耶境，目盡湘東返照中。",
            "佳處未能頻駐屣，此行尋勝亦怱怱。"
        ],
        "title": "遊嶽麓寺三首  其一",
        "id": "5be0ec5e-3746-490d-8285-c9fb53c24748"
    },
    {
        "author": "張嵲",
        "paragraphs": [
            "杖策松門興未窮，更過金地雨花中。",
            "山泉淅瀝通幽户，林葉蕭森下晚風。",
            "目極平皋方蒼莽，烟深城郭自空濛。",
            "他年襆被僧房宿，聊與支郎話色空。"
        ],
        "title": "遊嶽麓寺三首  其二",
        "id": "51899bd9-88ce-41f7-9553-39fb19967233"
    },
    {
        "author": "張嵲",
        "paragraphs": [
            "林壑盤紆松徑深，華臺暇日暫登臨。",
            "雲開楚岫千重出，日落蒼梧萬里陰。",
            "賈傅文章仍自昔，武王城郭已非今。",
            "傷時訪古堪流涕，徙倚聊爲澤畔吟。"
        ],
        "title": "遊嶽麓寺三首  其三",
        "id": "8075b771-6719-4f89-8cf2-ce3f2916719e"
    },
    {
        "author": "張嵲",
        "paragraphs": [
            "强顔從宦益堪悲，此日逢君異昔時。",
            "末路未忘交似漆，相看各已鬢垂絲。",
            "亂來世事渾難料，老去生涯詎可思。",
            "客裏别君情更惡，同歸猶恐尚差池。"
        ],
        "title": "奉酬致宏贈别  其一",
        "id": "cdab1898-664a-4863-a80e-cceec60d1636"
    },
    {
        "author": "張嵲",
        "paragraphs": [
            "此生將老竟何爲，未信全關造物兒。",
            "十載宦遊無我拙，一生懷抱有君知。",
            "天邊故國人空老，江畔黄花誰與期。",
            "跨馬東歸猶是客，離亭别酒莫盈巵。"
        ],
        "title": "奉酬致宏贈别  其二",
        "id": "6ca25494-0bb1-4db5-8dd9-19fbf077d62a"
    },
    {
        "author": "張嵲",
        "paragraphs": [
            "樓閣高低跨碧空，鱗鱗群樹亞山風。",
            "滄江東去流天外，秦岫西來繞漢中。",
            "野曠自然傷遠目，天高聊復送飛鴻。",
            "登臨不起河山念，今日中原有謝公。"
        ],
        "title": "從劉待制游中梁山寺",
        "id": "a4dcc897-d4cc-4cfb-befb-e597304ac39a"
    },
    {
        "author": "張嵲",
        "paragraphs": [
            "萬畦霜稻卧黄雲，小徑縈紆接寺門。",
            "不見高人空像設，更無衲子辯風幡。",
            "樓觀遠岫秋增媚，窗枕寒溪夜更喧。",
            "他日重来瞻近影，一憑香火薦蘋蘩。"
        ],
        "title": "遊道林寺詩三首  其一",
        "id": "f04bafa1-5fdb-4669-be8d-700a30f9d0f9"
    },
    {
        "author": "張嵲",
        "paragraphs": [
            "悠揚秋日澹岡陵，繫馬喬林叩梵扄。",
            "過雨溪流初瀰瀰，無風竹影自泠泠。",
            "空餘古柏庭前老，依舊寒山户外青。",
            "惆悵祖師飛錫地，巖阿誰爲一鐫銘。"
        ],
        "title": "遊道林寺詩三首  其二",
        "id": "79a7dbff-9b87-4da2-b7c6-7a6c55baf7c3"
    },
    {
        "author": "張嵲",
        "paragraphs": [
            "墟落生煙晝欲昏，亂山行盡到平原。",
            "雨餘疊嶂添新秀，水落寒沙見舊痕。",
            "古寺有僧棲壞屋，遺斜無主自荒村。",
            "徘徊欲訪當時事，黄葉驚風斷客魂。"
        ],
        "title": "遊道林寺詩三首  其三",
        "id": "2316b230-edd5-43db-ad98-11753a588e93"
    },
    {
        "author": "張嵲",
        "paragraphs": [
            "霜風吹日下長原，夔子城荒灌木繁。",
            "東去諸山朝峡口，西来衆水會關門。",
            "千年白帝空祠廟，萬里家山秪夢魂。",
            "絕塞邊頭重廻首，秋聲凄斷不堪論。"
        ],
        "title": "登白帝城二首  其一",
        "id": "0ad81923-2829-489d-80e2-a40079b0b8f5"
    },
    {
        "author": "張嵲",
        "paragraphs": [
            "殊方秋盡怯登臨，萬里屯雲結歲陰。",
            "崖壁𡷸岈知禹績，江山割據識雄心。",
            "滄波南下奔雲急，單舸東遊兩鬢侵。",
            "漂轉十方仍作客，沉吟懷古淚沾襟。"
        ],
        "title": "登白帝城二首  其二",
        "id": "72fa9058-f21a-483c-ae9c-7e820c89de6a"
    },
    {
        "author": "張嵲",
        "paragraphs": [
            "匡山太白書淫久，不但天才盖一時。",
            "須慕更生勤博古，莫師長吉祗爲詩。",
            "八塼學士多時譽，七步賢王有令資。",
            "數子風流君可致，劍門他日看雄辭。"
        ],
        "tags": [
            "庐山"
        ],
        "title": "送趙郎二首  其一",
        "id": "80a12ca1-a066-4939-85b4-e33a12bd4613"
    },
    {
        "author": "張嵲",
        "paragraphs": [
            "亂離何處託浮生，羡子今爲劍外行。",
            "異縣頻年多送遠，中原何日見承平。",
            "雲開壠首河山逈，月出巴江閣道横。",
            "此别相逢定何許，各須努力待時清。"
        ],
        "title": "送趙郎二首  其二",
        "id": "ff3b2a19-fbf3-450e-b15f-465163c94345"
    },
    {
        "author": "張嵲",
        "paragraphs": [
            "夢裏相逢竟是非，人生皆夢亦何疑。",
            "花邊置酒行杯速，石上聽泉得句遲。",
            "千里幸能申闊積，一歡何必是前期。",
            "諦觀石火光中事，慮不長於未覺時。"
        ],
        "title": "余於今年二月初一日夜夢中與劉彦禮兄弟水邊飲酒賦詩曾記所作元八句忘其餘今足成之",
        "id": "c1c307a8-d385-4bf8-82a7-6435a571d28f"
    },
    {
        "author": "張嵲",
        "paragraphs": [
            "二年峡內厭覊束，此日江湖欣渺茫。",
            "烱烱晴鷗明晚色，悠悠殘日動波光。",
            "遠眸盡處即他境，叠嶂痕邊仍舊鄉。",
            "自是望鄉須淚落，不緣風樹使心傷。"
        ],
        "title": "舟泊宜都",
        "id": "fd9462e8-b273-4f94-9d0e-9ba2a0acbd6b"
    },
    {
        "author": "張嵲",
        "paragraphs": [
            "沓嶂寛圍巴水通，登臨眼界浩無窮。",
            "空蒙嵐翠雲煙外，明滅波光樹影中。",
            "莫詠楓林傷極目，且依蘋末挹雄風。",
            "中原十載人將盡，相見休嗟似轉蓬。"
        ],
        "title": "題永睦縣高齋",
        "id": "a18dda72-13c7-405c-a900-c079e97f48e4"
    },
    {
        "author": "張嵲",
        "paragraphs": [
            "孤城寂寂枕江湄，萬室燒餘事可悲。",
            "故老歸来泣環堵，行人竚立問遺基。",
            "年華祗覺凋容鬢，花鳥何曾管亂離。",
            "依舊漢傍春事好，野桃開盡暖風遲。"
        ],
        "title": "過鄖鄉縣",
        "id": "673e1e19-68ac-4601-9351-a28afe378c95"
    },
    {
        "author": "張嵲",
        "paragraphs": [
            "日壓城煙光少留，朝昏應似我悠悠。",
            "人生百歲今已半，世故萬端無幾求。",
            "學道初聞滅正受，深居不賦畔牢愁。",
            "尚須一舸輕波上，自詠新詩送白頭。"
        ],
        "title": "秋懷二首  其一",
        "id": "6dfd8b25-cb7f-4e73-b85f-9d4a4471d1ff"
    },
    {
        "author": "張嵲",
        "paragraphs": [
            "淛河十月菊猶斑，客御貂裘未覺寒。",
            "遲暮更知爲客惡，覊窮猶自借書看。",
            "朔風幾夜驅鴻雁，苦雨驚時損蕙蘭。",
            "安得雀離三百尺，一超紆譎破憂端。"
        ],
        "title": "秋懷二首  其二",
        "id": "339339cf-eab8-4f42-a057-ecb74c904319"
    },
    {
        "author": "張嵲",
        "paragraphs": [
            "中原群盗幾時平，避地荒山萬慮驚。",
            "霜月有情凝夜色，溪流無盡落寒聲。",
            "滿山林影龍蛇動，繞屋風枝劍珮鳴。",
            "自惜壯懷消欲盡，只將捜句了餘生。"
        ],
        "title": "山中月夜",
        "id": "da394bfe-994b-42e0-a164-f1ad140b084a"
    },
    {
        "author": "張嵲",
        "paragraphs": [
            "十年漂轉鬢成絲，細話平生萬事非。",
            "卻憶青燈初罷酒，俄聞鐡騎已成圍。",
            "當時痛飲今誰在，從此覊遊與願違。",
            "客裏别君還歲晚，江湖寥廓淚堪揮。"
        ],
        "title": "送别",
        "id": "965b1786-a45a-4bd3-91c0-e2174e5fc9fb"
    },
    {
        "author": "張嵲",
        "paragraphs": [
            "荒山絕頂受春遲，幾見冰花散陸離。",
            "江國凝思唯把酒，雲林注目又成詩。",
            "修篁壓路增幽意，初月臨空耿素姿。",
            "寧有扁舟可乘興，柴門惆悵獨移時。"
        ],
        "title": "予寓居麻子山自入冬以後大小雪凡十餘作傳聞平地已有春意而兹山偪臘復雪寒威特甚",
        "id": "bebc2ab2-ef57-45b5-a40c-d4856dd857b5"
    },
    {
        "author": "張嵲",
        "paragraphs": [
            "鳥烏聲樂作初晴，日到寒窗氣象新。",
            "天接瓊瑶三萬頃，樹明組練五千人。",
            "已從炎海生陰戾，更與神皋洗戰塵。",
            "曾侍紫宸知帝力，隆興借與萬家春。"
        ],
        "title": "雪晴",
        "id": "a96134fb-f5d9-40a1-8401-036b3d1e7bdb"
    },
    {
        "author": "張嵲",
        "paragraphs": [
            "霜風一夜落寒林，莽蒼雲煙結歲陰。",
            "把鏡漸無勳業念，愛山唯駐隐淪心。",
            "冰花散落衡門静，黄葉飄零一逕深。",
            "世亂身窮無可奈，强將悲慨事微吟。"
        ],
        "title": "小雪作",
        "id": "b6c0944d-f3f4-4984-85d6-947948ac2031"
    },
    {
        "author": "張嵲",
        "paragraphs": [
            "上瑞来寧玉座憂，夜聲先到竹窗幽。",
            "饑腸已作来年飽，病眼聊須臘月收。",
            "高士清貧無敝履，故人狂興阻扁舟。",
            "卻思清曠江邊路，鶉兔成車酒自篘。"
        ],
        "title": "枕上聞雪呈趙郭二公",
        "id": "e6905192-480e-458b-9765-82cf2e154ca7"
    },
    {
        "author": "張嵲",
        "paragraphs": [
            "昂藏野鶴混群雞，志在雲天失路悲。",
            "湖海稻粱元未足，虞衡羅網莫輕施。",
            "獨憐鎩翮垂寒雨，可念長鳴向曉曦。",
            "卻使群烏驚羽翼，上林能占主人枝。"
        ],
        "title": "詠鶴",
        "id": "d2f7074c-6068-473c-b77d-9f865ca7bf74"
    },
    {
        "author": "張嵲",
        "paragraphs": [
            "精藍置屋切雲根，此地何從着世紛。",
            "縹緲僧窗更臨水，氛氲崖樹欲參雲。",
            "青山細認千重叠，暮氣徐觀萬里曛。",
            "兩岸蟲鳴燈一點，舟人相語夜深聞。"
        ],
        "title": "宿歸仁寺",
        "id": "880deb42-c77e-41d5-9f04-c1fddda00062"
    },
    {
        "author": "張嵲",
        "paragraphs": [
            "春浮花氣擁門闌，星昴神嵩瑞世間。",
            "一字夢靈通洛學，諸儒文弊隔賢關。",
            "巨源淳德真金玉，吏部高名信斗山。",
            "此去致君堯舜上，黑頭卿相自朱顔。"
        ],
        "title": "高司業二首  其一",
        "id": "1574df0e-5e89-4648-8858-16c9cd1c1e5b"
    },
    {
        "author": "張嵲",
        "paragraphs": [
            "旌頭落盡少微明，追復成均雅頌聲。",
            "詔起儒宗高一代，禮隆師範表諸生。",
            "拾遺柱史當螭立，潤色綸言倚馬成。",
            "行把荷囊多獻納，要將文彩助昇平。"
        ],
        "title": "高司業二首  其二",
        "id": "08941695-ba20-4e9a-9da8-5d3fceb49faf"
    },
    {
        "author": "張嵲",
        "paragraphs": [
            "化龍陂逈照旌旗，懷玉峰高緩馬覊。",
            "地接鄉關猶晝錦，人從國老借元龜。",
            "一州如斗何勞者，六合同風要在兹。",
            "此去未能温坐席，卻隨春到鳳凰池。"
        ],
        "title": "代王侍郎送程尚書赴信州三首  其一",
        "id": "4a68def7-c4d5-43c4-b6a0-3f89bab7772f"
    },
    {
        "author": "張嵲",
        "paragraphs": [
            "德望居朝大吕輕，眷思難怫丐歸情。",
            "履聲暫去端門曉，刀夢新占虎節榮。",
            "有道致君三任喜，無心貪寵一麾行。",
            "天衷祗恐思耆舊，不待黄堂報政成。"
        ],
        "title": "代王侍郎送程尚書赴信州三首  其二",
        "id": "434dd4b2-3159-4287-95e5-18dea510c519"
    },
    {
        "author": "張嵲",
        "paragraphs": [
            "君王鍾意撫斯民，不惜朝端屈老臣。",
            "連錦麾毫千字寵，黄金横带萬釘珍。",
            "長安日近恩光邇，刺史天高惠政新。",
            "我愧仙巖舊猿鶴，依然軒冕縳閒身。"
        ],
        "title": "代王侍郎送程尚書赴信州三首  其三",
        "id": "c8610374-4a2a-4ae0-9b6f-b3f660c9a49e"
    },
    {
        "author": "張嵲",
        "paragraphs": [
            "山雲倐忽自晴陰，積雨門楥蔓草侵。",
            "一带清川供極目，千重沓嶂伴微吟。",
            "雄鳩鳴處園林密，白鳥飛来溝水深。",
            "麥秀桑柔夏方永，不堪時序苦侵尋。"
        ],
        "title": "初夏已晚山中即事",
        "id": "35c19dd9-9780-41b4-89d9-dfbd3e59272c"
    },
    {
        "author": "張嵲",
        "paragraphs": [
            "人生何必論才良，賢否窮通脱未量。",
            "運否蛟龍猶蠖屈，時來鳥雀亦鷹揚。",
            "王侯螻蟻同歸盡，鍾鼎山林各所藏。",
            "何用作文嗟不遇，已將名利等蠅翔。"
        ],
        "title": "遣興二首  其一",
        "id": "bc4e89e9-b15c-42aa-90ba-b08854e3f15f"
    },
    {
        "author": "張嵲",
        "paragraphs": [
            "少年豪縱志凌雲，著論將期擬過秦。",
            "當日詩書徒用世，如今文字豈謀身。",
            "亂離不用毛錐子，漂轉聊同木偶人。",
            "主父平生希鼎食，年来一飽尚艱辛。"
        ],
        "title": "遣興二首  其二",
        "id": "ffd080df-fbc6-4e65-b97c-19920fe4bc31"
    },
    {
        "author": "張嵲",
        "paragraphs": [
            "幅巾私第已歸休，當宁虚懷更款留。",
            "避寵雖辭持節冊，送行猶用濟川舟。",
            "城南舊圃扄花洞，洛下新莊引御溝。",
            "詔諭兩京居密邇，不妨乘興往還游。"
        ],
        "title": "三月二日奉詔赴西園曲宴席上賦呈致政開府太師三首  其一",
        "id": "676e06c2-d4e7-4f09-bc37-ba28448bde18"
    },
    {
        "author": "張嵲",
        "paragraphs": [
            "邦人欽佇見儀刑，詔使相望對寵靈。",
            "位冠三公師尚父，躬全五福壽康寧。",
            "久留行色春過半，乍别天顔涕欲零。",
            "誰識上心優老意，從行仍許鯉趨庭。"
        ],
        "title": "三月二日奉詔赴西園曲宴席上賦呈致政開府太師三首  其二",
        "id": "94ff7634-d626-44a4-9952-e6c421968e25"
    },
    {
        "author": "張嵲",
        "paragraphs": [
            "昔美都門祖二疏，太冲篇詠貴良圖。",
            "不聞賓主俱公鼎，未見篇章出寶跗。",
            "河嶽英靈添賦咏，都人士女競歡娱。",
            "皆言元老歸休盛，恩禮便蕃自古無。"
        ],
        "title": "三月二日奉詔赴西園曲宴席上賦呈致政開府太師三首  其三",
        "id": "f7efc223-6437-480d-a626-3cb5d1c24e16"
    },
    {
        "author": "張嵲",
        "paragraphs": [
            "西風揺落葉聲悲，避亂荒山萬緒迷。",
            "一室漂揺任寒雨，百年昏曉信鳴雞。",
            "清霜已染千楓樹，殺氣應隨萬馬蹄。",
            "黄屋秋來定何許，孤臣安敢恨覊栖。"
        ],
        "title": "雨中感懷",
        "id": "27cfb3b5-b178-4c7b-980a-04efd18925be"
    },
    {
        "author": "張嵲",
        "paragraphs": [
            "故園此去渾如客，異縣而今卻是家。",
            "還日簷楹應着燕，來時楊柳未藏鵶。",
            "孤舟泛泛春江闊，去鳥飛飛岸樹斜。",
            "卻憶當年南下日，傷心泣盡日昏華。"
        ],
        "title": "舟中感懷",
        "id": "3021321c-5202-471b-bf27-e78617e77cbd"
    },
    {
        "author": "張嵲",
        "paragraphs": [
            "十年四海稱忠壯，誰料將軍陰子謀。",
            "舊物空餘叱撥馬，新聲莫唱白符鳩。",
            "民謠幾歲傳鈎落，笙席何人戀故侯。",
            "溟海茫茫孤鳥没，一埋蓬顆便千秋。"
        ],
        "title": "歎名",
        "id": "fd8e2ab5-fba7-4ffc-9ff4-011cc9bca12d"
    },
    {
        "author": "張嵲",
        "paragraphs": [
            "縹緲飛亭接郡樓，平崗絕岸對滄洲。",
            "天邊遠岫寒無色，城下澄江湛不流。",
            "林影終朝垂澹瀩，水禽隨暖弄輕浮。",
            "何時放髪從漁父，會傍蒼烟卧釣舟。"
        ],
        "title": "會覽亭三首  其一",
        "id": "5b969c13-729f-48f1-bc98-919780797e0f"
    },
    {
        "author": "張嵲",
        "paragraphs": [
            "野岸平林對郡城，登臨領要在斯亭。",
            "江吞荆楚流空闊，山入興洋翠杳冥。",
            "歲晚雲煙昏近甸，沙晴鷗鷺滿前汀。",
            "杖藜竟日窮心賞，猶自覊愁未肯醒。"
        ],
        "title": "會覽亭三首  其二",
        "id": "54edfab5-78d0-41e5-b345-33bd07366e7b"
    },
    {
        "author": "張嵲",
        "paragraphs": [
            "角聲嗚咽下城頭，水國風煙欲暮愁。",
            "遠日苦遭層嶂隔，歸心欲逐大江流。",
            "漁村積火臨沙岸，賈客連檣集市樓。",
            "千里家山一廻首，林梢新月又如鈎。"
        ],
        "title": "會覽亭三首  其三",
        "id": "289bbdcb-91cd-464a-bf1f-d303900c68e0"
    },
    {
        "author": "張嵲",
        "paragraphs": [
            "青山接雲雲接天，碧林溪樹兩相鮮。",
            "地連諸徼分秋色，天近平湖識渚煙。",
            "望盡好峰仍注目，賞餘幽樹更垂鞭。",
            "是身已作無貲省，乘興將隨下瀨船。"
        ],
        "title": "潭州道中",
        "id": "9497a037-d7db-4a5b-9b72-118c991cad7a"
    },
    {
        "author": "張嵲",
        "paragraphs": [
            "天見已如摩勒果，佛求休待鉢曇花。",
            "萬緣畢竟歸空刼，舉世徒勞筭海沙。",
            "除幻已超白骨觀，修真閒運紫河車。",
            "時人欲識歸投處，無盡光中是我家。"
        ],
        "title": "示疑者",
        "id": "533d7add-e49c-4145-9299-e03a50305bfe"
    },
    {
        "author": "張嵲",
        "paragraphs": [
            "荒山犖确倦征行，溪畔逢梅照眼明。",
            "枝裊霜天寒日薄，影沉碧澗晚流清。",
            "最憐雪後開来痩，可忍風前落去輕。",
            "卻悔折歸無可贈，舊遊千里但凝情。"
        ],
        "title": "溪梅初放",
        "id": "588e7637-f21b-429e-9223-2a27950057ab"
    },
    {
        "author": "張嵲",
        "paragraphs": [
            "春晴結客出城隅，無數僧坊論給孤。",
            "紅貼馬蹄花底路，綠籠船背柳邊湖。",
            "逍遥各自從鵬鷃，斷續寧須較鶴鳬。",
            "端立一丘爲老計，移文何謝北山逋。"
        ],
        "tags": [
            "西湖"
        ],
        "title": "次韵石用之春晴遊西湖",
        "id": "96a9953d-5c9b-4cc1-9ec3-48598f3123d8"
    },
    {
        "author": "張嵲",
        "paragraphs": [
            "西来一櫂任委蛇，春日惟增雨露悲。",
            "故國佳辰逢禁火，水鄉農事見扶犁。",
            "年華祗觧凋容鬢，花鳥何曾管亂離。",
            "目極傷心誰告語，含毫獨賦遠遊詩。"
        ],
        "title": "舟中即事",
        "id": "a68c0870-3707-4907-a0c5-7ea7aff6cb04"
    },
    {
        "author": "張嵲",
        "paragraphs": [
            "遥依沙岸繫扁舟，風落荒山萬木愁。",
            "枕下驚波時汨汨，天邊寒夢信悠悠。",
            "遭憂和嶠仍丹淚，遠適虞翻易白頭。",
            "離亂偪人全策少，微生從此任浮遊。"
        ],
        "title": "泊舟",
        "id": "36867b3a-299c-4cdc-8903-77af14dbb5c0"
    },
    {
        "author": "張嵲",
        "paragraphs": [
            "晨曦出沒霧交流，獨喚江船立渡頭。",
            "嵐光映縣民居麗，紅葉漫山客意愁。",
            "溪雲欲作今朝雨，崖菊猶含舊歲秋。",
            "此日還歸追曩事，孤生淚盡黑貂裘。"
        ],
        "title": "自竹山歸酇上墳",
        "id": "51a10f63-b30b-402a-9ed2-e6c0b475cd08"
    },
    {
        "author": "張嵲",
        "paragraphs": [
            "九十日春晴幾日，得堪行處便須行。",
            "官因局冷常多暇，眼到花開亦暫明。",
            "當信光陰如過隙，莫教風雨暗長檠。",
            "乘陽不礙遊人路，定看花驄正勒鳴。"
        ],
        "title": "周參謀以詩催再遊末章戲賦二首  其一",
        "id": "b85deca8-4bc7-41c0-9f0a-92647f9139eb"
    },
    {
        "author": "張嵲",
        "paragraphs": [
            "競說楊枝傾上國，樂天題品付歌行。",
            "但同學語雛鶯小，未見回眸剪水明。",
            "席舍主人能顧曲，曉來粧燭想銷檠。",
            "海棠何必尋龍井，願聽周詩賦鹿鳴。"
        ],
        "title": "周參謀以詩催再遊末章戲賦二首  其二",
        "id": "6242e81b-2eff-4635-85d8-0a0c0021d8c5"
    },
    {
        "author": "張嵲",
        "paragraphs": [
            "遥欣丞相受降時，湖外歡聲入鼓鼙。",
            "十萬水軍歸禁旅，二千里地反鋤犁。",
            "弄兵無復潢池內，棄甲應同熊耳齊。",
            "從此上流無犬吠，好營停障接京西。"
        ],
        "title": "喜張丞相破湖賊",
        "id": "f130ca47-b5ec-4b48-bae9-cbe782570259"
    },
    {
        "author": "張嵲",
        "paragraphs": [
            "山磎犖确冒荒筠，石溜涓涓盡日聞。",
            "微水寒来渾見底，峡山雪後欲侵雲。",
            "深溪春動梅争發，絕壑林高日易曛。",
            "應似零陵溪上景，林泉多類柳州文。"
        ],
        "title": "昔柳柳州作永州山水諸記泉石之狀如在目前兹峡上群山與柳州之文頗類",
        "id": "3c5b9118-014e-45dd-b3d9-032c9bf01381"
    },
    {
        "author": "張嵲",
        "paragraphs": [
            "舉世針磁覔秀峰，争從窀穸問窮通。",
            "喜君篤孝誠尤至，追想慈顔事已空。",
            "積毁到今猶瘠立，因知卓行不雷同。",
            "當時甘旨庭闈念，應向廬前歎樹風。"
        ],
        "title": "繼韵書胡氏孝思亭",
        "id": "d352894f-3df9-4e00-a7f6-40723bc8d832"
    },
    {
        "author": "張嵲",
        "paragraphs": [
            "未有揚雄宅一區，已驚短髪似盧蒲。",
            "家貧粥飯隨魚鼓，地遠賓從祗鳥烏。",
            "已罷書空爲咄咄，猶思快耳作嗚嗚。",
            "衰殘政值中興日，聊得安閒卧五湖。"
        ],
        "title": "寓居",
        "id": "6d628249-496d-44ad-9347-0f95d950d807"
    },
    {
        "author": "張嵲",
        "paragraphs": [
            "離離雲樹泛朝舣，十月江南未變衰。",
            "縱櫂千尋霅溪水，散懷一卷樂天詩。",
            "平生名宦休回顧，隨分追遊且自欺。",
            "不敢將心比餘事，逍遥何似洛川時。"
        ],
        "title": "如吳興舟中讀白樂天詩有作",
        "id": "40b7d423-3838-4f59-82c2-a842249ea676"
    },
    {
        "author": "張嵲",
        "paragraphs": [
            "二年憔悴向庸城，又見椒花倐自驚。",
            "孤客殊方懷土意，故人絕塞未歸情。",
            "此生竟被儒冠誤，他日終圖後世名。",
            "平野春来堪細履，何時與子杖藜行。"
        ],
        "title": "新春偶書寄致宏",
        "id": "43fdefd2-77d6-4b56-81d9-2342099d7240"
    },
    {
        "author": "張嵲",
        "paragraphs": [
            "蕭蕭篠簜擁荒岡，卻憶江皋草色長。",
            "暖景暄風似春日，黄茅白葦是殊方。",
            "孤村默默無誰語，萬事悠悠有底忙。",
            "獨立寺門歸鳥盡，重山複嶺又蒼蒼。"
        ],
        "title": "新春有感",
        "id": "936fe157-0df9-4002-9950-b546c651ec16"
    },
    {
        "author": "張嵲",
        "paragraphs": [
            "天將層嶂限中原，獸狀禽心類百蠻。",
            "横木架橋来渡水，搴茅茹火去燒山。",
            "尋巫問事看龜意，带穗收禾禦歲艱。",
            "非是投荒魑魅侣，時清猶賴可東還。"
        ],
        "title": "上庸",
        "id": "623c5b46-f060-47eb-a06f-5f15d80ddbfc"
    },
    {
        "author": "張嵲",
        "paragraphs": [
            "泠泠竹日澹疏籬，狖狖溪流注小池。",
            "紅菡白蘋當夏日，冷煙寒雨過秋時。",
            "主人頤燕閒情適，客子經過心事違。",
            "行役怱怱無麗句，漫批山木寫吾詩。"
        ],
        "title": "仇氏園",
        "id": "43d4fc99-7b3c-4286-8ff7-892a55b29d8c"
    },
    {
        "author": "張嵲",
        "paragraphs": [
            "秋来未省舉盃頻，卻掃空山絕衆賓。",
            "寂歷平林方隕葉，扶疏丹桂獨生春。",
            "天高地逈輪當午，露白星稀夜向晨。",
            "聞道開樽成浪語，不妨聊作獨醒人。"
        ],
        "title": "和友人中秋",
        "id": "3706d9d5-76da-4427-868f-23d25fd8285c"
    },
    {
        "author": "張嵲",
        "paragraphs": [
            "蕭何轉漕關中日，綺季逍遥商嶺時。",
            "世亂或爲舟楫用，時平自可帝王師。",
            "試問升車驅駟馬，如何踞石茹三芝。",
            "荒山歲暮雲煙冷，西望長吟獨爾思。"
        ],
        "title": "戯書寄夏致宏",
        "id": "c0941e05-eec6-4e5f-911c-8e38f8235794"
    },
    {
        "author": "張嵲",
        "paragraphs": [
            "兩京當日見初開，尚想凌雲遶故臺。",
            "倚竹姱姿應小駐，高樓急管未須催。",
            "傷春遠目空千里，急景愁腸自九廻。",
            "爲說西園泉脈動，許攜小隊探春来。"
        ],
        "title": "梅二首  其一",
        "id": "2013baea-13af-48b6-9461-b88470283cc4"
    },
    {
        "author": "張嵲",
        "paragraphs": [
            "荒山雪盡水生煙，獨發寒英媚遠天。",
            "亂蕊凝姿殘照裏，痩松含態晚風前。",
            "疑將翠袖倚修竹，若獻明璫傍廣川。",
            "喪亂自嗟容鬢改，攀條三嗅惜流年。"
        ],
        "title": "梅二首  其二",
        "id": "234620ba-2c4a-4fde-8858-20cdffa2d815"
    },
    {
        "author": "張嵲",
        "paragraphs": [
            "龍山幾世閱興衰，依舊春江拍岸来。",
            "當代衣冠今寂寞，百年丘隴自崔嵬。",
            "簷經白日餘僧定，路暗青松仍刼灰。",
            "事去節闌春草積，乘高一望獨遲回。"
        ],
        "title": "寄題清孝菴",
        "id": "87749308-a664-467e-92bf-a752774f036d"
    },
    {
        "author": "張嵲",
        "paragraphs": [
            "平原莽蒼浮輕靄，白晝柴門亦自扄。",
            "籬外水波光滅没，林邊山岫遠青冥。",
            "如何隐几終朝看，不及寒窗静夜聽。",
            "聽水看山朝復暮，那知白髪漸星星。"
        ],
        "title": "望微水",
        "id": "334eaede-08d4-4313-a034-09b453b30229"
    },
    {
        "author": "張嵲",
        "paragraphs": [
            "小軒西下俯通津，漠漠春陰日易曛。",
            "白氣冒山蒸積翠，微風過水聚輕紋。",
            "城鴉飛去秋花夕，溪雨收餘岸草薰。",
            "寂寞何人念覊旅，憂来無數若絲棼。"
        ],
        "title": "春陰江上偶書",
        "id": "c0aedb9f-92d2-4ca0-9e0f-bffa1d9b16fe"
    },
    {
        "author": "張嵲",
        "paragraphs": [
            "烈風吹面立城隅，俯仰人間萬事徂。",
            "萬古江山自雄渾，百年城郭已蓁蕪。",
            "亂餘故物惟金鼎，事往前賢只畫圖。",
            "雙塔烟中廣陵市，淮南戍守未應無。"
        ],
        "title": "登甘露寺故基",
        "id": "a3d76551-03f6-4fd4-9b6e-9188f5ccb295"
    },
    {
        "author": "張嵲",
        "paragraphs": [
            "去歲經冬百卉空，今年多種木芙蓉。",
            "未如蜀國城邊望，疑是秋江渡口逢。",
            "定乏雄蜂来慰藉，應與寒菊伴丰容。",
            "敢同出水方新句，空自長吟負老松。"
        ],
        "title": "種木芙蓉",
        "id": "940878aa-6a59-43df-a4a3-fa63df7b813f"
    },
    {
        "author": "張嵲",
        "paragraphs": [
            "塵纓脱得片時閒，未見彌天釋道安。",
            "薜荔半崖雙屐齒，滄浪何日一綸竿。",
            "地能容膝皆堪處，心對回光未易看。",
            "試問老僧安底事，不知人世有悲歡。"
        ],
        "title": "次韵石用之易安齋",
        "id": "de6a8081-42b8-4349-9f84-598fee2af3a6"
    },
    {
        "author": "張嵲",
        "paragraphs": [
            "春嵐初破曉光遲，青女消餘泫玉肌。",
            "雪後離披憐落蕋，溪旁婉約愛横枝。",
            "不隨姑射乘風去，定與飛仙待月期。",
            "山静林深香暗度，折来頻動故園思。"
        ],
        "title": "和夏致宏詠梅",
        "id": "d2c50c63-4753-4c2f-9f59-bc3546f3b413"
    },
    {
        "author": "張嵲",
        "paragraphs": [
            "往歲曾遊大陽寺，倚天樓殿碧參差。",
            "明安菴逈峰巒古，楊廣城高逕路危。",
            "滿壑松聲僧定處，一堂秋雨客談時。",
            "如今細想經行地，三復遺詩血淚垂。"
        ],
        "title": "憶京山大陽寺",
        "id": "edd49ab9-1a4a-4dc7-a15c-867a5845cb48"
    },
    {
        "author": "張嵲",
        "paragraphs": [
            "何人刺船上寒水，卻意避地微江時。",
            "驚濤澎湃慈親懼，鼓棹紛紜稚子嬉。",
            "漫漫平沙煙上早，溟溟簧竹月生遲。",
            "感舊將爲仰天哭，恐驚行路秪成詩。"
        ],
        "title": "行建溪上見拏舟上水者愴然傷懷",
        "id": "d48d8a44-1389-478d-b80d-7cfeda02c6a4"
    },
    {
        "author": "張嵲",
        "paragraphs": [
            "曉尋山寺出重城，壞壁誰題半草行。",
            "照眼芳菲空玉友，並湖風物記金明。",
            "新詩已見成敲鉢，舊賞懸知又棄檠。",
            "龍井海棠須靳惜，一樽留取聽鶯鳴。"
        ],
        "title": "春日郊行",
        "id": "071a5f60-7d72-4920-bb63-7591c288ef20"
    },
    {
        "author": "張嵲",
        "paragraphs": [
            "荒村屏迹任時移，山水昏明各異姿。",
            "穹谷煙凝成襞積，斜林風過作鱗差。",
            "病身豈復能強徤，末路惟應足抵巇。",
            "萬古升沉同鳥没，蓋棺猶未且題詩。"
        ],
        "title": "屏迹",
        "id": "6aa4ed5e-7959-40dc-85e0-6bc9ae2df6b1"
    },
    {
        "author": "張嵲",
        "paragraphs": [
            "雲氣交流晝窈冥，疾風吹雨雜荷聲。",
            "山隨眀晦姿横出，舟入渺茫詩漸成。",
            "託迹江湖三畆足，放懷天地一身輕。",
            "衘盃不用嗟覊寓，未必乘槎勝此行。"
        ],
        "title": "泛舟觀雨",
        "id": "025a7186-3511-4f12-a6e9-72c071f57306"
    },
    {
        "author": "張嵲",
        "paragraphs": [
            "禽鳴滑滑濺泥塗，賴有雲巢眼不孤。",
            "天外黑風迷鷲嶺，檻前流水憶鵝湖。",
            "躋攀危磴九折坂，捧玩新詩百斛珠。",
            "收拾殘紅付春去，四時光景任三無。"
        ],
        "title": "次韵王亞之沿湖冒雨歸",
        "id": "e5bcf758-363c-436d-8d25-78bc5f584218"
    },
    {
        "author": "張嵲",
        "paragraphs": [
            "青春愛謝日遲遲，正是群芳掃跡時。",
            "濃露有情融睡臉，暄風無力困豐肌。",
            "苦將蕊氣相牽引，若對華燈不自持。",
            "應似西江明夜火，館娃宫裏醉西施。"
        ],
        "title": "芍藥",
        "id": "e7505407-3164-4777-a52c-59b522f401d7"
    },
    {
        "author": "張嵲",
        "paragraphs": [
            "靈洞何年水亂流，試尋危棧訪丹丘。",
            "此時景物迷三島，當日神龍跨九州。",
            "白晝瀑流方訝雨，炎天嵐氣忽驚秋。",
            "憧憧門外紅塵路，過客何人肯暫留。"
        ],
        "title": "龍洞",
        "id": "b894fd35-aee6-428b-957d-8a7181d33020"
    },
    {
        "author": "張嵲",
        "paragraphs": [
            "長松十里曉冥冥，行盡松林到法城。",
            "悄悄虛廊無客語，陰陰衆綠有鶯聲。",
            "新荷萬點土花碧，白鷺一行春雪輕。",
            "麥秀漸漸桑葉暗，怳然如在故園行。"
        ],
        "title": "自鉛山如鵝湖",
        "id": "5a97d7d3-408a-45fb-ad22-3ac27552cfa2"
    },
    {
        "author": "張嵲",
        "paragraphs": [
            "南國窮秋冷尚賖，隨時遊矚自堪嘉。",
            "且欣一雨山争出，休歎重陽菊未華。",
            "佳客逢秋宜得句，道人酌酒似烹茶。",
            "人生勝日須行樂，豫去昏鴉作陣斜。"
        ],
        "title": "九日三首  其一",
        "id": "6f17a1c7-84b3-4799-a469-f7ad31623713"
    },
    {
        "author": "張嵲",
        "paragraphs": [
            "登高未用懷郪縣，少異誰能識孟嘉。",
            "歲歲青罇常有酒，年年黄菊未逢花。",
            "分將默坐更捜句，肯以銜盃當飲茶。",
            "且莫憑欄傷極目，人間秋日易西斜。"
        ],
        "title": "九日三首  其二",
        "id": "b33c175e-1292-42ef-bd29-211f084f62cf"
    },
    {
        "author": "張嵲",
        "paragraphs": [
            "九日當年菊蕊遲，今年庭下半芳菲。",
            "禾收原野將成廪，楓落江湖欲授衣。",
            "何處好山饒勝概，擬攜家釀趁晴暉。",
            "病衰不復能捜句，聊插紅茰滿帽歸。"
        ],
        "title": "九日三首  其三",
        "id": "69ba3321-d256-4a2b-9778-d1932ff9c0e3"
    },
    {
        "author": "張嵲",
        "paragraphs": [
            "四十青春鬢未皤，翻如槁謝葉辭柯。",
            "親闈有綵今難戯，客舘無魚尚有歌。",
            "遺愛偏存梅渚畔，新塋空占闔山阿。",
            "素車不得親觴酹，别望含悲獨奈何。"
        ],
        "title": "夏養真父挽詞",
        "id": "9f87b6d3-bd01-4e18-8847-cfa6db48a70c"
    },
    {
        "author": "張嵲",
        "paragraphs": [
            "活人憂國見平生，晚節臨危志益明。",
            "漢仗塵深遠宫闕，氊裘風急半公卿。",
            "千人致詔竟不起，萬户封侯卻似烹。",
            "暮晋朝梁真可忍，紛紛螻蟻尚偷生。"
        ],
        "title": "忠顯劉公挽詩四首  其一",
        "id": "2a0c700c-4ad1-4c06-9879-5a56d4ef0ae0"
    },
    {
        "author": "張嵲",
        "paragraphs": [
            "禍基媒孽自燕雲，抗議如公有幾人。",
            "軍旅未聞焉用試，豺狼不噬豈宜親。",
            "求魚緣木謾蠧國，曲突徙薪翻殞身。",
            "才大言深古難用，忠良千載恨常新。"
        ],
        "title": "忠顯劉公挽詩四首  其二",
        "id": "563f8256-33ef-4c1f-89c4-ffaa5695b31d"
    },
    {
        "author": "張嵲",
        "paragraphs": [
            "自從玉帛交殊域，一見寒盟爲隐憂。",
            "亂相方虞鄰國難，廟堂誰聽徙薪謀。",
            "義如杞殖仍忠壯，識比申胥不怨尤。",
            "松柏蕭蕭九原路，高名常共建溪流。"
        ],
        "title": "忠顯劉公挽詩四首  其三",
        "id": "90b67ae7-0901-4316-bbd3-8c778186b86f"
    },
    {
        "author": "張嵲",
        "paragraphs": [
            "抗論中朝猶在耳，鳴弓仇敵已臨城。",
            "王都竟失金湯固，朝士方貪雀鼠生。",
            "慷慨一朝先奮節，華戎終古共知名。",
            "可惜千官臣僞後，蕭蕭華髪盡垂纓。"
        ],
        "title": "忠顯劉公挽詩四首  其四",
        "id": "dbd16f3c-7bcc-40d2-bf0c-7aaa29ea3d94"
    },
    {
        "author": "張嵲",
        "paragraphs": [
            "悲君刻意異時流，十載經春着敝裘。",
            "新隴預知成馬鬛，舊書何苦似蠅頭。",
            "孟郊骨相終齎志，賈誼才能竟不侯。",
            "寂寞聲名千古事，定知無益夜臺幽。"
        ],
        "title": "哭孫信道",
        "id": "61163c4b-952a-4aa5-97c5-a606de5630ad"
    },
    {
        "author": "張嵲",
        "paragraphs": [
            "辱遇本非因紹介，登門不謂便無期。",
            "傾心問及言猶在，投贄書成事已悲。",
            "作鎮方甘建鄴水，惜賢尤在中興時。",
            "傷心無復諮疑事，還似當年徐孺碑。"
        ],
        "title": "挽張全真詩二首  其一",
        "id": "2ea7028d-4d01-4ebe-a652-e4e2f4d08a91"
    },
    {
        "author": "張嵲",
        "paragraphs": [
            "玉質清臞似列仙，人間亦合得長年。",
            "功名不竟如壺遂，冲淡空嗟似樂天。",
            "胡不憗遺緣國老，憂深殄瘁爲時賢。",
            "含毫誰作名臣傳，要使風流後世傳。"
        ],
        "title": "挽張全真詩二首  其二",
        "id": "99591d94-e2e6-4722-af92-5acfc815e84f"
    },
    {
        "author": "張嵲",
        "paragraphs": [
            "維昔高堂講射蓬，瑞雲吹不散薰風。",
            "十分正滿冰輪桂，一葉將飛露井桐。",
            "元老三朝尊相閥，餘休幾世積陰功。",
            "光芒孕秀星淪昴，神物儲祥嶽降嵩。",
            "淮水筮靈芳裔遠，蜀江波與慶源通。",
            "傳家自有調元手，許國常輸露膽忠。",
            "節勁不凋霜後柏，氣豪長吐雨餘虹。",
            "金隄護掃河循道，蘭省分曹宿在穹。",
            "銅虎屢揚飛盖皂，木牛多足太倉紅。",
            "朝班入簉鵷鴻列，京尹頻令狴犴空。",
            "暫綴漢庭安世橐，来臨吳國館娃宫。",
            "民安泰伯封疆外，日在韋侯嘯詠中。",
            "贊壽一爐金篆籀，捧觴千髻玉玲瓏。",
            "桃開坐閱三千歲，松夢當占十八公。",
            "日望鋒車歌九罭，時韜組甲詠車攻。",
            "如君江左今王導，有客河陽舊石洪。",
            "甄冶從来收朽鈍，涓埃殊未報深崇。",
            "省臺衮衮心何羡，旌斾揺揺思莫窮。",
            "賓綴阻陪稱壽斚，書緘聊復寄詩筒。",
            "西湖十里荷花水，净洗觥船遠祝翁。"
        ],
        "tags": [
            "西湖"
        ],
        "title": "壽王蘇州",
        "id": "00eded64-85a6-479a-b38a-0ced240e3af1"
    },
    {
        "author": "張嵲",
        "paragraphs": [
            "山秀江清號浙西，氣鍾賢哲誕生時。",
            "商朝月正垂三統，堯殿蓂荄見七枝。",
            "此景聚冰藏北陸，有人眉壽等南箕。",
            "教條宰邑郊馴雉，導引支床室有龜。",
            "五百間聞喬嶽降，八千遐歷大椿期。",
            "書生願效封人祝，爲捧黄金一屈巵。"
        ],
        "title": "壽沃令二首  其一",
        "id": "0ff2e445-8a1f-4684-a889-5e146c7be4ef"
    },
    {
        "author": "張嵲",
        "paragraphs": [
            "奎文昭煥夢熊羆，正值英賢慶誕時。",
            "人日空知經月是，斗杓纔徧一年移。",
            "銅靈仙氣鍾標格，罨畫溪光入句辭。",
            "發策談兵知醖籍，操刀製錦見施爲。",
            "三年仁政春千日，萬口歡聲壽一巵。",
            "願祝我翁何許歲，紅蓮葉上見遊龜。"
        ],
        "title": "壽沃令二首  其二",
        "id": "63db79d8-ce75-4da0-8aef-235a25feb6ff"
    },
    {
        "author": "張嵲",
        "paragraphs": [
            "獨見凉蟾欲上時，西園爽氣溢清池。",
            "坐欣萬頃潮方滿，欲舉一杯誰與持。",
            "虚閣排雲空窈窕，青山繞郭自參差。",
            "氣澄象表輪踰逈，光泛高林影驟移。",
            "一歲佳時今鶩過，誰家横笛未休吹。",
            "城烏何事翻飛急，不學鷦鷯占一枝。"
        ],
        "title": "和李少卿",
        "id": "e1da8919-22f8-40db-b674-d0c622871d22"
    },
    {
        "author": "張嵲",
        "paragraphs": [
            "回環擁岡巒，澶漫分林塢。",
            "縱目以怡情，信美疑吾土。"
        ],
        "title": "懷伊亭",
        "id": "06815181-eb54-41aa-ad16-5c2304761f80"
    },
    {
        "author": "張嵲",
        "paragraphs": [
            "長林上晚煙，明月曜深夜。",
            "重閉豈吾心，自回俗士駕。"
        ],
        "title": "松門",
        "id": "f2ba5ac4-8964-4e07-96e1-5dbdfb3fe229"
    },
    {
        "author": "張嵲",
        "paragraphs": [
            "霧豁空江平，林疏遠山出。",
            "龍溪夜来雨，爽氣侵衣濕。"
        ],
        "title": "致爽亭二首  其一",
        "id": "fc5eae3c-3eaa-47e9-b5f3-a70937609af4"
    },
    {
        "author": "張嵲",
        "paragraphs": [
            "桑柘落洲渚，澄潭漁艇集。",
            "幽禽忽飛来，斜日水光溢。"
        ],
        "title": "致爽亭二首  其二",
        "id": "79d08203-8990-497d-8fda-2522b4580ed0"
    },
    {
        "author": "張嵲",
        "paragraphs": [
            "下瞰十仞餘，遥瞻幾千里。",
            "遊客日暮時，鄉心萬端起。"
        ],
        "title": "宿歸仁寺三首  其一",
        "id": "ceb56aee-c72d-47bb-90da-0479251d7413"
    },
    {
        "author": "張嵲",
        "paragraphs": [
            "喬林衆鳥集，暮氣氛氲上。",
            "好在三巴山，何時正相望。"
        ],
        "title": "宿歸仁寺三首  其二",
        "id": "b68763a7-d715-443c-b0a0-2562c8124f3b"
    },
    {
        "author": "張嵲",
        "paragraphs": [
            "巴水任喧雲，僧窗睡方悄。",
            "風清月到床，露白蟲鳴草。"
        ],
        "title": "宿歸仁寺三首  其三",
        "id": "42333978-50f5-46a2-bfd7-47e4e9847ac8"
    },
    {
        "author": "張嵲",
        "paragraphs": [
            "避地依荒谷，衡茅苟自安。",
            "門前山四塞，不用買峰巒。"
        ],
        "title": "幽居",
        "id": "8a7b8a61-01c9-4808-bafe-a7f8abe7bb8b"
    },
    {
        "author": "張嵲",
        "paragraphs": [
            "山空樵唱稀，林昏歸鳥没。",
            "新月含煙霏，遥依亂峰出。"
        ],
        "title": "觀月出",
        "id": "8797b322-513d-4e26-b8f4-0acb3e98b902"
    },
    {
        "author": "張嵲",
        "paragraphs": [
            "牽舟四日程，屈曲縈山轉。",
            "行行問居人，始知猶近縣。"
        ],
        "title": "生口",
        "id": "9a5b3627-ed31-4a40-ad86-8e1e91914565"
    },
    {
        "author": "張嵲",
        "paragraphs": [
            "北眺逼山樊，南瞻近津滸。",
            "登兹一消憂，信美仍吾土。"
        ],
        "title": "信美亭二首  其一",
        "id": "d74bd9ab-7f64-4dd9-9a91-d35776e7f53a"
    },
    {
        "author": "張嵲",
        "paragraphs": [
            "躡屐上危岑，策杖臨孤嶼。",
            "来往自忘疲，於此時延佇。"
        ],
        "title": "信美亭二首  其二",
        "id": "185f38e8-7869-49a1-a191-84d94bae00fe"
    },
    {
        "author": "張嵲",
        "paragraphs": [
            "含風皆有態，夹路自成行。",
            "馴鴉朝暮集，接葉得深藏。"
        ],
        "title": "柳陌",
        "id": "f80d222c-7df7-4ad5-977b-97ac786553e6"
    },
    {
        "author": "張嵲",
        "paragraphs": [
            "手種籬邊菊，秋来亦自開。",
            "驚蝶翩翩舞，雄蜂去復来。"
        ],
        "title": "詠種菊",
        "id": "608a0055-3483-4acd-9b9f-9b2fb9fda1aa"
    },
    {
        "author": "張嵲",
        "paragraphs": [
            "遠意在田疇，中園結茅屋。",
            "凍雨昨夜来，共欣春水足。"
        ],
        "title": "懷新亭四首  其一",
        "id": "1b694f4b-9798-4f85-9943-d05f2dfeebbc"
    },
    {
        "author": "張嵲",
        "paragraphs": [
            "耘耔競所務，喬林午風清。",
            "嘉穀雨来長，復兹畦水平。"
        ],
        "title": "懷新亭四首  其二",
        "id": "4a25eb60-dc2d-4d82-982c-b75867726f13"
    },
    {
        "author": "張嵲",
        "paragraphs": [
            "恢台當長夏，山木盡成陰。",
            "良苗方競茂，悠哉林下心。"
        ],
        "title": "懷新亭四首  其三",
        "id": "0d1478e7-28b6-4fbf-8bfd-e383252cdc8a"
    },
    {
        "author": "張嵲",
        "paragraphs": [
            "晚秧紛已及，中田日往還。",
            "適與好風會，植杖觀前山。"
        ],
        "title": "懷新亭四首  其四",
        "id": "ea56e05b-8d20-4dc8-a433-6e688566a194"
    },
    {
        "author": "張嵲",
        "paragraphs": [
            "夜半山雨来，夢覺還復息。",
            "寥寥簷溜空，時聞斷續滴。"
        ],
        "title": "夜雨",
        "id": "c02602ba-42cc-4bb4-b74e-7f5665a1c8ea"
    },
    {
        "author": "張嵲",
        "paragraphs": [
            "策杖南澗邊，菖蒲如綠髪。",
            "石亂水流分，山空鳥聲歇。"
        ],
        "title": "與陳去非夏致宏孫信道遊南澗同賦四首  其一",
        "id": "98dba8c0-3005-45bf-a8e5-bc3e86cb03ee"
    },
    {
        "author": "張嵲",
        "paragraphs": [
            "山桃深復淺，亂發傍幽巖。",
            "無人慰寂寞，晴日自毿毿。"
        ],
        "title": "與陳去非夏致宏孫信道遊南澗同賦四首  其二",
        "id": "8841e528-0597-4424-af41-27e0890273ec"
    },
    {
        "author": "張嵲",
        "paragraphs": [
            "共坐石上苔，坐久溪陰轉。",
            "峰外晚林稠，山腹晴雲散。"
        ],
        "title": "與陳去非夏致宏孫信道遊南澗同賦四首  其三",
        "id": "2867cb55-1942-433d-9d17-ea7b81191ba9"
    },
    {
        "author": "張嵲",
        "paragraphs": [
            "三日山中遊，溪山未全究。",
            "卻羨畬田人，春晴斸煙岫。"
        ],
        "title": "與陳去非夏致宏孫信道遊南澗同賦四首  其四",
        "id": "3a7e43da-3a23-4cba-8221-893caa0342f9"
    },
    {
        "author": "張嵲",
        "paragraphs": [
            "發源由太古，東逝幾朝昏。",
            "欲識無窮意，當看石上痕。"
        ],
        "title": "聽微水有感四首  其一",
        "id": "8300178a-ccc9-4f9e-8857-6bd12f7deee6"
    },
    {
        "author": "張嵲",
        "paragraphs": [
            "寒江流不極，疊浪日沄沄。",
            "詎是悲鳴苦，端由清夜聞。"
        ],
        "title": "聽微水有感四首  其二",
        "id": "aac2c886-bc54-48f2-8206-97601c8a8764"
    },
    {
        "author": "張嵲",
        "paragraphs": [
            "西從徼外来，東去還歸海。",
            "徒聞朝暮聲，詎識年華改。"
        ],
        "title": "聽微水有感四首  其三",
        "id": "f68f0a8e-1671-483f-bfb5-22ceb34e9994"
    },
    {
        "author": "張嵲",
        "paragraphs": [
            "袛應初剖判，便有斯江水。",
            "于今知幾時，東流猶瀰瀰。"
        ],
        "title": "聽微水有感四首  其四",
        "id": "c2da17d2-c262-46a6-bef9-d35248bc4b69"
    },
    {
        "author": "張嵲",
        "paragraphs": [
            "遺愛在斯土，諒如泉山滋。",
            "居人不敢唾，時復照鬚眉。"
        ],
        "title": "邵公泉二首  其一",
        "id": "3694e05b-dca7-4cb6-9dc5-94197d297524"
    },
    {
        "author": "張嵲",
        "paragraphs": [
            "陰陰勿翦棠，聽訟得處所。",
            "滚滚山下泉，飛空作甘雨。"
        ],
        "title": "邵公泉二首  其二",
        "id": "29cf9d4d-c2cc-42fa-bfd8-fa2b941011bd"
    },
    {
        "author": "張嵲",
        "paragraphs": [
            "罨藹前林暗，遥知暮氣生。",
            "漸向山門近，應聞鐘已鳴。"
        ],
        "title": "題畫扇二首  其一",
        "id": "6fce7be6-7961-47a5-9d61-9cf782c39cf4"
    },
    {
        "author": "張嵲",
        "paragraphs": [
            "望望滄波闊，汪灣湖水秋。",
            "津亭方遲客，遠来何處舟。"
        ],
        "title": "題畫扇二首  其二",
        "id": "6bab4a8f-a70f-4558-824c-6c600f779d80"
    },
    {
        "author": "張嵲",
        "paragraphs": [
            "雲峰幾萬疊，何處見家山。",
            "此日無窮意，悠然獨倚欄。"
        ],
        "title": "宿永睦將口香積院滿山皆松檜聲二首  其一",
        "id": "7af2ed9e-37b1-4da5-8999-b6c037b170ab"
    },
    {
        "author": "張嵲",
        "paragraphs": [
            "萬壑樹色歛，松門已暮鐘。",
            "故園腸斷客，應與此時同。"
        ],
        "title": "宿永睦將口香積院滿山皆松檜聲二首  其二",
        "id": "22fb7a49-6377-4279-b5fa-3ff342e56166"
    },
    {
        "author": "張嵲",
        "paragraphs": [
            "山月娟娟静，山煙漠漠輕。",
            "茅簷無一事，獨聽夜江聲。"
        ],
        "title": "獨夜",
        "id": "8e555423-d27a-47a1-a1b8-d805eaef2436"
    },
    {
        "author": "張嵲",
        "paragraphs": [
            "前山收苦霧，宿鳥有新聲。",
            "萬里南天客，三冬此日晴。"
        ],
        "title": "晚晴",
        "id": "2ff9577e-cae0-4455-8828-98c7ffa2398e"
    },
    {
        "author": "張嵲",
        "paragraphs": [
            "悠悠望深松，置馬長路側。",
            "豈爲服誓言，良以尊舊德。"
        ],
        "title": "下馬橋",
        "id": "983f6f35-ae48-4c89-8d43-eba89e1dade8"
    },
    {
        "author": "張嵲",
        "paragraphs": [
            "夜光沉千嶺，寒星動一川。",
            "汀沙霜似雪，寂寂繫江船。"
        ],
        "title": "泊舟",
        "id": "68f15fe4-6ce4-414d-a82e-db2efa5414ca"
    },
    {
        "author": "張嵲",
        "paragraphs": [
            "南嶺與北岑，千峰萬峰起。",
            "木末置危亭，衆山窮表裏。"
        ],
        "title": "盡山亭",
        "id": "db850c7a-c5ba-4764-a868-7a6ec7bd9bd8"
    },
    {
        "author": "張嵲",
        "paragraphs": [
            "牽舟已出峡，何旦復當還。",
            "蒲溪應漸近，已見宋平山。"
        ],
        "title": "出峡",
        "id": "7ba335b4-7960-404a-9c48-b6b344794e14"
    },
    {
        "author": "張嵲",
        "paragraphs": [
            "垂陰覆綠波，檀欒影空注。",
            "傍有微徑通，穿雲向何處。"
        ],
        "title": "溪上行",
        "id": "f63a5979-dfcc-4573-ac41-d9857db19cb1"
    },
    {
        "author": "張嵲",
        "paragraphs": [
            "青林擁蕭寺，况乃在山陰。",
            "出見桃花發，方知春已深。"
        ],
        "title": "出見桃花盛開",
        "id": "55d8686a-5cc4-4962-9a48-38ca1d5fcde9"
    },
    {
        "author": "張嵲",
        "paragraphs": [
            "昔讀此離騷，今朝渡湘水。",
            "荒草滿秋原，何處尋芳芷。"
        ],
        "title": "渡湘水",
        "id": "452b1688-0440-4823-a79b-f059f1e8db36"
    },
    {
        "author": "張嵲",
        "paragraphs": [
            "縣廢不知年，無人問遺址。",
            "石堠猶路傍，故物應唯此。"
        ],
        "title": "歸仁縣石堠",
        "id": "4104a35b-a4ab-48c8-b1ba-7338600e803e"
    },
    {
        "author": "張嵲",
        "paragraphs": [
            "春曉山路永，行行歌采薇。",
            "歌長非有意，惟以療朝饑。"
        ],
        "title": "采薇洞",
        "id": "1fbe3dfc-aff2-4ccc-89c3-6a3fb49fdd1f"
    },
    {
        "author": "張嵲",
        "paragraphs": [
            "摧頽那覺是華年，城郭衣冠競彩鮮。",
            "寒雨連天無事出，卧聽簷溜似山泉。"
        ],
        "title": "元日",
        "id": "2697bb02-544b-4ec5-b5e3-754cbeb78647"
    },
    {
        "author": "張嵲",
        "paragraphs": [
            "牛衣不煖夢初回，聲切嚴城角弄梅。",
            "旋理敝裘驂蹇足，披霜得箇爲公来。"
        ],
        "title": "至梅堂次韵",
        "id": "ad3d36cc-59ef-4476-a163-0b98e5cbb7da"
    },
    {
        "author": "張嵲",
        "paragraphs": [
            "滿院嵐光滴翠寒，望湖莫羡十三間。",
            "門前石上蒼苔跡，數得人蹤到與還。"
        ],
        "title": "次韵王得之遊净明題易安二絕  其一",
        "id": "62827fbb-afb0-4739-ad99-da5606f57653"
    },
    {
        "author": "張嵲",
        "paragraphs": [
            "銅駝陌上須臾樂，金穴侯家瞬息懽。",
            "争似盖頭茅一把，老僧終日百般安。"
        ],
        "title": "次韵王得之遊净明題易安二絕  其二",
        "id": "9f638d33-de07-4ad5-9aa3-0e189e6e2e39"
    },
    {
        "author": "張嵲",
        "paragraphs": [
            "建溪南去自悠悠，溪上愁思逐水流。",
            "欲寄平安數行字，秋鴻飛不到炎州。"
        ],
        "title": "又次韵五首  其一",
        "id": "5fec16e3-6532-4c8f-bb47-0137cc915ca5"
    },
    {
        "author": "張嵲",
        "paragraphs": [
            "離尤南去本無因，陰隲忠嘉自有神。",
            "敵國猶强讒間露，君王宵旰憶良臣。"
        ],
        "title": "又次韵五首  其二",
        "id": "3eda76ee-0d0a-4d72-b363-59bb414596ea"
    },
    {
        "author": "張嵲",
        "paragraphs": [
            "行盡炎荒路向東，蠻村戍鼓夜逢逢。",
            "惜無王朔同登望，騎氣應須似白虹。"
        ],
        "title": "又次韵五首  其三",
        "id": "d55428d8-7da3-4fcf-951c-8eafc152b23e"
    },
    {
        "author": "張嵲",
        "paragraphs": [
            "行衣葉葉馬蕭蕭，快意寧知歸路遥。",
            "海上尖峰青似染，卻從雲外望岧嶤。"
        ],
        "title": "又次韵五首  其四",
        "id": "31598631-2190-44eb-b7f9-c2b1d9b1d965"
    },
    {
        "author": "張嵲",
        "paragraphs": [
            "心知公及暮春歸，猶自思公腸九回。",
            "門外春流已如黛，行看飛騎過橋来。"
        ],
        "title": "又次韵五首  其五",
        "id": "7d38b965-f310-40dd-a881-c40dc262a6c7"
    },
    {
        "author": "張嵲",
        "paragraphs": [
            "中秋是處已揚芳，籬下朝来欲破黄。",
            "賴得雨荒兼早没，卻能應候作重陽。"
        ],
        "title": "唁菊",
        "id": "8e9599d0-cc63-4127-888b-4ae320294262"
    },
    {
        "author": "張嵲",
        "paragraphs": [
            "平生所遇悉堪咍，往返江湖知幾回。",
            "長是扁舟阻風浪，羡他舟楫掛帆来。"
        ],
        "title": "乘舟阻風",
        "id": "8a807b21-0da5-4377-bb95-12a6aaf85ca9"
    },
    {
        "author": "張嵲",
        "paragraphs": [
            "當時分袂各丁年，南國相逢鬢已班。",
            "羡子還来覲丘隴，益令歸夢繞金山。"
        ],
        "title": "送陳忠玉兼寄尹夢得黄仲通并寄季通侄五首  其一",
        "id": "75b57c0d-357b-4098-846c-f2a10671506f"
    },
    {
        "author": "張嵲",
        "paragraphs": [
            "少年渾欲不勝衣，豐下如今带十圍。",
            "他日飛揚未輕料，卜居終欲近郊扉。"
        ],
        "title": "送陳忠玉兼寄尹夢得黄仲通并寄季通侄五首  其二",
        "id": "c3d0cf89-05b5-41d5-a0fb-a08dbd5f1e24"
    },
    {
        "author": "張嵲",
        "paragraphs": [
            "百年門户已蕭然，每喜人傳小阮賢。",
            "好遣僕童種榆檟，老夫行欲賦歸田。"
        ],
        "title": "送陳忠玉兼寄尹夢得黄仲通并寄季通侄五首  其三",
        "id": "4071621d-24f9-4f1e-b51e-cc0225dfb425"
    },
    {
        "author": "張嵲",
        "paragraphs": [
            "南川解袂十年餘，環堵蕭然頗自娱。",
            "生計荒餘莫深恨，歸来猶得在枌榆。"
        ],
        "title": "送陳忠玉兼寄尹夢得黄仲通并寄季通侄五首  其四",
        "id": "a3583848-0b0e-4a9e-a78a-1c68d81f14ea"
    },
    {
        "author": "張嵲",
        "paragraphs": [
            "君歸多問尹夫子，病後新詩定益工。",
            "鴻雁南来書不到，想應全未廢書空。"
        ],
        "title": "送陳忠玉兼寄尹夢得黄仲通并寄季通侄五首  其五",
        "id": "412e02d0-f72f-4184-ba94-de41c6b6bd0d"
    },
    {
        "author": "張嵲",
        "paragraphs": [
            "瀑溜落巖冰柱碎，迸珠跳沫似飛埃。",
            "西風更與遊人便，時送輕塵灑面来。"
        ],
        "title": "龍洞二首  其一",
        "id": "a923d2d6-e60b-4628-99a2-17c542ee4bb6"
    },
    {
        "author": "張嵲",
        "paragraphs": [
            "巖樹交柯如有意，欲將密葉蔽溪門。",
            "紫府沿源應不遠，未知相去幾程雲。"
        ],
        "title": "龍洞二首  其二",
        "id": "6610f7fc-1fcd-44de-b14f-b057e235eda0"
    },
    {
        "author": "張嵲",
        "paragraphs": [
            "蒼茫雲樹渺相迎，山縣燒餘祗故城。",
            "雞犬不聞仍禁火，經過轉見亂離情。"
        ],
        "title": "過鄖鄉寒食日",
        "id": "2be86d76-5b7c-47ce-92b3-e72d556f474f"
    },
    {
        "author": "張嵲",
        "paragraphs": [
            "山南山北是人家，紅杏香中日未斜。",
            "傳語春風能幾日，慎無吹折最高花。"
        ],
        "title": "夢中作後兩句前句覺後足成皆夢中所見也",
        "id": "40945dd5-597c-4a89-9b2e-db2623f83b79"
    },
    {
        "author": "張嵲",
        "paragraphs": [
            "夏郊群樹綠冥冥，北户今朝又脱扄。",
            "極目不知何所詣，三年於此看縈青。"
        ],
        "title": "閏月二日始開北窗籬門",
        "id": "0d404ec7-ca9d-4140-8a64-c776932bef54"
    },
    {
        "author": "張嵲",
        "paragraphs": [
            "青林雨濕煙濛濛，杜鵑含寃號晚風。",
            "雨轉蕭蕭聲轉急，不堪聞在亂離中。"
        ],
        "title": "掌口寺寮聞杜鵑",
        "id": "1e7c175e-78c6-4322-8896-0bc38167db9c"
    },
    {
        "author": "張嵲",
        "paragraphs": [
            "陰陰綠柳子規啼，風送餘聲夜轉悲。",
            "山月籠明蘭氣馥，怳然如在鹿門時。"
        ],
        "title": "山中月夜聞杜鵑憶鹿門舊遊",
        "id": "a1a42cab-04ac-4223-8fef-44dd49f20c95"
    },
    {
        "author": "張嵲",
        "paragraphs": [
            "西山日落東山明，長風吹花客心驚。",
            "房州氣候不可解，嫩葉暗中蟬亂鳴。"
        ],
        "title": "暮春道中聞蟬",
        "id": "d9b6b0a2-5455-4a8a-8af2-6b579979a27f"
    },
    {
        "author": "張嵲",
        "paragraphs": [
            "睡足秋堂夜雨聲，天涯此夕歎飄零。",
            "空堦滴瀝腸堪斷，更向芭蕉葉上聽。"
        ],
        "title": "夜雨有作",
        "id": "155ba842-627b-44d3-a3a6-4b42a6e85833"
    },
    {
        "author": "張嵲",
        "paragraphs": [
            "修竹青冥山翠合，圓荷枯倒水禽飛。",
            "造門休問林塘主，暫借閒窗負暖暉。"
        ],
        "title": "仇氏園",
        "id": "046c317b-ee85-4e36-ab18-52a572dd5bba"
    },
    {
        "author": "張嵲",
        "paragraphs": [
            "十日濃陰飛細雨，清川初漲水平沙。",
            "幽人閉户春已半，開遍山南山北花。"
        ],
        "title": "過覃氏園偶題",
        "id": "f69ab674-f5f7-4ab5-82ac-e0caae6bf58c"
    },
    {
        "author": "張嵲",
        "paragraphs": [
            "柳外高風盡日吹，春来不省見花枝。",
            "漢傍别墅三株杏，記得飄零似雪時。"
        ],
        "title": "思故園",
        "id": "cadf0f66-42c3-4039-ac45-a9e716978826"
    },
    {
        "author": "張嵲",
        "paragraphs": [
            "憶昔尋梅漢水傍，故乘微霰渡澄江。",
            "如今飄泊閩山側，擁褐安禪聽打窗。"
        ],
        "title": "十二月旦雪霰大摰",
        "id": "41eb5edf-acee-417c-a301-8019f0c69412"
    },
    {
        "author": "張嵲",
        "paragraphs": [
            "風不終朝聞老氏，撼山今既一期餘。",
            "得非造化誇能事，要使人無盡信書。"
        ],
        "title": "七月二日大風作一晝夜方止土人云此風潮信也三首  其一",
        "id": "c143ef17-23c1-47df-9efa-93a4db74c628"
    },
    {
        "author": "張嵲",
        "paragraphs": [
            "後世新奇方競出，難持古語對時云。",
            "欲將老氏飄風語，刋剟還同火浣文。"
        ],
        "title": "七月二日大風作一晝夜方止土人云此風潮信也三首  其二",
        "id": "4625436e-834b-45fb-84ad-8bd36ef3035f"
    },
    {
        "author": "張嵲",
        "paragraphs": [
            "風潮初見土人云，始愧鯫生泥昔言。",
            "卻以所經疑柱史，著書應祗爲中原。"
        ],
        "title": "七月二日大風作一晝夜方止土人云此風潮信也三首  其三",
        "id": "dd94d2f1-657f-4fda-932c-1534376ac5cd"
    },
    {
        "author": "張嵲",
        "paragraphs": [
            "引吭清噭達天外，何意留連豢養恩。",
            "我亦久懷區外志，終當乘此羾天門。"
        ],
        "title": "詠鶴  其一",
        "id": "d45a06de-5f32-4ce0-a35d-454a56e8d82d"
    },
    {
        "author": "張嵲",
        "paragraphs": [
            "非干位置異雞群，自是昂藏絕世紛。",
            "若使風標公子見，亦應慙恨不如君。"
        ],
        "title": "詠鶴  其二",
        "id": "5ac1a507-547c-4667-8755-5f488122cdb0"
    },
    {
        "author": "張嵲",
        "paragraphs": [
            "當年君子成猿鶴，物化誰能不愴神。",
            "奮翼一歸霄漢後，安知不作艾封人。"
        ],
        "title": "詠鶴  其三",
        "id": "991387b5-8a2c-42a3-b28c-ae58150dad86"
    },
    {
        "author": "張嵲",
        "paragraphs": [
            "心期附鳳參雲駕，豈與凡禽共苑園。",
            "黄鵠無能猶自免，應緣遠去不乘軒。"
        ],
        "title": "詠鶴  其四",
        "id": "bae37804-7e48-43cf-bde9-bcdbdc613c4d"
    },
    {
        "author": "張嵲",
        "paragraphs": [
            "千年一度復来歸，城郭何人識令威。",
            "當日榮華竟誰是，祗應皆作路塵飛。"
        ],
        "title": "詠鶴  其五",
        "id": "095f236d-9df3-4807-983c-0ba267807f00"
    },
    {
        "author": "張嵲",
        "paragraphs": [
            "日薄城煙湖面紅，勝遊常恨隔崇墉。",
            "不如縱櫂絕湖去，卻聽孤山打暮鐘。"
        ],
        "title": "孤山",
        "id": "332ec9dd-00d1-4690-9df1-39981e6aff7b"
    },
    {
        "author": "張嵲",
        "paragraphs": [
            "何郎當日在房州，曾見梅花倚郡樓。",
            "賦罷凌風人已朽，後来白盡幾人頭。"
        ],
        "title": "贈何子應侍兒二首  其一",
        "id": "7b63f925-a560-40ac-9469-33d45304c47f"
    },
    {
        "author": "張嵲",
        "paragraphs": [
            "憶見紅茵起襪塵，十年相遇淛河津。",
            "慇懃怪我凋雙鬢，不似花枝郤耐春。"
        ],
        "title": "贈何子應侍兒二首  其二",
        "id": "83eac963-6689-4bf0-9f77-5a753650f699"
    },
    {
        "author": "張嵲",
        "paragraphs": [
            "讎書不必天禄閣，林下巾箱且自攜。",
            "時有田翁来暱飲，嗟無太乙照青藜。"
        ],
        "title": "山中校書時有田父攜酒見訪",
        "id": "730695a3-00f8-4240-8246-101316372d0b"
    },
    {
        "author": "張嵲",
        "paragraphs": [
            "狂風幾日漲黄塵，籬外桃花忽照人。",
            "不有繁紅慰逐客，二年不識淛江春。"
        ],
        "title": "魏塘荒僻春来無雜花一枝可慰逐客二月二十六日見籬外桃花盛開如爍紅霞因爲絕句一首",
        "id": "7261b784-8ca3-44bf-b7d6-c35fdbdd364b"
    },
    {
        "author": "張嵲",
        "paragraphs": [
            "曠卻相隨不相識，主翁翻作白頭新。",
            "桃花未見不曾失，拈出還成埋没人。"
        ],
        "title": "凌雲見桃花",
        "id": "af2a3d02-55d3-4bde-952e-d99fed7bb846"
    },
    {
        "author": "張嵲",
        "paragraphs": [
            "桃花零落怨春回，松下朱門向水開。",
            "燕子不知非舊客，依然還取故巢来。"
        ],
        "title": "二月二十四日至魏塘七首  其一",
        "id": "4eea4eaa-40b9-480b-ac77-04760f1e7182"
    },
    {
        "author": "張嵲",
        "paragraphs": [
            "茫茫白水環虚市，股引清渠繞梵宫。",
            "一夜春風入高柳，怳如身在海濤中。"
        ],
        "title": "二月二十四日至魏塘七首  其二",
        "id": "aa7674d2-e5e0-4d4b-b582-de301355e4a1"
    },
    {
        "author": "張嵲",
        "paragraphs": [
            "青葉生林啼鳥新，出門逢水不逢人。",
            "楊花滿地披重蠒，不信人間有暮春。"
        ],
        "title": "二月二十四日至魏塘七首  其三",
        "id": "b9fca411-62c4-4b4d-852d-a4dfa45728a9"
    },
    {
        "author": "張嵲",
        "paragraphs": [
            "雨罷青枝猶裊裊，風餘紫燕故翩翩。",
            "垂簾竟日無餘事，庭草雖長不用鞭。"
        ],
        "title": "二月二十四日至魏塘七首  其四",
        "id": "a418d409-675e-40f4-b168-1a3bd823748a"
    },
    {
        "author": "張嵲",
        "paragraphs": [
            "病起清羸廢酒巵，茶煙聊復颺輕颸。",
            "卜居便作千年計，會見蟠桃著子時。"
        ],
        "title": "二月二十四日至魏塘七首  其五",
        "id": "d9c36b19-020c-4b9b-a20b-77d4123766dc"
    },
    {
        "author": "張嵲",
        "paragraphs": [
            "一行疏柳對柴門，又見荒煙上晚村。",
            "日日牆陰觀日影，人生消得幾黄昏。"
        ],
        "title": "二月二十四日至魏塘七首  其六",
        "id": "66c110e7-ceee-4ed1-a96c-237b441c48e8"
    },
    {
        "author": "張嵲",
        "paragraphs": [
            "今朝自撒窗前柵，决眥雙鳬没綺塍。",
            "便是提封無限界，不憂閩陌誤東陵。"
        ],
        "title": "二月二十四日至魏塘七首  其七",
        "id": "99de9da4-7c5e-4d59-88f9-43c529208033"
    },
    {
        "author": "張嵲",
        "paragraphs": [
            "木人睡足理精神，大地山河勿一塵。",
            "不是解談無口論，由来不及世間人。"
        ],
        "title": "法界頌二首  其一",
        "id": "8360734c-2c36-4624-a3fa-a6198cd6d22e"
    },
    {
        "author": "張嵲",
        "paragraphs": [
            "山河大地因誰有，聞見覺知非我親。",
            "不挂一絲全體露，真成本分住山人。"
        ],
        "title": "法界頌二首  其二",
        "id": "d1bb4e7d-6c2b-49ba-a52a-20fbf14e76cb"
    },
    {
        "author": "張嵲",
        "paragraphs": [
            "亂中一任青春去，秪有閒愁作鬢華。",
            "日暮風吹古原樹，杜鵑啼遍滿林花。"
        ],
        "title": "自房州歸掌口聞杜鵑時杜鵑花盛開",
        "id": "aacf39a7-85a8-4842-8f11-f387165d0167"
    },
    {
        "author": "張嵲",
        "paragraphs": [
            "喬林近水葉陰陰，縈石溪流自淺深。",
            "隔水群山森夏木，白雲樓起媚遥岑。"
        ],
        "title": "澗邊",
        "id": "8b6bedf6-921b-41f2-851e-be106cc83df4"
    },
    {
        "author": "張嵲",
        "paragraphs": [
            "地爐火煖壁燈青，虛閣風驚鐸亂鳴。",
            "門掩上方山月黑，北窗危坐聽松聲。"
        ],
        "title": "夜坐",
        "id": "511b8bdc-4531-4f22-8ff8-31df40d0d1eb"
    },
    {
        "author": "張嵲",
        "paragraphs": [
            "晚来聊復岸烏紗，指點園林已罷花。",
            "高柳交陰斜日照，閒攜兒稚看棲鴉。"
        ],
        "title": "晚步",
        "id": "e5db487d-772d-433d-82f9-7245777dcb6e"
    },
    {
        "author": "張嵲",
        "paragraphs": [
            "短壑長松經始餘，次山無往不從吾。",
            "便應掃盡陳蹤蹟，摹作三溪少隐圖。"
        ],
        "title": "崇山圖七賢詩  其一",
        "id": "fadd9664-4b3b-4cdc-891d-9ca131686efb"
    },
    {
        "author": "張嵲",
        "paragraphs": [
            "峴首登臨事已非，風流千古載豐碑。",
            "鑿空尋出崇山景，又作襄陽一段奇。"
        ],
        "title": "崇山圖七賢詩  其二",
        "id": "98c52202-edf4-49bd-864e-bb62bd70098d"
    },
    {
        "author": "張嵲",
        "paragraphs": [
            "居士胸中有丘壑，買山占得水雲寛。",
            "七峰環合三溪碧，盡付騷人一倚欄。"
        ],
        "title": "崇山圖七賢詩  其三",
        "id": "d9d96673-d99a-426b-8415-118a5c582dce"
    },
    {
        "author": "張嵲",
        "paragraphs": [
            "負郭幽崖面武當，襄江前占水雲長。",
            "四時景趣無窮盡，俱向公家静隱堂。"
        ],
        "title": "崇山圖七賢詩  其四",
        "id": "4a763f09-9531-4353-9b37-5e750664b210"
    },
    {
        "author": "張嵲",
        "paragraphs": [
            "兩山列影作眉愁，盡付襄江一鑑收。",
            "問訊風光應更好，賦詩誰與共清流。"
        ],
        "title": "崇山圖七賢詩  其五",
        "id": "def2dfbd-c84d-49d2-943c-b18a1ea186e0"
    },
    {
        "author": "張嵲",
        "paragraphs": [
            "山容渾似關南見，水曲初疑峴首看。",
            "聞說新堂多勝概，待飛一葉上雲端。"
        ],
        "title": "崇山圖七賢詩  其六",
        "id": "3e8e5ef3-8e8b-4c8c-9dc9-249d89314960"
    },
    {
        "author": "張嵲",
        "paragraphs": [
            "當日承恩向壁門，今同傖鬼落荒村。",
            "丘墳埋没生秋草，人事如斯詎可論。"
        ],
        "title": "內人斜二首  其一",
        "id": "1e61c16b-fd1d-4d78-ab6b-91a0bef5ed7c"
    },
    {
        "author": "張嵲",
        "paragraphs": [
            "山色依依水自流，內人斜畔最堪愁。",
            "荒榛蔓草縈寒骨，更有何人弔杜秋。"
        ],
        "title": "內人斜二首  其二",
        "id": "bde1e5f3-f613-4739-a97a-eafd2395ab13"
    },
    {
        "author": "張嵲",
        "paragraphs": [
            "西崖佳樹綠層層，日落山煙滿樹生。",
            "蕭然倚杖疏籬外，遥聽幽泉斷續鳴。"
        ],
        "title": "晚望西崖",
        "id": "2f45c5fc-f449-4dea-bc77-330fb787e359"
    },
    {
        "author": "張嵲",
        "paragraphs": [
            "嶺樹疏疏秋景明，荒筠埋没觀基平。",
            "石門山下微江水，依舊東流日夜聲。"
        ],
        "title": "登石門山山側有觀基在荒筠中不可到山相對即新安縣也今謂之新安平二首  其一",
        "id": "5dc5d29c-72c2-40f8-ba0e-a17b39bbee6e"
    },
    {
        "author": "張嵲",
        "paragraphs": [
            "石門山對新安縣，基址平来蔓草秋。",
            "千尺微江清見底，悲鳴還向縣前流。"
        ],
        "title": "登石門山山側有觀基在荒筠中不可到山相對即新安縣也今謂之新安平二首  其二",
        "id": "4e0b3c9f-8b0a-4a93-8e70-f6a9434283ed"
    },
    {
        "author": "張嵲",
        "paragraphs": [
            "一枝寒艷映窗光，蘂氣侵衣斷客腸。",
            "漢上水邊千萬樹，春来何地着清香。"
        ],
        "title": "梅",
        "id": "a30b8f67-7ae3-4a6c-8c75-27942db030d7"
    },
    {
        "author": "張嵲",
        "paragraphs": [
            "開時都不值繁華，結實調羮尚有誇。",
            "若語當年上春事，總輸凡木後開花。"
        ],
        "title": "偶成梅詠三首  其一",
        "id": "89e6a35d-0a58-4848-87a8-027d275e8eba"
    },
    {
        "author": "張嵲",
        "paragraphs": [
            "故園微路遶江干，常記開時偪歲寒。",
            "萬里臨風驚老眼，卻疑還是霧中看。"
        ],
        "title": "偶成梅詠三首  其二",
        "id": "7fd155ae-1767-4be0-9946-48c68d4f3382"
    },
    {
        "author": "張嵲",
        "paragraphs": [
            "霧態風姿紫府仙，直疑清夜降羊權。",
            "不知老大心灰久，香氣撩人似昔年。"
        ],
        "title": "偶成梅詠三首  其三",
        "id": "d71f6c6e-e5a8-4aad-a41c-1d53e473f216"
    },
    {
        "author": "張嵲",
        "paragraphs": [
            "覽鏡知予骨相屯，便當終與老農鄰。",
            "議將此地爲莵圃，種藥栽花二十春。"
        ],
        "title": "覽鏡",
        "id": "9d79a9e3-07be-4f55-8f42-7718bf046fe4"
    },
    {
        "author": "張嵲",
        "paragraphs": [
            "城下滄波去不停，城頭吹角作邊聲。",
            "去年此夜深閨月，今向興州山上明。"
        ],
        "title": "興州看月上",
        "id": "480b5790-ee28-48e5-a215-689ae9682764"
    },
    {
        "author": "張嵲",
        "paragraphs": [
            "細挹幽香辨殘雪，卻驚寒谷獨先春。",
            "慇懃爲記春風面，他日重来是故人。"
        ],
        "title": "溪傍梅花初開二首  其一",
        "id": "d108a96d-319b-4b6c-a6c4-8af1f464c043"
    },
    {
        "author": "張嵲",
        "paragraphs": [
            "溪流一派碧潺潺，落蕊隨溪出亂山。",
            "惟有劉郎重廻首，往来行客更誰攀。"
        ],
        "title": "溪傍梅花初開二首  其二",
        "id": "1ed926cc-2869-4a9f-b1d6-d9c2a68c3018"
    },
    {
        "author": "張嵲",
        "paragraphs": [
            "每憶西山千丈秀，雲霾對面失空青。",
            "千林夜雪無人跡，獨策羸驂带曉星。"
        ],
        "title": "冒雪早行",
        "id": "31246c5a-9ff6-4371-ab80-e3e5843828c8"
    },
    {
        "author": "張嵲",
        "paragraphs": [
            "嶷嶷群峰當戶立，泠泠絕澗出山長。",
            "虚寮竟日無餘事，默坐時聞柏子香。"
        ],
        "title": "秋晚遊謙上人菴四首  其一",
        "id": "7f6cb3f8-805f-4313-b652-1b80452145af"
    },
    {
        "author": "張嵲",
        "paragraphs": [
            "兩岸喬松上冷煙，誅茅遠在亂峰前。",
            "居人不識新菴路，欲入山門尋細泉。"
        ],
        "title": "秋晚遊謙上人菴四首  其二",
        "id": "35245719-7a9f-4c53-a91c-9ebeeeabd77b"
    },
    {
        "author": "張嵲",
        "paragraphs": [
            "霜落秋山楓樹紅，茅簷直面列諸峰。",
            "上人竟日觀心坐，粥飯遥憑别寺鐘。"
        ],
        "title": "秋晚遊謙上人菴四首  其三",
        "id": "9a953d8a-d323-4742-9187-68880295da7b"
    },
    {
        "author": "張嵲",
        "paragraphs": [
            "溪流觸石轉輕雷，境静身閒萬慮灰。",
            "西崦遠寺青煙外，時聽鐘聲度壑来。"
        ],
        "title": "秋晚遊謙上人菴四首  其四",
        "id": "4e332a26-feea-428c-890a-57fae51a61f4"
    },
    {
        "author": "張嵲",
        "paragraphs": [
            "雜英滿樹春欲過，修竹參雲萬餘箇。",
            "頭陀雲頂出迎賓，恐是當時劉鐡磨。"
        ],
        "title": "寒食日兒輩遊尼菴戯作",
        "id": "2aea65a7-7638-42bb-a1f5-527bbd35013b"
    },
    {
        "author": "張嵲",
        "paragraphs": [
            "禁苑茫茫盡日吹，桃紅李白祗青枝。",
            "唯餘阿醋偏驕妬，不畏封家十八姨。"
        ],
        "title": "讀太平廣記三首  其一",
        "id": "ea230874-ad82-4aa0-a3c4-9d02f4f124a4"
    },
    {
        "author": "張嵲",
        "paragraphs": [
            "月下来過徴士門，可憐桃李盡能言。",
            "其如苦畏春風暴，可爲牆東植絳幡。"
        ],
        "title": "讀太平廣記三首  其二",
        "id": "cf08744c-a7f7-440b-9435-588d8c0ee785"
    },
    {
        "author": "張嵲",
        "paragraphs": [
            "夢裏空驚歲月長，覺時追憶始堪傷。",
            "十年烜赫南柯守，竟日歡娱審雨堂。"
        ],
        "title": "讀太平廣記三首  其三",
        "id": "ababbac7-bae3-4dee-ba2e-12af8d794922"
    },
    {
        "author": "張嵲",
        "paragraphs": [
            "天外峰巒排木杪，江邊石氣動雲根。",
            "憑誰爲謝東流水，好送寒聲入故園。"
        ],
        "title": "早發竹山二首  其一",
        "id": "4886588f-448e-4b1f-b559-fca729a83b64"
    },
    {
        "author": "張嵲",
        "paragraphs": [
            "去水湯湯縈嶼轉，前山恰恰與雲平。",
            "僕夫應怪微吟苦，寧識江頭送目情。"
        ],
        "title": "早發竹山二首  其二",
        "id": "e43212b6-a06b-436e-903e-9c5073b5e634"
    },
    {
        "author": "張嵲",
        "paragraphs": [
            "青山忽斷開平陸，雞犬人煙太古風。",
            "野老誅茅寧有意，一生身在翠微中。"
        ],
        "title": "竹山道中",
        "id": "14deb475-3db5-4795-b080-48a24464de61"
    },
    {
        "author": "張嵲",
        "paragraphs": [
            "衰草連雲鴉亂飛，荒城寂歷澹寒曦。",
            "屋廬燒盡民居少，祗有青山似昔時。"
        ],
        "title": "再到竹山",
        "id": "8af1a668-8db4-47ab-86ba-5e5990a5f2e2"
    },
    {
        "author": "張嵲",
        "paragraphs": [
            "滿谷千千萬萬紅，含情一一待春風。",
            "難將朽質争娟好，拚卻輪囷似老松。"
        ],
        "title": "老罷",
        "id": "54304be8-be71-4f7f-bccb-929a0fed2529"
    },
    {
        "author": "張嵲",
        "paragraphs": [
            "荒村渺渺不知春，三見籬邊物態新。",
            "漸習魚蝦解蠻語，自疑元是魏塘人。"
        ],
        "title": "癸亥春",
        "id": "464c3364-9138-48b6-9585-5f023adb711e"
    },
    {
        "author": "張嵲",
        "paragraphs": [
            "莽莽暄風吹九州，春来何處不消憂。",
            "林間鳥語隨時好，花裏風光映日流。"
        ],
        "title": "春詞二首  其一",
        "id": "fdb9526c-dfdf-4598-ad31-750e958a2e70"
    },
    {
        "author": "張嵲",
        "paragraphs": [
            "無復餘聲到耳邊，衡門不閉亦蕭然。",
            "風枝鳥語皆無賴，每向春晴聒晝眠。"
        ],
        "title": "春詞二首  其二",
        "id": "f744dcbb-aa8a-498f-9fe2-477721ae32a1"
    },
    {
        "author": "張嵲",
        "paragraphs": [
            "桃花遠近火成堆，誰遣黄昏動地来。",
            "與使便成零落去，何如前日未吹開。"
        ],
        "title": "春間作",
        "id": "8c3f8a87-faf2-466e-bebf-b751cdc0587d"
    },
    {
        "author": "張嵲",
        "paragraphs": [
            "題卷安西嗟妙蹟，翩翩遥想翥龍鸞。",
            "那知偶落黠奴手，只作葡萄一斗看。"
        ],
        "title": "有感二首  其一",
        "id": "4535a6b6-b22f-44d6-bb97-24830fc8198f"
    },
    {
        "author": "張嵲",
        "paragraphs": [
            "庾翼神明還舊觀，蕺山草樹見揮毫。",
            "如今祗作葡萄用，惆悵遭離老虜曹。"
        ],
        "title": "有感二首  其二",
        "id": "4ccbf083-038a-4581-bef3-ad44f1fcc5bc"
    },
    {
        "author": "張嵲",
        "paragraphs": [
            "騰騰醉裏十年事，睒睒窗前半夜燈。",
            "老去自堪愁作伴，雨聲何用更憑陵。"
        ],
        "title": "雨後愴然有感",
        "id": "1561b67b-6beb-4efb-abd7-b38faa415c52"
    },
    {
        "author": "張嵲",
        "paragraphs": [
            "徧參初自浙江回，梵刹金鋪始奂開。",
            "袖手卻来巖下住，蕭然一逕長莓苔。"
        ],
        "title": "贈南回了豐上人三首  其一",
        "id": "ad818255-f50f-4eef-9f57-47a033aa7185"
    },
    {
        "author": "張嵲",
        "paragraphs": [
            "連階澹澹方池水，擁檻煌煌百日花。",
            "遥想老豐秋雨夜，跏趺獨坐聽鳴蛙。"
        ],
        "title": "贈南回了豐上人三首  其二",
        "id": "e41f84e8-bb49-4866-9ba7-dfe2be69644d"
    },
    {
        "author": "張嵲",
        "paragraphs": [
            "雙頬朱丹雪染眉，終朝一飯便無爲。",
            "庭前柏是初年種，今見森森合抱時。"
        ],
        "title": "贈南回了豐上人三首  其三",
        "id": "6a6e27fc-c4c3-40ee-af75-655471403f25"
    },
    {
        "author": "張嵲",
        "paragraphs": [
            "當日追亡如不及，豈扵今日故相圖。",
            "身如累卵君知否，方買民田欲自汙。"
        ],
        "title": "張文潛作淮陰侯詩有平生蕭相真知已何事還同女子謀句因爲蕭相代答一首",
        "id": "1b55f62f-4a15-4ddf-bbe3-7d5f412c1dfc"
    },
    {
        "author": "張嵲",
        "paragraphs": [
            "片雲一去幾時廻，好在江心碧玉堆。",
            "他時倘記珍台客，默坐猶能遣化来。"
        ],
        "title": "贈僧",
        "id": "7e050aab-bfef-4e77-b593-cdc7050e272a"
    },
    {
        "author": "張嵲",
        "paragraphs": [
            "睡起題詩寄漢濵，幾年音信斷知聞。",
            "何人爲我持瓶去，滿貯虚曇一餉君。"
        ],
        "title": "寄漢上禪者",
        "id": "17e70b0b-1768-4233-bcdc-e78e709e7607"
    },
    {
        "author": "張嵲",
        "paragraphs": [
            "屋裏迷家張處士，上門指路上人謙。",
            "如今線索都齊露，拍手呵呵未是忺。"
        ],
        "title": "寄謙上人",
        "id": "6ccdbaf8-3017-4b6a-821f-861271037fd3"
    },
    {
        "author": "張嵲",
        "paragraphs": [
            "白水環村漫漫流，天邊浮綠遠眉修。",
            "春晴一試登山屐，愧乏新詩與惠休。"
        ],
        "title": "登胥山贈長老净曇二首  其一",
        "id": "a728e961-97ea-4b2b-9674-584700e3d924"
    },
    {
        "author": "張嵲",
        "paragraphs": [
            "詩律遥追璨可流，安禪總不礙聞修。",
            "勸君着意捜新句，准擬他年有惠休。"
        ],
        "title": "登胥山贈長老净曇二首  其二",
        "id": "0213c533-3d8a-4ce4-be69-a7c4e1aeb32c"
    },
    {
        "author": "張嵲",
        "paragraphs": [
            "自從仞得無邊界，宇宙方知狭陋生。",
            "時節短于羊胛熟，廣輪才似一牛鳴。"
        ],
        "title": "法界頌",
        "id": "e6e3851a-cd7e-4ae4-b4f6-ba8b406b0fe5"
    },
    {
        "author": "張嵲",
        "paragraphs": [
            "五雲螭陛舊仙翁，来往琉璃一色宫。",
            "未到行人已能說，使君清與霅溪同。"
        ],
        "title": "呈湖州趙再可舍人二首  其一",
        "id": "8e0b4593-334c-4bec-9098-52a7ca61f0f1"
    },
    {
        "author": "張嵲",
        "paragraphs": [
            "一舸乘風汎渺茫，来依芳杜雪鷗行。",
            "難將野服隨賓履，七字聊参燕寢香。"
        ],
        "title": "呈湖州趙再可舍人二首  其二",
        "id": "e352c8aa-b3e0-41e6-a81b-b6846653acc0"
    },
    {
        "author": "張嵲",
        "paragraphs": [
            "滿目蕭蕭雲氣流，芭蕉梧葉共颼飀。",
            "松門盡日無来客，獨與疏篁傲晚秋。"
        ],
        "title": "晚秋風雨",
        "id": "0d17b88e-814a-4aab-a0b5-222cafcbe59d"
    },
    {
        "author": "張嵲",
        "paragraphs": [
            "每見營營止樊棘，不應遺矢未央宫。",
            "恐報苻堅筆端事，自疑今在洒心中。"
        ],
        "title": "七月二十日忽有青蠅翔舞坐隅揮之不去",
        "id": "94c93c7c-961a-4dd4-8b17-ca44606c891f"
    },
    {
        "author": "張嵲",
        "paragraphs": [
            "綠蓓繁時春欲暗，曉霜濃處信初来。",
            "今朝消息南枝露，知是微陽九地回。"
        ],
        "title": "趙表之送梅并詩次韵四首  其一",
        "id": "6e4c499b-b0bc-46c4-9395-1c4535404314"
    },
    {
        "author": "張嵲",
        "paragraphs": [
            "不著名身與句身，逈然超過亦無真。",
            "誰知終日騰騰者，便是當来本分人。"
        ],
        "title": "趙表之送梅并詩次韵四首  其二",
        "id": "a8cf12fb-5014-4bc0-a39e-305418cdff56"
    },
    {
        "author": "張嵲",
        "paragraphs": [
            "都緣老罷無筋力，不是萌心有愛憎。",
            "他時聊作逢場戯，分謗圖知我亦曾。"
        ],
        "title": "趙表之送梅并詩次韵四首  其三",
        "id": "333f103f-5231-4858-a254-3e7205e2e4e4"
    },
    {
        "author": "張嵲",
        "paragraphs": [
            "未忘一笑杯盤樂，終愛忘言氣味長。",
            "多慚居士梅花供，舉世何人解識香。"
        ],
        "title": "趙表之送梅并詩次韵四首  其四",
        "id": "7e677ff2-16c7-4e13-95e5-d49e75314a4b"
    },
    {
        "author": "張嵲",
        "paragraphs": [
            "曩日不緣逃暑至，今朝端爲探春来。",
            "梅花落去香渝烈，去去還應首重廻。"
        ],
        "title": "再次前韵六首  其一",
        "id": "4543a6bf-53f3-4a9a-82d4-c6bf5b7b934e"
    },
    {
        "author": "張嵲",
        "paragraphs": [
            "若認諸空猶是妄，莫言衆有便非真。",
            "今朝試遣木居士，問取頭陀菴裏人。"
        ],
        "title": "再次前韵六首  其二",
        "id": "7ac314f9-ee91-41ee-8354-95753e710299"
    },
    {
        "author": "張嵲",
        "paragraphs": [
            "齊國饋時堪出走，東山攜處未生憎。",
            "道人莫謂全無念，行樂須知此日曾。"
        ],
        "title": "再次前韵六首  其三",
        "id": "377dd4d3-57ab-4647-b48e-0123ead6f5df"
    },
    {
        "author": "張嵲",
        "paragraphs": [
            "亂蕊晚迎晴日暗，疏枝逈映暮山長。",
            "蕭然一榻安禪夜，細雨輕風爲發香。"
        ],
        "title": "再次前韵六首  其四",
        "id": "3679c49f-9239-475d-bfb9-1af9e57a5736"
    },
    {
        "author": "張嵲",
        "paragraphs": [
            "野泉決決貫城来，紅紫商量次第開。",
            "尚想梅横卻月觀，遥知雲雨暗陽臺。"
        ],
        "title": "再次前韵六首  其五",
        "id": "4c94c81b-2b35-4486-b8e1-7b606fa83c7e"
    },
    {
        "author": "張嵲",
        "paragraphs": [
            "晴空杳杳冥鴻遠，阿閣沉沉社燕回。",
            "酬酢風光堪一醉，卻虞蜂蝶浪相猜。"
        ],
        "title": "再次前韵六首  其六",
        "id": "74bdcfe3-5a18-4786-871a-3111185895fe"
    },
    {
        "author": "張嵲",
        "paragraphs": [
            "冰花不省如斯暴，疑是吹沙打夜窗。",
            "莫遣沉陰增敵氣，且將盈尺作農祥。"
        ],
        "title": "登樓對雪二首  其一",
        "id": "f7df9ecd-b7c0-4c8d-89dd-4504f5c9e945"
    },
    {
        "author": "張嵲",
        "paragraphs": [
            "朔風幾夜相回薄，世路秪今多苦辛。",
            "擒寇可無懸瓠將，泛舟未許剡溪人。"
        ],
        "title": "登樓對雪二首  其二",
        "id": "d1d4107b-74cc-4aac-bbda-1fa8ee975b9e"
    },
    {
        "author": "張嵲",
        "paragraphs": [
            "微王舊國雲煙古，獨氏空城睥睨平。",
            "故物祗應惟石瀨，昔人曾此聽寒聲。"
        ],
        "title": "遊獨孤城",
        "id": "8c9d38bf-0535-445a-acaa-9c15a7570cbd"
    },
    {
        "author": "張嵲",
        "paragraphs": [
            "古柏參天鶴不歸，空餘池水澹清暉。",
            "當時遺舄今安在，應作雙鳬過水飛。"
        ],
        "title": "登真觀遺履池",
        "id": "10250855-d858-44a6-ab2c-d00d532eaa5b"
    },
    {
        "author": "張嵲",
        "paragraphs": [
            "亂後生涯似轉蓬，何堪送客值秋風。",
            "含悽試看東歸路，只見青山繞漢中。"
        ],
        "title": "雙楠送何致遠歸陕西二首  其一",
        "id": "0acc5991-d442-435c-b8ae-d9955c01c76f"
    },
    {
        "author": "張嵲",
        "paragraphs": [
            "日落邊城旌斾愁，漢家鐡馬正防秋。",
            "慇懃送子西征路，弩力班超萬里侯。"
        ],
        "title": "雙楠送何致遠歸陕西二首  其二",
        "id": "db76cd6f-cd01-47e5-b18c-f0e0f8b00b04"
    },
    {
        "author": "張嵲",
        "paragraphs": [
            "壽張種漆將爲器，假用終能及里閭。",
            "我植青松期偃蓋，蒼然相對雪霜餘。"
        ],
        "title": "種松二首  其一",
        "id": "6238b204-ff2e-4d21-a0e4-1a7d2631d5e8"
    },
    {
        "author": "張嵲",
        "paragraphs": [
            "紛紛群木望秋零，獨喜新松五鬛音。",
            "他年城郭人非舊，我始攜鋤斸茯苓。"
        ],
        "title": "種松二首  其二",
        "id": "1bef8ecd-2fcb-4df9-a7de-b2612d14e8af"
    },
    {
        "author": "張嵲",
        "paragraphs": [
            "松水爲資萬事輕，蕭然一室寄餘生。",
            "勞君回去来相過，可見高人世外情。"
        ],
        "title": "贈翁法師二首  其一",
        "id": "85906a07-473f-4293-8755-c9ac064d0af5"
    },
    {
        "author": "張嵲",
        "paragraphs": [
            "病餘蒲柳懼先秋，妄想仙人十二樓。",
            "好住名山煮白石，他年因子問丹丘。"
        ],
        "title": "贈翁法師二首  其二",
        "id": "a5c96c18-4d28-4290-89a4-a3fb7d521d27"
    },
    {
        "author": "張嵲",
        "paragraphs": [
            "經年于此忍朝饑，又見秋山草木腓。",
            "滿口陽春無和者，卻將錫杖向空飛。"
        ],
        "title": "心老得法天柱修静能道黄龍會中諸耆舊及他宗派知名士辛酉秋應供兹院刻意行道訖無應者眀年夏末一日棄去将適焦山圖巖以棲老焉丐余詩以行爲作三絕句  其一",
        "id": "c8b3b0ef-fad1-48b8-bdd9-ad1aea0c9def"
    },
    {
        "author": "張嵲",
        "paragraphs": [
            "道人别我焦山去，擬卜穹巖畢暮年。",
            "帆来帆去澄江闊，我亦心馳落照前。"
        ],
        "title": "心老得法天柱修静能道黄龍會中諸耆舊及他宗派知名士辛酉秋應供兹院刻意行道訖無應者眀年夏末一日棄去将適焦山圖巖以棲老焉丐余詩以行爲作三絕句  其二",
        "id": "da767a76-2aac-4e49-bf86-6fbbf7fe911b"
    },
    {
        "author": "張嵲",
        "paragraphs": [
            "口如布穀本無語，身似虚空何所還。",
            "觀音巖逈出雲雨，好住幽窗望小山。"
        ],
        "title": "心老得法天柱修静能道黄龍會中諸耆舊及他宗派知名士辛酉秋應供兹院刻意行道訖無應者眀年夏末一日棄去将適焦山圖巖以棲老焉丐余詩以行爲作三絕句  其三",
        "id": "30b17e23-b4c0-46e0-895b-355f445ca35e"
    },
    {
        "author": "張嵲",
        "paragraphs": [
            "逌然誰識坐忘心，擁褐無言閉息深。",
            "庭竹自揺人語寂，終朝相對祗胎禽。"
        ],
        "title": "贈羽人二首  其一",
        "id": "1e967a28-ea5a-48c8-992c-0b0828b14df5"
    },
    {
        "author": "張嵲",
        "paragraphs": [
            "清晨叩齒誦黄庭，綘闕珠宫會衆靈。",
            "齋罷藥爐深炷火，戯攀庭樹作熊經。"
        ],
        "title": "贈羽人二首  其二",
        "id": "3aaf4192-5d21-4f51-9475-86677fbfcd54"
    },
    {
        "author": "張嵲",
        "paragraphs": [
            "時人惟解愛芳菲，服媚香濃竟莫知。",
            "幽卧獨憐芳氣馥，世間惟有柳州詩。"
        ],
        "title": "芍藥五首  其一",
        "id": "585dc0b3-2b19-41b4-98f9-7e6d4a3f7264"
    },
    {
        "author": "張嵲",
        "paragraphs": [
            "凄凄寒雨送餘春，繁艷濃香慰病身。",
            "忽作暖風遲日想，慨然如在漢江濵。"
        ],
        "title": "芍藥五首  其二",
        "id": "d033c69c-6ca8-43fc-ac26-5d30a4c0f9c6"
    },
    {
        "author": "張嵲",
        "paragraphs": [
            "典刑雖有但傷心，芳氣時来尚滿襟。",
            "還似夏侯家衆妓，隔簾聊聽繞梁音。"
        ],
        "title": "芍藥五首  其三",
        "id": "f01c5d8c-3413-44a5-9515-69feb3401ba8"
    },
    {
        "author": "張嵲",
        "paragraphs": [
            "淺白輕黄皆異態，還如妬寵各低垂。",
            "暖風一陣塗香烈，午酒醺酣嗅蕊時。"
        ],
        "title": "芍藥五首  其四",
        "id": "7aefd120-4de8-409b-a6e8-e42b0030da35"
    },
    {
        "author": "張嵲",
        "paragraphs": [
            "芳氣時時侵鼻觀，令人三復柳州詩。",
            "非因寂寞耽幽意，醉倒花間未必知。"
        ],
        "title": "芍藥五首  其五",
        "id": "dd71158f-3480-45a0-84a7-2c36ef21419d"
    },
    {
        "author": "張嵲",
        "paragraphs": [
            "經時避地隐蒼巖，世慮忘来萬事堪。",
            "日暮獨行南澗側，遥依疏樹望晴嵐。"
        ],
        "title": "暮春山中",
        "id": "4ba54314-104f-44d6-a179-0d78345d9bdb"
    },
    {
        "author": "張嵲",
        "paragraphs": [
            "日炙櫻桃已半紅，更薰花氣滿襟風。",
            "路傍謁舍蹲遺獸，應有荒墳在麥中。"
        ],
        "title": "絕句",
        "id": "abcd8c66-ca63-46cc-9c1d-77527784972d"
    },
    {
        "author": "張嵲",
        "paragraphs": [
            "生憎丹粉累幽姿，故着輕煤寫瘦枝。",
            "還似故園江上影，半籠煙月在疏籬。"
        ],
        "title": "墨梅四首  其一",
        "id": "11b0ee69-80cc-403e-b3cf-67d5b6d85799"
    },
    {
        "author": "張嵲",
        "paragraphs": [
            "南枝昨夜雪初乾，瘦質臨風亂蘂繁。",
            "憶向溪橋曾駐馬，卻疑渾是霧中看。"
        ],
        "title": "墨梅四首  其二",
        "id": "0c46475f-1e2f-486a-9eb1-e345e97c5519"
    },
    {
        "author": "張嵲",
        "paragraphs": [
            "化工着意作幽花，疑是來從阿母家。",
            "寂寞沙村煙雨裏，如看竹外一枝斜。"
        ],
        "title": "墨梅四首  其三",
        "id": "fec0b4c5-634a-49f9-bf4d-977ebc756225"
    },
    {
        "author": "張嵲",
        "paragraphs": [
            "山邊幽路水邊村，曾被疏花斷客魂。",
            "猶恨東風無意思，更吹煙雨暗黄昏。"
        ],
        "tags": [
            "咏物",
            "梅花",
            "抒怀",
            "咏物诗"
        ],
        "title": "墨梅四首  其四",
        "id": "58612b8b-93f8-4444-9dba-b65f2535c97b"
    },
    {
        "author": "張嵲",
        "paragraphs": [
            "黄簾綠幕護輕寒，猶憶當年叩畫欄。",
            "紅燭淚殘人語寂，玉人曾隔綺窗看。"
        ],
        "title": "題鮮于蹈夫墨梅二絕句  其一",
        "id": "b2fb4814-f6c9-43a6-b604-1fa24bf7e647"
    },
    {
        "author": "張嵲",
        "paragraphs": [
            "不御鉛華着素衣，玉奴風調似清姿。",
            "何郎不作凌風句，幻出江南煙雨時。"
        ],
        "title": "題鮮于蹈夫墨梅二絕句  其二",
        "id": "c2b9b0ca-36d6-4591-bb30-57ca27fa688f"
    },
    {
        "author": "張嵲",
        "paragraphs": [
            "庭下幽篁十數枝，令人偏記柳州詩。",
            "襄陽耆舊消除盡，清水驛傍應斷碑。"
        ],
        "title": "金道鋪庭下竹十許枝因憶柳子厚清水驛絕句",
        "id": "68edb94d-0188-498a-b62a-93a82743c66e"
    },
    {
        "author": "張嵲",
        "paragraphs": [
            "山磎犖确霧冥冥，瘦筍初從石罅生。",
            "開圖細想經過地，記得南山步晚晴。"
        ],
        "title": "題竹",
        "id": "d4fe2a28-f36a-4624-ba1d-f12b472e2cc0"
    },
    {
        "author": "張嵲",
        "paragraphs": [
            "秋霽無風日自曛，飛蟲偪塞似屯雲。",
            "老夫漂蕩居夷久，祇恐乘空是廩君。"
        ],
        "title": "秋霽日暖飛蟲蔽空甲子秋作",
        "id": "6946b088-632b-49d4-9890-48c8e807b9ec"
    },
    {
        "author": "張嵲",
        "paragraphs": [
            "顧兔霜餘毫健如，銛錐妙手應時胥。",
            "臨池自愧無功用，欲借僧房柿葉書。"
        ],
        "title": "贈筆工",
        "id": "ccd7575c-f090-4bc8-8e63-355d8beb3869"
    },
    {
        "author": "張嵲",
        "paragraphs": [
            "溟溟雨意若絲棼，銀竹森森瀉夜雲。",
            "憶昔曾行兩京道，還如孤驛枕邊聞。"
        ],
        "title": "夜聽雨聲",
        "id": "7f7c3c80-7b3f-4dbe-aab6-e0817cd5cad7"
    },
    {
        "author": "張嵲",
        "paragraphs": [
            "病起回思欲去時，莵裘重到倍依依。",
            "青苔一徑空行迹，門掩殘陽翠碧飛。"
        ],
        "title": "喜劉寶學彦修得歸因敘初别時悽愴之意十首  其一",
        "id": "f8f4a13b-655e-4678-98a2-54c354059357"
    },
    {
        "author": "張嵲",
        "paragraphs": [
            "三泉退敵捐軀日，五嶺逢紛去國年。",
            "皇天自古扶忠義，不必臨風畏跕鳶。"
        ],
        "title": "喜劉寶學彦修得歸因敘初别時悽愴之意十首  其二",
        "id": "fb0240e8-732f-4e9f-9878-4d82453737a9"
    },
    {
        "author": "張嵲",
        "paragraphs": [
            "書來不苦瘴侵肌，卻恐孤生厭食薇。",
            "春到自然群物遂，須知寒谷獨增輝。"
        ],
        "title": "喜劉寶學彦修得歸因敘初别時悽愴之意十首  其三",
        "id": "7721dcbc-ba6b-4f93-942e-603a18c12810"
    },
    {
        "author": "張嵲",
        "paragraphs": [
            "聊城欲下樂生去，宣室釐成賈傅歸。",
            "來往炎荒六千里，歸來卻得及春菲。"
        ],
        "title": "喜劉寶學彦修得歸因敘初别時悽愴之意十首  其四",
        "id": "2528dd04-04e8-4f43-9896-e4229bf4f8bf"
    },
    {
        "author": "張嵲",
        "paragraphs": [
            "漓水津頭逢早春，桂林楊柳拂行塵。",
            "西園無限芳菲樹，皆作新花詩主人。"
        ],
        "title": "喜劉寶學彦修得歸因敘初别時悽愴之意十首  其五",
        "id": "e0977b09-0c0a-494b-9b3e-2194abf33d97"
    },
    {
        "author": "張嵲",
        "paragraphs": [
            "曾向花間醉玉巵，今年花發去年枝。",
            "君恩不賜泥封詔，春物翻成滿地悲。"
        ],
        "title": "喜劉寶學彦修得歸因敘初别時悽愴之意十首  其六",
        "id": "cc609490-f0d2-4d2e-a08d-2cced7ad9746"
    },
    {
        "author": "張嵲",
        "paragraphs": [
            "幾年竭節在顔行，去國誰憐道路長。",
            "自是君心知魏尚，不應微諫待馮唐。"
        ],
        "title": "喜劉寶學彦修得歸因敘初别時悽愴之意十首  其七",
        "id": "c3b9a60c-98cb-4722-86d3-ab200c44ff36"
    },
    {
        "author": "張嵲",
        "paragraphs": [
            "去時弔古愚溪上，歸日讀碑浯水邊。",
            "不似柳州終抱憤，應同郭令欲扶顛。"
        ],
        "title": "喜劉寶學彦修得歸因敘初别時悽愴之意十首  其八",
        "id": "b04251ae-3989-440a-b981-d5f5ee723042"
    },
    {
        "author": "張嵲",
        "paragraphs": [
            "林邑回觀山靄微，短亭楊柳弄晴暉。",
            "遥憐一騎登途日，逐客人人淚滿衣。"
        ],
        "title": "喜劉寶學彦修得歸因敘初别時悽愴之意十首  其九",
        "id": "b0420d7f-c167-45d1-800b-c9d1a642801f"
    },
    {
        "author": "張嵲",
        "paragraphs": [
            "衡嶽峰高刮眼明，行看渾異去時情。",
            "斜陽託宿沅江上，反聽哀猿是好聲。"
        ],
        "title": "喜劉寶學彦修得歸因敘初别時悽愴之意十首  其一○",
        "id": "7a567936-46b0-42a3-ab18-cfb22c82dddc"
    },
    {
        "author": "張嵲",
        "paragraphs": [
            "歸計無成須絕望，幽居有意漫經營。",
            "自憐心異劉玄德，更喜年來髀肉生。"
        ],
        "title": "髀肉生",
        "id": "f84dba3f-228e-402e-95c8-c0fe59c356ca"
    },
    {
        "author": "張嵲",
        "paragraphs": [
            "上庸寒食已無花，山木青青吐嫩芽。",
            "此日傷心九原路，想無雞犬祇鳴鴉。"
        ],
        "title": "建炎庚戌潰兵犯襄漢寒食阻趨光化拜掃追慕痛哭因成二詩  其一",
        "id": "5d4cf40e-e311-4ba4-8685-74c15305fa0d"
    },
    {
        "author": "張嵲",
        "paragraphs": [
            "故園墳樹想青葱，寒食風光淚眼中。",
            "自痛不如傖父子，紙錢猶掛樹頭風。"
        ],
        "title": "建炎庚戌潰兵犯襄漢寒食阻趨光化拜掃追慕痛哭因成二詩  其二",
        "id": "3a7d4d18-e66c-4715-a36c-0a3e10102d0b"
    },
    {
        "author": "張嵲",
        "paragraphs": [
            "寂歷空堦惟落葉，黄昏古寺只棲鵶。",
            "高僧相對共無語，坐看西林消暝霞。"
        ],
        "title": "寶林晚坐",
        "id": "0e0b7cb4-7a43-40bc-b627-3ac39a6c48c3"
    },
    {
        "author": "張嵲",
        "paragraphs": [
            "寥寥空館風號木，浩浩長雲雪過窗。",
            "故國幾重輕靄外，歸心一夜滿寒江。"
        ],
        "title": "金州行衙二首  其一",
        "id": "ad54910d-2671-48f1-9e00-ab0c65665302"
    },
    {
        "author": "張嵲",
        "paragraphs": [
            "灘聲吹浪城邊壯，寒漏鏘金枕畔揺。",
            "庭樹不隨群木落，霜風著葉夜蕭蕭。"
        ],
        "title": "金州行衙二首  其二",
        "id": "4409afe2-5548-4952-a3d6-3b80bc947088"
    },
    {
        "author": "張嵲",
        "paragraphs": [
            "慈子爲牛真自取，逢分卧簀亦何哉。",
            "我今病落無多恨，況復終同短髪埋。"
        ],
        "title": "齒痛冀其速落而不可得",
        "id": "8bf28bed-0024-4abd-b012-7cbe83cb2ab9"
    },
    {
        "author": "張嵲",
        "paragraphs": [
            "喪歸荆楚痛遺民，脩好行人繼入秦。",
            "不待金仙來震旦，君王已解等寃親。"
        ],
        "title": "讀楚世家",
        "id": "28bf8c3c-777c-4a2e-8a05-105285b35e24"
    },
    {
        "author": "張嵲",
        "paragraphs": [
            "興元雙榦名千里，字水孤根壓九垓。",
            "豈但爲君丈人行，諦觀直恐是雲來。"
        ],
        "title": "題興元雙楠",
        "id": "9e643b24-6f44-4bba-baf2-3061ff0fa321"
    },
    {
        "author": "張嵲",
        "paragraphs": [
            "繁香苦愛飄岐路，風雨何須送晚春。",
            "坐久綺霞明落照，屏雷亦解慰遊人。"
        ],
        "title": "晚晴",
        "id": "2d5e8e31-e34b-464b-8de5-6f40ae8f0d8e"
    },
    {
        "author": "張嵲",
        "paragraphs": [
            "玉池潄液自芳鮮，記得當初病渴年。",
            "抒井只應供爨用，不須全是鳯門泉。"
        ],
        "title": "飲水",
        "id": "bdb89c4e-2c94-45fb-bff8-c6151d729270"
    },
    {
        "author": "張嵲",
        "paragraphs": [
            "屐齒休令破紫苔，柴門無客不須開。",
            "雨餘籬菊埋光去，木落前山獻體來。"
        ],
        "title": "即事",
        "id": "ad19b23c-e0f7-458c-9b8c-1e8d3065ba96"
    },
    {
        "author": "張嵲",
        "paragraphs": [
            "中興禮物事彌惇，獻宅那知故事存。",
            "當日司徒功業就，舊居亦作奉誠園。"
        ],
        "title": "劉少師妻獻園宅爲景靈宫基二首  其一",
        "id": "b9e6f8b7-ae62-4112-ab7b-5b70df145d29"
    },
    {
        "author": "張嵲",
        "paragraphs": [
            "漢家原廟厰雄規，欲及櫻桃果獻時。",
            "豈爲夫人能體國，將軍本不以家爲。"
        ],
        "title": "劉少師妻獻園宅爲景靈宫基二首  其二",
        "id": "107825ba-faeb-4cd1-ab2e-86c8afaba1a0"
    },
    {
        "author": "張嵲",
        "paragraphs": [
            "馴養經年聊伺曉，不須風雨遲明呼。",
            "年來頗學方仙道，拔宅他時從我無。"
        ],
        "title": "雞",
        "id": "8677cbf3-9870-4a7a-accf-4be50ac57527"
    },
    {
        "author": "張嵲",
        "paragraphs": [
            "庾亮樓前唯皎月，屈原祠下秖滄波。",
            "北人每到猶腸斷，江月涵輝更若何。"
        ],
        "title": "題曾口縣江月亭二首  其一",
        "id": "1d421d9c-3ec5-4596-95ed-f47645f3d57f"
    },
    {
        "author": "張嵲",
        "paragraphs": [
            "江城月暗山岑鬰，默坐但聽巴水聲。",
            "向使江清山月白，欲教遷客苦爲情。"
        ],
        "title": "題曾口縣江月亭二首  其二",
        "id": "6a3f28a7-3614-402f-ac85-32b94ae93316"
    },
    {
        "author": "張嵲",
        "paragraphs": [
            "但可摧頹悲失旦，不應風雨誤司晨。",
            "書生久已垂華髮，豈是當年起舞人。"
        ],
        "title": "聞荒雞",
        "id": "745fb753-2812-419a-8214-32cbac8ccb2a"
    },
    {
        "author": "張嵲",
        "paragraphs": [
            "中原無事不粟馬，散牧春皋薦草中。",
            "何必西來三萬里，龍媒二駿是追風。"
        ],
        "title": "題趙表之李伯時畫捉馬圖詩二首  其一",
        "id": "0f65108e-7e0a-4c78-8145-8b3d13306940"
    },
    {
        "author": "張嵲",
        "paragraphs": [
            "徒觀出塞十四萬，詎覺權奇冀北空。",
            "不用執驅名校尉，但令苜蓿遍離宫。"
        ],
        "title": "題趙表之李伯時畫捉馬圖詩二首  其二",
        "id": "9ad883a7-66d4-4448-9497-6ec9fbcd1b99"
    },
    {
        "author": "張嵲",
        "paragraphs": [
            "陰靄連朝昏廣野，鮮飊終日漾書帷。",
            "可憐細雨輕寒夜，正是故園花發時。"
        ],
        "title": "春陰",
        "id": "6a904260-c46a-47ab-ad13-549aa319a92f"
    },
    {
        "author": "張嵲",
        "paragraphs": [
            "雙鳬舊作朝天計，一鶚新收薦士書。",
            "不惜持盃相暖熱，白頭慈母最憐渠。"
        ],
        "title": "臨桂令以薦當趨朝置酒召客戲作二十八字遣六從事蒞之壽其太夫人",
        "id": "49a6f209-cb86-4019-8218-e66caa93f139"
    },
    {
        "author": "張嵲",
        "paragraphs": [
            "宰書三上已間闗，見辱功官又大難。",
            "當日之人定誰子，竟無名字在人間。"
        ],
        "title": "讀退之集偶書",
        "id": "fc29be96-81b1-4366-a877-6a5e7dc6366e"
    },
    {
        "author": "張嵲",
        "paragraphs": [
            "映空終日但如絲，安得垂簷似綆縻。",
            "須作深秋霖雨想，要無遺恨欲晴時。"
        ],
        "title": "閔雨",
        "id": "5fcdbe19-3d9d-4849-bb4e-7901e6c41fb5"
    },
    {
        "author": "張嵲",
        "paragraphs": [
            "别墅相望漢水傍，少年不省問豐荒。",
            "那知五十叨爲郡，日爲邦人慮雨暘。"
        ],
        "title": "丙寅三月憫雨既雨患未足",
        "id": "a5df7da9-77ca-4514-8c62-6e0e79acc258"
    },
    {
        "author": "張嵲",
        "paragraphs": [
            "霜稻收餘壠畝空，雨容和霧晚溟濛。",
            "出門忽見丹青樹，腸斷家山柿葉紅。"
        ],
        "title": "冒小雨晚出",
        "id": "ea777a1b-e12e-4a82-85cf-8eebe3ae9c12"
    },
    {
        "author": "張嵲",
        "paragraphs": [
            "天邊崧少遠微茫，猶想霓旌駐水旁。",
            "逸態瑰姿何處在，尚應遺恨寄君王。"
        ],
        "title": "觀洛神圖慨然有作三首  其一",
        "id": "9e65555a-38f9-40d5-8d85-acc710f4f65a"
    },
    {
        "author": "張嵲",
        "paragraphs": [
            "慇懃遵渚餽明璫，情托微波事渺茫。",
            "油壁卻歸天上去，沙晴空見水禽翔。"
        ],
        "title": "觀洛神圖慨然有作三首  其二",
        "id": "78ddbab6-ce6b-46fb-8b44-02b712294557"
    },
    {
        "author": "張嵲",
        "paragraphs": [
            "轘轅伊闕兩相望，草樹離離自鬰蒼。",
            "舊物祇餘金带枕，夜闌空斷九回腸。"
        ],
        "title": "觀洛神圖慨然有作三首  其三",
        "id": "c51ec5bc-a652-419d-a509-c7f7ac1b5531"
    },
    {
        "author": "張嵲",
        "paragraphs": [
            "石竹爲花品最微，當時曾入謫仙詩。",
            "新葩競發迷形似，紫蝶翩翾綴碧枝。"
        ],
        "title": "石竹",
        "id": "7289295a-1029-4044-8c31-1022987f56eb"
    },
    {
        "author": "張嵲",
        "paragraphs": [
            "出郭循溪路向東，隼旟悠颺滿春風。",
            "峰巒沐霧尚陰澹，桃李出墻能白紅。"
        ],
        "title": "勸農六首  其一",
        "id": "c2ff016d-0f78-4a7a-ba19-0dd730659a0e"
    },
    {
        "author": "張嵲",
        "paragraphs": [
            "皇恩力本勸農耕，老稚争隨刺史行。",
            "楊柳垂村麴塵色，殊鄉時節近清明。"
        ],
        "title": "勸農六首  其二",
        "id": "1b5330e1-7283-4db3-81e2-a161d0a0ff12"
    },
    {
        "author": "張嵲",
        "paragraphs": [
            "春泥滑滑不須愁，勉事深耕定有秋。",
            "沓障東南知更好，歸來頻上郡城樓。"
        ],
        "title": "勸農六首  其三",
        "id": "38daaeb1-34d4-42cc-9aa1-393d6f876042"
    },
    {
        "author": "張嵲",
        "paragraphs": [
            "春到逢花猶眼亂，老來對酒便心降。",
            "須知渴肺難禁醉，鴨綠潾潾酌玉缸。"
        ],
        "title": "勸農六首  其四",
        "id": "8ce1efcb-fad9-46b2-927f-18996bdd19bf"
    },
    {
        "author": "張嵲",
        "paragraphs": [
            "鳥聲撩亂喜春晴，詩思知隨筆下生。",
            "桃李連村向零落，出墻猶有數花明。"
        ],
        "title": "勸農六首  其五",
        "id": "9d9cc201-02e8-4536-b626-8ac84bb54cbe"
    },
    {
        "author": "張嵲",
        "paragraphs": [
            "夭桃無力卧溪沙，楊柳陰陰勝士家。",
            "下馬欲知留客意，棠梨故作後開花。"
        ],
        "title": "勸農六首  其六",
        "id": "f6e47be9-0def-44a4-8305-20c596f6cd1c"
    },
    {
        "author": "張嵲",
        "paragraphs": [
            "漫漫積雪被崗坻，宜主當時有暗期。",
            "忽見梅花照夜發，祇疑猶待射雕兒。"
        ],
        "title": "讀趙飛燕外傳雜詩七首  其一",
        "id": "e39c97da-858d-4a2a-bbad-fd995af1c556"
    },
    {
        "author": "張嵲",
        "paragraphs": [
            "九回沉水新爲髻，故繡裙襦穏稱身。",
            "禍水歘來漂燎火，知幾唯有淖夫人。"
        ],
        "title": "讀趙飛燕外傳雜詩七首  其二",
        "id": "830096fb-21c8-4e14-9b9c-e3d033e453a7"
    },
    {
        "author": "張嵲",
        "paragraphs": [
            "魏宫悵望楊花去，漢掖齊歌赤鳯來。",
            "淫蠱到頭成底事，荒田野草但堪哀。"
        ],
        "title": "讀趙飛燕外傳雜詩七首  其三",
        "id": "390d9c5f-a327-4ed4-9c27-deef3e63e9c4"
    },
    {
        "author": "張嵲",
        "paragraphs": [
            "漢武餘威信未窮，單于來見未央宫。",
            "如何運偶鴻嘉主，樊嫕宫中作女戎。"
        ],
        "title": "讀趙飛燕外傳雜詩七首  其四",
        "id": "33219471-32f6-4ce0-a1a9-506017734bfb"
    },
    {
        "author": "張嵲",
        "paragraphs": [
            "燕燕承恩住遠條，初能順息度寒宵。",
            "如何不以斯術進，卻使甘心慎恤膠。"
        ],
        "title": "讀趙飛燕外傳雜詩七首  其五",
        "id": "01eb8dc6-8c46-42d2-8eaa-d2d89447cefb"
    },
    {
        "author": "張嵲",
        "paragraphs": [
            "赤鳯謾言最可傷，君王不謂有他腸。",
            "併疑池上將仙去，祇恐留連爲侍郎。"
        ],
        "title": "讀趙飛燕外傳雜詩七首  其六",
        "id": "1828fee1-fe6b-4599-9db9-001a4c2f33eb"
    },
    {
        "author": "張嵲",
        "paragraphs": [
            "合德來嬪帝甚歡，温柔鄉裏勝求仙。",
            "武皇雖被白雲誤，猶得垂衣到暮年。"
        ],
        "title": "讀趙飛燕外傳雜詩七首  其七",
        "id": "d82f4fac-60b4-4c55-b926-cc7658c39cbb"
    },
    {
        "author": "張嵲",
        "paragraphs": [
            "山風颯颯木蕭蕭，挑盡青燈夜正遥。",
            "但得誅茅臨澗水，長年飲酒詠離騷。"
        ],
        "title": "夜坐讀離騷",
        "id": "03682179-6f06-4340-9dc3-d448894eb494"
    },
    {
        "author": "張嵲",
        "paragraphs": [
            "春餘白髪日蕭蕭，無復當年湖海豪。",
            "爲吏應須長孫子，裁詩要及九牛腰。"
        ],
        "title": "春餘",
        "id": "ea874269-85a3-4756-aab9-fed7098c8686"
    },
    {
        "author": "張嵲",
        "paragraphs": [
            "山中處處罷芳菲，衆綠成陰繞碧溪。",
            "薄暮鳥棲雲氣惡，滿林風雨杜鵑啼。"
        ],
        "title": "春晚偶書",
        "id": "a196d1ef-f490-4a80-9e9b-614c01035761"
    },
    {
        "author": "張嵲",
        "paragraphs": [
            "遠投僧舍青煙畔，夾路松音鐘磬幽。",
            "試倚危軒望鄉邑，三巴日暮遠峰稠。"
        ],
        "title": "五月二十四日宿永睦將口香積院僧軒東望甚遠滿山皆松檜聲三首  其一",
        "id": "e6437f67-2e8f-4beb-b2b9-4a530bcb2d03"
    },
    {
        "author": "張嵲",
        "paragraphs": [
            "煙嵐雲樹兩微茫，遷客西來正望鄉。",
            "若值秋風小搖落，祇應無奈九回腸。"
        ],
        "title": "五月二十四日宿永睦將口香積院僧軒東望甚遠滿山皆松檜聲三首  其二",
        "id": "794c9d0c-781a-4362-8f0e-430ac2f405ad"
    },
    {
        "author": "張嵲",
        "paragraphs": [
            "峰巒綿亘幾千里，半霽半陰輕靄中。",
            "僧房借榻睡初足，滿谷笙篁松檜風。"
        ],
        "title": "五月二十四日宿永睦將口香積院僧軒東望甚遠滿山皆松檜聲三首  其三",
        "id": "bb9b01d4-7f5c-4628-9c60-430fedb4d670"
    },
    {
        "author": "張嵲",
        "paragraphs": [
            "陽陽春物已離披，豺虎縱横萬事違。",
            "沉痛新阡一來省，卻隨江燕又西飛。"
        ],
        "title": "金山回道中",
        "id": "fad1d0f3-4cfb-4302-b7bc-ed44be80b534"
    },
    {
        "author": "張嵲",
        "paragraphs": [
            "不雨經時氣若焚，共欣疏點夜深聞。",
            "平明忽捲重陰盡，可是風師待策勲。"
        ],
        "title": "疾風伯",
        "id": "e86adc2b-fcf0-488b-a695-fb64a2eef94f"
    },
    {
        "author": "張嵲",
        "paragraphs": [
            "細葉蕭蕭擁痩枝，石間新筍迸根遲。",
            "輕筠爲使兒童護，待看娟娟解籜時。"
        ],
        "title": "題竹",
        "id": "7e3bd4f0-2c79-4eaf-a1d4-cc4b20219b49"
    },
    {
        "author": "張嵲",
        "paragraphs": [
            "天孫洗黛作靈泉，山腹空明一鏡圓。",
            "不用奔流出山去，人間濁浪正浮天。"
        ],
        "title": "題石井二首  其一",
        "id": "63f88615-3982-445e-b09e-7bf90e92a1ff"
    },
    {
        "author": "張嵲",
        "paragraphs": [
            "嗟余是客仍爲客，歎爾真山似假山。",
            "當日訪珪能玉没，端由生不近長安。"
        ],
        "title": "題石井二首  其二",
        "id": "304714a7-3591-49be-b56a-29f9fc0f63f3"
    },
    {
        "author": "張嵲",
        "paragraphs": [
            "時事任從兒輩說，新詩誰得老夫降。",
            "鬼名罷檢秋堂静，卧看風枝動晚窗。"
        ],
        "title": "秋晴",
        "id": "91bcc2ed-4ac7-4ba7-9961-e64186393bb7"
    },
    {
        "author": "張嵲",
        "paragraphs": [
            "亂後有誰三徑足，日長如我幾人閒。",
            "夕陽盡處春容好，更賴青雲作遠山。"
        ],
        "title": "二月五日晚閒步於庭日且下有青雲如遠山状望之不厭作絕句以遣興",
        "id": "96e4196d-ff8f-4a2d-b6f9-baf34e9de67e"
    },
    {
        "author": "張嵲",
        "paragraphs": [
            "蘭茁梅枝兩竝奇，高標真不負深知。",
            "風輕雨細春寒夜，正是清香發越時。"
        ],
        "title": "取蘭梅置几上三首  其一",
        "id": "afa7952b-e6f4-4fd2-bf7f-39e7b3fc3838"
    },
    {
        "author": "張嵲",
        "paragraphs": [
            "淺綠深藏垂翠葆，嬌紅巧傅刻繒花。",
            "南遊只在元樓客，坐入合香居士家。"
        ],
        "title": "取蘭梅置几上三首  其二",
        "id": "913a64ad-604a-4ec4-a5dd-9d71bba54f2b"
    },
    {
        "author": "張嵲",
        "paragraphs": [
            "崇蘭梅蘂竝時芳，更得春風爲發揚。",
            "還似高人有常德，年年只作舊時香。"
        ],
        "title": "取蘭梅置几上三首  其三",
        "id": "e51c7612-1e15-4e9a-99b2-ea22d70c7f4b"
    },
    {
        "author": "張嵲",
        "paragraphs": [
            "季末慆憂事可嗟，本根已撥尚肥家。",
            "那堪事異荀文若，空費君王十四車。"
        ],
        "title": "讀崔昭緯傳",
        "id": "46712305-9c37-4983-9143-341dbdbe164c"
    },
    {
        "author": "張嵲",
        "paragraphs": [
            "臨水桃花已亂飛，向人渾似訴離披。",
            "溟濛細雨春風暴，還是青林生葉時。"
        ],
        "title": "峽中晚春",
        "id": "54a86fe7-604c-43fc-a09d-a9857d59e965"
    },
    {
        "author": "張嵲",
        "paragraphs": [
            "西來一水古今綠，峽裏諸山天下奇。",
            "非是愚溪溪上客，未應輕作此山詩。"
        ],
        "title": "出微王峽讀子厚詩恍然偶作二絕句  其一",
        "id": "464d5812-2473-4ebf-b40b-13e94f042f19"
    },
    {
        "author": "張嵲",
        "paragraphs": [
            "驚湍絕壁窮天險，山水如斯世莫知。",
            "林邑峰巒瘴江水，發揮須待柳州詩。"
        ],
        "title": "出微王峽讀子厚詩恍然偶作二絕句  其二",
        "id": "e1ad1023-ae34-4d1d-a1cb-93e21ff75793"
    },
    {
        "author": "張嵲",
        "paragraphs": [
            "一雨稻畦春水足，苦遭鳴蟈故相喧。",
            "不妨信馬東城路，行看林花落古原。"
        ],
        "title": "雨後",
        "id": "5d271b7d-ba0e-4983-9e47-4f89070d871e"
    },
    {
        "author": "張嵲",
        "paragraphs": [
            "平生過眼無窮景，未省經行有此奇。",
            "煙雨連山催去棹，不容青壁更題詩。"
        ],
        "title": "登舟雨作再作一絕",
        "id": "fde99e7e-0fa6-4f57-a98b-e11d336086a5"
    },
    {
        "author": "張嵲",
        "paragraphs": [
            "莽莽屯雲接四溟，直疑天漏地維傾。",
            "此生覬望盡灰冷，但願耳邊無雨聲。"
        ],
        "title": "憤雨",
        "id": "9168cd46-4342-4107-abc8-682a07dfab29"
    },
    {
        "author": "張嵲",
        "paragraphs": [
            "案上文書任作堆，病無心力更翻開。",
            "前陂萬頃平如砥，掛上西窗看雨來。"
        ],
        "title": "欲雨",
        "id": "e6acd05f-deea-4f3a-93f5-a12cc3cc6510"
    },
    {
        "author": "張嵲",
        "paragraphs": [
            "客恨如酲何日醒，滿空煙雨晝冥冥。",
            "垂簾竟日無餘事，隔葉流鶯獨坐聽。"
        ],
        "title": "雨中聽鄰家侍兒歌",
        "id": "769b6a54-5697-4b34-81cc-1f9d0e9e5836"
    },
    {
        "author": "張嵲",
        "paragraphs": [
            "春水悠悠繞廢臺，竹輿幽軋轉城隈。",
            "路人不解知逐客，謂是尋春湖上來。"
        ],
        "title": "辛酉二月十六日出暗門循城如北闗登舟二首  其一",
        "id": "451e173c-80b3-4ffb-8040-907120d72818"
    },
    {
        "author": "張嵲",
        "paragraphs": [
            "城國排雲鎖病身，豈知城外物華新。",
            "非緣放逐循牆去，不見西湖萬頃春。"
        ],
        "tags": [
            "西湖"
        ],
        "title": "辛酉二月十六日出暗門循城如北闗登舟二首  其二",
        "id": "81db06bd-ea3b-4bd5-9acb-67fd6a13bded"
    },
    {
        "author": "張嵲",
        "paragraphs": [
            "六年相見倍相親，欲話離憂恐愴神。",
            "莫惜維舟連夜語，三巴雅舊更無人。"
        ],
        "title": "舟中贈鮮于孝叔",
        "id": "ece938da-9344-465e-bb38-42f0e45db985"
    },
    {
        "author": "張嵲",
        "paragraphs": [
            "悠悠寒日傍城闉，風蹙微波作細鱗。",
            "莫怪此江清見底，屈平曾向此投身。"
        ],
        "title": "渡湘水",
        "id": "7a92e80f-1674-4817-a5d8-e8582f3502ac"
    },
    {
        "author": "張嵲",
        "paragraphs": [
            "雲煙出沒葛蔓嶺，蜀錦開張楓樹林。",
            "連天寒雨何時斷，一室空山黄葉深。"
        ],
        "title": "麻子山二首  其一",
        "id": "381fa2ef-e551-4f99-89ee-22e22babbfdb"
    },
    {
        "author": "張嵲",
        "paragraphs": [
            "漫山麥壠已青青，雲壓群峰未肯晴。",
            "泥行若畏荒蹊險，悞聽風聲作雨聲。"
        ],
        "title": "麻子山二首  其二",
        "id": "a14a4ea0-e00f-404e-8b5f-4fd6ed39fa0f"
    },
    {
        "author": "張嵲",
        "paragraphs": [
            "嵯峩千仞永康山，石路終朝轉屈盤。",
            "政恐乘高傷遠目，忽然煙霧鎖峰巒。"
        ],
        "title": "永康山",
        "id": "22bb462d-9008-4437-aeaf-81aa0316a58c"
    },
    {
        "author": "張嵲",
        "paragraphs": [
            "農夫秧稻滿畦水，行客跨騾無樹陂。",
            "熱風吹面日方午，忽見綠巖冰柱垂。"
        ],
        "title": "自禮賢還鵝湖望山頂飛流有作二首  其一",
        "id": "d2109fa1-e0b7-4cd5-9a27-305201c6d080"
    },
    {
        "author": "張嵲",
        "paragraphs": [
            "夾日赤雲方變火，行人渴肺欲生塵。",
            "飛流百丈垂虹冷，愧爾山中宴坐人。"
        ],
        "title": "自禮賢還鵝湖望山頂飛流有作二首  其二",
        "id": "86282aa2-b516-4ebe-a504-a860e680b0ef"
    },
    {
        "author": "張嵲",
        "paragraphs": [
            "水畔平沙如積雪，灘心狠石似群牛。",
            "如何夏日千雷怒，今作寒宵嗚咽流。"
        ],
        "title": "唁微水",
        "id": "33383ccf-4647-4e4e-a699-09cc9a1db635"
    },
    {
        "author": "張嵲",
        "paragraphs": [
            "微江春水綠於藍，兩岸花開雪滿巖。",
            "縱棹中流望山頂，晴雲如絮亂毿毿。"
        ],
        "title": "春暮泛微水中流有作",
        "id": "4fb264ca-0bc1-46af-aaff-9baa6f02fe16"
    },
    {
        "author": "張嵲",
        "paragraphs": [
            "疊浪一灘翻積雪，連峰千里送青螺。",
            "微王建國猶來古，山鎖叢祠瞑色多。"
        ],
        "title": "微王廟",
        "id": "7e7b5704-099d-4883-abf2-1bd37df9c9e1"
    },
    {
        "author": "張嵲",
        "paragraphs": [
            "轉山溪溜碧涓涓，一勺芳甘信所便。",
            "盖代偉人今卜宅，敬君還似老翁泉。"
        ],
        "title": "無住墳山溪水",
        "id": "2a43bd23-2d68-4aac-ade8-3da47b29662b"
    },
    {
        "author": "張嵲",
        "paragraphs": [
            "銀山卷浪萬雷鳴，渚水諸灘險永清。",
            "平日垂堂猶自戒，年來輕作二江行。"
        ],
        "title": "自悼",
        "id": "de2049e7-70b8-4c43-ae3c-b53480fbc9e6"
    },
    {
        "author": "張嵲",
        "paragraphs": [
            "南訛溽暑方流汗，北陸淒風已裂膚。",
            "江介寒暄真叵測，袗絺重繭在斯須。"
        ],
        "title": "江行",
        "id": "bee60d5c-1495-462b-8c6f-49838f3e2ab2"
    },
    {
        "author": "張嵲",
        "paragraphs": [
            "長江依舊循荒壘，零落遺民有幾家。",
            "莫伐城邊舊桃李，爲憐曾發亂前花。"
        ],
        "tags": [
            "长江"
        ],
        "title": "寄酇里",
        "id": "22462804-35c9-48ab-bab1-3315eaeb9b4e"
    },
    {
        "author": "張嵲",
        "paragraphs": [
            "中宵澍雨平明歇，諸嶺晴陰各自分。",
            "偶來共就藜牀坐，時看前山出白雲。"
        ],
        "title": "遊道謙庵",
        "id": "c520d4b5-b1b0-41e4-9fa5-d596de89c84e"
    },
    {
        "author": "張嵲",
        "paragraphs": [
            "已向魏塘經四白，又開北戶納凉颸。",
            "祇應長作窗中客，會見蓬萊清淺時。"
        ],
        "title": "甲子初夏復開北戶",
        "id": "08da57dd-5d18-4479-90d4-d063d0a24f28"
    },
    {
        "author": "張嵲",
        "paragraphs": [
            "吳俗春來鬬畫船，疾驅波上若飛煙。",
            "去春放逐曾觀此，伐鼓聲中又一年。"
        ],
        "title": "競渡",
        "id": "f68550a8-08a0-44d9-8fff-fb054eb0f830"
    },
    {
        "author": "張嵲",
        "paragraphs": [
            "昔年長恨春歸晚，及到春來又恐殘。",
            "今日摧頽蕭寺裏，閉門一任歲將闌。"
        ],
        "title": "立春偶題",
        "id": "4cd51486-8183-4d93-83e5-5d60af3f040a"
    },
    {
        "author": "張嵲",
        "paragraphs": [
            "人生一世竟何哉，老去萬緣如死灰。",
            "愛惜分陰成底用，不如惡夢早醒來。"
        ],
        "title": "新春",
        "id": "9c4f2a22-fb56-4855-8115-fbcba2e318b5"
    },
    {
        "author": "張嵲",
        "paragraphs": [
            "騷人競賦惜春詩，爲惜花飛萬點時。",
            "唯有農家愛春盡，黄雲堆麥雪抽絲。"
        ],
        "title": "次韵惜春",
        "id": "57f818a6-a555-4676-863f-e47c9e0b2248"
    },
    {
        "author": "張嵲",
        "paragraphs": [
            "傾摧漢祚是安昌，祇恐狂瀾世莫當。",
            "自古忠言寧盡用，老臣得不戒王章。"
        ],
        "title": "有感",
        "id": "8d6a8ce7-6617-4868-8e58-3df71da57bda"
    },
    {
        "author": "張嵲",
        "paragraphs": [
            "李公白髪已如絲，肯惜忠言負主知。",
            "事大不應回一語，知君不作上官儀。"
        ],
        "title": "李公",
        "id": "429397c9-9f76-4570-a55e-5ad94307a845"
    },
    {
        "author": "張嵲",
        "paragraphs": [
            "犖確南山路，叢筠冒水生。",
            "寒梅銷落盡，猶有數花明。"
        ],
        "title": "絕句",
        "id": "938abe05-1ede-4a18-b330-8d3f872ab218"
    },
    {
        "author": "張嵲",
        "paragraphs": [
            "文章足並漢西都，老大時時有著書。",
            "共歎微言追正始，不徒能賦似相如。",
            "代言方佇如綸詔，攬轡今乘刺史車。",
            "他日來歸司帝制，未應褊狹效王舒。"
        ],
        "title": "奉送知府郎中",
        "id": "07b5c8f2-82f9-4eb2-b760-333601b5fdb5"
    },
    {
        "author": "張嵲",
        "paragraphs": [
            "因依置屋偏，舊棲鵠地。",
            "雜花挾徑深，竹樹交柯際。",
            "古人謀適野，放浪聊自肆。",
            "誰識郡齋邊，斯堂眇塵世。"
        ],
        "title": "塵外堂",
        "id": "7d6d46b1-bb1a-4af0-97a8-f5adb1d01cf1"
    },
    {
        "author": "張嵲",
        "paragraphs": [
            "歸家凈洗如椽筆，準擬燕然勒駿功。"
        ],
        "title": "句  其一",
        "id": "a580dade-505b-4b3f-b1ad-e38821eee9eb"
    },
    {
        "author": "張嵲",
        "paragraphs": [
            "白水汪汪滿稻畦，樟花零落徧前溪。"
        ],
        "title": "句  其二",
        "id": "32a1540d-a88d-4713-9830-f59bb5a171cb"
    },
    {
        "author": "張嵲",
        "paragraphs": [
            "此堂縱逐人俱廢，亦有陽冰篆字存。"
        ],
        "title": "句  其三",
        "id": "6b77c960-cc82-4987-bc29-2d96cbe44e06"
    },
    {
        "author": "張邵",
        "paragraphs": [
            "碌碌紅塵三十年，一官今喜賦歸田。",
            "此行正值鱸魚美，好向鄞江買劍船。"
        ],
        "title": "送鄧城令王該致仕",
        "id": "8008f713-df20-4c3c-85c5-c7fc50356063"
    },
    {
        "author": "張邵",
        "paragraphs": [
            "橫江一片碧，攜鶴上漁船。",
            "收綸不成下，卻抱釣竿眠。"
        ],
        "title": "橫江",
        "id": "a2d4c67d-3e59-4f5d-9d30-71d09b9b85b2"
    },
    {
        "author": "張邵",
        "paragraphs": [
            "蘇氈久絕寢衣想，姜被忽分挾纊春。"
        ],
        "title": "句",
        "id": "88e65b88-426d-4efc-b223-393cde65a60f"
    },
    {
        "author": "張祁",
        "paragraphs": [
            "內家新賜密雲龍，只到調元六七公。",
            "賴有家山供小草，猶堪詩老薦春風。"
        ],
        "title": "答周邦彥覓茶  其一",
        "id": "bb99fe03-26d7-4861-89ab-f2e142436d34"
    },
    {
        "author": "張祁",
        "paragraphs": [
            "仇池詩裏識焦坑，風味官焙可抗衡。",
            "鑽餘權倖亦及我，十輩遣前公試烹。"
        ],
        "title": "答周邦彥覓茶  其二",
        "id": "ff2f9059-cb2f-4003-9911-ddf8b3198098"
    },
    {
        "author": "張祁",
        "paragraphs": [
            "浩蕩秋光裏，扁舟過德清。",
            "樓臺占山影，鵝鴨亂溪聲。",
            "小飲經年別，清歌一邑驚。",
            "娟娟照人月，還憶謝宣城。"
        ],
        "title": "題德清教場亭",
        "id": "c80d5eb9-ea84-48e8-83ae-25e00683ff95"
    },
    {
        "author": "張祁",
        "paragraphs": [
            "平湖阻城南，長淮带城西。",
            "壯哉金斗勢，吳人築合肥。",
            "曹瞞狼顧地，苻秦又顛擠。",
            "六飛駐吳會，重兵盾邊陲。",
            "紹興丁巳歲，書生綰戎機。",
            "酈瓊劫衆叛，度河從僞齊。",
            "蒼黄驅迫際，白刃加扶持。",
            "在職諸君子，臨難節不虧。",
            "尚書徇國事，既以身死之。",
            "罵賊語悲壯，摏喉聲喔咿。",
            "嗚呼趙使君，忠血濺路歧。",
            "在職喬張實大將，橫尸枕階基。",
            "至今遺部曲，言之皆涕洟。",
            "法當爲請謚，史策垂清規。",
            "法當爲立廟，血食安淮圻。",
            "奈何後之人，邈然弗吾思。",
            "居官潭潭府，神不芘茅茨。",
            "冤氣與精魄，皇皇何所依。",
            "所以州州內，鬼物多怪奇。",
            "月明廷廡下，彷彿若有窺。",
            "謦欬聞動息，衣冠儷容儀。",
            "士民日凋瘵，岳牧嬰禍罹。",
            "一紀八除帥，五喪三哭妻。",
            "張侯及內子，遍體生瘡痍。",
            "爬搔疼徹骨，脫衣痛粘皮。",
            "狂氓據聽事，夫人憑指揮。",
            "玉勒要烏馬，雲鬟追小姬。",
            "同殂頃刻許，異事今古稀。",
            "磊落陳閣學，文章李紫微。",
            "築城志不遂，起廢止於斯。",
            "杜侯在官日，夜寢鬼來笞拔劍起驅逐，反顧出戶幃。",
            "曰杜二汝福，即有鼓盆悲。",
            "德章罷郡去，厭厭若行尸。",
            "還家席未暖，凶問忽四馳。",
            "安道移嘉禾，病骨何尪羸。",
            "於時秋暑熾，絮帽裹頷頤。",
            "餘齡亦何有，幹在神已睽。",
            "師說達吏治，通材長拊綏。",
            "東來期月政，簡靜民甚宜。",
            "傳聞蓋棺日，邑里皆號啼。",
            "近者吳徽閣，魚軒發靈輀。",
            "營卒仆公宇，廄駟裹敝帷。",
            "行路聞若駭，舉家驚欲癡。",
            "昔有鄴中守，迥諱姓尉遲。",
            "後周死國難，英忠未立祠。",
            "及唐開元日，刺史多艱危。",
            "居官屢謫死，未至先歔欷。",
            "仁矣張嘉祐，下車知端倪。",
            "廟貌嚴祀典，滿考遷京畿。",
            "兄弟列三戟，金吾有光輝。",
            "吳競繼爲政，神則加冕衣。",
            "自此守無患，史書信可推。",
            "伯有執鄭政，汰侈荒於嬉。",
            "出奔復爲亂，羊肆死猖披。",
            "強魂作淫厲，殺人如取攜。",
            "其後立良止，祭祀在宗枝。",
            "罪戮彼自取，禍福尚能移。",
            "族大所馮厚，子產豈吾欺。",
            "寒溫五種瘧，踸踔一足夔。",
            "或能爲病祟，祈禱烹伏雌。",
            "況我義烈士，品秩非賤卑。",
            "凜凜有生氣，爲神復何疑。",
            "勺水不酹地，敢望壺與蹄。",
            "片瓦不覆頂，敢望題與榱。",
            "邦君寄民社，此責將任誰。",
            "既往不足咎，來者猶可追。",
            "儻依包孝肅，或依皇地祇。",
            "經營數楗屋，豐儉隨公私。",
            "丹青羅像設，香火奉歲時。",
            "尚書名位重，正寢或可施。",
            "呂姬徇夫葬，義婦嚴中閨。",
            "清賢列兩廡，後先分等衰。",
            "當時同難士，物色不可遺。",
            "張陳李鮑韓，勢必相追隨。",
            "德章病而去，去取更臨時。",
            "尊罍陳儼雅，劍佩光陸離。",
            "匠事落成日，醮祭蠲州治。",
            "青詞奏上帝，冊祝告神知。",
            "若曰物異趣，人鬼安同栖。",
            "茲焉卜新宅，再拜迎將歸。",
            "悲笳響蕭瑟，風馭行差池。",
            "穹旻亦異色，道路皆慘悽。",
            "巍峨文武廟，千載無傾欹。",
            "使君享安穩，高堂樂融怡。",
            "豈弟布惠政，吉祥介繁禧。",
            "遂紆紫泥詔，入侍白玉墀。",
            "斯民獲後福，年穀得禳祈。",
            "坎坎夜伐鼓，欣欣朝薦犧。",
            "人神所依賴，時平物不疵。",
            "中興天子聖，群公方倚毗。",
            "明德格幽顯，和風被華夷。",
            "典章粲文治，昭然日月垂。",
            "臣工靡不報，秩祀當緝熙。",
            "四聰無壅塞，百揆欽疇咨。",
            "咨爾淮西吏，不請奚俟爲。",
            "露章畫中旨，施行敢稽遲。",
            "太常定廟額，金榜華標題。",
            "特書旌死節，大字刻豐碑。",
            "碑陰有堅石，鐫我廬州詩。"
        ],
        "title": "廬州詩",
        "id": "97df7f0a-65bd-4ce8-9214-768cb0f458a5"
    },
    {
        "author": "張祁",
        "paragraphs": [
            "曉出白下門，東山聳孱顔。",
            "脫身廛市中，辦此一日閑。",
            "西風忽凛冽，秋容著堅頑。",
            "烟樹小搖落，寒雲起斕斑。",
            "但驚節物變，敢辭登陟艱。",
            "諸峰互嶄絕，落勢相回環。",
            "盤固建康城，儼若呵神姦。",
            "造化鍾英靈，盡壓東南山。",
            "厚疑接坤軸，高欲窺帝關。",
            "太平嚴梵刹，華屋羅千間。",
            "向來劫燒灰，舊觀初未還。",
            "象教豈易滅，佛力不可扳。",
            "風雷運梁棟，斤斧勤輸般。",
            "會見落成日，千門響銅環。",
            "山僧肯分甘，我亦誅茅菅。",
            "人生少會心，勝處天所慳。",
            "歸韉理殘照，欲去仍躋攀。",
            "後會倘可約，此興殊未闌。",
            "祗恐俗士駕，頻來遭詆訕。",
            "哦詩記幽討，賸語君其刪。"
        ],
        "title": "游鍾阜呈同集諸公",
        "id": "d5227d4c-0647-405a-bd0e-6bed6b912eb5"
    },
    {
        "author": "張祁",
        "paragraphs": [
            "山扼平湖蓄不東，地分南北指撝中。",
            "二關形勢千年壯，三國英雄一笑空。"
        ],
        "title": "東關",
        "id": "30de57bc-7e92-4dd6-8352-72c47459ae61"
    },
    {
        "author": "張祁",
        "paragraphs": [
            "出郭悠悠信馬蹄，荒烟衰草不勝悲。",
            "江南舊事無人記，時有龜趺載斷碑。"
        ],
        "title": "白水橋斷碑",
        "id": "bef55ddf-1c0a-4a4d-9171-ae61ec5e8433"
    },
    {
        "author": "張祁",
        "paragraphs": [
            "春過瀟湘渡，真觀八景圖。",
            "雲藏嶽麓寺，江入洞庭湖。",
            "晴日花爭發，豐年酒易沽。",
            "長沙十萬戶，游女似京都。"
        ],
        "tags": [
            "洞庭湖"
        ],
        "title": "渡湘水",
        "id": "da88fdb3-d730-4149-9a6e-1e7eebd78f22"
    },
    {
        "author": "張祁",
        "paragraphs": [
            "似有樓臺處，微聞鐘磬聲。",
            "溪橫前路絕，人在別峰行。",
            "天遠水雲淡，春深花柳明。",
            "如果解塵鞅，親和法王城。"
        ],
        "title": "西巖",
        "id": "f8e4573d-aab6-49e5-8aa5-c87b5a5ce640"
    },
    {
        "author": "張祁",
        "paragraphs": [
            "大麥半枯自浮沉，小麥刺水鋪綠針。",
            "山邊老農望麥熟，出門見水放聲哭。",
            "去年涔涔七月雨，秋田不收一粒穀。",
            "只今米價貴如玉，併日舉家纔食粥。",
            "小兒索飯蕳前啼，大兒雖瘦把鋤犂。",
            "晴時和麥耕荒隴，正好下秧無稻種。"
        ],
        "title": "田蕳雜歌",
        "id": "07810ad5-71ad-47af-b0f6-83fdae0873b3"
    },
    {
        "author": "張祁",
        "paragraphs": [
            "平沙漠漠雁翩翩，兩岸菰蒲水拍天。",
            "小艇得魚撐月去，一聲孤笛破寒烟。"
        ],
        "title": "平沙",
        "id": "4a786198-e4b4-479d-b221-67e3991fb6e9"
    },
    {
        "author": "張祁",
        "paragraphs": [
            "樓殿起山巓，無塵地自偏。",
            "松廊暗雲霧，粉壁艷神仙。",
            "名姓藏丹府，衣冠訪洞天。",
            "幼輿丘壑質，定合老松泉。"
        ],
        "title": "題靈仙觀",
        "id": "453cfbdf-1c40-49f7-938e-6b2d9c554401"
    },
    {
        "author": "張祁",
        "paragraphs": [
            "老去丹心在，愁來酒興濃。",
            "江山遺古意，雲水淡秋容。",
            "落日孤村笛，微風遠寺鐘。",
            "平生善知識，卻憶妙高峰。"
        ],
        "title": "廣福寺",
        "id": "727ec0f4-0203-455e-a239-691d3dfa2d22"
    },
    {
        "author": "張祁",
        "paragraphs": [
            "不應無酒飲公榮，且與園花作證明。",
            "我已閉門爲獨樂，君能讓畔喜雙清。",
            "莫教佛法無多子，卻怕詩人太瘦生。",
            "好是柳絲饒意態，故垂濃綠著嚶嚶。"
        ],
        "title": "汪氏別墅次韻  其一",
        "id": "045f98a2-e814-4461-aad6-f1f9c1e9ce86"
    },
    {
        "author": "張祁",
        "paragraphs": [
            "蕪湖還似鑑湖春，我亦歸來賀季真。",
            "好賦俱陪招隱士，耦耕長似問津人。",
            "襟懷處處尊前好，花柳番番雨後新。",
            "誰道只憑詩遣興，卻因雕琢費精神。"
        ],
        "title": "汪氏別墅次韻  其二",
        "id": "52720cdc-ed60-45e8-9cf9-afc5447a326b"
    },
    {
        "author": "張祁",
        "paragraphs": [
            "偉哉張與喬，忠烈激偏裨。"
        ],
        "title": "句  其一",
        "id": "a22dddb4-7fd9-4c0f-aa65-b9c5e256e0e6"
    },
    {
        "author": "張祁",
        "paragraphs": [
            "堂成相業思三老，山揖仙風對八公。"
        ],
        "title": "句  其二",
        "id": "f586153c-0fc9-4194-b712-6c10f44361b9"
    },
    {
        "author": "釋得昇",
        "paragraphs": [
            "久雨不晴，一箭兩垛。",
            "鼻孔一時沒爛，且道是誰之過。",
            "賴得老趙州，出來爲你勘破。",
            "日輪天子現扶桑，誰管西來閑達磨。"
        ],
        "title": "偈二首  其一",
        "id": "6b42772c-ec30-4d26-8d65-4585862e1410"
    },
    {
        "author": "釋得昇",
        "paragraphs": [
            "萬仞崖頭打一推，待渠絕後復蘇來。",
            "活鱍鱍禪須自悟，萬重關鎖一時開。"
        ],
        "title": "偈二首  其二",
        "id": "e828c416-adfb-4382-8ac9-104906ff1b06"
    },
    {
        "author": "江賓王",
        "paragraphs": [
            "皎皎松上月，泠泠手中琴。",
            "一彈颯靈飈，再彈驅層陰。",
            "鏗然發清響，窅皛延餘音。",
            "流光復徘徊，空林轉蕭森。",
            "象器無乃泥，天人諒何心。",
            "邂逅若有得，俯仰還自吟。",
            "太音寄寂寥，內景涵靜深。",
            "山空夜將宴，微露沾衣襟。"
        ],
        "title": "題茅山胡道士琴月卷",
        "id": "968376a4-bd40-421c-b33c-ef9adac0dedd"
    },
    {
        "author": "董德元",
        "paragraphs": [
            "御筆封題墨未乾，君恩重許拜金鑾。",
            "故鄉若問登科事，便是當初老榜官。"
        ],
        "title": "登第報家人",
        "id": "b7e57e8b-7b05-4fb6-9b4f-d8d27a5145fb"
    },
    {
        "author": "吳秉信",
        "paragraphs": [
            "信叟歸去來，三界無安不可住。",
            "西方凈土有蓮胎，願去來。"
        ],
        "title": "叩棺歌",
        "id": "46838065-c411-4425-9ec3-5c6457a05b39"
    },
    {
        "author": "張偁",
        "paragraphs": [
            "亭臨流水上，地接古城隈。",
            "日永簷楹靜，春深錦繡開。",
            "鷗隨清漾遠，風雜亂香來。",
            "懷咏北山檄，招邀翠作堆。"
        ],
        "title": "題張子正觀察溪風亭二首  其一",
        "id": "f89bba82-ba1f-451e-bb0f-9a7d07f2b2f0"
    },
    {
        "author": "張偁",
        "paragraphs": [
            "碧水通三徑，高風重五侯。",
            "知深丹扆眷，未許赤松遊。",
            "山簡暫爲郡，齊公晚得周。",
            "會攽濱海詔，再運釣鼇鈎。"
        ],
        "title": "題張子正觀察溪風亭二首  其二",
        "id": "c7ca31ad-262a-4721-b14a-b945c64c38f2"
    },
    {
        "author": "趙德載",
        "paragraphs": [
            "三年冷眼笑吹竽，世態炎涼我自如。",
            "卻怪天公亦人事，入邦便有雨隨車。"
        ],
        "title": "紹興丙辰冬十有二月戊申趙德載赴官宕渠入境小雨肩輿中戲作一絕書白鶴寺壁",
        "id": "8617fa4d-5ab5-4c4a-b2e1-bbb921cb9b50"
    },
    {
        "author": "袁復一",
        "paragraphs": [
            "夜涼時到此亭中，舞袂掀髯幾許同。",
            "竹葉舊曾浮大白，絳囊新喜擘輕紅。",
            "若爲遽舍風千疊，未苦能留月一弓。",
            "只尺玉峰應好在，欲招鸞馭下空濛。"
        ],
        "title": "昨暮侍玉霄亭坐新月初上涼風疊至配以丹荔白醑景物且美賦詩呈知府丈",
        "id": "c1ee48eb-e7f6-4d54-84bb-eaa41815de01"
    },
    {
        "author": "余淳禮",
        "paragraphs": [
            "二蘇翰墨仙，同謫百蠻裏。",
            "時有田舍翁，結茅住行李。",
            "邇來三十年，聞名輒掩耳。",
            "天定能勝人，稍復蒙料理。",
            "公卿尋斷編，臺隸藏敝屣。",
            "敗屋亦見修，變故乃如此。",
            "開軒畫遺像，凜凜有生氣。",
            "卻恨封德彝，不見盛時死。",
            "兄弟對床眠，此意孤一世。",
            "騎鯨儻相逢，笑人真好事。"
        ],
        "title": "題遺直軒",
        "id": "64dbd63d-21ee-44ec-af2f-2d82f8b637d9"
    },
    {
        "author": "李澗",
        "paragraphs": [
            "金地無塵俯碧灣，蒼藤古木獲幽閑。",
            "老僧袖手垂楊裏，靜閱渡頭人往還。"
        ],
        "title": "凈居寺",
        "id": "9cfce203-8693-43d4-90ee-bcf2eae1a726"
    },
    {
        "author": "陳成之",
        "paragraphs": [
            "半窗圖畫梅花月，一枕波濤松樹風。"
        ],
        "title": "句",
        "id": "7620be6c-7300-4cc5-96c1-5599b16e9646"
    },
    {
        "author": "蔡楙",
        "paragraphs": [
            "竹靜深留月，花多不辨香。"
        ],
        "title": "句  其一",
        "id": "dba3115e-8978-4036-bed8-cc024f6ea5ea"
    },
    {
        "author": "蔡楙",
        "paragraphs": [
            "曙分林影外，春盡雨聲中。"
        ],
        "title": "句  其二",
        "id": "ea849d58-b5df-47f8-8256-6ab715d08449"
    },
    {
        "author": "李稙",
        "paragraphs": [
            "穿雲策杖岸烏紗，來訪南山羽客家。",
            "九轉既成丹竈冷，半池烟水浸桃花。"
        ],
        "title": "訪南山許真人故居",
        "id": "90cb87b0-66df-4f74-9f15-d535cdec79aa"
    },
    {
        "author": "劉裳",
        "paragraphs": [
            "高閣應山三字古，華堂卓秀一峰尊。"
        ],
        "title": "句",
        "id": "2aef05b6-0c44-4fd0-80f9-11dab1a1e299"
    },
    {
        "author": "張孝友",
        "paragraphs": [
            "盡得資川真面目，元知楚國富江山。"
        ],
        "title": "句",
        "id": "0d74f291-b0fe-4f50-85cb-cec424f877dd"
    },
    {
        "author": "胡如壎",
        "paragraphs": [
            "堤邊草色綠茸茸，堤上桃花落盡紅。",
            "細雨斜風三月暮，一年春事客愁中。"
        ],
        "title": "題舒嘯館二首  其一",
        "id": "e3cded5a-7ee7-4da3-b67e-2bf52886d2e4"
    },
    {
        "author": "胡如壎",
        "paragraphs": [
            "樓前春水碧彎環，柳外愁心千疊山。",
            "立盡殘陽人不見，東風無賴莫凭闌。"
        ],
        "title": "題舒嘯館二首  其二",
        "id": "7d24fd0e-be26-4672-817d-e8eb2a7b2a73"
    },
    {
        "author": "胡如壎",
        "paragraphs": [
            "人生寄浮雲，世味如嚼蠟。",
            "甯分螬半食，肯逐烏三匝。",
            "紛紛相彼我，此道方噂沓。",
            "君看王孫猨，愛惡卒難合。",
            "吾儕異市道，所貴相知心。",
            "臨分傾意氣，泣下時沾襟。",
            "古來耿介士，不憩惡木陰。",
            "茫茫天宇間，四顧徒悲吟。"
        ],
        "title": "答大年馬丞相",
        "id": "72c2f780-d1f8-461d-a807-488ac69c08c6"
    },
    {
        "author": "胡如壎",
        "paragraphs": [
            "豫讓能報國，程嬰能保孤。",
            "雖復千萬年，名與日月俱。",
            "即今天壤間，斯人焉可無。",
            "臨風每遐想，泫然重嗟吁。"
        ],
        "title": "答吳尚書",
        "id": "b29d9071-e209-46cf-a905-06bda9c0c363"
    },
    {
        "author": "胡如壎",
        "paragraphs": [
            "渥漥困鹽車，帖耳聲復吞。",
            "駑駘飽棧豆，嘶鳴尚軒軒。",
            "向來溝中斷，青黄即犧樽。",
            "薰蕕既同器，玉石且俱燔。",
            "物理安可齊，我今欲忘言。"
        ],
        "title": "後答吳尚書",
        "id": "b7972d68-8f96-42c5-8cb7-3b616a2d7c7f"
    },
    {
        "author": "馮宋",
        "paragraphs": [
            "布衣已有回天力，太學翻爲御史臺。"
        ],
        "title": "句",
        "id": "2944c2bb-452e-4951-9c38-8ca7129ad46d"
    },
    {
        "author": "蕭照",
        "paragraphs": [
            "蘿翠松青護寶幢，烟波萬里送飛艭。",
            "真人舊有吹簫事，俱傍明霞照晚江。"
        ],
        "title": "游范蘿山",
        "id": "67b511f4-ba1b-4560-aadb-b79566d2cb89"
    },
    {
        "author": "趙邦美",
        "paragraphs": [
            "披雲佳處對青山，何必登高縱遠觀。",
            "巖谷幽深無限景，可憐多是等閑看。"
        ],
        "title": "留題靈巖",
        "id": "e2d0f222-55f7-4030-a57f-8fc9c7e059f0"
    },
    {
        "author": "賈舍人",
        "paragraphs": [
            "愁見干戈起四溟，恨無才術濟生靈。",
            "不如痛飲中山酒，直到太平方始醒。"
        ],
        "title": "題壁",
        "id": "e40ec6b4-1a55-4075-908a-2605aa866c33"
    },
    {
        "author": "南陽驛婦人",
        "paragraphs": [
            "流落南來自可嗟，避人不敢御鉛華。",
            "卻憐當日鶯鶯事，獨立春風霧鬢斜。"
        ],
        "title": "題壁",
        "id": "d46d1a1a-6b22-458b-baca-b822fb77c2be"
    },
    {
        "author": "胡處晦",
        "paragraphs": [
            "上元愁雲在九重，哀笳落日吹腥風。",
            "六龍駐驆在草莽，孽胡歌舞蒲萄宮。",
            "抽釵脫釧到編戶，竭澤枯魚充寶賂。",
            "聖主憂民民更憂，驕子嬌媟天天不怒。",
            "向來艱難傳大寶，父老談言似仁廟。",
            "元年二月城下盟，未睹名臣繼嘉祐。",
            "哀痛今年塵再蒙，冠劍夾道趨辭公。",
            "神龍今在九淵臥，安得屢困蛟蛇中。",
            "朝廷中興無柱石，薄物細故昭帝力。",
            "毛遂不得處囊中，遠慚趙氏廝養卒。",
            "今日君王歸不得，傾城回首歌悲啼。",
            "會有山呼間動地，萬家香霧燒天衣。",
            "胡兒胡兒莫耽樂，君不見夕月常虧東北角。"
        ],
        "title": "上元行",
        "id": "06a588cf-92cb-4a6f-8d60-d8449ee6c100"
    },
    {
        "author": "霍洞",
        "paragraphs": [
            "北風吹晴屋滿霜，翁兒赤體悲無裳。",
            "閨中幼婦饑欲泣，忍饑取麻燈下緝。",
            "一身勿暇私自憐，鳴機軋軋明窗前。",
            "織成五丈如霜布，翁作旋襴兒作袴。",
            "明朝官中租賦急，依然赤體當風立。"
        ],
        "title": "宿田舍",
        "id": "7d0a614a-6ee6-4546-9edd-e5786bcd8a5a"
    },
    {
        "author": "霍洞",
        "paragraphs": [
            "朝來五馬去尋春，誰信家家甑有塵。",
            "枕藉道傍宜細問，恐非芳草醉眠人。"
        ],
        "title": "歲饑太守春遊呈以絕句",
        "id": "19c2cc76-31e2-4428-a465-875bc6c7a089"
    },
    {
        "author": "翟耆年",
        "paragraphs": [
            "善畫無根樹，能描朦𦡂山。",
            "如今身貴也，不肯與人間。"
        ],
        "title": "題米元暉山水",
        "id": "70dec47f-a47c-499f-a608-e9f2eed5462c"
    },
    {
        "author": "釋曉瑩",
        "paragraphs": [
            "東游心渺渺，趼足步遲遲。",
            "馬驛黄茅路，人家白竹籬。",
            "歸雲橫斷嶺，落日映荒陂。",
            "何地可容足，長哦招隱詩。"
        ],
        "title": "南昌道中",
        "id": "a43d72d7-3b00-4c24-9dc6-2030d3a53fef"
    },
    {
        "author": "釋曉瑩",
        "paragraphs": [
            "隱泛一船東。"
        ],
        "title": "句  其一",
        "id": "68908e09-e8ef-489f-a84e-cc3b9bcae013"
    },
    {
        "author": "釋曉瑩",
        "paragraphs": [
            "回看蒼木杪。"
        ],
        "title": "句  其二",
        "id": "ba0308ec-8089-496c-8438-434e461d9e38"
    },
    {
        "author": "釋曉瑩",
        "paragraphs": [
            "蟬噪日將落。"
        ],
        "title": "句  其三",
        "id": "a6db960d-e56d-4595-9943-b69684c2a09d"
    },
    {
        "author": "釋曉瑩",
        "paragraphs": [
            "不到茲亭久。"
        ],
        "title": "句  其四",
        "id": "420e25c8-9961-44e2-b221-ba90c241fdd5"
    },
    {
        "author": "釋曉瑩",
        "paragraphs": [
            "晚來供望眼。"
        ],
        "title": "句  其五",
        "id": "432a95bd-0be3-49e6-ae67-ae2e783a7ed8"
    },
    {
        "author": "釋曉瑩",
        "paragraphs": [
            "攜朋上故基。"
        ],
        "title": "句  其六",
        "id": "fd4c8a11-78bd-45ec-ab29-9c9a5b1feba9"
    },
    {
        "author": "釋曉瑩",
        "paragraphs": [
            "隆寒正北風，飄飄任此身。"
        ],
        "title": "句  其七",
        "id": "9ef4a515-adc9-446e-98e0-55dfdfa1bfb8"
    },
    {
        "author": "釋曉瑩",
        "paragraphs": [
            "脈脈受風斜，野望迷青草。"
        ],
        "title": "句  其八",
        "id": "f5e0c1c0-c020-4f4a-b757-25fd2fe80ad9"
    },
    {
        "author": "釋曉瑩",
        "paragraphs": [
            "舟橫漁唱晚。"
        ],
        "title": "句  其九",
        "id": "3adbd622-dfc9-4564-ab2d-2a22a0a9a7c7"
    },
    {
        "author": "釋曉瑩",
        "paragraphs": [
            "落澗水淙淙。"
        ],
        "title": "句  其一○",
        "id": "2f78e1bc-e491-4c91-89ed-b435ec05bb8d"
    },
    {
        "author": "釋曉瑩",
        "paragraphs": [
            "未厭長爲客。"
        ],
        "title": "句  其一一",
        "id": "5915a66d-d516-4b1d-8068-f467e42f88f1"
    },
    {
        "author": "釋曉瑩",
        "paragraphs": [
            "斷嶺雲歸白。"
        ],
        "title": "句  其一二",
        "id": "4e7a3752-9092-4c08-87cf-5c8a3d4f267c"
    },
    {
        "author": "釋曉瑩",
        "paragraphs": [
            "憑欄取次看。"
        ],
        "title": "句  其一三",
        "id": "78442c73-dacc-4e0b-9a8d-d1f74c8bc592"
    },
    {
        "author": "釋曉瑩",
        "paragraphs": [
            "繞崖雲慘慘，浥屨露團團。"
        ],
        "title": "句  其一四",
        "id": "3f37b2f3-6365-4b2e-b209-89a8e126d358"
    },
    {
        "author": "釋曉瑩",
        "paragraphs": [
            "寂寂饒孤興。"
        ],
        "title": "句  其一五",
        "id": "b4baf82b-4046-4396-a34e-b383dc2ffec5"
    },
    {
        "author": "釋曉瑩",
        "paragraphs": [
            "那敢謂長城。"
        ],
        "title": "句  其一六",
        "id": "4b634725-47c1-408e-b974-0a3150c9a12f"
    },
    {
        "author": "釋曉瑩",
        "paragraphs": [
            "徘徊幽興熟。"
        ],
        "title": "句  其一七",
        "id": "000ed7ef-0175-48a8-9322-fe5ebbe608bf"
    },
    {
        "author": "釋曉瑩",
        "paragraphs": [
            "風沙輕漠漠。"
        ],
        "title": "句  其一八",
        "id": "d3ee5a2d-20cc-4213-98cc-944ea97ed476"
    },
    {
        "author": "釋曉瑩",
        "paragraphs": [
            "搘筇聊小立。"
        ],
        "title": "句  其一九",
        "id": "36f77008-0848-4386-b526-c1d78c73aa2e"
    },
    {
        "author": "釋曉瑩",
        "paragraphs": [
            "幽花欹照水。"
        ],
        "title": "句  其二○",
        "id": "2df46075-3e94-40bc-90b1-3ce1bfdbdd28"
    },
    {
        "author": "釋曉瑩",
        "paragraphs": [
            "披雲登斷嶺。"
        ],
        "title": "句  其二一",
        "id": "21a82a53-b3e1-4a44-8679-3a99d8ac17dc"
    },
    {
        "author": "釋曉瑩",
        "paragraphs": [
            "桑椹纍纍紫。"
        ],
        "title": "句  其二二",
        "id": "27cccd19-2a97-4eac-b5df-5186d26906c1"
    },
    {
        "author": "釋曉瑩",
        "paragraphs": [
            "山川元歷歷。"
        ],
        "title": "句  其二三",
        "id": "ec1223a5-b119-4af3-a02d-2a3658c951aa"
    },
    {
        "author": "釋曉瑩",
        "paragraphs": [
            "悠悠落日懸。"
        ],
        "title": "句  其二四",
        "id": "354a3e95-c715-4912-8fa4-ff97e6cebf64"
    },
    {
        "author": "釋曉瑩",
        "paragraphs": [
            "揮犀聞妙論。"
        ],
        "title": "句  其二五",
        "id": "06681122-23e4-4cf5-bd70-806d27994409"
    },
    {
        "author": "釋曉瑩",
        "paragraphs": [
            "倚欄哦五字。"
        ],
        "title": "句  其二六",
        "id": "42168d7b-8f8a-49f0-b111-a44db120f71c"
    },
    {
        "author": "釋曉瑩",
        "paragraphs": [
            "細柳亂搖風。"
        ],
        "title": "句  其二七",
        "id": "ac7c0e0a-4709-4934-ad8a-2bfe12e3f599"
    },
    {
        "author": "釋曉瑩",
        "paragraphs": [
            "久客欣無事。"
        ],
        "title": "句  其二八",
        "id": "7203fea9-6d40-4949-b338-dcdecba8d435"
    },
    {
        "author": "釋曉瑩",
        "paragraphs": [
            "誰與共平章。"
        ],
        "title": "句  其二九",
        "id": "8a109ed7-1b3e-4e3e-9952-8a746749c212"
    },
    {
        "author": "釋曉瑩",
        "paragraphs": [
            "泉石愜幽情。"
        ],
        "title": "句  其三○",
        "id": "b409e412-1a22-49ee-9279-4d3c7906a8f5"
    },
    {
        "author": "釋曉瑩",
        "paragraphs": [
            "前村鴉噪斷。"
        ],
        "title": "句  其三一",
        "id": "c4bf68d7-6e3f-4b57-befe-819b4707fc59"
    },
    {
        "author": "釋曉瑩",
        "paragraphs": [
            "欄干聊小憑，取次綴詩篇。"
        ],
        "title": "句  其三二",
        "id": "1919157d-a302-4419-a052-ebab466742d6"
    },
    {
        "author": "釋曉瑩",
        "paragraphs": [
            "豐城千里外。"
        ],
        "title": "句  其三三",
        "id": "7e09c8b2-49b7-4b19-bd52-03faf26922d5"
    },
    {
        "author": "釋曉瑩",
        "paragraphs": [
            "談笑會當同。"
        ],
        "title": "句  其三四",
        "id": "7f9beac7-7baf-4844-9734-a0911f4f82a0"
    },
    {
        "author": "釋曉瑩",
        "paragraphs": [
            "有恨春將晚。"
        ],
        "title": "句  其三五",
        "id": "cb8a2402-da8b-46f7-8d72-4b6a2d4bd3e3"
    },
    {
        "author": "釋曉瑩",
        "paragraphs": [
            "在路日已久。"
        ],
        "title": "句  其三六",
        "id": "001d9711-d376-4500-aa8d-12bf351bfc68"
    },
    {
        "author": "釋曉瑩",
        "paragraphs": [
            "一言知具眼。"
        ],
        "title": "句  其三七",
        "id": "1a3266de-51cf-4c21-976f-d243c103b1c0"
    },
    {
        "author": "釋曉瑩",
        "paragraphs": [
            "竟日霏微雨。"
        ],
        "title": "句  其三八",
        "id": "8d7e2a90-e6a1-4019-ba84-c77bee7fa7b0"
    },
    {
        "author": "釋曉瑩",
        "paragraphs": [
            "清泉檻此流。"
        ],
        "title": "句  其三九",
        "id": "bba8602a-60a3-4f5d-8da2-67abf6ce84cc"
    },
    {
        "author": "釋曉瑩",
        "paragraphs": [
            "是身多落寞。"
        ],
        "title": "句  其四○",
        "id": "70f1762c-afbb-4e9b-a67a-eafc8893556f"
    },
    {
        "author": "釋曉瑩",
        "paragraphs": [
            "放懷便所便。"
        ],
        "title": "句  其四一",
        "id": "723a5668-44a7-4a1f-b907-1a1c8b54260c"
    },
    {
        "author": "釋曉瑩",
        "paragraphs": [
            "平生祇信緣。"
        ],
        "title": "句  其四二",
        "id": "b3dacc55-741f-4044-aa5c-2ee4c135bd8d"
    },
    {
        "author": "釋曉瑩",
        "paragraphs": [
            "但覺旅懷開。"
        ],
        "title": "句  其四三",
        "id": "5bdadb63-9022-4b75-b268-b0459b288cc3"
    },
    {
        "author": "釋曉瑩",
        "paragraphs": [
            "寧免鬢毛蒼。"
        ],
        "title": "句  其四四",
        "id": "f81e9830-7e77-4b0b-a804-e84c65258df2"
    },
    {
        "author": "釋曉瑩",
        "paragraphs": [
            "臨岐強破顔。"
        ],
        "title": "句  其四五",
        "id": "dfd66db8-a0d5-4363-aa92-74ea175a30d5"
    },
    {
        "author": "釋曉瑩",
        "paragraphs": [
            "與君頻邂逅，此地久盤桓。"
        ],
        "title": "句  其四六",
        "id": "4de9eda8-eb5a-49e1-9584-cf877cc1649c"
    },
    {
        "author": "釋曉瑩",
        "paragraphs": [
            "婆娑弄翰墨。"
        ],
        "title": "句  其四七",
        "id": "3b028661-6fb0-4d14-a02f-ae1da097ec5b"
    },
    {
        "author": "釋曉瑩",
        "paragraphs": [
            "詩成聊疥壁。"
        ],
        "title": "句  其四八",
        "id": "ea7a2231-c413-450f-bc03-4ce7f2503718"
    },
    {
        "author": "釋曉瑩",
        "paragraphs": [
            "頹然只任真。"
        ],
        "title": "句  其四九",
        "id": "d12be9b2-1a9f-4246-b387-e49ec00a0398"
    },
    {
        "author": "釋曉瑩",
        "paragraphs": [
            "二月春方好。"
        ],
        "title": "句  其五○",
        "id": "aa0444f1-530f-48b1-9a3e-a355470098aa"
    },
    {
        "author": "釋曉瑩",
        "paragraphs": [
            "餘思草萋萋。"
        ],
        "title": "句  其五一",
        "id": "9c44cc35-b762-49d8-91c8-6e44bef5fda1"
    },
    {
        "author": "釋曉瑩",
        "paragraphs": [
            "燈火照青編。"
        ],
        "title": "句  其五二",
        "id": "ff047961-a6ab-4a3e-90e5-c599b8463279"
    },
    {
        "author": "釋曉瑩",
        "paragraphs": [
            "藜杖賦歸休。"
        ],
        "title": "句  其五三",
        "id": "f9f244c9-326f-4f93-a524-1e51376cfb9d"
    },
    {
        "author": "釋曉瑩",
        "paragraphs": [
            "岸曲水流寒。"
        ],
        "title": "句  其五四",
        "id": "5a853cd0-4ccd-4c79-b57e-4789feeb4258"
    },
    {
        "author": "釋曉瑩",
        "paragraphs": [
            "無因從發藥。"
        ],
        "title": "句  其五五",
        "id": "047f9e4c-199f-41e4-83bb-c36df3d0780c"
    },
    {
        "author": "釋曉瑩",
        "paragraphs": [
            "詩書論議深。"
        ],
        "title": "句  其五六",
        "id": "210a28dc-be35-4395-a85f-31484d2b3754"
    },
    {
        "author": "釋曉瑩",
        "paragraphs": [
            "高懷不我棄。"
        ],
        "title": "句  其五七",
        "id": "c1107ca0-1475-487c-954b-8c44facb88ea"
    },
    {
        "author": "釋曉瑩",
        "paragraphs": [
            "何妨語夜闌。"
        ],
        "title": "句  其五八",
        "id": "6b145ac8-fd8c-45db-9372-510e18d0d0c7"
    },
    {
        "author": "釋曉瑩",
        "paragraphs": [
            "練練長江靜。"
        ],
        "tags": [
            "长江"
        ],
        "title": "句  其五九",
        "id": "e6f9103d-9171-4345-b583-9e69ae512c43"
    },
    {
        "author": "釋曉瑩",
        "paragraphs": [
            "稍稍竹過墻。"
        ],
        "title": "句  其六○",
        "id": "0abd3794-85cd-4e64-9d8e-2f7f6680e433"
    },
    {
        "author": "釋曉瑩",
        "paragraphs": [
            "對景覓詩聯。"
        ],
        "title": "句  其六一",
        "id": "a59a2dc2-0a42-4372-8fa1-1f402aada3ee"
    },
    {
        "author": "釋曉瑩",
        "paragraphs": [
            "習習和風至。"
        ],
        "title": "句  其六二",
        "id": "b26b3a84-4a75-44b6-9bec-8d73d9cd16e6"
    },
    {
        "author": "釋曉瑩",
        "paragraphs": [
            "殷勤供一笑。"
        ],
        "title": "句  其六三",
        "id": "336bdf6c-5e24-4184-b8d8-2ab7ad55f5a0"
    },
    {
        "author": "釋曉瑩",
        "paragraphs": [
            "倦客獨攜笻。"
        ],
        "title": "句  其六四",
        "id": "e988b3da-8009-41c2-a6f1-4b3214370656"
    },
    {
        "author": "釋曉瑩",
        "paragraphs": [
            "撫事心猶壯。"
        ],
        "title": "句  其六五",
        "id": "13d6c35d-98a9-411e-8b34-953bd0f1a4d4"
    },
    {
        "author": "釋曉瑩",
        "paragraphs": [
            "素抱與誰傾。"
        ],
        "title": "句  其六六",
        "id": "55641d57-0dd3-40d1-8990-eb833815e2a5"
    },
    {
        "author": "釋曉瑩",
        "paragraphs": [
            "白鳥翩翩接翅飛。"
        ],
        "title": "句  其六七",
        "id": "13e57d8b-d338-4bd0-bb33-2ca068b8aa9a"
    },
    {
        "author": "釋曉瑩",
        "paragraphs": [
            "路傍官河一带長。"
        ],
        "title": "句  其六八",
        "id": "618aa279-9668-4961-86c7-e519c2c8277e"
    },
    {
        "author": "釋曉瑩",
        "paragraphs": [
            "雁字聯聯寫碧空。"
        ],
        "title": "句  其六九",
        "id": "e9aa5e0f-76ed-4e35-90d7-adbe54c687c6"
    },
    {
        "author": "釋曉瑩",
        "paragraphs": [
            "誰復知予懶是真。"
        ],
        "title": "句  其七○",
        "id": "50780733-334d-47cb-8286-1ae856f7b413"
    },
    {
        "author": "釋曉瑩",
        "paragraphs": [
            "日色今朝分外明。"
        ],
        "title": "句  其七一",
        "id": "3cd8294c-e1cf-47e5-874a-046702533985"
    },
    {
        "author": "釋曉瑩",
        "paragraphs": [
            "衣弊履穿不諱窮。"
        ],
        "title": "句  其七二",
        "id": "a92994fd-d8f1-4f8c-a13a-b0bb7fdbede5"
    },
    {
        "author": "釋曉瑩",
        "paragraphs": [
            "發興真成繼庾公。"
        ],
        "title": "句  其七三",
        "id": "65e1a58e-f695-40f6-8d02-c0c5f0877fde"
    },
    {
        "author": "釋曉瑩",
        "paragraphs": [
            "江城今可徘徊處。"
        ],
        "title": "句  其七四",
        "id": "09a5185d-aadd-46a5-a820-aa5ac611f051"
    },
    {
        "author": "釋曉瑩",
        "paragraphs": [
            "青春作伴日同行。"
        ],
        "title": "句  其七五",
        "id": "431c84a8-0373-4ed4-8ee4-b79cd760c465"
    },
    {
        "author": "釋曉瑩",
        "paragraphs": [
            "獨冒烟嵐促去程。"
        ],
        "title": "句  其七六",
        "id": "5dd13a01-6c7b-4f6c-9055-1988c228e0b8"
    },
    {
        "author": "釋曉瑩",
        "paragraphs": [
            "簷雨滴秋殘旅夢。"
        ],
        "title": "句  其七七",
        "id": "31807ac4-3de7-4abb-8056-42b2ad8bc77b"
    },
    {
        "author": "釋曉瑩",
        "paragraphs": [
            "故人攜客作幽尋。"
        ],
        "title": "句  其七八",
        "id": "a42608be-59b6-4dee-a329-96c74e433e90"
    },
    {
        "author": "釋曉瑩",
        "paragraphs": [
            "薄飯粗繒老此生。"
        ],
        "title": "句  其七九",
        "id": "ec87f2dc-9a5c-45c0-8f88-bd948c9e12ff"
    },
    {
        "author": "釋曉瑩",
        "paragraphs": [
            "及瓜一笑上浮艎。"
        ],
        "title": "句  其八○",
        "id": "927094c9-5bd7-4f4b-86d5-e8707ed5a81f"
    },
    {
        "author": "釋曉瑩",
        "paragraphs": [
            "放懷端與世情疏。"
        ],
        "title": "句  其八一",
        "id": "837776ee-8207-4342-bc3c-965f56c64463"
    },
    {
        "author": "釋曉瑩",
        "paragraphs": [
            "如公自是鑾坡具。"
        ],
        "title": "句  其八二",
        "id": "a34e1015-dc28-42f4-8faf-630fa66aae65"
    },
    {
        "author": "釋曉瑩",
        "paragraphs": [
            "門外黄塵撲面飛。"
        ],
        "title": "句  其八三",
        "id": "93ed7d64-bf9f-44f4-b8a3-4192ae4334f1"
    },
    {
        "author": "釋曉瑩",
        "paragraphs": [
            "誰教併向此中見。"
        ],
        "title": "句  其八四",
        "id": "79190591-e4d1-42e1-b224-5a8ed7788edd"
    },
    {
        "author": "釋曉瑩",
        "paragraphs": [
            "不妨談笑又詩成。"
        ],
        "title": "句  其八五",
        "id": "d03b8bdb-d275-441c-87a2-9b2e88980c89"
    },
    {
        "author": "釋曉瑩",
        "paragraphs": [
            "胸中歷歷古兼今。"
        ],
        "title": "句  其八六",
        "id": "44221f8c-1243-4a58-bbbf-aa53e9daf601"
    },
    {
        "author": "釋曉瑩",
        "paragraphs": [
            "偶來清賞曲江頭。"
        ],
        "title": "句  其八七",
        "id": "929a2d7e-6e8b-487c-95d6-b096aed17993"
    },
    {
        "author": "釋曉瑩",
        "paragraphs": [
            "寄目悠然上杳冥，好是園林爭秀發。"
        ],
        "title": "句  其八八",
        "id": "cde0ee7a-3207-46fb-8c0b-cc592ac49432"
    },
    {
        "author": "釋曉瑩",
        "paragraphs": [
            "負暄孤坐松根石。"
        ],
        "title": "句  其八九",
        "id": "d258ab05-f8f7-465a-a60e-25e857b8d588"
    },
    {
        "author": "釋曉瑩",
        "paragraphs": [
            "由來八座尚書貴。"
        ],
        "title": "句  其九○",
        "id": "6836abda-e59b-416f-bf27-b1895aef3154"
    },
    {
        "author": "釋曉瑩",
        "paragraphs": [
            "地去秉鈞餘咫尺。"
        ],
        "title": "句  其九一",
        "id": "e5709aaa-6ab5-47a4-afe0-cfc5c1212599"
    },
    {
        "author": "釋曉瑩",
        "paragraphs": [
            "貪看春山如許青。"
        ],
        "title": "句  其九二",
        "id": "534b741e-f27f-4a62-a1d6-e8f18e79fce7"
    },
    {
        "author": "釋曉瑩",
        "paragraphs": [
            "春光和暖恰相宜。"
        ],
        "title": "句  其九三",
        "id": "d4e4b59a-5cb7-4e73-8001-7609934d9f22"
    },
    {
        "author": "釋曉瑩",
        "paragraphs": [
            "石壁巉然不可攀。"
        ],
        "title": "句  其九四",
        "id": "22959270-3059-400f-a503-ba726783b6ee"
    },
    {
        "author": "釋曉瑩",
        "paragraphs": [
            "閑來湖上立移時。"
        ],
        "title": "句  其九五",
        "id": "65092849-b6fb-43a4-8901-82445d76e13c"
    },
    {
        "author": "釋曉瑩",
        "paragraphs": [
            "而今總入老夫詩。"
        ],
        "title": "句  其九六",
        "id": "2dee9428-95a3-4ccf-b569-9c8c8b03e215"
    },
    {
        "author": "釋曉瑩",
        "paragraphs": [
            "北山迤邐自蒼然。"
        ],
        "title": "句  其九七",
        "id": "b478d715-fb3d-459c-aa99-921756646097"
    },
    {
        "author": "釋曉瑩",
        "paragraphs": [
            "南屏寄傲且今年，況復相羊得自便。"
        ],
        "title": "句  其九八",
        "id": "a9e3795b-e390-42d2-80cd-c5f9ae8271ec"
    },
    {
        "author": "釋曉瑩",
        "paragraphs": [
            "自知潦倒無餘事。"
        ],
        "title": "句  其九九",
        "id": "9c3ec06b-affd-4529-aac9-5315e95c09ad"
    },
    {
        "author": "釋曉瑩",
        "paragraphs": [
            "漏鼓乍聽連岸響。"
        ],
        "title": "句  其一○○",
        "id": "237c30e5-72ae-43b4-a2b4-52c99866bd40"
    },
    {
        "author": "釋曉瑩",
        "paragraphs": [
            "秋色偏宜晚望中。"
        ],
        "title": "句  其一○一",
        "id": "f4818509-ed14-4f21-b091-251f20ea3cec"
    },
    {
        "author": "釋曉瑩",
        "paragraphs": [
            "不記登臨日幾迴。"
        ],
        "title": "句  其一○二",
        "id": "089f07a9-1703-4ad6-b61b-5072b6c68765"
    },
    {
        "author": "釋曉瑩",
        "paragraphs": [
            "即看青女夜飛霜。"
        ],
        "title": "句  其一○三",
        "id": "8d97b59f-dcf6-4a15-87dd-0529cb4fbc65"
    },
    {
        "author": "釋曉瑩",
        "paragraphs": [
            "寒窗安著清相向。"
        ],
        "title": "句  其一○四",
        "id": "5259b5bc-eee8-48a7-b7ee-beb686cee6b3"
    },
    {
        "author": "釋曉瑩",
        "paragraphs": [
            "倒拄烏藤乘逸興。"
        ],
        "title": "句  其一○五",
        "id": "61a26f26-5383-4a35-8903-7d15325658f8"
    },
    {
        "author": "釋曉瑩",
        "paragraphs": [
            "誰知老子懶成癖。"
        ],
        "title": "句  其一○六",
        "id": "e70fe20f-6a43-4fe3-9253-659850eb3439"
    },
    {
        "author": "釋曉瑩",
        "paragraphs": [
            "隨宜領覽到斜暉。"
        ],
        "title": "句  其一○七",
        "id": "cb57bd47-ec5d-465f-99d3-971f825a3060"
    },
    {
        "author": "釋曉瑩",
        "paragraphs": [
            "天教春信到寒鄉。",
            "波中船舫來還去。"
        ],
        "title": "句  其一○八",
        "id": "9e6dfcc4-0396-46cf-921b-88a7dfb305b3"
    },
    {
        "author": "釋曉瑩",
        "paragraphs": [
            "幾迴相送復相迎。"
        ],
        "title": "句  其一○九",
        "id": "cba815e3-81b0-43ec-9bfd-e973fe5e1afd"
    },
    {
        "author": "釋曉瑩",
        "paragraphs": [
            "對景由來詩句麗。"
        ],
        "title": "句  其一一○",
        "id": "5bf3215b-2eb7-4186-945f-68311797bed9"
    },
    {
        "author": "釋曉瑩",
        "paragraphs": [
            "出門縱步細哦詩。"
        ],
        "title": "句  其一一一",
        "id": "410c269e-6faf-4c98-ae01-c44d1bae9098"
    },
    {
        "author": "釋曉瑩",
        "paragraphs": [
            "顧我於茲詩有興。"
        ],
        "title": "句  其一一二",
        "id": "2bf2947f-a0ec-4967-bf00-eab12efe9092"
    },
    {
        "author": "釋曉瑩",
        "paragraphs": [
            "江雲黯黯作愁陰。"
        ],
        "title": "句  其一一三",
        "id": "c5f461d4-23fc-407e-92b6-a62b34e736f9"
    },
    {
        "author": "釋曉瑩",
        "paragraphs": [
            "欲罷不能聊一吟。"
        ],
        "title": "句  其一一四",
        "id": "aae68995-9796-422e-a85c-a9173d2ddd91"
    },
    {
        "author": "釋曉瑩",
        "paragraphs": [
            "甘棠不翦向來榮。"
        ],
        "title": "句  其一一五",
        "id": "9a8e4c23-0030-49d3-9289-7d929e6d8f5a"
    },
    {
        "author": "釋曉瑩",
        "paragraphs": [
            "素王妙道況親傳。"
        ],
        "title": "句  其一一六",
        "id": "964753f4-2387-4874-889e-0b7431f7209a"
    },
    {
        "author": "釋曉瑩",
        "paragraphs": [
            "雅淡天姿固可知。"
        ],
        "title": "句  其一一七",
        "id": "6c21cfc5-0197-40b2-a7b7-949ea3302067"
    },
    {
        "author": "釋曉瑩",
        "paragraphs": [
            "江表人材獨數公。"
        ],
        "title": "句  其一一八",
        "id": "6d6c91d3-3981-4727-adb5-599d3f121947"
    },
    {
        "author": "釋曉瑩",
        "paragraphs": [
            "平章風物詩無敵。"
        ],
        "title": "句  其一一九",
        "id": "eec9f31a-8f44-42c1-abf8-47102a47ba59"
    },
    {
        "author": "釋曉瑩",
        "paragraphs": [
            "蒼生從此得伸眉。"
        ],
        "title": "句  其一二○",
        "id": "0cb1b3ef-4261-44c8-8053-0ae234ffaaf8"
    },
    {
        "author": "釋曉瑩",
        "paragraphs": [
            "江上閑吟立又行。"
        ],
        "title": "句  其一二一",
        "id": "7d81d6f2-5ac2-43d0-9651-b63f5802ad51"
    },
    {
        "author": "釋曉瑩",
        "paragraphs": [
            "可堪時序苦侵尋，留滯誰知此日心。"
        ],
        "title": "句  其一二二",
        "id": "29bbe6e5-57b2-407e-b9ac-736c6c75c05e"
    },
    {
        "author": "釋曉瑩",
        "paragraphs": [
            "莫笑吾儂躭此癖。"
        ],
        "title": "句  其一二三",
        "id": "aff748bd-0e82-45ea-a79a-9f8ed424e3fb"
    },
    {
        "author": "釋曉瑩",
        "paragraphs": [
            "絆身何用尚浮名。"
        ],
        "title": "句  其一二四",
        "id": "75164368-607b-4c12-9865-2d0440f21b75"
    },
    {
        "author": "釋曉瑩",
        "paragraphs": [
            "可憐贏得鬢成霜。"
        ],
        "title": "句  其一二五",
        "id": "e0cf8be4-125d-41d9-8147-e472af225dae"
    },
    {
        "author": "黄元道",
        "paragraphs": [
            "柳綠桃紅春晝永，家童喚起睡中忙。",
            "偶然日下音書至，回首江城又夕陽。"
        ],
        "title": "贈鄧珪",
        "id": "8e7cc3af-09e8-4063-a7e7-07fcc6073b33"
    },
    {
        "author": "黄元道",
        "paragraphs": [
            "巽嶺直下梅家店，福祿難過丑年春。"
        ],
        "title": "句  其一",
        "id": "832a1891-300b-4e5d-83bf-47b790df91c6"
    },
    {
        "author": "黄元道",
        "paragraphs": [],
        "title": "句  其二",
        "id": "7a4b46f4-c5f6-432d-ba59-ff01ea04195b"
    },
    {
        "author": "顧禧",
        "paragraphs": [
            "男耕女蠶治有餘，使君何不思。",
            "使君策馬城南隅，妾歸深閣繅新絲。"
        ],
        "title": "採桑行",
        "id": "b04825a3-2619-4d08-a3e0-ce1a3cf755c1"
    },
    {
        "author": "顧禧",
        "paragraphs": [
            "襟吳控越莽無幅，銀濤漂磕青山蹙。",
            "水底隆隆晴亦雷，鯨鯢憑之鳩提取族。",
            "大者爲蛟小爲蛤，吐光便欲凌日月。",
            "地緯夜拆霜鏡枯，觸山飛沫天地白。",
            "芳餌頻施巧不吞，雲輸霧委長兒孫。",
            "撼岳吞舟逞大力，日月已墜爝火尊。",
            "昨聞漁人謀其曹，整罩施網瀰江皋。",
            "藥程傾湖湖不流，涸智殫技將安逃。",
            "蛟子蝦孫泣如雨，沈虎泅鹿慘無語。",
            "吁嗟河伯靈何存，鳴鼓聚市遂若此。",
            "就中大魚最有神，夜入深宮控紫宸。",
            "竭澤而來拂帝意，浩蕩乾坤雨露新。",
            "千秋萬歲頌乃公，鰐鯨無所施其雄。",
            "延津灌莽飲大澤，魚安于下鳥翔空。",
            "君不見然犀燒燕水族寒，咫尺之水多危瀾。",
            "活女誨女恩無極，枯魚何事泣河干。"
        ],
        "title": "震澤行",
        "id": "e94eac6e-4bd7-4fa9-b6d1-e4d8ba30f315"
    },
    {
        "author": "顧禧",
        "paragraphs": [
            "春風蕩漾花如織，排擯深巖天地窄。",
            "桃李芳菲鬬艷陽，嫣痕盡染胭脂色。",
            "含丹欲吐嬌不勝，獺髓遙分點瓊額。",
            "楊妃睡足口無語，嫁作游絲怨風雨。",
            "花神泣罷還欲訴，不願柔枝薦繁市。",
            "願得常親君子傍，秋深靜綰紫綃粧。",
            "孤桐獨立擎素月，芙蕖零落無輝光。",
            "瑤枝重整臨秋水，蓼蒲歷歷羞無香。",
            "賞心況有雙鳬仙，琴聲夜夜醉嬋娟。",
            "碧霞觴泛海棠醉，曲欄麗影何蹁躚。",
            "君不見南朝百里花無數，郁郁紛紛吐烟霧。",
            "載歲無人禁採樵，丹榦瓊姿盡摧仆。",
            "蘭蕙當門動見鋤，草間惟歎璇霓臥。",
            "茲花勝植瀛蕊苑，一承顧盼猶未晚。",
            "冉冉臨窗如有心，嬛舞清歌樂事遠。",
            "蔓露凝霜色倍妍，夔州何獨無詩篇。",
            "茲花有詩便不朽，吁嗟托根良不偶。"
        ],
        "title": "海棠秋",
        "id": "28f63609-45bf-4acb-8eb3-21cde93731b1"
    },
    {
        "author": "顧禧",
        "paragraphs": [
            "玉霜斜舞桐枝濕，析木熒熒石鯨泣。",
            "芙蓉子夜卸穠粧，藥雨紛糅瓊飲急。",
            "瓊樓玉宇微寒生，氤氳暖氣出元英。",
            "白鹿觀中香粉散，靈女祠前簫鼓鳴。",
            "木奴千樹綻濃綠，太濟粼粼黑鳥浴。",
            "真臘燈光射紫薇，漢宮齊唱鳳來時。",
            "彩虹不逐天駟流，公子初成狐腋裘。",
            "尚衣日日頒紅錦，挾纊猶深邊士愁。",
            "五鳳習習起蘭澤，龍篆新盤大府曆。",
            "黍臛松醪次第陳，野老欣然愛冬日。",
            "暖爐高會樂未央，鴻雁南飛百草黄。",
            "東君欲逗春消息，獨遣桃花鬬橘陽。"
        ],
        "title": "小春詞",
        "id": "3cb31b51-6fa1-4d46-b5db-f3591233f071"
    },
    {
        "author": "顧禧",
        "paragraphs": [
            "偶上峨嵋嶺，悠然對夕曛。",
            "孤峰擎落日，古殿宿寒雲。",
            "石暗松濤作，天空鶴唳聞。",
            "幽尋愜素抱，世態自紛紜。"
        ],
        "title": "憩小峨嵋",
        "id": "507bc409-e065-41df-9dcc-fd3584f6ab83"
    },
    {
        "author": "顧禧",
        "paragraphs": [
            "英雄不世出，竪子自成名。",
            "誰諛美新筆，曾憐覆楚兵。",
            "輕霜零病葉，急雁過寒城。",
            "入夜愁無似，悲笳處處聲。"
        ],
        "title": "不寐",
        "id": "ff3498c4-685d-4864-8ee7-ae2370da2d92"
    },
    {
        "author": "顧禧",
        "paragraphs": [
            "已將夙昔志，抵掌爲君陳。",
            "笳鼓悲吳地，鬚眉憶漢臣。",
            "梅花憑夜發，柳色司年新。",
            "此夕關河客，應輸夜臥人。"
        ],
        "title": "宿徐稚山齋中",
        "id": "9a44734f-2cd9-4d26-9173-7fe81c6410f2"
    },
    {
        "author": "顧禧",
        "paragraphs": [
            "草草出門去，孤帆落暮烟。",
            "笑談卿宛在，辛苦夢難傳。",
            "雨礴蛟龍窟，雲乘橘柚邊。",
            "從來輕遠別，此夕倍凄然。"
        ],
        "tags": [
            "太湖"
        ],
        "title": "泊太湖寄內",
        "id": "8ebde169-b893-4342-a3a1-b60a9f96c90a"
    },
    {
        "author": "顧禧",
        "paragraphs": [
            "束髪鄙章句，清狂天下聞。",
            "戔戔招隱賦，草草送窮文。",
            "捫蝨輕王猛，驅車揖范雲。",
            "皇家疏結網，麟鳳自爲群。"
        ],
        "title": "答譚子欽惟寅",
        "id": "a36371b0-221f-4631-ae25-fc555bf7faff"
    },
    {
        "author": "顧禧",
        "paragraphs": [
            "彈鋏復爾爾，登樓向落曛。",
            "烟深橫白鷺，楓老宿彤雲。",
            "松牖寒威入，琳宮遠磬聞。",
            "自然能遠俗，無復賦離群。"
        ],
        "title": "偶作",
        "id": "c99e4a44-714f-4ed2-984b-e624ddfe0f0b"
    },
    {
        "author": "顧禧",
        "paragraphs": [
            "不與漁樵狎，甯知世事非。",
            "功成枯戰骨，髪端誤儒衣。",
            "風雨槐陰夢，倉黄斗柄微。",
            "東鄰瓜正熟，把酒裛清輝。"
        ],
        "title": "雜感",
        "id": "6a60b1e0-9657-42c7-aa3c-1a07a5998ce3"
    },
    {
        "author": "顧禧",
        "paragraphs": [
            "日暮悲笳起，孤衾入夢寒。",
            "沙飛桐鵲隱，草蔓石鯨殘。",
            "龍戰知何極，烏栖轉未安。",
            "幽燕多老將，壯氣滿桑乾。"
        ],
        "title": "偶作",
        "id": "e5118de7-cd73-45b7-a108-49f781cb5a6f"
    },
    {
        "author": "顧禧",
        "paragraphs": [
            "遂愜耽幽興，披襟坐水灣。",
            "松枯濤不作，鷗澹夢常閑。",
            "漏月寬樵徑，吞星避釣環。",
            "年來悲跼蹐，聊此破愁顔。"
        ],
        "title": "野眺  其一",
        "id": "ee6e8a3c-c675-4f69-9016-5b7cd11e53f9"
    },
    {
        "author": "顧禧",
        "paragraphs": [
            "一逕多幽色，孤雲護短扉。",
            "閒階竹影瘦，低岸稻花肥。",
            "委翠秋林晚，傷弓宿鳥稀。",
            "何時攜斗酒，掬水弄清暉。"
        ],
        "title": "野眺  其二",
        "id": "2686689c-ee35-4d6d-a066-c533bfd5078b"
    },
    {
        "author": "顧禧",
        "paragraphs": [
            "緩步沿溪曲，幽尋愜賞心。",
            "散烟依瘦竹，開網活枯鱘。",
            "短袖仍牽樹，秋聲半擣砧。",
            "農談喧隔岸，不畏世機深。"
        ],
        "title": "野眺  其三",
        "id": "dabc2d5e-edcd-4cbd-86e5-d51cf441f894"
    },
    {
        "author": "顧禧",
        "paragraphs": [
            "亂世功名易，幽人愧素餐。",
            "草深迷乳兔，弓燥泣飛鸞。",
            "燐火排窗入，溪聲带雨寒。",
            "行吟殊足樂，回首羨彈冠。"
        ],
        "title": "野眺  其四",
        "id": "50c2e23d-00f0-4290-be85-6cb2202c3427"
    },
    {
        "author": "顧禧",
        "paragraphs": [
            "蹤跡忘疏密，情懷歷晦明。",
            "攜琴時一至，倒屣輒相迎。",
            "枕發中郎祕，尊餘北海酲。",
            "浣花多勝侶，風雨話深更。"
        ],
        "title": "林庇民保留宿夜話",
        "id": "ac494730-8536-486c-b9a4-a60c33f94af3"
    },
    {
        "author": "顧禧",
        "paragraphs": [
            "曲徑通禪室，藜牀獨著書。",
            "玄心棲物外，高論接皇初。",
            "雨過苔退淡，窗虛梅影疏。",
            "年年愁作客，爲爾一停車。"
        ],
        "title": "贈蓼庵上人",
        "id": "e09fdad0-e748-43bb-92b9-48e97c8498ec"
    },
    {
        "author": "顧禧",
        "paragraphs": [
            "對酒拂吳鉤，光隨湖水流。",
            "碧尋堤上草，紅落竹邊樓。",
            "春老鶯啼倦，山空鶴唳收。",
            "買花錢欲盡，何事再句留。"
        ],
        "title": "客湖上",
        "id": "ffabfd37-719a-46cf-a225-cad3f5da33e3"
    },
    {
        "author": "顧禧",
        "paragraphs": [
            "地僻僧栖隱，茆庵曲逕通。",
            "雲浮秋水白，霞奪蓼花紅。",
            "野鳥當窗下，疏烟入畫中。",
            "采菱人未散，歸棹且從容。"
        ],
        "title": "洪善慶興祖偕訪昇上人即景次韻",
        "id": "f0196f6e-9732-41dd-8aa1-26156b27ba30"
    },
    {
        "author": "顧禧",
        "paragraphs": [
            "取次梅花放，樽前白雪樓。",
            "人非分洛蜀，才豈遜曹劉。",
            "薑桂存餘辣，芝蘭憶舊遊。",
            "文章千古事，未許臥南州。"
        ],
        "title": "飲譚子欽齋",
        "id": "11de06b1-f662-4860-ab2e-e0c956cd2f66"
    },
    {
        "author": "顧禧",
        "paragraphs": [
            "第一峰頭逢九日，振衣直上莫躊躇。",
            "丹梯苔冷仙人跡，祇樹雲深帝子居。",
            "圖畫天然看不厭，嘯歌自得意何如。",
            "茱萸醉插游絲倦，雁影參差夕照餘。"
        ],
        "title": "九日吳山",
        "id": "7c1a322a-dfc7-4dbc-ab37-d1e4509137f4"
    },
    {
        "author": "顧禧",
        "paragraphs": [
            "意氣深投傾蓋時，惜君才大愛君癡。",
            "應知摩詰詩中畫，都是將軍畫裏詩。",
            "放眼莫嫌吳地窄，探奇偏向禹陵遲。",
            "片帆千里懸明月，不屢滔滔九曲思。"
        ],
        "title": "送任文薦歸閩",
        "id": "8704ef76-1a51-4779-ae64-b91fca0966bf"
    },
    {
        "author": "顧禧",
        "paragraphs": [
            "帝廷咨牧擁金甌，南顧應寬萬里憂。",
            "自是書屏多異績，何勞仰屋嘆無籌。",
            "六橋垂柳縈蒼珮，三竺飛花拂翠裘。",
            "遙望雲山千里隔，福星欣照□□樓。"
        ],
        "title": "贈行省任古",
        "id": "c779eb34-8f1c-4aff-b764-a42799bd5de1"
    },
    {
        "author": "顧禧",
        "paragraphs": [
            "曲徑秋高竹影斜，多君此日淡浮華。",
            "笛聲遠落幽人淚，月色清宜孺子家。",
            "世事盡勞五斗米，我來常醉一園花。",
            "不須更讀閒情賦，元亮風流自足誇。"
        ],
        "title": "過徐稚山居",
        "id": "b9f2f0a5-1c71-4f63-80fc-10efdc7bded2"
    },
    {
        "author": "顧禧",
        "paragraphs": [
            "湖南幾曲石橋底，細雨濛濛暗碧溪。",
            "欸乃漁歌聲不斷，參差桑樹望中迷。",
            "花田香散泥初濕，柳圃烟深鶯亂啼。",
            "此地千年多買犢，耕男誰復怨征鼙。"
        ],
        "title": "苧邨烟雨",
        "id": "632b8435-b782-410c-9350-3f17c311cf71"
    },
    {
        "author": "顧禧",
        "paragraphs": [
            "金門射策盡名賢，誰似江南閻子然。",
            "白虎談經知獨步，蒼松入夢已多年。",
            "凌雲賦筆雄千古，倒峽詞源傾百川。",
            "若憶古人愁絕處，西陵花柳日芊眠。"
        ],
        "title": "寄懷閻安中",
        "id": "c9f2d8a5-4712-4b98-8385-df3e4413d7fc"
    },
    {
        "author": "顧禧",
        "paragraphs": [
            "蕭蕭竹影閒桐陰，有客攜琴慰素心。",
            "秋老登樓頻作賦，愁深抱膝共高吟。",
            "招尋叢桂香初散，快讀殘書酒滿斟。",
            "莫恨龍門策未報，十年聲價重南金。"
        ],
        "title": "林庇民保以詩見贈次韻奉答",
        "id": "8aa9ec3f-cea8-484c-87c7-9690e204e499"
    },
    {
        "author": "顧禧",
        "paragraphs": [
            "臨風長憶聽濤吟，攜鋏重來感慨深。",
            "白首如新交自古，丹砂欲就老偏侵。",
            "獵微閣上傳佳句，宿影亭前話夙心。",
            "花萼雖零月正朗，斗中元氣待君斟。"
        ],
        "title": "贈譚子欽惟寅",
        "id": "428b055b-a7f9-4612-be1f-284344def457"
    },
    {
        "author": "顧禧",
        "paragraphs": [
            "高臥烟蘿飲上池，姓名獨許古人知。",
            "我來欲補洪家傳，入坐先尋沈約詩。",
            "舒卷閒雲看不厭，參差玉蝶放偏遲。",
            "殷勤送客過方井，古道真堪照一時。"
        ],
        "title": "贈洪善慶興祖和壁閒沈□□韻",
        "id": "d6e19128-6854-4718-9f6c-d32a5b217f57"
    },
    {
        "author": "顧禧",
        "paragraphs": [
            "梅花引我入溪深，半繞青松半翠林。",
            "已耐歲寒成好友，還將春色作幽岑。",
            "蒼烟踏破鞋無迹，明月挑來杖有心。",
            "贏得清芬盈客袖，莫愁歸路暮雲侵。"
        ],
        "title": "同人看梅",
        "id": "74ece9b5-9aad-4d2a-888e-631b974d61cb"
    },
    {
        "author": "顧禧",
        "paragraphs": [
            "梅花纔落見桃花，欲問桃源路轉賒。",
            "直上翠微開眼界，飽餐赤飯養心芽。",
            "句留客屐詩中畫，爛漫天真閣外霞。",
            "面壁老僧曾悟否，山猿已報夕陽斜。"
        ],
        "title": "遊翠微山看桃",
        "id": "d99c0bd0-525e-4bd5-a42f-6873aa4585d3"
    },
    {
        "author": "顧禧",
        "paragraphs": [
            "論交常憶少年時，耐久如君倍足思。",
            "金馬不移孺子節，石麟肯負誌公期。",
            "經霜傲菊依幽徑，漾月修篁種曲池。",
            "六客銜箋爛似錦，莫嫌野鶴故來遲。"
        ],
        "title": "徐稚山林出詩見示因書其後",
        "id": "44f09197-8a34-471f-858a-cf8b9554bd52"
    },
    {
        "author": "顧禧",
        "paragraphs": [
            "江西美景聞天下，君上湖亭意若何。",
            "吞吐晴光千浪暖，卷舒雲氣兩峰多。",
            "陽春有腳歸花柳，芳草無心戀綺羅。",
            "力倦翻嫌花路淺，振衣再擬一同過。"
        ],
        "title": "偕譚子欽惟寅遊西樵",
        "id": "e3f5ec1d-41aa-4416-86a6-8b4e7250bfcd"
    },
    {
        "author": "顧禧",
        "paragraphs": [
            "浮屠百尺絕花塵，一望霜林暮色勻。",
            "嘯傲自然能遠俗，步趨何必不人。",
            "參軍帽落嘲誰解，□□□殘草作茵。",
            "卻羨東籬陶處士，菊花猶插碧紗巾。"
        ],
        "title": "九日登浮屠",
        "id": "1d01ddda-c1e6-4067-81cf-6063b80af16e"
    },
    {
        "author": "顧禧",
        "paragraphs": [
            "江色侵楓冷，松風入暮幽。",
            "莫愁樽酒盡，明月在高樓。"
        ],
        "title": "獨酌",
        "id": "d708276b-8a0e-407d-b000-5cae11b17912"
    },
    {
        "author": "顧禧",
        "paragraphs": [
            "紫雁高飛曉霧濃，西風峭削玉芙蓉。",
            "誰攜謝朓驚人句，更上吳山第一峰。"
        ],
        "title": "登吳山作",
        "id": "557f60f8-3f96-47bb-916c-06ee6ecd631f"
    },
    {
        "author": "釋慧空",
        "paragraphs": [
            "山僧纔到雪嶺，打就無底鐵船。",
            "使人真覺海中，運載情與無情。"
        ],
        "title": "偈十三首  其一",
        "id": "abecb4b3-65fd-48d7-a045-9c1f1fc63dde"
    },
    {
        "author": "釋慧空",
        "paragraphs": [
            "雪峰五月五日，不假神符妙術。",
            "只有頂門一錐，鐵佛也須汗出。"
        ],
        "title": "偈十三首  其二",
        "id": "60e26b26-4f7d-4c6e-9236-298fc811af66"
    },
    {
        "author": "釋慧空",
        "paragraphs": [
            "千五百衆雪山住，無麵軟餅裹露柱。",
            "橫咬竪飽便休，莫倚他門傍他戶。"
        ],
        "title": "偈十三首  其三",
        "id": "8072dacb-e1e8-4237-8ea7-d4d8ff16394c"
    },
    {
        "author": "釋慧空",
        "paragraphs": [
            "月生一，上下四維無等匹。",
            "月生二，須彌拽脫虛空鼻。",
            "月生三，明正爲南方盡南。"
        ],
        "title": "偈十三首  其四",
        "id": "fb400e8c-9bfe-4c30-a89b-af189549ac24"
    },
    {
        "author": "釋慧空",
        "paragraphs": [
            "雪峰山中解夏，三門開放兩邊。",
            "去底觀音勢至，來底文殊普賢。"
        ],
        "title": "偈十三首  其五",
        "id": "930c5b7c-b87a-4530-9663-9eb13f6e6ef0"
    },
    {
        "author": "釋慧空",
        "paragraphs": [
            "石霜山中獨虎，生得三腳驢兒。",
            "走過萍實楚江，踢倒湖南長老。"
        ],
        "title": "偈十三首  其六",
        "id": "a9110b79-9d0a-475f-952b-ecd141d73b18"
    },
    {
        "author": "釋慧空",
        "paragraphs": [
            "寒山舞，拾得笑，豐干一曲無羌調。",
            "囉囉哩，哩哩囉，近是秋林落葉多。"
        ],
        "title": "偈十三首  其七",
        "id": "0c363ed7-3288-4dff-9472-baf45ad4c35c"
    },
    {
        "author": "釋慧空",
        "paragraphs": [
            "法法本來法，無法無非法。",
            "何於一法中，有法有不法。"
        ],
        "title": "偈十三首  其八",
        "id": "486d6198-7f31-4d46-9b1d-855306c6b6a1"
    },
    {
        "author": "釋慧空",
        "paragraphs": [
            "低頭不見地，仰面不見天。",
            "欲知白牛處，但看髑髏前。"
        ],
        "title": "偈十三首  其九",
        "id": "86970431-f9de-43de-abb0-208617d87b55"
    },
    {
        "author": "釋慧空",
        "paragraphs": [
            "一漚未起，古帆未掛。",
            "風信不來，無人舉棹。"
        ],
        "title": "偈十三首  其一○",
        "id": "f7f74f53-c6bb-471d-abed-952b2bd3f02e"
    },
    {
        "author": "釋慧空",
        "paragraphs": [
            "雪峰禪，無星子，只見陞堂打鼓。",
            "賺得大衆上來，近日山中有虎。",
            "長至令晨，顛言倒語。",
            "祖師心印，堪作何用。",
            "無位真人，屎也不直。",
            "獨步青霄，徒誇好手。",
            "和泥合水，罕遇同流。"
        ],
        "title": "偈十三首  其一一",
        "id": "4bf86b53-94f5-411a-95f3-81f5a53abd22"
    },
    {
        "author": "釋慧空",
        "paragraphs": [
            "啐啄之機，暫時話計。",
            "清虛之理，不可依憑。",
            "執之失度，必入邪路。",
            "東海鯉魚打一棒，陝府鐵牛兩角折。"
        ],
        "title": "偈十三首  其一二",
        "id": "8d7ebb5f-e84e-4c3e-8f2b-9c89173f7020"
    },
    {
        "author": "釋慧空",
        "paragraphs": [
            "不是風兮不是幡，祖師端的廣南蠻。",
            "夜深趁得曹溪渡，失卻番禺兩岸山。"
        ],
        "title": "頌古  其一",
        "id": "ee0eb2c1-14e7-420f-a88f-163a8cf48da6"
    },
    {
        "author": "釋慧空",
        "paragraphs": [
            "馬師瞎卻亮師眼，一入西山更不返。",
            "我有二十二藤條，寄與山中這擔板。"
        ],
        "title": "頌古  其二",
        "id": "5f028cdf-c374-4e91-ae2d-5143a241fa92"
    },
    {
        "author": "釋慧空",
        "paragraphs": [
            "楚王城畔水東流，淮海維揚是九州。",
            "蘆管一聲春夢破，斜陽還在樹梢頭。"
        ],
        "title": "頌古  其三",
        "id": "519a0081-c127-430d-a80e-b6dc610d2991"
    },
    {
        "author": "釋慧空",
        "paragraphs": [
            "說似一物則不中，箇是南岳讓和尚。",
            "東山早曾與麽來，带累同行俱喫棒。"
        ],
        "title": "頌古  其四",
        "id": "ec8aea56-58e2-473b-ade4-ef3de3c93e59"
    },
    {
        "author": "釋慧空",
        "paragraphs": [
            "新婦騎驢阿家牽，潦倒禪翁雪滿顛。",
            "不解爐頭煨死火，客來偏愛出人前。"
        ],
        "title": "頌古  其五",
        "id": "53c0fb3b-7408-4ed2-89ae-27fcbac01468"
    },
    {
        "author": "釋慧空",
        "paragraphs": [
            "大食波斯飲百杯，停杯把挹萬人魁。",
            "送風使過黄牛峽，不問瞿塘灧澦堆。"
        ],
        "title": "頌古  其六",
        "id": "bafbbb2d-7c69-4f8e-8fda-e57007e41865"
    },
    {
        "author": "釋慧空",
        "paragraphs": [
            "德山棒，臨濟喝，寸刃未施先敗闕。",
            "叢林盡謂是上機，明眼衲僧也大屈。"
        ],
        "title": "頌古  其七",
        "id": "a25ebec0-0c13-4a73-8b09-9f4ae5b5b37b"
    },
    {
        "author": "釋慧空",
        "paragraphs": [
            "龐公慚愧全無，馬祖慈悲心大。",
            "直饒吸盡西江，東山未向伊道。"
        ],
        "title": "頌古  其八",
        "id": "c46d42b4-4d2e-4f0c-b24e-2fb4d2ac010d"
    },
    {
        "author": "釋慧空",
        "paragraphs": [
            "引鼻拽回野鴨，元來卻是家雞。",
            "不管晦明風雨，纔到五更便啼。"
        ],
        "title": "頌古  其九",
        "id": "b7d2d2ef-eec0-4b2d-8318-dcf35b8fbcbc"
    },
    {
        "author": "釋慧空",
        "paragraphs": [
            "身披粗布伽梨，手把大木槵子。",
            "天寒坐火爐頭，動是說蛇說虎。"
        ],
        "title": "頌古  其一○",
        "id": "237cac92-32d8-4be3-9642-5ebcf4c7e3d6"
    },
    {
        "author": "釋慧空",
        "paragraphs": [
            "我手何似佛手，拈起扇子擗口。",
            "打落帝釋花冠，卻是寒山掃箒。"
        ],
        "title": "頌古  其一一",
        "id": "ccf3567e-b8c2-4a45-a242-9fc4e2209891"
    },
    {
        "author": "釋慧空",
        "paragraphs": [
            "我腳何似驢腳，車輪頓生八角。",
            "三千剎海波澄，一陣西風葉落。"
        ],
        "title": "頌古  其一二",
        "id": "d6301a4d-c4e9-48ad-ace5-486701c9c60f"
    },
    {
        "author": "釋慧空",
        "paragraphs": [
            "人人盡有生緣，落花流出桃源。",
            "過後再尋無處，滿簑烟雨漁村。"
        ],
        "title": "頌古  其一三",
        "id": "b62fdc70-aa84-40eb-8820-efbf236e4f95"
    },
    {
        "author": "釋慧空",
        "paragraphs": [
            "佛手驢腳生緣，三山影落中天。",
            "武帝多方學道，王喬端坐神仙。"
        ],
        "title": "頌古  其一四",
        "id": "e1d8b977-a6c6-4a01-8e5b-285202c906f5"
    },
    {
        "author": "釋慧空",
        "paragraphs": [
            "一等作野狐，堂堂大丈夫。",
            "徐行青草岸，踏破洞庭湖。"
        ],
        "tags": [
            "洞庭湖"
        ],
        "title": "頌古  其一五",
        "id": "a36a08c8-8158-40df-b66b-097d4f5e8f27"
    },
    {
        "author": "釋慧空",
        "paragraphs": [
            "靈雲失腳，玄沙落塹，三十年冰河發焰。"
        ],
        "title": "頌古  其一六",
        "id": "5745c702-29e5-472c-a558-f6f736d0b8ba"
    },
    {
        "author": "釋慧空",
        "paragraphs": [
            "錢塘潮頭來，成都藥市集。",
            "叵尀汝州風，吹落毛僧笠。"
        ],
        "title": "頌古  其一七",
        "id": "0dc00d1a-3fda-41f1-b929-fb8facc51790"
    },
    {
        "author": "釋慧空",
        "paragraphs": [
            "南瞻部洲鉏地，東弗于逮種麥。",
            "西瞿耶尼拽磨，北鬰單越喫麵。"
        ],
        "title": "頌古  其一八",
        "id": "32b8f488-ca03-4a1f-84d2-cb7f4533fdc1"
    },
    {
        "author": "釋慧空",
        "paragraphs": [
            "百書不如一歸家，千聞不如一見面。",
            "既歸歸見復何爲，解道德山無佛殿。"
        ],
        "title": "頌古  其一九",
        "id": "415d5f1f-b4bf-454a-8389-b1d09477aeac"
    },
    {
        "author": "釋慧空",
        "paragraphs": [
            "泥人煅就九轉丹，石女一喫乘飛鸞。",
            "天門九重彈指間，再拜天帝除天官。",
            "瓜期既及風馭還，海變桑田知幾番。",
            "又尋東山訪平安，去時與偈墨未乾。"
        ],
        "title": "頌古  其二○",
        "id": "271b3e64-90ac-4b70-94d6-c176018ca2f7"
    },
    {
        "author": "釋慧空",
        "paragraphs": [
            "戳瞎大地衆生眼，奪其一切資生物。",
            "盡情推入大火坑，聽從阿耨池中出。",
            "然後爲念普安慰真言，唵摩尼佛㖃屈聿。"
        ],
        "title": "頌古  其二一",
        "id": "30c781e7-62d8-4ef8-9e84-f28a69cc279d"
    },
    {
        "author": "釋慧空",
        "paragraphs": [
            "兩頭蚯蚓呈三要，五眼胡孫念八還。",
            "老蚌吞除龍樹月，瞎驢撞出趙州關。"
        ],
        "title": "看洞山初和尚語",
        "id": "b411fdcb-68ff-4ff3-b48c-b9db8d0b385e"
    },
    {
        "author": "釋慧空",
        "paragraphs": [
            "六國朝閶闔，三山插杳冥。",
            "禪流相借問，冬後一陽生。"
        ],
        "title": "頌草堂老師付頂相贊後圓相",
        "id": "3bf9ce6b-6e7a-4da3-bd82-f8a7c84f4ce5"
    },
    {
        "author": "釋慧空",
        "paragraphs": [
            "海蚌直儱侗，不類海蠡兒。",
            "開口便見膽，也好與一槌。"
        ],
        "title": "覽妙喜和尚衡陽示衆",
        "id": "7520c5f5-1958-4824-a0b9-e5c94d2dd0c9"
    },
    {
        "author": "釋慧空",
        "paragraphs": [
            "咸通已前，正與麽㖿。",
            "紹興之後，端的別別別。",
            "松山撐破秋空月，毬門有路沒遮欄，五月取霜六月雪。"
        ],
        "title": "雪峰禪師真贊",
        "id": "158001c8-f43f-4b87-9742-0967737ce60c"
    },
    {
        "author": "釋慧空",
        "paragraphs": [
            "隨隨昔昔，是這箇賊。",
            "簸土揚塵，馳南走北。",
            "一棒打殺，狗也不喫。",
            "後來不肖兒孫，箇箇一模脫出。"
        ],
        "title": "草堂老師真贊",
        "id": "709c2d06-2e91-4519-b246-e31088739655"
    },
    {
        "author": "釋慧空",
        "paragraphs": [
            "去一得三，添六成四。",
            "有口無舌，有眼無鼻。",
            "寫得十成，以何爲是。",
            "掛在大目溪頭，恰似守橋土地。"
        ],
        "title": "造橋道者並諸化土寫求  其一",
        "id": "cc09b3aa-0d91-4350-b496-d3995914f3e4"
    },
    {
        "author": "釋慧空",
        "paragraphs": [
            "這漢一生擔版，垂老出來住院。",
            "清真氣味全消，惡業因緣頓現。",
            "說禪罔聖欺凡，乞食走州歷縣。",
            "試看幀上傳來，輥得成甚觜面。"
        ],
        "title": "造橋道者並諸化土寫求  其二",
        "id": "a5a67491-73c9-48cd-9987-c73d72555525"
    },
    {
        "author": "釋慧空",
        "paragraphs": [
            "咄這老凍齈，是甚麽面孔。",
            "似馬頭又圓，謂驢耳不聳。",
            "有毒鳖鼻蛇，無底破漆桶。",
            "徧處持來攪聒，十分是箇滅胡種。"
        ],
        "title": "造橋道者並諸化土寫求  其三",
        "id": "1be03673-9fe8-4f59-905b-a585e7cb4191"
    },
    {
        "author": "釋慧空",
        "paragraphs": [
            "一字不著劃，古錦寫回文。",
            "寒山指拾得，斗柄插雷門。"
        ],
        "title": "幽巖禪師真贊",
        "id": "1c988899-a85e-4e23-b7cb-893b15ab3533"
    },
    {
        "author": "釋慧空",
        "paragraphs": [
            "濯錦江心一漚發，清漲四溟波浪闊。",
            "引得風流小玉歸，無限龍魚遭攪聒。",
            "紫羅帳裏明月珠，把作栗蒲撩亂榝。",
            "一方孤迥峭巍巍，十字縱橫活鱍鱍。",
            "我昔墮渠齏甕中，倔強依前淹不殺。",
            "而今寰宇幸清平，誰道岷峨在天末。",
            "昨夜西風撼太虛，石牛驚走泥牛喝。",
            "一吸滄溟徹底乾，憍梵鉢提長吐舌。",
            "大悲千眼擘不開，無言童子空忉怛。",
            "炷香爲壽阿僧祇，紹興五年八月八。"
        ],
        "title": "圓悟禪師入滅說偈燒香",
        "id": "153f8e38-d68b-4d39-9d20-337aadc290cb"
    },
    {
        "author": "釋慧空",
        "paragraphs": [
            "曹溪大士出現世，誰其侍者道人利。",
            "雷轟電激槌拂間，涓滴無遺水傳器。",
            "而今底事難覆藏，蓋是火後莖茅長。",
            "未言字字負此老，且要浩浩流諸方。",
            "最初有箇譊訛處，徧示知音著何語。",
            "東山有語人未知，請問東湖老居士。"
        ],
        "title": "南華利侍者持昺和尚語至疏山請校入版乃作偈送之謁序于徐大資",
        "id": "3848cff0-1b0d-48bc-8119-dea1119177c6"
    },
    {
        "author": "釋慧空",
        "paragraphs": [
            "驚世文章夢裏花，出塵悟解眼中沙。",
            "怪來不打這鼓笛，親見江西老作家。"
        ],
        "title": "送莫內翰五首  其一",
        "id": "77ca547d-60c8-46bb-a2e3-b2953006f2d9"
    },
    {
        "author": "釋慧空",
        "paragraphs": [
            "一槌從使口如鼻，百煉誰知方入圓。",
            "莫怪野人高索價，從來佛祖不曾傳。"
        ],
        "title": "送莫內翰五首  其二",
        "id": "e3c281d2-f155-4f64-9697-8ae419fcefc4"
    },
    {
        "author": "釋慧空",
        "paragraphs": [
            "黄龍室內三關語，趙老青州一布衫。",
            "何事臨分無別說，則川龐老是同參。"
        ],
        "title": "送莫內翰五首  其三",
        "id": "66a71d97-acef-4101-8d46-0196341ba2d7"
    },
    {
        "author": "釋慧空",
        "paragraphs": [
            "試問同參參底事，華亭秋晚水如天。",
            "離鈎三寸無人會，風起蘆花落釣船。"
        ],
        "title": "送莫內翰五首  其四",
        "id": "bbb01680-09c8-41e1-b1a5-7db1f6fb0f71"
    },
    {
        "author": "釋慧空",
        "paragraphs": [
            "今者叢林走大聲，不言無眼只無睛。",
            "願公善保千鈞重，莫管他家熱椀鳴。"
        ],
        "title": "送莫內翰五首  其五",
        "id": "0f0b24e5-48e0-4514-b59e-c754703cdc1c"
    },
    {
        "author": "釋慧空",
        "paragraphs": [
            "琉璃甕中走卻鱉，驚起波斯一夜尋。",
            "天曉不知何所見，大悲菩薩是觀音。"
        ],
        "title": "次韻韓伯修學士讀楞嚴見寄",
        "id": "20bc1719-9e25-4c65-8963-5002de35226a"
    },
    {
        "author": "釋慧空",
        "paragraphs": [
            "霜髪垂垂老不休，鐵船無底更隨流。",
            "兒孫莫訝得魚少，蓋謂翁翁是直鈎。"
        ],
        "title": "次游教授韻呈草堂老師  其一",
        "id": "e2b08b75-0653-455d-8ab4-8aa52a68d49f"
    },
    {
        "author": "釋慧空",
        "paragraphs": [
            "北鬰之南瞻部洲，縱觀誰是老人流。",
            "大千一網平收了，坐看兒童亂下鈎。"
        ],
        "title": "次游教授韻呈草堂老師  其二",
        "id": "bff9cbe1-2f60-46d2-a8dd-87cfc9ca4d38"
    },
    {
        "author": "釋慧空",
        "paragraphs": [
            "短筇初把探深深，展盡神機被陸沉。",
            "搦殺未償當日恨，翻身誰識此時心。",
            "不離左右金爲土，別有生涯土作金。",
            "既去後來應請問，莫言曾到此山陰。"
        ],
        "title": "辭草堂老師歸閩",
        "id": "568d3750-f266-44e3-84fa-e00181c0114d"
    },
    {
        "author": "釋慧空",
        "paragraphs": [
            "紹聖五年戊寅冬，王母吞卻嘉州像。",
            "覺來捫腹喜且驚，一朝生出這和尚。",
            "鋭頭長身碧兩瞳，衆聚說法聲如鐘。",
            "少年蹈斷象骨路，出處大類飛山翁。",
            "老而益健難近傍，德山縮手臨濟讓。",
            "善財盡力無處尋，又是經行別峰上。"
        ],
        "title": "送夢石歸妙峰德雲庵",
        "id": "932cc2c4-1636-4263-a9b1-a81948592d96"
    },
    {
        "author": "釋慧空",
        "paragraphs": [
            "南詢士，標致殊，發言落落中疏疏。",
            "瘦藤一握鐵相似，孤身萬里雲不如。",
            "作者前，致一問，分明直得繩床震。",
            "失腳踏翻樓閣門，通身不掛毗盧印。",
            "佛祖言，甚熱椀，一劍當頭百非剗。",
            "大展禪宗定古今，火裏蝍蟟三隻眼。"
        ],
        "title": "南詢歌",
        "id": "12a4e288-83c0-4cb2-9837-9ec7305b350c"
    },
    {
        "author": "釋慧空",
        "paragraphs": [
            "空王子之空而靈，拈起鉢飯忘了羹。",
            "一生看經不識字，總十二部爲一句。",
            "一生說禪不動口，噴嚏也成師子吼。",
            "阿呵呵，黄面瞿曇爭奈何。",
            "咄咄咄，是甚衲僧臭皮襪。"
        ],
        "title": "空王子",
        "id": "f227e6b5-33a0-4dc8-ac5e-f0d8fa67118c"
    },
    {
        "author": "釋慧空",
        "paragraphs": [
            "空王子，出空門，敏於選佛訥於言。",
            "老少同科無異學，盡傾阿耨作詞源。",
            "龍虎榜，輝乾坤，一字元無作麽分。",
            "汝見是汝爲第一，我見是我作狀元。",
            "有驚群，有獨脫，可中丹桂和根拔。",
            "把作枯柴竈裏燒，誰能更著空王褐。",
            "只如劍，成家活，不犯鋒鋩有生殺。",
            "莫似章分句解徒，望卻龍門頭枿枿。"
        ],
        "title": "又用前韻送僧",
        "id": "3d18e1d8-91ad-4db6-acf6-ed624b52e9b9"
    },
    {
        "author": "釋慧空",
        "paragraphs": [
            "禪家流，悟自己，開眼曹溪十萬里。",
            "況行機路守心空，病渴移家陽燄裏。",
            "渴轉渴，水又非。",
            "擡頭不覺雁南飛。",
            "文殊堂裏萬菩薩，大唐國內無禪師。",
            "或行棒，或行喝，棒喝交馳如電掣。",
            "不容眨眼入思惟，忽把虛空敲出骨。",
            "地神惡，天神悅，陝府鐵牛得一橛。",
            "且等東山睡覺來，大掌連腮咄咄咄。"
        ],
        "title": "禪人求偈",
        "id": "df8e9de7-4075-418c-adb6-bf2dde32aa6d"
    },
    {
        "author": "釋慧空",
        "paragraphs": [
            "蜀川老覺家潼川，懷中交子是鐵錢。",
            "三年聽講大慈寺，執卷問之不識字。",
            "三年參禪大隋山，蓋龜劫火猶顢頇。",
            "瞿塘忽放鐵船下，不問灧澦堆如馬。",
            "逆風使過荆湖南，焦荔林中來放憨。",
            "同風莫倚閩與蜀，飲水更須防蠱毒。"
        ],
        "title": "送僧三首  其一",
        "id": "86a3fc7a-7d48-43af-ba04-8bdf8b418ea1"
    },
    {
        "author": "釋慧空",
        "paragraphs": [
            "支提天冠千眷屬，龜山蔡柳兩尊宿。",
            "總在參禪屋角頭，開眼光光互相燭。",
            "參禪自是雲水儔，四顧坤維有高躅。",
            "勝妙光中不肯留，六六要明三十六。",
            "當其行，歌一曲，春草青兮春水綠。",
            "東山老矣夫何言，縱有言兮不堪讀。"
        ],
        "title": "送僧三首  其二",
        "id": "23defc8e-b14c-486c-880f-2ba985bfcc89"
    },
    {
        "author": "釋慧空",
        "paragraphs": [
            "東山送人只一句，纔擬欽承喝出去。",
            "而今更向紙上求，大似因鷹拏死兔。",
            "猷禪猷禪知不知，堅坐守之無了時。",
            "趁取西風霜未落，泐潭百丈在江西。"
        ],
        "title": "送僧三首  其三",
        "id": "619f6eab-eda9-4c86-9e94-cb2fea02dfa7"
    },
    {
        "author": "釋慧空",
        "paragraphs": [
            "後生偷笑東山老，事無是非總曰好。",
            "布伽梨裏老病身，山芋頭煨紅軟火。",
            "日暖婆娑林下行，天寒堆危火邊坐。",
            "人問祖室今安危，對道我此煨芋好。"
        ],
        "title": "煨芋",
        "id": "75dc402f-8558-4064-9baf-3ef3b41fd83b"
    },
    {
        "author": "釋慧空",
        "paragraphs": [
            "衲僧之勇惟法戰，鐵作渾身猶百煉。",
            "不知誰是取讎家，直入南方行一轉。",
            "上門上戶眼如鈴，有麽有麽機如電。",
            "剔起便行何處尋，聲前句後新羅箭。"
        ],
        "title": "與暠副寺",
        "id": "bd91fe3c-448b-4d9a-99eb-01957cac3c2e"
    },
    {
        "author": "釋慧空",
        "paragraphs": [
            "閩蜀同風果同風，袈裟拔出鞋袋中。",
            "相逢古寺話俄頃，怪我稱鎚落深井。",
            "不憂佛日居衡陽，不憂無人振頹綱。",
            "卻憂秋高霜月冷，鐵牛夜度飛猿嶺。"
        ],
        "title": "送二僧之衡陽  其一",
        "id": "1c508582-324d-4407-92d1-4dc2cff122da"
    },
    {
        "author": "釋慧空",
        "paragraphs": [
            "衡陽老子一僧耳，打雨罵風無別伎。",
            "海上禪流未識渠，將謂三頭仍六臂。",
            "兩川邁往初不然，我喜其行重說偈。",
            "披秀菴前癩狗兒，要見衡陽只這是。"
        ],
        "title": "送二僧之衡陽  其二",
        "id": "5fb50522-e055-4ecd-80cd-213e23a2bda5"
    },
    {
        "author": "釋慧空",
        "paragraphs": [
            "遠聽天冠化寺鐘，孤烟明滅暮山重。",
            "念攜掛壁木上座，問訊長沙岑大蟲。",
            "大蟲聲威動海宇，老不與世同其波。",
            "卷藏風月付一室，落日春山狐兔多。",
            "威而不怒默常吼，寂子觸之遭毒手。",
            "東山又似不知時，更來許露其家醜。"
        ],
        "title": "寄支提禪師",
        "id": "54ca1ade-30f8-40f2-8d62-cb3ea4488882"
    },
    {
        "author": "釋慧空",
        "paragraphs": [
            "老人入我閩中居，如山有玉淵有珠。",
            "老人一日出山去，崖不自靈淵亦枯。",
            "我問天冠千眷屬，如何不留老尊宿。",
            "飛鸞水急海天橫，一道清輝照四明。"
        ],
        "title": "又送出閩",
        "id": "bf7be3a7-2494-4003-96ee-efd3c4e8a8cf"
    },
    {
        "author": "釋慧空",
        "paragraphs": [
            "東海鯉魚吞卻海，西河師子口門大。",
            "金剛喚起足行神，還卻趙州行腳債。"
        ],
        "title": "送深書記  其一",
        "id": "ae54e5fd-115b-42f0-833c-bd27518781a0"
    },
    {
        "author": "釋慧空",
        "paragraphs": [
            "吹毛不是凡間鐵，百匝千重唯一決。",
            "出頭天外笑呵呵，喜得空生不曾說。"
        ],
        "title": "送深書記  其二",
        "id": "7b9fb1bc-21a1-4cb5-b4f0-d3f9ed41b73b"
    },
    {
        "author": "釋慧空",
        "paragraphs": [
            "秀峰三聖堂中，符也曾職其事。",
            "節制火筯香匙，使得燈籠露柱。",
            "聖僧頸上下來，天台山中入去。",
            "通玄不是人間，忽雨忽晴忽霧。",
            "出門且莫匆匆，道取末後一句。"
        ],
        "title": "與符侍者",
        "id": "5c3a4650-6138-411c-bee8-cc45fc661834"
    },
    {
        "author": "釋慧空",
        "paragraphs": [
            "老身一衲百無營，病骨人驚太瘦生。",
            "多謝枝筇解扶我，松陰石上聽溪聲。"
        ],
        "title": "謝丹山秀首座竹筇  其一",
        "id": "08e5231c-4f93-48a1-86e7-52b2c75e0e3c"
    },
    {
        "author": "釋慧空",
        "paragraphs": [
            "山中久住成老宿，雲水五湖來弟兄。",
            "放下茶甌答了話，把得拄杖東西行。"
        ],
        "title": "謝丹山秀首座竹筇  其二",
        "id": "045caf67-2e13-4553-9aaa-2a47cc704861"
    },
    {
        "author": "釋慧空",
        "paragraphs": [
            "廣南葉順居士，施我褐紬直裰。",
            "比之七斤布衫，這個猶難提掇。",
            "天寒雪落便披，日暖風和即脫。",
            "脫著畢竟是誰，慚愧觀音菩薩。"
        ],
        "title": "葉居士施直裰求頌",
        "id": "c8dd8f8d-262b-45c8-87cd-4a2434d50e06"
    },
    {
        "author": "釋慧空",
        "paragraphs": [
            "古佛大塔廣，量廓虛空界。",
            "凡聖位其中，如光無雜壞。",
            "出生與入滅，一一得自在。",
            "衆生迷本心，當處自留礙。",
            "良哉空印師，火後靈骨在。",
            "憑誰密安置，有子如行輩。",
            "山爲碧玉環，水作青羅带。",
            "巍巍鎮巍巍，永下諸天拜。"
        ],
        "title": "送行上人歸塔慧力空印和尚靈骨于西山",
        "id": "599c03e4-342b-4969-abae-d5610de52746"
    },
    {
        "author": "釋慧空",
        "paragraphs": [
            "參禪無悟處，如何得安樂。",
            "置之空劫前，即爲空劫縛。",
            "任運日用中，拶著無不錯。",
            "懵然百不理，奈此一絡索。",
            "勇猛積勳修，翻成大過惡。",
            "端坐審思惟，不如更行腳。",
            "東山老病漢，聞之爲喜躍。",
            "願爾發足時，出門便蹈著。"
        ],
        "title": "與沔上人",
        "id": "921d8194-21fc-4fa7-82cf-ef0c539cf68c"
    },
    {
        "author": "釋慧空",
        "paragraphs": [
            "止渴須是水，止饑須是飯。",
            "參禪須是悟，成佛不待旦。",
            "伽陀有底急，休來問老漢。",
            "既來無奈何，拄杖驀頭攛。"
        ],
        "title": "與虛上人",
        "id": "75498f19-b38d-4788-bf16-fad5777ae9bc"
    },
    {
        "author": "釋慧空",
        "paragraphs": [
            "汝知東山空，胸中無窖子。",
            "說禪瞎人眼，書偈汙人紙。",
            "不知禪家流，於空何所取。",
            "腳要汝自行，死要汝自死。",
            "道不假他成，佛豈離自己。",
            "唯有老趙州，平生一則語。",
            "既是其中人，東山與之舉。"
        ],
        "title": "與性上人",
        "id": "605ff050-4315-46b8-b514-caa6a5162d49"
    },
    {
        "author": "釋慧空",
        "paragraphs": [
            "老僧頭風，一月兩發。",
            "見粥便嘔，見飯便噦。",
            "死又不死，活又不活。",
            "使他諸人，冷地忙殺。",
            "觀音勢至，候饑候渴。",
            "文殊普賢，左提右掇。",
            "纔方起來，便翻著襪。",
            "不問是非，乃棒乃喝。",
            "呵呵雲門，君子可入。"
        ],
        "title": "病起",
        "id": "fda8afc9-87f9-4dfe-a34c-463b231ba79d"
    },
    {
        "author": "釋慧空",
        "paragraphs": [
            "至道之宗，備在爾躬。",
            "求之則遠，守之不通。",
            "不求不守，奇哉靈叟。",
            "極離極微，應心應手。",
            "觸目晴嵐，到處成菴。",
            "捶呵彌勒，不與同龕。",
            "石虎擡頭，泥牛入海。",
            "驀劄相逢，一場風采。"
        ],
        "title": "與妙庵主",
        "id": "676b163e-66e0-416e-abf6-29a2bc0b062c"
    },
    {
        "author": "釋慧空",
        "paragraphs": [
            "梁魏山河本太平，無端容此老狐精。",
            "九年皮髓分張盡，隻履空棺更誑人。"
        ],
        "title": "頌古  其一",
        "id": "6fb62ecd-90b0-4206-98ed-0a9869bd3e79"
    },
    {
        "author": "釋慧空",
        "paragraphs": [
            "宗師一等把宗綱，魯祖垂慈太著忙。",
            "璞玉渾金雖定價，往來多是不相當。"
        ],
        "title": "頌古  其二",
        "id": "b9a552e9-f543-4f02-aaed-7b2b0898a9a8"
    },
    {
        "author": "釋慧空",
        "paragraphs": [
            "廬陵米價忽相酬，巨宋山河四百州。",
            "青草渡頭韓幹馬，綠楊陰裏戴嵩牛。"
        ],
        "title": "頌古  其三",
        "id": "d7e00fb5-8765-4005-9d59-7dc70ff36a2e"
    },
    {
        "author": "釋慧空",
        "paragraphs": [
            "藏身北斗道彌昌，三腳蝦蟆著錦襠。",
            "多少病貓餐死鼠，日中擡首眼無光。"
        ],
        "title": "頌古  其四",
        "id": "4bf64f98-d449-461b-9f5e-1ddd9972d17a"
    },
    {
        "author": "釋慧空",
        "paragraphs": [
            "杖林山下竹筋鞭，六月行人口吐烟。",
            "曾在祝融峰頂見，十分月出在平田。"
        ],
        "title": "頌古  其五",
        "id": "b9aa8557-c2eb-475e-a8bc-991f8e3718db"
    },
    {
        "author": "釋慧空",
        "paragraphs": [
            "杖林山下竹筋鞭，生長由來古佛先。",
            "一擊眼睛纔定動，又隨烟雨過秦川。"
        ],
        "title": "頌古  其六",
        "id": "eb9198f2-513f-4ce5-ab76-190a233e4b98"
    },
    {
        "author": "釋慧空",
        "paragraphs": [
            "趙州老倒一禪和，勘破臺山箇老婆。",
            "笑倒石門庵內客，一條濟水過新羅。"
        ],
        "title": "頌古  其七",
        "id": "b152f7fc-9c19-483f-a916-649db33debe9"
    },
    {
        "author": "釋慧空",
        "paragraphs": [
            "野鴨羽翼能幾長，馬師眼孔些子大。",
            "從他飛去擬何之，須待拽回遭笑怪。"
        ],
        "title": "頌古  其八",
        "id": "6115ffed-6b00-4bb1-9390-c045d200a910"
    },
    {
        "author": "釋慧空",
        "paragraphs": [
            "不是風兮不是幡，胡僧兩耳带金環。",
            "分明有語無人會，又上高樓看遠山。"
        ],
        "title": "頌古  其九",
        "id": "6ea8ce98-0381-46fc-a950-d8bf259bb863"
    },
    {
        "author": "釋慧空",
        "paragraphs": [
            "不是幡兮不是風，毒蛇臥在酒杯中。",
            "寒山撫掌豐干笑，萬里鴻溝屬沛公。"
        ],
        "title": "頌古  其一○",
        "id": "0fda7b1e-2151-41c5-aa86-c5c5c5faa3be"
    },
    {
        "author": "釋慧空",
        "paragraphs": [
            "不是風幡不是心，曹溪一路盡平沈。",
            "俊鷹豈肯籬邊立，直透青霄萬萬尋。"
        ],
        "title": "頌古  其一一",
        "id": "50b45940-1bdd-485e-9a97-59dcf35dc9db"
    },
    {
        "author": "釋慧空",
        "paragraphs": [
            "十智同真驗作家，可中毫忽不容差。",
            "若無師子翻身句，現在徒將面自誇。"
        ],
        "title": "頌古  其一二",
        "id": "c8223d5e-94c8-4042-ac28-e0364db1f3ed"
    },
    {
        "author": "釋慧空",
        "paragraphs": [
            "古人悟處今人眼，善巧休爲眼畫眉。",
            "不見馬頭人廝撲，一拳打倒隻臨時。"
        ],
        "title": "頌古  其一三",
        "id": "269c51e3-c3f7-4d3e-8a9d-0115b91590e5"
    },
    {
        "author": "釋慧空",
        "paragraphs": [
            "盲人端的有眼，鐵牛通身無骨。",
            "不信問取桃花，便見靈雲敗闕。"
        ],
        "title": "頌古  其一四",
        "id": "c73808aa-e419-492c-84c8-5c3d78d4697a"
    },
    {
        "author": "釋慧空",
        "paragraphs": [
            "桃花春暖盡情開，一見無疑頗俊哉。",
            "不是釣魚船上客，無人把手上高臺。"
        ],
        "title": "頌古  其一五",
        "id": "94c578d6-3e8c-40e6-9389-40f3e7d0fb2c"
    },
    {
        "author": "釋慧空",
        "paragraphs": [
            "西來密意庭前柏，有語無語徒分拆。",
            "若是道人但舉來，只麽守株無了日。"
        ],
        "title": "頌古  其一六",
        "id": "d252b6b8-b7c4-40cb-b907-cd401c4a1f56"
    },
    {
        "author": "釋慧空",
        "paragraphs": [
            "咄哉王老師，赤窮身也賣。",
            "喫些油糍歸，至今被人怪。"
        ],
        "title": "頌古  其一七",
        "id": "424196f6-ad0d-4666-8861-d932120c7249"
    },
    {
        "author": "釋慧空",
        "paragraphs": [
            "六國平來一瞬中，心王不動八方通。",
            "從前汗馬無人見，只要重論蓋代功。"
        ],
        "title": "頌古  其一八",
        "id": "fbb40918-1662-489f-a752-d7927ffc671e"
    },
    {
        "author": "釋慧空",
        "paragraphs": [
            "馬駒踏殺天下人，炙地熏天氣轉腥。",
            "百歲翁翁開口笑，江西從此足人行。"
        ],
        "title": "泐潭暹上人出示延福頌古三首索鄙語因用其韻贈之  其一",
        "id": "2d7da14a-18e3-472b-965f-0a2d8b71a613"
    },
    {
        "author": "釋慧空",
        "paragraphs": [
            "引鼻牽回野鴨兒，升堂卷席便高飛。",
            "後來要識吾宗旨，試看而今是甚時。"
        ],
        "title": "泐潭暹上人出示延福頌古三首索鄙語因用其韻贈之  其二",
        "id": "44e43efe-1d87-4e8b-9425-6bdb9865e9dc"
    },
    {
        "author": "釋慧空",
        "paragraphs": [
            "千年滯貨無人顧，拈起從教著價看。",
            "一口直饒酬得過，泐潭山更過西山。"
        ],
        "title": "泐潭暹上人出示延福頌古三首索鄙語因用其韻贈之  其三",
        "id": "4e93967f-1f05-4944-9010-0fe23791e62a"
    },
    {
        "author": "釋慧空",
        "paragraphs": [
            "趙州借得空生口，便自縱橫師子吼。",
            "問其佛性狗子無，問其甲子蘇州有。",
            "而今此口還空生，古佛依前成漏逗。",
            "掀翻海嶽覓知音，箇箇看來日中斗。"
        ],
        "title": "覽趙州語",
        "id": "491c3d25-b7f3-4323-9384-a3607aa0db94"
    },
    {
        "author": "釋慧空",
        "paragraphs": [
            "兩口明明一無舌，同死同生爲吾決。",
            "那吒頂上喫蒺蔾，金剛腳下流出血。"
        ],
        "title": "大士講經",
        "id": "d62b3b72-ab12-4c24-9f07-aaff35dcf705"
    },
    {
        "author": "釋慧空",
        "paragraphs": [
            "百鍊黄金鑄鐵牛，十分高價與人酬。",
            "臺前不有花含笑，應是東山一夏休。"
        ],
        "title": "石門庵偶作",
        "id": "18b8dfa4-4b1f-4b32-96e4-e64eeb32751f"
    },
    {
        "author": "釋慧空",
        "paragraphs": [
            "冬後一陽生，東君曾未睹。",
            "百草總不知，梅花先漏泄。",
            "鐘聲出遠林，雁陣橫殘月。",
            "更擬問如何，弄巧翻成拙。"
        ],
        "title": "冬至",
        "id": "ed2bcb10-6736-4b3e-8e2e-75de0d55daa1"
    },
    {
        "author": "釋慧空",
        "paragraphs": [
            "海山一雨三日風，折木舉屋如飛蓬。",
            "路人驚竄居人泣，平地乃是洪濤中。"
        ],
        "title": "巨風行  其一",
        "id": "202493fe-fc29-45b5-a0d3-1363f685a7ac"
    },
    {
        "author": "釋慧空",
        "paragraphs": [
            "有生何處得安穩，方寸是爲風火本。",
            "看來出爾方寸間，雨霽風休海天遠。"
        ],
        "title": "巨風行  其二",
        "id": "5915c904-ec0c-401b-8c61-c91ba97c6954"
    },
    {
        "author": "釋慧空",
        "paragraphs": [
            "圓時缺處何曾有，缺處圓時自儼然。",
            "舉世盡隨圓缺走，幾人透出未生前。"
        ],
        "title": "擬月",
        "id": "c9e848f5-00e9-4d36-8f87-03323703cd17"
    },
    {
        "author": "釋慧空",
        "paragraphs": [
            "古人縛屋山頭住，十年不行山下路。",
            "終朝兩眼掛枯松，不憂無米但覓句。",
            "滿屋風聲合雨聲，半壁山雲雜山霧。",
            "於中只麽過此生，猶勝時人三五步。"
        ],
        "title": "擬山居",
        "id": "b4f077d4-9d5e-4fca-9385-fd11f4810efe"
    },
    {
        "author": "釋慧空",
        "paragraphs": [
            "機泉擣秔炊明璣，竹根燒筍然竹枝。",
            "錦綳稚子犢獻角，玉版阿師囊穎錐。",
            "同槃苦覺風味好，對客不知寒涕垂。",
            "古來山林例窮餓，藜莧誑腹蕨充饑。",
            "我今一飽萬想滅，老馬釋羈牛脫縻。",
            "南山蒼蒼入箕踞，涼月冏冏生談犀。",
            "公無說與市朝予，啄腐吞腥渠得知。"
        ],
        "title": "食荀",
        "id": "ef0a6228-1d03-4b41-9d19-2ff0ea5d96bf"
    },
    {
        "author": "釋慧空",
        "paragraphs": [
            "歲盡人人有可分，翁今分歲亦隨群。",
            "餅翻溪上團團月，鱠縷簷間細細雲。",
            "漱壑醴泉春萬斛，堆槃珠柳雪千斤。",
            "兩翁一飽風顛在，倦僕饑僮總未聞。"
        ],
        "title": "與夢石分歲",
        "id": "a03dff1b-62b3-4ffb-bd05-4bf0f8af2803"
    },
    {
        "author": "釋慧空",
        "paragraphs": [
            "赫日光中強作主，忽然霹靂聲中死。",
            "仰觀不見太虛空，俯視分明無寸土。",
            "跨瞎驢，追猛虎，百戰場中有文武。",
            "老來信手斫方圓，從教人笑無規矩。"
        ],
        "title": "無規矩",
        "id": "6ec8f0fe-250e-4ffa-a715-1dad9ee1c37b"
    },
    {
        "author": "釋慧空",
        "paragraphs": [
            "青帝一微笑，恩光遍剎塵。",
            "如何百草上，剛有未明人。",
            "人人當節令，合故竟開新。",
            "東山拄杖子，也自黑粼皴。"
        ],
        "title": "春日示衆",
        "id": "3175ba03-6462-4095-8963-0c949d85eb7f"
    },
    {
        "author": "釋慧空",
        "paragraphs": [
            "庵前烏龜久不見，一夜雷雨忽然出。",
            "東山老漢眼𪾾癡，近前問訊定光佛。"
        ],
        "title": "和直指春日未衆  其一",
        "id": "9afdb750-a759-4662-a5fe-d8809ee01ccc"
    },
    {
        "author": "釋慧空",
        "paragraphs": [
            "直指示衆重說偈，瞿曇捨身得其半。",
            "東山和出一字無，擘破面門君自看。"
        ],
        "title": "和直指春日未衆  其二",
        "id": "83225f61-3df6-4200-8e22-4ca32545f577"
    },
    {
        "author": "釋慧空",
        "paragraphs": [
            "老胡遺下一則語，匝地普天無不舉。",
            "傾湫倒嶽是家常，物義不傷多莽鹵。",
            "螗螂莫笑夏蜩癡，甘草酷似黄連苦。",
            "黄連苦，南泉不打鹽官鼓。"
        ],
        "title": "覽印無在語",
        "id": "fad9b62c-68f2-41ac-8972-c5b72b41b8e4"
    },
    {
        "author": "釋慧空",
        "paragraphs": [
            "直指喫粽被粽賺，吐出多年鐵酸豏。",
            "俊鷹纔見插天飛，餓狗牀根爭咂啖。",
            "忽然變作蒲與圈，鷹也迷蹤狗也奔。",
            "百年滯貨無人要，千里持來訪我門。",
            "象牙不出老鼠口，富貴或生窮相手。",
            "倒把春風二月花，滿勸松齋一杯酒。"
        ],
        "title": "松齋直指因喫粽與兄弟論鐵酸豏金剛圈栗棘蓬話作三偈見寄合爲一偈酬之",
        "id": "03e68bfc-bc0c-4775-ac67-df69c93c2734"
    },
    {
        "author": "釋慧空",
        "paragraphs": [
            "世故熏人易變初，誰能變處即如如。",
            "相看有道遽難說，且可還家深讀書。"
        ],
        "title": "別劉師美  其一",
        "id": "e8c00e44-40e1-47ae-bf8c-b2c5d5114a9f"
    },
    {
        "author": "釋慧空",
        "paragraphs": [
            "十年倦客思深隱，江北江南千萬峰。",
            "今後故人應念我，有書何處覓行蹤。"
        ],
        "title": "別劉師美  其二",
        "id": "82ec5e39-1d09-4c51-bbb4-335f48e9ba3a"
    },
    {
        "author": "釋慧空",
        "paragraphs": [
            "蟠桃一實三千年，銀杏著子三十載。",
            "老僧只作旦暮看，汝莫匆匆宜少待。",
            "階前始芽今出屋，便是攜籃走僮僕。",
            "伴我東園看菜歸，與汝煎茶剝柔玉。"
        ],
        "title": "某得銀杏不食種之庵前見者曰是三十年乃生公老矣能待之乎某不答作曰",
        "id": "1a9fc2df-dd5e-4368-a557-aac7af91a76a"
    },
    {
        "author": "釋慧空",
        "paragraphs": [
            "巖下溪聲傾法雨，巖頭雲樹聳華冠。",
            "游人不入普門境，只作青山綠水看。"
        ],
        "title": "尤溪補陀巖",
        "id": "97f1a1de-727c-493d-8be5-c9bd2957026a"
    },
    {
        "author": "釋慧空",
        "paragraphs": [
            "疾風駕海生春潮，巖根石井澹不搖。",
            "是中何曾得通理，而以名字懸巖腰。",
            "道人眼空君勿怪，大小混融無雜壞。",
            "呼僮探井濡硯時，是君硯中有滄海。"
        ],
        "title": "通海井",
        "id": "7a38f0ea-0686-4e35-bb99-d1a848929667"
    },
    {
        "author": "釋慧空",
        "paragraphs": [
            "種竹竹既立，藝蘭蘭亦芳。",
            "爐熏安用許，靜極自生香。",
            "十客九常在，古人今不忘。",
            "如何杜陵老，獨喜贊公房。"
        ],
        "title": "靜香軒",
        "id": "aba8defb-8937-4235-bd30-53991cb97216"
    },
    {
        "author": "釋慧空",
        "paragraphs": [
            "我行台雁之中途，一年兩憩安公廬。",
            "不知昔人去此遠，但見水石清而虛。",
            "向來頗讀有則語，懸水瀟瀟日夜舉。",
            "道人似欲暗投明，故立此亭名聽雨。",
            "客如鏡清老更癡，入流截流誰得知。",
            "願公竹扉且常啟，我或發興來無時。"
        ],
        "title": "聽雨亭",
        "id": "9dee2794-987e-4377-902d-f421aaa4fce6"
    },
    {
        "author": "釋慧空",
        "paragraphs": [
            "脩竹盈門，寒泉迸石。",
            "此老何爲，居之終日。",
            "泉知說法，竹亦能禪。",
            "洞山五位，臨濟三玄。"
        ],
        "title": "東庵泉銘",
        "id": "d2f6b927-dcde-403b-95dc-c64020baeb81"
    },
    {
        "author": "釋慧空",
        "paragraphs": [
            "行，忘其麤操得人憎。",
            "一舉足，趯倒佛前燈。"
        ],
        "title": "四威儀  其一",
        "id": "d582732d-055f-4d1e-95f3-640d0349d3bb"
    },
    {
        "author": "釋慧空",
        "paragraphs": [
            "住，對火浩歌敲火筋。",
            "有客來，爐中出煨芋。"
        ],
        "title": "四威儀  其二",
        "id": "b368a849-eb4e-4c53-bcb5-f3e44c29c9f2"
    },
    {
        "author": "釋慧空",
        "paragraphs": [
            "坐，入夏嚫錢無一箇。",
            "催免丁，縣裏公人到。"
        ],
        "title": "四威儀  其三",
        "id": "0f1b59b9-543a-4b4b-bbb2-0658eb06ae3b"
    },
    {
        "author": "釋慧空",
        "paragraphs": [
            "臥，合眼乾坤都蓋過。",
            "沒人知，晨雞剛說破。"
        ],
        "title": "四威儀  其四",
        "id": "0601ed46-2566-43a3-a824-084b9f3a1201"
    },
    {
        "author": "釋慧空",
        "paragraphs": [
            "行，兩袖清風一瘦藤。",
            "人見玩，南寺打齋僧。"
        ],
        "title": "四威儀  其五",
        "id": "c64e4404-ca59-4962-9ff9-6e15ec1362f0"
    },
    {
        "author": "釋慧空",
        "paragraphs": [
            "住，五合黄陳半瓢醋。",
            "見客來，般般皆要做。"
        ],
        "title": "四威儀  其六",
        "id": "e4813ec3-070a-4612-960a-eab5bf5ca4e2"
    },
    {
        "author": "釋慧空",
        "paragraphs": [
            "坐，鼻孔婪巉眼睛大。",
            "也有人，一見橫趨過。"
        ],
        "title": "四威儀  其七",
        "id": "f9e1bccd-1109-4a3c-b9d5-30c117d6dd80"
    },
    {
        "author": "釋慧空",
        "paragraphs": [
            "臥，鼻息雷鳴撼鄰座。",
            "忽翻身，鐵蛇橫大道。"
        ],
        "title": "四威儀  其八",
        "id": "dad8b8cd-346f-44c9-af59-f9a39836128c"
    },
    {
        "author": "釋慧空",
        "paragraphs": [
            "火後幽巖山，中有四在句。",
            "院在要人興，鐘在要人鑄。",
            "道在要人行，佛在要人做。",
            "頭陀寒拾流，四句盡分付。"
        ],
        "title": "幽巖頭陀求化",
        "id": "326e12ac-025f-4e8b-abc2-d78dbf746f6d"
    },
    {
        "author": "釋慧空",
        "paragraphs": [
            "詩人例窮無可佳，借蔬貸粟東西家。",
            "胸中一字不療餒，奈此滿篋皆雲霞。",
            "郛郎之貧亦相似，眼高視世如空花。",
            "兩翁相值且相煦，薄糝藜羹終勝茶。"
        ],
        "title": "與郛郎作骨董羹四首  其一",
        "id": "0f4b794d-02bb-4644-b85c-4bd3387dacea"
    },
    {
        "author": "釋慧空",
        "paragraphs": [
            "詩人說盡山中佳，一原春色秦人家。",
            "松自宮商竹自羽，空明樓觀溪明霞。",
            "微言到耳萬世事，香氣熏人百種花。",
            "同欄立盡聽吾語，蟹眼湯成催客茶。"
        ],
        "title": "與郛郎作骨董羹四首  其二",
        "id": "777476e5-a3b3-45d7-afc3-fb0046cfdf5a"
    },
    {
        "author": "釋慧空",
        "paragraphs": [
            "寒士百葅食藉佳，敢比八珍五侯家。",
            "分甘長貧體生粟，誰能一飽面發霞。",
            "自羹青松燒蘆菔，更雜石耳相天花。",
            "願留佳士宿清晝，細引鑪香深炷茶。"
        ],
        "title": "與郛郎作骨董羹四首  其三",
        "id": "43ee9a79-1726-462e-9e9b-400b7aaaf980"
    },
    {
        "author": "釋慧空",
        "paragraphs": [
            "上天既雨晴亦佳，黄雲滿壠金滿家。",
            "政須與子加餐飯，何苦預人三咽霞。",
            "今年明年吾自老，十日五日梅當花。",
            "豈無詩力禦強敵，已作睡魔聞釅茶。"
        ],
        "title": "與郛郎作骨董羹四首  其四",
        "id": "f2916d51-6c6f-4796-90c9-a137a6201621"
    },
    {
        "author": "釋慧空",
        "paragraphs": [
            "沙寒雪後天，鳬雁將儔侶。",
            "獨怪蓑笠翁，維舟一歸去。"
        ],
        "title": "四景  其一",
        "id": "c2abed8c-1b70-4aa2-9dfc-489f27cf7a8a"
    },
    {
        "author": "釋慧空",
        "paragraphs": [
            "野闊烟迷樹，江清水學天。",
            "白鷗蓋具眼，終日老人邊。"
        ],
        "title": "四景  其二",
        "id": "36e8f27a-8091-4787-aea4-a64663291a96"
    },
    {
        "author": "釋慧空",
        "paragraphs": [
            "急雨近欲黑，斜暉遠更明。",
            "倚樓誰氏子，興與大江橫。"
        ],
        "title": "四景  其三",
        "id": "a9671d7c-d652-44ef-aec7-5f6afba99ef0"
    },
    {
        "author": "釋慧空",
        "paragraphs": [
            "快霽初無象，豁然千里間。",
            "十年歸客眼，一點沃洲山。"
        ],
        "title": "四景  其四",
        "id": "ebf42ca8-79d3-495c-ab0f-db18194b07e7"
    },
    {
        "author": "釋慧空",
        "paragraphs": [
            "執金剛神安法界，塑之年深亦復壞。",
            "居士有力如金剛，一念成就金剛王。",
            "魔塵不飛佛日光，門外人趨選佛場。"
        ],
        "title": "贈吳晦叔雪峰造金剛",
        "id": "e2048723-aa81-49d4-879d-2212d7e5592c"
    },
    {
        "author": "釋慧空",
        "paragraphs": [
            "佛子汝知世界海，有等世界多寶藏。",
            "於中凡聖情非情，靡不皆依此寶住。",
            "或取而有爲慳貪，或捨而亡爲孤露。",
            "有亡取捨紛其懷，是皆未知真寶所。",
            "佛子汝宜入世間，開示人人令自悟。",
            "求心不有法本無，令此寶藏自然至。",
            "善諸一身寶不增，散之萬有寶猶故。",
            "以此奉供天人師，佛子是名真供養。"
        ],
        "title": "送湖州覺化主",
        "id": "ba0b6316-beba-458b-92b8-33fb3bf21c07"
    },
    {
        "author": "釋慧空",
        "paragraphs": [
            "小小蛇兒大大身，曾吞衆象空巴陵。",
            "歸蟠故山骨欲槁，混入草木人更徵。",
            "瞎屢生，甚手腳，不善提持休捉摸。",
            "枯木形骸似等閑，觸著傷人毒無藥。",
            "壽昌師，憐老病，遠遠遣來相問訊。",
            "擬欲庵頭伴老夫，預憂十月霜風勁。",
            "著把火，津送渠，依舊令教侍坐隅。",
            "重告之曰，蛇乎蛇乎，當如雲門應機忽突出，莫學嚴陽到老安其廬。"
        ],
        "title": "和無在木蛇歌",
        "id": "6e77d4c3-de36-4e95-b7cb-22164a0d03a7"
    },
    {
        "author": "釋慧空",
        "paragraphs": [
            "凡物得其時則鳴，鳴之大者唯雷霆。",
            "使雷常鳴不以節，人忘修省孰震驚。",
            "往時耆年深此旨，十度發言九度已。",
            "更有寶雲多口師，每見僧來面壁耳。",
            "豈似而今文字禪，駢頭竝駕爭後先。",
            "願公藏此千鈞重，等閑不射射必中。"
        ],
        "title": "勸德上人莫作言語",
        "id": "f55a4439-79c9-440b-a16a-493d1f49877e"
    },
    {
        "author": "釋慧空",
        "paragraphs": [
            "縮腳水上橫行，掉臂空中直過。",
            "無端此箇老人，特地與伊注破。"
        ],
        "title": "草堂老師與靖名庵曰頓",
        "id": "dce09b9e-16de-43b9-9c38-7aa79ccc3a56"
    },
    {
        "author": "釋慧空",
        "paragraphs": [
            "從生至老只這漢，歷歷孤明沒形段。",
            "雖無形段卻淆訛，要是紅爐千萬煅。",
            "如今何處是紅爐，兩浙江南試行看。",
            "空生老矣渾不知，栽松只在寒巖畔。"
        ],
        "title": "送清知客",
        "id": "c36428d4-0e40-4959-b3da-b276a52bc1e8"
    },
    {
        "author": "釋慧空",
        "paragraphs": [
            "君不見昔日貴湖拋保福，苧溪溪畔曾叮囑。",
            "汝歸東海我歸山，鳥道行人難措足。",
            "又不見無隱當年隱石師，獨傍巖阿燒栗皮。",
            "塵埃擾擾未歸客，四壁生涯說向誰。",
            "我今不向石師住，貴湖亦非吾住處。",
            "溪邊流水自西東，巖畔栗皮任堆聚。",
            "信腳來到五華峰，峰頭重整舊家風。",
            "爲報漳泉諸道友，吉山元是福山翁。"
        ],
        "title": "送僧歸凈衆",
        "id": "7e54b30f-fabd-45c3-9c5c-e26750ab60a7"
    },
    {
        "author": "釋慧空",
        "paragraphs": [
            "萬行不修，僧祇不歷。",
            "千佛數中，位居第一。"
        ],
        "title": "頓庵  其一",
        "id": "5a5a0c14-90ce-4658-b2d6-9b508dfb3d39"
    },
    {
        "author": "釋慧空",
        "paragraphs": [
            "龍女獻珠成佛，善財彈指入門。",
            "若到頓庵門下，一時且作兒孫。"
        ],
        "title": "頓庵  其二",
        "id": "290bdc04-d44f-40ad-b06c-6b60daaf3636"
    },
    {
        "author": "釋慧空",
        "paragraphs": [
            "法從本有何曾有，心自元無不用無。",
            "試問大雄山下虎，何如千里踏人駒。"
        ],
        "title": "無心道人梁長道以偈見寄次韻",
        "id": "2002ee4b-5845-41ca-b083-440d37e5e38a"
    },
    {
        "author": "釋慧空",
        "paragraphs": [
            "覆蓋乾坤似有功，洞然明白卻無蹤。",
            "其如未識無蹤意，屑玉霏霏落眼中。"
        ],
        "title": "和慧知微雪韻",
        "id": "f6f7916b-30d5-4c9d-ae3b-c52fae3b9553"
    },
    {
        "author": "釋慧空",
        "paragraphs": [
            "一物全無盡力擔，相逢江北又江南。",
            "向來貼肉那堪語，更著渠儂一布衫。"
        ],
        "title": "慧知微以布衫送壽昌可師有偈答之戲成四首  其一",
        "id": "9665f6d0-adfe-456e-887e-3b8a4b74c794"
    },
    {
        "author": "釋慧空",
        "paragraphs": [
            "著時人顯衫還隱，不著人亡衫卻存。",
            "隱顯存亡是何物，黄金鑄出鐵崑崙。"
        ],
        "title": "慧知微以布衫送壽昌可師有偈答之戲成四首  其二",
        "id": "71944d3a-1361-47c7-baa5-697bcf1f4895"
    },
    {
        "author": "釋慧空",
        "paragraphs": [
            "寸絲不掛魚游網，萬善嚴身月入雲。",
            "若是壽昌端的處，明年一領更煩君。"
        ],
        "title": "慧知微以布衫送壽昌可師有偈答之戲成四首  其三",
        "id": "acb7d6d8-c249-4ea0-82a7-44d81796e50e"
    },
    {
        "author": "釋慧空",
        "paragraphs": [
            "普賢高繫象王袴，妙德長拖師子衫。",
            "遣向壽昌爲侍者，一人不肯一人甘。"
        ],
        "title": "慧知微以布衫送壽昌可師有偈答之戲成四首  其四",
        "id": "19ee9c06-4163-40a9-a7b8-b9f69f8ba948"
    },
    {
        "author": "釋慧空",
        "paragraphs": [
            "半世幾離合，翛然無住身。",
            "又爲一去客，元是再來人。",
            "野宿風鳴雪，江行梅破春。",
            "兩翁如問我，爲話鬢毛新。"
        ],
        "title": "送可師歸西山兼簡法華無證",
        "id": "42a96e10-7c7b-45a4-86cb-f34b186995be"
    },
    {
        "author": "釋慧空",
        "paragraphs": [
            "夢歷百城路，笑翻牀上身。",
            "惟應箇些子，所以見吾人。",
            "玉藴西山重，花開南浦春。",
            "異時冰雪裏，仍舊一枝新。"
        ],
        "title": "雪堂仍舊老師和予送可師新字韻見招復作五首寄之兼呈無證  其一",
        "id": "2cd849c3-96cb-407d-83d3-d10e09567519"
    },
    {
        "author": "釋慧空",
        "paragraphs": [
            "不觸波瀾手，而彰名句身。",
            "向來天上寺，得此眼中人。",
            "一別湘湖路，三回嶺海春。",
            "何時清夜坐，聽我話韶新。"
        ],
        "title": "雪堂仍舊老師和予送可師新字韻見招復作五首寄之兼呈無證  其二",
        "id": "35d4ba53-b3bf-44b8-b59c-53fd297a076a"
    },
    {
        "author": "釋慧空",
        "paragraphs": [
            "干戈平定日，湖海倦游身。",
            "況得君爲社，招呼我輩人。",
            "初無家似燕，宜有喜如春。",
            "懸想西山下，雨餘鐘鼓新。"
        ],
        "title": "雪堂仍舊老師和予送可師新字韻見招復作五首寄之兼呈無證  其三",
        "id": "e5ca4b56-646f-42c4-bcc1-1effb1d1a908"
    },
    {
        "author": "釋慧空",
        "paragraphs": [
            "妙湛清虛理，芭蕉立井身。",
            "惟君俱得地，獨我不如人。",
            "書辱寒溫問，茶分安樂春。",
            "殷勤拜佳賜，自汲井花新。"
        ],
        "title": "雪堂仍舊老師和予送可師新字韻見招復作五首寄之兼呈無證  其四",
        "id": "bedd2a47-905d-4335-b449-fa6e8181cfc1"
    },
    {
        "author": "釋慧空",
        "paragraphs": [
            "木蛇頭带角，古路獨橫身。",
            "大有傍觀者，初無踏著人。",
            "病來思自養，此去或同春。",
            "送老須何物，窗明貝葉新。"
        ],
        "title": "雪堂仍舊老師和予送可師新字韻見招復作五首寄之兼呈無證  其五",
        "id": "97b72d07-6024-44ee-9edc-62d6b4f6686e"
    },
    {
        "author": "釋慧空",
        "paragraphs": [
            "爾祖傳家唯此鉢，中雖無物不憂貧。",
            "持從鬧市門頭過，倒廩傾囷自有人。"
        ],
        "title": "送人化修上  其一",
        "id": "4be7226e-a1d1-45f1-a221-f954a6a1cb92"
    },
    {
        "author": "釋慧空",
        "paragraphs": [
            "盡謂黄龍山裏龍，彌年翻去碧潭空。",
            "君行爲報居人道，遐邇雖殊一雨同。"
        ],
        "title": "送人化修上  其二",
        "id": "38581c55-0893-4080-b60c-5a192ffa978b"
    },
    {
        "author": "釋慧空",
        "paragraphs": [
            "洞山身如椰子大，不畜粒米與莖菜。",
            "無人烟處門打開，接待方來也奇怪。",
            "吉山從作山中主，只用十方菩薩子。",
            "二時鐘鼓不曾虧，是汝持來還供汝。",
            "兩翁同中具生殺，明眼高流試提撥。",
            "可中見得無少差，是謂能持吉山鉢。"
        ],
        "title": "送化士",
        "id": "9ff429d2-2096-41b7-80fc-54d57daf16a0"
    },
    {
        "author": "釋慧空",
        "paragraphs": [
            "建溪深與吉山鄰，勝氣潛通不在陳。",
            "但看吉山茶椀裏，雪花時現建溪春。"
        ],
        "title": "送茶化士  其一",
        "id": "5ec91d61-1014-4b08-8484-d819d3c88ac0"
    },
    {
        "author": "釋慧空",
        "paragraphs": [
            "五湖雲水訪山家，不問親疏盡與茶。",
            "若省此茶來處者，出門風擺綠楊斜。"
        ],
        "title": "送茶化士  其二",
        "id": "bcc2ec34-c59a-4ff9-8181-388b633d8b58"
    },
    {
        "author": "釋慧空",
        "paragraphs": [
            "正味森嚴來處異，叢林多用顯家風。",
            "趙州一味客心盡，風穴三巡主意濃。",
            "要使人人開睡眼，且煩小小現神通。",
            "郝源北苑大雲際，盡入吉山茶椀中。"
        ],
        "title": "送茶化士  其三",
        "id": "2cd9b9aa-3596-43fb-bf3d-f6139dac831e"
    },
    {
        "author": "釋慧空",
        "paragraphs": [
            "華峰壁立爲初友，雁宕深奇爲指南。",
            "臨濟兒孫上封老，見今說法在靈巖。"
        ],
        "title": "送宗上人遊方",
        "id": "cb8e5391-b467-4974-b8dd-1d9afcbe21ef"
    },
    {
        "author": "釋慧空",
        "paragraphs": [
            "人言學禪如學射，誤得同流走天下。",
            "夢中射落蟭螟窠，開眼看來無縫罅。",
            "無縫罅兮不爲差，萬煅鑪中尋尾靶。",
            "翻身築著老雲門，從古風顛稱普化。"
        ],
        "title": "送璉兄之雲門",
        "id": "84577bd9-c664-4ffa-985c-7e315de6ba27"
    },
    {
        "author": "釋慧空",
        "paragraphs": [
            "青蛇在握心方壯，赤驥追風路不遙。",
            "透得雲門鐵關過，海濤聲撼洛陽橋。"
        ],
        "title": "送澤化士兼簡雲門延福二老  其一",
        "id": "084a4d42-32ed-4347-bdcd-7c2906fd126c"
    },
    {
        "author": "釋慧空",
        "paragraphs": [
            "吉山何啻百彌盧，袖裏攜來一物無。",
            "前路逢人即拈出，不知誰是赤鬚胡。"
        ],
        "title": "送澤化士兼簡雲門延福二老  其二",
        "id": "36f680a4-1873-4510-833c-23ec2c9282f5"
    },
    {
        "author": "釋慧空",
        "paragraphs": [
            "過了雲門更好看，前頭孤峻有姜山。",
            "三關一箭收功後，南海波斯念八還。"
        ],
        "title": "送澤化士兼簡雲門延福二老  其三",
        "id": "c0bb0256-eec7-42ce-a65f-44a59b5738cd"
    },
    {
        "author": "釋慧空",
        "paragraphs": [
            "華巾未解心中結，阿難有理難伸說。",
            "犀牛扇破索牛兒，鹽官爲物心偏切。",
            "上人幸是手眼親，獨用雙拈此時節。",
            "一條秋水凈無痕，八面清風消惱熱。"
        ],
        "title": "送巾扇街坊",
        "id": "54fc430f-3668-472e-a4a1-f9a91e9ba7c1"
    },
    {
        "author": "釋慧空",
        "paragraphs": [
            "西天胡子沒髭鬚，南北禪和苦覓渠。",
            "合眼相逢開眼笑，君山點破洞庭湖。"
        ],
        "tags": [
            "洞庭湖"
        ],
        "title": "送知殿  其一",
        "id": "6adf0ab7-f51f-4ac8-b5be-b5f4bca4aaaa"
    },
    {
        "author": "釋慧空",
        "paragraphs": [
            "人人盡有光明，只恐點時不到。",
            "試攜投子油瓶，一一與伊按過。"
        ],
        "title": "送知殿  其二",
        "id": "f4cfe0ff-5ce2-43ad-b657-2863b434d331"
    },
    {
        "author": "釋慧空",
        "paragraphs": [
            "諸佛光中衆生，衆生光中諸佛。",
            "若明生佛一如，便見重重涉入。"
        ],
        "title": "送知殿  其三",
        "id": "2b9cdf22-1c92-4471-913e-f0fda1f1d127"
    },
    {
        "author": "釋慧空",
        "paragraphs": [
            "脩廊下夜沈沈，古殿中香冉冉。",
            "要參過去燈明，只在如今一點。"
        ],
        "title": "送知殿  其四",
        "id": "10f87c30-e78b-4640-a686-219b2d1e11a4"
    },
    {
        "author": "釋慧空",
        "paragraphs": [
            "黑月夜中無別，行人下足即疑。",
            "須得之燈發現，令渠是處光輝。"
        ],
        "title": "送知殿  其五",
        "id": "2532f11e-4363-4802-a2d4-b11e5946ea8f"
    },
    {
        "author": "釋慧空",
        "paragraphs": [
            "道在未能速說，鉢空且要人持。",
            "驀地街頭築著，方知此老慈悲。"
        ],
        "title": "送街坊",
        "id": "cb26ee34-143c-42dc-b71c-ce682b158ce9"
    },
    {
        "author": "釋慧空",
        "paragraphs": [
            "疏山開山矮師叔，手中木蛇稱最毒。",
            "近江無水山無柴，我昔到時無不足。",
            "休論苦瓠與甜瓜，是聖是凡同一家。",
            "但看開山好基業，與伊隨分著些些。"
        ],
        "title": "送疏山化主",
        "id": "a4836e30-0dc3-4d72-8adc-10f8323f0cd0"
    },
    {
        "author": "釋慧空",
        "paragraphs": [
            "鐵牛插翅快於鶻，石虎擡頭驚倒人。",
            "笑把方山輕捩轉，幾多游子失關津。"
        ],
        "title": "次韻知微無外石門相會",
        "id": "fb76027f-af7d-471e-b12f-3096491cba39"
    },
    {
        "author": "釋慧空",
        "paragraphs": [
            "五華崷崒白雲中，送盡行人是此峰。",
            "若問此峰何面目，但言瓶錫住經冬。"
        ],
        "title": "送照上人",
        "id": "d905cd22-6521-4c16-bfaa-a188134e86e1"
    },
    {
        "author": "釋慧空",
        "paragraphs": [
            "復也雖少年，其志亦猛烈。",
            "發足指乳峰，赤手探虎穴。",
            "直須得虎歸，不可只麽說。",
            "送之披秀前，歲暮千峰雪。"
        ],
        "title": "送復上人之雪竇",
        "id": "4241c330-0f0c-488e-9f86-2eeea0ec1039"
    },
    {
        "author": "釋慧空",
        "paragraphs": [
            "空生衆中居，似欠人偈債。",
            "超禪歸臨安，亦來相惱害。",
            "布袋連底翻，一還無復載。",
            "閉門卷新經，後來且莫怪。",
            "去去稱何言，西湖蓮子大。"
        ],
        "tags": [
            "西湖"
        ],
        "title": "送超侍者",
        "id": "0f3e04ca-d5d2-4fcd-a22b-5cfdddcee224"
    },
    {
        "author": "釋慧空",
        "paragraphs": [
            "一處打開，五處捏就。",
            "中下之流，槌聲斷後。"
        ],
        "title": "疏山作餬餅草堂老師出語云色香味觸具四塵且道餬餅具幾塵是時衆皆無語老師末後云大刀三十口以頌系其後",
        "id": "d502ae22-6cee-427a-81fe-8abc00828269"
    },
    {
        "author": "釋慧空",
        "paragraphs": [
            "一偈普送諸人，諸人同乘一偈。",
            "持遍萬戶千門，箇箇不落第二。",
            "有則直是當陽，無則極難回避。",
            "有無二彼俱收，丹山與汝巴鼻。"
        ],
        "title": "送化士",
        "id": "60069b7a-62f4-4c47-a849-5b448f244c32"
    },
    {
        "author": "釋慧空",
        "paragraphs": [
            "家山雖好未安住，鄰寺有僧時訪尋。",
            "拈出毛頭生死海，打翻歸去笑吟吟。"
        ],
        "title": "和彥忱舍弟與保壽靈空老二首  其一",
        "id": "2c6ad52f-3f25-4b88-b5b5-24d729c40c42"
    },
    {
        "author": "釋慧空",
        "paragraphs": [
            "鼻孔當陽曾嗟卻，眼睛在眼費追尋。",
            "一朝眼在鼻孔上，和得靈空雪子吟。"
        ],
        "title": "和彥忱舍弟與保壽靈空老二首  其二",
        "id": "7b291a79-7b61-4b1c-b1e1-ded11e87e172"
    },
    {
        "author": "釋慧空",
        "paragraphs": [
            "我今懶說偈，汝亦莫言別。",
            "莫歸剛要歸，不說又著說。",
            "土宿騎黄牛，旌陽鑄生鐵。",
            "老胡道未行，當門齒先折。",
            "三年留客歸，一等是饒舌。",
            "努力慎長途，春寒天欲雪。"
        ],
        "title": "送白兄歸豫章",
        "id": "d3ff2ed7-b578-4d0f-8f22-d48aedc50363"
    },
    {
        "author": "釋慧空",
        "paragraphs": [
            "宛陵道者菩薩，化遍東吳今到此。",
            "干戈叢裏月行空，憂苦海中蓮出水。",
            "知空曾見老衡陽，冷火枯牀同夜雨。",
            "大有衡陽跳竈兒，珍重此行俱訪取。"
        ],
        "title": "送智道者",
        "id": "20eb1a85-f313-42a7-9423-b7731f6df404"
    },
    {
        "author": "釋慧空",
        "paragraphs": [
            "四山如壁不可去，當處如火不可住。",
            "上人既是要游方，可中須得超方句。",
            "珍重便行萬八千，通霄有路恒沙數。",
            "不落平常試道者。",
            "道道若道未得，此去秦溪有直指。",
            "老子若能見之，必爲汝道。"
        ],
        "title": "送堯愷二上人",
        "id": "9ad8ae25-0b16-4845-a740-5ad0cfdeef23"
    },
    {
        "author": "釋慧空",
        "paragraphs": [
            "無傷機器微，我此法門大。",
            "萬殊紛目前，一衲俱蓋過。",
            "天外出頭來，衆中交腳坐。",
            "佛祖是伊成，未言遭一唾。"
        ],
        "title": "與洪兄",
        "id": "80001a2c-086f-4fd6-930f-55832420a4eb"
    },
    {
        "author": "釋慧空",
        "paragraphs": [
            "大隱何曾棄簪組，醉鄉有路入無何。",
            "百年快活自不徹，誰肯尋人到薜蘿。"
        ],
        "title": "和東禪以李侍郎庵招  其一",
        "id": "8173a55c-4bd1-4532-83ae-086f864c3aab"
    },
    {
        "author": "釋慧空",
        "paragraphs": [
            "敢將不出以爲高，朽索其如六馬何。",
            "賴有舀溪長柄杓，不妨霜月在松蘿。"
        ],
        "title": "和東禪以李侍郎庵招  其二",
        "id": "3c1ed68d-d604-4a9e-8466-1a67b666e774"
    },
    {
        "author": "釋慧空",
        "paragraphs": [
            "淵明非達士，乞食拙言詞。",
            "誰知我輩人，佳處正在茲。",
            "所化果何物，持來復是誰。",
            "山前小麥熟，行矣今其時。"
        ],
        "title": "送麥頭",
        "id": "7a9ff84c-0b26-46b4-b930-8f4c2e7ed072"
    },
    {
        "author": "釋慧空",
        "paragraphs": [
            "水中鹽味舌頭眼，不爲無形便謂無。",
            "試向秦溪溪上問，口中大有赤鬚胡。"
        ],
        "title": "乞鹽",
        "id": "2cf8b464-b122-4649-b182-2a02c5a396d9"
    },
    {
        "author": "釋慧空",
        "paragraphs": [
            "龍亡大澤蚖蛇出，火炎崑山玉石焚。",
            "百種交前今盡見，一時零落古無聞。",
            "家居海角荔枝塢，書斷江南鴻雁群。",
            "記得風前二三月，客亭長短我隨君。"
        ],
        "title": "與諸友",
        "id": "1a410442-a37c-4044-8027-33f5bc13378c"
    },
    {
        "author": "釋慧空",
        "paragraphs": [
            "空不議宗宗乃通，宗不識空空乃同。",
            "同風更得通風句，只這空宗是祖翁。"
        ],
        "title": "送空兄  其一",
        "id": "44328a2a-d122-491d-87a1-0c2ef2c7e948"
    },
    {
        "author": "釋慧空",
        "paragraphs": [
            "衲僧杖子天然別，千里萬里一條鐵。",
            "點著閩山即便回，敢保老兄猶未徹。"
        ],
        "title": "送空兄  其二",
        "id": "ae326df0-3b16-495f-8603-dac22bed0bfc"
    },
    {
        "author": "釋慧空",
        "paragraphs": [
            "道人楊歧五世孫，曾持鈯斧開雲門。",
            "屬時多艱衆且去，百折午摧君獨存。",
            "住庵了卻行腳債，隨緣混入衆生界。",
            "和泥合水二頃田，接待方來一莖菜。",
            "我初北歸先過君，彼此老大言無文。",
            "長年聽法庵外石，永日不藏巖上雲。",
            "莫嫌家風四立君地，應用河沙體堅密。",
            "客來有以頑自疑，五問道人三不知。"
        ],
        "title": "過靈石賦頑庵  其一",
        "id": "f4a23d84-0dd5-4576-b813-a44a096c4f43"
    },
    {
        "author": "釋慧空",
        "paragraphs": [
            "學頑未到頑之孫，再拜頑庵求入門。",
            "當時此老有何說，火後莖茅今尚存。",
            "人貧信是思舊債，一飯重尋香積界。",
            "堂上未瞻癡絕翁，溪頭已見隨流菜。",
            "惟頑顯頑分不分，以水投水無留文。",
            "地爐火暖坐自睡，金博朝參寒起雲。",
            "與君相個君莫逆，向來不疏今不密。",
            "明朝山住雲自飛，後會有無俱不知。"
        ],
        "title": "過靈石賦頑庵  其二",
        "id": "e1213a9e-210a-4c39-a588-be6882c143ee"
    },
    {
        "author": "釋慧空",
        "paragraphs": [
            "羯胡如鬼馬如風，雪刃縱橫到處空。",
            "生死路頭君自看，活人全在死人中。"
        ],
        "title": "亂後入黄龍途中示道伴",
        "id": "96e6554b-e089-490d-b3fa-0f23f600826b"
    },
    {
        "author": "釋慧空",
        "paragraphs": [
            "鯉魚山，赤梢鯉。",
            "辰錦砂，未爲比。",
            "吸盡九脈泉，透出三峽水。",
            "上得百尺竿，墮在齏甕裏。",
            "桃花浪急禹門高，雷動不驚爭奈何。"
        ],
        "title": "送川覺",
        "id": "c82f5f47-331c-4782-823a-3356ddc21370"
    },
    {
        "author": "釋慧空",
        "paragraphs": [
            "白雲埋藏丘壑裏，天風無端忽吹起。",
            "雁山聳秀我杖頭，漳水澄清君腳底。",
            "一南一北恰同途，雖曰同途不相似。",
            "到家爲我到龍山，問訊山中湛老子。"
        ],
        "title": "送人歸臨漳兼簡湛首座",
        "id": "ad7f9d02-19bb-493f-a2ac-b00f8629f9e8"
    },
    {
        "author": "釋慧空",
        "paragraphs": [
            "遠去羌峰最上層，齊開八目带力行。",
            "更深誰向傍邊立，樹上安身兩弟兄。"
        ],
        "title": "別一老還鄉",
        "id": "b9b22053-f015-4175-af70-eed22db55c7f"
    },
    {
        "author": "釋慧空",
        "paragraphs": [
            "通身紅爛不堪歸，只爲無人識得伊。",
            "覓得休糧聖方子，刺桐花下笛橫吹。"
        ],
        "title": "送人往臨漳  其一",
        "id": "e1d04fd6-0d0d-4842-9d5d-e538ae273e4d"
    },
    {
        "author": "釋慧空",
        "paragraphs": [
            "休處言休便好休，家山春色滿揚州。",
            "何須更說通身句，歷歷東風百草頭。"
        ],
        "title": "送人往臨漳  其二",
        "id": "5d3e158c-f0e1-4f99-8a82-7b195466ccb3"
    },
    {
        "author": "釋慧空",
        "paragraphs": [
            "上頭一竅最淆訛，多少郇公不奈何。",
            "每見諸方多指注，誰知笑殺此頭陀。"
        ],
        "title": "與修漏頭陀  其一",
        "id": "832f6aba-7fe5-455a-9360-439553028e92"
    },
    {
        "author": "釋慧空",
        "paragraphs": [
            "是處叢林走一遭，敲磚打瓦不辭勞。",
            "忽然踏著通天竅，始覺從前立處高。"
        ],
        "title": "與修漏頭陀  其二",
        "id": "d61072e0-b168-41ae-b709-bbc6a41f6fbd"
    },
    {
        "author": "釋慧空",
        "paragraphs": [
            "男兒十二有如此，不減當年人姓甘。",
            "避寇春風更春雨，舉家江北又江南。",
            "藜羹脫粟依僧飯，斷簡殘編近佛龕。",
            "我亦從來識英物，夜深應與阿戎談。"
        ],
        "title": "送十二歲童兒",
        "id": "d2088b2a-691c-485e-bd5d-11883aed0877"
    },
    {
        "author": "釋慧空",
        "paragraphs": [
            "透出波瀾外，橫身任探尋。",
            "只知打我腹，不覺痛他心。",
            "香積晨炊熟，秋廊夜月深。",
            "重重報君道，千眼是觀音。"
        ],
        "title": "和壽山木魚韻",
        "id": "7f343209-92d3-4d3f-a88f-12084ec2ae61"
    },
    {
        "author": "釋慧空",
        "paragraphs": [
            "海燕坐間談實相，泥人夢裏獲真如。",
            "空中種黍長年飽，陸地栽蓮永不枯。"
        ],
        "title": "和直指答方仲姚",
        "id": "06aa91fb-5ad5-4868-b948-70139264f358"
    },
    {
        "author": "釋慧空",
        "paragraphs": [
            "庵中有主從君住，無主外來俱得路。",
            "雲烟眯目山礙膺，榛莽欺人溪澗怒。",
            "看他本色住庵人，捏聚大千無一塵。",
            "自見泥牛鬬入海，不記住來經幾春。",
            "頭陀頭陀休趁鬨，一世初無一炊夢。",
            "口邊白醭未暇揩，誰能更乞諸方頌。",
            "持來拋放烈焰中，歸種香山芋與菘。",
            "驀地钁頭輕築著，林間石虎吼天風。"
        ],
        "title": "與香山虛頭陀",
        "id": "6f3bbea8-6f86-48b4-926e-62fd7e982bee"
    },
    {
        "author": "釋慧空",
        "paragraphs": [
            "未暇住爲巖穴主，尚堪行作水雲僧。",
            "賓頭諾詎諸尊者，久在峰頭望我能。",
            "把住如何卻放行，明頭暗合暗頭明。",
            "豐干冷坐寒山笑，二月青田春水生。"
        ],
        "title": "和澹庵見留",
        "id": "8d3084df-b8a9-4c8b-a641-0e5296ee5e26"
    },
    {
        "author": "釋慧空",
        "paragraphs": [
            "可行即行今未可，得住且住時已寒。",
            "霜芥滿園禾又熟，胡家曲子萬年歡。"
        ],
        "title": "留度藏主",
        "id": "10b89657-b7d6-4b8a-964f-0f7270694c89"
    },
    {
        "author": "釋慧空",
        "paragraphs": [
            "照時遠近俱到，用時毫髪無遺。",
            "直得二途不涉，方能照用同時。",
            "趯倒趙州略彴，拈起馬師簸箕。",
            "任待通身是眼，當陽未免膠𥻿。"
        ],
        "title": "與照上人",
        "id": "72cb3838-2835-4653-9c4d-71a3c2855666"
    },
    {
        "author": "釋慧空",
        "paragraphs": [
            "翁翁介瀨溪頭住，我亦曾從溪上過。",
            "一鉢飯香留不住，信根道眼兩無差。",
            "菩提種子男兼女，清浄家風菜與茶。",
            "大佛所傳無別法，只今猶有老僧伽。"
        ],
        "title": "與建州介瀨溪翁道人",
        "id": "73aad27a-e5db-4f91-a6d0-4f151aad73ba"
    },
    {
        "author": "釋慧空",
        "paragraphs": [
            "靈石有殿不知年，日炙風吹太可憐。",
            "今日諸郎爭著力，要令突兀在人前。",
            "人前莫作土木見，八面渾無刀斧痕。",
            "似此殿成安底佛，釋迦彌勒是他孫。"
        ],
        "title": "送靈石修造",
        "id": "b05d04a6-95f3-4a52-8b92-fd04c6c5c62d"
    },
    {
        "author": "釋慧空",
        "paragraphs": [
            "漢室中微竹生馬，先生一尉何卑下。",
            "天門九重呼不聞，避時乃作居山者。",
            "朅來山間藥道成，雲軺高舉風馭輕。",
            "大溪之南古壇在，空山落日秋蟬鳴。",
            "我寓其鄰喜清曠，時來送眼風烟上。",
            "遺丹存亡今不知，癡人且啗壇中泥。"
        ],
        "title": "建州梅仙壇",
        "id": "3ec4c424-f8ad-47ee-83d2-2053eee10b36"
    },
    {
        "author": "釋慧空",
        "paragraphs": [
            "大士昨來聞出世，阿師今日又登途。",
            "杖頭倘有閑田地，寄我山頭一紙書。"
        ],
        "title": "送僧上徑山兼簡妙喜老人  其一",
        "id": "633d1123-8c59-4525-bb25-083b1d5a0b77"
    },
    {
        "author": "釋慧空",
        "paragraphs": [
            "半幅全封一字無，莫嫌者也及之乎。",
            "還將昔日芭蕉語，寫作王公十道符。"
        ],
        "title": "送僧上徑山兼簡妙喜老人  其二",
        "id": "5b12ea17-ee68-4e9b-9a78-0697e2136346"
    },
    {
        "author": "釋慧空",
        "paragraphs": [
            "尊宿老河東，叢林之眼目。",
            "靈明劍倚天，秀潤山含玉。",
            "憶昨台雁行，再拜初接足。",
            "森嚴聽法徒，天冠千眷屬。",
            "不以空也愚，斯事力見篤。",
            "別來化城鐘，屢度新豐曲。",
            "一字妙無傳，四方牢記錄。",
            "安得從之游，寒泉薦秋菊。"
        ],
        "title": "和支提秀和尚",
        "id": "508ae36d-de26-4b98-a7e1-ee38c8612d00"
    },
    {
        "author": "釋慧空",
        "paragraphs": [
            "老人說法山答鐘，不以一重去一重。",
            "後生望道未之見，鏤冰琢雪徒彫蟲。",
            "門前蟻合忽雷吼，蟲臂墮階爭出手。",
            "三文撈波年代深，化成老婆黑而醜。",
            "東山擊節夢石歌，空花之影陽焰波。",
            "不知真僞爭幾何，高燒榾𣔻春寒多。"
        ],
        "title": "合三韻酬夢石二首  其一",
        "id": "a6b4bd0f-601f-4476-b038-502a5d586677"
    },
    {
        "author": "釋慧空",
        "paragraphs": [
            "淡齏薄粥歠兩鍾，粗疏惡布著兩重。",
            "大開摩醯頂門眼，莫作師子身中蟲。",
            "石頭未必能真吼，臨濟只是栽松手。",
            "焚其禪版增其光，受其鈯斧彰其醜。",
            "夢石擊節東山歌，亘天烈焰橫清波。",
            "小僧再拜問如何，三十山藤未是多。"
        ],
        "title": "合三韻酬夢石二首  其二",
        "id": "bb26ae1b-f768-4386-84ee-a369cfd3d139"
    },
    {
        "author": "釋慧空",
        "paragraphs": [
            "道人無心寧有相，以相求之無乃妄。",
            "更言壽夭吉與凶，空裏覓痕鏡中像。",
            "胡君得處初不然，無相之中以相言。",
            "聖凡良賤皆一目，但有絲毫俱現前。",
            "說既無私聽無忤，禍福死生皆夢事。",
            "我惟以此入世間，猶如化人觀幻士。",
            "孫陽於馬師曠琴，未可與之同日語。",
            "老僧大笑客出門，秋雲駕雨過前村。",
            "去去不須談此老，三年一偈真賺我。"
        ],
        "title": "胡相士求偈三年予不說今秋復此與之",
        "id": "1dcff1fb-27ca-45ad-a466-de4ae9b7b09c"
    },
    {
        "author": "釋慧空",
        "paragraphs": [
            "拄杖一枝，蒼龍出水。",
            "大流激湍，衆峰齊峙。"
        ],
        "title": "謝顔庵主拄杖",
        "id": "fd3868e0-1210-4bbf-b55f-32844b205ee3"
    },
    {
        "author": "釋慧空",
        "paragraphs": [
            "昔人住庵，水流菜葉。",
            "識者非之，況紙上墨。"
        ],
        "title": "回澤老",
        "id": "cd99a24f-7ce1-44fe-bf7a-febaeab7db1e"
    },
    {
        "author": "釋慧空",
        "paragraphs": [
            "跨海鐵牛真有力，依山土豹敢言威。",
            "春風二月江南路，相別相逢眼似眉。"
        ],
        "title": "和靈空見贈  其一",
        "id": "a96896bb-59b6-4344-aff6-bdc616c9f4cb"
    },
    {
        "author": "釋慧空",
        "paragraphs": [
            "怒雷剨地衡信，皎日行天保壽書。",
            "從此華山山腳下，又添潘閬倒騎驢。"
        ],
        "title": "和靈空見贈  其二",
        "id": "2b0326c3-858c-43e0-9e62-378b05166e7b"
    },
    {
        "author": "釋慧空",
        "paragraphs": [
            "積善山中僧，有膽如天大。",
            "敢持居士書，來覓空上座。",
            "跨門不肯休，著了方知道。",
            "歸語晉江人，大蟲裹紙帽。"
        ],
        "title": "送泉州積善專使",
        "id": "0ec3df2e-4a30-491f-8904-de45ef642a6e"
    },
    {
        "author": "釋慧空",
        "paragraphs": [
            "只這佛國土，遍滿十方空。",
            "毘耶金粟老，說法在其中。",
            "徹骨慈悲棒，當機激箭鋒。",
            "空生打退鼓，不敢現神通。"
        ],
        "title": "送泉州使臣",
        "id": "f549ee8d-fd69-4f4b-8fbf-1c62ff0aa626"
    },
    {
        "author": "釋慧空",
        "paragraphs": [
            "臨漳拜起，秀峰出氣。",
            "潮落海門，月生雲際。",
            "定則不二，二則不定。",
            "鰐魚潭底黑如烟，輕輕窺着傷人命。"
        ],
        "title": "送潮州定兄",
        "id": "2361cc69-f071-44e3-8a01-e96b7a876380"
    },
    {
        "author": "釋慧空",
        "paragraphs": [
            "住庵人，老雷堆。",
            "行腳土，心孔開。",
            "忍寒莫守雪山雪，有口快嚼梅州梅。",
            "梅州老人我知識，入門不用先安排。",
            "橫膝黑蛇三尺鐵，崖崩石裂當一擊。"
        ],
        "title": "送樞兄之梅州",
        "id": "3674091a-dcf8-4120-b170-7e8357099b24"
    },
    {
        "author": "釋慧空",
        "paragraphs": [
            "公詩妙天下，當與天下共。",
            "我欲私藏之，奈此知者衆。",
            "乃持海一滴，施作無盡供。",
            "莫生文字見，句句是日用。"
        ],
        "title": "謝曾運使惠詩並石爐二首  其一",
        "id": "e26c57cf-224c-484b-986a-e8c67274ec1f"
    },
    {
        "author": "釋慧空",
        "paragraphs": [
            "凈名丈室中，熏爐亦冰雪。",
            "持供雪山僧，蘆花與秋月。",
            "客有問法來，跨門或未瞥。",
            "爇爾懷中香，聽此石友說。"
        ],
        "title": "謝曾運使惠詩並石爐二首  其二",
        "id": "34064c69-9994-43d8-96c6-92059fa06e8d"
    },
    {
        "author": "釋慧空",
        "paragraphs": [
            "徐卿天上石麒麟，天遣來清地下塵。",
            "一掃明珠三百斛，盡情乞與世間人。"
        ],
        "title": "和徐侍郎兼呈鄭漁仲  其一",
        "id": "f16cfeef-0843-45d1-8ddd-aeb3b9dea251"
    },
    {
        "author": "釋慧空",
        "paragraphs": [
            "夢裏分攜二十年，君忘名字我忘緣。",
            "蹇驢風帽溪頭見，疑是襄陽孟浩然。"
        ],
        "title": "和徐侍郎兼呈鄭漁仲  其二",
        "id": "63235690-20e6-4b94-bb4b-eb239b815102"
    },
    {
        "author": "釋慧空",
        "paragraphs": [
            "忽憶曾來蜑子船，烟波萬頃對安眠。",
            "向來親切渾拋卻，卻聽傍人名字傳。"
        ],
        "title": "和徐侍郎兼呈鄭漁仲  其三",
        "id": "e331ebfc-5865-4cf9-a477-e5e2e5a29902"
    },
    {
        "author": "釋慧空",
        "paragraphs": [
            "慣穿八索九流手，參透男婚女嫁禪。",
            "驀地來尋僧印可，趙州當日見南泉。"
        ],
        "title": "和徐侍郎兼呈鄭漁仲  其四",
        "id": "0fd83653-1686-4240-b595-d7535104f28e"
    },
    {
        "author": "釋慧空",
        "paragraphs": [
            "歌辭信口端師子，干木隨身鄧隱峰。",
            "兩箇風顛爭幾許，一天霜月似相容。"
        ],
        "title": "和徐侍郎兼呈鄭漁仲  其五",
        "id": "a5a880a8-5b94-43be-b1cd-7f5bdedcbef4"
    },
    {
        "author": "釋慧空",
        "paragraphs": [
            "眼看鴻雁入冥冥，忽起尋山杖屨輕。",
            "不謂莆陽鄭夫子，一書猶解問空生。"
        ],
        "title": "和徐侍郎兼呈鄭漁仲  其六",
        "id": "afaa4cbb-892f-4602-a3a8-990c9c4bc6c4"
    },
    {
        "author": "釋慧空",
        "paragraphs": [
            "心法兩忘諸說到，文章百鍊古風回。",
            "方驚吸盡西江口，又出江西一派來。"
        ],
        "title": "和曾運使  其一",
        "id": "79ea49d6-828e-4860-9b06-f10bd6e4a357"
    },
    {
        "author": "釋慧空",
        "paragraphs": [
            "而今派下皆龍象，肯著風顛老萬回。",
            "大士不知何所取，真成千里賺人來。"
        ],
        "title": "和曾運使  其二",
        "id": "bd3a6923-927b-4966-a4ec-ab9c2684dd2f"
    },
    {
        "author": "釋慧空",
        "paragraphs": [
            "我夢玉山架茅竹，清溪濺濺路回回。",
            "丘山便是龐公宅，老倒扶筇日日來。"
        ],
        "title": "和曾運使  其三",
        "id": "6d45a701-9fe7-4428-8150-78f84128335e"
    },
    {
        "author": "釋慧空",
        "paragraphs": [
            "幻師拈起一枝草，無限春光應手回。",
            "認得春光與拈草，分明開眼被瞞來。"
        ],
        "title": "和曾運使  其四",
        "id": "de118103-fea7-4e1f-aff7-4674269f4ece"
    },
    {
        "author": "釋慧空",
        "paragraphs": [
            "諸佛衆生同說法，一惟直截一迂回。",
            "江南春水天相似，白鳥有盟歸去來。"
        ],
        "title": "和曾運使  其五",
        "id": "a600fc61-ba2c-42ee-b975-eec2b9df4503"
    },
    {
        "author": "釋慧空",
        "paragraphs": [
            "詩壇拜將思工部，我已佯狂類萬回。",
            "賴有江西老尊宿，揭天棒喝待方來。"
        ],
        "title": "和曾運使  其六",
        "id": "577dc95b-993e-4ba0-9ad4-d7032b8bd822"
    },
    {
        "author": "釋慧空",
        "paragraphs": [
            "行腳人，何疏豁。",
            "芒草鞋，布直裰。",
            "打開包袋一物無，拈起瘦藤天地闊。",
            "遇寺入，逢飯抹。",
            "不學些子律儀，只是一生快活。",
            "見爾曲彔牀頭老漢，六十三，七十八，不消一撮。",
            "背卻法堂脫皮襪，阿刺刺。"
        ],
        "title": "送隆首座",
        "id": "dc620af3-d24a-422d-85cf-339947187688"
    },
    {
        "author": "釋慧空",
        "paragraphs": [
            "天寒忽憶大支寺，迢遞晚鍾烟際山。",
            "安得腰纏十萬貫，亦隨君去飯天冠。"
        ],
        "title": "送支提化士",
        "id": "4b8ac073-6f61-40ea-b59d-7b891480970c"
    },
    {
        "author": "釋慧空",
        "paragraphs": [
            "不動莖茅法界庵，庵中無物不同參。",
            "一條白棒胡牀角，穿卻從前五十三。"
        ],
        "title": "與法界才庵主  其一",
        "id": "78b0e600-e1ee-47f9-88fd-ca0c4c6e4c11"
    },
    {
        "author": "釋慧空",
        "paragraphs": [
            "三腳驢兒腳踏天，恒河諸佛若爲宣。",
            "閻浮夜半人驚起，把得芒繩下鐵鞭。"
        ],
        "title": "與法界才庵主  其二",
        "id": "17e2c621-28c9-49d0-bf5b-31adcce8f64d"
    },
    {
        "author": "釋慧空",
        "paragraphs": [
            "千尺蒼崖貫日虹，忽驚懸水坐生風。",
            "不知摩詰展神力，摶得他方置此中。"
        ],
        "title": "題圓融庵藏書塢輞川圖  其一",
        "id": "2fdd44bf-d6fa-43df-b367-32f4fbf93b6e"
    },
    {
        "author": "釋慧空",
        "paragraphs": [
            "橫澗老蛟松夭矯，埋雲古洞石嵌空。",
            "芒鞋竹杖如堪畫，乞與寒巖作主翁。"
        ],
        "title": "題圓融庵藏書塢輞川圖  其二",
        "id": "684ec90f-5df6-4500-a3bb-014566ba2df2"
    },
    {
        "author": "釋慧空",
        "paragraphs": [
            "青田東望山如藍，過嶺獨喜雲腴甘。",
            "叢林荒寒不入眼，耆舊只今多住庵。",
            "汾陽昭對矮師叔，甘露有源梅子熟。",
            "長年風月但平分，一日空來鼎三足。",
            "屋頭高梧忽秋聲，老去彼此雲無情。",
            "歸山自畜長柄杓，珍重庵頭折腳鐺。"
        ],
        "title": "別圓融庵主",
        "id": "fb945e39-e58d-4e6d-af8c-6a7859286a24"
    },
    {
        "author": "釋慧空",
        "paragraphs": [
            "崇寧乙酉此時節，情與無情同出生。",
            "紹興甲子時不移，情與無情同入滅。",
            "一生一滅無欠餘，末上露些端的別。",
            "通身手眼不奈何，謂是西歸謗吾友。",
            "乞與諸方拄杖頭，黑黑明明三八九。"
        ],
        "title": "悼惠知微",
        "id": "6b457ca8-01ff-4b4c-b1ef-50894a4faa38"
    },
    {
        "author": "釋慧空",
        "paragraphs": [
            "一庵臥病死無異，放髪齊眉老更顛。",
            "相送無信茶一椀，江山岸下浙東船。"
        ],
        "title": "送僧之育王",
        "id": "7d2a96ea-e29d-4c61-84b3-ebfc8ba1bb13"
    },
    {
        "author": "釋慧空",
        "paragraphs": [
            "蚤聞彭城子，詩禮爲專門。",
            "只今青雲上，粲然見諸昆。"
        ],
        "title": "劉世美宅新架詩禮堂萊衣閣來薰臺游息軒養心齋以五偈贈之  其一",
        "id": "dd326b57-8a49-4416-afab-7461dd140b7c"
    },
    {
        "author": "釋慧空",
        "paragraphs": [
            "我願天下士，奉親皆若此。",
            "家家父母前，人人老萊子。"
        ],
        "title": "劉世美宅新架詩禮堂萊衣閣來薰臺游息軒養心齋以五偈贈之  其二",
        "id": "d4bdd385-4b6c-4e6a-a63b-0b634dc39af3"
    },
    {
        "author": "釋慧空",
        "paragraphs": [
            "客有跛其足，莫登主人臺。",
            "願爲南來風，長滿主人懷。"
        ],
        "title": "劉世美宅新架詩禮堂萊衣閣來薰臺游息軒養心齋以五偈贈之  其三",
        "id": "0bbf5c6f-cb68-49a2-99ca-696b8a824aea"
    },
    {
        "author": "釋慧空",
        "paragraphs": [
            "窗下羲皇人，酒中桃源路。",
            "客非伶與潛，我醉卿且去。"
        ],
        "title": "劉世美宅新架詩禮堂萊衣閣來薰臺游息軒養心齋以五偈贈之  其四",
        "id": "133f9556-6d51-4ffb-9aab-9f6a5c64e846"
    },
    {
        "author": "釋慧空",
        "paragraphs": [
            "心惑由多技，養之先欲正。",
            "紛然萬化塗，廓爾大圓鏡。"
        ],
        "title": "劉世美宅新架詩禮堂萊衣閣來薰臺游息軒養心齋以五偈贈之  其五",
        "id": "4e96a626-db32-4f11-b963-1e9e33c8429f"
    },
    {
        "author": "釋慧空",
        "paragraphs": [
            "向聞刮責抽單去，今見時難領衆歸。",
            "歲晚蕭條單位在，汝饑猶可主人饑。"
        ],
        "title": "庵前蜂去數日復返因作  其一",
        "id": "b96fb4da-bba9-4d29-af7d-322e39bd00bb"
    },
    {
        "author": "釋慧空",
        "paragraphs": [
            "蜜巖所統衆如雲，客至還開甘露門。",
            "三扣蜜流人不薦，卻言蜂子解人言。"
        ],
        "title": "庵前蜂去數日復返因作  其二",
        "id": "58892653-16b3-4c68-8905-1f7d2d8202f3"
    },
    {
        "author": "釋慧空",
        "paragraphs": [
            "無多鼓吹惱比鄰，且看梅梢欲放春。",
            "爾輩只如前日樂，老僧何似去年貧。"
        ],
        "title": "庵前蜂去數日復返因作  其三",
        "id": "7bcdc470-ceb5-4c04-9e75-a0c61ba9bd84"
    },
    {
        "author": "釋慧空",
        "paragraphs": [
            "二子相逢舞笑時，此翁癢發似因之。",
            "坐間一虎低頭覷，覷著三人總是伊。",
            "龍眠畫出意不淺，空也言之恐未然。",
            "更向蒙庵問端的，榴花洞口笑掀天。"
        ],
        "title": "蒙庵自東山寄龍眠畫寒山拾得圖來令作頌寒山著屐把帚作舞拾得腰筒拍手而笑豐干騎虎搔癢眎之戲書其後云",
        "id": "c64e4134-c2dc-4028-a415-684770f3f5c0"
    },
    {
        "author": "釋慧空",
        "paragraphs": [
            "試看而今是甚時，文殊無地得遊嬉。",
            "衲僧眼目難瞞處，把定乾坤未許伊。"
        ],
        "title": "和鈍庵雪頌",
        "id": "2360d585-fc75-43c8-a65a-7795ae41828c"
    },
    {
        "author": "釋慧空",
        "paragraphs": [
            "我來臨汝問黄龍，君已空中定鳥蹤。",
            "從此和君不唧𠺕，至令同飯五華峰。"
        ],
        "title": "和鈍庵見留  其一",
        "id": "2bea3fc1-49b4-4a4a-aa4f-cb71be6beb81"
    },
    {
        "author": "釋慧空",
        "paragraphs": [
            "雖是同居元自住，若言自住又交參。",
            "十成有轉移身句，倒跨須彌一二三。"
        ],
        "title": "和鈍庵見留  其二",
        "id": "bd2130f1-25a0-4284-95b3-72819dcafd02"
    },
    {
        "author": "釋慧空",
        "paragraphs": [
            "作伴才消木上座，同流初未許寒山。",
            "而今卻向天台去，擊動寒巖莫與閑。"
        ],
        "title": "和鈍庵見留  其三",
        "id": "f941d020-849c-487b-abdd-111cd851a9fe"
    },
    {
        "author": "釋慧空",
        "paragraphs": [
            "妙德熏天富，空生徹骨窮。",
            "同將一點雪，煅出太虛空。",
            "少待鵾鵬化，聊資九萬風。",
            "殷勤問行李，一箭過遼東。"
        ],
        "title": "用靖兄韻送義兄",
        "id": "4cf91ac3-405d-4d18-8962-4eb660f5190d"
    },
    {
        "author": "釋慧空",
        "paragraphs": [
            "君山清絕吾未廬，坐想寒水連汀蒲。",
            "公今因行得掉臂，扁舟獨載如輕鳬。",
            "凭高乞與眼界大，重磨古鏡開平湖。",
            "潛龍無聲霜月冷，白鳥出沒叢蘆枯。",
            "烟渺明邊奯公渡，岳陽句裏蕭湘圖。",
            "作詩模寫但彷彿，佳處付公聊自娛。"
        ],
        "title": "和訥庵送秀上人之湖湘",
        "id": "483bfc20-e297-427e-91ca-e95c632c0a2a"
    },
    {
        "author": "釋慧空",
        "paragraphs": [
            "泥牛石女本同宗，一箇惟聰一箇聾。",
            "問著威音已前事，總言裴楷號精通。"
        ],
        "title": "用詢山堂韻寄澹庵  其一",
        "id": "32270414-a03d-4bbc-b2f3-61f9efd1f4c5"
    },
    {
        "author": "釋慧空",
        "paragraphs": [
            "休論他家種性邪，惠崇蘆雁趙昌花。",
            "不知真假爭多少，且盡杯中苦澀茶。"
        ],
        "title": "用詢山堂韻寄澹庵  其二",
        "id": "b3023a85-88b8-4111-aa82-4c1c7f80d679"
    },
    {
        "author": "釋慧空",
        "paragraphs": [
            "雞足山中藏不得，黄梅夜半負將歸。",
            "而今盧老重拈出，便是山僧肩上衣。"
        ],
        "title": "謝盧居士法衣  其一",
        "id": "c1cfaac4-7581-4aeb-a6ec-12482360a934"
    },
    {
        "author": "釋慧空",
        "paragraphs": [
            "長者施法衣，山僧肩上搭。",
            "有口今嬾開，只憑衣說法。"
        ],
        "title": "謝盧居士法衣  其二",
        "id": "137fa429-e2ef-40de-94de-e7e1d98186df"
    },
    {
        "author": "釋慧空",
        "paragraphs": [
            "一庵老兮藏百拙，隱不隱兮吾何說。",
            "空心曾食梅州梅，赤腳踏雪山雪。",
            "歸去來兮何似生，一朝雲突遼天鶻。"
        ],
        "title": "與隱上人",
        "id": "a30e20fb-8435-4c1d-bf28-3a0788ca5f9f"
    },
    {
        "author": "釋慧空",
        "paragraphs": [
            "心外有佛不名信，自心是佛亦非信。",
            "信盡心亡佛亦非，那吒手把金剛印。"
        ],
        "title": "與正信庵吳居士",
        "id": "857b39bb-429d-41bd-abb5-2d1f4bd46673"
    },
    {
        "author": "釋慧空",
        "paragraphs": [
            "東山不會禪，只解拈飯椀。",
            "方來英俊流，苦苦攻渠短。",
            "袖中出幅紙，當面換渠眼。",
            "不是東山癡，且要客心滿。"
        ],
        "title": "與純堯二上人",
        "id": "2432963c-c691-4696-adb7-0873954e09a3"
    },
    {
        "author": "釋慧空",
        "paragraphs": [
            "了了了，覺覺覺，萬里岷峨何處著。",
            "全身夢入蠱毒鄉，滴水石沾隨飲啄。",
            "覺覺覺，了了了，金雞一拍扶桑曉。",
            "眼開還是覺城東，急打翻身箇筋斗。"
        ],
        "title": "送覺允之東禪",
        "id": "2abde02a-c560-4d2c-8310-09cbe27b1851"
    },
    {
        "author": "釋慧空",
        "paragraphs": [
            "丹山之松有如此，獵獵蒼髯自風雨。",
            "是中便是無煩天，咫尺人間困蒸煮。",
            "憐我窗軒苦未深，解枝減翠分清陰。",
            "我初則喜久乃愧，秀潤未赴人之心。",
            "欲爾直爲臨濟樹，一道陰涼天下住。",
            "我寧獨受焦灼休，無以枝葉爲我憂。"
        ],
        "title": "戊辰夏熱澹庵爲設招涼感而有作",
        "id": "01ec1786-5cec-4786-bbc4-d74b4056ef2b"
    },
    {
        "author": "釋慧空",
        "paragraphs": [
            "雪竇性化士，得得訪空生。",
            "粗茶喫一椀，淡話說兩聲。",
            "貧無錢註疏，懶作偈送行。",
            "只有霜空月，相隨到四明。"
        ],
        "title": "送雪竇化士",
        "id": "62a93831-bafb-4093-b3fe-a9b0dc0d8411"
    },
    {
        "author": "釋慧空",
        "paragraphs": [
            "兩兩三三獨自行，風前大好水雲僧。",
            "神光萬里杖頭眼，出入飛猿似不曾。"
        ],
        "title": "送僧行腳",
        "id": "57491ffa-9ae0-4c15-b205-1acddb61b10b"
    },
    {
        "author": "釋慧空",
        "paragraphs": [
            "道人自嫌不安住，四年三走黄塵路。",
            "那知擾擾黄塵中，暗去明來皆當處。",
            "觀音鬧市開普門，彌勒魚行弘六度。",
            "道人笑我勿多談，出門烟雨遙山渡。"
        ],
        "title": "送岸上座出隊",
        "id": "ac7b30ea-c78e-4251-9c71-c16a624b1033"
    },
    {
        "author": "釋慧空",
        "paragraphs": [
            "金身荷去萬鈞重，千里持來一物無。",
            "且喜重關俱透徹，浩歌歸路倒騎驢。"
        ],
        "title": "送延福專使  其一",
        "id": "0d667b1d-bba0-4dfe-8ea8-4af0b0dab3c2"
    },
    {
        "author": "釋慧空",
        "paragraphs": [
            "剪剪江風雪應時，雪中春在老梅枝。",
            "朝來折作江南信，戲蝶遊蜂總未知。"
        ],
        "title": "送延福專使  其二",
        "id": "342b129c-13f9-482a-b312-dcc9fb82f894"
    },
    {
        "author": "釋慧空",
        "paragraphs": [
            "白雲生處疏山寺，無水無柴世得知。",
            "若問道人今日事，木蛇鑽破鐵鍋兒。"
        ],
        "title": "送鍋頭",
        "id": "13f988e0-f308-4a93-b538-88005a7e1bef"
    },
    {
        "author": "釋慧空",
        "paragraphs": [
            "箇是群中穴鼻牛，去無所犯住無留。",
            "須彌南畔封疆闊，水草縱橫得自由。"
        ],
        "title": "和草堂送通直歲歸龍舒",
        "id": "833d4100-b093-493c-8d20-f018f702184c"
    },
    {
        "author": "釋慧空",
        "paragraphs": [
            "病夫不釣龍江月，倒指于今已十秋。",
            "君過合沙煩問訊，蘆花深處舊漁舟。"
        ],
        "title": "送實兄入閩  其一",
        "id": "dabf7010-af10-4a27-88b6-775abfefe0a0"
    },
    {
        "author": "釋慧空",
        "paragraphs": [
            "鉢飯元無那免乞，家山既有要須還。",
            "莫愁劍水急於箭，入得飛猿總不難。"
        ],
        "title": "送實兄入閩  其二",
        "id": "36887586-9ba6-4348-aab5-12d3cb459b77"
    },
    {
        "author": "釋慧空",
        "paragraphs": [
            "三關透罷復何言，一派銀河落九天。",
            "摩竭魚吞南海浪，扶桑人種陝西田。"
        ],
        "title": "贈齡首座主庵  其一",
        "id": "86522a6b-325e-48ef-b1f4-70a83d1ae852"
    },
    {
        "author": "釋慧空",
        "paragraphs": [
            "旴水盡頭居士宅，白雲深處法王家。",
            "誰知長就無根樹，便有人尋臘月花。"
        ],
        "title": "贈齡首座主庵  其二",
        "id": "bb421219-ed49-4266-8a24-412345312e71"
    },
    {
        "author": "釋慧空",
        "paragraphs": [
            "南方浩浩正談禪，誰問君家博飯田。",
            "待我寒衣都補了，袖茶來訪钁頭邊。"
        ],
        "title": "贈齡首座主庵  其三",
        "id": "c0b4e64c-7d32-4bb9-aaef-02a635ff05b7"
    },
    {
        "author": "釋慧空",
        "paragraphs": [
            "飛猿關外路縱橫，雲水多年取次行。",
            "今日有人親坐斷，往來公驗要分明。"
        ],
        "title": "贈齡首座主庵  其四",
        "id": "a473bfff-652c-43f6-aebe-0a6193d6102f"
    },
    {
        "author": "釋慧空",
        "paragraphs": [
            "說圓不覺拖泥水，立悟分明落二三。",
            "要得不移毫髪許，寶雲山裏寶雲庵。"
        ],
        "title": "贈齡首座主庵  其五",
        "id": "d1b464c6-be72-470b-8bf3-b7a96ba01b44"
    },
    {
        "author": "釋慧空",
        "paragraphs": [
            "信步南來謂行腳，袖手群居頭似杓。",
            "自視初無一線長，君獨喜之無乃錯。",
            "偶北布衲翻轉披，驚起黄龍跌折角。",
            "海兮海兮知不知，西山走入滕王閣。"
        ],
        "tags": [
            "滕王阁"
        ],
        "title": "與海上人",
        "id": "d8e1fb47-03f7-4624-b313-afbd6089df5f"
    },
    {
        "author": "釋慧空",
        "paragraphs": [
            "峨嵋山腳蓬蒿箭，射中虛空成兩片。",
            "驚起當年陳老師，通身是眼何曾見。"
        ],
        "tags": [
            "峨眉山"
        ],
        "title": "送永兄遊浙  其一",
        "id": "df432802-45d8-4c6d-bfe9-70b8dfafd489"
    },
    {
        "author": "釋慧空",
        "paragraphs": [
            "湖南穿過來江南，無師不道無禪參。",
            "雲門坐臥了一夏，澗水松風共對談。"
        ],
        "title": "送永兄遊浙  其二",
        "id": "652f148d-0b25-4ffb-ab61-8c06c01bd1cd"
    },
    {
        "author": "釋慧空",
        "paragraphs": [
            "秋來射入吳中去，寄語吳人好相遇。",
            "承言便是過新羅，孤負東山出門句。"
        ],
        "title": "送永兄遊浙  其三",
        "id": "26c5a4f3-dbc6-4512-a842-cd669d618354"
    },
    {
        "author": "釋慧空",
        "paragraphs": [
            "馬祖接得大雄峰，一喝當機三日聾。",
            "近來叢林無此作，多是活埋文字中。",
            "君不見鬻薪客，特石墜腰供七百。",
            "一字不能人爲書，繼續衣盂是伊得。",
            "又不見周金剛，滿車載疏遊南方。",
            "紙燈忽滅眼睛出，白棒一揮吾道昌。",
            "玄中人，甚眼目，指金成鍮石作玉。",
            "聖凡命在渠手中，凜凜威風誰敢觸。",
            "直得如斯未稱渠，爾曹何苦猶貪書。",
            "是間縱得不爲貴，天外出頭方丈夫。"
        ],
        "title": "與南雄明上人",
        "id": "db0f7fd2-a64e-4744-9dc6-ef93d211690f"
    },
    {
        "author": "釋慧空",
        "paragraphs": [
            "一段風光出當家，真成象骨與金沙。",
            "遊人擬路庵前石，照顧南山鼈鼻蛇。"
        ],
        "title": "西平石蛇蛇庵  其一",
        "id": "ffece752-de43-4090-b3e5-3bb92dd0e118"
    },
    {
        "author": "釋慧空",
        "paragraphs": [
            "頭枕南山尾北山，風雪陡頓落人間。",
            "五臺拍手峨嵋笑，此外都盧是赤斑。"
        ],
        "title": "西平石蛇蛇庵  其二",
        "id": "5a4c1bb2-a194-48dc-b61e-315a2bfab807"
    },
    {
        "author": "釋慧空",
        "paragraphs": [
            "化人生裏家常鉢，細大投之總不遺。",
            "今我助緣維一偈，且煩持以供天衣。"
        ],
        "title": "送天衣化士",
        "id": "ec47d248-06ff-43d4-b71e-f3314938ecea"
    },
    {
        "author": "釋慧空",
        "paragraphs": [
            "千差路上尋人，沒底盂中取足。",
            "雖非格外風規，且是瞿曇目錄。"
        ],
        "title": "送化士  其一",
        "id": "fb5c1f00-327c-4eb4-a966-6f135710d835"
    },
    {
        "author": "釋慧空",
        "paragraphs": [
            "諸方多是雙行，疏山純用一著。",
            "乞食且要及時，佛法不怕爛卻。"
        ],
        "title": "送化士  其二",
        "id": "83206365-bf08-4c68-b06b-af385cc53e81"
    },
    {
        "author": "釋慧空",
        "paragraphs": [
            "門外斜風細雨，窗間禪版蒲團。",
            "不有高人猛利，那容老者安閑。"
        ],
        "title": "送化士  其三",
        "id": "067925fc-4a36-4cdf-a356-d0da6a8a7527"
    },
    {
        "author": "釋慧空",
        "paragraphs": [
            "達幻方能應物，忘心乃可循門。",
            "在昔我嘗用此，而今持以贈君。"
        ],
        "title": "送化士  其四",
        "id": "57f74584-beb2-4085-b874-d88fe9a29feb"
    },
    {
        "author": "釋慧空",
        "paragraphs": [
            "直爲江西老宿，便忘世路間關。",
            "千里一辭閩嶺，四年三到疏山。"
        ],
        "title": "送化士  其五",
        "id": "da477adb-e25c-4dea-9931-8d9f3ed5e228"
    },
    {
        "author": "釋慧空",
        "paragraphs": [
            "飯在千門萬戶，僧離古寺名山。",
            "七佛已前儀式，一時頓覺追還。"
        ],
        "title": "送化士  其六",
        "id": "c4102b9c-0a73-4721-9e02-ae19042ad84d"
    },
    {
        "author": "釋慧空",
        "paragraphs": [
            "達士相逢即出，衲僧似有如無。",
            "上門上戶討得，堆山積嶽破除。"
        ],
        "title": "送化士  其七",
        "id": "f51e083e-4bdd-4603-bb80-d121553085f8"
    },
    {
        "author": "釋慧空",
        "paragraphs": [
            "調心不易安心易，離世非難應世難。",
            "要識諸君三昧力，莫辭同隊到人間。"
        ],
        "title": "送化士  其八",
        "id": "2c029fed-220b-469e-ae21-fbc171389f5e"
    },
    {
        "author": "釋慧空",
        "paragraphs": [
            "人間岐路事何如，小大榮枯有萬殊。",
            "但願家傳無底鉢，盡情收拾不論渠。"
        ],
        "title": "送化士  其九",
        "id": "a97902f2-61ff-4731-b122-9acce922538b"
    },
    {
        "author": "釋慧空",
        "paragraphs": [
            "秘在形山元是礙，散於人世亦非真。",
            "還從是礙非真處，收取歸來要見人。"
        ],
        "title": "送化士  其一○",
        "id": "bf77b754-3b9c-4aec-a369-d9ab9b3202dc"
    },
    {
        "author": "釋慧空",
        "paragraphs": [
            "收得歸來一破顔，兩肩荷負幾多般。",
            "當堂放下元無物，打鼓從教普請看。"
        ],
        "title": "送化士  其一一",
        "id": "9e893ed6-0c9f-45fc-a20c-de085e6e5f59"
    },
    {
        "author": "釋慧空",
        "paragraphs": [
            "堂中宴坐山含月，塵裏分身珠走盤。",
            "但得此心無住著，世間那有路行難。"
        ],
        "title": "送化士  其一二",
        "id": "0fe2fdc7-2651-4e78-a464-3bf9c3bf47c5"
    },
    {
        "author": "釋慧空",
        "paragraphs": [
            "此鉢傳從諸佛，大緣今在汝身。",
            "盡力盡心持去，上門上戶尋人。"
        ],
        "title": "送化士  其一三",
        "id": "a8ca5a5d-4a43-4108-bb45-9cafde2f34c9"
    },
    {
        "author": "釋慧空",
        "paragraphs": [
            "迫促空生說偈，頓送普化上街。",
            "三日兩日要供，十日五日要齋。"
        ],
        "title": "送化士  其一四",
        "id": "7702720c-024c-47ca-a842-e039d1328b18"
    },
    {
        "author": "釋慧空",
        "paragraphs": [
            "空生曾乞臨江市，日與雲居打飯錢。",
            "老入華峰無用處，君今行乞記當年。"
        ],
        "title": "送化主  其一",
        "id": "6bf3ec71-7ce9-422a-9a88-561396a7d51f"
    },
    {
        "author": "釋慧空",
        "paragraphs": [
            "吉山真心成抑逼，僧至參禪令乞食。",
            "誤他多少禪家流，入不得處爭著力。"
        ],
        "title": "送化主  其二",
        "id": "4b7d5137-3734-4858-83e4-84f79f8c8e92"
    },
    {
        "author": "釋慧空",
        "paragraphs": [
            "明知曰空具足器，向裏得時無不是。",
            "及至歸來放下時，笑倒南山老鼈鼻。"
        ],
        "title": "送化主  其三",
        "id": "433a6e48-6431-42c1-a3f4-0d144c5bad76"
    },
    {
        "author": "釋慧空",
        "paragraphs": [
            "袖裏深藏大吉山，逢人拈出好生觀。",
            "不嫌貧富僧兼俗，價數高低試著看。"
        ],
        "title": "送化主  其四",
        "id": "73c553db-1234-472a-9884-e47bad0d0a83"
    },
    {
        "author": "釋慧空",
        "paragraphs": [
            "昔人遣化曾垂示，三步五步一蹙鼻。",
            "從緣入得即不無，七佛之儀殊未備。",
            "今日吉山分化人，豈在途中方瞥地。",
            "千差一印靡有遺，萬善同歸寧自利。",
            "不自利，非利他，家家門啟通霄路，處處蓮開火裏花。"
        ],
        "title": "送化主  其五",
        "id": "81a09eb9-7dc0-49f9-94d1-54d57029f5fd"
    },
    {
        "author": "釋慧空",
        "paragraphs": [
            "堆堆危危是什麽，生鐵饅頭千萬箇。",
            "無心椀裏盛將來，有眼禪人俱咬破。",
            "吉山安衆飯亦無，終是不教渠忍餓。",
            "煩君普告信心人，一句當陽莫嗟過。"
        ],
        "title": "送化主  其六",
        "id": "ebfcfd9b-8ed6-4d60-9827-613b8e6b1a99"
    },
    {
        "author": "釋慧空",
        "paragraphs": [
            "空生曾乞臨江市，恰似君今無別理。",
            "只將千聖不曾傳，到處逢人水投水。",
            "持來滿滿復是誰，把得便行何擬擬。",
            "雖然末後有牢關，踏著歸來不相似。"
        ],
        "title": "送化主  其七",
        "id": "ebb44a1b-b0ef-4ac1-af3e-c39dc0004b41"
    },
    {
        "author": "釋慧空",
        "paragraphs": [
            "一偈普送諸禪客，萬化門中等慈力。",
            "門門對現沒遮攔，箭箭離弦俱中的。",
            "因記芭蕉曾遣化，未出門時先話霸。",
            "而今更不論親疏，收功盡在華峰下。"
        ],
        "title": "送化主  其八",
        "id": "57fff1de-b83d-46ff-b42c-6f7909b6d88c"
    },
    {
        "author": "釋慧空",
        "paragraphs": [
            "少年入衆先行乞，最初一步須牢實。",
            "多見時流昧此心，施受之間兩無益。",
            "信心人，一粒米，重似丘山曾不止。",
            "持來豈是得便宜，未了分明著他底。",
            "賢禪賢禪宜努力，諸佛衆生從此出。",
            "逆行順行忽相當，戶戶門門成大吉。"
        ],
        "title": "送化主  其九",
        "id": "6d51a302-bae6-4ba7-b5a6-80a8d0bf38f3"
    },
    {
        "author": "釋慧空",
        "paragraphs": [
            "馬駒霜蹄疾如電，過處千人萬人見。",
            "於中有個見得親，也似不虛行一轉。",
            "古來佛國號漳泉，此去逢人呈舊面。",
            "不須更揀親與疏，是有是無都一串。",
            "看看激起南海波，流入西江爲瀚漫。",
            "江西老宿問空生，但道而今成老健。"
        ],
        "title": "送泐潭化主往泉南",
        "id": "9f323462-5d7e-4f03-bdda-19ec8544b3ec"
    },
    {
        "author": "釋慧空",
        "paragraphs": [
            "大經本無文，唐梵錯翻譯。",
            "瞿曇宣一字，至今猶未畢。",
            "歷世癡聖人，出頭競分析。",
            "要使其光明，轉見黑似漆。",
            "若入衲僧手，自是不費力。",
            "拈出大際山，般若波羅蜜。"
        ],
        "title": "送通功二化士造大際藏經",
        "id": "47f18343-fdac-4dae-9be7-227192f68fef"
    },
    {
        "author": "釋慧空",
        "paragraphs": [
            "四海建溪茶，古今人所重。",
            "惟有禪家流，端的得受用。",
            "風穴出送行，香嚴用原夢。",
            "古佛老趙州，到與不到共。",
            "今者披秀翁，又作如是供。",
            "階也分化權，空生與之頌。",
            "但得出處真，一用一切用。"
        ],
        "title": "送茶頭幷化士  其一",
        "id": "63539d85-5e5e-4347-9a1b-46015c1afada"
    },
    {
        "author": "釋慧空",
        "paragraphs": [
            "物以甘柔趨所嗜，茶獨森嚴正其味。",
            "老僧得之其夢圓，張喉引喙欲談禪。",
            "小僧得之忘百慮，挑囊直入茶山去。",
            "僧無老少俱喜茶，問訊武夷僊子家。",
            "待我明年春睡醒，借爾郝源作茶鼎。"
        ],
        "title": "送茶頭幷化士  其二",
        "id": "7cd4c074-fd39-46af-8110-e7aec0191e23"
    },
    {
        "author": "釋慧空",
        "paragraphs": [
            "三昧酒，喫便醉，坐禪時，只瞌睡。",
            "輕輕未可悚動渠，送上茶山渠自會。",
            "見張三，逢李四，把得便行果靈利。",
            "一枝春信有來由，六出飛花不相類。",
            "到秀峰，真得地，四方老衲如雲至。",
            "跨著三門酌一杯，換卻眼睛拈卻鼻。",
            "鐵面老禪今健否，家居道舊想安然。",
            "飯香苦憶伊蒲饌，井冽還思甘露泉。"
        ],
        "title": "送茶頭幷化士  其三",
        "id": "3136dce0-6beb-41b0-954e-e9d93f91f9a0"
    },
    {
        "author": "釋慧空",
        "paragraphs": [
            "真鬬九湯雲起雪，貢餘徑寸玉無瑕。",
            "春寒不念山中事，歲歲封題記我家。"
        ],
        "title": "送茶頭幷化士  其四",
        "id": "ccd8e427-610b-4a44-9254-9a648f2cf9e7"
    },
    {
        "author": "釋慧空",
        "paragraphs": [
            "瓦盆雷動千山曉，橫嶺香傳兩袖風。",
            "添得老禪精彩好，江西一吸兔甌中。"
        ],
        "title": "送茶頭幷化士  其五",
        "id": "5dfe3ace-a9c9-445c-9f6f-3f64ef9e1ca9"
    },
    {
        "author": "釋慧空",
        "paragraphs": [
            "今我老無崖險句，送人行不折楊花。",
            "前頭有問又須道，黄面禪和喫釅茶。"
        ],
        "title": "送茶頭幷化士  其六",
        "id": "2a4fae91-3cb8-4cf9-bae0-77f914b692f7"
    },
    {
        "author": "釋慧空",
        "paragraphs": [
            "衲僧手眼親，把得是日用。",
            "左乞建溪茶，右化連江洪。",
            "快拈兩條蛇，併作一手弄。",
            "行看臘雪消，便是春雷動。"
        ],
        "title": "送茶頭幷化士  其七",
        "id": "f148b189-88ec-4ecb-a9e3-25bba49cdf21"
    },
    {
        "author": "釋慧空",
        "paragraphs": [
            "披秀三句二偈，與寵爲茶佛事。",
            "法味法樂法財，資神資生資惠。",
            "使於施受之間，而無虛得虛棄。",
            "我亦未證其中，乃就其中出氣。",
            "截卻嬌梵舌根，捩轉衲僧巴鼻。",
            "來者滿與一甌，看伊東倒西醉。",
            "既醉各各起來，門外曉山橫翠。"
        ],
        "title": "送茶頭幷化士  其八",
        "id": "6426e63c-bca1-4897-8fe2-2721666cd180"
    },
    {
        "author": "釋慧空",
        "paragraphs": [
            "當陽一印妙無文，慚愧東山有子孫。",
            "是聖是凡齊印定，不妨持鉢扣人門。"
        ],
        "title": "送茶頭幷化士  其九",
        "id": "59b922c0-f0a5-40d0-883f-ba205b7055e2"
    },
    {
        "author": "釋慧空",
        "paragraphs": [
            "至辱莫若乞，至樂在無求。",
            "苟得無求旨，雖乞吾何羞。",
            "道人白雲居，心與白雲儔。",
            "明朝出山去，迫夏歸來不。"
        ],
        "title": "送茶頭幷化士  其一○",
        "id": "5a96ebfc-5efe-4f0d-a422-cb2ef5eef854"
    },
    {
        "author": "釋慧空",
        "paragraphs": [
            "盡大地是吾檀越，梅花杏花先後發。",
            "綠楊陰下問長安，門門有路皆通達。",
            "祖師禪，活鱍鱍，長秔米飯抄滿鉢。"
        ],
        "title": "送茶頭幷化士  其一一",
        "id": "115bfdbf-e010-4762-9c81-bf77b89a165c"
    },
    {
        "author": "釋慧空",
        "paragraphs": [
            "佛子平居觀世間，皆謂圓融無雜壞。",
            "使其應入如所觀，與奪交馳還窒閡。",
            "我嘗行乞今示汝，要得圓成先擊碎。",
            "一毛不立等剎塵，八面俱來無向背。",
            "如探有無於懷中，如問可不於自己。",
            "有無可不非外來，是中欲誰爲慍喜。",
            "佛子當持此法門，入此界中而示現。",
            "丹山紅鑪爲汝開，歲晚歸來金百鍊。"
        ],
        "title": "送茶頭幷化士  其一二",
        "id": "38d58c25-5bd1-4714-947d-4fe4543c4f31"
    },
    {
        "author": "釋慧空",
        "paragraphs": [
            "道人隨處展家風，酒肆魚行有路通。",
            "但得堂中鹽米辦，吉山佛法自興隆。"
        ],
        "title": "送茶頭幷化士  其一三",
        "id": "d3cf2f26-a378-4691-8df6-6c18b1547642"
    },
    {
        "author": "釋慧空",
        "paragraphs": [
            "佛與衆生舊有緣，入廛一句更爲宣。",
            "眼前不用生貪戀，三界無安若火煎。"
        ],
        "title": "送茶頭幷化士  其一四",
        "id": "4245bc42-cc8a-4f65-81d5-9fcc6c9691c5"
    },
    {
        "author": "釋慧空",
        "paragraphs": [
            "達人不見塵中隘，爲有而今這一解。",
            "長柄笊籬入手來，倒用橫拈風雨快。",
            "南街打倒北街頭，東園乞得西園菜。",
            "阿呵呵，也奇怪，他家自有通人愛。"
        ],
        "title": "送茶頭幷化士  其一五",
        "id": "750d58c6-d8d9-4841-ba6f-3094c212781a"
    },
    {
        "author": "釋慧空",
        "paragraphs": [
            "君不見東山老人僧中月，法惟直指初無說。",
            "有衆如雲來不休，有飯如山供不徹。",
            "印道人，善時節，不持應器循門乞。",
            "只募同心一萬人，請將大地爲檀越。",
            "或寬平，或曲折，與我福田衣不別。",
            "二彼雖無施受心，萬斛千倉從此出。",
            "若見聞，宜猛烈。",
            "莫守從前慳吝穴。",
            "些兒信種落其中，遍界靈苗齊秀發。"
        ],
        "title": "送印侍者廣化開山歌",
        "id": "34acd584-b8d0-42d6-b547-44a4ed586e30"
    },
    {
        "author": "釋慧空",
        "paragraphs": [
            "養子不著順摩捋，喝要耳聾棒要殺。",
            "摩捋得成用不行，棒殺教伊應手活。",
            "東山妙得養子方，所以用時俱爪抹。",
            "我是謝郎先早歸，打就鐵船相觸撥。"
        ],
        "title": "送光侍者充街坊",
        "id": "c0937062-a9fa-46d7-9d74-f9662064dae5"
    },
    {
        "author": "釋慧空",
        "paragraphs": [
            "秦谿在處皆招提，我此東山爲最上。",
            "非謂豐庖麗堂宇，於中坐此真導師。",
            "如火周空擬則焚，如鼓塗毒聞則死。",
            "癡禪眇劣渠得知，但以情疑實相法。",
            "我觀此會比丘衆，一一從其法化生。",
            "混而不雜如千光，用而無畏如師子。",
            "汝宜於此辦肯心，此心一辦一切辦。",
            "善哉遍界塵勞門，悉是東山大智海。"
        ],
        "title": "送願兄化永嘉  其一",
        "id": "17f41382-d261-4779-a635-ba6772cc71dd"
    },
    {
        "author": "釋慧空",
        "paragraphs": [
            "脩途初發步，步步要相似。",
            "後步纔到時，豈離最初故。",
            "乃翁衆導師，況是爲之子。",
            "欲取步驟同，努力無忽此。"
        ],
        "title": "送願兄化永嘉  其二",
        "id": "feeea590-6db7-4adb-b466-c70519931bd7"
    },
    {
        "author": "釋慧空",
        "paragraphs": [
            "禪參閩嶺雪峰寺，飯在南方檀越家。",
            "歲歲僧歸飯滿鉢，普熏何獨是毗耶。"
        ],
        "title": "送廣州化士  其一",
        "id": "6525636a-44b5-427e-bf28-4cd75301da47"
    },
    {
        "author": "釋慧空",
        "paragraphs": [
            "雪嶺留香衆，南方上善人。",
            "先佛肅恭法，佛子今此行。",
            "古佛有儀式，衲僧不放過。",
            "一座雪峰山，千門萬戶到。"
        ],
        "title": "送廣州化士  其二",
        "id": "98a63fea-a331-4458-8e65-9e3ada807e36"
    },
    {
        "author": "釋慧空",
        "paragraphs": [
            "寶所龍蛇爭守護，自非其人手難措。",
            "若於箇裏到一回，堪與東山稱化士。"
        ],
        "title": "次直指老人韻送璠化士兼呈丘中大  其一",
        "id": "b94262fd-a5ed-40c7-a37f-a9c1d2a7e18d"
    },
    {
        "author": "釋慧空",
        "paragraphs": [
            "上方香飯遠吹風，墮我雲堂一鉢空。",
            "要使人人無食想，卻煩小小現神通。"
        ],
        "title": "次直指老人韻送璠化士兼呈丘中大  其二",
        "id": "46cf9fc0-1473-419a-91d1-70b0ab82f015"
    },
    {
        "author": "釋慧空",
        "paragraphs": [
            "南庵居士今摩詰，久稔聲光未扣門。",
            "忽睹曼殊說三偈，坐令身在對談邊。"
        ],
        "title": "次直指老人韻送璠化士兼呈丘中大  其三",
        "id": "6368dcb3-94ad-45f4-b7c7-e23c57d3bb14"
    },
    {
        "author": "釋慧空",
        "paragraphs": [
            "擘開太華手，生鐵鑄就漢。",
            "拈起白玉虹，跨著谿兩岸。",
            "東西南北人，步步無間斷。",
            "直造大歇堂，一生事成辦。"
        ],
        "title": "送化主造大目谿橋",
        "id": "a7cecbc7-cdae-4e24-acb9-cd7f95809ba7"
    },
    {
        "author": "釋慧空",
        "paragraphs": [
            "白林山中一句子，大谿爲舌日夜說。",
            "路人擾擾如不聞，聚等諸人今始瞥。"
        ],
        "title": "與聚道者造白林橋  其一",
        "id": "a1132fcd-4c1f-45fd-962d-24795d9db4f2"
    },
    {
        "author": "釋慧空",
        "paragraphs": [
            "橫身谿上略相酬，不住中間徹兩頭。",
            "行人掉臂上頭過，誰信如今有趙州。"
        ],
        "title": "與聚道者造白林橋  其二",
        "id": "ba77a0a0-4797-416a-af8d-921d436adad8"
    },
    {
        "author": "釋慧空",
        "paragraphs": [
            "灌谿劈箭雖云急，截流過者腳不濕。",
            "東山一水人不驚，擬動腳時灘下立。",
            "如何咫尺東山門，在眼可望不可及。",
            "珍公老手但問渠，自有方便令人入。"
        ],
        "title": "與珍道者造東山寺前石橋",
        "id": "3c5b0599-dd46-4e66-aa23-ac9f86b317b6"
    },
    {
        "author": "釋慧空",
        "paragraphs": [
            "康廬諸峰歐阜殊，寺稱天上衆五湖。",
            "古來相傳應真輩，多入此衆潛安居。",
            "有爲白癩聊戲劇，鄰坐惡之思割席。",
            "一朝忽怪單位空，遺下瘡痂渺無跡。",
            "東山若是與同時，捶折其脛寧容之。",
            "圓今病痛又相似，放過從教天下疑。"
        ],
        "title": "送圓上人歸雲居",
        "id": "9b923136-4ab7-49f1-be2d-471d6a1374c5"
    },
    {
        "author": "釋慧空",
        "paragraphs": [
            "無絲線子拽不斷，正要幷州快剪刀。",
            "爾既有之還不用，山僧贏得笑呵呵。",
            "只將一笑贈君行，無限青山送又迎。",
            "到得華亭人不識，柳陰終日釣舟橫。"
        ],
        "title": "送正維那歸華亭",
        "id": "1635792d-b384-4c51-a966-51541b2d8b95"
    },
    {
        "author": "釋慧空",
        "paragraphs": [
            "雲水四方人，同居九十日。",
            "大光明藏中，各各不相識。",
            "月兔曉東生，日烏夜西出。",
            "善現問瞿曇，般若波羅蜜。"
        ],
        "title": "與腖兒",
        "id": "c1ec2be2-bc4f-4da5-87a2-642e89c54020"
    },
    {
        "author": "釋慧空",
        "paragraphs": [
            "東山東遊形弔影，閉門作夏山房冷。",
            "兩士能來共寂寥，人謂同風吾未省。",
            "窗間一笑巖穴驚，窗外數峰清晝永。",
            "不知祖道今安危，自撥寒灰出燒餅。"
        ],
        "title": "與朋寧二士",
        "id": "45331bfa-7dca-4124-a897-d55fb023bc62"
    },
    {
        "author": "釋慧空",
        "paragraphs": [
            "秋雨秋風如解事，忽送新涼到庭戶。",
            "道人明日先我行，少立斯須聽吾語。",
            "龍蛇共路古猶今，魔佛同源水非乳。",
            "滿世誰能辨正邪，入門且可分賓主。",
            "句中有眼汝驗渠，棒下無私渠驗汝。",
            "好手雖然不犯鋒，橫身卻在鋒鋩裏。",
            "象王蹴蹋驢群空，師子嚬呻狐類死。",
            "道人一等是精靈，大顯無功合如此。",
            "愧當十偈非賞音，喜見獨行無伴侶。",
            "相逢休問來何從，佛壽之孫佛心子。"
        ],
        "title": "送妙侍者遊方",
        "id": "4098e9fd-5b11-49e7-9d16-430b983e2f97"
    },
    {
        "author": "釋慧空",
        "paragraphs": [
            "天台五百尊者，喫盡秀峰酸豏。",
            "更引秀峰禪和，盡向橋頭脫賺。",
            "初開盞裏茶花，次散空中燈焰。",
            "分明不是好心，到者以何爲驗。",
            "若是具眼高流，一見不勞再勘。"
        ],
        "title": "送僧遊天台  其一",
        "id": "e2f9f14f-c5dd-48fe-8955-89b223f03899"
    },
    {
        "author": "釋慧空",
        "paragraphs": [
            "天台五百尊者，受盡秀峰供養。",
            "更引秀峰禪和，費他草鞋拄杖。",
            "初說石梁橫空，次誇聖燈明亮。",
            "元來不是好心，只要遞相欺誑。",
            "煩公勘破歸來，領過不消一狀。"
        ],
        "title": "送僧遊天台  其二",
        "id": "0ca3c731-d78f-403b-9efa-659c94126c33"
    },
    {
        "author": "釋慧空",
        "paragraphs": [
            "鈍根阿師初樂小，同一法中人怪笑。",
            "白雲堆裏強安身，掣電機前爭失照。",
            "業風吹下到天亭，無著力處盡力爭。",
            "一朝力盡卻自笑，放下蛇頭擺手行。",
            "超然居士今龐老，此日相逢猶草草。",
            "不知船子下揚州，更指梅花開恰好。",
            "開恰好，慚愧東君解傾倒。",
            "一枝倒把贈公行，擬行把住道道道。"
        ],
        "title": "和趙超然  其一",
        "id": "e160690c-d31c-46c8-b87b-42d9223b8231"
    },
    {
        "author": "釋慧空",
        "paragraphs": [
            "山僧當年活計小，冷地不知人怪笑。",
            "白雲堆裏強安身，石火光中多失照。",
            "業風吹不到天亭，無著力處盡力爭。",
            "千歲靈龜退靈殻，而今步步火中行。",
            "超然居士今龐老，一笑相逢重撥草。",
            "全機透出上頭關，平屐家風且安好。",
            "且安好，走過市橋曾撻倒。",
            "回頭築著老丹霞，咄這冤家何不道。"
        ],
        "title": "和趙超然  其二",
        "id": "177c9ac2-6860-43a8-89fc-c2b2afa3c82a"
    },
    {
        "author": "釋慧空",
        "paragraphs": [
            "我昔識此老，謂之定上座。",
            "是時朋輩中，箇箇道與麽。",
            "一別二十年，相逢皆老大。",
            "把手兩風顛，傍觀盡驚倒。",
            "翻思往者言，幸爾欺得過。",
            "若是在今日，管取遭一唾。"
        ],
        "title": "喜溫首座至  其一",
        "id": "19b4c17d-9905-40e8-b7d3-731af6a27c93"
    },
    {
        "author": "釋慧空",
        "paragraphs": [
            "兩翁相對好機緣，點在人人本命年。",
            "方外笑譚無忌諱，夢中歧路說迍邅。",
            "自從打破秦時鏡，總是花開臘月蓮。",
            "或問兩翁年幾許，尋常兒喚首羅天。"
        ],
        "title": "喜溫首座至  其二",
        "id": "2b7a6a0a-fa7f-4089-af64-e0234840a584"
    },
    {
        "author": "釋慧空",
        "paragraphs": [
            "當陽拈出大家看，來處分明去處端。",
            "總是諸人自遮護，先生豪髪不相瞞。"
        ],
        "title": "與撮藥曹道",
        "id": "76067463-5615-44c9-bbab-481713803ae9"
    },
    {
        "author": "釋慧空",
        "paragraphs": [
            "大悲院裏羅齋出，十字街頭覓水程。",
            "肩上袈裟無一截，草鞋落地作金聲。"
        ],
        "title": "與開道者",
        "id": "9493fed0-fcf7-45d4-888b-962b9844b52c"
    },
    {
        "author": "釋慧空",
        "paragraphs": [
            "十五已前不得去，寒木一尋生鐵鑄。",
            "十五已後不得住，鍼筒鼻孔俱分付。",
            "正當十五天然別，誰管春寒與秋熱。",
            "拈起笠子爲焰光，遍在湖南幷兩浙。"
        ],
        "title": "與明州茂上人",
        "id": "49a0ae2f-77e8-480e-a977-fcadf22b6d59"
    },
    {
        "author": "釋慧空",
        "paragraphs": [
            "入嶺踏著披秀，恰似倒食甘蔗。",
            "前頭節節不同，未可只麽掉下。",
            "雪峰玄沙黄蘗，鼓山東禪西禪。",
            "是處波騰嶽立，隨方五位三玄。",
            "一一從頭咬嚼，要令首尾完全。",
            "雲門盡頭一節，苦硬如咬生鐵。",
            "一咬咬著舌頭，洛陽橋成兩截。",
            "普賢隱身無地，文殊倒退三千。",
            "有問蔗作何味，附子出在西川。"
        ],
        "title": "送川全之雲門",
        "id": "5dc3f640-32dc-4635-afc3-1085468aae27"
    },
    {
        "author": "釋慧空",
        "paragraphs": [
            "泯泯衆人中，不與一人共。",
            "闃爾居閑房，儼若臨千衆。",
            "是謂有恒人，一心無二用。",
            "東山早嘗學，身行而口誦。",
            "久之如善射，縱橫無不中。",
            "魔外作姻親，蛇虎爲伯仲。",
            "離歌無可言，出此以爲送。"
        ],
        "title": "送德上人歸故山",
        "id": "5d61a23f-a508-47a0-b445-c9ce22399c68"
    },
    {
        "author": "釋慧空",
        "paragraphs": [
            "老倒空生，言無旨的。",
            "索瓶指泥，覓偈與墼。",
            "俊流把得，劈面便擲。",
            "如其不然，分付黄蘗。"
        ],
        "title": "送珍兄之黄蘗",
        "id": "be7d3b24-22db-48f1-93d5-e37774078b2f"
    },
    {
        "author": "釋慧空",
        "paragraphs": [
            "衲僧一口劍，莫問何年鑄。",
            "既有殺人威，亦有活人句。",
            "說夢老瞿曇，至今未曾悟。",
            "爲之子孫者，果以何爲據。",
            "聚頭化城中，自謂得安住。",
            "拋卻金剛王，記持死漢語。",
            "臘月三十日，一字不堪睹。",
            "若驚吾劍在，便解子與午。",
            "忽掛忽爲輪，可見不可取。",
            "提出長橋蛟，卻是南山虎。"
        ],
        "title": "和披秀韻與般陽明上人",
        "id": "eaadc5b7-5b02-4d45-82e7-298e614d485f"
    },
    {
        "author": "釋慧空",
        "paragraphs": [
            "參尋惟上士，駿逸諒無儔。",
            "去住一言下，東西拄杖頭。",
            "主賓能互換，鍼芥更相投。",
            "忽竪頂門眼，西江水倒流。"
        ],
        "tags": [
            "长江"
        ],
        "title": "與璨上人",
        "id": "36dfa38f-b9ae-4cd0-9aba-c14907c03c35"
    }
]