[
    {
        "author": "傅梦得",
        "paragraphs": [
            "一舸西风到水乡，半痕残月浸沧浪。",
            "湖中有影浑如画，天下无桥似此长。",
            "题品垂虹多古作，去来征雁带秋霜。",
            "三高千古英灵在，经过祠前菊正黄。"
        ],
        "title": "垂虹桥",
        "id": "2bea8e24-afea-483f-bcf1-a7c5b6f01243"
    },
    {
        "author": "傅梦得",
        "paragraphs": [
            "朱阑遮护石为台，只说扬州地可栽。",
            "若与八仙同日语，因何九蘂有香来。",
            "此花堪咏奚须辩，自旧曾移不肯开。",
            "得得无双亭上望，临祠酹酒叶为杯。"
        ],
        "title": "后土祠琼花",
        "id": "9e2e05c1-33f1-48e4-951c-9a78f543f92b"
    },
    {
        "author": "傅梦得",
        "paragraphs": [
            "惟有闲中日最长，熏风拂拂透修廊。",
            "半窗槐影侵书叶，一曲蝉声送夕阳。",
            "强把茶瓯醒困眼，久无诗债抖枯肠。",
            "何妨自取离骚读，且向斋炉爇晚香。"
        ],
        "title": "斋中",
        "id": "0ebaa388-70d5-49c4-84f0-4b48a7813f0f"
    },
    {
        "author": "傅梦得",
        "paragraphs": [
            "自来京口足清游，天下闻名只此楼。",
            "山结人愁成北固，江和客泪向东流。",
            "痕留很石传千古，望断中原知几州。",
            "有景虽多非可乐，明朝准拟渡瓜洲。"
        ],
        "title": "多景楼",
        "id": "dbbc0e7c-d781-4b97-8dee-1f7e836ba4c5"
    },
    {
        "author": "傅梦得",
        "paragraphs": [
            "人生行乐是便宜，惯入深林细品题。",
            "有石两行如壁立，登楼一望觉天低。",
            "亭前秋意惊松露，山外湖光拍柳堤。",
            "此景欲吟吟不尽，夜深分付野猿啼。"
        ],
        "title": "冲天楼",
        "id": "aa54fb89-0e2b-46e3-8e1d-9f0c75cb8f21"
    },
    {
        "author": "傅梦得",
        "paragraphs": [
            "自从骑鹤到，船泊画桥堤。",
            "新酒斟花露，高楼傍竹西。",
            "拭盘将蟹擘，拂壁把诗题。",
            "早过瓜洲渡，秋深怕马嘶。"
        ],
        "title": "扬州竹西楼",
        "id": "6929516e-028e-4c1d-b943-d0d3b3edbb57"
    },
    {
        "author": "傅梦得",
        "paragraphs": [
            "曾向西风把别杯，知君黄色上眉催。",
            "浙江莫道音书隔，一日潮声两度来。"
        ],
        "title": "四山任鼓院",
        "id": "afd0af1e-7f77-46b0-afbf-b7f27c03f371"
    },
    {
        "author": "傅梦得",
        "paragraphs": [
            "相逢交未深，一笑便生春。",
            "松作四时友，窗无半点尘。",
            "诗囊为活计，廛隠着吟身。",
            "似此知音者，江湖能几人。"
        ],
        "title": "郑松窗",
        "id": "0db53911-9722-426b-b5d1-67e7c4415a50"
    },
    {
        "author": "傅梦得",
        "paragraphs": [
            "右军堂下过，尚有读书坛。",
            "水曲觞何在，池荒墨未干。",
            "人多寻古迹，我亦渡寒滩。",
            "要把兰亭记，摩挲醉眼看。"
        ],
        "title": "过兰亭",
        "id": "373586e0-a1bc-4bd4-9dc2-87357cd7fb4c"
    },
    {
        "author": "傅梦得",
        "paragraphs": [
            "暂泊喜天晴，丹阳住晚程。",
            "半窗留月色，隔岸送钟声。",
            "江绕金山寺，云生铁瓮城。",
            "片帆催早发，莫待暗潮平。"
        ],
        "title": "宿镇江丹阳馆",
        "id": "2ef09d79-aba8-490b-abfe-e9536e68f93f"
    },
    {
        "author": "傅梦得",
        "paragraphs": [
            "苍寒松竹满，此地称僧居。",
            "寺僻啼林鸟，廊空响木鱼。",
            "煮茶烧树叶，带雨翦园蔬。",
            "待了功名债，重来买地锄。"
        ],
        "title": "德清永兴寺",
        "id": "d8f8b80b-ffc2-4ec9-97d3-7ee8a95a7182"
    },
    {
        "author": "傅梦得",
        "paragraphs": [
            "西风吹客过唐栖，袖拂尘埃读断碑。",
            "适意遶廊询古迹，老僧引看建炎诗。"
        ],
        "title": "德清太善寺",
        "id": "9f82f2d5-fd50-4f64-af20-1876dcb4a964"
    },
    {
        "author": "傅梦得",
        "paragraphs": [
            "昨夜宿江口，客衣风已飘。",
            "两峰参塔顶，一寺裹山腰。",
            "水拍瓜洲渡，烟生扬子桥。",
            "寻花并问柳，端的在明朝。"
        ],
        "title": "金山寺",
        "id": "2834e9af-60f1-4049-981a-d48e472d1107"
    },
    {
        "author": "傅梦得",
        "paragraphs": [
            "古剎号承天，规模阔万间。",
            "寺中重有寺，山外更无山。",
            "供佛香犹在，寻僧客亦闲。",
            "渡淮难久驻，此去别阊关。"
        ],
        "title": "平江承天寺",
        "id": "ba164c34-7849-4e12-bd89-4eac1f716006"
    },
    {
        "author": "傅梦得",
        "paragraphs": [
            "不到吴坟久，重来又七春。",
            "山峦如旧识，猿鹤复相亲。",
            "往事皆成梦，清游不厌频。",
            "倦行难唤酒，信步出湖滨。"
        ],
        "title": "题吴寺",
        "id": "cca308d3-10fd-45cf-ba45-fcde53d06f95"
    },
    {
        "author": "傅梦得",
        "paragraphs": [
            "要使清风激懦顽，饿夫宁死首阳山。",
            "当年若食周家粟，未必名垂万古间。"
        ],
        "title": "读夷齐传",
        "id": "5966728a-c1d0-45bf-98b5-40b19cd7a4db"
    },
    {
        "author": "周晞稷",
        "paragraphs": [
            "君不见楚王渡江萍如日，剖而食之甜似蜜。",
            "河鲀本自食杨花，花结浮萍萍结实。",
            "又不见越王食鲙遗其余，中流化作王余鱼。",
            "河鲀本是当年物，尚带西子胸前酥。",
            "春红摇摇波头暖，蒌蒿蒙茸芦笋短。",
            "嫩肥初破鳖裙重，腻白细挑羊脑满。",
            "嗟予二年留江城，嗜此不去迟吾行。",
            "鲈鲜便觉官可弃，雁美却得人呼卿。",
            "邻翁劝我知机早，有毒伤人如鸩鸟。",
            "世间万事是机穽，此外伤人亦非少。",
            "我生有命悬乎天，饱死终胜饥垂涎。",
            "君看子美牛炙严武尤可怜。"
        ],
        "title": "食河豚",
        "id": "0fbba44d-a5df-4120-9e2c-541d96720c83"
    },
    {
        "author": "史安叔",
        "paragraphs": [
            "冥搜浑不见诗踪，却在陶然一醉中。",
            "到得醒来诗又去，曲君那有许神通。"
        ],
        "title": "曲君",
        "id": "46f65a5e-41c6-4c6e-b161-39b263158851"
    },
    {
        "author": "史安叔",
        "paragraphs": [
            "雪飞浑不管梅嗔，都把寒来障却春。",
            "直恐雪欺浑冻损，那知雪後越精神。"
        ],
        "title": "和惜梅",
        "id": "d2796f22-26de-4194-bd50-608d31f32632"
    },
    {
        "author": "史安叔",
        "paragraphs": [
            "瘦藤拄晓觅寒梅，着蕊南枝开未开。",
            "祇我往来亭下路，芒鞋颠倒印苍苔。"
        ],
        "title": "问梅",
        "id": "e8350e43-9b9a-4c63-9f8d-c5151a257d75"
    },
    {
        "author": "史安叔",
        "paragraphs": [
            "短褐冲风立晓亭，无端物物搅诗情。",
            "梅边正被寒山恼，又听松梢衮雪声。"
        ],
        "title": "晓亭",
        "id": "bca8c5f5-428f-4630-8b8a-e5688b294bc4"
    },
    {
        "author": "史安叔",
        "paragraphs": [
            "长揖熏风咏式微，诪张山鸟怪儒衣。",
            "竹君伴我寻诗瘦，梅子从谁学道肥。",
            "先自宦情如雾薄，可堪乡梦与云飞。",
            "支林堂下波光好，鹭笑鸥嗔胡不归。"
        ],
        "title": "静治堂书怀",
        "id": "627583a7-281c-4778-9e49-61e9def13cfa"
    },
    {
        "author": "史安叔",
        "paragraphs": [
            "闲较新诗意未降，吟髭捻断数茎霜。",
            "忽然得句笑声发，惊起花间蝶也狂。"
        ],
        "title": "谩成",
        "id": "b04c4ca8-1c32-456b-8298-36e16e0cb15a"
    },
    {
        "author": "史千",
        "paragraphs": [
            "知君爱物与人民，敢造琴堂诉在陈。",
            "斗水果能相活否，今年犹甚去年贫。"
        ],
        "title": "干丹阳宰乞米",
        "id": "e54af6dd-e595-467f-b831-1c3fb4b61791"
    },
    {
        "author": "谢安国",
        "paragraphs": [
            "帘外春风正落梅，须求狂药解愁回。",
            "烦君玉指轻拢捻，慢拨死灰送一杯。"
        ],
        "title": "素曲送酒",
        "id": "b226ed0d-9c09-4c72-bf78-b8b72f59fd8a"
    },
    {
        "author": "谢安国",
        "paragraphs": [
            "欢伯风流可解忧，疑君此外更何求。",
            "拣芽投我真抛却，不是诗人薛许州。"
        ],
        "title": "次韵智伯寄茶报酒三斗",
        "id": "bb3272ea-f27d-45b9-a332-0292ac707fc6"
    },
    {
        "author": "吕耐轩",
        "paragraphs": [
            "终年不举酒，爱漱玉池津。",
            "自谓醒时好，谁知醒者嗔。",
            "贫交滋味薄，老眠是非真。",
            "拚死成何事，刘伶辈误人。"
        ],
        "title": "止酒",
        "id": "72dce045-caf0-4861-b188-12584c1dc6c0"
    },
    {
        "author": "王翊龙",
        "paragraphs": [
            "春霆发蕾抽新馥，榷吏穷搜不容粟。",
            "是谁千金收寸芽，烹鼎车声绕斜谷。",
            "白云飘落甘露椀，清风吹破玉川屋。",
            "平生此腹负将军，空揽十年灯火读。"
        ],
        "title": "煎茶",
        "id": "f0f737cd-4c34-4967-b6ba-ee950c51d036"
    },
    {
        "author": "王翊龙",
        "paragraphs": [
            "绣衣玉斧下青冥，端为斯文主夏盟。",
            "师道更全双璧白，讲堂初奏六茎清。",
            "秦灰不烬诗书种，孔壁犹铿丝竹声。",
            "惟有渔翁祇自叹，谈经敢望汉鸿生。"
        ],
        "title": "谢王绣使同二教举充讲宾",
        "id": "3873a1bb-7f1b-4cfb-a2c5-f6e29c3cc833"
    },
    {
        "author": "丁高林",
        "paragraphs": [
            "未得多时别，无时不念君。",
            "池深春草雨，天远暮山云。",
            "去雁情千里，残蝉思十分。",
            "不知明月夜，曾复望乡枌。"
        ],
        "title": "怀胡怡斋府教",
        "id": "e99d815c-4226-4c6b-ace3-2856bb5eaec2"
    },
    {
        "author": "丁高林",
        "paragraphs": [
            "归向龙岩岩下房，又添移竹种松忙。",
            "江湖万事孤灯夜，风月千篇满镜霜。",
            "日暮乌栖梧叶落，天晴雁过菊花香。",
            "诚知道义相忘处，岂恨云山隔渺茫。"
        ],
        "title": "寄龙岩张节翁",
        "id": "d55cf27a-44b1-4c0b-9320-66d52c827acb"
    },
    {
        "author": "丁高林",
        "paragraphs": [
            "东皇太一司花命，花落花开老岁华。",
            "天地精英无着处，今朝开到牡丹花。",
            "千山桃李尽舆台，独有梅花是相材。",
            "定是傅岩传得种，年年商正又花开。",
            "红尘世界梦都迷，我正闲吟得意诗。",
            "夜气清时天地别，梅花头上看参旗。"
        ],
        "title": "山",
        "id": "7191b471-8e00-4806-8d8e-baf111c4c2a0"
    },
    {
        "author": "丁高林",
        "paragraphs": [
            "万红千紫画干坤，绿染江南江北村。",
            "文鸟双飞鱼作队，好花生子竹添孙。"
        ],
        "title": "山中吟",
        "id": "eaf86c11-a091-4b19-af9f-e1d700087ecd"
    },
    {
        "author": "丁高林",
        "paragraphs": [
            "邮亭折尽为分携，争得长条拂地垂。",
            "何似竹篱茅舍畔，新年不减旧年枝。"
        ],
        "title": "村舍柳",
        "id": "1ee334fe-d8ea-4e5d-8f7e-2a12f2684abf"
    },
    {
        "author": "丁高林",
        "paragraphs": [
            "几本仅成畦，山晴手自栽。",
            "花逢新过雁，根带旧移苔。",
            "正色通骚籍，清香入酒杯。",
            "傥无陶靖节，今古为谁开。"
        ],
        "title": "对菊",
        "id": "792c612a-ee9b-4178-a473-c17285e02712"
    },
    {
        "author": "丁高林",
        "paragraphs": [
            "圯上求西舍，隆中买北邻。",
            "种花行造化，移竹试经纶。"
        ],
        "title": "卜居",
        "id": "b26b1e66-0651-4ef7-8f80-58e230b3388e"
    },
    {
        "author": "丁高林",
        "paragraphs": [
            "得趣贪山好，山翁清更癯。",
            "琴诗立门户，姓字出江湖。",
            "步月寻松子，锄烟补菊株。",
            "相携多道义，谁可与同徒。"
        ],
        "title": "题石好山诗卷",
        "id": "67610bdd-9316-489f-aaa9-989c887eef8c"
    },
    {
        "author": "林石涧",
        "paragraphs": [
            "溪光清浅碎琼瑶，杨柳风柔酒渐消。",
            "犹忆去年今夜月，照人同上水西桥。"
        ],
        "title": "月夜溪行怀富沙友",
        "id": "f8b86356-2b2a-4bdf-bdab-5025637dee4b"
    },
    {
        "author": "林石涧",
        "paragraphs": [
            "昔同诗伴结清游，乱折梅花当酒筹。",
            "十二阑干风雪里，玉人扶醉下西楼。"
        ],
        "title": "雪中怀槐坡丹品",
        "id": "29635f06-7f08-4bba-aaba-38e821c134c0"
    },
    {
        "author": "林石涧",
        "paragraphs": [
            "潮後菰蒋半带泥，隔林遥听午时鸡。",
            "江天漠漠云帆远，野日荒荒春鸟啼。",
            "石壁倒垂枯树老，沙田平接乱山低。",
            "经行好处须摹取，收入诗囊付小奚。"
        ],
        "title": "潮後",
        "id": "20ac82f7-399b-4398-b36d-4f39e4599c21"
    },
    {
        "author": "林石涧",
        "paragraphs": [
            "年年因社到，海阔翅飞低。",
            "故国伤新别，空梁忆旧栖。",
            "暮帘疏竹雨，春岸落花泥。",
            "红线今何在，香愁满绣闺。"
        ],
        "title": "燕",
        "id": "378f0660-4a1c-4adb-8158-23b75556b22b"
    },
    {
        "author": "林石涧",
        "paragraphs": [
            "蓂荚阶前日月飞，羹墙惆怅望尧眉。",
            "三千年笑巢由错，不见勋华揖逊时。"
        ],
        "title": "杂咏",
        "id": "1c1afc92-15a4-4cef-9b26-f20394ac094c"
    },
    {
        "author": "林石涧",
        "paragraphs": [
            "碧云芳草两悠悠，望断天涯此倚楼。",
            "莫遣闲愁似江海，潮生潮落几时休。"
        ],
        "title": "戏笔",
        "id": "f2c0eb57-c5bd-4788-9576-acd1c73a45f9"
    },
    {
        "author": "林石涧",
        "paragraphs": [
            "祖席歌云散，春风助马飞。",
            "到京三月尽，为客几时归。",
            "雨驿梨花瘦，烟村荻笋肥。",
            "倚门有慈母，莫负老莱衣。"
        ],
        "title": "送友人西上",
        "id": "0a321d2b-7d98-420d-baf0-e3aa37fb4706"
    },
    {
        "author": "吴升之",
        "paragraphs": [
            "先生曾此濯尘缨，七里寒滩分外清。",
            "少日决科虽失意，全家肥遯岂无成。",
            "蛟龙窟宅身如寄，泉石膏肓诗有声。",
            "虽与子陵同一律，不将丝线钓虚名。"
        ],
        "title": "题清芬阁  其一",
        "id": "6e3e0b9c-7be3-4343-8842-15d222c4aa5e"
    },
    {
        "author": "吴升之",
        "paragraphs": [
            "辟书既上不沾恩，拂袖归来闭里门。",
            "聊取江山助篇什，尽将轩冕付儿孙。",
            "纷纷利害真能择，扰扰光尘岂易论。",
            "傥使乘时拜遗补，未应千古配严尊。"
        ],
        "title": "题清芬阁  其二",
        "id": "b5546892-2506-4105-961d-f825b8fec288"
    },
    {
        "author": "陈振甫",
        "paragraphs": [
            "富贵不可絷，潇然脱尘羁。",
            "神气自涵养，岩壑方栖迟。",
            "山中有宰相，物外多仙师。",
            "蓬莱定不达，节操请坚持。"
        ],
        "title": "赠张师",
        "id": "849ed194-4f74-4654-8014-6ebcb4daf188"
    },
    {
        "author": "陈振甫",
        "paragraphs": [
            "玉室金堂世有人，龙眠龟息鹤精神。",
            "暑风吹起尘三丈，城市出来闲采真。"
        ],
        "title": "赠冲虚斋朱道士",
        "id": "9c3a0e54-69d0-46c8-b79d-76e7f8e85a80"
    },
    {
        "author": "陈振甫",
        "paragraphs": [
            "我到洞天双眼明，凭虚不觉骨毛轻。",
            "更有清幽许存道，为写高山流水声。"
        ],
        "title": "醉赠宫主许存道",
        "id": "497b1334-ce87-409d-956a-74745d37ee3c"
    },
    {
        "author": "张简",
        "paragraphs": [
            "病骨癯然鹤一般，相陪夜坐万松间。",
            "干坤清气皆归月，湖海高人半在山。",
            "吟苦心从天汉转，琴清身与岭云闲。",
            "杯茶预约中秋节，五老峰头说大还。"
        ],
        "title": "赠徐月道士",
        "id": "94ccfcca-c561-4e48-a3ad-3db265c2a996"
    },
    {
        "author": "张简",
        "paragraphs": [
            "骨凡缘欠大还丹，饱食人间行路难。",
            "灯火半生诗鬓老，江湖九月客衣单。",
            "拈将红叶书愁思，摘得黄花当晚餐。",
            "莫向吴松江上宿，梦魂偏怯雁声寒。"
        ],
        "title": "寄浙西仓曹东甽",
        "id": "04ae732a-8612-4a1d-a915-a004d13368da"
    },
    {
        "author": "张简",
        "paragraphs": [
            "俗缘未断念家乡，回首仙源竟渺茫。",
            "野鸟自啼春自好，桃花应是怨刘郎。"
        ],
        "title": "读刘阮传",
        "id": "d2494a9d-e915-4c8b-b2ff-3222a74ffeb0"
    },
    {
        "author": "张简",
        "paragraphs": [
            "草窝双树下，借与定僧居。",
            "会得虚空境，坐卧总从渠。"
        ],
        "title": "禅窝",
        "id": "2b6fb1ed-70fd-41f1-86c1-e7741f241c51"
    },
    {
        "author": "张简",
        "paragraphs": [
            "行阙独崔嵬，垂杨夹道栽。",
            "河通桃叶渡，门对雨花台。",
            "世事棋千变，人生梦一回。",
            "谁知今夜月，曾照六朝来。"
        ],
        "title": "天津桥月夜",
        "id": "e486bad3-64cb-4205-8f44-b69441baa727"
    },
    {
        "author": "无名氏",
        "paragraphs": [
            "牙髪重生黑，延龄三事因。",
            "至诚遵道友，精谨奉高真。",
            "静意摛猿马，清心聚气神。",
            "处端聊拜上，稽首寿长人。"
        ],
        "title": "赠长安赵先生母",
        "id": "dba3696a-8156-4c4b-8764-530275f46a27"
    },
    {
        "author": "李诲言",
        "paragraphs": [
            "早悟功名岁月空，衲衣何处不从容。",
            "几回渡水自寻鹤，岂但买山方种松。",
            "麾玉固尝闻咳唾，掷金未尽写心胸。",
            "与君能隔几多地，薄暮一声湖上钟。"
        ],
        "title": "赠周书记",
        "id": "967263c2-4cc0-4ff9-a91a-5cb568d06fe8"
    },
    {
        "author": "李诲言",
        "paragraphs": [
            "一书催客棹，兴已落天涯。",
            "诗卷愁中景，人归梦里家。",
            "山田耕过雨，溪水钓残霞。",
            "茆屋容身老，文章不足夸。"
        ],
        "title": "送永嘉张德载归",
        "id": "42ad6f44-c11a-43b4-ba9c-4390f5d88136"
    },
    {
        "author": "阮委心",
        "paragraphs": [
            "非稼亦非田，生香萃简编。",
            "所耕皆实地，何虑不丰年。",
            "华秀充诸己，收藏乐此天。",
            "揠苗求助长，毋若宋人然。"
        ],
        "title": "赠郑稼田",
        "id": "61456f83-7868-432c-bb31-abff5765922c"
    },
    {
        "author": "赵东阁",
        "paragraphs": [
            "圣水水深山亦深，寺前三十里清阴。",
            "一僧趺坐松间石，不是安禅定苦吟。"
        ],
        "title": "寄圣水照讲师",
        "id": "a8ba9114-e475-4b5a-b209-9be6e402442f"
    },
    {
        "author": "赵东阁",
        "paragraphs": [
            "袅袅枯藤浅绛葩，夤缘直上照残霞。",
            "老僧不作依附想，将谓青松自有花。"
        ],
        "title": "凌霄花为复上人作",
        "id": "c8fa7985-e005-4bb3-ac76-e7d092637ff6"
    },
    {
        "author": "赵东阁",
        "paragraphs": [
            "山在画堂西，钩帘静对时。",
            "林高日落早，巷僻客来迟。",
            "抱病独不饮，爱闲君所知。",
            "阶前碧梧叶，片片可题诗。"
        ],
        "title": "春山堂",
        "id": "fd9fa6e7-8c7b-40f0-a7e0-b2d500f5dd06"
    },
    {
        "author": "赵东阁",
        "paragraphs": [
            "衡岳夜来雨，湘江增绿波。",
            "小舟浮似屋，香草结为蓑。",
            "水定见鱼影，夜深闻棹歌。",
            "悠悠百年内，醒少醉时多。"
        ],
        "title": "渔家",
        "id": "18d2d520-07b3-48e0-9f19-a482dbf139b4"
    },
    {
        "author": "陈鳞",
        "paragraphs": [
            "双鱼书不至，江上又空还。",
            "芳草去时路，暮云何处山。",
            "吟床花片积，钓石藓痕斑。",
            "惟有思君梦，迢迢夜度关。"
        ],
        "title": "寄友",
        "id": "3ec94bae-fbd7-4ec6-8ca9-06771e1fe0ca"
    },
    {
        "author": "章仙岩",
        "paragraphs": [
            "着身尘世易遭魔，是是非非可奈何。",
            "心地一生如日月，人情千变自风波。",
            "但从正直天须见，到底关防事转多。",
            "所以古来真隠者，貂蝉不肯换渔蓑。"
        ],
        "title": "寄刘易隠",
        "id": "d5a36f85-6d86-4cc6-a9ac-2186a99d9f60"
    },
    {
        "author": "章仙岩",
        "paragraphs": [
            "六和塔上一登临，当景江山入兴深。",
            "云出云归天自在，潮来潮去水无心。",
            "东南船{舟览}风方顺，西北楼台日向阴。",
            "壮矣帝居吴越旧，未甘河洛久湮沉。"
        ],
        "title": "六和塔",
        "id": "71f809bf-9754-46f5-bb72-8992a6fbccdd"
    },
    {
        "author": "苏竹里",
        "paragraphs": [
            "少年浩荡子长游，回首人间道路修。",
            "纳纳干坤日西下，悠悠江汉水东流。",
            "如知往事皤青鬓，应把华年伴白鸥。",
            "惆怅半生飞动意，看人骑马觅封侯。"
        ],
        "title": "和高斯立见寄",
        "id": "2e0b16ff-d111-4b1f-be90-2f994e3bb236"
    },
    {
        "author": "王名遂",
        "paragraphs": [
            "夫君真自淦川来，书种相承教有台。",
            "蓬阆得时宜直上，金焦无地却空回。",
            "荐书共喜从天下，诗句谁能带雨催。",
            "细数平生归计是，待耕明月种寒梅。"
        ],
        "title": "答曾节推",
        "id": "04e017e4-a2e2-444f-ae42-57299d1f5db3"
    },
    {
        "author": "王名遂",
        "paragraphs": [
            "松荣梅竹秀，三径但含滋。",
            "不与干坤老，难令霜雪欺。",
            "交情存淡薄，世治识艰危。",
            "前路留教远，终身以自期。"
        ],
        "title": "岁寒亭成题柱自警",
        "id": "a854d8ee-00cb-4d57-b0ee-fd99c192ed83"
    },
    {
        "author": "余力斋",
        "paragraphs": [
            "岁近归程梦里忙，可怜一日九回肠。",
            "雪中饮酒难为醉，梅下吟诗易得香。",
            "无愧我心何毁辱，休将世事论行藏。",
            "相逢柳已开青眼，共对东风舞一场。"
        ],
        "title": "谢石守留度岁",
        "id": "38dcb68e-a37a-4e7c-a223-7a6b8d1d622a"
    },
    {
        "author": "无名氏",
        "paragraphs": [
            "入得青山第几重，龙蟠凤舞着仙宗。",
            "九关云锁疑无地，数步天开又一峰。",
            "大涤洞中丹作井，昊穹殿下石为松。",
            "我来自结真人伴，杖屦蹁跹是指踪。"
        ],
        "title": "奉谢徐献子",
        "id": "155f7991-f8ee-4b07-9d4d-e3c00dfa9f38"
    },
    {
        "author": "何橘潭",
        "paragraphs": [
            "露洗金虫一半开，层层碧玉映楼台。",
            "西风昨夜吹香过，人在栏干待月来。"
        ],
        "title": "木犀",
        "id": "ea3fb4d4-3c84-4065-995d-d803a49c1a3f"
    },
    {
        "author": "何橘潭",
        "paragraphs": [
            "千古甘心冷淡中，却于春事不相同。",
            "东风祇解吹花落，吹得花开是北风。"
        ],
        "title": "咏梅",
        "id": "f682bad0-a152-40ac-9b44-b42ca94e2721"
    },
    {
        "author": "李静独",
        "paragraphs": [
            "颜色鲜明能几时，未辞黄叶已辞枝。",
            "都缘爱管闲离别，多恨多愁故早衰。"
        ],
        "title": "柳",
        "id": "4b157438-e732-47ab-866f-d753fa4b76de"
    },
    {
        "author": "李静独",
        "paragraphs": [
            "羞将尘土鬓，重上钓鱼舟。",
            "闲对湖山晓，静观天地秋。",
            "鼓钟云外寺，歌舞水边楼。",
            "兴尽归心急，荷花劝少留。"
        ],
        "title": "回舟即事",
        "id": "3470bbf2-2187-4f5c-b4d6-bdf1c5f1eae2"
    },
    {
        "author": "薛海隠",
        "paragraphs": [
            "不问章台与楚楼，一根半树亦风流。",
            "看来的是多情物，爱杀春光怕杀秋。"
        ],
        "title": "柳",
        "id": "7d42bba9-f568-4116-8b3c-a3e0f81bc26e"
    },
    {
        "author": "拾遗",
        "paragraphs": [
            "分红间白汀州晚，拜雨揖风江汉秋。",
            "看谁耐得清霜去，却是芦花先白头。"
        ],
        "title": "蓼花",
        "id": "57e15886-1bc2-46f0-98fe-790c30a8960f"
    },
    {
        "author": "拾遗",
        "paragraphs": [
            "夜深琵琶声似裂，一曲霓裳一庭月。",
            "曲终人影在西阶，困倚东风步摇折。"
        ],
        "title": "琵琶",
        "id": "b7708d80-3c12-4342-a33b-5e71235e643e"
    },
    {
        "author": "王石室",
        "paragraphs": [
            "静参香影句，独向野桥行。",
            "数点水边白，十分天下清。",
            "嫩条尤劲直，老树更晶明。",
            "冰雪穷冬里，春风頼尔生。"
        ],
        "title": "梅",
        "id": "c77b71b5-b08c-4378-8504-8cc643369553"
    },
    {
        "author": "李啸轩",
        "paragraphs": [
            "笛谱从来有落梅，梅花那怕笛声哀。",
            "几回笛里看花处，曲自凄凉花自开。"
        ],
        "title": "梅  其一",
        "id": "513d0e14-c418-4711-8c0d-fc6f523d624a"
    },
    {
        "author": "李啸轩",
        "paragraphs": [
            "傲寒特地占春光，不是东皇用意偏。",
            "只恐百花羞见面，故教回避艳阳天。"
        ],
        "title": "梅  其二",
        "id": "2ae95399-425a-4bea-88c2-7e94882e6fc5"
    },
    {
        "author": "李啸轩",
        "paragraphs": [
            "规模高敞俯城池，未必斯台是故基。",
            "风月祇招人感慨，江山不管国兴衰。",
            "几年勾践雠思复，终日吴王醉不知。",
            "却使五湖烟浪里，扁舟一叶载西施。"
        ],
        "title": "登姑苏台",
        "id": "7787cd5e-8457-454f-94e5-58e190cd2f25"
    },
    {
        "author": "刘月房",
        "paragraphs": [
            "骨格孤高太瘦生，民门霜雪斗晶明。",
            "後开桃李千门满，纔染东风便不清。"
        ],
        "title": "梅花",
        "id": "4d522221-4aea-464e-bbf3-ffe19f00da53"
    },
    {
        "author": "刘月房",
        "paragraphs": [
            "水光摇入碧窗寒，两岸斜阳照乱山。",
            "纔一吟诗便多事，只消静对绿阴闲。"
        ],
        "title": "清华园",
        "id": "d38f58d2-e539-428c-a2fc-1c9e458f93eb"
    },
    {
        "author": "方南山",
        "paragraphs": [
            "高低庭树晚风吹，脱叶应难恋旧枝。",
            "莫向秋深怨零落，春深还有绿阴时。"
        ],
        "title": "叶",
        "id": "43fb5e11-59bd-4eb9-9118-2bf7f241281c"
    },
    {
        "author": "何麟瑞",
        "paragraphs": [
            "莫吹角，吹得梅花片片落。",
            "朝吹暮吹吹不了，盘古不知坐成老。",
            "童男童女求蓬山，何如此器束之高阁间。",
            "金盘擎露仙人掌，何如敕断此声勿用响。",
            "不知今日复明日，两鬓常常黑如漆。",
            "莫吹角，天寒岁晚情更恶。"
        ],
        "title": "画角辞",
        "id": "9fb82021-5cc7-46f1-b46c-9cb2232e9966"
    },
    {
        "author": "何麟瑞",
        "paragraphs": [
            "昆仑高哉二千五百余里，日月相隠避。",
            "黄河发源下有渥洼水，大宛群马饮其澨。",
            "天马下与群马戏，产驹一日可千里。",
            "滴汗化作燕支水，国人缚藁为人置水际。",
            "久与马习不经意，一朝却被人馽系。",
            "张骞使还报天子，天子不惜金珠与重币，期以此马可立致。",
            "大宛使人欺汉使，致烦浞野楼兰七百骑，攻虏其王马始至。",
            "此马初入天厩时，一十二闲无敢嘶。",
            "万乘临观动一笑，盛气从此无四夷。",
            "君王神武不世出，天产神物相追随。",
            "高皇手提三尺剑，蹙秦诛项一指麾。",
            "天下马上得，不闻取马外国为。",
            "龙如可豢龙亦物，马果龙种岂受羁。",
            "徒令物故过半不补失，轮台一诏悔已迟。",
            "此诗欲学旅獒可，光武一牛亦足嘘汉火。"
        ],
        "title": "天马歌",
        "id": "ff1bc180-b665-41ff-bbcd-a9252a376ca7"
    },
    {
        "author": "何麟瑞",
        "paragraphs": [
            "建元天子不世出，天相神武产异物，有马出在月氏窟。",
            "宝剑之精，干龙之灵。",
            "足如奔电，目如耀星。",
            "汗血雨洒，鬃肉飙轻。",
            "渴吻一饮，黄河尘生。",
            "昂首一鸣，天雷收声。",
            "曾为伏羲出河负八卦，曾随穆王远与西母会。",
            "鸾旗属车相後先，龙盾虎韔八宝鞯。",
            "万乘亲临拜甘泉，稳驮玉辂坛壝前。",
            "兀鼎勒兵十八万，天子自将孰敢战。",
            "骏气横出立阵前，百万闻嘶股俱颤。",
            "笑此马，神哉沛。",
            "西极龙媒□望退。",
            "天子作歌畅皇明，四夷竭蹙咸来庭。",
            "天马来，帝作歌，汉时此马今更多。"
        ],
        "title": "後天马歌",
        "id": "c5c5fbfd-fcad-442f-b638-3e6cbdb9fef4"
    },
    {
        "author": "杜樗隠",
        "paragraphs": [
            "铸就揩磨不计工，岂量资质本顽铜。",
            "面前毫髪曾无隠，背後看来便不同。"
        ],
        "title": "镜",
        "id": "3fd9cdb0-c5f8-4b1b-9d86-ab0031155fcb"
    },
    {
        "author": "怡然",
        "paragraphs": [
            "圆顶环珠幡，久与石俱化。",
            "我执黄庭经，跏趺坐其下。"
        ],
        "title": "石宝盖",
        "id": "ca1fbaed-75ce-471b-aed8-6b709b0adbc4"
    },
    {
        "author": "怡然",
        "paragraphs": [
            "萦纡九锁山，棱层几叠水。",
            "谁令翻其源，银涛迸石髓。"
        ],
        "title": "翠蛟亭  其一",
        "id": "83102c09-bb0a-405d-b55c-8bc89f522f39"
    },
    {
        "author": "怡然",
        "paragraphs": [
            "擘石鬬雷霆，蛟乎尔□怒。",
            "会当卷银河，凌空泻甘澍。"
        ],
        "title": "翠蛟亭  其二",
        "id": "452df61a-8e8b-448f-88db-e0264f38dd00"
    },
    {
        "author": "怡然",
        "paragraphs": [
            "一柱悬通衢，可望不可进。",
            "老仙指谓予，傍边有捷径。"
        ],
        "title": "隔凡柱",
        "id": "cdd56ce5-d300-4d75-8c68-2e02d42047c0"
    },
    {
        "author": "丁竹岩",
        "paragraphs": [
            "一着非时一局非，山房愁到晓钟时。",
            "楠榴枕上平生事，听雨听风听子规。"
        ],
        "title": "五更枕上",
        "id": "88a5811c-bccc-4dc0-8e22-4ad5b4617307"
    },
    {
        "author": "雪岩",
        "paragraphs": [
            "莫笑扁舟数尺长，几经烟雨浸潇湘。",
            "红船个个高于屋，未必荷花入梦香。"
        ],
        "title": "渔舟",
        "id": "6a233de5-954e-4bd9-ac22-41ed650d2838"
    },
    {
        "author": "雪岩",
        "paragraphs": [
            "菊花相菊一长叹，公是公非话总难。",
            "以道义交堪傲俗，得渔樵趣不须官。",
            "纷纷落叶山初瘦，隠隠平沙雁已寒。",
            "天气欲晴又欲雨，百年心事满栏干。"
        ],
        "title": "对菊",
        "id": "145599fc-06d5-4436-aa08-cca2d8d5f903"
    },
    {
        "author": "吴子实",
        "paragraphs": [
            "烟暗前村树欲无，草蓑箬笠一翁渔。",
            "无端风伯吹斜雨，湿却蓬窗数册书。"
        ],
        "title": "舟行即事",
        "id": "1e48fe03-2b05-43b8-928f-2959ff5c26af"
    },
    {
        "author": "吴子实",
        "paragraphs": [
            "中兴踰百载，独有放翁诗。",
            "豪出谪仙右，妙惟工部知。",
            "镜湖归老日，剑阁入军时。",
            "英气今何在，九原千古悲。"
        ],
        "title": "题张获轩诗卷  其一",
        "id": "b8dd4e8e-b8f4-4b41-932c-836c12e19337"
    },
    {
        "author": "吴子实",
        "paragraphs": [
            "句法亲传得，江湖老获轩。",
            "推敲深得趣，穷达可曾论。",
            "好爵无三字，清名有五言。",
            "还知绝奇处，难弟复难昆。"
        ],
        "title": "题张获轩诗卷  其二",
        "id": "3ae62ec6-b10a-41ec-bc0e-db1df5160a2a"
    },
    {
        "author": "章桂发",
        "paragraphs": [
            "携手清苕去，高枫丹叶森。",
            "渔樵九锁外，风雨一窗深。",
            "索酒贪山月，添衣怯洞阴。",
            "凤归天柱晓，楼阁有鸣琴。"
        ],
        "title": "游栖真洞归舟带月泊市桥  其一",
        "id": "46a04d3f-1555-489d-a39a-d16be6a65cfa"
    },
    {
        "author": "章桂发",
        "paragraphs": [
            "山岚来夹案，泉急自穿渠。",
            "密记东阳诀，高题上帝居。",
            "牙儿藏宝箧，山子走篮舆。",
            "曲折玑衡转，溪坳可结庐。"
        ],
        "title": "游栖真洞归舟带月泊市桥  其二",
        "id": "5848a221-fa43-44c1-ad0c-563f8d9903fa"
    },
    {
        "author": "徐横槊",
        "paragraphs": [
            "短蓬静坐月窥船，斗转参横水底天。",
            "传语篙工低着语，恐惊沙觜白鸥眠。"
        ],
        "title": "泊舟",
        "id": "88d4605b-48d0-4db6-a8e5-eb1308366e96"
    },
    {
        "author": "良史伟长",
        "paragraphs": [
            "渺渺复迢迢，枫林带板桥。",
            "沙寒初上月，浦暗已回潮。",
            "霜苇多先折，江花或後凋。",
            "今宵何处雁，相伴宿兰桡。"
        ],
        "title": "泊舟有怀",
        "id": "9ab1fa5f-7c4a-466d-b92e-c30259ea8dbc"
    },
    {
        "author": "吴仙湖",
        "paragraphs": [
            "渔火穿蓬罅，僧钟到梦边。",
            "水乡多得月，野境远连天。",
            "败苇流萤集，荒林宿鸟喧。",
            "舟人苦无夜，未晓起炊烟。"
        ],
        "title": "夜乘航",
        "id": "ae20121f-a25e-4e40-af26-98ed6ea7f537"
    },
    {
        "author": "吴仙湖",
        "paragraphs": [
            "农家冬事足，何处不祈禳。",
            "煨芋分儿食，蒭醪唤客尝。",
            "犬眠茅舍暖，犊跳野田荒。",
            "勿遣官租急，令渠乐岁康。"
        ],
        "title": "农家",
        "id": "1b0df646-aa68-4678-975d-56976245236c"
    },
    {
        "author": "武成",
        "paragraphs": [
            "初买虽怜价甚微，驽骀便已化骦騛。",
            "干长却想穿阶直，节密应知受土肥。",
            "金赐夜寒敲月落，玉丝春袅拂花飞。",
            "提携莫笑无他用，万里旌旗更指挥。"
        ],
        "title": "买鞭",
        "id": "79502499-acc0-4efb-a278-8e75c2342325"
    },
    {
        "author": "张仲信",
        "paragraphs": [
            "频将衣食结圜圊，天乐旌幢降彩云。",
            "二十四年功行满，众真推让武夷宫。"
        ],
        "title": "万年宫",
        "id": "992423eb-6692-4718-9a8a-c51e02ba7faf"
    },
    {
        "author": "李彦方",
        "paragraphs": [
            "日华晴射武夷峰，湛碧溪流照玉骢。",
            "行郡敢辞千里路，祝厘先拜万年宫。",
            "山川历历神仙境，民物熙熙太古风。",
            "笑领霞觞云子酒，姓名留在洞天中。"
        ],
        "title": "题万年宫",
        "id": "85ad80b2-5333-42fb-8ee8-b5291f906082"
    },
    {
        "author": "郑国辅",
        "paragraphs": [
            "自怜踪迹又尘埃，再见溪山眼便开。",
            "野水萦纡通路过，闲花疏淡放春回。",
            "玉清缈缈排仙仗，金碧峨峨焕宝台。",
            "十里暮云横九锁，却如骑鹤下蓬莱。"
        ],
        "title": "洞霄宫",
        "id": "844606a5-8419-40f5-afed-68b829d719ab"
    },
    {
        "author": "郑国辅",
        "paragraphs": [
            "去县十八里，传名千万年。",
            "三山空隔海，一柱独擎天。",
            "骖驭歌司马，烧丹扣葛仙。",
            "谁云尘俗骨，亦得嗣前贤。"
        ],
        "title": "大涤洞",
        "id": "ace0b8d3-2ade-4252-bbe8-c44289e41e05"
    },
    {
        "author": "郑国辅",
        "paragraphs": [
            "终日湍流怒作声，凭栏便觉耳根清。",
            "龙君雅欲助奇观，故把银瓶泻水晶。"
        ],
        "title": "瀑布",
        "id": "0c84727c-eeb3-4a0f-8bb2-58364eba5d31"
    },
    {
        "author": "郑国辅",
        "paragraphs": [
            "轮囷一片出无心，未许苍苔久见侵。",
            "六月旱田天不雨，愿将肤寸霈为霖。"
        ],
        "title": "云根石  其一",
        "id": "abb2a2c4-a0fc-42ec-bac1-897f6fccb11e"
    },
    {
        "author": "郑国辅",
        "paragraphs": [
            "满耳环佩声，云根线寒玉。",
            "雨过勿雷吼，老龙鼾正熟。"
        ],
        "title": "云根石  其二",
        "id": "f31fe60b-e379-4927-82a8-a64e2b7f66ca"
    },
    {
        "author": "郑国辅",
        "paragraphs": [
            "泥蟠蛰卧久潜踪，一旦青云得路通。",
            "利物济人功已了，却遗凡骨返仙宫。"
        ],
        "title": "龙洞",
        "id": "1822fa78-842b-4f1e-a41b-617710869c24"
    },
    {
        "author": "郑国辅",
        "paragraphs": [
            "古木森森翳女萝，四山环抱鬰嵯峨。",
            "此间定有荆山璞，未审何时遇卞和。",
            "斩开绿棘黄荆路，岩上采霞摇影动。",
            "洞里仙人醉不知，岩前留下无声凤。",
            "我今行向洞前来，是洞须开凤莫猜。",
            "便好跨游三岛去，等闲抖擞轻尘埃。"
        ],
        "title": "凤洞",
        "id": "93ccf324-82f3-4a60-8636-2f01701e6329"
    },
    {
        "author": "郑国辅",
        "paragraphs": [
            "山泉潄玉琴，尘世谁知音。",
            "植杖憩于此，顿消名利心。"
        ],
        "title": "清音亭",
        "id": "21114b32-b993-4e2c-b395-20832e165343"
    },
    {
        "author": "郑国辅",
        "paragraphs": [
            "满眼青山倦应酬，小亭回护颇知休。",
            "捻髯索句空归去，疑在飞来峰上头。"
        ],
        "title": "翠微亭",
        "id": "2a24b2a5-129f-4cf4-92d7-93e559549d9e"
    },
    {
        "author": "无名氏",
        "paragraphs": [
            "虚无混沌未分前，大道元居太极先。",
            "自一而三同祖炁，澄清高上积阳天。"
        ],
        "title": "仙迹岩题诗二十三首 三清殿",
        "id": "2a8f7738-b625-41c5-9b3f-6041c42e285d"
    },
    {
        "author": "无名氏",
        "paragraphs": [
            "挺锋镇北阐威权，翦伐魔精正法宣。",
            "化育黎民臻大道，安宁家国享长年。"
        ],
        "title": "仙迹岩题诗二十三首 佑圣殿",
        "id": "6258752e-c48d-49b9-8a76-0a435a272831"
    },
    {
        "author": "无名氏",
        "paragraphs": [
            "辨道焚修练性根，应时粥饭益真元。",
            "斋余有报君恩重，寿祝无疆帝道尊。"
        ],
        "title": "仙迹岩题诗二十三首 斋堂",
        "id": "5e999348-9670-4f33-b23d-4d3b0c2b56e6"
    },
    {
        "author": "无名氏",
        "paragraphs": [
            "参稽道德本无言，不二门开阐古先。",
            "多谢师尊传演教，要令後学悟真诠。"
        ],
        "title": "仙迹岩题诗二十三首 演教堂",
        "id": "c291e7bf-3ed0-467b-bbe8-5f360aaff16e"
    },
    {
        "author": "无名氏",
        "paragraphs": [
            "高敞山斋立乳巅，飘飖云驭聚群仙。",
            "百灵听讲开坛夜，大法将临报语宣。"
        ],
        "title": "仙迹岩题诗二十三首 方丈後聚仙亭",
        "id": "ec807eb9-c844-48f3-9261-ad421e838020"
    },
    {
        "author": "无名氏",
        "paragraphs": [
            "幽栖枹朴古先精，宴坐参同元化并。",
            "一炷清香腾瑞霭，云端时透步虚声。"
        ],
        "title": "仙迹岩题诗二十三首 道院",
        "id": "f630b2d4-79d1-4452-b52a-7e117f0ec681"
    },
    {
        "author": "无名氏",
        "paragraphs": [
            "精思名扁列金题，冲素斋居与道齐。",
            "德感天仙来听论，芝軿时降共参稽。"
        ],
        "title": "仙迹岩题诗二十三首 精思道院",
        "id": "f1ee6e48-a2c6-4986-8902-d64eece2356d"
    },
    {
        "author": "无名氏",
        "paragraphs": [
            "游幸名山德寿存，鼎新大殿显仁恩。",
            "玉圭物物皆珍异，安奉严恭玉帝尊。"
        ],
        "title": "仙迹岩题诗二十三首 昊天殿",
        "id": "69d6e1dc-8c0d-46c1-8eb1-d49ca3fd5523"
    },
    {
        "author": "无名氏",
        "paragraphs": [
            "众圣环拱位中天，统济干坤妙转旋。",
            "高覆昆仑朝帝阙，注生回死福增延。"
        ],
        "title": "仙迹岩题诗二十三首 璇玑殿",
        "id": "3533c15b-b86d-4e3e-aadf-f3d361213f45"
    },
    {
        "author": "无名氏",
        "paragraphs": [
            "湍激清泉舞翠蛟，幽亭跨涧对岩坳。",
            "我来憩此观嘉趣，一洗尘襟凡世抛。"
        ],
        "title": "仙迹岩题诗二十三首 翠蛟亭",
        "id": "476a1253-c8e5-4fe2-9d70-b770968868e6"
    },
    {
        "author": "无名氏",
        "paragraphs": [
            "重楼高耸丹霄外，深夜声摩碧落中。",
            "神通无量鸿音远，永镇名山有显功。"
        ],
        "title": "仙迹岩题诗二十三首 钟楼",
        "id": "b8e1c15e-ff45-4c3d-8aa5-afa1fea4bdd7"
    },
    {
        "author": "无名氏",
        "paragraphs": [
            "圣像迁祠出禁扃，天恩遣使从神灵。",
            "奉安钦敬祈民福，应感昭彰佑帝庭。"
        ],
        "title": "仙迹岩题诗二十三首 张真君祠",
        "id": "adc56a05-4d9a-4e63-81c0-7cda18abf432"
    },
    {
        "author": "无名氏",
        "paragraphs": [
            "巍然垂象隠精思，着述丹书与世违。",
            "真得紫文无上道，业成遗迹是题诗。"
        ],
        "title": "仙迹岩题诗二十三首 叶天师书楼",
        "id": "14c3e8b5-db69-4092-adbd-e3dba20a28c1"
    },
    {
        "author": "无名氏",
        "paragraphs": [
            "宝阁庄严金玄耀，风铃震响玉丁东。",
            "甍飞杰出青霄上，道典珍藏在此中。"
        ],
        "title": "仙迹岩题诗二十三首 经阁",
        "id": "3ac0ee0a-db57-4df8-95f4-de7856341eee"
    },
    {
        "author": "无名氏",
        "paragraphs": [
            "一片轮囷迹严存，无心出岫瑞腾坤。",
            "不随风雨轻舒卷，触石凝然正性根。"
        ],
        "title": "仙迹岩题诗二十三首 云根石",
        "id": "48668383-aa2e-4d5f-a145-abcc1e1bd2ba"
    },
    {
        "author": "无名氏",
        "paragraphs": [
            "大涤之西一穷生，源高樵者只闻声。",
            "汲泉烹茗多甘味，内隠丹砂赤更清。"
        ],
        "title": "仙迹岩题诗二十三首 天柱泉",
        "id": "16548712-2597-42bf-aa81-26b456b79a02"
    },
    {
        "author": "无名氏",
        "paragraphs": [
            "琳宫门外小桥东，石罅泉流细脉通。",
            "清似玉壶承沆瀣，游人掬饮凛生风。"
        ],
        "title": "仙迹岩题诗二十三首 冷泉",
        "id": "3560e87a-f350-4999-8217-f97a67d54b33"
    },
    {
        "author": "无名氏",
        "paragraphs": [
            "秀钟天柱产灵芝，造就仙芽发嫩旗。",
            "采向先春烟露里，喊山凤尾岂为奇。"
        ],
        "title": "仙迹岩题诗二十三首 茶岭",
        "id": "9172e915-1e72-4142-a46f-1a3748be3ea7"
    },
    {
        "author": "无名氏",
        "paragraphs": [
            "鲮鳗环遶井楯间，两目神光状类丹。",
            "杖扑投渊阴雾锁，殿堂汹涌尽波澜。"
        ],
        "title": "仙迹岩题诗二十三首 龙井",
        "id": "6e127092-688f-4368-b558-891d21d15495"
    },
    {
        "author": "无名氏",
        "paragraphs": [
            "许氏功成获上升，曾遗一剂语丁宁。",
            "山生绀箬奇无骨，洞隠金丹显有灵。",
            "松竹欹岩非易取，烟霞塞道卒难经。",
            "有缘仙者当须遇，用幸搜求岂露形。"
        ],
        "title": "仙迹岩题诗二十三首 无骨箬",
        "id": "bc8f39f8-8391-436b-a145-8b48a681020a"
    },
    {
        "author": "无名氏",
        "paragraphs": [
            "仙芝灵朮总芳妍，野草闲花各变迁。",
            "古栎复荣松化石，药苗蕃植可延年。"
        ],
        "title": "仙迹岩题诗二十三首 采芝朮即事",
        "id": "4f7b6a7e-3679-4911-86a8-ac8f9442cb64"
    },
    {
        "author": "无名氏",
        "paragraphs": [
            "覆石为亭武肃成，有仙来此变棋枰。",
            "炷香五色祥光现，缥缈灵官朝玉京。"
        ],
        "title": "仙迹岩题诗二十三首 祥光亭",
        "id": "282ba09d-e26a-4891-9e64-cb058f94bb8a"
    },
    {
        "author": "无名氏",
        "paragraphs": [
            "闲亭清憩觉情优，四顾岚光景色幽。",
            "湍玉飞帘侵座冷，璇源本自接天流。"
        ],
        "title": "仙迹岩题诗二十三首 飞玉亭",
        "id": "55a1c6a7-d9e6-4eb3-aa5e-62e039a39684"
    },
    {
        "author": "无名氏",
        "paragraphs": [
            "鸟鸣深夜岂知形，彻晓音喧响更清。"
        ],
        "title": "句",
        "id": "821f0871-8379-4c99-b637-2b32e3d2c57a"
    },
    {
        "author": "舒道纪",
        "paragraphs": [
            "憕心坐清境，虚白生林端。",
            "夜静啸声出，月明松影寒。",
            "绛霞封药灶，碧窦溅斋坛。",
            "海树几回老，先生棋未残。"
        ],
        "title": "题浩然观",
        "id": "90deee61-ec4a-40ff-952e-d15660ec65b0"
    },
    {
        "author": "范心远",
        "paragraphs": [
            "路入清溪第二湾，东风犹自逗余寒。",
            "白云粘地扫不去，黄叶恋枝吹未干。",
            "沙上湿痕谁涉水，天边长啸独凭阑。",
            "道人酒意无醲薄，饮尽携琴月下弹。"
        ],
        "title": "常庵题",
        "id": "d50e6950-cf6d-4af9-a96e-c2dd59699c24"
    },
    {
        "author": "范心远",
        "paragraphs": [
            "云溪高隠卧烟霞，默饮阳晶与月华。",
            "雾敛丹台生瑞草，云收灵腑结琼葩。",
            "青龙吐火烹金茗，白虎跑泉溉玉芽。",
            "龙虎媾交功九转，刀圭一粒捧丹砂。"
        ],
        "title": "题云溪庵",
        "id": "ef62f2a4-f26d-4a5b-b37b-56986685153c"
    },
    {
        "author": "赵菊庄",
        "paragraphs": [
            "云深户不开，竹屋两三间。",
            "野水浸官渡，低墙出远山。",
            "绝荤如鹤瘦，习懒惯童顽。",
            "我亦皈真者，来公半日闲。"
        ],
        "title": "昭孝道院",
        "id": "18ed0291-c6ac-41f8-a52e-b4f1821c0dda"
    },
    {
        "author": "黄庭美",
        "paragraphs": [
            "宾云奏彻控青鸾，彩幔香销生翠寒。",
            "三十六峰秋色里，月明人倚玉阑干。"
        ],
        "title": "题方丈  其一",
        "id": "e70c0c5f-dec2-44f0-ab8f-c773f11dad03"
    },
    {
        "author": "黄庭美",
        "paragraphs": [
            "欲看太乙青蔾火，笑领仙人绿玉杯。",
            "物外同心谁管鲍，山中清话得张裴。"
        ],
        "title": "题方丈  其二",
        "id": "f7143c48-0a05-4b20-9b9a-f1e5b9cf9a10"
    },
    {
        "author": "黄庭美",
        "paragraphs": [
            "九重云外步虚声，十二时中太古情。",
            "为问当年赤松子，人生何处是功成。"
        ],
        "title": "题方丈  其三",
        "id": "6cd4cedf-e40d-4804-a725-b84d41fd26f5"
    },
    {
        "author": "林锡翁",
        "paragraphs": [
            "览遍溪山最上头，琳宫贝阙更清幽。",
            "虽然未得长生诀，也道曾从天上游。"
        ],
        "title": "天游观",
        "id": "b171c491-0ad0-4ded-8130-57556aab5d44"
    },
    {
        "author": "林锡翁",
        "paragraphs": [
            "共工发怒亦徒然，炼石忙忙女补天。",
            "既用断鳌并立极，此峰何不立当先。"
        ],
        "title": "天柱峰",
        "id": "139a1aa2-10b4-467e-929b-68436ed017c8"
    },
    {
        "author": "林锡翁",
        "paragraphs": [
            "儿童日报竹平安，新笋如何折一痕。",
            "接住喜凭仙掌力，春风胡不长琅玕。"
        ],
        "title": "接笋岩",
        "id": "55696594-6496-4f5d-8643-254b82a28e5f"
    },
    {
        "author": "林锡翁",
        "paragraphs": [
            "猫儿峰小眼精光，来护仙家石廪粮。",
            "回顾威风何凛凛，山中安得有拖肠。"
        ],
        "title": "猫儿峰",
        "id": "249d82d5-4f3f-4306-bb0e-08cb34fb88e8"
    },
    {
        "author": "林锡翁",
        "paragraphs": [
            "几载修真洞里人，只凭啁哳报天明。",
            "丹成不逐刘安去，只在岩头唱五更。"
        ],
        "title": "金鸡岩",
        "id": "117f1010-a76d-4be2-97ef-2828a32aee36"
    },
    {
        "author": "林锡翁",
        "paragraphs": [
            "蜗名蝇利处樊笼，世事□其转眼空。",
            "惟有高人林下隠，只求明月与清风。"
        ],
        "title": "隠求斋",
        "id": "ad4909c8-cb2b-4cbd-a5ac-3e973e1988d7"
    },
    {
        "author": "陈元英",
        "paragraphs": [
            "琅玕瑶草满空山，月上丹台鹤未还。",
            "夜入琼楼襟袖冷，始知身在白云间。"
        ],
        "title": "天游观",
        "id": "58b3e133-6e3c-41e7-81a8-c17b2f726d5d"
    },
    {
        "author": "新父",
        "paragraphs": [
            "断崖卷银涛，拍岸雪相溅。",
            "去住本无心，曾向岷峨见。"
        ],
        "title": "翠蛟亭",
        "id": "7802f70b-bba1-44fb-ab2f-af39bf00c26c"
    },
    {
        "author": "金坚",
        "paragraphs": [
            "怒猊抉石骥奔泉，谁挽河流下九天。",
            "倾泻琼珠三万斛，从师乞作买山钱。"
        ],
        "title": "翠蛟亭",
        "id": "a14172a9-afea-46e9-b909-9daae7f7320b"
    },
    {
        "author": "金坚",
        "paragraphs": [
            "手翻河汉出天关，雪漱霜飞照眼寒。",
            "且向亭前供玩好，却来笔底作波澜。"
        ],
        "title": "大涤洞",
        "id": "7c7d30b8-ddb0-4b38-8e2c-b6cda5834dc2"
    },
    {
        "author": "泰亨",
        "paragraphs": [
            "坡谢无人共此山，翠蛟亭上拍栏干。",
            "溪声到耳三更雨，岚气沾衣六月寒。",
            "酒酿可呼仙子饮，池深怕有老龙蟠。",
            "天河挽住不容易，只纵游人一饷观。"
        ],
        "title": "翠蛟亭",
        "id": "ca6caadf-58d1-4a07-8e12-aca78aa05a38"
    },
    {
        "author": "王与能",
        "paragraphs": [
            "灵砂九转炼金顽，留得丹泉在此间。",
            "明月清风谁管领，洞天福地占幽闲。",
            "岩巅雪涌金波立，石罅潮生银屋翻。",
            "句续坡仙怀古意，梅花也觉带欢颜。"
        ],
        "title": "赓翠蛟亭韵",
        "id": "5aec4a37-96a1-4e5a-9a07-aec13fcaacd1"
    },
    {
        "author": "王与能",
        "paragraphs": [
            "洞霄飞杖屦，人境共真清。",
            "天柱擎峰出，丹泉迸溜生。",
            "栖岩遗隠迹，漱石洗虚名。",
            "珍重乐斯者，微吟谩纪行。"
        ],
        "title": "游洞霄宫",
        "id": "70110b27-9123-471f-b497-4166728e5287"
    },
    {
        "author": "笑掷震雷",
        "paragraphs": [
            "兀兀梅窗坐已顽，自怜失脚落人间。",
            "洞霄宫里星辰近，天柱峰前日月闲。",
            "野鹤听琴飞雪舞，湫龙喜客为澜翻。",
            "此中不昼生云雨，珍重坡仙一扁颜。"
        ],
        "title": "借翠蛟亭韵",
        "id": "f539445d-6c8f-447e-8da2-4bfacf8e6453"
    },
    {
        "author": "黄常吉",
        "paragraphs": [
            "山锁清溪溪锁峰，溪光山色两怡融。",
            "松枝点滴衣夹雨，云叶飘扬岩际风。",
            "玉室金堂端好坐，石坛乳窦自相通。",
            "我生已幸尘缘薄，拟结茅庐天柱东。"
        ],
        "title": "游洞霄宫  其一",
        "id": "a87fabd1-865e-4e42-945a-364728933716"
    },
    {
        "author": "黄常吉",
        "paragraphs": [
            "乔松苍竹带烟霏，木拱彤檐蔼翠微。",
            "虚谷玲珑遗凤响，行云蒙密护龙归。",
            "繁花结绣迷樵径，灵飘药香满客衣。",
            "更欲搘筇遍诸顶，可怜无策驻残晖。"
        ],
        "title": "游洞霄宫  其二",
        "id": "88c42ff1-77aa-4920-a066-e6f271206de5"
    },
    {
        "author": "黄常吉",
        "paragraphs": [
            "我厌城市喧，故作林泉游。",
            "十事思九错，一笑忘百忧。",
            "道念岂不定，俗累良未休。",
            "安得弄泉石，味道老一丘。"
        ],
        "title": "游洞霄",
        "id": "f7e40849-5b46-45a2-a42b-5d5dc3bdb1d5"
    },
    {
        "author": "秘仲威",
        "paragraphs": [
            "洞霄之名天下闻，洞霄之职宰辅分。",
            "闻名姓往未识面，寄禄于此徒纷纷。",
            "身到仙关不如我，九虎迎门开□锁。",
            "六洞高人接笑谈，三泉隠客通香火。",
            "风来万壑嘶松杉，水绕百折鸣嵌岩。",
            "门前俗客自敛迹，不待立柱名隔凡。",
            "群仙挽衣留我住，因一相逢忽相语。",
            "双径秋风已扫尘，奚为後我同归去。"
        ],
        "title": "游洞霄宫",
        "id": "16f00845-6e46-4bed-ba2a-26058329f82d"
    },
    {
        "author": "秘仲威",
        "paragraphs": [
            "紫府清都不可梯，何年宫阙下迁移。",
            "飞来殿阁风雷架，逼近岩崖日月驰。",
            "境静固宜真圣宅，地灵唯许列仙知。",
            "想应留钥更相授，以待虚皇驾幸时。"
        ],
        "title": "大涤洞天留题  其一",
        "id": "84b8006c-7f27-40c3-a58e-15fa175572fd"
    },
    {
        "author": "秘仲威",
        "paragraphs": [
            "我行不识洞霄门，但怪东来见紫氛。",
            "玉帝衮衣明日月，仙官剑履会风云。",
            "箬根也有灵丹助，芝草畴非协气熏。",
            "亦恐弥明寓兹境，傥同尊酒细论文。"
        ],
        "title": "大涤洞天留题  其二",
        "id": "8cdbf613-f47d-42c4-a0c7-36b7cc71396a"
    },
    {
        "author": "张巽",
        "paragraphs": [
            "掣开九锁谒琳宫，物色真仙剑履踪。",
            "一朵云根生老涧，千寻天柱压群峰。",
            "功名秘略求黄石，呼吸微言斅赤松。",
            "我是康庐倦游客，朅来犹爱翠云重。"
        ],
        "title": "游洞霄宫  其一",
        "id": "1f8a0539-073d-4b48-8a93-e11fd1e05be9"
    },
    {
        "author": "张巽",
        "paragraphs": [
            "新晴草木翠光流，麦陇清和四月秋。",
            "巽二风来山髪冷，阿香雷过馨声幽。",
            "杜鹃哄枕催归去，丁鹤攀辕欲借留。",
            "半夜忽闻岩壑响，小诗调戏鬼神愁。"
        ],
        "title": "游洞霄宫  其二",
        "id": "11c99890-5dce-4ed1-bfdc-93e2110042f3"
    },
    {
        "author": "张巽",
        "paragraphs": [
            "曜相偏羸足力强，不辞复岭与重岗。",
            "未穷仙隠千年迹，先炷宸游一瓣香。",
            "诗得好题难驻笔，酒逢佳趣便飞觞。",
            "梦回彷佛前身事，却认金庭是故乡。"
        ],
        "title": "游洞霄宫  其三",
        "id": "6f3f1cb7-239f-4492-b9e8-68524086318a"
    },
    {
        "author": "卢正中",
        "paragraphs": [
            "云海三山路忽通，形神俱妙玉霄东。",
            "八篇拟授无司马，银鼎浮珠问葛翁。"
        ],
        "title": "游洞霄宫",
        "id": "6e98719b-a35c-462b-b9c3-b192b3ac9959"
    },
    {
        "author": "余愚",
        "paragraphs": [
            "琳宫胜处绝尘嚣，千古佳名号洞霄。",
            "地锁九峰形屈曲，擎天一柱势岧峣。",
            "凤鸣怪石仙岩邃，蛟舞流泉涧壑遥。",
            "幸有飞升遗迹在，便须骑鹤快扶摇。"
        ],
        "title": "游洞霄宫",
        "id": "d78f5069-e2b3-44a4-90e0-6f1dbad9ded7"
    },
    {
        "author": "陆卿",
        "paragraphs": [
            "名山长表冠东南，一柱屹然天与参。",
            "玉府从来通六六，金扃宁竟锁三三。",
            "千岩深处标驯虎，万乘当时幸秣骖。",
            "抚掌酌泉观舞翠，清忠□咏□高谈。"
        ],
        "title": "游洞霄",
        "id": "ce318ce3-b610-4f8d-ad07-085832469c13"
    },
    {
        "author": "史宗恺",
        "paragraphs": [
            "水非凡浊石非顽，水石萦回九锁间。",
            "游客步随清浪起，道人身似白云闲。",
            "仙岩泉滴琼音碎，古木风轻宝盖翻。",
            "共酌翠蛟亭上酒，翠光相与映红颜。"
        ],
        "title": "游洞霄和坡仙韵",
        "id": "b6c29f31-e2be-475f-a6fc-27fc788ecd0d"
    },
    {
        "author": "史宗恺",
        "paragraphs": [
            "苕溪之源流洞天，中有福地寿可延。",
            "山盘九锁到空谷，石间隠迹知其仙。",
            "悬崖险阻不易到，来者悚观须有缘。",
            "道边兽石卧狮虎，庭下镜沼流潺湲。",
            "东游大涤阻天柱，西至石室飞寒泉。",
            "云房石磴络苔藓，疑是霞玉留花钿。",
            "嵌空上下不可数，晓猿夜鹤惊人眠。",
            "西林诗伯□仙裔，落笔妙句今青钱。",
            "历穷巘崄事幽讨，不畏蔓草矜蛇蜒。",
            "皈来诗篇壮青谷，好句屹崛参天全。",
            "何当□约素秋晚，与公共醉洪崖巅。"
        ],
        "title": "和周丞丈游洞霄韵",
        "id": "04cdf317-1c20-436b-9cbc-0622989698d2"
    },
    {
        "author": "易群峰",
        "paragraphs": [
            "片云将雨又轻还，物外光阴本自闲。",
            "醉里不妨游汗漫，诗成更为写斓斑。"
        ],
        "title": "游洞霄",
        "id": "7f408259-f884-455b-b6ab-1bdd15ed56f0"
    },
    {
        "author": "易群峰",
        "paragraphs": [
            "半生华髪笑茫然，作意清朝到洞天。",
            "叠嶂互□芒屩稳，飞云故傍葛巾偏。",
            "忍思城市轮蹄梦，款结山林笋蕨缘。",
            "我有赐余苍玉璧，与君同试酌寒泉。"
        ],
        "title": "初入洞霄",
        "id": "a13f971b-a1b6-401b-b751-375d4298ba4a"
    },
    {
        "author": "姚自强",
        "paragraphs": [
            "青藜有分步仙家，昨日晴晖今雨霾。",
            "不是游观先一日，何缘识得淡生涯。"
        ],
        "title": "游洞霄",
        "id": "d296af7d-478d-44d0-bd8a-c2be8a545017"
    },
    {
        "author": "徐献子",
        "paragraphs": [
            "何处寻仙隠，楼居出世间。",
            "洞天藏福地，丹水接青山。",
            "树挂崖腰古，苔封石齿班。",
            "午窗经卷寂，长对□□□。"
        ],
        "title": "游洞霄",
        "id": "882e1474-d5c9-4ec7-b963-7487aee02756"
    },
    {
        "author": "聂兼善",
        "paragraphs": [
            "吾闻洞霄山水妙天下，缭白萦青胜图写。",
            "九重扃钥极深严，一岫宽闲更潇洒。",
            "倚空天柱何孤高，诸峰罗立犹儿曹。",
            "长松怪石入题品，金堂玉室供游遨。",
            "此地隠居皆胜士，道骨仙风绝尘滓。",
            "就中俞子最少年，烱若芙蓉映秋水。",
            "青鞋布袜千里来，一见使我昏眸开。",
            "谈空说有坐终日，舌涛衮衮生风雷。",
            "鄙夫未愚晚闻道，寄傲嵌岩事幽讨。",
            "只缘方寸无荆棘，渐喜丹田熟梨枣。",
            "人生百岁空自忙，读书博塞俱亡羊。",
            "劝君火急烹铅汞，莫待倒景飞屋梁。",
            "春风又放鶑求友，烟外暗黄初着柳。",
            "南行傥遇置书邮，莫忘超然北山叟。"
        ],
        "title": "游洞霄",
        "id": "0c12ab24-a9ef-4628-9ec2-ca75604598bd"
    },
    {
        "author": "严嘉",
        "paragraphs": [
            "帝子吹箫上瑶阙，灵妃跨凤音尘绝。",
            "行云山水迹依然，留伴九峰秋夜月。",
            "阆苑宫前见玉真，许传消息到金庭。",
            "琼姿一去丹霞□，紫桂蟠桃几度春。",
            "十二栏干天一握，教人望断缑山鹤。",
            "蜀客归槎杳未来，银汉纵香泉□□。",
            "岩前邂逅童颜子，许我刀圭大患痊。"
        ],
        "title": "游洞霄",
        "id": "75acab46-de5a-4060-98b7-cfd40c116785"
    },
    {
        "author": "余杭令",
        "paragraphs": [
            "野服萧萧款翠微，虚亭高敞射晴晖。",
            "仙归洞府云烟静，春入名山笋蕨肥。",
            "缓饮壶觞聊自适，暂指朱墨便忘归。",
            "何时罢脱利名去，始悟人间万事非。"
        ],
        "title": "游洞霄",
        "id": "291df9ec-9c80-451f-b959-188d9aa2c51c"
    },
    {
        "author": "闻鉴",
        "paragraphs": [
            "从来此山中，不记几游历。",
            "每缘困杯酌，未暇赋篇什。",
            "屡恐为山羞，欲吟嗟思涩。",
            "今晨始杖屦，醒眼看泉石。",
            "草木呈幽姿，烟云舒秀色。",
            "扪萝扣栖真，束燎穿大涤。",
            "神工跨石梁，天巧镂岩壁。",
            "仙人不可逢，灵箬无从得。",
            "回观翠蛟舞，俯视云根屹。",
            "何如出山去，飞腾霈甘泽。"
        ],
        "title": "洞霄纪游",
        "id": "2caddad0-96ec-4b6d-b348-68209bd38190"
    },
    {
        "author": "何处厚",
        "paragraphs": [
            "洞天宫中清无尘，纷纷霏霏翔五云。",
            "光浮阆风蔼无垠，中有神仙相辈伦。",
            "服曳云章玉佩珣，时闻金钟催朝真。",
            "仙班序列觐紫宸，琼花羌灵飞翁翁。",
            "水晶帘卷许行循，群仙以我丘壑身。",
            "相与笑语交益亲，玄谈妙句泣鬼神。",
            "一局围棋度几春，大开十二楼宴宾。",
            "玉真安排云锦茵，天女竞着绛霞裙。",
            "盎缶罍洗罗珠珍，金炉龙脑香腾熏。",
            "七宝蜡炬光如银，凤泉饮散醉醺醺。",
            "天子呼来不得臣，宴罢乘槎渡汉津。",
            "玉皇遽遣使者巡，使者交荐有大勋。",
            "玉皇诏归眷注勤，不容山中伴帝君。"
        ],
        "title": "游洞霄",
        "id": "17b38107-bde2-433f-aab8-4dab98f885b7"
    },
    {
        "author": "彭挥",
        "paragraphs": [
            "洞霄从古宅真仙，镇日群峰起瑞烟。",
            "林下千年丹已就，山中九锁月长圆。",
            "半岩隠迹遗灵像，一井清凉抚掌泉。",
            "我到此间无别事，烧香直欲达诸天。"
        ],
        "title": "游洞霄",
        "id": "ad7c4a9c-ed7c-43a6-8a97-8e1fa9b6a755"
    },
    {
        "author": "米仲昌",
        "paragraphs": [
            "公余陪侍九锁行，花已凋残鶑已老。",
            "舞蛟亭下泉如奔，伏虎岩前景尤好。",
            "四围翠巘悉可跻，一点红尘浑不到。",
            "坐中元白非一人，自愧才疏难压倒。"
        ],
        "title": "游洞霄",
        "id": "6379d46e-781c-404a-a732-4268019d23a2"
    },
    {
        "author": "俞洵直",
        "paragraphs": [
            "九折山围五洞天，中间玉殿倚祥烟。",
            "隔云鸡犬闻清晓，锁径松篁认永年。",
            "野鹿献花来石室，寒猿掷果饮溪泉。",
            "玉皇弄笑飞金电，太上红颜雪满颠。"
        ],
        "title": "游洞霄",
        "id": "a0ed7d15-8b3a-4370-b4be-656eff1cd6c8"
    },
    {
        "author": "彦修",
        "paragraphs": [
            "巢松老鹤鸣丹井，笼月梅花摇素影。",
            "竹敲白露幔亭寒，吟弄紫箫山月冷。",
            "山月箫声清且幽，幔亭不见昔人游。",
            "我来欲此腾云雾，笑指三山十二楼。"
        ],
        "title": "夜宿武夷宫",
        "id": "93d0993d-7062-4a3b-a17f-921b29ec040d"
    },
    {
        "author": "彦修",
        "paragraphs": [
            "学仙独访武夷君，老树垂藤弄夕曛。",
            "我欲幔亭拚一醉，不知何处奏宾云。"
        ],
        "title": "宿武夷宫  其一",
        "id": "011643bc-a06c-4082-9521-42eda5313dfd"
    },
    {
        "author": "彦修",
        "paragraphs": [
            "月满空山雪满溪，幽人何处吹龙笛。",
            "醒来和月倚虚窗，鹤翻松露滴云石。"
        ],
        "title": "宿武夷宫  其二",
        "id": "809ac2bf-87ab-441f-82f8-967ffe049d50"
    },
    {
        "author": "彦修",
        "paragraphs": [
            "偶过群仙入武夷，苍崖瑶草白云飞。",
            "不知何处猿啼月，岩上松花落满衣。"
        ],
        "title": "宿武夷宫  其三",
        "id": "edb9da2f-f766-4985-b193-9ebe545e7921"
    },
    {
        "author": "自强",
        "paragraphs": [
            "大洞仙宫古有名，要观主宰立平生。",
            "挂琴堂上心尤逸，种菊池边景益清。",
            "巳喜襟期同我得，旋将契谊与君盟。",
            "丹泉肯入丹田去，愿受丹□学大成。"
        ],
        "title": "益清堂偶作",
        "id": "1de1c27b-f606-4c9d-ad4b-75f5f5132294"
    },
    {
        "author": "萧兰皋",
        "paragraphs": [
            "终朝穿翠微，投暮叩松扉。",
            "童子出相语，道人犹未归。",
            "寻香温纸被，拂石弄金徽。",
            "明发下山去，白云随马飞。"
        ],
        "title": "山行宿道院",
        "id": "1b2fada2-7365-47a6-b603-1c1fbcc4bdad"
    },
    {
        "author": "陈庚生",
        "paragraphs": [
            "玉琴弹罢一灯青，仙鼠飞飞到客庭。",
            "道士却能谈肇论，夜深倾听有山灵。"
        ],
        "title": "超然馆弹琴夜话",
        "id": "4f00dabd-145c-4f7a-a24c-57492a57e3f5"
    },
    {
        "author": "陈庚生",
        "paragraphs": [
            "谁引沧洲客，行歌到此亭。",
            "萦回一水碧，巉绝两峰青。",
            "小雨吹行舰，疏梅度远汀。",
            "我无缨可濯，华髪任星星。"
        ],
        "title": "濯缨亭",
        "id": "d3e55ce1-8702-42d9-8db8-c11d6e3cf992"
    },
    {
        "author": "陈庚生",
        "paragraphs": [
            "炼就灵丹岁月赊，药炉丹灶旋成漥。",
            "庭空响落山松子，路远香迷野草花。",
            "旧事谁能问□水，神仙今已在东华。",
            "田翁犹酹先生酒，乱纸飞钱噪暮鸦。"
        ],
        "title": "谒陶隠居祠呈郎中张声华",
        "id": "4fa804a1-c6de-4498-a213-6d3e526da15a"
    },
    {
        "author": "陈庚生",
        "paragraphs": [
            "风流谁似贺知章，乞得平湖任草荒。",
            "今日藕花三百亩，折来依旧属君庄。"
        ],
        "title": "贺家湖",
        "id": "4ba91364-d447-4c18-a153-6ecd4cc4cbe0"
    },
    {
        "author": "何君式",
        "paragraphs": [
            "路转峰回意豁然，逢迎马首更飞泉。",
            "地严九锁红尘外，天近三关黄道边。",
            "奏简夜腾孤鹤表，步虚声彻老龙渊。",
            "会须香火通仙籍，一洗人间未了缘。"
        ],
        "title": "游天柱宫因留宿观醮",
        "id": "a5f4afed-3642-4b62-b196-876dccfb5856"
    },
    {
        "author": "楼云卧",
        "paragraphs": [
            "红尘车马道，曾向闹中看。",
            "贵贱人多等，利名心一般。",
            "侯门崇嗜欲，客路薄孤寒。",
            "谁肯翻然悟，寻仙求大丹。"
        ],
        "title": "都下作",
        "id": "5dc891cb-b57b-4211-9274-f35ead4084a5"
    },
    {
        "author": "倪应渊",
        "paragraphs": [
            "雉堞平来堑拥沙，绿芜阙处见人家。",
            "山河旧影藏秋月，关塞新声起暮笳。",
            "玉蕊已为亭下草，蒺藜不是眼中花。",
            "当年凤舸经行地，枯柳无枝寄宿鸦。"
        ],
        "title": "古扬州",
        "id": "37ee3066-58e1-427c-803c-2c9521ca7195"
    },
    {
        "author": "倪应渊",
        "paragraphs": [
            "天留遗迹鉴兴亡，出郭伤心见此塘。",
            "废苑无萤秋寂寂，坏陵有树月苍苍。",
            "绿凄霜重摧荷盖，紫怯波寒褪芰裳。",
            "唤醒锦帆当日梦，一声水调隔云长。"
        ],
        "title": "雷塘",
        "id": "1c062d5a-d218-49d0-a330-b7e3c6bc594a"
    },
    {
        "author": "倪应渊",
        "paragraphs": [
            "狠石苍顽岁月遥，几人触境想英标。",
            "欲知三国兴亡事，但看一江来去潮。",
            "南土尘飞通岭海，中流砥立独金焦。",
            "云山绕槛期深隠，不受刘安作赋招。"
        ],
        "title": "多景楼",
        "id": "bce1200d-5b76-4b6a-878a-15986b60509c"
    },
    {
        "author": "倪应渊",
        "paragraphs": [
            "金锡飞来日，灵鳌负地形。",
            "涛翻四面白，寺裹一山青。",
            "海月窥檐箔，天风语塔铃。",
            "倦怀思煮茗，谁与汲中𤃩。"
        ],
        "title": "金山寺",
        "id": "821f710a-7d25-4e2c-a922-cfea0349c2b9"
    },
    {
        "author": "赵竹屋",
        "paragraphs": [
            "拍栏一笑大江横，号太平州亦浪名。",
            "春水秋涛流不尽，半年农事半年兵。"
        ],
        "title": "太平州",
        "id": "ffd6bb0b-7e7a-4253-960f-b1d55368d750"
    },
    {
        "author": "王月窗",
        "paragraphs": [
            "早出城南路，江山总着题。",
            "林高楼似缩，岸远树疑低。",
            "鸜鹆噪乔木，桔槔鸣小畦。",
            "邮亭聊一憩，沽酒夕阳西。"
        ],
        "title": "城南",
        "id": "e9af7fa6-7d90-49d0-92de-c33f570caaa4"
    },
    {
        "author": "王月窗",
        "paragraphs": [
            "来访山中景，亭阑鼠甘阴。",
            "客投孤寺宿，蝉趁夕阳晴。",
            "满树青苔湿，一村黄叶深。",
            "纳凉归去晚，湖月挂遥林。"
        ],
        "title": "普向山门",
        "id": "db22198a-a922-4a15-a740-8e250ed65b40"
    },
    {
        "author": "曾邍",
        "paragraphs": [
            "匹马来逢寒草秋，淮云一片隔神州。",
            "黄昏灯火西津渡，白昼风烟北固楼。",
            "犹有断碑知晋宋，谁将遗石问孙刘。",
            "天荒地老英雄尽，落日长江万古秋。"
        ],
        "tags": [
            "长江"
        ],
        "title": "边景",
        "id": "6832d5a8-39f3-42c6-b709-33c67af02ac9"
    },
    {
        "author": "陈逢辰",
        "paragraphs": [
            "九山互锁碧烟深，路转花香恼客吟。",
            "归鹤带云回谷口，潜蛟飞雪喷亭心。",
            "洞中无计寻芝鼠，箬底犹闻捣药禽。",
            "莫叹仙凡几尘隔，菊花岩畔是知音。"
        ],
        "title": "题九锁山",
        "id": "d7f44325-c7a4-48fb-a978-d69f8d260341"
    },
    {
        "author": "释惠嵩",
        "paragraphs": [
            "满川梨雪照斜曛，野水交流路不分。",
            "隔岸一声牛背笛，和风吹落渡头云。"
        ],
        "title": "天台道中",
        "id": "4fdbcc9f-9e72-4c05-a91a-0f542d1eb10a"
    },
    {
        "author": "周耕云",
        "paragraphs": [
            "行行欲少歇，争奈客途长。",
            "村酒略无味，野花空自香。",
            "几家茅屋小，数亩麦田荒。",
            "何处堪投宿，林梢已夕阳。"
        ],
        "title": "歙溪道中",
        "id": "034d6191-a7a0-45b3-bb67-13c08d72eb5a"
    },
    {
        "author": "周耕云",
        "paragraphs": [
            "近谋吟屋傍浔溪，雁荡山深云未归。",
            "怕恼春光花种少，爱延月色竹栽稀。",
            "宝藏书册教儿读，土视功名与世违。",
            "不是诗人相过处，昼长应是掩柴扉。"
        ],
        "title": "赋介轩半村新居",
        "id": "2139375b-7bcb-44be-b8d1-89b156dfd30d"
    },
    {
        "author": "胡琴窗",
        "paragraphs": [
            "黑潦妨行役，呼船渡碧湾。",
            "春烟数家远，绿树一鶑闲。",
            "古有难行路，今无僻处山。",
            "空余芳草句，流落在人间。"
        ],
        "title": "清江道中",
        "id": "b5336e6e-901e-41f1-8e60-ffbb5a1e0931"
    },
    {
        "author": "何筹斋",
        "paragraphs": [
            "扁舟空载断纹琴，横膝谁知太古音。",
            "趁取暮潮归旧隠，豆花篱落正秋深。"
        ],
        "title": "题柯山道中",
        "id": "6cce1d9a-c1ed-4117-a0b9-bce2e0ec8832"
    },
    {
        "author": "何筹斋",
        "paragraphs": [
            "小立溪窗下，山光晚不同。",
            "清秋霜未降，乌桕叶先红。",
            "桥影涵深水，钟声挟远风。",
            "闲情谁领会，吟处倚梧桐。"
        ],
        "title": "溪轩即事",
        "id": "2c6f429a-cad6-4200-a9e3-cda922c2eacb"
    },
    {
        "author": "何筹斋",
        "paragraphs": [
            "静答光阴转法华，生涯更藉菊为家。",
            "山园隔树翻秋雨，石迳萦池浴晚霞。",
            "学凤尾翘无限草，似鸡冠样不胜花。",
            "萧槮安得诸王谢，竹下清谭煮露芽。"
        ],
        "title": "书乡僧庵",
        "id": "ad45a7b5-c148-4260-a69f-e38a86f82d65"
    },
    {
        "author": "刘草庐",
        "paragraphs": [
            "身如孤鹤在林间，百事无营只爱闲。",
            "最得意时朝曝背，未忘情处晚看山。",
            "静拈周易从头读，醉把唐诗信手删。",
            "为爱石桥明月色，柴门常是夜深关。"
        ],
        "title": "林间",
        "id": "cbf9fc59-e26b-4ae7-89de-5c1c98ea2fcb"
    },
    {
        "author": "章云心",
        "paragraphs": [
            "晚眺青牛谷，晨游白鹿山。",
            "干坤何日老，今古几人闲。",
            "卉木烟华紫，江湖雨气斑。",
            "聘君犹在否，怅望隔云关。"
        ],
        "tags": [
            "庐山"
        ],
        "title": "庐山",
        "id": "727a291f-8e9c-4719-9d86-5abfd3c64cfb"
    },
    {
        "author": "章云心",
        "paragraphs": [
            "万朵奇云绕屋飞，云心修竹绿猗猗。",
            "孤高不为风霜折，正直只应天地知。",
            "四海久无龙化处，千年几具雁来时。",
            "晋林充隠皆尘土，瞻彼西山我所思。"
        ],
        "title": "竹",
        "id": "754c081b-c344-4be6-89a5-7b9be1a8344f"
    },
    {
        "author": "章云心",
        "paragraphs": [
            "江汉亭前江汉浮，岷嶓万里会吴头。",
            "江穿南北天心落，汉接东西地脉流。",
            "水上龙争方一梦，山中鹊起已千秋。",
            "张刘精爽知何在，安得同来赋远游。"
        ],
        "title": "武昌江汉亭",
        "id": "dda718ca-dfaa-42d0-9fbb-cd955a358a83"
    },
    {
        "author": "章云心",
        "paragraphs": [
            "龙马图犹在，麒麟使亦传。",
            "羲皇心不死，孔子梦难圆。"
        ],
        "title": "古意十四首  其一",
        "id": "af1382bd-4f05-4271-97d5-310b0097f225"
    },
    {
        "author": "章云心",
        "paragraphs": [
            "折柳系离船，船行柳条短。",
            "頼有枝上花，飘泊随君远。"
        ],
        "title": "古意十四首  其二",
        "id": "9b4e560b-ac55-4920-b1c3-f31b06176cd3"
    },
    {
        "author": "章云心",
        "paragraphs": [
            "采莲莫采花，采花损空房。",
            "留房结青子，种作明年香。"
        ],
        "title": "古意十四首  其三",
        "id": "b1bae408-f41b-4f64-a647-c470d24c9948"
    },
    {
        "author": "章云心",
        "paragraphs": [
            "匆匆采桑女，花雨湿襜袖。",
            "春风十二弦，生世未触手。"
        ],
        "title": "古意十四首  其四",
        "id": "5eeabfbd-f79d-404d-8eb0-0a50231879ea"
    },
    {
        "author": "章云心",
        "paragraphs": [
            "浣衣轻浣布，布缕不如丝。",
            "□坚犹易穿，布弱从可知。"
        ],
        "title": "古意十四首  其五",
        "id": "cb9bf169-2ffd-4c25-91d5-5c7eb90f10a0"
    },
    {
        "author": "章云心",
        "paragraphs": [
            "佳人买明镜，意重轻千金。",
            "结以双罗带，欲照荡子心。",
            "荡子渺不归，镜影春云深。"
        ],
        "title": "古意十四首  其六",
        "id": "2a93ab6a-ee5c-4cc7-8fb5-d5e063b933c8"
    },
    {
        "author": "章云心",
        "paragraphs": [
            "贱妾燕子身，衔泥巢君屋。",
            "游子黄鹄志，辞家独南翔。",
            "采花为谁容，袭兰为谁香。",
            "安得小心风，寄子双明珰。"
        ],
        "title": "古意十四首  其七",
        "id": "745bf5ca-34a2-4570-8487-f95f243cd77d"
    },
    {
        "author": "章云心",
        "paragraphs": [
            "难与时流道，忧心常悄悄。",
            "古道贵平易，今人□机巧。",
            "好古而居今，每饭不能饱。",
            "来往无嫌猜，□知爱沙鸟。"
        ],
        "title": "古意十四首  其八",
        "id": "2170607c-9f7b-4608-af0c-1c17e39343dd"
    },
    {
        "author": "章云心",
        "paragraphs": [
            "百川毕东注，两丸尽西颓。",
            "二物常汲汲，未尝少徘徊。",
            "短生亦如斯，逝者良可哀。",
            "自昔青云士，皆为黄土堆。",
            "何如大觉仙，无去亦无来。"
        ],
        "title": "古意十四首  其九",
        "id": "76f2d4a4-48bc-4ca1-97fe-65a29a57773f"
    },
    {
        "author": "章云心",
        "paragraphs": [
            "吉凶本由人，往事皆可覆。",
            "祸人还自祸，福人还自福。",
            "于公果传世，李斯竟夷族。",
            "豺狼不知寤，纷纷方择肉。",
            "达者识几微，为之先痛哭。"
        ],
        "title": "古意十四首  其一○",
        "id": "ac434041-1744-44a0-be69-a058c2c5117c"
    },
    {
        "author": "章云心",
        "paragraphs": [
            "福祸递隠伏，荣辱相因依。",
            "贤达素知此，不肯如脂韦。",
            "青门工种瓜，首阳甘采薇。",
            "清风弥万世，斯人谅堪晞。"
        ],
        "title": "古意十四首  其一一",
        "id": "ec5b0c6f-5073-4d29-9cb7-3ca2185e6dea"
    },
    {
        "author": "章云心",
        "paragraphs": [
            "谷风扇春和，卉木皆敷芬。",
            "贞松但如故，高标在烟云。",
            "君子守常性，时荣非所欣。",
            "亦有孤凤皇，不与众鸟群。"
        ],
        "title": "古意十四首  其一二",
        "id": "32ad94fc-9cd1-46af-aa8d-766084e28cb0"
    },
    {
        "author": "章云心",
        "paragraphs": [
            "逝川常东流，白日易西没。",
            "悠悠天地间，二物何飘忽。",
            "促迫于生人，绿鬓成华髪。",
            "昧者不自知，终朝常汩汩。",
            "利欲沈厥身，其本已先蹷。",
            "孰若缮真性，以自固灵骨。"
        ],
        "title": "古意十四首  其一三",
        "id": "d281eed4-5b8d-447f-96c4-8f63a92e4f71"
    },
    {
        "author": "章云心",
        "paragraphs": [
            "老梅何偃蹇，雪时方始花。",
            "自守岁寒性，不肯随春花。",
            "隠人适然见，移植溪水涯。",
            "瘦影无阳艳，清香绝淫邪。",
            "闲静如隠人，隠人心所嘉。",
            "樵牧无见侵，以诒隠人嗟。"
        ],
        "title": "古意十四首  其一四",
        "id": "a2ee100e-3bce-4d04-8261-e66f8ac77b6c"
    },
    {
        "author": "章云心",
        "paragraphs": [
            "蜀山如砥水如丝，送子西游蜀道时。",
            "万里干坤犹战血，百年豪杰几愁眉。",
            "青虫渐老秋声小，白雁不来霜信迟。",
            "若过锦宫城下路，遥怜堕泪孔明祠。"
        ],
        "title": "送刘同年入蜀",
        "id": "555cbe22-5852-4677-8aff-d259c0cd7404"
    },
    {
        "author": "林方",
        "paragraphs": [
            "□□霞佩久蹁跹，峭壁崚嶒驾紫烟。",
            "天下名山无此境，世间何地更寻仙。",
            "云迷古洞还丹室，鹤护仙家种玉田。",
            "我欲携书来此住，隠屏峰下弄云泉。"
        ],
        "title": "题武夷",
        "id": "a3461072-4553-40c0-8c4f-d579181dae47"
    },
    {
        "author": "杨遶善",
        "paragraphs": [
            "说尽东南第一峰，武夷端与画图同。",
            "幔亭烟带凌霄紫，玉女霜花照水红。",
            "渔父欹残溪涧冷，仙人蜕久洞岩空。",
            "飞尘马足何时已，安得诛茅深翠中。"
        ],
        "title": "题武夷",
        "id": "1f85e124-3e26-4df9-9b68-21f23863a8db"
    },
    {
        "author": "孙士廉",
        "paragraphs": [
            "翠岩九曲老仙家，玉女峰头炼紫霞。",
            "幻海无人来跨鹤，天河有路可乘槎。",
            "春云细酿幔亭酒，夜雨初煎石鼎茶。",
            "久矣樵渔怀此志，吹箫闲看碧桃花。"
        ],
        "title": "题武夷",
        "id": "1a8d8817-b450-4a20-baab-dca0a67461bc"
    },
    {
        "author": "石建见",
        "paragraphs": [
            "拂散征尘曳素袍，小鞍乘兴过林皋。",
            "溪山九曲云烟合，宫阙万年星斗高。",
            "天柱插空留鹤驾，仙船横石待鲸涛。",
            "玉笙吹彻金鸡叫，落尽岩前几树桃。"
        ],
        "title": "武夷",
        "id": "c92e3552-458f-4130-a7ef-3c91bb4137d0"
    },
    {
        "author": "石建见",
        "paragraphs": [
            "大王高住碧云间，玉女风鬟相对看。",
            "画鹤有年游瀚海，钓鱼何日起波澜。",
            "工添一线仙机就，酒尽三杯茶灶干。",
            "醉听鼓楼声已远，幔亭环佩响珊珊。"
        ],
        "title": "集峰名",
        "id": "115d0b35-c072-4109-8ea4-95da5aead21b"
    },
    {
        "author": "杨希古",
        "paragraphs": [
            "万壑千岩叠翠微，幔亭红日浸涟漪。",
            "紫阳去後无消息，留得溪山九曲诗。"
        ],
        "title": "武夷",
        "id": "dfdf8e3c-98b9-4926-8b3d-16021a55e1b6"
    },
    {
        "author": "陈子浩",
        "paragraphs": [
            "武夷山水称奇绝，历历仙源路可通。",
            "人古道尊精舍在，曾玄世隔幔亭空。",
            "万年宫接青冥上，九曲溪流碧嶂中。",
            "几欲相期游汗漫，披图陡觉驭天风。"
        ],
        "title": "寄题武夷",
        "id": "ce2e28ad-6c82-42cd-9618-5b0b37b04b26"
    },
    {
        "author": "马合麻",
        "paragraphs": [
            "石鼓溪边渡，门前一叶舟。",
            "雨滋千壑翠，风动万岩秋。",
            "仙去云常在，山空水自流。",
            "九天烦紫诏，借我此中游。"
        ],
        "title": "题武夷",
        "id": "3a6446c9-a8db-47f1-94e9-15ab30bbba47"
    },
    {
        "author": "聂铁峰",
        "paragraphs": [
            "秋香扶我过仙家，□大眠云石迳斜。",
            "九曲溪山闲日月，万年宫殿老烟霞。",
            "吟筇尚带瑶阶藓，渡舫曾撑翠竹沙。",
            "回首云深何处觅，洞箫吹落碧岩花。"
        ],
        "title": "寄题武夷",
        "id": "2fc7a73e-0e44-46bd-8499-ef37f633b8fb"
    },
    {
        "author": "赵宗吉",
        "paragraphs": [
            "天风吹尽蔽空云，叠嶂层峦势吐吞。",
            "铁笛声沉人换世，幔亭宴罢竹生孙。",
            "昆阆境界烟霞窟，洙泗源流道义门。",
            "分治优游公事了，溪山佳处共清尊。"
        ],
        "title": "题武夷",
        "id": "36417052-b4c4-4530-963a-dcc68cd0fce4"
    },
    {
        "author": "赵承禧",
        "paragraphs": [
            "群玉山前隠道园，松声鹤唳隔溪闻。",
            "山灵似识游人意，要看青林映白云。"
        ],
        "title": "题武夷",
        "id": "03c2efeb-d882-4d10-8c25-c3f54ba38138"
    },
    {
        "author": "李公平",
        "paragraphs": [
            "溪头借得钓鱼船，又向山中觅洞天。",
            "闻道岩前有遗蜕，神仙飞去二千年。"
        ],
        "title": "题武夷",
        "id": "05388273-decd-4190-b485-a1765dccf2d7"
    },
    {
        "author": "丁西湖",
        "paragraphs": [
            "金门待漏马嘶寒，月落宫墙未晓天。",
            "争子莫教容易扫，恐伤一片惜花心。"
        ],
        "title": "山中",
        "id": "273e5da5-5b47-4f40-b91a-a2ab069f4b1b"
    },
    {
        "author": "丁西湖",
        "paragraphs": [
            "春江柳色新，别酒易成醺。",
            "自厌久为客，难堪又送君。",
            "溪晴沙度鹤，地暖水生兮。",
            "若到兰亭上，应须吊右军。"
        ],
        "title": "送吴菊潭游越",
        "id": "51a67644-f139-4d09-b152-5156beb7fe89"
    },
    {
        "author": "释本粹",
        "paragraphs": [
            "巉岩古径幽，疏林阁秋雨。",
            "小立藓花寒，江清鱼可数。"
        ],
        "title": "龙游石壁",
        "id": "fbb450cc-42d3-4c41-af0d-ebef27146023"
    },
    {
        "author": "无名氏",
        "paragraphs": [
            "青溪宜晚日，曲处千丈晦。",
            "天开苍石屏，影落西村外。",
            "虚无元气立，明灭河汉对。",
            "人行峥嵘下，鸟急浩荡内。",
            "向来千万峰，琐细等蓬块。",
            "老夫倚杖久，三叹造物大。",
            "惜哉太史公，意短遗此快。",
            "更欲访野人，穷探视其背。"
        ],
        "title": "永青溪石壁",
        "id": "9d6a0e62-e4e1-480b-96a2-95ae34c6cd29"
    },
    {
        "author": "叶维瞻",
        "paragraphs": [
            "杜鹃啼处花成血，燕子忙时麦未胎。",
            "举世但知春易老，不知春老几人来。"
        ],
        "title": "西阳岭",
        "id": "a43af648-cba4-4121-9a54-194c5231dfba"
    },
    {
        "author": "孟晋",
        "paragraphs": [
            "昔闻仙子宅，今幸过琳宫。",
            "溪曲三三水，山环六六峰。",
            "翠云升送雨，白鹤舞凌风。",
            "好景游归晚，箫声缥缈中。"
        ],
        "title": "游武夷山洞天",
        "id": "7726ca7a-b780-48ee-9705-6f408d910855"
    },
    {
        "author": "何洞清",
        "paragraphs": [
            "落魄人间成谩老，足茧胼胝要闻道。",
            "掉头不向声利场，飘飘逈出风尘表。",
            "嗟嗟事事不惬怀，却喜因缘饱幽讨。",
            "登太华兮濯沧浪，云梦湫隘鲁邾小。",
            "既不责人求诸己，自信玄门穷妙理。",
            "虚室生白悟名言，坐见吉祥来止止。",
            "个中端的合干坤，几道致柔若诸水。",
            "要须万里可参同，坐断孤峰空弃鄙。",
            "潜山霍山大涤山，天柱插云人莫企。",
            "痴狂取笑谁氏子，不以生生而死死。",
            "自知踪迹类闾丘，君家可是留前轨。",
            "枯藤拟待挂休休，莫使风雷暗催徙。"
        ],
        "title": "大涤洞天留题",
        "id": "3da663b7-4bee-470a-82de-75d54916c91b"
    },
    {
        "author": "何炳然",
        "paragraphs": [
            "杳默閟虚旷，森爽离人寰。",
            "玉室非所诣，回首烟中山。"
        ],
        "title": "大涤洞",
        "id": "7239d222-c590-4586-ae5e-29055de1fcb3"
    },
    {
        "author": "何炳然",
        "paragraphs": [
            "终古鬰岧峣，东南此撑柱。",
            "当时若更高，恐碍日月路。"
        ],
        "title": "天柱峰",
        "id": "239afc92-f8bb-43b2-bc76-2db73567029a"
    },
    {
        "author": "何炳然",
        "paragraphs": [
            "十洲仙子骑龙鹤，路阔云深贪舞跃。",
            "不知缥缈已无心，一朵飞来坠山脚。",
            "几度天风吹不开，数回山雨误飘来。",
            "直恐老龙招得去，千顷万顷游蓬莱。"
        ],
        "title": "云根峰",
        "id": "35a2f7a2-83b6-433d-b27b-f0d5e9ed81a6"
    },
    {
        "author": "何炳然",
        "paragraphs": [
            "怪底黄石公，乃是赤松子。",
            "蒲柳不自强，一见颡应泚。"
        ],
        "title": "千年古石",
        "id": "684f5849-2051-4d8b-b442-365ce01ef670"
    },
    {
        "author": "何炳然",
        "paragraphs": [
            "胡髯抱嵌岩，白云拥万里。",
            "若弄华阳珠，我欲割左耳。"
        ],
        "title": "龙洞",
        "id": "8daeec27-6de8-42aa-8b53-cea1d85e1193"
    },
    {
        "author": "何炳然",
        "paragraphs": [
            "上作千仞翔，下作千岩栖。",
            "箫韶在何处，苍梧云气迷。"
        ],
        "title": "右凤洞",
        "id": "b4bbc9f1-2b94-4bd4-9469-e5c1b2ac09ac"
    },
    {
        "author": "吕某",
        "paragraphs": [
            "古桧沉沉万籁微，祥光萦绕锁瑶扉。",
            "石间怪底泉涓滴，却是老龙行雨归。"
        ],
        "title": "大涤洞",
        "id": "8192333e-bc8a-4660-a8be-d0b11b6c01e1"
    },
    {
        "author": "李旸夫",
        "paragraphs": [
            "谁挽天河泻翠崖，一条飞瀑界烟霞。",
            "只愁风力半天劲，吹向人间作雪花。"
        ],
        "title": "大涤洞天留题",
        "id": "a94f139b-330a-4530-8dbe-f2fd17f31b26"
    },
    {
        "author": "苏遹",
        "paragraphs": [
            "生平未识洞霄宫，幸与东君访赤松。",
            "丹井千年犹好在，青山九锁不曾封。",
            "入门快皋云根石，矫首遐观天柱峰。",
            "凡骨变成仙骨了，此躯何患弗为龙。"
        ],
        "title": "大涤洞天留题",
        "id": "9b6a805f-5348-4d3b-ac13-fc1ad74a7938"
    },
    {
        "author": "胡𧗸",
        "paragraphs": [
            "拔脚红尘到蕊宫，眼前物物是诗筒。",
            "云关左右转九锁，天柱西南边一峰。",
            "正喜斋厨供笋蕨，更寻药圃觅芝芎。",
            "飞仙何在应怜我，指出灵丹绀箬丛。"
        ],
        "title": "题大涤洞天留题",
        "id": "f33cde11-38be-43f5-baea-5b1cf36920a6"
    },
    {
        "author": "陈德翁",
        "paragraphs": [
            "天柱峰头叠紫烟，遥看万玉耸相连。",
            "云深九锁疑无路，翠豁一区我有天。",
            "灵气袭人嘘石润，嗔雷飞雨响山泉。",
            "倏然不类人间世，今日自惊平地仙。"
        ],
        "title": "大涤洞天留题",
        "id": "bc730fb0-d844-46c3-bb2e-e6ab9cebe1f9"
    },
    {
        "author": "薛炎",
        "paragraphs": [
            "我有爱山癖，苦无买山钱。",
            "平生天柱梦，今日地行仙。",
            "九锁何曾碍，三椽若有缘。",
            "鹅溪三百幅，唤起老龙眠。"
        ],
        "title": "大涤洞天留题",
        "id": "926faf30-154c-4160-b6ae-189ce147ea8f"
    },
    {
        "author": "赵观复",
        "paragraphs": [
            "不作翠蛟诗，独赋上池水。",
            "凿开自渊源，鉴观湛然止。",
            "岂惟白心事，且以明□底。",
            "松风生晚清，暑夜看晨起。",
            "二瓢饷内热，透彻□若髓。",
            "汇流接山腰，放溜达涧尾。",
            "当其保持盈，一丈若纵侈。",
            "□轮争道来，三板拥清泚。",
            "飞帘从天下，众吼乱石里。",
            "溅珠忽寻丈，洒面寸尺咫。",
            "恭惟坡仙翁，学道老不已。",
            "每言杭有缘，来往即乡里。",
            "自题九锁篇，景物相刃靡。",
            "亲闻众妙玄，金丹起人死。",
            "新名揭亭户，空翠冷栏几。",
            "易求水之形，难造水之理。",
            "与君论源流，或者未剧此。"
        ],
        "title": "大涤洞天留题",
        "id": "db3197e6-ac1e-4652-85bf-73086873ca58"
    },
    {
        "author": "吕奫",
        "paragraphs": [
            "泠然风御远光尘，轩豁嵯峨插碧云。",
            "空洞元来无一物，惟留飞鼠自成群。"
        ],
        "title": "大涤洞天留题  其一",
        "id": "b88fb444-7c3c-4f37-a0bb-75bb0e3588af"
    },
    {
        "author": "吕奫",
        "paragraphs": [
            "九锁琼宫萃列仙，飘然别是一壶天。",
            "时时云气生岩洞，日日松声助涧泉。",
            "山茗已堪回短梦，金丹要可得长年。",
            "是中着语真难事，今古舂容几大篇。"
        ],
        "title": "大涤洞天留题  其二",
        "id": "b954dc49-77f7-4098-a853-3b6294726a20"
    },
    {
        "author": "吕奫",
        "paragraphs": [
            "远岫参横滃白云，一声雷震出天门。",
            "恍然身在龙头上，笑引庄生五石樽。"
        ],
        "title": "翠蛟  其一",
        "id": "e2537970-4b74-44a2-80cb-5293278c9a91"
    },
    {
        "author": "吕奫",
        "paragraphs": [
            "我读坡诗醉眼开，翠蛟骑取借风雷。",
            "直教大地沾霖雨，变作清凉不快哉。"
        ],
        "title": "翠蛟  其二",
        "id": "d38b9378-40b9-4fa5-a289-fa37b2d6fd25"
    },
    {
        "author": "陈唐生",
        "paragraphs": [
            "天下有力可移山，底事秦鞭不作难。",
            "我却笑渠精卫石，一生愁绝海漫漫。"
        ],
        "title": "大涤洞天留题  其一",
        "id": "73b0d2cd-f7eb-41cd-aae7-7b17fdcf4933"
    },
    {
        "author": "陈唐生",
        "paragraphs": [
            "肩臂成漥古石存，雨干不受野苔痕。",
            "道人未用夸神力，自是山王不动尊。"
        ],
        "title": "大涤洞天留题  其二",
        "id": "df08ce9c-edbc-482a-9bde-7e5eadac1adc"
    },
    {
        "author": "陈埯留",
        "paragraphs": [
            "支径萦纡路似穷，疑非琼馆洞霄宫。",
            "虽烦绿野诸公领，谁到青山九锁中。",
            "栝隠又深千嶂月，笋将犹欠一枝筇。",
            "道人欲识岩栖处，因鹤东来问漫翁。"
        ],
        "title": "大涤洞天留题",
        "id": "65f2f6b4-5f22-403b-a23a-8a43dad64b5c"
    },
    {
        "author": "朴子文",
        "paragraphs": [
            "不得入壶中，不知有洞天。",
            "未许涉弱水，蓬瀛名空传。",
            "洞霄古真境，九锁开其先。",
            "灵殿拱嘉树，奇岩漱飞泉。",
            "朝气夜沆瀣，夕岚蟠霏烟。",
            "自从汉晋间，隠迹丛真仙。",
            "所以镇琳宫，距今千百年。",
            "我来寻胜游，聊以息尘缘。",
            "谁意得高人，凡百为之前。",
            "扪萝扣大涤，曳裾登来贤。",
            "宫殿本邃靓，亦许奉周旋。",
            "倦游恬小憩，借我幽榻眠。",
            "觉我黄粱梦，枕上破缠绵。",
            "醉我真一酒，春台熙熙然。",
            "勿谓房栊深，入室乃渊渊。",
            "勿谓栏槛小，栖幽即㛹娟。",
            "苟有一拳石，天巧意已全。",
            "苟有一树木，风月亦足延。",
            "况是石与木，森罗呈万妍。",
            "有仙山即灵，君当悟真筌。"
        ],
        "title": "大涤洞天留题",
        "id": "f510a5d5-616f-4573-8cf5-dde4c2703c2a"
    },
    {
        "author": "龙友",
        "paragraphs": [
            "每见杭人说洞霄，恨无双翼兴飘飘。",
            "恍观石势如蟠兽，静听泉声若春韶。",
            "既想洞天多窈妙，更知仙境绝尘嚣。",
            "官游到此劳人甚，准拟时来酌一瓢。"
        ],
        "title": "大涤洞天留题",
        "id": "2f47fb30-4e9c-49cc-bfb2-86ee478e0cd5"
    },
    {
        "author": "高攀",
        "paragraphs": [
            "洞府幽深幸许探，危峰削玉与天参。",
            "凡心洗涤今无妄，仙迹微茫要指南。",
            "俯涧长吟舒逸兴，倚岩小酌助清谈。",
            "抱琴携子盟泉石，终老山阿我亦甘。"
        ],
        "title": "大涤洞天留题",
        "id": "704aeda4-d3f4-4313-a174-9984b3142486"
    },
    {
        "author": "苏瀛",
        "paragraphs": [
            "天作名山满世间，洞霄毕竟出尘寰。",
            "达翁不问长生药，高兴惟通九锁关。",
            "愿学坡仙游赤壁，肯如谢老陟东山。",
            "羽人能重来贤裔，杖屦相陪一日闲。"
        ],
        "title": "大涤洞天留题  其一",
        "id": "cc44340d-e260-4d89-8bc5-7a582d1ca275"
    },
    {
        "author": "苏瀛",
        "paragraphs": [
            "冉冉云根手可采，天然泉石故相参。",
            "仙家永日元无夜，虚室冷风每自南。",
            "剩办芒鞋寻隠躅，更从羽士纵玄谈。",
            "真空不在多言论，学道何如啖蔗甘。"
        ],
        "title": "大涤洞天留题  其二",
        "id": "f31c1540-00a3-471f-80c3-fd8718cd04d9"
    },
    {
        "author": "霍正夫",
        "paragraphs": [
            "长虹舞涧石磷磷，胜践还怜雨送春。",
            "云木千章森翠幄，洞天九锁绝红尘。",
            "丹藏仙谷生奇箬，香到龙祠泽旱民。",
            "山有旧盟来更好，斋心恭对玉晨真。"
        ],
        "title": "大涤洞天留题",
        "id": "dd52e540-3c55-4ae4-bf4a-c9c3520283c7"
    },
    {
        "author": "彭老",
        "paragraphs": [
            "九峰嵯峨拥金碧，来游知费几两屐。",
            "石虹妥玉飞雪寒，萝屏削紫春云湿。",
            "仙踪谁言隔弱水，时见石盘敲玉子。",
            "千年箬底遗丹红，桃花洞口吹天风。"
        ],
        "title": "大涤洞天留题",
        "id": "f3dca1e4-d153-4fc9-a1ff-246355bcb94c"
    },
    {
        "author": "李闶先",
        "paragraphs": [
            "福地弯环古洞霄，古坛云冷宝□飘。",
            "无蛟可断泉犹怒，有虎难驯雾未消。",
            "一柱孤擎天妥帖，重峦九掩路迢遥。",
            "自怜骨相多奇蹇，只合山中种药苗。"
        ],
        "title": "大涤洞天留题",
        "id": "b580eafb-c290-4638-8f02-23a10e75f832"
    },
    {
        "author": "果老",
        "paragraphs": [
            "烟霞溟蒙峰九转，淀泼屏风倚天半。",
            "石龙背冷泉声哀，万叠灵鼍飞素练。",
            "江山登临夙所愿，何当骑麟醉游徧。",
            "仙人一去不可见，洞天春晚花流远。"
        ],
        "title": "大涤洞天留题",
        "id": "db98472f-e289-476a-a220-675596474407"
    },
    {
        "author": "邵喆",
        "paragraphs": [
            "抖擞京尘只素衣，脱衔困马喜逶迤。",
            "云根来拟启金室，天柱高攀得玉芝。",
            "龙跃清泉知客定，丹藏绀箬与谁期。",
            "晴霞阔引栖真洞，不管落花流水知。"
        ],
        "title": "大涤洞天留题",
        "id": "fb213439-4943-4090-b8be-a97b4bdcfca6"
    },
    {
        "author": "湖杓",
        "paragraphs": [
            "蔓藤森木阅千龄，断壁嵌崖翠削成。",
            "安得抱琴来此宿，夜深随意写溪声。",
            "平生昼里看丘壑，便欲扶筇快赏心。",
            "真个溪山在亭外，老坡千古共知音。"
        ],
        "title": "大涤洞天留题",
        "id": "0f63d341-45b6-4d8f-929d-281d7046d392"
    },
    {
        "author": "徐初学",
        "paragraphs": [
            "化工欲使聚群灵，上下凿开洞府深。",
            "云放碧峰蓝掩映，溜回小涧云浮沉。",
            "至神莫测圆湫水，泽润能成大旱霖。",
            "天下洞霄真第一，到兹宁不效虫吟。"
        ],
        "title": "大涤洞天留题",
        "id": "34d52c9c-7018-4a27-98d5-19365e95fa50"
    },
    {
        "author": "樊处恭",
        "paragraphs": [
            "持杯睥睨不逾时，一派寒声落翠微。",
            "蛟室倒翻珠乱跃，琼田耕破玉纷飞。",
            "壮怀摇动频扶槛，溅沫飘零欲湿衣。",
            "绕磵更须林荫密，呼尊重约扣岩扉。"
        ],
        "title": "大涤洞天留题",
        "id": "09978379-6136-4341-a5a6-37185af6bbe7"
    },
    {
        "author": "潘伯虎",
        "paragraphs": [
            "平生闻有洞霄奇，三载京华梦里知。",
            "非藉贤侯为引领，那因小子获追随。",
            "危坡滑滑凭舆上，古洞阴阴秉烛窥。",
            "万壑千岩游未徧，又催归骑向东篱。"
        ],
        "title": "大涤洞天留题",
        "id": "7da6d1dd-3c69-4ad3-9b2d-ef8d81c79c99"
    },
    {
        "author": "张逊",
        "paragraphs": [
            "浮云飞动浑非真，饱看山水浴精神。",
            "行空未驾青田鹤，持杯欲饷采薇人。",
            "醉中往往红生面，是是非非都不见。",
            "只言学诗与学仙，此道如今绝如线。"
        ],
        "title": "大涤洞天留题",
        "id": "3ede117c-b98a-45de-b171-3b2141eaf195"
    },
    {
        "author": "何林",
        "paragraphs": [
            "仙窟访龙君，开奁炷室熏。",
            "洞中天地别，物外圣凡分。",
            "古井流金水，空山锁白云。",
            "步虚声杳杳，疑向碧霄闻。"
        ],
        "title": "大涤洞天留题",
        "id": "9a2d402b-5214-494f-8b77-2da72da15801"
    },
    {
        "author": "朱堂",
        "paragraphs": [
            "地胜群峰秀，山高宿雾昏。",
            "灵宫从昔着，仙迹至今存。",
            "嵌洞窥天巧，飞泉挟石奔。",
            "尘缘何日了，小筑占云根。"
        ],
        "title": "大涤洞天留题",
        "id": "6542fe7c-16ff-48ce-94a4-623569e09c06"
    },
    {
        "author": "叶漙",
        "paragraphs": [
            "青山曲折锁瑶扉，俗客频劳揽芝衣。",
            "更看临流轻指顾，翠蛟化作玉龙飞。"
        ],
        "title": "大涤洞",
        "id": "a502e2fb-99ef-4c8d-a189-7393cf5d86e6"
    },
    {
        "author": "黄子安",
        "paragraphs": [
            "洞天三十六，此地属苕南。",
            "古物藏松石，清流胜菊潭。",
            "擎空山骨瘦，悬乳石毛毵。",
            "飞舄王乔事，行看日接三。"
        ],
        "title": "大涤洞",
        "id": "c59cc50b-2208-4041-bf64-a85a5428ce1f"
    },
    {
        "author": "阎良臣",
        "paragraphs": [
            "慈泉地辟与天开，屈曲飞鸣声隠雷。",
            "若使翠华临此地，飞来未必羡佳哉。"
        ],
        "title": "大涤洞天留题",
        "id": "f205e7ef-0f79-4280-9a2b-f0a7ca3eba71"
    },
    {
        "author": "林人隠",
        "paragraphs": [
            "浮迹东西浙，大江长短亭。",
            "潮来远水白，雨过乱峰青。",
            "春夜梦无定，天寒酒易醒。",
            "回桡下江渚，杜若满沙汀。"
        ],
        "title": "菁江",
        "id": "67ffbb00-ac66-4719-aef1-7e841c8acc6a"
    },
    {
        "author": "林人隠",
        "paragraphs": [
            "茅舍枕寒溪，出门烟翠齐。",
            "晓林过栗鼠，秋草伏莎鸡。",
            "村酒大书字，山蔬小作畦。",
            "落然人寂历，野迥白云低。"
        ],
        "title": "湖州溪舍",
        "id": "78ce1d32-fe7b-4a1e-a6bf-51e4c093a660"
    },
    {
        "author": "徐一山",
        "paragraphs": [
            "堤上柳依依，柳风吹絮飞。",
            "帝京三月尽，客子几时归。",
            "山近鸟栖早，花残人买稀。",
            "尽多湖水在，谁与浣尘衣。"
        ],
        "title": "湖上",
        "id": "ae14bac6-6c39-418f-bef6-d2b5ba30a779"
    },
    {
        "author": "徐一山",
        "paragraphs": [
            "一见青山便是家，苦无人可共烟霞。",
            "枯肠不受春风腻，莫汲花边水煮茶。"
        ],
        "title": "偶成",
        "id": "c23980bc-dcf9-45d5-b9cb-33860e78cf49"
    },
    {
        "author": "李介山",
        "paragraphs": [
            "东风满眼柳花飞，信步扶藜过小溪。",
            "淮甸凄凉春事少，楚天空阔暮云低。",
            "江山有意怜孤客，桃李无心恋故蹊。",
            "纵使有家归未得，数声蜀魄为谁啼。"
        ],
        "title": "小溪",
        "id": "81a6cd22-79ab-4db2-84d5-3883e053bec9"
    },
    {
        "author": "李介山",
        "paragraphs": [
            "灵源分左界，千仞落飞泉。",
            "散作一空雨，长如四月天。",
            "挂岩寒练直，溅席水珠圆。",
            "湫石龙应在，岩扉浮翠烟。"
        ],
        "title": "梅雨潭",
        "id": "7fc6079b-42ed-4828-8207-689de1ed06ef"
    },
    {
        "author": "王竹臞",
        "paragraphs": [
            "天阔不知山脚远，潮平微见晚烟横。",
            "石门无数征帆去，惟有渔舟个个轻。"
        ],
        "title": "石门贪泉",
        "id": "3b5f7727-3166-46dc-ba1e-83ac0adb6ce9"
    },
    {
        "author": "王威",
        "paragraphs": [
            "白云深处有清音，上接祥光古木森。",
            "不但濯缨兼濯足，直须一洗利名心。"
        ],
        "title": "清音",
        "id": "83d0e375-7b71-49ae-8332-a9fdefbea243"
    },
    {
        "author": "□韫",
        "paragraphs": [
            "拄天屹嶪断鳌根，卧草蒙茸伏虎痕。",
            "想见山中明月夜，有人长啸抱昆仑。"
        ],
        "title": "天柱峰",
        "id": "33596a6e-fa3f-4cbf-af35-a7db3bd017ca"
    },
    {
        "author": "□韫",
        "paragraphs": [
            "苍松翠石束寒流，飞下长身白玉虬。",
            "吐出英云□□□，□□□□□□□。"
        ],
        "title": "翠蛟峰",
        "id": "66689bdb-5bd4-439f-b219-77d640f95fa9"
    },
    {
        "author": "□韫",
        "paragraphs": [
            "山出涓寒一道泉，暗声落涧玉铮然。",
            "辘轳引上泥丸顶，便是人间赤脚仙。"
        ],
        "title": "清音泉",
        "id": "0aaa17ef-f090-4748-bfe9-5621d8108af3"
    },
    {
        "author": "□韫",
        "paragraphs": [
            "竹几蒲团石室中，细书抱朴校参同。",
            "寄声碧眼朱高士，何必携琴下阆风。"
        ],
        "title": "石室",
        "id": "71f25b97-652e-4dca-a263-b631a688f805"
    },
    {
        "author": "吴某",
        "paragraphs": [
            "孤峰斗绝矗云浮，俯视群山若蚁丘。",
            "倚住东南天一角，笑它芑国谩多忧。"
        ],
        "title": "天柱峰",
        "id": "2fdda176-a024-452d-98e2-d6f2608325b8"
    },
    {
        "author": "吴某",
        "paragraphs": [
            "白云触石起油然，倏忽从龙遍九天。",
            "多谢丰隆留一叶，至今遗迹在岩前。"
        ],
        "title": "云根石",
        "id": "5e4307b3-1d4a-4b47-a62b-58ece1cf2beb"
    },
    {
        "author": "吴某",
        "paragraphs": [
            "苍崖决水下雷霆，掉尾蜿蜒不暂停。",
            "榜作翠蛟犹未称，不如唤作舞蛟亭。"
        ],
        "title": "翠蛟亭",
        "id": "e833e5bf-a825-435d-b0af-c61d7a0b62ce"
    },
    {
        "author": "魏麟一",
        "paragraphs": [
            "冰海濯足来天游，万里云气随青牛。",
            "盘车沾沾星斗湿，手卷风雨藏金瓯。",
            "玲珑珊瑚树，记得西王母挂玉钩。",
            "几时化作小玉船，一叶荡荡随天流。",
            "满载清霜落九州，与人生白头。",
            "我歌黄鹄歌，南斗盘其南兮，河岳拥其後。",
            "海岱明东方，黄河之源。",
            "江水之宗，昆仑雪山在其右，巍然天柱当中居。",
            "斯文光气长，万丈塞太虚。",
            "不信九天上，仙人不读书。",
            "如今白玉楼，闻道紫阳老子在其上，手抟日月安星辰，为玉皇作典谟。",
            "又闻鬰罗萧台上，紫阳奏可决取河汉之水，千古万古洗濯下土愚民愚。",
            "男子学麟凤，女子学王雎，万万万世尊唐虞。",
            "我乃太姥之曾孙，故闻天上语。",
            "来此乐饮，人间愁一粟无，只有天地吾非吾。",
            "鼓髪长啸秋月白，照见大千世界都置在我太姥清水之玉壶。"
        ],
        "title": "天游峰",
        "id": "d34475df-9d9a-496c-9f20-e52c45cf436f"
    },
    {
        "author": "朱叔大",
        "paragraphs": [
            "初疑石壁无行路，已转方知透碧霄。",
            "茶鼎快烹泉窦月，酒杯低吸海门潮。",
            "干坤浩荡乡心远，岁月苍忙客鬓凋。",
            "欲约洪崖同一笑，满山竹□自萧萧。"
        ],
        "title": "透碧霄",
        "id": "fa5fa232-48cd-48ec-a2d5-1e3ddf9bce7f"
    },
    {
        "author": "朱希言",
        "paragraphs": [
            "君看万事等虚舟，一任星星两鬓秋。",
            "惟有林泉久成癖，每逢佳处为迟留。"
        ],
        "title": "大涤洞天留题  其一",
        "id": "5b2e1b77-19e2-4175-b4ad-085d5f651fc7"
    },
    {
        "author": "朱希言",
        "paragraphs": [
            "松桧参天几万株，清阴夹道暑全无。",
            "暗泉深洞尤难写，拟借君诗作画图。"
        ],
        "title": "大涤洞天留题  其二",
        "id": "8ffea1a2-ae1c-44dc-aecf-161fcf5f5058"
    },
    {
        "author": "易平湖",
        "paragraphs": [
            "扁舟晓泊画桥西，风满蓬窗水拍堤。",
            "落舟半山人未起，万蛙声里子规啼。"
        ],
        "title": "晓岸",
        "id": "bca445b6-d115-48b1-9a2e-ebdae4a5a25e"
    },
    {
        "author": "田耕月",
        "paragraphs": [
            "山静鶑啼春事深，意行到处若为情。",
            "休言柳絮全轻薄，半是东风不老成。"
        ],
        "title": "春日山中",
        "id": "816cad93-d275-43a2-afb3-821d61713ccc"
    },
    {
        "author": "安𪊲",
        "paragraphs": [
            "暖翠浮岚万壑春，桃花流水碧沄沄。",
            "同亭祠下生青草，天柱峰头空白云。",
            "雨後石林群鹭宿，月中山树两猿分。",
            "几时结屋清溪上，鹤氅筇枝学隠君。"
        ],
        "title": "暖翠",
        "id": "eb987e3f-58ac-40c9-a4d1-adc54fef9c76"
    },
    {
        "author": "安𪊲",
        "paragraphs": [
            "雾鬓烟鬟彷佛梳，老翁指点说三姑。",
            "娉婷不嫁非无意，谁是人间大丈夫。"
        ],
        "title": "三姑石",
        "id": "e8595475-04d3-4c33-9576-0a77adfa9680"
    },
    {
        "author": "孙正平",
        "paragraphs": [
            "窗前修竹霭如云，巧语春禽只听闻。",
            "睡起蒲团趺坐稳，惟将茗椀对炉熏。"
        ],
        "title": "春日岭南",
        "id": "9a381c84-4412-41dd-b2d8-28e2f8cfbd7a"
    },
    {
        "author": "叶师文",
        "paragraphs": [
            "东风红紫过千千，独着黄衣不敢先。",
            "万仞峰头今一萼，别无花木可秋天。"
        ],
        "title": "菊岩",
        "id": "8eb9bace-1337-4c7a-8e4a-632791d49707"
    },
    {
        "author": "无名氏",
        "paragraphs": [
            "西南十里岭之巅，灵冢岿然洞隠仙。",
            "门辟神扃低视井，柱生一窍仰瞻天。",
            "瓮中春酒今朝酿，洞内仙宾昔日贤。",
            "路阻山高难可到，茆君职守几千年。"
        ],
        "title": "题蜕龙洞 白茆洞 其一",
        "id": "be2fd440-c545-4448-89bc-52beae2a93ba"
    },
    {
        "author": "无名氏",
        "paragraphs": [
            "白茆职此不知年，井窦回环会饮仙。",
            "遗迹空存春酒瓮，通天灵窍尚依然。"
        ],
        "title": "题蜕龙洞 白茆洞 其二",
        "id": "d31ddb34-c3bc-4ec7-97d8-e5e064f1f7b2"
    },
    {
        "author": "无名氏",
        "paragraphs": [
            "空岩深峻可栖真，猛虎温驯异类亲。",
            "正节天师时憩此，逍遥忘返咏章新。"
        ],
        "title": "题蜕龙洞 伏虎岩",
        "id": "c396880c-f207-4001-b071-818f47db6af1"
    },
    {
        "author": "无名氏",
        "paragraphs": [
            "鸣凤来仪瑞翠巅，洞中阻隘石门全。",
            "傍通小径无穷极，溜响玎珰有穴泉。"
        ],
        "title": "题蜕龙洞 鸣凤洞",
        "id": "f271d250-742d-4301-9f26-366bda2658ad"
    },
    {
        "author": "张复",
        "paragraphs": [
            "来游九锁山，忽遇菊岩仙。",
            "老翠偃千亩，黄金铺万钱。",
            "花经令尹爱，词入北司编。",
            "最重水中石，平舟曾为镌。"
        ],
        "title": "知宫高士菊岩",
        "id": "fe4b16bc-0a85-46fb-a338-faf1fccb1700"
    },
    {
        "author": "季履道",
        "paragraphs": [
            "浊酒三秋馆，青灯半夜花。",
            "故人浑在目，幽梦暂还家。",
            "淮近风偏恶，山高月易斜。",
            "新霜何处雁，片影落平沙。"
        ],
        "title": "龟山",
        "id": "50d5f02d-fe91-4df5-bfe6-0b426ad70c97"
    },
    {
        "author": "郑上村",
        "paragraphs": [
            "纷纷蜂蝶莫教知，竹外疏花一两枝。",
            "待得枝头春烂熳，便如诗到晚唐时。"
        ],
        "title": "早梅",
        "id": "eacfbbd2-a922-4be8-90c5-3a4e08c742c0"
    },
    {
        "author": "郑上村",
        "paragraphs": [
            "山云楼头彻夜明，天风吹下读书声。",
            "劝君莫把离骚读，见说梅花恨未平。"
        ],
        "title": "梅氏梅楼",
        "id": "29ef7a50-6309-4d4e-b78f-a624fe378558"
    },
    {
        "author": "高安斋",
        "paragraphs": [
            "买得街头最晚梅，潇潇风雨对吟杯。",
            "莫嫌吟蕊能稀少，不学春光烂熳开。"
        ],
        "title": "晚梅",
        "id": "1fa70aba-9194-4a07-955c-c0b11289c6ca"
    },
    {
        "author": "韩准",
        "paragraphs": [
            "粉腻迷春月满枝，误随秋日弄芳菲。",
            "料应潜作春宵梦，刚被西风不放归。"
        ],
        "title": "九月梨花",
        "id": "86153c19-fdbb-463c-a7f1-3286b17ef180"
    },
    {
        "author": "李云岩",
        "paragraphs": [
            "点检春风事，瓶花最可怜。",
            "本根不知处，犹自向人妍。"
        ],
        "title": "瓶花",
        "id": "c0e33bec-933f-4f4e-8364-f7866b7efb49"
    },
    {
        "author": "凌云屋",
        "paragraphs": [
            "清白冠他三少贵，孤高独占九秋寒。",
            "功成勇退东篱下，不逐春红相牡丹。"
        ],
        "title": "太师菊",
        "id": "375d2eae-8582-43f8-adab-bda4ecae1f79"
    },
    {
        "author": "韩爱山",
        "paragraphs": [
            "不能随俗办生涯，刬草栽兰当理家。",
            "不见西湖林处士，一生受用只梅花。"
        ],
        "tags": [
            "西湖"
        ],
        "title": "栽兰",
        "id": "c6d7e26d-fd5b-417e-9465-47a367a9319b"
    },
    {
        "author": "钱积善",
        "paragraphs": [
            "新挑笋茁喜登盘，减却南阶竹几竿。",
            "已为枯禅参玉版，暂停排日报平安。"
        ],
        "title": "谢惠竹萌",
        "id": "652c0230-2dc7-4fae-ab3b-fba9a9d1578a"
    },
    {
        "author": "耕吴",
        "paragraphs": [
            "九夏蜩螗不可听，秋风纔动便无声。",
            "一襟月露丘园里，却胜趋炎作队鸣。"
        ],
        "title": "蛩",
        "id": "21cf0e3b-8303-4568-bc62-c6101788a397"
    },
    {
        "author": "耕吴",
        "paragraphs": [
            "菊过重阳尚吐香，晚秋风景属村庄。",
            "日羹野菜同妻饭，时倩邻蒭对客觞。",
            "霜後树枝多老丑，雨余山色半微茫。",
            "近来少入城中去，为爱闲居滋味长。"
        ],
        "title": "村庄即事",
        "id": "36678ae0-1aa1-4f58-b052-febf4b9168f5"
    },
    {
        "author": "耕吴",
        "paragraphs": [
            "得失两忘机，何心问是非。",
            "难求斩马剑，且守钓鱼矶。",
            "鹤瘦添新料，儿寒补旧衣。",
            "诗成兴飘逸，天外片云飞。"
        ],
        "title": "隠居",
        "id": "e8c716a8-9d20-4366-9fc4-385454cf6ceb"
    },
    {
        "author": "向雪湖",
        "paragraphs": [
            "曈昽晓日上帘旌，又听林鸠逐妇声。",
            "可笑天公无定向，只随汝辈作阴晴。"
        ],
        "title": "雨鸠",
        "id": "7bf31162-040e-4cda-83a8-43f6b9751346"
    },
    {
        "author": "黄月湖",
        "paragraphs": [
            "主人情熟已忘机，帘幙中间自在飞。",
            "昨夜西风凉信早，岂无归梦到乌衣。"
        ],
        "title": "秋燕",
        "id": "ec2d2f73-f234-46cc-a7df-1d4e2210abc4"
    },
    {
        "author": "彭子翔",
        "paragraphs": [
            "莫养虎，饱则喜子饥则怒。",
            "莫养鹰，饥则附人饱扬去。",
            "鹰去但忘恩，虎怒将为冤。",
            "不如团饭养鸡狗，狗能吠盗鸡戒晓。",
            "世事反覆不可□，狗或反噬鸡乱啼。"
        ],
        "title": "莫养虎",
        "id": "1c669c75-4d5d-43b1-bdcd-47e56c39d4bf"
    },
    {
        "author": "陶应靁",
        "paragraphs": [
            "雨坏宫墙蔓草多，自披荒棘认铜驼。",
            "旧家游女知亡国，不唱春风缓缓歌。"
        ],
        "title": "废宫",
        "id": "fa8933b4-b72c-4e8c-87ec-694dd53a4c26"
    },
    {
        "author": "陶应靁",
        "paragraphs": [
            "晨选期门士，大猎南山阳。",
            "白日照旌旗，咫尺临清光。",
            "之子才且武，结髪在戎行。",
            "控弮拉罴虎，余勇殊未央。",
            "回车宴五柞，举烽令行觞。",
            "禾黍被中野，松柏生高冈。",
            "借问何所思，所思在冀方。",
            "彼美冀方士，安得同翱翔。",
            "峨峨切云冠，奕奕夫容剑。",
            "扬扬徒旅繁，济济驾紫燕。",
            "行行向双阙，去上未央殿。",
            "君明臣亦良，四海皆清晏。",
            "斋房多灵芝，郊薮凤凰见。",
            "群臣亦何为，称功劝封禅。",
            "中夜整冠带，览彼明月光。",
            "屏营不能寐，忧心独怦怦。",
            "危坐待月发，牵牛直南荣。",
            "盈庭树兰蕙，芬香日凋零。",
            "客行随所适，感物怀故乡。",
            "朝发雁门道，夕入兰台宫。",
            "佳宾会若云，列鼎吹笙簧。",
            "终岁极燕乐，保己有余庆。"
        ],
        "title": "古诗二首  其一",
        "id": "4aed2e80-29ea-4764-b234-f82483be49dc"
    },
    {
        "author": "陶应靁",
        "paragraphs": [
            "仙人降瑶席，风露清坛场。",
            "朗咏玉书文，遥上绿云章。",
            "阊阖启中夜，五色垂景光。",
            "霓旌导绛节，授以长生方。",
            "湛然守中扃，不迎亦不将。",
            "琼浆酌天和，玉芝茹春香。",
            "手种蟠桃花，坐待三千霜。",
            "相从广成子，鸾鹄参翱翔。"
        ],
        "title": "古诗二首  其二",
        "id": "0eb717ba-ef4c-47c4-b2ff-44c3193e97ce"
    },
    {
        "author": "无名氏",
        "paragraphs": [
            "凉蝉乱叫朝暮雨，独鹤不迷前後山。",
            "茶叶煮汤胜茗椀，栗花然火称松关。"
        ],
        "title": "题清隠堂",
        "id": "d073dd59-e739-4983-accf-516f7cb4bb38"
    },
    {
        "author": "谢安之",
        "paragraphs": [
            "后皇来何从，顿此八纮网。",
            "神皋尘冥冥，冠盖争勇往。",
            "研桑到白首，塞屋犹怏怏。",
            "云何石南牧，上印归州党。",
            "虚装绝桂海，借石压轻桨。",
            "清风肃炎涨，心事映莽沆。",
            "一朝入吴门，几载耀庭幌。",
            "取廉报常丰，溢作百世享。",
            "英英玉华姿，宛有鬰林象。",
            "开轩函位置，得地甫寻丈。",
            "何以诏云仍，世居如此榜。"
        ],
        "title": "世居亭",
        "id": "4c586be3-9b33-4056-b79f-dc6ce000245f"
    },
    {
        "author": "蔡王竦",
        "paragraphs": [
            "先生穷不怨，语淡气浑然。",
            "大雅三百首，高□□万年。",
            "至今存旧稿，举世玩新编。",
            "我独非真□，□惭远裔贤。"
        ],
        "title": "题清芬阁",
        "id": "ff27dc53-5da2-42d5-8790-519c9572f619"
    },
    {
        "author": "长倩",
        "paragraphs": [
            "先生有古风，杳出尘外格。",
            "犹如陵空鸿，矫矫奋六翮。",
            "锵金中律吕，咏性甘糠核。",
            "苦调非孟酸，□适鄙韩窄。",
            "逸韵肩曹刘，雄词卑甫白。",
            "空遗茂陵稿，未前宣室席。",
            "瓌宝岂终埋，简编缀陈迹。",
            "予生诵风雅，嗜好真成癖。",
            "盥手读终篇，喜同藏拱璧。",
            "裔孙文昌郎，授受良珍惜。",
            "小巫畏大匠，累句屡承索。",
            "续貂愧非尾，成裘由聚腋。",
            "皇华间白雪，杂唱纷缴绎。",
            "意欲扬祖美，不问玉与石。",
            "长言拙称赞，徒慕郢中客。"
        ],
        "title": "题清芬阁",
        "id": "4ab79c0c-136b-4541-bb82-67d24be136d4"
    },
    {
        "author": "令狐勤",
        "paragraphs": [
            "远叩玄英旧隠扉，清风今日尚依依。",
            "云山自许老龙卧，霄汉不妨双凤飞。",
            "欲访骚人考盘地，但寻汉叟钓鱼矶。",
            "年来踏尽红尘路，頼有溪流濯客衣。"
        ],
        "title": "题清芬阁",
        "id": "09359141-9920-4775-b56c-09efa2b7d1fd"
    },
    {
        "author": "李洸",
        "paragraphs": [
            "诗亡向千载，礼义谁维持。",
            "唐人得名者，沈宋称绮词。",
            "卓哉先生才，邈视数子卑。",
            "抗怀信高洁，出事皆清奇。",
            "不矜险绝句，意远窥无涯。",
            "春归鉴湖绿，水落严子矶。",
            "往来寄渔钓，遯世心独知。",
            "松月绕云山，尽入骚人思。",
            "白雪雅调高，俗耳听不宜。",
            "群儿谩嘲毁，百岁名愈驰。",
            "裔孙有清风，宛若先生诗。",
            "搔头试一吟，古意犹能追。"
        ],
        "title": "题清芬阁二首  其一",
        "id": "3e8836b9-4beb-42f3-bcb1-874319469f34"
    },
    {
        "author": "李洸",
        "paragraphs": [
            "备员何奉再依仁，仰慕亨衢速若神。",
            "万里云龙遭圣世，三年苫块报慈亲。",
            "卢茨山水风骚国，獬豸衣冠法令臣。",
            "谁谓趋朝虚几席，长兄歌酒更延宾。"
        ],
        "title": "题清芬阁二首  其二",
        "id": "3f37fc4b-b779-449f-9337-1189c6977f4d"
    },
    {
        "author": "陶迁",
        "paragraphs": [
            "卢茨源上风烟好，结架遥怜云水湄。",
            "曾是先生亲卜筑，不妨相国细吟诗。",
            "山开两峡云来暝，滩急一江帆到迟。",
            "作意云孙真好事，清芬高继昔人□。"
        ],
        "title": "题清芬阁二首  其一",
        "id": "361c26e4-428b-4008-b6d8-969f682fdffa"
    },
    {
        "author": "陶迁",
        "paragraphs": [
            "平生无梦到班行，留得清名与世长。",
            "此老风流胜此谢，诸郎佳句似池塘。",
            "挂云出屋须临赋，卓笔名题信似狂。",
            "小泊便思安石渚，他年容我听鸣羯。"
        ],
        "title": "题清芬阁二首  其二",
        "id": "9c57cc2d-a994-4d20-aa09-e5d175f065fb"
    },
    {
        "author": "赵兰皋",
        "paragraphs": [
            "总为门无马足尘，败蓑悬壁亦天真。",
            "看渠只是芸田者，处世强如识字人。",
            "隔水架茅知避俗，得鱼沽酒却分邻。",
            "市朝多少人称隠，只隠黄金不隠身。"
        ],
        "title": "野人家",
        "id": "d0a2a05a-4c59-47e1-806d-3b1eac5aa740"
    },
    {
        "author": "罗南山",
        "paragraphs": [
            "逐壮鸡飞过短墙，茅柴烧尽满林霜。",
            "酿成社酒家家醉，炊得新粳处处香。",
            "牵犊负犁朝种麦，开渠引水晚浇桑。",
            "老农不管催租急，未夜烘衣先上床。"
        ],
        "title": "田家",
        "id": "ddb8bda0-5d4a-4893-8aa7-4e09a0201590"
    },
    {
        "author": "吴敏",
        "paragraphs": [
            "蝉声满秋树，云影护晴雷。",
            "独坐西风久，半空飞雨来。"
        ],
        "title": "岩岭憩亭",
        "id": "7bf93926-d666-44f8-a5cd-c46cfb48dade"
    },
    {
        "author": "江定斋",
        "paragraphs": [
            "倚槛穷双目，疏林出远村。",
            "秋深山有骨，霜降水无痕。",
            "天地供吟思，烟霞入醉魂。",
            "回头云破处，新月报黄昏。"
        ],
        "title": "列岫亭",
        "id": "1de2ad56-d2c4-42e7-9d28-181420f5614d"
    },
    {
        "author": "江定斋",
        "paragraphs": [
            "漠漠杨花满渡头，东方助我作山游。",
            "凌空地势欲吞海，绕寺渡声长带秋。",
            "远近烟光分岸色，高低塔影浸江流。",
            "栏干倚遍无穷思，频唤吟杯洗□愁。"
        ],
        "title": "题金山雄跨亭",
        "id": "99535070-c542-4491-b4e4-7684442f9ca6"
    },
    {
        "author": "上官琪园",
        "paragraphs": [
            "微雨樵蒸烟起迟，一官抛去久忘机。",
            "门多杂树闻蝉早，家近青山见客稀。",
            "药臼每移斜日晒，荻船常趁便风归。",
            "生来未觉疏琴史，冰簟苔樽在石矶。"
        ],
        "title": "南塘山居",
        "id": "ec6ecfe7-a0ee-4ac6-9f8f-35ab27155e6a"
    },
    {
        "author": "赵汝记",
        "paragraphs": [
            "近屋新篁已作丛，山光稍远眼蒙蒙。",
            "何如乞取仙源水，尘垢俱消洗涤中。"
        ],
        "title": "山隠斋楼居偶成",
        "id": "4ad83969-6e28-4561-aec2-30d8692c0a7e"
    },
    {
        "author": "高竹鹤",
        "paragraphs": [
            "自汲清泉灌药畦，西风篱落豆初肥。",
            "溪童趁日烘渔网，山妇迎寒织雨衣。",
            "棋散石台仙客去，松摇花崦野猿归。",
            "尚嫌居处邻村近，又欲移家入翠微。"
        ],
        "title": "题友人山居",
        "id": "aaead99d-9ede-43b2-b9ee-052ff3792f06"
    },
    {
        "author": "刘雪崖",
        "paragraphs": [
            "数声鸡犬自相闻，借得茅庐住水濆。",
            "梅欲黄时常是雨，稻纔青处便如云。",
            "忧时每叹朝廷远，学稼方知畎亩勤。",
            "若使征书到岩谷，北山又恐动移文。"
        ],
        "title": "村居即事",
        "id": "90989d08-6ae5-4a42-a14e-7caff5de8a30"
    },
    {
        "author": "刘雪崖",
        "paragraphs": [
            "蟠蟀吟空壁，秋深夜渐长。",
            "月华清似水，露气重于霜。",
            "醉後梦难记，兴来诗欲狂。",
            "西风何处笛，唤起客思乡。"
        ],
        "title": "客邸",
        "id": "7da4c3d2-8f71-4206-b044-1cb2b12f28de"
    },
    {
        "author": "申屠月岩",
        "paragraphs": [
            "竹满园林水满池，旋栽黄菊补疎篱。",
            "白云遮断红尘路，人是人非总不知。"
        ],
        "title": "李山人所居",
        "id": "ab97b047-9861-4c7d-bbcb-4bd99df84166"
    },
    {
        "author": "申屠月岩",
        "paragraphs": [
            "鸥鹭江湖性，清闲胜作官。",
            "家贫随分过，母健觉心宽。",
            "酒熟旋篘饮，诗成逐板刊。",
            "七星在长铗，断不为鱼弹。"
        ],
        "title": "闲居遣兴",
        "id": "3bba7160-b5e5-4c43-8673-af64778c971c"
    },
    {
        "author": "吴默斋",
        "paragraphs": [
            "闲凭栏干立，诗牵望眼迷。",
            "水穿城内外，楼接市东西。",
            "江阔云常湿，天宽山尽低。",
            "燕鶑春寂寂，只有雨鸠啼。"
        ],
        "title": "复州东楼",
        "id": "6733844a-57be-4a30-8cb2-cce47c9bf194"
    },
    {
        "author": "郑锦溪",
        "paragraphs": [
            "玳簪新笋破泥沙，寒食轻阴酒望斜。",
            "日暮子规啼不住，满山风雨落桐花。"
        ],
        "title": "双溪阁",
        "id": "82f27cdd-a185-400a-8283-5e8141b6375f"
    },
    {
        "author": "虞子万",
        "paragraphs": [
            "落日下青嶂，归云犹未安。",
            "倚杖无言久，夕阴生翠寒。"
        ],
        "title": "晚对亭",
        "id": "618b6aa1-4503-4eb3-9647-d99f068d363f"
    },
    {
        "author": "陈壑山",
        "paragraphs": [
            "青竹题犹在，黄花课又供。",
            "浮生闲日少，清赏几人从。",
            "老木有豪气，秋山无媚容。",
            "凭高政怀古，江上夕阳舂。"
        ],
        "title": "九日山亭",
        "id": "5fd63bd5-f296-4004-8cc8-0a351808c119"
    },
    {
        "author": "林汉宗",
        "paragraphs": [
            "晚对无人但翠屏，春猿秋鹤自飞吟。",
            "满船载酒来歌舞，谁识当年仁智心。"
        ],
        "title": "晚对亭",
        "id": "0958d3b0-e9c1-4927-b927-8c6f5d0a4c06"
    },
    {
        "author": "鲍鳌川",
        "paragraphs": [
            "杜门春又夏，贫不厌身闲。",
            "白日静于水，绿阴浓似山。",
            "野蔬留客饮，小艇送僧还。",
            "却忆西庵雨，泉声石壁间。"
        ],
        "title": "初夏闲居",
        "id": "536fbcc7-9c3b-4399-85eb-f9cc8a0752aa"
    },
    {
        "author": "武夷",
        "paragraphs": [
            "去日春蚕吐雪丝，归时霜菊剥金衣。",
            "沙鸥不入鸳鸿侣，依旧沧浪绕钓矶。"
        ],
        "title": "题旅舍",
        "id": "ffe44845-e093-4374-b7ac-0032b8bcb50f"
    },
    {
        "author": "皇甫□",
        "paragraphs": [
            "倚棹短亭西，吹尘认旧题。",
            "水添春岸阔，云压暮山低。",
            "沙觜鹭初宿，树头乌自啼。",
            "故人今不见，惟有草萋萋。"
        ],
        "title": "故人亭",
        "id": "cfde5f89-6e31-4572-92a8-3c887ea3d251"
    },
    {
        "author": "皇甫□",
        "paragraphs": [
            "棹穿波底月。"
        ],
        "title": "句",
        "id": "799d39e4-ad21-4dc6-9f6a-543382caa56e"
    },
    {
        "author": "何凉窗",
        "paragraphs": [
            "禹山山下是吾庐，坐处常安数卷书。",
            "族近弟兄相聚密，家贫朋友欲来疏。",
            "临窗种竹堪延鹤，向水开门可钓鱼。",
            "莫羡贵人连甲第，一生能得几时居。"
        ],
        "title": "吾庐",
        "id": "5fd5f3c5-a69a-4934-afb4-eaf3e9e3fd43"
    },
    {
        "author": "刘叔骥",
        "paragraphs": [
            "竹树深藏远市哗，吾庐真似野人家。",
            "幽禽就浴阶前水，游蝶来寻几上花。",
            "心地幸无闲事扰，眼尘还有好书遮。",
            "浮生如此亦堪老，世路驱人底有涯。"
        ],
        "title": "吾庐",
        "id": "7d212f9e-9d02-4541-93ab-7ba1d73e6818"
    },
    {
        "author": "留怡然",
        "paragraphs": [
            "拳石漱芳玉，梦回堪洗耳。",
            "客至馆于斯，妙处从此始。"
        ],
        "title": "潄玉馆",
        "id": "df344a3f-ff8a-414a-aead-3f39210eaf57"
    },
    {
        "author": "赵汝□",
        "paragraphs": [
            "日诵哲师记，岁通圣人书。",
            "前冈复後麓，俨在中间居。",
            "佩月而冠云，被服以璠玙。",
            "沧海朝奋驾，昆仑暮停车。",
            "矫然竦上征，浩荡游太虚。",
            "竟当一悟足，纷历万变余。",
            "危机易翻覆，末世多崎岖。",
            "主公总军戎，参佐谋议摅。",
            "环帐募敖曹，夺营走休屠。",
            "宁知情事异，岂谓才智疏。",
            "归饮永嘉水，胜食建邺鱼。",
            "缅想过西山，熏风袭芙蕖。",
            "朗明观众妙，冲漠味至腴。",
            "身治为物基，学广充理储。",
            "潜深下董帷，抱独吟葛庐。",
            "经纶有时命，吾子意何如。"
        ],
        "title": "题蔡令叶岭书房",
        "id": "c3b9332c-c847-485b-88a3-3ea914660d0b"
    },
    {
        "author": "管御史",
        "paragraphs": [
            "乘舟驻马览九曲，怪柏乔松映修竹。",
            "水明山秀读书地，万古悠悠遗芳躅。",
            "年深景怪公不来，淡雾衰草迷书台。",
            "乌啼鹊噪暮林杪，明月夜夜穿空斋。",
            "门轩岁月谁开闭，策杖登临令心碎。",
            "无聊举棹便回路，闷倚船窗读周易。"
        ],
        "title": "题文公书院",
        "id": "ce5b9100-c5c6-4b5d-9c80-110f53837bb2"
    },
    {
        "author": "郑隼",
        "paragraphs": [
            "雨来风静绿芜鲜，凭看朱栏思浩然。",
            "人语独耕烧後岭，鸟飞斜没望中烟。",
            "松梢半露藏云寺，滩势横流出浦船。",
            "若遣谢宣城不死，必应吟尽夕阳川。"
        ],
        "title": "题苑林北楼",
        "id": "83a0605e-0b84-4c2c-8e66-65d745f33f55"
    },
    {
        "author": "徐太玉",
        "paragraphs": [
            "十日书窗九日扃，春晴无处不闲行。",
            "瓶花落尽无人管，留得残枝叶自生。"
        ],
        "title": "西窗",
        "id": "8cd86cbe-1827-4a51-9572-0fa07994716a"
    },
    {
        "author": "吕良叔",
        "paragraphs": [
            "寒窗一穗篆烟斜，纸帐孤眠对月华。",
            "信是道人风味别，枕边祇欠着梅花。"
        ],
        "title": "斋宿南山堂",
        "id": "f1b6fd90-39a3-48ba-b309-f4c13bf155c9"
    },
    {
        "author": "郑恕斋",
        "paragraphs": [
            "抛却西湖旧绿蓑，闭门无计奈愁何。",
            "非关豪气消磨尽，自是中年感慨多。",
            "漫漫平波鱼自跃，阴阴垂柳鸟能歌。",
            "小楼咫尺无因到，输与周郎日日过。"
        ],
        "tags": [
            "西湖"
        ],
        "title": "次君用借屋",
        "id": "80c531f3-e6c5-4266-bc7a-deaadf7c1f73"
    },
    {
        "author": "盛松坡",
        "paragraphs": [
            "地僻无人到，何缘有市声。",
            "醉中诗句健，闲里梦魂清。",
            "涧水浓煎茗，畦蔬淡煮羹。",
            "读书犹懒在，何暇见公卿。"
        ],
        "title": "闲居",
        "id": "fccbb43f-c10c-40ae-917d-129c36ae6c13"
    },
    {
        "author": "盛松坡",
        "paragraphs": [
            "小径通山寺，飞檐抹晓霞。",
            "松风惊蝶梦，梵磬杂蜂衙。",
            "僧腊菩提树，禅心菡萏花。",
            "诗成因抵掌，飞起欲栖鸦。"
        ],
        "title": "乌石山僧舍",
        "id": "06d9e925-b897-4745-826b-f5998ca8a971"
    },
    {
        "author": "林羲",
        "paragraphs": [
            "卜筑向东郊，低檐浅覆巢。",
            "自知心计拙，不与市情交。",
            "夜烛调诗律，晨香玩易爻。",
            "有时松影散，坐看鹤归巢。"
        ],
        "title": "卜筑",
        "id": "c9d32799-359c-4e51-be26-40d71bf8ea33"
    },
    {
        "author": "王渔壑",
        "paragraphs": [
            "维舟古柳傍严城，借我今宵倚晚晴。",
            "一笛清风秋万里，半楼残月夜三更。",
            "客怀耿耿清樽窄，世故悠悠白髪生。",
            "醉倒拍床谁唤醒，辘轳声里辨长庚。"
        ],
        "title": "月夜登楼",
        "id": "4460859d-f6f6-4255-bf9c-b625d6e40ac1"
    },
    {
        "author": "和请",
        "paragraphs": [
            "又携诗卷到南州，尘满征衫雪满头。",
            "桃李春风故国梦，江山落日异乡愁。",
            "樽前一笑真奇事，坐上诸君尽胜流。",
            "政倚清谈洗胸臆，莫教王粲赋登楼。"
        ],
        "title": "林潘张三友会于新楼",
        "id": "4cfa9893-1701-4732-b562-4afafb06b996"
    },
    {
        "author": "姜竹野",
        "paragraphs": [
            "西风篱下菊班班，想得吟肩正耸山。",
            "急遣曲生陪杖履，要传好句出人间。"
        ],
        "title": "简高澹轩",
        "id": "3282f65c-7d98-4e2a-b471-1d295e04b7d1"
    },
    {
        "author": "姜竹野",
        "paragraphs": [
            "来此琅玕影里吟，更于何处觅山林。",
            "千年清事无人管，独有香山领此心。"
        ],
        "tags": [
            "西湖"
        ],
        "title": "西湖竹阁寺",
        "id": "f6f42f02-2107-4741-ade1-e8317973deb7"
    },
    {
        "author": "姜竹野",
        "paragraphs": [
            "船翻亭迹尚依然，动有风波静有天。",
            "人世不知行实地，每于船上又安船。"
        ],
        "title": "船子和尚西亭",
        "id": "ce31bfbb-3e9b-41d9-a21e-cc2abc3ac664"
    },
    {
        "author": "释朋来",
        "paragraphs": [
            "几宿青山逐陆郎，清明时节好烟光。",
            "归穿绿荇船头滑，醉踏残花屐齿香。",
            "风急岭云飘逈野，雨余田水落方塘。",
            "不堪吟罢东回首，满耳蛙声正夕阳。"
        ],
        "title": "清明游玉堂庄",
        "id": "2419d877-e6a2-41c1-8f5a-c83602e99db3"
    },
    {
        "author": "周野斋",
        "paragraphs": [
            "静看唐人刻，相连坐石阴。",
            "鸟呼留客意，果熟住山心。",
            "野水流诗叶，天香袭道林。",
            "云根有桂树，应待月中寻。"
        ],
        "title": "下竺寺",
        "id": "568ef7fc-4238-49f1-a545-698ff9e2eb8c"
    },
    {
        "author": "周□",
        "paragraphs": [
            "才入度门寺，先观觉范诗。",
            "昔人吟不尽，今日到方知。",
            "地僻寒来早，山高月上迟。",
            "池边老修竹，曾映董生帷。"
        ],
        "title": "题度门寺",
        "id": "25f0c2fb-1f27-472c-9c5e-0abd8d290ea5"
    },
    {
        "author": "黄樵逸",
        "paragraphs": [
            "曾是衣裳第一人，曲终认得本来身。",
            "多年不作东风梦，闲却蔷薇一架春。"
        ],
        "title": "九曲尼院",
        "id": "864aabc0-5888-4577-9d40-86cf5eb91c63"
    },
    {
        "author": "余国宝",
        "paragraphs": [
            "楚江空阔水痕收，葭苇萧萧两岸幽。",
            "柔橹推残千顷浪，好风吹过一帆愁。",
            "人归别浦云烟晚，舟泊寒沙岛屿秋。",
            "领略风光须我辈，谩寻诗句倚江楼。"
        ],
        "title": "祥符寺水阁",
        "id": "d2fa49c6-ee5f-4697-884d-9276ba0b37a9"
    },
    {
        "author": "朱省斋",
        "paragraphs": [
            "鹤林古竹院，马素旧松关。",
            "草合门前路，云埋寺後山。",
            "花神千载去，僧话片时闲。",
            "满壁瑰奇句，惭窥豹一斑。"
        ],
        "title": "鹤林寺竹院",
        "id": "71182c3c-45a7-474e-b525-35d1b059447f"
    },
    {
        "author": "苏凌然",
        "paragraphs": [
            "看经转佛稻场边，一迳松杉密似烟。",
            "见说老僧浑不出，送人只到寺门前。"
        ],
        "title": "禹寺",
        "id": "79fff412-00ae-489f-a3bd-1043abc66fb4"
    },
    {
        "author": "蒋允中",
        "paragraphs": [
            "晓入灵岩寺，灵踪一一穿。",
            "天聪凿混沌，龙鼻滴潺湲。",
            "不雨山长湿，微风谷竞喧。",
            "参旗开障日，鳌柱仰擎天。",
            "雁异灵山鹫，蒲非华岳莲。",
            "重台疑魏载，卓笔岂张颠。",
            "夜月连千嶂，晴云画一川。",
            "凈名常宴坐，行亮昔安禅。",
            "共乐仙游胜，都将世事捐。",
            "双鸾知可跨，拟把石碑镌。"
        ],
        "tags": [
            "华山"
        ],
        "title": "灵岩禅寺",
        "id": "e3224a18-3672-40d5-a093-d1f16213efa0"
    },
    {
        "author": "康惇",
        "paragraphs": [
            "不怕石头滑，来为雁荡行。",
            "平生梦不到，今日眼逾明。",
            "未历千岩秀，先逢一段清。",
            "遍观从此始，着脚历峥嵘。"
        ],
        "title": "寿昌禅寺",
        "id": "78d3fbdd-8cd7-4b54-a66d-8cc2f3c37e68"
    },
    {
        "author": "边维岳",
        "paragraphs": [
            "飞桥翼翼傍云岑，田宅荒凉一迳深。",
            "想像吹笙凉彻夜，却疑风竹助遗音。"
        ],
        "title": "题妙庭观  其一",
        "id": "0fe0885c-ec78-4fba-b8d2-d9cf0382f33e"
    },
    {
        "author": "边维岳",
        "paragraphs": [
            "不见当年鼎与坚，望中河汉路漫漫。",
            "人人自有飞升骨，平却心丹是内丹。"
        ],
        "title": "题妙庭观  其二",
        "id": "60426bc3-f7e2-4922-b8c2-6e2ddfb07b81"
    },
    {
        "author": "程秘",
        "paragraphs": [
            "冲雨西来又雨归，出门重为此山悲。",
            "重重俗屋遮藏尽，无复新轩扁乞芝。"
        ],
        "title": "题妙庭观  其一",
        "id": "b8b08d5c-e8ad-4c03-af80-713cea035ed5"
    },
    {
        "author": "程秘",
        "paragraphs": [
            "要识仙霞五色丹，须还苔琐旧灵坛。",
            "玉楼更疑群仙宿，移向长虹卧处安。"
        ],
        "title": "题妙庭观  其二",
        "id": "557bf139-0b15-41d8-af1c-fd132156c8b7"
    },
    {
        "author": "无名氏",
        "paragraphs": [
            "有一老翁老无齿，处处无人问年纪。",
            "白髪如丝向下垂，一双眸子碧如水。",
            "不裹头，又不履，相识虽多少知己。",
            "问翁毕竟何所止，笑言只在红尘里。",
            "秋风猎猎行云飞，老人此意无人会，目注云归心自知。",
            "黄口小儿莫相笑，老人旧日曾年少。",
            "浪迹常如不系舟，地角天涯自知跳。",
            "亦曾乐半夜，传筹醉朱阁。",
            "美人如花弄弦索，只恨樽前明月落。",
            "亦曾忧羁放，他乡迫暮秋。",
            "故国日边无信息，断鸿空逐水长流。",
            "或安贫，或安富，或爵通侯封万户。",
            "一任秋霜换鬓毛，本来面目长如故。",
            "水有苹兮山有芝，人意虽存事已非。",
            "有时却忆经游处，都似茫茫春梦归。",
            "迩来尤解安贫贱，不为公卿强陪面。",
            "皎如明月在秋水，动着依前还不见。",
            "还不见，可奈何，空使远人增眷恋。",
            "但只从他随物转，青楼黄阁长相见。",
            "长相见，莫殷勤，却是翁家旧主人。"
        ],
        "title": "老人行",
        "id": "4cc44030-03e7-4d3a-a2b1-2bf4ff0f0ad8"
    },
    {
        "author": "赵月泉",
        "paragraphs": [
            "入山认得本来踪，识破机关境界同。",
            "水自东流山自秀，因缘只在笑谈中。"
        ],
        "title": "游虎丘见瞎堂扁额有感",
        "id": "fbb8b729-8ffe-4775-a2db-138ba46cb4bd"
    },
    {
        "author": "伟岸翁",
        "paragraphs": [
            "水声翻海底，塔影写楼心。"
        ],
        "title": "句",
        "id": "095ed6d9-b09c-4a23-918f-42a9c31ad7be"
    },
    {
        "author": "葛逸",
        "paragraphs": [
            "楼观倚云端，烟收陆海宽。",
            "苍崖留剑迹，古木见龙蟠。",
            "石径青苔滑，霜林木叶干。",
            "凭栏千里豁，爽气逼人寒。"
        ],
        "title": "虎丘呈元机上人",
        "id": "2004ccb9-ec07-4a01-a1eb-65b25158ccb6"
    },
    {
        "author": "张灵受",
        "paragraphs": [
            "铁瓮城头数塞鸿，淮山依约翠烟中。",
            "伤心狠石千年在，极目迷楼百尺空。",
            "浮玉春酣江带绿，扶桑日涨海门红。",
            "南朝流下无穷浪，长与渔人棹短蓬。"
        ],
        "title": "北固山",
        "id": "f14149ed-ef47-4194-aa3e-b302e0b657cd"
    },
    {
        "author": "潘景良",
        "paragraphs": [
            "嵌岩穹窿，屹立乎江中。",
            "崩湍下瞰不见底，巨石崛出高摩空。",
            "混沌破来到今几万岁，雄奇秀丽胡为乎此山兮独钟。",
            "长江西来一万里，当空削出金芙蓉。",
            "上有金仙居，下有冯夷宫。",
            "宝坊栉比列霄汉，塔影倒置惊鱼龙。",
            "有时洪钟咽烟响，潮音属和驱群聋。",
            "鸟飞竟力不得到，我尝拏舟一抵其云峰。",
            "摄衣步楼阁，矫首观无穷。",
            "齐州九点落眼底，岷峨西望沧溟蒙。",
            "忽闻长风破巨浪，芥蒂一洗平生胸。",
            "山僧喜殊常，握手何从容。",
            "杯擎陆羽水，茶泛玉川风。",
            "鹤庵散仙，恒斋老翁，把臂大笑声融融。",
            "天风吹袂欲轻举，白云缥缈将何从。",
            "不知海外之三山，群仙之乐与此将异而或同。",
            "迄今别去五六载，我舟又复来掀篷。",
            "山灵偃蹇我倨傲，尘怀汩没不得追前踪。",
            "风帆一笑金山过，山头日落飞冥鸿。"
        ],
        "tags": [
            "长江"
        ],
        "title": "游金山",
        "id": "a8a6057d-85d4-498c-8e23-2b5a34111dc6"
    },
    {
        "author": "余越",
        "paragraphs": [
            "松花蔌蔌糁苍苔，墙角梧桐取次开。",
            "倚徧阑干人未去，一双白鹭破山来。"
        ],
        "title": "题白云院",
        "id": "5eafc4c9-a4ee-4832-bf12-dee2073a6692"
    },
    {
        "author": "上官佑",
        "paragraphs": [
            "野寺无人到，春风扫落花。",
            "重寻旧游处，泉石遶烟霞。"
        ],
        "title": "游宝林寺",
        "id": "16c34d34-15fe-4d99-940d-5c00b52ecbe0"
    },
    {
        "author": "黄畸翁",
        "paragraphs": [
            "流落人间一万篇。"
        ],
        "title": "句  其一",
        "id": "97541e69-19e6-4210-a273-4015f218a27f"
    },
    {
        "author": "黄畸翁",
        "paragraphs": [
            "身闲不入红尘市，梦好频惊画角声。"
        ],
        "title": "句  其二",
        "id": "f75901ab-a2fc-43e6-9fc4-e481f6093c38"
    },
    {
        "author": "黄畸翁",
        "paragraphs": [
            "日高三丈宿酒醒，鸟唤一声春梦惊。"
        ],
        "title": "句  其三",
        "id": "8e53b5ca-cbc6-4e7d-9576-e53a39ffff89"
    },
    {
        "author": "洪延",
        "paragraphs": [
            "晓日开晴壑，山行信马蹄。",
            "石泉鸣夜玉，林笋迸春迟。",
            "松月禅心静，尘埃俗眼迷。",
            "悬崖高万丈，倚作上天梯。"
        ],
        "title": "灵鉴院",
        "id": "d9ba2615-06da-4ef9-a39c-4d12bc24fe99"
    },
    {
        "author": "傅知录",
        "paragraphs": [
            "万物荣枯自有时，梅花非早菊非迟。",
            "时人莫似春蝴蝶，才到花开便满枝。"
        ],
        "title": "题太平馆",
        "id": "a3fb1cc1-458a-4599-8357-196896753891"
    },
    {
        "author": "□说",
        "paragraphs": [
            "路入仙峰不记重，一轩潇洒桧阴中。",
            "溪山括尽丹青巧，天地驰回造化工。",
            "风剡鳞波清枕簟，日扶花影上帘栊。",
            "来游绝异人间景，身世依稀到蘂宫。"
        ],
        "title": "高平北岩",
        "id": "4ca92ed5-9778-44dd-9eff-97ed3e829866"
    },
    {
        "author": "黄宗德",
        "paragraphs": [
            "姑苏西去是阊门，何事祁山亦共名。",
            "落月啼乌人睡觉，晓钟空动故乡情。"
        ],
        "title": "阊门滩",
        "id": "0a614ac2-1a19-4852-9226-86d69ec49f50"
    },
    {
        "author": "胡溥",
        "paragraphs": [
            "杨柳汀洲绿四围，沙中禽鸟杂相依。",
            "烟留群鹭和鸥卧，霞带孤鸿与鹜飞。"
        ],
        "title": "清溪",
        "id": "1663869f-839e-4e53-9486-670a3970e962"
    },
    {
        "author": "汪行素",
        "paragraphs": [
            "蓬壶咫尺隔尘氛，流水桃源上下村。",
            "游遍东西南北洞，风光别是一干坤。"
        ],
        "title": "通玄观",
        "id": "87d7363c-13cb-49a0-97bb-5cabb333094b"
    },
    {
        "author": "王学",
        "paragraphs": [
            "南朝笛竹蕲为良，织成文簟瑠璃黄。",
            "旧物正尔冷如铁，此君无奈寒如霜。",
            "山斋溽暑正六月，野人清梦迷三湘。",
            "卷舒随分且藏节，作诗为报刘中央。"
        ],
        "title": "谢刘本玉先生惠簟",
        "id": "910ef6e8-7ef8-40a0-9264-210ca91d2db2"
    },
    {
        "author": "施冘",
        "paragraphs": [
            "苍虬横距沙心泊，蜿蜒跨山矗一角。",
            "松林忽撼洪涛风，雪浪排空奔电雹。",
            "长淮渺渺烟未收，英雄自老江自流。",
            "野人半醉不一语，豁见秋月升山头。"
        ],
        "title": "君山",
        "id": "79c9f0e7-df92-4eec-84d9-4f82d68209db"
    },
    {
        "author": "孙应威",
        "paragraphs": [
            "君山盘结青云梯，堂高更觉天象低。",
            "横江万顷莹玻璃，蓬瀛胜概从端倪。",
            "几欲收拾归品题，分甘独令倦攀跻。",
            "使君领客伫沙堤，指点淮浙分东西。",
            "神州三百尘埃迷，慨怀往昔重惨凄。",
            "我闻王师临青齐，虏穴已扫庭已犁。",
            "志士毋必惊闻鸡，威仪喜见皆遗黎。",
            "当颂中兴镌浯溪，说秦强楚不复稽。"
        ],
        "title": "君山",
        "id": "bfa0690b-7896-4063-b804-b3c0962e7529"
    },
    {
        "author": "郑奎",
        "paragraphs": [
            "岁晚征颜叹飘泊，日暮江城吹画角。",
            "倚栏无地吊兴亡，松风落子惊飞雹。",
            "云凝苍梧愁不收，英雄泪洒泾渭流。",
            "眼前不着沙洲碍，望到中原天尽头。"
        ],
        "title": "君山",
        "id": "91fbad99-b5cd-47b7-89a7-9d74cb594fd1"
    },
    {
        "author": "王元复",
        "paragraphs": [
            "五云金紫涌仙宫，十八湾尖第一峰。",
            "木石阴阴风飒飒，方池掬看小神龙。"
        ],
        "title": "题大茅峰",
        "id": "656e0c5b-6214-41ed-a31d-422072ca7b7e"
    },
    {
        "author": "童童",
        "paragraphs": [
            "屣弃万乘追浮丘，仙成驾鹤缑山头。",
            "碧桃千树锁金嗣，玉笙嘹喨天风秋。",
            "回眸下笑蜉蝣辈，蜗角争战污浊世。",
            "何当高气凌云霄，愿随环佩联云骑。"
        ],
        "title": "题王子晋",
        "id": "14586c0d-f014-4504-b56d-edbc6e10b532"
    },
    {
        "author": "汪应晦",
        "paragraphs": [
            "武侯遗庙自丹青，霸业销磨但故城。",
            "北魏中分盟血在，南阳三顾夙心明。",
            "君臣际会宜兴汉，吴蜀相资失借荆。",
            "独致瓣香思祀典，西山回首暮云生。"
        ],
        "title": "次韵武侯庙",
        "id": "1f8e8b84-ccb3-432c-86f9-c25ce157c8da"
    },
    {
        "author": "吴山",
        "paragraphs": [
            "一年荒宿敬亭岚，世路如今亦颇谙。",
            "鸦带夕阳来舍北，雁传秋信到江南。",
            "王曾素志非温饱，毛义微名为旨甘。",
            "料得倚门凝望切，东风何日拥归骖。"
        ],
        "title": "宣城倅馆",
        "id": "fbf7bd7c-0fea-4ad6-9f8a-ac14b2935ebb"
    },
    {
        "author": "周尹潜",
        "paragraphs": [
            "可怜江月乱中明，应识逋逃病客情。",
            "斗柄阑干洞庭野，角声凄断岳阳城。",
            "酒添客泪愁仍溅，浪卷归心暗自惊。",
            "欲问行朝旧消息，眼中盗贼尚纵横。"
        ],
        "tags": [
            "洞庭湖"
        ],
        "title": "野泊对月有感",
        "id": "d1c63855-5b0b-436c-b5a7-b7f12e1072b0"
    },
    {
        "author": "释德葵",
        "paragraphs": [
            "君不见昔人十日画一水，摩挲漥窿随手起。",
            "若非胸次吞江湖，安得波澜来笔底。",
            "我来萧寺观奇踪，壁间隠隠腾蛟龙。",
            "初疑乘风驭弱水，恍然坐我蓬莱宫。",
            "又疑去年八月秋水溢，阴风袭人廊庑湿。",
            "谁知画者巧通神，董羽至今羞死笔。",
            "此水不是画，一水一水势相及。",
            "对此融神坐终日，後人虽画画不出。",
            "何如倒却毘陵华严壁，海慧北廊推第一。"
        ],
        "title": "题海慧寺画水壁",
        "id": "0dd8b4fe-4671-40d4-86b0-0dc7ee1450f5"
    },
    {
        "author": "释德葵",
        "paragraphs": [
            "闻说芳亭着意浓，留连美景一壶中。",
            "歌声不放鶑声老，酒面长陪花面红。",
            "笋迸玉簪穿落日，柳拖金线系东风。",
            "时人尽道春归去，疑是桃源路忽通。"
        ],
        "title": "留春亭",
        "id": "5eb41520-6a1c-4f05-8e29-d7f81b0ac4df"
    },
    {
        "author": "释德葵",
        "paragraphs": [
            "五月六月火云蒸，家家纳凉前後庭。",
            "楼头四鼓五鼓急，阁上犹闻人诵经。"
        ],
        "title": "精进阁",
        "id": "39d72651-84f3-4027-b216-e720d4647aba"
    },
    {
        "author": "饶道深",
        "paragraphs": [
            "两岸尘埃终不到，四檐风月冷无声。",
            "路从碧树阴中断，人向红莲影里行。"
        ],
        "title": "水心亭",
        "id": "b56b18e2-21df-45b0-acf6-cdda9316c93d"
    },
    {
        "author": "饶道深",
        "paragraphs": [
            "落霞断岸斜阳里，万里江天画不成。"
        ],
        "title": "句",
        "id": "03189f7a-40e9-4a60-8a86-3458fe5290a0"
    },
    {
        "author": "无名氏",
        "paragraphs": [
            "灵光殿古生秋草，曲阜城荒噪晚鸦。",
            "惟有孔林残照里，至今犹属仲尼家。"
        ],
        "title": "宣圣墓",
        "id": "a74da130-e05f-49e5-9abb-b35966724863"
    },
    {
        "author": "无名氏",
        "paragraphs": [
            "祖来产业分兄弟，身後诗书遗子孙。"
        ],
        "title": "句",
        "id": "33a5cde4-f33e-489d-927f-d22b426f876a"
    },
    {
        "author": "邓南秀",
        "paragraphs": [
            "渔照灭不灭，水光空复空。",
            "疏钟五更月，残梦万松风。",
            "沆瀣虚无外，凄清顷刻中。",
            "火轮欲飞动，滟滟紫霄东。"
        ],
        "title": "钤冈早行",
        "id": "e218de25-a9bd-47a5-af34-ee1e9899832b"
    },
    {
        "author": "赵升之",
        "paragraphs": [
            "落蒂累累入海航，枯皮犹吐绿芽长。",
            "金丝髪裹乌龙脑，白兔脂凝碧玉浆。",
            "未许分瓢饮{需酉灵}醁，且堪切肉配槟榔。",
            "当时曾挂将军首，此说荒唐未可量。"
        ],
        "title": "椰子",
        "id": "31932454-e9fe-47f6-bfd5-3ae95169f5a3"
    },
    {
        "author": "陈正善",
        "paragraphs": [
            "闻道骑鲸碧眼仙，黄柑手植尚依然。",
            "人间俯仰更成古，天下声名不计年。",
            "茧纸谁能收妙墨，鸡林何用续遗编。",
            "使君为创新堂事，若解尊贤即是贤。"
        ],
        "title": "尊贤堂",
        "id": "d87d5e30-1bec-4e8c-af47-c6f2005f460f"
    },
    {
        "author": "黄嗣",
        "paragraphs": [
            "诛茅垒石结新亭，退食筹边答圣明。",
            "海外时康民讼简，同官莫惜共论兵。"
        ],
        "title": "筹边亭",
        "id": "2721ffcc-d227-448e-931a-7143c526e55a"
    },
    {
        "author": "丁臣",
        "paragraphs": [
            "山僧野老远逢迎，指点清泉笑语同。",
            "近日帝前枢轴老，旧来亭上醉吟翁。",
            "林峦自古名虽胜，事物因人地转雄。",
            "从此州民增壮观，岘山非独有羊公。"
        ],
        "title": "题醉翁亭",
        "id": "6ab348f7-eac2-45f6-8ce5-98d10b550230"
    },
    {
        "author": "无名氏",
        "paragraphs": [
            "戎马掀天动地来，襄阳城下哭声哀。",
            "平章束手全无策，却把科场恼秀才。"
        ],
        "title": "讥贾平章",
        "id": "05b0dd76-4b2f-4e67-b9be-7b8120461a76"
    },
    {
        "author": "无名氏",
        "paragraphs": [
            "驾幸景灵宫，诸生尽鞠躬。",
            "头乌身上白，米虫。"
        ],
        "title": "十七字诗",
        "id": "379e3a6f-ff86-4ef6-8b04-bd3a634e700f"
    },
    {
        "author": "冉居常",
        "paragraphs": [
            "缥缈飞楼压旧城，年年来听峡猿吟。",
            "衣裳惯见秋风冷，梦寐常愁塞日阴。",
            "霜露园林千古事，波涛鸥鹭一生心。",
            "祗应庾信频飘泊，正坐江关缘分深。"
        ],
        "title": "到夔州",
        "id": "0968cd1b-1500-437e-abca-67293cc034c3"
    },
    {
        "author": "冉居常",
        "paragraphs": [
            "他年虫篆老书生，谬向文闱预领衡。",
            "敢道灵鳌嗟赑屃，祗愁洼马赋峥嵘。",
            "旧传锦样心虽愧，新拣沙金眼自明。",
            "收拾美庄逃谤去，升沈脚迹任诸英。"
        ],
        "title": "夔州试院呈诸公  其一",
        "id": "8e559c58-39cb-4846-a23b-3a499e6f719b"
    },
    {
        "author": "冉居常",
        "paragraphs": [
            "粉袍切勿笑冬烘，且踏烧残鼠尾踪。",
            "总是炎蒸同造榜，不妨衣钵继登庸。",
            "云移白帝鹏霄近，月入清秋桂子浓。",
            "愿得词锋倚天剑，借君雷雨化蛟龙。"
        ],
        "title": "夔州试院呈诸公  其二",
        "id": "8b09f3a2-2342-4434-8f3a-4627ff30edd5"
    },
    {
        "author": "冉居常",
        "paragraphs": [
            "西南割据几何年，长托威灵滟滪前。",
            "霸气不随天数尽，神祠犹压地形偏。",
            "舟航岁晚方孤客，关塞山寒更莫烟。",
            "欲论兴亡愁意绪，持杯寂寞酹山川。"
        ],
        "title": "白帝庙",
        "id": "2d665feb-a959-453a-9c15-ad2cb0308c98"
    },
    {
        "author": "冉居常",
        "paragraphs": [
            "青春恼人思跰跹，女郎市酒趣数钱。",
            "不道翁家久留客，红裆幔结赛秋千。"
        ],
        "title": "上元竹枝歌和曾大卿  其一",
        "id": "bda0b9e1-408e-4e3d-894b-49f42a372fad"
    },
    {
        "author": "冉居常",
        "paragraphs": [
            "学箫学鼓少年群，准拟春来奉使君。",
            "自向琱笼作行队，安排好曲写殷勤。"
        ],
        "title": "上元竹枝歌和曾大卿  其二",
        "id": "14a28d62-d38c-4f63-9486-fc5663f96914"
    },
    {
        "author": "冉居常",
        "paragraphs": [
            "珍珠络结绣衣裳，家住江南山後乡。",
            "闻道使君重行乐，争携腰鼓趁年光。"
        ],
        "title": "上元竹枝歌和曾大卿  其三",
        "id": "5cb879cd-3ad3-410d-b944-344742aadf78"
    },
    {
        "author": "刘士季",
        "paragraphs": [
            "少陵遗迹瀼西东，端的高斋在此中。",
            "今日花枝弄烟雨，前时蔬甲卧霜风。",
            "根株移取他山翠，跗萼输来别圃红。",
            "收拾阳春无尽藏，夔人端说两诗翁。"
        ],
        "title": "次韵和漕司小红翠亭  其一",
        "id": "1eaf397c-df84-48cc-a48e-b403c41af66f"
    },
    {
        "author": "刘士季",
        "paragraphs": [
            "苑在中巴东复东，满城春色一园中。",
            "休言小小鶑花界，也胜纤纤燕麦风。",
            "舞袖卷纱空映翠，晴窗磨镜漫晞红。",
            "叶成帷幄花成阵，壮观诗坛矍铄翁。"
        ],
        "title": "次韵和漕司小红翠亭  其二",
        "id": "fd3803f1-e776-4490-acd0-63d500510ad5"
    },
    {
        "author": "张德容",
        "paragraphs": [
            "高秋客未还，何处望乡关。",
            "乔宇苍烟外，孤亭落照间。",
            "雨晴山觉近，潮满水如闲。",
            "目断峒阳路，归云不可攀。"
        ],
        "title": "芦台峭帆亭",
        "id": "91389412-cd45-4f8c-acc9-45de85dc4217"
    },
    {
        "author": "吕信臣",
        "paragraphs": [
            "秦川西去远，不意过漳川。",
            "归梦三千里，羁愁二十年。",
            "谋生空白髪，行路若青天。",
            "余事休相问，相留只醉眠。"
        ],
        "title": "漳州写怀",
        "id": "3e976f3d-ff1d-4e1f-9302-a1af9f071eed"
    },
    {
        "author": "廖衡",
        "paragraphs": [
            "泪多陈后愁离殿，浴出杨妃困倚阑。"
        ],
        "title": "句",
        "id": "eea373cf-7713-4a6c-a79c-adc11d05e70d"
    },
    {
        "author": "庾卜礼",
        "paragraphs": [
            "我观大瀛海，山与水相伴。",
            "维兹山水丽，邈在西南畔。",
            "公如出岫云，顷刻固已漫。",
            "倏尔转晴空，化为五色斓。",
            "三径他山缉，万里归心断。",
            "要从父老归，不作儿女观。",
            "苏公金石心，坐阅岁时换。",
            "来赴林泉期，更觉云锦焕。",
            "五采弄珠玑，八章诵云汉。",
            "向来古使星，久未视龟篆。",
            "心贪汗漫游，行无麋鹿乱。",
            "快哉天下乐，岂以寸心玩。"
        ],
        "title": "题云锦园",
        "id": "91f25647-64a0-4cba-9a61-788e016dcc48"
    },
    {
        "author": "刘弼",
        "paragraphs": [
            "滩声来席上，亭影落溪中。"
        ],
        "title": "句",
        "id": "9136d2a3-139e-4ef8-91ec-dc36ed8e20c6"
    },
    {
        "author": "廖𠵨",
        "paragraphs": [
            "陶公非是爱黄花，花与陶公本一家。",
            "懒向春风竞颜色，自甘秋露缀英华。",
            "宁知发早还先萎，到底开迟反耐赊。",
            "物理细推元不异，衔杯何惜月西斜。"
        ],
        "title": "题东流菊江亭",
        "id": "395eee8f-3269-4d2b-918b-4d1d160d6003"
    },
    {
        "author": "房芝兰",
        "paragraphs": [
            "窗含野色入平吞，极目渔樵江上村。",
            "流出异香花堰水，放开老翠叶山云。",
            "竹边僧寺鸥沙绕，柳外人家驿路分。",
            "挂月参天蟠地脉，门前双树几斜曛。"
        ],
        "title": "题顺安楼",
        "id": "5fbfba70-1d10-4469-8d5e-f42c07813267"
    },
    {
        "author": "房芝兰",
        "paragraphs": [
            "云根流出泻寒声，冷沁禅关竹树清。",
            "气泄化胎飞宝锡，岩开冰谷愧尘缨。",
            "鹤林月浪秋常浸，龙海波涛夜忽惊。",
            "分我一瓢苏旱岁，化为霖雨泽苍生。"
        ],
        "title": "题梵天寺泉",
        "id": "173f2308-1458-4667-a556-864b2b867ce8"
    },
    {
        "author": "房芝兰",
        "paragraphs": [
            "门前流水碧粼粼，禅定僧闲化复淳。",
            "搅梦半因诗作祟，破寒全藉酒生春。",
            "休教一切有为法，误着三生自在身。",
            "拂袖重来经五载，梵云飞雨洒儒巾。"
        ],
        "title": "梵天寺",
        "id": "8685d7ca-9403-4363-8a9d-a785ad4cbc8b"
    },
    {
        "author": "何英",
        "paragraphs": [
            "羊肠有路地多险，马脊无人天一隅。"
        ],
        "title": "句  其一",
        "id": "8e81ca34-0872-4b82-ac97-5606e1634863"
    },
    {
        "author": "何英",
        "paragraphs": [
            "自从二水分新旧，南北烟波各自愁。"
        ],
        "title": "句  其二",
        "id": "3c927a82-3ba5-4f3d-b293-6b5e9ee44035"
    },
    {
        "author": "顾禄",
        "paragraphs": [
            "黄阁彤扉尽宋臣，归来松菊伴闲身。",
            "举头谁识悠然意，只有南山是故人。"
        ],
        "title": "渊明祠  其一",
        "id": "e98686b6-a67f-44f3-afc4-8d465557cdb4"
    },
    {
        "author": "顾禄",
        "paragraphs": [
            "葛巾漉酒艳流霞，长向东篱醉菊花。",
            "不分宋公移晋祚，只将甲子纪年华。"
        ],
        "title": "渊明祠  其二",
        "id": "0c4f5bd8-1242-4069-b6e9-310a9efce3a7"
    },
    {
        "author": "饶方",
        "paragraphs": [
            "地将灵气吐林峦，至宝曾淘瓦砾间。",
            "若把图经重校定，此山宜唤作金山。"
        ],
        "title": "金山",
        "id": "afae6278-338f-46f8-a3c2-42b1c79fe18a"
    },
    {
        "author": "冯浚",
        "paragraphs": [
            "手执筇敲结佩刀，直趋危顶一峰豪。",
            "回头朝市声声远，接武烟霞步步高。",
            "天上召雷池水涨，人间祷雨穴风号。",
            "九千七百三十丈，翠压江湖几点涛。"
        ],
        "title": "祝融峰",
        "id": "b9957110-b840-4838-96b8-79d9b74751c8"
    },
    {
        "author": "张翠屏",
        "paragraphs": [
            "溪上桃花无数开，花间秋水绿于苔。",
            "不因渔父寻源入，争识仙家避世来。",
            "翠雨连云流玉洞，丹霞护日抱瑶台。",
            "幔亭亦有红桥约，问我京华几日回。"
        ],
        "title": "忆秦人洞",
        "id": "f3f6bdb4-bf10-4d9c-ac57-34284fc15ef8"
    },
    {
        "author": "古汴高士",
        "paragraphs": [
            "山前溪是当时水，源上桃非旧日花。",
            "多是渔郎露消息，洞门从此锁烟霞。"
        ],
        "title": "桃源",
        "id": "a2bc8010-95f6-4f87-9d2d-f6789fd007f8"
    },
    {
        "author": "古汴高士",
        "paragraphs": [
            "雾散云收宿雨干，秦桃落尽晓风寒。",
            "晴山四望天开画，啼鸟一声人倚栏。"
        ],
        "title": "楚山春晓",
        "id": "7b7e68fc-fd90-424d-9ba9-67c827955af8"
    },
    {
        "author": "古汴高士",
        "paragraphs": [
            "日落山前水涨时，有人拍掌笑嘻嘻。",
            "篙师只管需把手，载过神仙不自知。"
        ],
        "title": "潼坊晚渡",
        "id": "d62ac720-41b7-43e2-aa9a-2e5168c6b952"
    },
    {
        "author": "古汴高士",
        "paragraphs": [
            "第一岩前景若何，江流潋滟漾晴罗。",
            "游仙道士无萦系，也共白云栖一窝。"
        ],
        "title": "渌罗晴昼",
        "id": "2a9ba86e-85ed-400e-83da-6f2e94cd836b"
    },
    {
        "author": "古汴高士",
        "paragraphs": [
            "浔阳古寺久荒凉，倒柱颓梁卧夕阳。",
            "一盏佛灯犹未灭，霁天云淡月华光。"
        ],
        "title": "浔阳古寺",
        "id": "1f74804e-bbfc-4e30-a928-26eef39f17fb"
    },
    {
        "author": "古汴高士",
        "paragraphs": [
            "层澜叠浪势轰雷，怒雨号风涌雪堆。",
            "半夜四天云墨黑，恍疑白马闯江来。"
        ],
        "title": "白马雪涛",
        "id": "6c1c3756-7741-4485-8afb-9c18f9e39294"
    },
    {
        "author": "古汴高士",
        "paragraphs": [
            "洞角丹砂吐锦云，龟毛铅彩瑞氤氲。",
            "我来收入县胎鼎，炼到洪蒙未剖分。"
        ],
        "title": "炼丹台",
        "id": "5483bae1-8959-421c-818b-1a07bdcfc96e"
    },
    {
        "author": "蓝乔",
        "paragraphs": [
            "太乙峰前是我家，满床书史足生涯。",
            "春深带酒不归去，老却碧桃无限花。"
        ],
        "title": "怀霍山",
        "id": "03267d84-b830-4d9a-8414-cb80831b2fcc"
    },
    {
        "author": "蓝乔",
        "paragraphs": [
            "人间富贵尘如海，虚度春三二月花。",
            "八表烟霞总一家，蓝乔到此作生涯。"
        ],
        "title": "题霍山岩",
        "id": "dbf7604a-fbd2-485c-a2ed-99b37d9faf7a"
    },
    {
        "author": "林应隆",
        "paragraphs": [
            "石楼千丈锁山南，青壁盘桓下有岩。",
            "知是何年隠君子，清名留得在烟岚。"
        ],
        "title": "君子岩",
        "id": "0cdae336-5ea2-4a24-bff8-7e16123f8d71"
    },
    {
        "author": "崔放之",
        "paragraphs": [
            "自从白马驮经始，宝地绀园知有几。",
            "今见逍遥岩洞深，啼猿坞接栖禅寺。",
            "嵯峨楼阁东西桥，掬水闻香景趣饶。",
            "讲经云外天花落，卓锡林边暑气消。",
            "尘埃不到松关口，僧老渐随松影瘦。",
            "谁知好事眼能青，借与诗人信宿逗。",
            "山高地僻月空圆，晨钟暮鼓惊龙眠。",
            "看来懒把无生学，长笑一声归钓船。"
        ],
        "title": "栖禅寺",
        "id": "4eda6b03-2920-4f6a-ace9-ec1a812c2a7c"
    },
    {
        "author": "葛某",
        "paragraphs": [
            "飞云顶上阁阑干，夜半南溟出玉盘。",
            "卷起水帘三百尺，松风吹度铁桥寒。"
        ],
        "title": "飞云顶",
        "id": "d9242210-03b5-4c8f-b18b-5dca1121f8af"
    },
    {
        "author": "刘华",
        "paragraphs": [
            "制阃今元帅，男邦旧大夫。",
            "受成无弊事，直上有夷涂。",
            "赤县图新入，苍生喘欲苏。",
            "底须劳战士，城筑守淮隅。"
        ],
        "title": "寄宝应丘大夫攽",
        "id": "78289236-85c0-4850-986a-79ae729f25c3"
    },
    {
        "author": "叶善夫",
        "paragraphs": [
            "何人辟谷砚山隈，洞府藤萝锁不开。",
            "炼就金丹乘鹤去，药炉烟冷未归来。"
        ],
        "title": "芹溪八咏  其一",
        "id": "271be322-d16b-4680-8c16-e3d17807ebed"
    },
    {
        "author": "叶善夫",
        "paragraphs": [
            "月光如水水连天，万顷玻璃浸碧渊。",
            "一颗骊珠收不去，几回惊起卧龙眠。"
        ],
        "title": "芹溪八咏  其二",
        "id": "392811dd-d292-4e69-b56e-c844c1dcfc37"
    },
    {
        "author": "叶善夫",
        "paragraphs": [
            "云谷山高列画屏，晚来尽对更多情。",
            "烟凝紫翠斜阳里，一幅丹青写不成。"
        ],
        "title": "芹溪八咏  其三",
        "id": "4822b155-8812-4828-a7a7-75d988f6aea7"
    },
    {
        "author": "叶善夫",
        "paragraphs": [
            "芹溪处士古人风，宝剑尘埋未化龙。",
            "旧隠至今名不朽，扁题元出紫阳翁。"
        ],
        "title": "芹溪八咏  其四",
        "id": "b7e8b51f-8554-41cd-8f7c-af2313400373"
    },
    {
        "author": "叶善夫",
        "paragraphs": [
            "高人栖隠向山林，林壑幽清绝俗尘。",
            "当日武陵人已老，谁知犹有种桃人。"
        ],
        "title": "芹溪八咏  其五",
        "id": "8da42d25-55cb-4576-a518-cff14d2a5740"
    },
    {
        "author": "叶善夫",
        "paragraphs": [
            "登楼眺望雪晴天，银作高山玉作田。",
            "最好夜深明月上，素娥滕六鬬婵娟。"
        ],
        "title": "芹溪八咏  其六",
        "id": "44735d65-8393-424d-8352-434fb2874950"
    },
    {
        "author": "叶善夫",
        "paragraphs": [
            "数尽寒鸦日已昏，疏钟隠隠隔林闻。",
            "僧归林下柴门静，声逐前村一片云。"
        ],
        "title": "芹溪八咏  其七",
        "id": "38ccc613-2277-401d-aef4-ceb9193c610b"
    },
    {
        "author": "叶善夫",
        "paragraphs": [
            "笔架三峰插碧虚，午来倒影落平湖。",
            "凭高最好供吟笑，宜入王维画里图。"
        ],
        "title": "芹溪八咏  其八",
        "id": "01205834-3e33-4045-89d6-c002c8f2c3ea"
    },
    {
        "author": "王平国",
        "paragraphs": [
            "群峰翠拥古禅关，夹道松篁五月寒。",
            "欲识天冠真隠处，白云深锁紫金坛。"
        ],
        "title": "支提禅寺",
        "id": "9e5cb37e-adb3-432d-b517-51945cc1acda"
    },
    {
        "author": "孙蕃",
        "paragraphs": [
            "官路日长蝴蝶飞，豫章花落点征衣。",
            "江南江北牡丹过，肠断春归客未归。"
        ],
        "title": "东路赤岭铺",
        "id": "7a1b068e-5911-416a-83ed-01fb25ede741"
    },
    {
        "author": "周遇圣",
        "paragraphs": [
            "瑞出双莲与九芝，何如瑞粟见明时。",
            "一根异彼禾同颖，四穗多于麦两岐。",
            "纪载简编前未有，献诸郡国事非欺。",
            "三年宰邑书成绩，悠久难磨颂德碑。"
        ],
        "title": "咏瑞粟  其一",
        "id": "3e715702-ce25-44dc-b36d-ae961ead1fb5"
    },
    {
        "author": "周遇圣",
        "paragraphs": [
            "淳居万山巅，土瘠稀良田。",
            "丰歉系饥饱，民命悬于天。",
            "人忧庚子歉，我见为丰年。",
            "蚕登百谷熟，箱万仓盈千。",
            "异哉粟四穗，一干生南阡。",
            "岂无连理木，亦有双华莲。",
            "维兹孕瑞粟，庶补民艰鲜。",
            "嘉生本协气，此事非偶然。",
            "窃闻野老说，守令仁且贤。",
            "官清简案牍，刑省空扉圜。",
            "农耕士力学，工肆商充廛。",
            "午鸡桑树鸣，夜犬花村眠。",
            "君不见渔阳歌秀麦，善政青史编。",
            "又不见中牟书嘉禾，德化今古传。",
            "猗欤际圣代，奇祥呈八埏。",
            "愿言叫阊阖，入奏冕旒前。"
        ],
        "title": "咏瑞粟  其二",
        "id": "6e06b1af-2411-4cbd-b4a1-349121f319a5"
    },
    {
        "author": "陆宗亮",
        "paragraphs": [
            "云锁瑶扉童未起，树摇凉露鹤初还。",
            "曲肱道士清溪水，心在羲皇未画前。"
        ],
        "title": "题方仙翁点易图",
        "id": "82165033-0fc2-4b21-b6ff-d9503af80382"
    },
    {
        "author": "管向",
        "paragraphs": [
            "绝景西溪寺，分明见城郭。",
            "绿水缬清波，青苔照朱阁。",
            "石迳无纤尘，杨花共纷泊。",
            "香剎中天起，野泉当案落。",
            "蛇龙蟠古根，院竹翻夏箨。",
            "李侯金闺彦，颇多宛陵作。",
            "韵与金石谐，遗声寄寥廓。",
            "何人继其踪，佳游屡前诺。"
        ],
        "title": "集句和太白水西韵",
        "id": "f8b2550b-1cca-44a0-b64d-0edb56548a4a"
    },
    {
        "author": "张叔敏",
        "paragraphs": [
            "鸟回山色隠如城，碧落人归依旧青。",
            "好向中间安一榻，何须更画遶床屏。"
        ],
        "title": "延真秋屏轩",
        "id": "8580a31a-5aa5-4fa8-b00a-b0ceeae2e5af"
    },
    {
        "author": "黎登",
        "paragraphs": [
            "涿鹿雄威衮绣乡，早从昭烈起楼桑。",
            "眼空塞北万夫特，名在巴西千古香。",
            "将蜀若教星不陨，吞吴未信策非良。",
            "兴刘不尽英雄志，太息无由问彼苍。"
        ],
        "title": "张桓侯庙",
        "id": "14ef5c36-f525-44e1-94bb-acb3c24c7309"
    },
    {
        "author": "张勋",
        "paragraphs": [
            "乱草织斜阳，天风结晓霜。",
            "摇鞭追马足，投宿问僧房。",
            "望眼挥清泪，愁云罩故疆。",
            "客帆更无数，不见祖生航。"
        ],
        "title": "宿护法寺",
        "id": "cd21d45d-db27-4a9b-ba5f-0193bd15649b"
    },
    {
        "author": "阜民",
        "paragraphs": [
            "江氛朝暮半晴阴，绀宇飞甍接翠岑。",
            "手摘匏瓜曾未遍，身从鸥鹭得相寻。",
            "千年舞袖云崖冷，几度桃花春水深。",
            "犹有门前旧题句，松风万壑老龙吟。"
        ],
        "title": "题太白五松书堂",
        "id": "af9e047c-e9a4-456d-893c-1a4cab915d88"
    },
    {
        "author": "王经",
        "paragraphs": [
            "灵岩奇绝俯林埛，梯上层峦步一停。",
            "朔意难欺芳树色，佛头浓抹远山青。",
            "半泓药水瘳民疾，两硖云峰展翠屏。",
            "壮我客怀瞻剑阁，寒乌飞处见苍冥。"
        ],
        "title": "灵岩纪胜",
        "id": "8f79ec81-55f3-4368-b197-a06e47192521"
    },
    {
        "author": "王龙学",
        "paragraphs": [
            "古寺山埛远，蹻攀一迳斜。",
            "洞深留碧霭，溪急荡晴沙。",
            "殿接岩松影，堂邻野客家。",
            "谒僧询世事，无语指灯花。"
        ],
        "title": "游灵岩",
        "id": "0f96ad7c-1949-4287-a1fa-7db6c162d193"
    },
    {
        "author": "卢刚",
        "paragraphs": [
            "摩挲石刻拜方兴，误国从初恨老秦。",
            "十六州归仍遗虏，百余年事语谁人。",
            "出师表在今如始，堕泪碑存旧似新。",
            "江水江花岂终极，风光一任转青春。"
        ],
        "title": "灵岩感怀",
        "id": "3e23da48-b5c7-49ca-b21a-622a35bcb3d1"
    },
    {
        "author": "程少逸",
        "paragraphs": [
            "秀爽盘空翠不收，阴晴俱好更宜秋。",
            "沧江也爱楼头月，故抱青山月样流。"
        ],
        "title": "月珠寺明月楼  其一",
        "id": "52a458bd-ea8e-4a52-b4d8-d8956e91d1e1"
    },
    {
        "author": "程少逸",
        "paragraphs": [
            "楼面环开紫翠屏，峨眉瓦屋共前楹。",
            "莫嫌鸥鹭时来去，正要微云滓太清。"
        ],
        "title": "月珠寺明月楼  其二",
        "id": "1130c6d3-6162-4f42-ade6-e2e0ea0de8d6"
    },
    {
        "author": "程少逸",
        "paragraphs": [
            "江上群峰泼黛浓，水村烟渚夕阳红。",
            "一声啼鸟催耕去，何处龙归急雨中。"
        ],
        "title": "月珠寺明月楼  其三",
        "id": "2f46f937-22a6-4e10-805c-a825dfd9afe2"
    },
    {
        "author": "程少逸",
        "paragraphs": [
            "云坼崖分邃景藏，更烦清樾护幽芳。",
            "林深草木四时润，日薄窗棂多半凉。",
            "睡过午阴茶乳白，醉余霜桧藓花苍。",
            "两旬来结僧房夏，赢得他年戒腊长。"
        ],
        "title": "月珠寺明月楼  其四",
        "id": "a0e46797-ebcb-4316-a1e5-d99b6bffd887"
    },
    {
        "author": "程少逸",
        "paragraphs": [
            "风菜差差午暑清，眼明茶碗打花轻。",
            "蒲团小歇谁惊起，簌簌楠花落雨声。"
        ],
        "title": "月珠寺明月楼  其五",
        "id": "95cba81a-8057-4dac-9c5e-c0f7bea06891"
    },
    {
        "author": "程少逸",
        "paragraphs": [
            "饮罢茶瓯未有言，各归窗底默参禅。",
            "僧房睡息齁齁起，倒着绳床我亦眠。"
        ],
        "title": "月珠寺明月楼  其六",
        "id": "56a74ebf-f33a-4a96-8411-ced8d8ee5d48"
    },
    {
        "author": "程少逸",
        "paragraphs": [
            "秀壑阴崖列翠微，光风瑶草日晖晖。",
            "林深不放棋声出，怕触归云作雨飞。"
        ],
        "title": "月珠寺明月楼  其七",
        "id": "0346e993-3bf0-4c19-a824-99a62bd9c1df"
    },
    {
        "author": "谢兴",
        "paragraphs": [
            "渺渺烟波一钓舟，几行归雁白苹洲。",
            "郭熙眼力今谁健，写出江天烟雨秋。"
        ],
        "title": "慈航寺",
        "id": "279363bc-3b17-4a97-88e8-7a04955e741c"
    },
    {
        "author": "高诩",
        "paragraphs": [
            "帝王而下几兴亡，销尽繁华作战场。",
            "惟有东家诗礼在，子孙万古读书堂。"
        ],
        "title": "谒阙里  其一",
        "id": "817af323-8602-4aef-9478-be5e4f4313b6"
    },
    {
        "author": "高诩",
        "paragraphs": [
            "六经不幸火于秦，日月曾何碍片云。",
            "用舍从来关治乱，皇天本不丧斯文。"
        ],
        "title": "谒阙里  其二",
        "id": "6a8723ff-e6ce-43df-8ca3-ec530c351dac"
    },
    {
        "author": "释昭辑",
        "paragraphs": [
            "涓涓碧水细通池，小雨廉纤未作泥。",
            "深炷炉烟浓着火，何须骑马听朝鸡。"
        ],
        "title": "广福寺偶题",
        "id": "9dd522d6-e198-44c1-a506-7b161b1d90ba"
    },
    {
        "author": "冯戴",
        "paragraphs": [
            "荆轲一去不复返，易水东流无尽期。"
        ],
        "title": "句",
        "id": "28fc7755-131b-4444-85ac-e5bee3194b3a"
    },
    {
        "author": "苏福",
        "paragraphs": [
            "气朔盈虚又一初，嫦娥应事半分无。",
            "都于无处分明有，恰似先天太极图。"
        ],
        "title": "初一夜月诗",
        "id": "401ed27d-4402-4d73-a4b9-53b255ecd1ac"
    },
    {
        "author": "黄无悔",
        "paragraphs": [
            "秋风起兮白云飞，南国远兮心欲归。",
            "归心切兮亲庭闱，复相见兮在何时。"
        ],
        "title": "送蒋时举归养",
        "id": "32c3823c-e72b-48e8-8a66-ad2072284f67"
    },
    {
        "author": "狄燠",
        "paragraphs": [
            "翠色折不尽，离亭生更多。"
        ],
        "title": "句",
        "id": "6c8d78fa-2632-44fb-9a46-c5e8793f60c5"
    },
    {
        "author": "林杜娘",
        "paragraphs": [
            "幽谷泉声冷，鸟啼僧定深。",
            "好花丛古砌，寒瀑发高岑。",
            "游客陆鸿渐，居人支道林。",
            "欲归青嶂去，临去复沈吟。"
        ],
        "title": "游碧沼胜居",
        "id": "5c8629af-5210-4c8d-8d4f-dbbcb8e37d43"
    },
    {
        "author": "士人妻",
        "paragraphs": [
            "细袜宫鞋巧样新，殷勤寄语读书人。",
            "好将稳步青云上，莫向平康漫惹尘。"
        ],
        "title": "寄鞋袜",
        "id": "1a451cd3-5e19-4358-9534-5660d482d63b"
    },
    {
        "author": "贾蓬莱",
        "paragraphs": [
            "露颗珠团团，冰肌玉钏寒。",
            "杏梁栖只燕，菱镜掩孤鸾。",
            "残树枯黄遍，圆荷湿翠干。",
            "绣帘生色画，窗下带羞看。"
        ],
        "title": "闺怨",
        "id": "7f36f499-a46c-4487-93a3-b482f1110618"
    },
    {
        "author": "贾蓬莱",
        "paragraphs": [
            "方池水影薄，曲槛鸟声娇。",
            "鸾镜红绵冷，蛾眉翠黛消。",
            "冶容舒嫩萼，幽思结柔条。",
            "纤指收花露，轻将雪粉调。"
        ],
        "title": "春晓",
        "id": "d6fb0223-4b7b-4985-8975-f4cb42d1f72e"
    },
    {
        "author": "贾蓬莱",
        "paragraphs": [
            "幽兰露华重，罗幌凉风动。",
            "木匣掩香纨，绣衾谁与共。",
            "萤影度疏帘，兽炉寥寥烟。",
            "银缸芳焰灭，自脱翠花钿。"
        ],
        "title": "秋夜",
        "id": "baa3fc7f-c365-4cb0-96be-f689d73ad8b6"
    },
    {
        "author": "贾蓬莱",
        "paragraphs": [
            "莲瓣娟娟远寄将，绣罗犹带指尖香。",
            "弓弯着上无行处，独立花阴看雁行。"
        ],
        "title": "谢姊惠鞋",
        "id": "8b9a5216-250a-4667-8808-37f0035013b0"
    },
    {
        "author": "贾蓬莱",
        "paragraphs": [
            "薄翅凝香粉，新衣染媚黄。",
            "风流谁得似，两两宿花房。"
        ],
        "title": "咏蝶",
        "id": "7d95c0f4-85b1-4ce7-82b5-4a7769d44c31"
    },
    {
        "author": "贾蓬莱",
        "paragraphs": [
            "燕子南来雁北飞，远人何事竟忘归。",
            "一腔心病难形口，万斛愁情尽属眉。",
            "试掠金钗临晓镜，潜垂玉筯渍春衣。",
            "邻姬莫问容憔悴，只有西窗夜月知。"
        ],
        "title": "闺情",
        "id": "403059ed-3a8d-4872-bba6-1f778c05cc15"
    },
    {
        "author": "贾蓬莱",
        "paragraphs": [
            "朱砂颜色瓣重台，曾是刘郎旧看来。",
            "只好天台云里种，莫教移近俗人栽。"
        ],
        "title": "画绯桃题诗",
        "id": "7c6625e3-bfa3-4267-b8d4-c81117cc4a65"
    },
    {
        "author": "梁意娘",
        "paragraphs": [
            "踪迹浮萍落五湖，一番相别一番疏。",
            "不知此去从何处，还许春风得见无。"
        ],
        "title": "述怀",
        "id": "901173d8-efa5-44d3-b648-23eb15a438cf"
    },
    {
        "author": "于本大",
        "paragraphs": [
            "自从明府升仙後，出入尘寰直至今。",
            "不是藏名混时候，卖柴沽酒贵无心。"
        ],
        "title": "诗一首",
        "id": "7dabe1e7-df39-4f7d-883e-45c24601e61c"
    },
    {
        "author": "于本大妻",
        "paragraphs": [
            "醉舞狂歌踏落花，绿罗裙带有丹砂。",
            "往来城市买山药，那个西山是我家。"
        ],
        "title": "诗一首",
        "id": "21cc2b18-a152-4840-8bfb-babfc2dc1839"
    },
    {
        "author": "华春娘",
        "paragraphs": [
            "燕子楼中燕子飞，芹泥一点悞沾衣。",
            "主人频起嗔嫌意，垂下珠帘不放归。"
        ],
        "title": "题壁",
        "id": "da6bed9e-79f1-4c38-81d9-3476e1b7b9db"
    },
    {
        "author": "徐君亮",
        "paragraphs": [
            "自从瞥见如花面，晓夜相思肠欲断。",
            "分明咫尺远如天，何似同心作方便。"
        ],
        "title": "寄华春娘",
        "id": "b37d967e-1ea9-400f-93df-5641186f054d"
    },
    {
        "author": "蔡中道",
        "paragraphs": [
            "天上骡踪竟不回，洞门深闭密封苔。",
            "神光夜烛烧丹灶，淑气晴熏讲易台。",
            "瑶草春肥仙去远，紫芝云暖鹤归来。",
            "清游喜挟三茅客，杖履凌空雾雨开。"
        ],
        "title": "张公洞",
        "id": "ab3b370d-c39b-4913-8485-d77c051f144e"
    },
    {
        "author": "方千里",
        "paragraphs": [
            "万岁丹霞府，千函蕊笈书。",
            "时时瞻绛节，往往下云车。",
            "近与刚风接，高连上帝居。",
            "登前望南岳，清跸彻空虚。"
        ],
        "title": "题真源宫",
        "id": "1eee0965-e3f5-43d6-8b4b-80d6feb07c75"
    },
    {
        "author": "马定远",
        "paragraphs": [
            "篱落牵牛放晚花，西风吹叶满人家。",
            "闭门久雨青苔滑，时见鸳鸯下白沙。"
        ],
        "title": "杨休烈村居",
        "id": "23f033fd-48ac-47dc-9689-763624d2f9ec"
    },
    {
        "author": "马定远",
        "paragraphs": [
            "秋江白水浪花粗，墟落人归鸟自呼。",
            "新月高城三百雉，角声吹彻小单于。"
        ],
        "title": "郢州城西",
        "id": "4e81f91d-5492-46a4-8922-7da757ed9994"
    },
    {
        "author": "马定远",
        "paragraphs": [
            "溪头梅是去年花，闲月初长竹迳斜。",
            "向晚孤烟三十里，不知樵唱落谁家。"
        ],
        "title": "村居",
        "id": "af08afc2-16e6-4344-a735-1a4057f5a866"
    },
    {
        "author": "马定远",
        "paragraphs": [
            "井边薏苡吐秋珠，舍下瓜区杂芋区。",
            "世道未夷聊小隠，不须辛苦着潜夫。"
        ],
        "title": "秋日书事",
        "id": "86b78bed-c9b2-47a6-80a2-7f1bcb67453d"
    },
    {
        "author": "夏之中",
        "paragraphs": [
            "郎上孤舟妾上楼，阑干未倚泪先流。",
            "片帆渐远郎回首，一种相思两处愁。"
        ],
        "title": "古离别",
        "id": "b2761f9b-848c-411d-86e6-698f86d5de76"
    },
    {
        "author": "张仲威",
        "paragraphs": [
            "瑞气葱葱雨露边，璧门金阙倚层巅。",
            "青霓绛节严中夜，绿盖丹舆会九天。",
            "香染旧泥封宝洞，声传鸣鹤湛灵泉。",
            "分明步入烟霄上，何必餐霞驻少年。"
        ],
        "title": "设醮灵仙观",
        "id": "6c8943fa-3a2d-48af-8600-a2bb177e39f2"
    },
    {
        "author": "路忱",
        "paragraphs": [
            "落日留虚壁，秋风急戍楼。",
            "高歌鬼神夜，挥涕虎狼秋。",
            "豪贵少青眼，文章多白头。",
            "何时挂长剑，天地一扁舟。"
        ],
        "title": "秋怀",
        "id": "e48f9b17-2338-4e19-ade5-3e6a49402a5a"
    },
    {
        "author": "王隠",
        "paragraphs": [
            "学稼古寺侧，结庐高柳阴。",
            "音书故交绝，岁月杜门深。",
            "新雪添衰鬓，寒灰死壮心。",
            "西州贤别驾，连日肯相寻。"
        ],
        "title": "谢竹堂先生见过",
        "id": "7a1f5caf-c404-4e02-9adf-392ca2c37785"
    },
    {
        "author": "王隠",
        "paragraphs": [
            "洺州秋雨後，幽胜可供闲。",
            "白首留他县，归心绕故山。",
            "野泉来竹底，危磴入云间。",
            "尚记登高会，重岩细菊斑。"
        ],
        "title": "次韵之秋日雨後韵",
        "id": "180edada-6de9-4bf2-a573-13e9db3ca608"
    },
    {
        "author": "释印",
        "paragraphs": [
            "将军手持三尺剑，奋身直入蛟龙穴。",
            "至今鱼鳖不敢游，溪流上下皆腥血。",
            "千年庙食未足酬，问之父老何其忧。",
            "害人白额犹未尽，纷纷不独南山头。"
        ],
        "title": "周侯祠",
        "id": "72abfafe-6210-44f8-8cf1-1db4a487caf1"
    },
    {
        "author": "释思雅",
        "paragraphs": [
            "旧居千万岑，归去独携琴。",
            "物外情难遏，云中路再寻。",
            "花繁溪圃合，柳暗野桥深。",
            "想到垂纶处，和苔扫竹阴。"
        ],
        "title": "送王山人归千峰",
        "id": "b117489d-83d9-4dfb-a5bc-4ca62075bede"
    },
    {
        "author": "释惠涣",
        "paragraphs": [
            "山人惟委命，岂恋世尘间。",
            "干禄不得志，移家住远山。",
            "醉眠溪石静，吟倚草堂闲。",
            "到想无余事，林僧日往还。"
        ],
        "title": "送王山人归隠",
        "id": "8708c2b0-549d-4cb3-aef5-a174a3ad60ff"
    },
    {
        "author": "释善懃",
        "paragraphs": [
            "岁暮远交朋，携筇背洛城。",
            "往来兴废地，今古别离情。",
            "叠翠嵩峰色，泻寒伊水声。",
            "他年再相会，却讶白髭生。"
        ],
        "title": "洛下别同志",
        "id": "4a28eede-e3a8-43bd-93ae-96be36a3d385"
    },
    {
        "author": "释善懃",
        "paragraphs": [
            "华郭外登临，凝眸秋色深。",
            "树凋分岳面，云破露天心。",
            "断雁当空续，残阳隔陇沉。",
            "盘桓伤急景，回首动微吟。"
        ],
        "title": "秋郊晚望",
        "id": "fe78247c-d0a5-4c69-a0de-af4a3455307d"
    },
    {
        "author": "杜德源",
        "paragraphs": [
            "驾石飞梁尽一虹，苍龙惊蛰背磨空。",
            "坦途箭直千人过，驿使驰驱万国通。",
            "云吐月轮高拱北，雨添春色去朝东。",
            "休夸世俗遗仙迹，自古神丁役此工。"
        ],
        "title": "安济桥",
        "id": "ee29c8ea-5138-4d95-bc97-ee708a897e8c"
    },
    {
        "author": "文兴",
        "paragraphs": [
            "百丈传衣後，栖心近沃洲。",
            "道高归毳侣，名重达凝旒。",
            "对话千峰雪，安禅万木秋。",
            "仍闻有新偈，时向四方流。"
        ],
        "title": "寄云水禅师",
        "id": "34af48c5-1158-481b-94ba-1e63d2d28c75"
    },
    {
        "author": "祝乂",
        "paragraphs": [
            "冷浸三江碧，青围四面山。",
            "帆归烟浪杪，人住水云间。",
            "风飐波声碎，虹垂雨意闲。",
            "无端动归兴，一棹喜轻还。"
        ],
        "title": "垂虹亭",
        "id": "06a2ad55-8fa3-42ea-9c84-9248ad453921"
    },
    {
        "author": "程企",
        "paragraphs": [
            "泗源奇且怪，声势各喧豗。",
            "虎豹岩边去，蛟龙窟里来。",
            "稍流烟作阵，初激雪成堆。",
            "派必人疏导，源应鬼凿开。",
            "乍深涛不起，渐远浪相催。",
            "可把江心比，尝将海眼猜。",
            "始微纔迸玉，终盛忽奔雷。",
            "涧为寒无卉，丘因涧有苔。",
            "已观离窦侧，俄见过城隈。",
            "石劲崖难潄，沙虚岸易颓。",
            "迩虽逾济漯，遐亦到蓬莱。",
            "洗钵僧常至，乘槎客未回。",
            "我从原际瞰，谁自谷中推。",
            "汹涌曾浮磬，潺湲好泛杯。",
            "狭宁容蚁穴，湍可暴鱼鳃。",
            "劈华非天意，排淮乃力哉。",
            "傍如巫女峡，上类楚王台。",
            "漏泽空神异，襄陵但水灾。",
            "林幽多鸟雀，地僻少尘埃。",
            "重爱兹佳趣，题诗愧不才。"
        ],
        "title": "泗源",
        "id": "1d667cc9-625c-4ecf-bdd2-cab0f4e21130"
    },
    {
        "author": "周百禄",
        "paragraphs": [
            "光摇暗日动珠盘，泛泛轻风漾碧澜。",
            "俯槛恍然惊醉眼，云天却向镜中看。"
        ],
        "title": "百门泉",
        "id": "fe53531f-16b5-40b5-905d-830d1005d2f1"
    },
    {
        "author": "黄晦叔",
        "paragraphs": [
            "大安妇翁舍，时来枕流眠。"
        ],
        "title": "句",
        "id": "09ffa5a4-3169-47a5-9643-d7607a8eeab9"
    },
    {
        "author": "释景云",
        "paragraphs": [
            "日照西山雪，老僧门始开。",
            "冻瓶黏柱础，宿火陷炉灰。",
            "童子病归去，鹿麋寒入来。",
            "斋钟知渐近，枝鸟下生台。"
        ],
        "title": "老僧",
        "id": "19d5594d-00e7-4955-973a-adb7dc35c4d4"
    },
    {
        "author": "释尚颜",
        "paragraphs": [
            "不难饶白髪，相续是滩波。",
            "避世嫌身晚，思家乞梦多。",
            "暑衣经雪着，冻研向阳呵。",
            "岂能临岐路，还闻圣主过。"
        ],
        "title": "夷陵即事",
        "id": "74da5aa3-2d40-440e-acc4-4625cb247807"
    },
    {
        "author": "释尚颜",
        "paragraphs": [
            "海岛和涛望。"
        ],
        "title": "句  其一",
        "id": "a9f42056-f6a4-4197-a8b5-7c6f95760599"
    },
    {
        "author": "释尚颜",
        "paragraphs": [
            "一十二三年。"
        ],
        "title": "句  其二",
        "id": "3ccfae9b-9c95-4b6b-9ac2-a6c1d0cd7798"
    },
    {
        "author": "释尚颜",
        "paragraphs": [
            "山僧带雪期。"
        ],
        "title": "句  其三",
        "id": "f306c677-08b3-43fc-8882-2bc7cb7d62c1"
    },
    {
        "author": "释北野",
        "paragraphs": [
            "自过羊裘七里滩，寻思欲见故人难。",
            "殷勤借问溪边叟，近日谁来把钓竿。"
        ],
        "title": "钓台",
        "id": "f3841ddd-5017-400c-9a9c-9398b7a918c0"
    },
    {
        "author": "潘中父",
        "paragraphs": [
            "焚坑祸作逃园绮，明哲保身宁饿死。",
            "溺冠嫚骂又一春，织畚鼓刀恬不耻。",
            "子房托疾封留归，齐鲁大臣那可知。",
            "此意寥寥二百载，阿谀往往居帝师。",
            "中兴天幸有光武，下士谦恭冠千古。",
            "布衣本以道义交，不问故人登九五。",
            "朅来过我路几程，征衫犹作战血腥。",
            "睡余伸足稍加腹，安得细事关天星。",
            "归与宜审苞桑戒，勿念洁身增叹慨。",
            "君持柔道理干坤，我把丝纶老湍濑。"
        ],
        "title": "题钓台",
        "id": "ea5aa475-80f7-4621-9ff8-866a86b5fe74"
    },
    {
        "author": "陈畴",
        "paragraphs": [
            "绿竹丛边系客船，钓台千古薄云天。",
            "区区寇邓功如许，何以高风独凛然。"
        ],
        "title": "题钓台  其一",
        "id": "cae2acbe-2e9d-480f-a4fd-ec5f00b61066"
    },
    {
        "author": "陈畴",
        "paragraphs": [
            "故人已了中兴事，赢得溪头一钓竿。",
            "唤起先生同一笑，青山自在白云闲。"
        ],
        "title": "题钓台  其二",
        "id": "ea949087-0e89-4bf9-9475-7554660b3fb1"
    },
    {
        "author": "胡梅所",
        "paragraphs": [
            "空山危石平如掌，云岭苔封自昔时。",
            "不识山僧曾坐处，几回弹舌雨龙归。"
        ],
        "title": "石禅床",
        "id": "3a9b3289-5724-43a4-8443-b0d18f23b31c"
    },
    {
        "author": "胡梅所",
        "paragraphs": [
            "洞门无锁白云深，同日闲表一问津。",
            "安待霄时𥜐桃者，相逢花下说前因。"
        ],
        "title": "桃园",
        "id": "c375a78a-e25b-4c2d-9e3d-1474a6319e97"
    },
    {
        "author": "胡梅所",
        "paragraphs": [
            "昔人曾此月明中，扫石焚香礼碧空。",
            "千载台空人不见，野花啼鸟自春风。"
        ],
        "title": "诵经石",
        "id": "bc177432-69ac-486b-a3f0-cfdca2279f2f"
    },
    {
        "author": "胡梅所",
        "paragraphs": [
            "天生岩穴受千人，隠隠峦深隔□尘。",
            "不识人间经几劫，洞门依旧锁闭云。"
        ],
        "title": "千人洞",
        "id": "c74caf8c-44db-43b4-8f8b-0ed4c9c451fb"
    },
    {
        "author": "胡梅所",
        "paragraphs": [
            "仙子高栖海上山，一尘不到石台间。",
            "鹤随仙客收棋去，龙伴山僧采药还。",
            "风送白云归洞口，钟随明月到人间。",
            "不须再问神仙事，花落花开暑又寒。"
        ],
        "title": "仙亭岩",
        "id": "0fa64e27-4611-4d64-a984-f73a39b5f70c"
    },
    {
        "author": "石亨之",
        "paragraphs": [
            "祇因寻胜到林泉，四抱回峰万景连。",
            "僧过不知山隠寺，客来方见洞开天。",
            "浮屠照水光相映，古木临崖影倒悬。",
            "风露了非人世界，恍疑身似洞中仙。"
        ],
        "title": "南明山",
        "id": "11cb5739-45c3-4cfe-975b-cfffa65f94b0"
    },
    {
        "author": "邱一中",
        "paragraphs": [
            "仙都有敕到林泉，谁信祠官无俸钱。",
            "陶醉犹能麾客去，颜饥何至乞人怜。",
            "鹿蕉已是今无梦，枸芑曾传昔有仙。",
            "饿死亦堪垂不朽，无缘个个珥貂蝉。"
        ],
        "title": "自宽",
        "id": "c1af0278-117d-495b-904a-4d08c0dc5f5f"
    },
    {
        "author": "释用孙",
        "paragraphs": [
            "山为浮来海莫沈，萧梁曾此布黄金。",
            "梵僧亲指耆阇路，帝女归传达磨心。",
            "地控好峰排万仞，涧余流水落千寻。",
            "灵踪断处人何在，日夕云霞望转深。"
        ],
        "title": "浮槎山",
        "id": "8b86d4e4-334d-46c3-bb30-613500596e9e"
    },
    {
        "author": "释志芝",
        "paragraphs": [
            "千峰顶上一间屋，老僧半间云半间。",
            "昨夜云随风雨去，回头方羡老僧闲。"
        ],
        "title": "山居",
        "id": "9151d0d2-5c55-4a6b-bba8-7f15f065e163"
    },
    {
        "author": "释志芝",
        "paragraphs": [
            "茶芽蔍䔩初离焙，笋角狼忙又吐泥。",
            "山舍一年春事办，得闲谁管板头低。"
        ],
        "title": "偈",
        "id": "76410392-7a3f-416c-940a-cd96114b95a2"
    },
    {
        "author": "释朋",
        "paragraphs": [
            "徒整春风两鬓垂，子规啼徧落花枝。",
            "龙门上客家家是，锦鲤提来卖与谁。"
        ],
        "title": "咏鱼篮观音",
        "id": "82106d7b-739c-48f7-8cea-a59c5aca4b65"
    },
    {
        "author": "李师圣",
        "paragraphs": [
            "梵书五顶清凉府，冬冰夏雪无炎暑。",
            "我来七月秋正寒，何况萧萧岩谷雨。",
            "偶尔云开煦气生，溶溶满目烟光聚。",
            "真容古基鹫峰寺，高山之麓雄今古。",
            "西方楼观缥缈间，粲然金碧莲华宇。",
            "悬崖峻岭架大木，神物所持凭险阻。",
            "金珰垂空殿檐响，森森铁凤相交舞。",
            "忆昔文殊出火宅，金刚宝窟通真土。",
            "牵牛老人饮玉泉，二子一犬随贫女。",
            "变化无方利有情，知是西天七佛祖。",
            "重闻清凉境界真，无穷陈迹书妙语。",
            "我有诚心颇出群，瑞应神奇目亲皋。",
            "须臾光相现咫尺，玉洞金灯明可数。",
            "松影摇空山谷中，夜寂太阴隠龙虎。",
            "丹楼碧阁香案前，敬畏生心谁敢侮。",
            "从来昏迷如梦回，前三後三慎莫取。",
            "我今不作前後想，香烟稽首清凉主。"
        ],
        "title": "游台感兴古风",
        "id": "e21d8a0b-b750-4610-a67f-84e88d1bd7a9"
    },
    {
        "author": "赵元清",
        "paragraphs": [
            "凤舞龙飞王气蟠，两都赋在一阑干。",
            "伍员不死江潮壮，西子如生越水寒。",
            "春日百花连上苑，秋风落叶满长安。",
            "钱塘尽占东南美，河洛何人着眼看。"
        ],
        "title": "题江湖伟观",
        "id": "4fd7ac11-d25b-4b72-86e6-fe6edfece352"
    },
    {
        "author": "陈孟阳",
        "paragraphs": [
            "形如合皁对清江，吴汉神仙古道场。",
            "玉像灵多民受赐，天书岁久墨犹香。",
            "绛霞密锁灵仙馆，碧雾轻笼正一堂。",
            "苍藓斓斑双鲤石，寒泉澄湛九龙塘。",
            "着衣台上三冬暖，鸣水亭前六月凉。",
            "捣药鸟声喧夜榻，升天马迹印西冈。",
            "葛憩源深生异草，凌云峰峻染瑶光。",
            "丹井虽存人杳漠，松巢空见鹤飞翔。",
            "屏妆水墨夸陶弼，门断尘埃忆孟昌。",
            "风来松桧笙箫地，春入园林锦绣乡。",
            "个中自少红尘到，闲里惟知白昼长。",
            "景物敢吟成实录，愿凭贤宰一称扬。"
        ],
        "title": "答清江钱大尹问合皁山中景",
        "id": "de34ce5b-6fe0-4a05-a35c-ff43e9d9b158"
    },
    {
        "author": "内院官",
        "paragraphs": [
            "花前静榻闲眠处，竹下明窗独坐时。",
            "着甚语言名定泰，林间自有翠禽知。"
        ],
        "title": "题马远四景图  其一",
        "id": "c0088b3f-2ce0-4f1e-8b0c-ded76b7f2023"
    },
    {
        "author": "内院官",
        "paragraphs": [
            "一霎催花细雨回，集芳堂下锦千堆。",
            "浪红狂紫浑争发，不待商量细细开。"
        ],
        "title": "题马远四景图  其二",
        "id": "f67b76d0-2069-44b6-a4e1-7a6d7822f8ad"
    },
    {
        "author": "内院官",
        "paragraphs": [
            "初晴月向松间出，盛暑风从水面来。",
            "已比他人多数倍，况能时复举尊罍。"
        ],
        "title": "题马远四景图  其三",
        "id": "166392b8-f44d-4179-a320-118fac3de5c1"
    },
    {
        "author": "内院官",
        "paragraphs": [
            "同云漠漠雪霏霏，安乐园中赏玩时。",
            "酒放半醺帘半卷，此情无使外人知。"
        ],
        "title": "题马远四景图  其四",
        "id": "a190ce64-5372-4469-a057-db840bdd7d6b"
    },
    {
        "author": "释道英",
        "paragraphs": [
            "南北东西住险巘，古岩寒桂冷依依。",
            "无人到我经行地，明月清风拟付谁。"
        ],
        "title": "偈二首  其一",
        "id": "22b8c8df-9144-474f-bc74-bf02bca3d6a3"
    },
    {
        "author": "释道英",
        "paragraphs": [
            "每把葫芦椀放欹，从教天下浪猜疑。",
            "秋风摆落园林後，始信寒松格不卑。"
        ],
        "title": "偈二首  其二",
        "id": "514b0dec-b234-47c0-989b-2e08f1c3eb96"
    },
    {
        "author": "释义传",
        "paragraphs": [
            "西南山水佳，清游何款款。",
            "白云无定踪，飞入长洲苑。",
            "空台谁与登，麋鹿去人远。",
            "啼月城头乌，风悲易凄断。",
            "烂开木芙蓉，寒塘弄清浅。",
            "凭虚一徘徊，西飞日何短。"
        ],
        "title": "姑苏怀古",
        "id": "20b7f001-df78-4dee-8170-2a98491a52ec"
    },
    {
        "author": "郭君举",
        "paragraphs": [
            "绝顶龙君宅，深疑与海连。",
            "飞来千丈瀑，下润几桑田。",
            "噀日虹霓壮，随风雪霰圆。",
            "高寒吟未稳，欲去复回旋。"
        ],
        "title": "龙湫",
        "id": "0fb0e8fc-941b-4776-92a8-1fdf584ac420"
    },
    {
        "author": "郭君举",
        "paragraphs": [
            "上得马鞍岭，奇峰应接频。",
            "遥看孤绝处，分现普陀身。",
            "纳月瓶泉冷，娇春柳黛新。",
            "却疑吴道子，貌出此岩真。"
        ],
        "title": "观音岩",
        "id": "7eb321c3-9ac5-4e72-96d2-c9d6ca5a2298"
    },
    {
        "author": "郭君举",
        "paragraphs": [
            "混沌何年凿，天聪亦强名。",
            "我疑龙窟宅，人说鬼经营。",
            "梯向岩边接，云从洞里生。",
            "此行顽健甚，脚力十分轻。"
        ],
        "title": "天聪洞",
        "id": "51e54691-adc6-45e0-9506-61a7ff8b6d37"
    },
    {
        "author": "郭君举",
        "paragraphs": [
            "来问维摩室，因参不二门。",
            "一龛间日月，方丈别干坤。",
            "风落岩花暖，雨晴山鸟喧。",
            "何当分半席，默坐听潺湲。"
        ],
        "title": "维摩室",
        "id": "e6ea19d5-4d7b-4697-b1ef-8d548a806c65"
    },
    {
        "author": "无名氏",
        "paragraphs": [
            "忽入桃源景可猜，莫非道士亦曾栽。",
            "舟行泝水沿溪进，花映清流夹岸开。",
            "石涧有岐封碧草，洞门无俗长苍苔。",
            "方知此景非人世，岩谷幽深少客来。"
        ],
        "title": "题桃源  其一",
        "id": "dcd1b984-3c58-4c2f-856a-bd174a60d5af"
    },
    {
        "author": "无名氏",
        "paragraphs": [
            "舍舟入洞夕阳斜，得见方村八九家。",
            "林锁山环藏屋宇，鸡鸣犬吠隠烟霞。",
            "宁知门有今朝客，可使灯开昨夜花。",
            "共喜相邀询动止，呼童汲水煮仙茶。"
        ],
        "title": "题桃源  其二",
        "id": "bdd02357-bb96-4ebc-8012-b631ecc4b46f"
    },
    {
        "author": "无名氏",
        "paragraphs": [
            "远近人家尽见招，小童环立总垂髫。",
            "玄冰满椀侵肌爽，绛雪堆盘入口消。",
            "山内不知今晋代，座中犹自问秦朝。",
            "夜深时向花前立，遥见双株合凤箫。"
        ],
        "title": "题桃源  其三",
        "id": "119348ab-a803-4b24-93f7-b609ff50731e"
    },
    {
        "author": "无名氏",
        "paragraphs": [
            "忆前复入武陵溪，野水微茫烟树迷。",
            "岩闭不闻仙犬吠，山深惟听鹧鸪啼。",
            "神仙悬隔今非昔，乌兔循环东复西。",
            "应向洞中存隠迹，芳名留与後人题。"
        ],
        "title": "题桃源  其四",
        "id": "367dbd89-e625-476c-b850-746a62aadffb"
    },
    {
        "author": "罗禧",
        "paragraphs": [
            "陟彼中和山，无人不感仰。",
            "庭中檀麝盈，洞里珍珠满。",
            "两腋清风生，一腔春意爽。",
            "焚香祝圣回，袖带炉烟暖。"
        ],
        "title": "云岩次朱晦庵韵",
        "id": "70b709b5-adea-4fc2-873f-9c670c8fb7ab"
    },
    {
        "author": "罗禧",
        "paragraphs": [
            "山回百折路难跻，远望楼台烟树迷。",
            "满地白云封洞口，一轮红日照天梯。",
            "龟蛇伏气时难老，鸾鹤归来夜倦飞。",
            "万壑千岩游不尽，且将词句壁头题。"
        ],
        "title": "咏雪岩",
        "id": "016c3a9d-39da-40e2-a9b8-88309c0791a9"
    },
    {
        "author": "罗禧",
        "paragraphs": [
            "豫章谱系派流长，积德贻谋百世昌。",
            "子孝臣忠昭史册，人文士义着名邦。",
            "根源有自支流盛，辞赋无穷翰墨香。",
            "一阅此书一兴叹，令人千古仰余光。"
        ],
        "title": "咏宗统",
        "id": "06134aac-aa9c-4fd8-ad62-74724651d82d"
    },
    {
        "author": "李柘",
        "paragraphs": [
            "东西水去吼雷霆，左右山排剑戟陈。",
            "天固无心开宇宙，地如有意限江闽。",
            "榆关北辨夷兼夏，剑阁西分蜀与秦。",
            "到底干坤同一视，舟车何处不通津。"
        ],
        "title": "分水岭",
        "id": "fc5102b2-0a6f-4fbb-9a5d-642031a0f413"
    },
    {
        "author": "李柘",
        "paragraphs": [
            "周君筑室东南隅，训友仲季勤诗书。",
            "求名于我我不语，为君邈取棠棣图。",
            "棠棣诗成喻恩义，郑氏笺诗寓深意。",
            "上华下萼两相扶，枝干光华能覆庇。",
            "兄弟本是同枝生，譬诸华萼齐敷荣。",
            "蔓草难图段不弟，尺布可缝嗟尔兄。",
            "君家昆仲俱秀敏，愿笃萱堂眉寿庆。",
            "勉旃覆弟有余荣，戒尔事兄须尽敬。",
            "数椽雅谈标新题，为君更作敬荣诗。",
            "敬荣之善不可独，余波亦诏吾痴儿。"
        ],
        "title": "题敬荣堂",
        "id": "4906da14-668d-4b0e-b353-d004bcc09aab"
    },
    {
        "author": "王庭",
        "paragraphs": [
            "万顷灵湫带碧烟，源泉混混自山前。",
            "四时每涨空中雨，一片常涵镜里天。",
            "星斗转时银汉近，芙蓉开处彩屏连。",
            "鱼龙久跃平深处，变化应知在异年。"
        ],
        "title": "清湖",
        "id": "bd77a089-21cf-4ac8-8e8b-1fb60c944b7b"
    },
    {
        "author": "司马允中",
        "paragraphs": [
            "百尺寒泉浸崖腹，藓蚀题名不堪读。",
            "只今此味属谁论，自把铜瓶汲新渌。"
        ],
        "title": "陆羽井",
        "id": "551c1eed-e5c8-4916-a6e5-0682d1bedf8c"
    },
    {
        "author": "司马允中",
        "paragraphs": [
            "陈公汲深实奇计，转向人间作丰岁。",
            "辘轳声晓潜虬寒，玄猨啼在深深树。"
        ],
        "title": "陈公楼",
        "id": "ce881537-49c3-45d3-8493-a98675f41bf8"
    },
    {
        "author": "司马允中",
        "paragraphs": [
            "且与祖龙相颉颃，大施霖雨谩悠扬。",
            "归来好护安禅石，莫作巫山一梦长。"
        ],
        "title": "千顷云",
        "id": "851dd496-690b-47bd-9d2e-6c8f858be37f"
    },
    {
        "author": "释兴肇",
        "paragraphs": [
            "高僧危阁侵云际，尽日披襟濯好风。",
            "极目长川人不见，万株烟树接遥空。"
        ],
        "title": "武丘寺",
        "id": "467119b7-e253-401e-8699-7fe7d42560b6"
    },
    {
        "author": "释兴肇",
        "paragraphs": [
            "沧海何年涌，秦传虎踞丘。",
            "池空剑光冷，坟缺鬼吟愁。",
            "石碍楼台仄，烟深草木稠。",
            "吴人贪胜概，春尽亦来游。"
        ],
        "title": "游虎丘",
        "id": "f27b225c-5739-4fb4-8ec2-7a2711811697"
    },
    {
        "author": "林拱中",
        "paragraphs": [
            "白虎岩前秋已阑，黑云疏雨洗林峦。",
            "铁花烟落石泉冷，羽井苔深霜月寒。",
            "隠浦疾帆风去饱，疏寮森木晓催丹。",
            "清斋不许盘餐入，辜负湖山冷淡看。"
        ],
        "title": "游虎丘  其一",
        "id": "e3aa6409-cdfa-48e3-859a-6c19afcadaaa"
    },
    {
        "author": "林拱中",
        "paragraphs": [
            "我来一榻羡危亭，倦步支颐竹杖轻。",
            "僧听钟声归寺急，鸦争林宿压枝鸣。",
            "禅机击拨如锋起，尘袂驱除似水清。",
            "风定夜虚声转寂，杯茶精舍一灯明。"
        ],
        "title": "游虎丘  其二",
        "id": "a90821e6-a428-4da6-b20d-fcb4e9dcdead"
    },
    {
        "author": "杨颐",
        "paragraphs": [
            "尽日凭高步台阁，意气飘然摆羁缚。",
            "灵踪绝迹万千状，群玉排青插寥廓。",
            "点头巨石势欲动，突立试剑峭如削。",
            "剑池在岭不惮浚，造化神工巧镌凿。",
            "寒湫耿耿浸云根，大旱烧云源不涸。",
            "跳珠喷激莹无痕，百斛珠玑缀疏箔。",
            "丹青妙手画不到，一点尘埃无处着。",
            "僧居占尽佳山景，楼殿高低半丹雘。",
            "午斋寂寂山风幽，续断风摇四檐铎。",
            "始疑东海转鳌背，蓬莱弱流在西角。",
            "千岩万壑看不厌，自谓它山尽糟粕。",
            "我来因作神仙尉，得舍尘寰少盘礴。",
            "不因仙客为先容，争得看山这一脚。",
            "乃知世俗徒扰扰，不若甘心处恬薄。",
            "长啸拂衣归去来，旧山亦有云泉约。"
        ],
        "title": "游虎丘",
        "id": "3b7d75d4-b394-4cd7-8220-78591771addb"
    },
    {
        "author": "蔡令将",
        "paragraphs": [
            "佳时结胜游，与子棹兰舟。",
            "路近云烟霁，岩深水木秋。",
            "临风伤远日，感慨发诗愁。",
            "乐事真难偶，年光若转头。"
        ],
        "title": "游虎丘",
        "id": "f0dfb1b3-d71c-45f4-afa0-185306811656"
    },
    {
        "author": "邓宗度",
        "paragraphs": [
            "刘阮辞世尘，桃花谁复主。",
            "无计殢春风，一夜零红雨。"
        ],
        "title": "黄山杂咏 桃花峰",
        "id": "056dbc30-790a-4850-b199-365c10904c86"
    },
    {
        "author": "邓宗度",
        "paragraphs": [
            "原非人力建，造化琢磨成。",
            "一枕游仙梦，蟾波白昼生。"
        ],
        "title": "黄山杂咏 石床峰",
        "id": "e7aa771c-0e8a-4366-a425-3353a2cc2c72"
    },
    {
        "author": "邓宗度",
        "paragraphs": [
            "云水最饶处，轮蹄无到时。",
            "夜蟾生佛面，春雪印僧眉。"
        ],
        "title": "黄山杂咏 祥符寺",
        "id": "a032a44d-1b83-4d12-b83c-89c16c213573"
    },
    {
        "author": "邓宗度",
        "paragraphs": [
            "暮云无意锁，春草岂能关。",
            "何事栖霞客，从兹去不还。"
        ],
        "title": "黄山杂咏 石门峰",
        "id": "06fa1dbf-9ba3-49c0-b091-449c34321d68"
    },
    {
        "author": "邓宗度",
        "paragraphs": [
            "绮段堆青壁，点缀秋颜色。",
            "几使晓来风，纵横裁不得。"
        ],
        "title": "黄山杂咏 丹霞峰",
        "id": "0ad48e75-7738-4331-a0b3-27500782062c"
    },
    {
        "author": "邓宗度",
        "paragraphs": [
            "石壁碎寒流，行人暮已愁。",
            "更倾风月耳，无水不生秋。"
        ],
        "title": "黄山杂咏 滴水岩",
        "id": "e9eca2a8-4b6e-4214-b8f6-772d76a39118"
    },
    {
        "author": "邓宗度",
        "paragraphs": [
            "却隠他山雾，来眠此洞云。",
            "区区麛鹿辈，战栗敢子群。"
        ],
        "title": "黄山杂咏 苍豹",
        "id": "66e01960-9c5f-41b6-a550-cf624c978901"
    },
    {
        "author": "赵日岩",
        "paragraphs": [
            "半空岚翠滴楼台，物象冥搜入翦裁。",
            "云散峭峰殊华岳，仙留灵迹胜天台。",
            "丹砂水暖岩前涌，紫朮花香洞口开。",
            "为问神仙住何处，寄诗还许到蓬莱。"
        ],
        "tags": [
            "华山"
        ],
        "title": "游黄山留题",
        "id": "07bb0c60-205f-4f05-a818-fc1e10603d54"
    },
    {
        "author": "徐师",
        "paragraphs": [
            "黄山楼上望黄山，水石云霞未得攀。",
            "三十六峰应笑我，纷纷尘事几时闲。"
        ],
        "title": "登楼望黄山",
        "id": "5b8a96d1-ceed-4e6f-bcc6-8a46ce8d08db"
    },
    {
        "author": "陈巨川",
        "paragraphs": [
            "浮丘羽化几经年，千仞青溪有洞天。",
            "丹灶石床依旧在，云深何处问神仙。"
        ],
        "title": "浮丘庙",
        "id": "41e15088-e192-4d99-a0c7-a8c289fafaae"
    },
    {
        "author": "陈山泉",
        "paragraphs": [
            "雨晴泥路滑，杖履岂徒劳。",
            "双桧塔前老，一峰天外高。",
            "锡泉通殿砌，岩瀑起波涛。",
            "欲问麻衣意，风林作怒号。"
        ],
        "title": "谒麻衣祠",
        "id": "6a16fc25-97c5-4b11-84f1-0965767f1fda"
    },
    {
        "author": "张冠卿",
        "paragraphs": [
            "路尽清溪逼画图，乱云深处插天都。",
            "雾开虎豹文姿出，松隠龙蛇怪状孤。",
            "吐焰香砂收火齐，凌虚精舍碍灵乌。",
            "我来为访容成侣，试问丹丘果有无。"
        ],
        "title": "游黄山留题",
        "id": "ce91a550-b7ca-4242-a2ad-4a087d0ad45e"
    },
    {
        "author": "焦静山",
        "paragraphs": [
            "渟渟灵水养灵珠，籁定波生注玉壶。",
            "洗尽尘劳多少客，不知还解洗心无。"
        ],
        "title": "汤泉",
        "id": "1f9ca91d-9e2a-4ed1-968e-0a1f6d132607"
    },
    {
        "author": "焦本心",
        "paragraphs": [
            "自有干坤不记年，山中紫翠尚依然。",
            "百千万世留今日，三十六峰横暮烟。",
            "怪石矬松名岳上，神仙天子一人传。",
            "桃花流水丹垆畔，欲往从游洗俗缘。"
        ],
        "title": "游黄山留题",
        "id": "3e89ea6b-fb14-47c4-bc96-3e3213f50dca"
    },
    {
        "author": "焦翠峰",
        "paragraphs": [
            "石为肌骨应成假，铁作肝肠未必真。",
            "当日容成丹就处，何当点化作仙人。"
        ],
        "title": "石人峰",
        "id": "e1a7e284-ad48-434a-82ed-57078c30d24d"
    },
    {
        "author": "程楠",
        "paragraphs": [
            "雨过群峰翠欲飞，白云松径鸟声微。",
            "山僧闲卧鸣钟起，共话无生醉月归。"
        ],
        "title": "花山寺",
        "id": "6919c9fe-7c2d-4bb2-a0da-507e5c2f5d9a"
    },
    {
        "author": "汪兼山",
        "paragraphs": [
            "谁能炼得娲皇石，我亦叫开阊阖门。",
            "早起蒙天微一笑，依然云气薄昆仑。"
        ],
        "title": "黄山遇雨  其一",
        "id": "284bbd62-1bac-4f02-a2a5-f4dc0b85ee0e"
    },
    {
        "author": "汪兼山",
        "paragraphs": [
            "碑翻荐福雷轰碎，舟近蓬莱风勒回。",
            "山意有余还不尽，青鞋留待後游来。"
        ],
        "title": "黄山遇雨  其二",
        "id": "1231519f-d075-4344-8b0d-692ec1885222"
    },
    {
        "author": "汪兼山",
        "paragraphs": [
            "干坤老我头先白，山水无情眼自青。",
            "三十六峰藏不得，小窗趺坐看图经。"
        ],
        "title": "黄山遇雨  其三",
        "id": "c9c3031d-b361-4b7d-a347-21d4fc3b1531"
    },
    {
        "author": "释岩隠",
        "paragraphs": [
            "芒鞋踏遍翠微中，拭目群峰势插空。",
            "石罅迸泉珠跳白，山花落涧锦浮红。",
            "一天星澹猿啼晓，万壑云生虎啸风。",
            "药臼丹垆经世远，轩皇曾此驾飞虹。"
        ],
        "title": "游黄山",
        "id": "eb3c3c1d-8e22-41b4-b893-61ee48fbf8f9"
    },
    {
        "author": "方月涧",
        "paragraphs": [
            "笑拟愚公恨力绵，无穷眼力到危巅。",
            "天黏青嶂蒸岚雾，池涌丹砂费酒泉。",
            "高下瀑声多是雨，去来云气半非烟。",
            "仙家日月长闲在，纔得心闲也是仙。"
        ],
        "title": "游黄山留题  其一",
        "id": "f7f2761e-8df3-41a9-98da-6e5eac8f0053"
    },
    {
        "author": "方月涧",
        "paragraphs": [
            "金蓉绿水插层层，岚气浮浮直上蒸。",
            "丹灶几千年尚火，泉崖五六月犹冰。",
            "鹿衔烟草陪仙友，鹤睡云松伴定僧。",
            "失笑红尘奔走者，见山佳处几人曾。"
        ],
        "title": "游黄山留题  其二",
        "id": "fd134835-ba08-4965-a847-9d94f6a45bcb"
    },
    {
        "author": "薛琦",
        "paragraphs": [
            "渺渺山上山，隠隠树边树。",
            "鸡犬不闻声，居人在何处。",
            "扁舟载酒来相寻，古木苍苔一径深。",
            "白云不飞青山舞，谁悟荆生点笔心。"
        ],
        "title": "题荆浩画青山白云卷",
        "id": "5c4b01b3-91cb-4351-a9e2-1a826285ee80"
    },
    {
        "author": "薛琦",
        "paragraphs": [
            "叶落古祠前，村安许宿船。",
            "人声齐到客，月色独归禅。",
            "野火明秋渚，山钟出寺烟。",
            "推蓬不成寐，霜气览江天。"
        ],
        "title": "舟泊五圣祠前",
        "id": "0d03c2e2-4440-41b1-afc5-a9eb18a44b12"
    },
    {
        "author": "释清尚",
        "paragraphs": [
            "瘦颜诸骨现，满面雪毫垂。",
            "坐石鸟疑死，出门人谓痴。",
            "照身潭入楚，浸影桧生隋。",
            "太白曾经夏，清风凉四肢。"
        ],
        "title": "赠樊川长老",
        "id": "bbc40910-1eb9-4dda-9118-91df44b4f189"
    },
    {
        "author": "孟淑卿",
        "paragraphs": [
            "绿槐蝉静日偏长，懒爇金炉百和香。",
            "莫摘池中莲子看，个中多半是空房。"
        ],
        "title": "题采莲美人图",
        "id": "1fbbe008-0c2b-4d2d-98e2-cd44712e09d5"
    },
    {
        "author": "孟淑卿",
        "paragraphs": [
            "落尽棠梨水拍堤，凄凄芳草望中迷。",
            "无情最是枝头鸟，不管人愁只顾啼。"
        ],
        "title": "春归",
        "id": "87c740ea-8bae-4148-ae76-57e83644eb5e"
    },
    {
        "author": "慧姞",
        "paragraphs": [
            "自怜新髻好，对镜久夷犹。",
            "回首瞥见郎，含羞整搔头。",
            "花间并郎行，低说夜来话。",
            "蝴蝶学娇痴，飞来傍裙带。",
            "羡杀叶底花，色娇香不漏。",
            "安得郎如叶，长将玉肌覆。"
        ],
        "title": "赋情",
        "id": "dcd26630-d474-4b31-8bb7-0bf6c8bcf9dc"
    },
    {
        "author": "翠屏道人",
        "paragraphs": [
            "翠带悬珰重，凌波步步轻。",
            "春深不成怨，锦瑟夜无声。"
        ],
        "title": "题赵子固水仙图",
        "id": "91acfd9b-87d8-42d3-8acf-eb5f39ae6c9d"
    },
    {
        "author": "龚复",
        "paragraphs": [
            "奚官小臣职奚为，马饥则秣渴饮之。",
            "龙媒八尺千里姿，雪花被身云陆离。",
            "洼之异种来天池，乘舆重惜闲驱驰。",
            "河清海晏无盘嬉，壮士老死不得骑。",
            "御柳春深白日迟，寒甃净汲冰花漪。",
            "目光注电吻沫脂，振迅欲掣青络丝。",
            "奚官小臣谨厥司，犹恐若後呵谴施。",
            "不必前身作马通马语，人心物性在善推。",
            "呜呼奚官小臣身贱卑，马不如人愚亦知。",
            "奈何为人牧，重爵厚禄不恤民渴饥。",
            "{夋刂}刮膏血剔肉肌，坐令沟壑转老羸。",
            "今之龚黄卓鲁谁，云林藂社时所师，为出马图陈诗为。"
        ],
        "title": "题韩干马",
        "id": "439afb21-9350-4627-9d73-cd27cfabcd78"
    },
    {
        "author": "吕量",
        "paragraphs": [
            "何年供奉仙，写此真乘黄。",
            "矫矫天骨起，烂烂隅目光。",
            "岂无万里姿，御者非王良。",
            "青衫老奚官，肉眼空伥伥。",
            "饮秣不以时，羁馽无繇骧。",
            "昂首思渥洼，浩荡充虚肠。",
            "何来斗斛水，似是出尚方。",
            "虽沾金井恩，未效和鸾锵。",
            "蹭蹬十二闲，何异古道傍。",
            "回首万驽骀，饱食驰康庄。",
            "朝饮华清流，暮垂紫游缰。",
            "此马独弃捐，物理良可伤。",
            "君王倘惠养，请试苜蓿长。"
        ],
        "title": "题韩干马",
        "id": "42103e09-d796-4088-b8e2-a0a65c452265"
    },
    {
        "author": "岑津",
        "paragraphs": [
            "左辅周垣隠白沙，龙媒绝种进天家。",
            "骄嘶玉勒怜丰草，渴饮冰泉带落花。",
            "西狩还经千里栈，东巡会驾五云车。",
            "权奇灭没犹惊电，漫许拳毛世特夸。"
        ],
        "title": "题韩干马",
        "id": "65b8cdfe-8c76-4c82-a0f5-d10deeb4f43d"
    },
    {
        "author": "谢采",
        "paragraphs": [
            "圉人唐衣冠，天闲畜神骏。",
            "虽非金日磾，不忝张景顺。",
            "饱食无嫌身贱卑，时其渴燥张饮之。",
            "长年牧养瘠者肥，龙鬐凤臆夸权奇。",
            "韩干仙翁挥翰手，毫端幻出渴乌首。",
            "气不凋丧骨肉匀，艺精端继王裴後。",
            "遥想腾骧析木津，衔勒难拘自在身。",
            "斗水底用求他人，渌波沄沄易水春。"
        ],
        "title": "题韩干马",
        "id": "2a057451-aa56-4a95-84a7-d717f444c556"
    },
    {
        "author": "何权",
        "paragraphs": [
            "茅堂结构背江干，日日爱看江上山。",
            "箕踞盘陀吟未稳，不知身在画图间。"
        ],
        "title": "题范宽临流独坐图",
        "id": "66b555fc-9c30-4da4-9fbe-830242f32789"
    },
    {
        "author": "宁某",
        "paragraphs": [
            "四百峰峦隠画屏，翠光楼阁起山溟。",
            "高侔太岳千山小，势镇干坤万古青。",
            "石洞猿啼烟月落，嘉池龙起水云腥。",
            "临流矶上谁遗迹，隠约仙人窦子明。"
        ],
        "title": "嘉鱼池",
        "id": "e633bda2-0c3c-4148-a6d8-ff17a715036e"
    },
    {
        "author": "罗少微",
        "paragraphs": [
            "还岭峰头霁色清，知微曾此学无生。",
            "鸟从青壁屏边过，人在白云天际行。",
            "一片晴霞迎晓日，万年松桧起秋声。",
            "个中仙景真奇绝，宝塔玲珑最得名。"
        ],
        "title": "地藏塔",
        "id": "77cff493-3bff-4601-b7fd-b4abfe26ce72"
    },
    {
        "author": "柯敬之",
        "paragraphs": [
            "久欲华山访谪仙，谪仙书舍尚依然。",
            "青松翠柏疑无路，流水高山别有天。",
            "千片浮云飞碧汉，一声啼鸟破苍烟。",
            "扶筇直上中峰顶，一看千山在眼前。"
        ],
        "title": "李白书堂",
        "id": "0772510a-5623-49ee-bca3-fc6122fba2df"
    },
    {
        "author": "高子洪",
        "paragraphs": [
            "九朵芙蓉天琢开，烟霞静处翠成堆。",
            "鹿衔花向林边过，龙带云从树杪来。",
            "最爱山中闲日月，何须海上访蓬莱。",
            "翛然自觉清风爽，直欲临风翘上台。"
        ],
        "title": "龙池",
        "id": "6f6188e3-3f0e-4ab3-ac86-37bbb4c787fa"
    },
    {
        "author": "单县君",
        "paragraphs": [
            "雄峰峻峙焕朱明，元圣清虚此耀真。",
            "地静无心闲日月，山高举首近星辰。",
            "金坛露冷青鸾舞，丹灶风清白鹤驯。",
            "时有仙人绿云上，九霄飘忽响韶钧。"
        ],
        "title": "冲虚观",
        "id": "58197615-9d6c-4c48-99e0-b95967857489"
    },
    {
        "author": "云章真人",
        "paragraphs": [
            "一望罗浮耸万山，画图曾进悦天颜。",
            "金炉飞篆乘鸾去，玉笈翻经引鹤还。",
            "棋洞落花春寂寂，药槽流水夜潺潺。",
            "人来共道修仙易，谁肯安心学坐圜。"
        ],
        "title": "题明福法堂壁",
        "id": "cbdb61b3-98f9-43cb-888a-d756da5654b5"
    },
    {
        "author": "莫洞观",
        "paragraphs": [
            "嵯峨千仞控炎陬，铁作桥梁石作楼。",
            "五岭众山皆拱附，三神一岛自漂流。",
            "气凌沧海遥相视，看入青云势未休。",
            "借问穉川今在否，待飞双燕结真游。"
        ],
        "title": "游罗浮",
        "id": "460786e4-3e2e-449a-94b1-14c7b1696a0c"
    },
    {
        "author": "张仲武",
        "paragraphs": [
            "二室盘游日，三阳宴喜心。",
            "分流来万壑，巨石拟千岑。",
            "玉殿烟芜在，金碑雨藓侵。",
            "翠华何处问，山水自清音。"
        ],
        "title": "石淙",
        "id": "3c762eca-d4da-4023-881b-1d34194dde01"
    },
    {
        "author": "王赞",
        "paragraphs": [
            "磴道山岩下，茅楹竹树中。",
            "深潭鱼可见，攒石路纔通。",
            "坐听潺湲碧，县思烂熳红。",
            "平生丘壑志，览此兴何穷。"
        ],
        "title": "石淙",
        "id": "d3190770-58ea-470b-a585-1b851aaba4be"
    },
    {
        "author": "建都思",
        "paragraphs": [
            "逍遥留古迹，胜景浩无穷。",
            "雾锁山城市，烟藏水府宫。",
            "峰峦霄汉外，栋宇画图中。",
            "百草丛深绿，群花绽浅红。"
        ],
        "title": "逍遥楼",
        "id": "b72e6d97-d513-4f4e-a9a2-ff49302684b0"
    },
    {
        "author": "浣花女",
        "paragraphs": [
            "芙蓉花发满江红，尽道芙蓉胜妾容。",
            "昨日妾从堤上过，如何人不看芙蓉。"
        ],
        "title": "潭畔芙蓉",
        "id": "99663850-8a2c-4e55-9c3a-4459704a5047"
    },
    {
        "author": "郭瑄",
        "paragraphs": [
            "危坡下尽见残墉，势扼长川万古雄。",
            "泾水无泥分畎浍，回山有脉自崆峒。",
            "唐文曾祀龙君庙，汉武犹存阿母宫。",
            "更喜笔峰青翠处，雨余疑是画图中。"
        ],
        "title": "泾州怀古",
        "id": "c00aff70-83f6-46c0-b13f-424a3b4bcb67"
    },
    {
        "author": "王润之",
        "paragraphs": [
            "支公曾驻锡，规矩旧丛林。",
            "飞鼠殿堂古，灵鳗井穴深。",
            "磬声来竹外，塔影卧池阴。",
            "幸有相知客，时时过我吟。"
        ],
        "title": "宝林寺",
        "id": "06100cb8-1357-48cc-9e3f-331779b22ed9"
    },
    {
        "author": "阎钦爱",
        "paragraphs": [
            "借问襄王安在哉，山川此地胜阳台。",
            "今朝寓宿高唐馆，神女何曾入梦来。"
        ],
        "title": "宿濠州高唐馆",
        "id": "f9383b00-0316-4598-93f3-3cd92ec6b334"
    },
    {
        "author": "杨符",
        "paragraphs": [
            "吏道官官恶，田家事事贤。"
        ],
        "title": "句",
        "id": "5b9ea1ed-fa82-4308-8114-9557d27c9c95"
    },
    {
        "author": "令狐庆誉",
        "paragraphs": [
            "地远尘寰绝点埃，悬崖屈曲寄层台。",
            "山头玉溜随檐滴，岩下金容就石开。",
            "寺影不妨流水过，松香长逐好风来。",
            "徧游未尽无穷景，为报舟人且莫催。"
        ],
        "title": "题云安下岩",
        "id": "ab215301-d564-40c3-b677-2d9bb666fa4b"
    },
    {
        "author": "张琼",
        "paragraphs": [
            "草草登临未拟回，烟昏雨湿赋归哉。",
            "山寒未放迁鶑出，地胜先闻驾鹤来。",
            "老去春光都是梦，懒边心事总如灰。",
            "归寻药裹扶筋力，准拟东风得屡陪。"
        ],
        "title": "雨中自万寿宫归",
        "id": "b54ed0d2-b4fc-4881-bc92-e0a9ba8581da"
    },
    {
        "author": "黎宙",
        "paragraphs": [
            "不到金精久，山空花自香。",
            "殿梁唐岁月，石鼓汉文章。",
            "洞杳多云气，崖高易夕阳。",
            "酌泉消世虑，吾亦正徜徉。"
        ],
        "title": "游金精山",
        "id": "0e4b5778-8ad7-44fe-821a-7a7816a348c2"
    },
    {
        "author": "邵梅溪",
        "paragraphs": [
            "客舟舣尽江头月，忍听寒潮声哽噎。",
            "那知江上无情波，总是曹娥眼中血。"
        ],
        "title": "曹娥江",
        "id": "7d1e6bd8-3ab2-4e47-b0d6-3b399be0b36c"
    },
    {
        "author": "甘邦俊",
        "paragraphs": [
            "火德中微否未倾，朝阳一疏凤先鸣。",
            "如公忠论能旋听，彼莽奸谋未易成。",
            "万古仙名香宇宙，几人遗臭腐公卿。",
            "至今风吼松声怒，似为先生诉不平。"
        ],
        "title": "题梅坛",
        "id": "0264350d-bbef-4111-b767-76cee8cb7a0e"
    },
    {
        "author": "贾仲颖",
        "paragraphs": [
            "灯花寒影里，诗句雨声中。"
        ],
        "title": "句  其一",
        "id": "fffdff2d-c64c-40bc-8ebb-06919ab45840"
    },
    {
        "author": "贾仲颖",
        "paragraphs": [
            "尽开窗户容秋月，遍倚阑干看晚山。"
        ],
        "title": "句  其二",
        "id": "0956ae9f-a415-46bf-bf81-151692d9dcac"
    },
    {
        "author": "陈润道",
        "paragraphs": [
            "吴民嗜钱如嗜饴，天属之爱亦可移。",
            "养女日夜望成长，长成未必为民妻。",
            "百金求师教歌舞，便望将身赡门户。",
            "一家饱暖不自怜，傍人视之方垂涎。",
            "朱门列屋争妍丽，百计逢迎主人意。",
            "常时疏弃自悲啼，一旦承恩多妒忌。",
            "古人怕为荡子妇，夜夜孤眠泪如雨。",
            "今人甘为贵人妾，得意失意花上月。",
            "荡子不归宁空房，主人喜怒多不常。"
        ],
        "title": "吴民女",
        "id": "0bc61555-1e40-480c-83ea-f9b77aca8ab0"
    },
    {
        "author": "彭昌诗",
        "paragraphs": [
            "仙去时移境尚同，岩花开落为谁容。",
            "歌沈石鼓泉空响，局冷纹枰雾半封。",
            "山上丹桃无核种，甑头青䭀自机舂。",
            "翠眉不是人间俪，笑杀王孙不再逢。"
        ],
        "title": "游金精山陈千峰索和",
        "id": "80cb3e5a-8725-409a-a9ab-760d369497aa"
    },
    {
        "author": "胡平仲",
        "paragraphs": [
            "人去坛空几历年，尘埃难没汉山川。",
            "窦门深入壶中地，环壁遥开瓮外天。",
            "致雨土龙如解化，随时木鹤亦能仙。",
            "要知万劫长生处，古篆惟存石鼓篇。"
        ],
        "title": "游金精山",
        "id": "6da2cc02-710d-454b-8396-8985bb31e588"
    },
    {
        "author": "侯丹",
        "paragraphs": [
            "桐风吹月乌啼井，碧波湿露沈云影。",
            "素丝牵玉转泉华，美人睡觉燕支冷。",
            "银钩挂帘北窗晓，翠鬟临镜双鸾小。",
            "黄衫少年望不来，寂寂庭阶满春草。"
        ],
        "title": "学古体",
        "id": "4accd163-a7f0-4c43-bdc7-ca513db90258"
    },
    {
        "author": "林衢",
        "paragraphs": [
            "开池曾记虞翻苑，列树今存建德门。",
            "无客不观丞相砚，有人曾悟祖师幡。",
            "旧煎诃子泉犹冽，新种菩提叶又繁。",
            "无奈益州经卷好，千丝丝缕未消痕。"
        ],
        "title": "题广州光孝寺",
        "id": "8a6a0987-9c62-4c94-8d93-e7ef33b0c740"
    },
    {
        "author": "苏元鼎",
        "paragraphs": [
            "秋浦齐山寺，峰峦楚楚长。",
            "岩根堆雁塔，溪角架虹梁。",
            "雨过闻幽磬，云开见上方。",
            "苔侵石磴滑，花拥洞门香。",
            "禅客探玄切，骚人觅句忙。",
            "汲泉寒井废，观郡古楼荒。",
            "白鸟巢危树，孤猿叫断冈。",
            "碑珉黄阁相，诗板紫薇郎。",
            "踪迹依稀在，文章大半亡。",
            "登临正吟赏，惆怅见斜阳。"
        ],
        "title": "游齐山寺",
        "id": "0fb53f94-0d06-48a1-824d-14b5035ff8d6"
    },
    {
        "author": "甄圭",
        "paragraphs": [
            "深坞人稀到，重门昼亦关。",
            "白云秋舍静，明月夜窗闲。",
            "径掩花开落，帘通燕往还。",
            "穷居聊自适，却忆谢东山。"
        ],
        "title": "闲居",
        "id": "0dd53785-6c84-41b6-8e8f-00eae08f1ade"
    },
    {
        "author": "吴宣德",
        "paragraphs": [
            "幽村分野径，胜地绝浮埃。",
            "殿闭烟霞静，门临水石开。",
            "日斜山影背，泉落雨声来。",
            "故里经年别，祇园首重回。"
        ],
        "title": "题西岩院",
        "id": "51626654-a195-4bd0-8df7-559aff274537"
    },
    {
        "author": "王琼奴",
        "paragraphs": [
            "茜色霞笺照面赪，玉郎何事太多情。",
            "风流不是无佳句，两字相思写不成。"
        ],
        "title": "答外",
        "id": "948c1688-6b36-4181-b583-cdcc9c7cdfae"
    },
    {
        "author": "无名女子",
        "paragraphs": [
            "无人解妾心，日夜长如醉。",
            "妾不是琼奴，意与琼奴会。"
        ],
        "title": "永安驿题柱",
        "id": "2defa7fa-343f-4553-9bd7-6cf980be1e19"
    },
    {
        "author": "裴道人",
        "paragraphs": [
            "好酒吃三盏，好花插一枝。",
            "思量今古事，安乐是便宜。"
        ],
        "title": "歌",
        "id": "f419a9ad-6410-43fe-b7b2-6649af0cac00"
    },
    {
        "author": "洛浦道士",
        "paragraphs": [
            "一水穿崖走碧沙，崖前樛木偃龙蛇。",
            "分明便是桃源洞，不见溪中流落花。"
        ],
        "title": "绝句",
        "id": "c9f85e3c-f213-4af0-ad43-a981c79abc9f"
    },
    {
        "author": "惠津",
        "paragraphs": [
            "饥残夷叔丰姿瘦，泣尽娥英粉泪干。"
        ],
        "title": "句",
        "id": "f91ef8a6-2beb-4f64-b83e-4cb650b701d1"
    },
    {
        "author": "释及甫",
        "paragraphs": [
            "辍棹江头谒孝娥，断碑枯柏尚嵯峨。",
            "生为女子既如此，身是男儿又若何。",
            "千古美名昭日月，一躯灵骨葬藤萝。",
            "沈魂欲酹不知处，无限西风起碧波。"
        ],
        "title": "谒曹娥庙",
        "id": "1b989e96-d8eb-408d-992d-4b3100398c2a"
    },
    {
        "author": "石林",
        "paragraphs": [
            "一点冥通未兆前，干坤虚鉴已昭然。",
            "烂银宫里擎尸出，万古传声浪拍天。"
        ],
        "title": "曹娥江",
        "id": "562f9e3c-f554-45e6-86b8-149c88add03b"
    },
    {
        "author": "杨氏妇",
        "paragraphs": [
            "海坛门外浪滔天，妾上城楼君上船。",
            "回首西风深巷底，梅花霜月夜如年。"
        ],
        "title": "送夫从军",
        "id": "1d558b3c-40a6-4c99-8445-c5beaaeef306"
    },
    {
        "author": "宗莹",
        "paragraphs": [
            "园庙深关春寂寂，雨杉风桧翠萧萧。",
            "山中旧事无人说，碎叠唐碑补石桥。"
        ],
        "title": "天衣故寺",
        "id": "5fddceb5-f5b0-4dc6-89cc-fd5f175d9a41"
    },
    {
        "author": "余知阁",
        "paragraphs": [
            "几年魂绕浙城西，十里荷花漾锦陂。",
            "踏遍两峰三竺路，又随青嶂入云栖。"
        ],
        "title": "绝句三首  其一",
        "id": "7e51b9b5-578a-4eb7-a850-42c0b1ba9868"
    },
    {
        "author": "余知阁",
        "paragraphs": [
            "洛邑名园歌舞沈，乱鸦啼破几深林。",
            "何人学得香山老，千载精庐有梵音。"
        ],
        "title": "绝句三首  其二",
        "id": "51d4068a-f4b8-4993-bb12-c246e42dd84d"
    },
    {
        "author": "余知阁",
        "paragraphs": [
            "千里旌旗拥六飞，投簪欲上钓鱼矶。",
            "无端忽被闲云引，回耀峰前掩竹扉。"
        ],
        "title": "绝句三首  其三",
        "id": "8e34e3ba-2aa2-4d9f-8005-f8b4ad33376b"
    },
    {
        "author": "常省元",
        "paragraphs": [
            "干坤到处是吾亭，机械从来未必真。",
            "覆雨翻云成底事，清风明月冷看人。",
            "兰亭禊事今非晋，桃洞神仙也笑秦。",
            "园是主人身是客，问君还有几年身。"
        ],
        "title": "书园契上赵尚书",
        "id": "0afd9096-4606-48fa-bd91-949789a77a1c"
    },
    {
        "author": "无名氏",
        "paragraphs": [
            "雨滴空阶晓，无心换心香。",
            "井桐花落尽，一半在银床。"
        ],
        "title": "石刻诗",
        "id": "431ae600-9f8a-40f5-ab5c-5907425ee694"
    },
    {
        "author": "无名氏",
        "paragraphs": [
            "迎春燕子尾纤纤，拂柳穿花掠翠檐。",
            "闻道蘂宫三十六，美人争为卷珠帘。"
        ],
        "title": "宫词二首  其一",
        "id": "2e2d0a77-21d9-4ed1-9f75-4962bb669643"
    },
    {
        "author": "无名氏",
        "paragraphs": [
            "蓬莱风促水纹斑，月甃风廊数百间。",
            "云外跸声穿岭去，行宫簇马望骊山。"
        ],
        "title": "宫词二首  其二",
        "id": "41c25423-ac48-40eb-a7fc-08b449040a64"
    },
    {
        "author": "无名氏",
        "paragraphs": [
            "太和酒楼三百间，大槽昼夜声潺潺。",
            "千夫承糟万夫瓮，有酒如海糟如山。",
            "铜锅镕尽龙山雪，金波涌出西湖月。",
            "星宫琼浆天下无，九酝仙方谁漏泄。",
            "皇都春色满钱塘，苏小当垆酒倍香。",
            "席分珠履三千客，後列金钗十二行。",
            "一座行觞歌一曲，楼东声断楼西续。",
            "就中茜袖拥红牙，春葱不露人如玉。",
            "今年和气光华夷，游人不醉终不归。",
            "金貂玉尘宁论价，对月逢花能几时。",
            "有个酒仙人不识，幅巾大袖豪无敌。",
            "醉後题诗自不知，但见龙蛇满东壁。"
        ],
        "tags": [
            "西湖"
        ],
        "title": "题太和楼壁",
        "id": "60c2f040-fef3-4bb6-aee8-45f884bad889"
    },
    {
        "author": "无名氏",
        "paragraphs": [
            "懊恼鸳鸯未白头，却寻遗翠失芳洲。",
            "离魂暗逐明珠佩，远目偏伤紫桂楼。",
            "湘水渺弥归别渚，陇云容与澹新秋。",
            "菖花若有重开日，得见菖花亦自羞。"
        ],
        "title": "代意",
        "id": "6a1d1813-efee-4bee-8e77-0170380e1bdf"
    },
    {
        "author": "无名氏",
        "paragraphs": [
            "云师一生耽作草，银铁蟠空觑天巧。",
            "老来逸气未全平，笔底锋铓犹独扫。",
            "开关勇士争赴敌，剑戟弓戈奋相缭。",
            "睡龙没起求颔珠，划木抓岩纷怒爪。",
            "风雷喧豗撼坤轴，飞电交横印清沼。",
            "忽然天宇变空澄，千丈孤峰立寒峭。",
            "张颠惊号智永泣，剥筋椎骨为君饱。",
            "恨予不习草书诀，九转枯肠祇自搅。",
            "云师云师汝诚能，春蚓秋蛇几时了。",
            "何如认取主人翁，破衲蒙头纸窗晓。"
        ],
        "tags": [
            "西湖"
        ],
        "title": "书西湖雷峰云讲主草书",
        "id": "c6169979-7276-42ba-a4e9-17207e2cef9c"
    },
    {
        "author": "无名氏",
        "paragraphs": [
            "仙人未必皆仙去，还在人间人不知。",
            "手把白髦从两鹿，相逢聊问姓名谁。"
        ],
        "title": "白鹤观题壁",
        "id": "7cca23c7-c435-410c-84a8-f8eec8f9abc3"
    },
    {
        "author": "无名氏",
        "paragraphs": [
            "裴相亭成未退身，空烦舞袖与歌尘。",
            "至今亭上萧萧竹，似对西风怨主人。"
        ],
        "title": "裴公亭",
        "id": "1ece2eea-f129-4cba-ad6a-a54ceb73b947"
    },
    {
        "author": "胡文媛",
        "paragraphs": [
            "却有一端宜恨处，开花相背有何功。"
        ],
        "title": "句",
        "id": "806ce9e7-6f3b-48dd-8196-493d8d204fc7"
    },
    {
        "author": "楚娘",
        "paragraphs": [
            "丹桂迎风蓓蕾开，摘来斜插竟相偎。",
            "清香不与群芳并，仙种原从月里来。"
        ],
        "title": "桂花",
        "id": "97a2f9fa-0de8-43d9-82f3-83fad583418d"
    },
    {
        "author": "谢金莲",
        "paragraphs": [
            "本分天然白雪香，谁知今日却浓妆。",
            "秋千院落溶溶月，羞皋红脂睡海棠。"
        ],
        "title": "答赵生红梨花诗",
        "id": "13a4b977-b5ab-48bf-9a7c-c7d8c1bda5f7"
    },
    {
        "author": "谢慧卿",
        "paragraphs": [
            "寻得桃源可学仙，丹书唯恐凤飞传。",
            "雨收峰顶云归洞，风到池塘月满天。"
        ],
        "title": "绝句",
        "id": "889e7806-6d39-4c44-a4d6-470609d6923d"
    },
    {
        "author": "罗处纯",
        "paragraphs": [
            "三万六千顷，湖侵海内田。",
            "逢山方得地，见月始知天。",
            "南国吞将尽，东溟势欲连。",
            "何当洒为雨，无处不丰年。"
        ],
        "tags": [
            "太湖"
        ],
        "title": "泛太湖",
        "id": "f93b9f57-2367-4597-a4ad-b3147ec97d06"
    },
    {
        "author": "释道章",
        "paragraphs": [
            "得地久蟠踞，参天多晦冥。",
            "月通深夜白，雪压岁寒青。",
            "独拥虬腰大，疑闻雨甲腥。",
            "深根动坤轴，萧瑟挂疏星。"
        ],
        "title": "偃松",
        "id": "9d6f79db-f600-4b49-b703-dd684db33403"
    },
    {
        "author": "钱元鼎",
        "paragraphs": [
            "隔城舒晚啸，信步得高台。",
            "亭去名犹在，霜迟菊未开。",
            "浮云西日下，明月大江来。",
            "逸思飞难禁，昏钟何处催。"
        ],
        "title": "登黄花亭遗址",
        "id": "973082bf-0f5f-4ade-9ab2-7fd794aa6aec"
    },
    {
        "author": "傅文翁",
        "paragraphs": [
            "滟滪拓瞿塘，二孤障澜蠡。",
            "大哉神禹功，天地相终始。"
        ],
        "title": "小孤山",
        "id": "f4b81f11-6eba-4450-b108-323a1a6b6a1e"
    },
    {
        "author": "衡泌",
        "paragraphs": [
            "清泪斑斑洒绿波，年来转觉别离多。",
            "扁舟南浦分携处，水远山长愁奈何。"
        ],
        "title": "绿波亭",
        "id": "0fa44cd9-833a-4991-92b3-0358a4c3d3b1"
    },
    {
        "author": "董昙",
        "paragraphs": [
            "晓发山间寺，篮舆冒朔风。",
            "雪融溪涨碧，云漏日穿红。",
            "岁月尘埃里，江山醉梦中。",
            "人生要家处，浪出笑庞公。"
        ],
        "title": "甘陂寺",
        "id": "70999385-e136-4147-a8a2-d013fdae3cc1"
    },
    {
        "author": "俞鼒",
        "paragraphs": [
            "虬须公子真奇物，曾把英灵寄此山。",
            "鼓鬣掀髯天上去，空留遗迹在人间。"
        ],
        "title": "龙岩寺",
        "id": "be45d66c-7a5e-4787-ad62-1eab9c87d36d"
    },
    {
        "author": "吴城",
        "paragraphs": [
            "过为世希氏，史牒鲜着名。",
            "孰谓吾之邦，有以至孝称。",
            "想其事双亲，诚恪通神明。",
            "身後一抔土，世犹不敢轻。",
            "乐公诚乐善，记名誓遗氓。",
            "偶读灵禽碑，得之嘉不胜。",
            "吾邦有盛德，岂宜久沉冥。",
            "恨不访遗冢，下拜涕泣零。",
            "又恨失名字，无以附汗青。",
            "自伤无赢赀，傍建旌孝亭。",
            "当使孝者见，事亲坚其诚。",
            "且令顽悖儿，内愧面颊頳。",
            "因兹或改行，为国省繁刑。",
            "徒将拙言句，颂咏播芳馨。",
            "蒿茨莫浪剪，牛羊勿妄登。",
            "过者宜下马，呵护烦山灵。"
        ],
        "title": "过至孝墓",
        "id": "2f2e9251-d478-45b3-b533-8d5a791349af"
    },
    {
        "author": "熊邦彦",
        "paragraphs": [
            "万壑云霾凝不消，横空突起老龙腰。",
            "虚皇未放拏云去，留与金仙作石桥。"
        ],
        "title": "石䂬",
        "id": "69e139c8-fbb0-4075-bd07-912f57eb6926"
    },
    {
        "author": "辛好礼",
        "paragraphs": [
            "清秋山水无不宜，笔架之峰天下奇。",
            "高蟠斗极鸟先却，幽测珠光龙未知。",
            "天清钟磬度霄转，月黑星河当户垂。",
            "却念浮丘应识我，满空风雨遴新诗。"
        ],
        "title": "笔架山",
        "id": "812e73c3-18f7-43b2-957c-db5e78da62ea"
    },
    {
        "author": "章藻之",
        "paragraphs": [
            "环山清浅一溪水，夹迳高低十里松。",
            "烟锁石门疑路断，斜阳影里忽闻钟。"
        ],
        "title": "明水寺",
        "id": "aaad29e6-ffa0-4e47-9856-2b35e4b737eb"
    },
    {
        "author": "黄漳",
        "paragraphs": [
            "晚宿曹山寺，僧房半劫灰。",
            "参差惟古柏，潦倒有寒梅。",
            "行役经年迈，劳形觉鬓颓。",
            "闲情原不减，空忆菊花杯。"
        ],
        "title": "曹山寺",
        "id": "b4c1b68c-2edf-4f5d-b7b0-134f849b523a"
    },
    {
        "author": "黄漳",
        "paragraphs": [
            "簿领纷迷日不闲，偶因佳节一登山。",
            "风飘木叶雁初到，霜度岩篱菊渐班。",
            "与客不妨长送酒，对时聊尔暂开颜。",
            "凭栏万顷黄云熟，犹恐民生尚苦艰。"
        ],
        "title": "卓望山",
        "id": "468600b7-cf29-458b-9b67-55805c1ba02e"
    },
    {
        "author": "黄漳",
        "paragraphs": [
            "凤山之岭高岧峣，上有仙人吹洞箫。",
            "俯瞰众流浩无际，纵观万壑亦来朝。",
            "衣冠幸际承明日，壶矢况逢拔俗标。",
            "长啸一声海天阔，凌风毛髪故萧萧。"
        ],
        "title": "凤山",
        "id": "123a7144-3413-4f18-8357-b36941bfd48e"
    },
    {
        "author": "邹毅",
        "paragraphs": [
            "白云深处到林丘，曹洞根深地更幽。",
            "圣隠岩前山杳杳，回龙亭下水悠悠。",
            "凉侵客枕秋风活，光抱禅关桂影秋。",
            "尘足未堪康乐屐，得闲聊伴省郎游。"
        ],
        "title": "曹山",
        "id": "1d5ff37f-3ba3-4c99-9638-29fbe464d540"
    },
    {
        "author": "李北之",
        "paragraphs": [
            "峦冈经亘翠环中，中有山形如覆镛。",
            "晋仙王郭曾登眺，名形婺女金华同。",
            "悬崖积铁数百尺，轮囷老木参天碧。",
            "时有金鸡击膊鸣，铿鍧响通石屋石。",
            "石屋去山三里余，潭潭若有神龙居。",
            "渔人爬{瓜少}入深处，闻得山椒奏步虚。",
            "山趾有观名玉山，黄冠分得葛仙班。",
            "家无担石四壁立，披风切月陪往还。",
            "我师率庵庞眉老，故园跨鹤迷仙岛。",
            "道号艮斋曾品题，椽笔特书为摛藻。",
            "千载一遇邑大夫，来问胜境形何模。",
            "片言拟作诗中句，羞献人家水墨图。",
            "倚风太息来何暮，入境发挥方得路。",
            "愿言葺理芰荷衣，青天白日披云雾。"
        ],
        "title": "玉山观",
        "id": "bf6571c2-faa0-4a94-800e-189859631f23"
    },
    {
        "author": "释晦山",
        "paragraphs": [
            "千年荷玉紫云蟠，偶翳浮尘影欲寒。",
            "不是老人重着力，雨花洞口棘漫漫。"
        ],
        "title": "曹山寺",
        "id": "07ceed31-0761-4ef9-a689-d5047e30c7cc"
    },
    {
        "author": "饶南强",
        "paragraphs": [
            "禅山乔木饱苍烟，柿叶能来老郑虔。",
            "楼阁暮寒风铁定，与僧分展对床眠。"
        ],
        "title": "禅峰寺",
        "id": "0fcd7742-c739-4454-8c08-85634a716ab8"
    },
    {
        "author": "赵恒",
        "paragraphs": [
            "昔年曾此远风尘，盘谷烟霞每见分。",
            "万里江河还壮观，一时冠盖属元勋。",
            "海鸥春暖眠沙草，辽鹤秋高度岭云。",
            "今日重来倍惆怅，草堂应是勒移文。"
        ],
        "title": "游裴公亭  其一",
        "id": "c92225e0-23b9-4d23-81d2-640c0d136111"
    },
    {
        "author": "赵恒",
        "paragraphs": [
            "溶溶春水碧生池，上相临观许从随。",
            "万姓歌呼喜游豫，几人出处佩安危。",
            "雨余空谷云归早，风满长林鸟下迟。",
            "笳鼓明当催晓发，柳烟花露湿旌旗。"
        ],
        "title": "游裴公亭  其二",
        "id": "9510eb3e-bee5-43e6-90c2-e859b5fdc6da"
    },
    {
        "author": "李氏",
        "paragraphs": [
            "汲水佳人立晓风，青丝辗尽辘轳空。",
            "银瓶触破残妆影，零乱桃花满井红。"
        ],
        "title": "汲水诗",
        "id": "a5503354-dcdb-4828-844b-e284e6680de9"
    },
    {
        "author": "李氏",
        "paragraphs": [
            "门对云霄碧玉流，数声渔笛一江秋。",
            "衡阳雁断楚天阔，几度潮来问故舟。"
        ],
        "title": "书怀",
        "id": "48046088-eb96-4ebe-813a-76bb87d138d8"
    },
    {
        "author": "李氏",
        "paragraphs": [
            "清朝富贵利名在，结髪夫妻日月长。"
        ],
        "title": "句",
        "id": "985de6db-e0f3-428a-99c9-6fcb5897dce2"
    },
    {
        "author": "丁仿",
        "paragraphs": [
            "万峰翠插锁萦纡，一沼光涵湛碧虚。",
            "驯虎旧闻输野鹿，化龙俄已失金鱼。",
            "白莲尚结高僧社，古木全荒隠士庐。",
            "襥被须期借禅榻，尽穿荦确与崎岖。"
        ],
        "title": "碧沼寺",
        "id": "0abf4862-fafc-4927-b890-2bf951f17131"
    },
    {
        "author": "徐慥",
        "paragraphs": [
            "瀫波亭下晚维舟，缥缈烟屏翠欲流。",
            "忽地惊雷过溪面，连天吹雪下山头。",
            "汀洲瑟缩藏鸥鹭，涯涘弥漫失马牛。",
            "自笑劳生日苍鬓，不知来往竟何求。"
        ],
        "title": "瀫波亭  其一",
        "id": "0ddd2f46-c03e-4ebe-870e-08728afca88b"
    },
    {
        "author": "徐慥",
        "paragraphs": [
            "古县幽亭胜景多，青春啼鸟每相过。",
            "林间石磬风敲竹，水面金蛇日漾波。",
            "得友且须频载酒，爱山何必更扪萝。",
            "我来欲作无何醉，为子敲盘试一歌。"
        ],
        "title": "瀫波亭  其二",
        "id": "e55b74aa-1eb5-4611-93ad-81f69a580fe1"
    },
    {
        "author": "陈举恺",
        "paragraphs": [
            "九峰湿翠秋光凝，亭亭出水芙蓉凈。",
            "崔巍怪石距若虎，合沓奇峰驰八骏。",
            "山深古寺隔红尘，时有天风度幽磬。",
            "岂惟清赏玩心目，况有高人寄真隠。",
            "自惭奔走红尘客，何由得遂山林性。",
            "长歌聊复赋重游，不用悬岩刻名姓。"
        ],
        "title": "龙邱山",
        "id": "c7829998-5f1c-4e86-99b2-52f0fef531b2"
    },
    {
        "author": "陈举恺",
        "paragraphs": [
            "姑蔑古城暮，山川近不同。",
            "草黄秋过雨，树暗晚生风。",
            "流水中分郭，飞桥下应虹。",
            "未须追往事，回首送冥鸿。"
        ],
        "title": "过姑蔑道中",
        "id": "38f4c953-aebf-4da0-a217-1c26c7801c4a"
    },
    {
        "author": "郑得彝",
        "paragraphs": [
            "一棹巨川舟，相随物外游。",
            "芳尘曾未逐，春兴若为酬。",
            "酌石花阴湿，题岩藓墨浮。",
            "沙鸥应笑我，留住瀫溪头。"
        ],
        "title": "翠光岩",
        "id": "1bbbfb13-3e94-4e8f-b341-145e73be48a5"
    },
    {
        "author": "郑得彝",
        "paragraphs": [
            "雨急林花第几峰，层层岩翠沐嵌空。",
            "回头万象皆生意，绿遍天涯造化功。"
        ],
        "title": "龙游八景",
        "id": "fe60516d-be06-4bd5-a831-2fd42b103264"
    },
    {
        "author": "郑得彝",
        "paragraphs": [
            "鲛鮹蓝色染初匀，风皱粼粼渺水云。",
            "安得此溪还姓冉，名高千载柳州文。"
        ],
        "title": "龙游八景 瀫水晴风",
        "id": "13fd70fb-6f68-4fb4-a255-5108f7a9eba4"
    },
    {
        "author": "郑得彝",
        "paragraphs": [
            "沄沄逝水夹沧洲，金耀浮光碎碧流。",
            "夜半渔歌声再起，一天明月两溪秋。"
        ],
        "title": "龙游八景 双港明月",
        "id": "68734fad-2d30-400f-a49c-418afba54cdb"
    },
    {
        "author": "郑得彝",
        "paragraphs": [
            "寒峰苍削露痕晴，残雪遥疑宿冻云。",
            "茶话尚余清绝趣，半瓯真味许僧分。"
        ],
        "title": "龙游八景 半山残雪",
        "id": "2d24c657-a54f-437e-bb92-a7a4786f79c4"
    },
    {
        "author": "郑得彝",
        "paragraphs": [
            "小艇穿鱼醉夕阳，柔条犹可折残杨。",
            "数家网罟孤村外，渔唱一声烟水长。"
        ],
        "title": "龙游八景 渔村夕照",
        "id": "19728c45-0eb0-4b66-a921-5a1a2ed9988f"
    },
    {
        "author": "郑得彝",
        "paragraphs": [
            "望断烟波眼欲空，霞光明衬暮天红。",
            "水高数尺舟归急，幅幅蒲帆饱受风。"
        ],
        "title": "龙游八景 别浦归帆",
        "id": "c102b33f-1156-41d9-a07d-65bc91e94816"
    },
    {
        "author": "郑得彝",
        "paragraphs": [
            "轻舠簇簇水溶溶，影落空江万丈虹。",
            "溱洧更无人病涉，浮梁千载纪成功。"
        ],
        "title": "龙游八景 断岸浮梁",
        "id": "26cbb34a-e365-485d-860f-e90d1ca4ab71"
    },
    {
        "author": "郑得彝",
        "paragraphs": [
            "微茫村市隠江湄，三两人家欲早炊。",
            "翠箔楼台烟半湿，不知红日上花枝。"
        ],
        "title": "龙游八景 村市晓烟",
        "id": "38ae8f12-b076-4b21-9007-2d29fde1b09d"
    },
    {
        "author": "倪光兰",
        "paragraphs": [
            "东山山下海潮通，一片江流出镜中。",
            "度岭拾薪歌稚子，和烟牧犊走村翁。",
            "千年桥锁高人迹，百丈岩垂烈女风。",
            "此去天台知几许，桃花深处失西东。"
        ],
        "title": "剡溪",
        "id": "412cd843-fb88-48be-a746-74c764a83445"
    },
    {
        "author": "过守约",
        "paragraphs": [
            "层楹宝势压禅扃，俗眼尘昏到易醒。",
            "千幰树排车盖翠，万螺山矗佛头青。",
            "夜将溪月澄心镜，春把岩花作画屏。",
            "我欲期师不须出，世途今险甚东溟。"
        ],
        "title": "宝积寺",
        "id": "0c9478e0-1cfa-4b51-a649-0d76a5cc60cd"
    },
    {
        "author": "释慈永",
        "paragraphs": [
            "丹桂生瑶宝，千年会一时。",
            "偏从天竺落，祇向月宫知。",
            "出海冰轮满，当轩玉树迟。",
            "清晖含远峤，接影下空墀。",
            "金气风初劲，银河露恐垂。",
            "婵娟应怅望，果尔见蛾眉。"
        ],
        "title": "咏月桂峰桂子",
        "id": "c118d62e-185b-43ca-a072-cf654705314e"
    },
    {
        "author": "邱道源",
        "paragraphs": [
            "南屏高瞰府城西，画舸千艘共醉迷。",
            "四柱台边烟是幕，百花桥畔葑连堤。",
            "龙坛咽路迎轝隼，绮绣登山污粉题。",
            "暮色沉沉郊郭闭，宝灯辉映梵天低。"
        ],
        "title": "钱塘",
        "id": "1ea872af-1a91-4b23-b1db-4a3ba83db52a"
    },
    {
        "author": "懒渔",
        "paragraphs": [
            "梵王宫倚市廛开，波劫何曾断俗埃。",
            "百万源流归海会，三千世界属如来。",
            "老龙收雨藏香钵，野鹤听经绕法台。",
            "闻道题名还有塔，熙宁四老总多才。"
        ],
        "title": "龙华山",
        "id": "2d456a78-3368-4699-9e18-05c0f65e13b0"
    },
    {
        "author": "南野",
        "paragraphs": [
            "湖山梦不到襄闱，六载沈酣一出迟。",
            "渔子能言飞渡处，市翁亲见溃师时。",
            "权臣贵戚戈相藉，北桨南樯风背驰。",
            "事逐孤鸿今已矣，年年水落荻芽肥。"
        ],
        "title": "过芜留咏",
        "id": "4adce904-4bd7-4761-b169-7ea8357ce93b"
    },
    {
        "author": "赵曾頀",
        "paragraphs": [
            "行行出西郊，稍觉嚣尘远。",
            "风景既已殊，硗确颇忘倦。",
            "南安古雄州，今亦壮哉县。",
            "九日一佳景，居然在郊甸。",
            "地高瞰川原，林杪露堂殿。",
            "晋朝松百章，存者才一见。",
            "岁月不我留，寒暑几更变。",
            "当年秦隠君，轩冕非所羡。",
            "间关剡溪来，至此获胜践。",
            "结庐巢其巅，穴石为之砚。",
            "城市不到足，公卿罕窥面。",
            "邂逅有至交，相从情缱绻。",
            "缅怀兴元年，致位在台铉。",
            "扶持公道开，不绝几如线。",
            "一言才见疏，斥逐遽遭谴。",
            "天教流落余，乃遂山林愿。",
            "当年筑室处，遗址了难辨。",
            "独有高士峰，千载猿鹤怨。"
        ],
        "title": "游延福寺",
        "id": "0fd71908-6322-4b8d-a423-d480694a0e86"
    },
    {
        "author": "赵源",
        "paragraphs": [
            "九日登临老奈何，强将幽恨寄悲歌。",
            "疲欹巾帽愁风动，病着饥肠厌酒多。",
            "东岭荒榛藏马鬣，西岩空榻锁蜂窠。",
            "独怜堂下千章木，跨历齐梁未改柯。"
        ],
        "title": "九日山中宴集",
        "id": "e2ffe75f-348c-4b52-8d34-6454ba8e8598"
    },
    {
        "author": "易时敏",
        "paragraphs": [
            "远树芊芊暮霭平，顾王曾此保孤城。",
            "雷封已并田同井，烟爨犹疑灶满营。",
            "当代貔貅谁削迹，芳春杜宇自呼名。",
            "黍离行迈应相似，倍感诗家咏叹情。"
        ],
        "title": "顾王遗址",
        "id": "1f4cd6ab-711c-4bdf-a319-70fec3a436b7"
    },
    {
        "author": "易时敏",
        "paragraphs": [
            "典午河山尚有名，兴从阳乐故城生。",
            "夕阳门巷丘墟久，春草池塘野水平。",
            "废堞栖乌啼夜月，闲壕留雁叫寒更。",
            "人民非处桃花在，一度东风一度荣。"
        ],
        "title": "阳乐故城",
        "id": "0969b173-221f-4161-83cd-76c17b338ed6"
    },
    {
        "author": "况师点",
        "paragraphs": [
            "迢迢幽径入松关，四面云蓝分外寒。",
            "长啸一声山谷应，洞深惊起老龙蟠。"
        ],
        "title": "圣济院",
        "id": "6222612d-a374-4cb3-8914-095c8b66e185"
    },
    {
        "author": "姜正",
        "paragraphs": [
            "山如削玉水涵秋，人在冰壶月底游。",
            "劫火半空尘世换，不知此处几登舟。"
        ],
        "title": "游枋口",
        "id": "9aded692-0237-48f0-b11e-f10b7359d4d5"
    },
    {
        "author": "孙翥",
        "paragraphs": [
            "太行王屋群峰上，秦晋关河望处分。",
            "猿鹤几年怀旧隠，干坤百战重儒勋。",
            "龙归洞府暮将雨，僧过浮桥晓度云。",
            "万里中原无事日，不妨尊酒细论文。"
        ],
        "title": "裴公亭二首  其一",
        "id": "dc706f8f-07d7-44f4-847c-bb64f70f3bec"
    },
    {
        "author": "孙翥",
        "paragraphs": [
            "风有亭台月有池，春深猿鹤喜追随。",
            "水从王屋泉初旺，山过秦关势欲危。",
            "仙乐静依林鸟奏，浮云轻伴海鸥迟。",
            "斜阳不尽登临兴，远树微茫入酒旗。"
        ],
        "title": "裴公亭二首  其二",
        "id": "f3f20a44-adac-4c40-afd1-811b952d9f6e"
    },
    {
        "author": "孙翥",
        "paragraphs": [
            "旌斾朝驱入翠微，东风闲访故山薇。",
            "金龟换酒留僧住，白鹤穿云伴客归。",
            "月影坐移栖凤竹，泉声静绕钓鱼矶。",
            "中原那似开元日，得学巢由远是非。"
        ],
        "title": "春日游盘谷",
        "id": "4df109db-a2bf-42e2-b45a-b2c40ceb34ae"
    },
    {
        "author": "曹清",
        "paragraphs": [
            "浮生江路水茫茫，彭泽原非令故乡。",
            "为访子明寻玉涧，也因太白宿云房。",
            "诗摩古壁搜遗韵，井炼丹砂辨旧方。",
            "从此欲归情复结，拟移亭舍筑山傍。"
        ],
        "tags": [
            "九华山"
        ],
        "title": "登九华山",
        "id": "2c1833f0-f2b0-46b5-aec3-412ca98de970"
    },
    {
        "author": "林景清",
        "paragraphs": [
            "山风不动云四寂，万顷波涛生素壁。",
            "三峡夜怒摇星河，九溟昼沸卷霹雳。",
            "谁将江海一笔吞，华阳入砚玄波翻。",
            "灵鳌东转坤轴动，惊浪出没蛟与鼋。",
            "毫端分寸千万里，人心之险亦如此。",
            "老僧阅世如阅画，面壁凝然悟玄理。",
            "嗟余老作汗漫游，寒光飞动六月秋。",
            "乃知瞿唐在平陆，安得竹叶吹成舟。"
        ],
        "title": "毘陵太平院壁间画山水熟视之有飞动势殆仙笔也",
        "id": "e72e548e-3053-4a7a-8a88-6136c0d8128c"
    },
    {
        "author": "林景清",
        "paragraphs": [
            "文姬别子地，一骑轻南驰。",
            "伤哉贤王北，一骑挟二儿。",
            "二儿抱父啼，问母何所之。",
            "停鞭屡回首，重会知无期。",
            "孰谓天壤内，野心无人彝。",
            "万物以类偶，湿化犹相随。",
            "穹庐况万里，日暮惊沙吹。",
            "惜哉辨琴智，不辨华与夷。",
            "纵怜形势迫，难掩节义亏。",
            "独有思汉心，写入哀弦知。",
            "一朝天使至，千金赎蛾眉。",
            "雨露洗腥瘢，阳和变愁姿。",
            "出关拜汉月，照妾心苦悲。",
            "妾心傥未白，何以觐彤墀。",
            "狐死尚丘首，越鸟终南枝。",
            "如何李都尉，没齿阴山陲。"
        ],
        "title": "蔡琰归汉图",
        "id": "1446e13c-fb06-428d-b5a8-30027df95b05"
    },
    {
        "author": "方九功",
        "paragraphs": [
            "露冷江苹雁度时，萧萧黄菊满疏篱。",
            "寒枝带雨开仍艳，晚节凌霜赏未迟。",
            "移傍小檐承绮席，从观深夜倒金巵。",
            "摘来冉冉香盈把，共泛西风醉莫辞。"
        ],
        "title": "菊花  其一",
        "id": "e405f212-b0d7-4c27-b512-a9b8b8d70cab"
    },
    {
        "author": "方九功",
        "paragraphs": [
            "莫惜寒花开太晚，孤怀深喜客来双。",
            "疏枝最耐存霜圃，晚节偏宜映月窗。",
            "同调自应兰是籍，浊醪何有玉为缸。",
            "篱边无限陶潜兴，倒着纶巾醉未降。"
        ],
        "title": "菊花  其二",
        "id": "baaff1e7-39c8-4835-bd59-701feae4eaac"
    },
    {
        "author": "孙文叔",
        "paragraphs": [
            "宫柳垂垂拂苑墙，啼鶑惊梦暗心伤。",
            "起来羞见空中絮，也得随风入御床。"
        ],
        "title": "柳絮",
        "id": "35c6346e-33f2-411a-8559-82f90752a464"
    },
    {
        "author": "刘师邵",
        "paragraphs": [
            "乍因轻浪叠晴沙，又趁回风拥钓槎。",
            "莫怪狂踪易飘泊，前身不合是杨花。"
        ],
        "title": "浮萍",
        "id": "545b371f-b3f3-4523-b9cd-7e8b38ae0398"
    },
    {
        "author": "道谏",
        "paragraphs": [
            "长吟游古寺，九里入青松。",
            "鸟向花间语，僧从月下逢。",
            "阴廊连碧殿，清磬杂疏钟。",
            "回首夕阳晚，烟霞锁乱峰。"
        ],
        "title": "游灵隠寺",
        "id": "8e3e8be4-36c4-432c-8d3a-28ad16b810c0"
    },
    {
        "author": "崖州女子",
        "paragraphs": [
            "团扇画方新，金花照席茵。",
            "那缘灯下见，更值月中人。"
        ],
        "title": "咏花扇",
        "id": "d2b782da-9cf7-4a14-a0b9-515ced546026"
    },
    {
        "author": "止翁",
        "paragraphs": [
            "月作金徽风作弦，清音不在指端传。",
            "有时弹罢无生曲，露滴松梢鹤未眠。"
        ],
        "title": "无弦琴",
        "id": "8063efe9-aa5b-4f06-ae8e-4c5d9c4fec5a"
    },
    {
        "author": "朱逸仙",
        "paragraphs": [
            "郎今多病如家令，妾自拚躬怨楚王。",
            "斜压玉钗成独梦，低垂玄髪系柔肠。"
        ],
        "title": "寄元骧卿",
        "id": "dd26b7c2-d3a5-44fd-8549-4d62f6e39c4c"
    },
    {
        "author": "邓氏",
        "paragraphs": [
            "欲寄寒衣上帝都，连宵裁剪眼模糊。",
            "可怜宽窄无人试，泪逐西风洒去途。"
        ],
        "title": "寄衣",
        "id": "5b297751-b4c4-4815-86b3-b266b627ca0f"
    },
    {
        "author": "无名氏",
        "paragraphs": [
            "倚天危阁贴重冈，细路萦纡石磴长。",
            "曲磵碧流疏宿雨，夹山红叶助斜阳。"
        ],
        "title": "栖云阁",
        "id": "ab913b13-4b7c-4d49-99e0-494c936d764d"
    },
    {
        "author": "徐文澜",
        "paragraphs": [
            "才倾一盏碧澄澄，自是山妻手法成。",
            "不遣水多防味薄，要令曲少得香清。",
            "凉从荷叶风边起，暖向梅花月里生。",
            "世味总无如此味，深知此味即渊明。"
        ],
        "title": "咏酒",
        "id": "8733f100-7c5a-45cc-b7c4-cdeeb1e0b81e"
    },
    {
        "author": "郭士道",
        "paragraphs": [
            "首阳山，青巃嵷。",
            "上耸紫盖凌瑶空，下周林壑盘苍龙。",
            "嵯峨自太古，崒嵂镇寰中。",
            "黄河西来遶其下，日夕云气开鸿蒙。",
            "恍疑鬼神护，又似丹青工。",
            "诸峰不敢并，苍翠光玲珑。",
            "我生癖性爱山水，见此奇绝摩双瞳。",
            "忽忆武王收诸夏，夷齐叩马来山东。",
            "风云变化适际会，耻逐龙虎争奇功。",
            "归来守岩穴，鬰鬰抱孤忠。",
            "朝采山上蕨，暮拾山下蓬。",
            "渴饮涧中水，热眠云外松。",
            "既不学赤松子，又不侣商山翁。",
            "丹诚耿耿照白日，劲节凛凛摩苍穹。",
            "首阳青青万古色，不改夷齐之心胸，直与天地相始终。",
            "千载扶名教，二子功无穷。",
            "我歌首阳歌未歇，泠然八表生清风。"
        ],
        "title": "首阳山行",
        "id": "624d85ff-ae96-46b7-843d-8f64dd9361d2"
    },
    {
        "author": "王秠",
        "paragraphs": [
            "异政丰余暇，新轩雅构成。",
            "云成檐外落，魂自座中清。",
            "尽日松风响，通宵花月明。",
            "琴觞暂舒啸，才用即登瀛。"
        ],
        "title": "凉轩",
        "id": "667d91a3-68ac-4d84-b66c-8b1778792070"
    },
    {
        "author": "李中立",
        "paragraphs": [
            "山围平野四回环，天迥台高眼界宽。",
            "云漏残阳明远岫，涛翻急雨涨前滩。",
            "一川胜趣四时好，千里雄风三伏寒。",
            "谁见凌云清绝处，夜凉空翠湿阑干。"
        ],
        "title": "凌云台",
        "id": "e3e75ad8-fcfe-42a1-bf3f-d9ed76941f89"
    },
    {
        "author": "新若通",
        "paragraphs": [
            "吾党登临兴，亭高眼更明。",
            "云深山断续，川阔路纵横。",
            "突兀娲皇冢，荒芜简子城。",
            "古来那可问，林外晚风生。"
        ],
        "title": "广胜寺",
        "id": "60e6ca65-a7ce-4330-bbe0-2f1c70cca9a5"
    },
    {
        "author": "王渊亭",
        "paragraphs": [
            "春岭碧嵯峨，公余载酒过。",
            "红尘随地少，野意近山多。",
            "泉溜寒鸣玉，杨花碎剪罗。",
            "归衫未能着，斜日上松坡。"
        ],
        "title": "广胜寺",
        "id": "846d8c48-deb0-4faf-9069-d38c60b5e58a"
    },
    {
        "author": "袁藏云",
        "paragraphs": [
            "独向条阳翠霭行，杖藜徐步怆吟情。",
            "长河漫有怀山迹，故国空传让畔名。",
            "远树半遮干木庙，断云犹锁魏侯城。",
            "可怜列土繁华地，祇是寥寥作钓耕。"
        ],
        "title": "魏侯故城",
        "id": "b573f5c4-8e24-41bc-8366-ae974f83faed"
    },
    {
        "author": "孙景文",
        "paragraphs": [
            "帝庙乘山势，巍巍古柏中。",
            "治虽为日远，仁尚与天同。",
            "堂陛严遗像，川原隠旧风。",
            "时时有灵异，此语出田翁。"
        ],
        "title": "尧庙",
        "id": "f4c23099-7fa8-4c1f-a167-5079dfd5ed4e"
    },
    {
        "author": "高昌",
        "paragraphs": [
            "霜旄行郡试寻幽，一曲围垣遶县周。",
            "山色迎人来黛嵋，河声惊梦撼黄流。",
            "禹门水逈乡关月，济庙烟连草树秋。",
            "遥指天南嵩洛近，烟云何处望神州。"
        ],
        "title": "登洪庆观河亭",
        "id": "d01b16db-dd2d-41ab-8db8-7514b134b377"
    },
    {
        "author": "马世德",
        "paragraphs": [
            "邑宰崇明祀，侵晨苦见邀。",
            "未能乘快骑，且复御轻轺。",
            "瑞应黄流碧，晴清戾气消。",
            "今朝风日暖，临水且逍遥。"
        ],
        "title": "冬日观河清",
        "id": "d7b6b28b-9264-423c-ad6b-748767712ce2"
    },
    {
        "author": "史监",
        "paragraphs": [
            "群峰历尽到巅峦，极目清凉境界宽。",
            "山入雁门真设险，地藏佛国即长安。",
            "雨来绝涧自成响，云渡远溪时作团。",
            "花落经台钟梵寂，袈裟香霭翠云蟠。"
        ],
        "title": "五台山和韵",
        "id": "a391123b-40a6-4856-b066-ffb613e56314"
    },
    {
        "author": "适宜",
        "paragraphs": [
            "行到蓬莱第一宫，却惭仙路印尘踪。",
            "界开形势昆仑水，送过烟岚黛嵋峰。",
            "经夏定知非暑气，乘时犹逮看秋容。",
            "不才佳景难为赋，空立斜阳倚瘦筇。"
        ],
        "title": "登洪庆观",
        "id": "ab130bbc-6fd0-4eba-90e1-a9961aecbac4"
    },
    {
        "author": "蓝谏矾",
        "paragraphs": [
            "一上危亭倚翠微，旷然怀抱失尘机。",
            "天遥流水分明去，野阔轻云自在飞。",
            "岁景又看梅已落，乡心还见雁将归。",
            "纷纷战国无穷事，今日谁能说是非。"
        ],
        "title": "广胜寺",
        "id": "ca3ac8a3-e412-4e5a-8f81-4a22b2df961e"
    },
    {
        "author": "张砚",
        "paragraphs": [
            "解愠风来处，朱甍起旧城。",
            "条山供偃蹇，盐泽借澄泓。",
            "龙庙疑飞出，莲宫若化成。",
            "乱云堆素彩，远溜集幽声。",
            "逸骥腾前路，鸣鸢激去程。",
            "散眸襟抱爽，翘首骨毛清。",
            "欢席多嘉客，丰郊少困氓。",
            "鼓琴歌涣泽，击石乐承平。",
            "鉅肇重华榜，高吟刻萃瑛。",
            "虽无丹雘构，三绝足垂名。"
        ],
        "title": "题迎熏阁",
        "id": "0db3e9e8-d294-4094-be2a-50dfbae9e28a"
    },
    {
        "author": "皇甫韶",
        "paragraphs": [
            "路尽山尤胜，溪深水愈豪。",
            "寺楼今不见，依旧五峰高。"
        ],
        "title": "和诣岩祈雨",
        "id": "b849118d-dc4a-4944-9f2a-cdb7a9b116b2"
    },
    {
        "author": "雷临",
        "paragraphs": [
            "区区奔走漫华颠，一别王官十四年。",
            "绿玉峡中喷白玉，溉田浇竹满平川。"
        ],
        "title": "王官瀑布",
        "id": "d6034e4f-38e9-4210-ab89-17a5d7270fa2"
    },
    {
        "author": "段让",
        "paragraphs": [
            "解职归来谢世哗，东风闲步到僧家。",
            "何时许我栖云榻，夜扫寒炉煮雪花。"
        ],
        "title": "罗汉寺",
        "id": "f331d431-a7f0-47be-abe7-80ef8bbe7c26"
    },
    {
        "author": "丁带",
        "paragraphs": [
            "潇洒吴山县，居民近百家。",
            "孤城连阜起，小市枕溪斜。",
            "土润宜栽竹，泉甘好试茶。",
            "公余无一事，何处息纷华。"
        ],
        "title": "吴山县",
        "id": "1027a511-a9db-4643-86f2-26673799a7eb"
    },
    {
        "author": "胡明善",
        "paragraphs": [
            "卧龙扶汉室，跃马阨秦原。",
            "星落干戈死，山空云鸟存。",
            "昏鸦啼古戍，秋水咽孤村。",
            "愁读出师表，凄凄伤我魂。"
        ],
        "title": "祁山堡",
        "id": "d4a1d630-5faf-4041-8b2c-19a9b85a3a2b"
    },
    {
        "author": "张天启",
        "paragraphs": [
            "天入平湖远，楼深纳霁华。",
            "青山藏福地，碧树记人家。",
            "水落鱼龙蛰，风高雁鹜斜。",
            "古来形胜地，何事忆长沙。"
        ],
        "title": "岳阳",
        "id": "0ecaec31-6132-431b-a3ab-23b52d3927b5"
    },
    {
        "author": "欧演",
        "paragraphs": [
            "每逢胜境便留神，一路桃花别汉秦。",
            "绕剎苔封高士迹，临溪客问野人津。",
            "纡回松竹看非俗，罗列山川识有真。",
            "踏遍岭头天尺五，飘飘已觉迥风尘。"
        ],
        "title": "通天岩",
        "id": "8d20ee53-ec16-4c31-abb5-4bdb016b52b2"
    },
    {
        "author": "释晦机",
        "paragraphs": [
            "槛外长江去不回，槛前杨柳後人栽。",
            "当时唯有西山在，曾见滕王歌舞来。"
        ],
        "tags": [
            "长江",
            "滕王阁"
        ],
        "title": "滕王阁",
        "id": "e3c5ace2-c6b9-4a51-bf64-9dd2655d06d7"
    },
    {
        "author": "释德最",
        "paragraphs": [
            "江南三月春无边，溪竹十里花争妍。",
            "儿童且莫吹羌管，我欲临流枕石眠。"
        ],
        "title": "罗霄洞",
        "id": "81a993e8-4ec9-496f-bcff-36aa9fdcb748"
    },
    {
        "author": "释愻",
        "paragraphs": [
            "落叶秋满庭，夜深月临沼。",
            "独坐弹素琴，知音有鱼鸟。"
        ],
        "title": "东皋弹琴",
        "id": "5a212e60-b89d-4a59-9edd-f90a52e5eb58"
    },
    {
        "author": "释绍瑶",
        "paragraphs": [
            "使君得佳句，简存如猗那。",
            "着之岩石中，千古不可磨。"
        ],
        "title": "澹山岩",
        "id": "c695cba1-a519-4146-b642-133b9dbc29d6"
    },
    {
        "author": "王时",
        "paragraphs": [
            "□□□□□□□，□□□□□□□。",
            "□□□□□□□，旋复东秦旧版图。",
            "动若汾阳年最少，战如广固势同符。",
            "掀天勋业磨崖勒，万古英烈隘八区。"
        ],
        "title": "诗一首",
        "id": "7e8acac3-e456-4b25-a1e6-f06c66a91e50"
    },
    {
        "author": "崔某",
        "paragraphs": [
            "三仕宁为喜，一闲当自修。",
            "世情今似古，何必谢交游。"
        ],
        "title": "题翟公",
        "id": "a6c1279c-0a88-4819-9a97-cd611a24b21e"
    },
    {
        "author": "马某",
        "paragraphs": [
            "王师竞下九天来，□瓮江城一战开。",
            "盖世荣华□不□，满船同籍送军台。"
        ],
        "title": "咏曹彬",
        "id": "76700d5a-4d84-4cfd-8c79-1d63183779a7"
    },
    {
        "author": "姜德明",
        "paragraphs": [
            "枫树萧萧霜叶红，芦花瑟瑟鸣西风。",
            "渔翁举网秋江上，轻舟一叶波溶溶。",
            "群鱼游泳影相续，密网收来心易足。",
            "赤鳞素质影跳空，玉尺金梭光炫目。",
            "鼓枻归来日未斜，腥风吹入比邻家。",
            "家人出户欢相迓，笑举鱼筐还自夸。",
            "老妻汲泉向江口，稚子攀条折杨柳。",
            "汲泉炊水待烹鳞，贯柳携鱼去沽酒。",
            "黄昏灯火罗盘餐，妻儿笑语娱团栾。",
            "况值时清少征税，一生未解愁饥寒。",
            "却笑商人轻远别，寒帐孤眠怨妻妾。",
            "更怜农父在西畴，年丰则喜荒则忧。",
            "何如渔者生涯寄江水，取之无穷用不已。",
            "朝复暮兮醉复醒，长年啸傲烟波里。"
        ],
        "title": "秋江渔乐图为邑人宗正纯撰",
        "id": "9d56054f-5288-49ce-bff7-44c65459602a"
    },
    {
        "author": "余瀚",
        "paragraphs": [
            "书堂高构岁寒巅，水秀山明隔市廛。",
            "两岸柳风吹道骨，一溪梧月浸心天。"
        ],
        "title": "自题岁寒堂",
        "id": "7f8e5dd5-5dc5-4df3-afa3-947081d262dc"
    },
    {
        "author": "章承道",
        "paragraphs": [
            "鹤鸣在野声闻天，灵坛夜醮朝群仙。",
            "群仙乘风驾云軿，一一来自虚皇前。",
            "玉炉不散香凝烟，火中金缕光相连。",
            "仙官谓我帝所怜，百拜向帝臣有言，愿乞臣母千斯年。"
        ],
        "title": "设醮洞霄因以古诗记其事",
        "id": "58bf0c31-3b76-4777-847b-d903c267e0bf"
    },
    {
        "author": "黄极",
        "paragraphs": [
            "雁落平沙一雨收，淡烟斜日荻花洲。",
            "凭谁与作王摩诘，为写江南水墨秋。"
        ],
        "title": "秋日渡江",
        "id": "6d7f28eb-bcc3-4e7a-ba6b-570caf4a567c"
    },
    {
        "author": "吴叔元",
        "paragraphs": [
            "独坐江之涘，高秋叶落时。",
            "风狂疑水立，云动觉天移。",
            "浦远孤鸥没，溪平小艇迟。",
            "徘徊待月上，把酒寄遐思。"
        ],
        "title": "江上",
        "id": "ac84fc60-9cd5-4558-b035-10647d28bff8"
    },
    {
        "author": "杨雯",
        "paragraphs": [
            "溪声答松风，巨石出老拳。",
            "古树不知名，岌岌蛟龙缠。",
            "夕阴互出没，秋华带芳鲜。",
            "葱葱帝王气，栋宇垂千年。",
            "虎贲秉霜戟，惨淡生云烟。",
            "宫人翠龙驾，手持玉连蜷。",
            "昌明坐恍惚，精神雷在天。",
            "大呼司雍间，旬月无秦燕。",
            "昔为万夫特，今受众目怜。",
            "石马亦埋没，岁时草芊芊。",
            "小臣异代士，见之泪迸泉。",
            "齐人思爽鸠，蜀人哀杜鹃。",
            "江东旧正朔，礼奉敢不虔。",
            "但愿君王心，不忘载荻船。",
            "下山又再拜，白日当空悬。"
        ],
        "title": "宋武帝庙",
        "id": "239783c4-b63c-4978-9cb4-6f633f92cbde"
    },
    {
        "author": "杨雯",
        "paragraphs": [
            "迢迢空同山，乃在西极巅。",
            "玉泉荫灵芝，上有千岁仙。",
            "安得凌风翼，相从白云间。",
            "神仙本冥漠，天运乃推迁。",
            "不如酌我酒，或得成自然。",
            "田父要我语，饮者亦非贤。",
            "愿君长独醒，加餐足高年。"
        ],
        "title": "迢迢空同山",
        "id": "54fcfc8c-772b-4328-87bb-c5002785b36a"
    },
    {
        "author": "杨雯",
        "paragraphs": [
            "北客相催发，一日举千帆。",
            "遥怜庾开府，岁晚望江南。"
        ],
        "title": "北客",
        "id": "ad7c2efa-12b5-41dc-8af3-f97d18c0fa42"
    },
    {
        "author": "杨雯",
        "paragraphs": [
            "人烟正摇落，楼笛颇清圆。",
            "老树依山驿，东风上峡船。",
            "江湖万里外，灯火十年前。",
            "世路能令老，吾生且醉眠。"
        ],
        "title": "宿峡市",
        "id": "77e25462-0711-4e0c-b260-c3938d6a4d87"
    },
    {
        "author": "杨雯",
        "paragraphs": [
            "不知何处碧云乡，冉冉平生可断肠。",
            "怪底干坤惟梦短，老来岁月更心长。",
            "城头急鼓千家怨，江上残梅一水香。",
            "自作醉侯开醉国，笑人奔走为谁忙。"
        ],
        "title": "早春",
        "id": "1b41bc2f-5ecb-42d1-993d-3efcdbaf742c"
    },
    {
        "author": "杨雯",
        "paragraphs": [
            "古寺隠山腹，苍苔行地衣。",
            "岑寂少人迹，路纔一线微。",
            "问谁促公行，一句山谷诗。",
            "闲来就汤沐，聊叩幽人扉。",
            "相投一杯水，气味如曹溪。",
            "兴尽即云返，重到还无期。"
        ],
        "title": "游观山",
        "id": "536b1c52-b9f9-489c-a88b-f79dc3b98bf1"
    },
    {
        "author": "杨雯",
        "paragraphs": [
            "霞衣玉佩去飘飘，控鹤仙人不可招。",
            "难信岭头顽石畔，分明有路入青霄。"
        ],
        "title": "玉山",
        "id": "c69e49dd-e4f4-4afd-a345-346ff01a7f59"
    },
    {
        "author": "洪师中",
        "paragraphs": [
            "捣药禽啼雨後山，千岩万谷锁苍寒。",
            "一溪春水高三尺，书画船中更好看。"
        ],
        "title": "大涤洞  其一",
        "id": "1fa0232f-83ff-4755-b892-fb8ce23d3aaf"
    },
    {
        "author": "洪师中",
        "paragraphs": [
            "九曲青山一曲溪，仙人住处自春迟。",
            "笋舆切莫匆匆返，要作春行卷里诗。"
        ],
        "title": "大涤洞  其二",
        "id": "49bbc2f2-2b52-45a6-8f30-d907c846047c"
    },
    {
        "author": "玉壶洞客",
        "paragraphs": [
            "洞前流水碧于苔，洞口桃花扑面开。",
            "转头望断意不断，长啸一声须再来。"
        ],
        "title": "题玉壶洞",
        "id": "93e57df5-74af-4ae3-b53c-4e7919595a8a"
    },
    {
        "author": "无名氏",
        "paragraphs": [
            "南阳高卧屈将军，往事流传水墨昏。",
            "莫讶轴闲茅屋小，个中藏得汉干坤。"
        ],
        "title": "义试诗 孔明草庐图",
        "id": "ed61afc2-6539-4938-9c4d-08143223f126"
    },
    {
        "author": "无名氏",
        "paragraphs": [
            "春藤上架翠成窝，颗颗圆光得月多。",
            "疑是蘂珠开夕宴，结成珠帐待常娥。"
        ],
        "title": "义试诗 葡萄月",
        "id": "94f97cec-292e-4582-a4d9-d0460a8f3497"
    },
    {
        "author": "无名氏",
        "paragraphs": [
            "昔设黄婆旧酒垆，如何今日似蓬壶。",
            "只因王郭仙人过，化作青城上帝都。"
        ],
        "title": "逍遥观",
        "id": "ca0891cd-5ba0-4510-bc39-9c1ef8c793c8"
    },
    {
        "author": "王敖道",
        "paragraphs": [
            "灵剎倚山光，无尘染洞房。",
            "云笼金地暖，龙喷玉泉香。",
            "松竹分幽迳，楼台耸上方。",
            "蓬壶人到此，僧伴遶回廊。"
        ],
        "title": "题龙居寺",
        "id": "f19de8c0-86d3-4a48-934f-7b16f80f5d7c"
    },
    {
        "author": "赵子甄",
        "paragraphs": [
            "秦川蝉蜕已三回，明月清风任去来。",
            "寄语冲虚诸道友，芒鞋竹杖不须埋。"
        ],
        "title": "寄道友",
        "id": "56fcc039-3f47-4585-b1c8-a25f27a8966a"
    },
    {
        "author": "吴梦阳",
        "paragraphs": [
            "气蒸不待薪，水活可烹鼎。"
        ],
        "title": "句",
        "id": "6c6faabf-1960-44c5-b275-0bc6d52a3ea8"
    },
    {
        "author": "龚桂馨",
        "paragraphs": [
            "碧树花开醉晚春，灵槎几度泛天津。",
            "可怜太守仙缘薄，不是衣冠不属秦。"
        ],
        "title": "题桃花源",
        "id": "700ffb59-9f57-430c-b04e-c878ea4884fb"
    },
    {
        "author": "李公晦",
        "paragraphs": [
            "避人忘井邑，躭静步郊原。",
            "落叶风能扫，寒花霜更繁。",
            "山空樵响答，滩浅楫声喧。",
            "愿结山阳伴，长年共灌园。"
        ],
        "title": "樵川江行",
        "id": "640cd6ac-dc0e-4271-a22d-2222ee0f4c75"
    },
    {
        "author": "张惟中",
        "paragraphs": [
            "昔年曾过贺家湖，今日烟波太半无。",
            "惟有一天秋夜月，不随田亩入官租。"
        ],
        "title": "镜湖",
        "id": "a5583156-d855-40d3-b55c-2e9c8d21f647"
    },
    {
        "author": "林诚仲",
        "paragraphs": [
            "岩半松门敞不关，芒鞋竹杖重跻攀。",
            "天涵鉴水澄清里，人入披云杳蔼间。",
            "烧药炉寒烟草碧，镌诗石古雨苔斑。",
            "干戈满目何从适，日日青山共往还。"
        ],
        "title": "游瑞岩",
        "id": "1469ac26-4a64-422a-a5a1-47c9b54896e9"
    },
    {
        "author": "吴孔锜",
        "paragraphs": [
            "鸣泉出涧洁而莹，尽日锵锵解佩声。",
            "绝俗不须频洗耳，试听余响自心清。"
        ],
        "title": "玉山听泉",
        "id": "6cd22510-b9de-43b2-8fdd-776bc98bb7fb"
    },
    {
        "author": "陈成己",
        "paragraphs": [
            "水自湖心一派分，高低晚望稻垂云。",
            "侵鱼争畔人如鬼，莫向祠前听祭文。"
        ],
        "title": "遗爱祠",
        "id": "e79e815f-5872-4ca1-af92-565d85c85b25"
    },
    {
        "author": "鲍承议",
        "paragraphs": [
            "平田千顷绿秧稠，水绕山阿出涧流。",
            "门掩落花春自晚，画檐时听鸟声幽。"
        ],
        "title": "秀峰院",
        "id": "cd4cbdbd-b4f1-488c-8421-937283fcc9cb"
    },
    {
        "author": "陈裔长",
        "paragraphs": [
            "地坦容车马，城空绝戍楼。",
            "几家烟火在，风露冷松楸。"
        ],
        "title": "过周墩堡",
        "id": "80d4b6c0-3cfb-409a-bdb1-d40b28439e40"
    },
    {
        "author": "江南剑客",
        "paragraphs": [
            "暑往寒来造化间，谁将大药驻朱颜。",
            "骑鲸客去天连水，跨鹤人归月满山。",
            "炉火焰烧情欲境，剑峰割断利名关。",
            "烟花随分岩头绿，猿鸟不惊春色闲。"
        ],
        "title": "题鹤林宫",
        "id": "bcdfd0c4-769f-47ad-94ee-ac9207d1b988"
    },
    {
        "author": "张守质",
        "paragraphs": [
            "步入禅关一径赊，摄衣登眺夕阳斜。",
            "金溪碧落千条练，紫塔光涵五色霞。",
            "月系扁舟渔火渡，风清古碣隠君家。",
            "游人亦卧东山麓，醉倚烟萝学种瓜。"
        ],
        "title": "延福寺",
        "id": "4515caad-0f6b-44c2-a47c-d4e58ed58a81"
    },
    {
        "author": "傅宗教",
        "paragraphs": [
            "隠君在何许，遗迹此山阿。",
            "春风闭门处，回首空烟萝。"
        ],
        "title": "秦君亭",
        "id": "7294b295-0e43-42ab-8953-22a6a0f1d29f"
    },
    {
        "author": "傅宗教",
        "paragraphs": [
            "何人凿山腹，高堂跨崔嵬。",
            "悠悠百年事，滚滚随尘埃。",
            "弃置君莫问，且复共此杯。"
        ],
        "title": "思古堂",
        "id": "a3944180-247f-4140-90d4-d466d57792c4"
    },
    {
        "author": "傅宗教",
        "paragraphs": [
            "峨峨九日峰，下有千年木。",
            "正异岁寒姿，命受兹也独。",
            "十围铁干古，百尺虬髯矗。",
            "不以姓名显，肯为封爵辱。",
            "畏名如畏虎，终焉托岩伏。",
            "何当大厦求，一枝亦自足。"
        ],
        "title": "无名木",
        "id": "766fc18f-b674-4a2d-951e-ca3c3ef18602"
    },
    {
        "author": "梁知录",
        "paragraphs": [
            "危亭缥渺斗星傍，俯槛连云挂碧苍。",
            "航快远随飞鸟下，树秾阴覆酒樽凉。",
            "胡床坐久景方见，诗句评多味最长。",
            "况有青山对挥麈，每逢高论赏仇香。"
        ],
        "title": "廓然亭",
        "id": "2fc24d47-7738-4613-a78e-dbf9203a630b"
    },
    {
        "author": "滕翔",
        "paragraphs": [
            "海翻波浪遶危峰，无尽岩前此界空。",
            "不是灰心求佛者，片时艰住寂寥中。"
        ],
        "title": "普照寺",
        "id": "6718311e-60e3-49c6-91a0-9b58a0432347"
    },
    {
        "author": "许弥安",
        "paragraphs": [
            "紫极宫中晋朝桧，故老语我今千年。",
            "盘根厚地龙蛇走，干薄霄汉星斗悬。",
            "玄冬飞雪断人迹，贞姿不改平时妍。",
            "虬枝香叶翠如幄，一子不落含苍烟。",
            "胡为广厦构梁栋，如此大材乃弃捐。",
            "伊昔晋朝纷乱日，衣冠南渡依江堧。",
            "风流王谢各幻化，肝胆铁石还依然。"
        ],
        "title": "晋桧行",
        "id": "37f539a7-1096-47af-b639-e6dbc1ae64a1"
    },
    {
        "author": "秦元似",
        "paragraphs": [
            "古木巢辽鹤，阴崖溜石泉。",
            "登临多意绪，深邃好风烟。",
            "啸傲欣离俗，徘徊觉近天。",
            "荧煌逼霄汉，疑是继张骞。"
        ],
        "title": "大泽山",
        "id": "d785a639-9eba-4808-89fc-8fb3fba4037b"
    },
    {
        "author": "懒云",
        "paragraphs": [
            "荒冢临歧尚隠然，春风吹绿草芊芊。",
            "牧儿乱唱黄昏後，犹似悲歌薤露篇。"
        ],
        "title": "田横墓",
        "id": "a20b5086-dbd3-475d-b343-5e0fb8119d9e"
    },
    {
        "author": "竹林吟叟",
        "paragraphs": [
            "明月池边酌玉罍，玉罍未倒玉山颓。",
            "秋风吹断华胥梦，卧看飞云过岭来。"
        ],
        "title": "百家岩",
        "id": "ca0345c1-8077-4a37-ad91-34f214a238c9"
    },
    {
        "author": "王疏",
        "paragraphs": [
            "春雨新晴上翠微，三年两过洞天扉。",
            "尘踪不得多时住，又向云间一宿归。"
        ],
        "title": "游天平山  其一",
        "id": "d3675681-b998-4c61-9bf3-d4f41c9b3638"
    },
    {
        "author": "王疏",
        "paragraphs": [
            "胜景奇踪烂漫游，归鞍欲上重回头。",
            "山禽于我情何厚，逐马声声似见留。"
        ],
        "title": "游天平山  其二",
        "id": "91ccd6de-afb7-4f9b-a64a-9be8e973c99d"
    },
    {
        "author": "徐兰皋",
        "paragraphs": [
            "楚王宫阙马王宫，惟有江山带旧风。",
            "属玉不知兴废事，双双飞入藕花丛。"
        ],
        "title": "流杯池",
        "id": "38742f39-c0ee-492d-9905-961577ad409e"
    },
    {
        "author": "蒋山卿",
        "paragraphs": [
            "秦皇开象郡，兹事已千年。",
            "台古埋秋草，城荒起暮烟。",
            "江天云漠漠，石岭月娟娟。",
            "万里惭漂泊，因风怀昔贤。"
        ],
        "title": "过象州",
        "id": "b70e139c-8922-468e-969a-b6561e998203"
    },
    {
        "author": "松庵道人",
        "paragraphs": [
            "千岩万壑倚晴空，此洞真奇迥不同。",
            "未数洞天三十六，想移当日太清宫。"
        ],
        "title": "真仙岩",
        "id": "3e190e72-4a53-451a-b217-750be280a61c"
    },
    {
        "author": "李宗道",
        "paragraphs": [
            "何山凿出洞岩深，置屋悬崖映竹林。",
            "像设金园崇梵宇，壁间石室塑观音。",
            "接天远岫巍千古，跨磵飞虹映百寻。",
            "极目凭栏多少景，一回到此一寒心。"
        ],
        "title": "万春洞",
        "id": "cd65257b-31a6-4f59-879e-f2201df71457"
    },
    {
        "author": "游君传",
        "paragraphs": [
            "待潮舟阁浅边冈，少憩田园竹树凉。",
            "数点弄秋疏雨过，槿花篱落带斜阳。"
        ],
        "title": "沙冈待潮",
        "id": "1be623c6-7e6e-459c-bdcd-a84a8cb122d4"
    },
    {
        "author": "游君传",
        "paragraphs": [
            "西风吹客鬓，孤坐欲销魂。",
            "野棹他乡客，酒旗何处村。",
            "稻随秋雨熟，水带晚潮浑。",
            "寂寞吴塘路，尘沙望眼昏。"
        ],
        "title": "吴塘晚泊",
        "id": "dce841da-a943-4858-91b5-aebc3b846266"
    },
    {
        "author": "马仲珍",
        "paragraphs": [
            "十步九憩息，行行不计程。",
            "径长人未尽，寺近地差平。",
            "古井知潮候，重云隔磬声。",
            "榴花半零落，碎糁石棋枰。"
        ],
        "title": "游圆通寺  其一",
        "id": "a5995572-16d8-4728-9667-0e3180133183"
    },
    {
        "author": "马仲珍",
        "paragraphs": [
            "一筇吾事足，身世付科头。",
            "渐长石间笋，半遮林杪楼。",
            "云飞山欲动，木落塔如浮。",
            "游客未归去，松阴入茗瓯。"
        ],
        "title": "游圆通寺  其二",
        "id": "f5912773-1987-43cd-9b20-ce01a527c80a"
    },
    {
        "author": "马仲珍",
        "paragraphs": [
            "山空不隠响，一叶落还闻。",
            "龙去遗荒井，僧归礼白云。",
            "虫丝昏画壁，岚气湿炉熏。",
            "睡思浑无奈，茶瓯易策勋。"
        ],
        "title": "游圆通寺  其三",
        "id": "314a33a3-ab98-4171-b770-4212e899cba8"
    },
    {
        "author": "马仲珍",
        "paragraphs": [
            "欲坐又还起，白云随我行。",
            "一空皆佛性，群动共秋声。",
            "崩石斜分路，支冈半入城。",
            "明朝山下去，平地见朱甍。"
        ],
        "title": "游圆通寺  其四",
        "id": "6b2cab38-214a-4750-a1a9-d41ae086fafb"
    },
    {
        "author": "马仲珍",
        "paragraphs": [
            "老僧头拥雪，领客下阶行。",
            "尽日坐山影，有时闻市声。",
            "千峰平裹寺，一径背通城。",
            "幽访未成返，水中新月生。"
        ],
        "title": "游圆通寺  其五",
        "id": "3bd1e588-9b71-4220-b2ac-093e454b52a7"
    },
    {
        "author": "金涓",
        "paragraphs": [
            "八月桐江曲，青苹未着花。",
            "乱云低压树，细水浅流沙。",
            "到郭无多路，依山有几家。",
            "故人成远别，相望各天涯。"
        ],
        "title": "舟次严滩",
        "id": "d18d118e-09f8-4832-82bd-db5b7aa583b5"
    },
    {
        "author": "李仲骧",
        "paragraphs": [
            "水尽露嵌嵚，红尘杂市音。",
            "西来天日远，东望白云深。",
            "塔□中流见，渔灯半夜沉。",
            "烟波竞名利，应负指桐心。"
        ],
        "title": "桐君山",
        "id": "379b9ae0-ef18-4eab-bdc3-e81f99537209"
    },
    {
        "author": "李恭",
        "paragraphs": [
            "一丝风下碧云天，亭上窗开霁色鲜。",
            "严子钓台青树里，桐君丹灶白云边。",
            "千家画栋前朝屋，百里清江过客船。",
            "潇洒桐庐几兴废，野花山鸟自年年。"
        ],
        "title": "合江亭",
        "id": "312110e6-46df-43c4-81d1-4814b641a8d8"
    },
    {
        "author": "卢茂",
        "paragraphs": [
            "鸡犬无哗四境同，桑麻百里长春风。",
            "熙熙安养知谁力，父老相逢说鲁恭。"
        ],
        "title": "送叶大尹廷衡",
        "id": "9cbfa78e-11e3-4b91-9aa8-1a6341b226d9"
    },
    {
        "author": "石世英",
        "paragraphs": [
            "深谷不易到，烟霞真胜游。",
            "翻身渺云海，长啸落沧洲。",
            "曙色枫林晓，天香桂子秋。",
            "更期南涧石，重约泛浮丘。"
        ],
        "title": "访陶山寺",
        "id": "c1540b2d-cdcc-4592-9bd2-e89305c3072d"
    },
    {
        "author": "李咸",
        "paragraphs": [
            "一方灵迹两峰间，左右芒山与砀山。",
            "胜地昔曾钟王气，高僧谁此掩柴关。",
            "翚飞巍殿烟瓴碧，翠削层崖苔藓斑。",
            "千古英雄无处问，岭头依旧白云闲。"
        ],
        "title": "游均庆寺",
        "id": "59fa5919-d7f0-4417-92d6-85ae03483a4b"
    },
    {
        "author": "丁大容",
        "paragraphs": [
            "十里城西松岭庵，每经过此便怀惭。",
            "此山若有归耕地，肯坠嵇康七不堪。"
        ],
        "title": "松岭",
        "id": "a39aa364-50e4-48ee-a3d1-b6effb146ff9"
    },
    {
        "author": "康鼎成",
        "paragraphs": [
            "久学秦人避，空闻汉主求。",
            "丹炉无凤髓，石室有龙湫。",
            "谷挟千峰雨，湖生六月秋。",
            "尘踪应自息，长啸下溪鸥。"
        ],
        "title": "题九仙阁",
        "id": "d3471484-0610-4dee-91aa-b7ad45771642"
    },
    {
        "author": "高献民",
        "paragraphs": [
            "迢递寻真到紫坛，参差楼阁倚层峦。",
            "三株树古巢玄鹤，五粒松低下素鸾。",
            "烟暖芝田应有玉，树封药灶已无丹。",
            "昔人跨鲤归何处，彷佛中天月影寒。"
        ],
        "title": "题九仙宫",
        "id": "00fd50eb-3457-4562-9157-62ec4d76f524"
    },
    {
        "author": "龚伯摴",
        "paragraphs": [
            "桃花流水隔人间，千古高风不可攀。",
            "绿树阴中孤鹤宿，碧潭深处九龙蟠。",
            "雨余芝朮香丹室，夜半风云绕石坛。",
            "富贵由来天有命，何劳清梦到邯郸。"
        ],
        "title": "题九仙宫",
        "id": "74669d64-68e5-4069-b102-2c4251a06895"
    },
    {
        "author": "李德馨",
        "paragraphs": [
            "倚天峭壁屹崔巍，触石飞湍怒震雷。",
            "一镜澄清涵宇宙，四围空翠映楼台。",
            "炼丹道士老无寐，跨鲤仙人去不来。",
            "扫却平生尘土梦，此身便是小蓬莱。"
        ],
        "title": "题九仙宫",
        "id": "4c4a23b5-e7ad-4379-8060-a217e8c66c3f"
    },
    {
        "author": "陈效",
        "paragraphs": [
            "碧山如画豁吟眸，信是神仙此地游。",
            "九鲤有人争乞梦，一麾无事独登楼。",
            "田中水白秧初雨，陇上云黄麦已秋。",
            "民困祇今苏息否，我来端不为花谋。"
        ],
        "title": "行部仙游",
        "id": "be9c9fdf-ef49-4c10-b067-67c95e239bc4"
    },
    {
        "author": "颜克宗",
        "paragraphs": [
            "阴阳炭兮天地炉，融液好景人间无。",
            "木酸火炎两不用，清流自沸跳明珠。",
            "何当扬波激沧溟，大块不许氛翳生。",
            "何当翻波湔酷吏，群黎坐使心眼明。",
            "尧舜君民均一视，匹夫匹妇皆使被。",
            "洗除烦苛不择地，奚止一泓而已矣。"
        ],
        "title": "蕉溪温泉",
        "id": "df137d7f-f731-4217-bd68-78cec203121e"
    },
    {
        "author": "释宝玄",
        "paragraphs": [
            "南望青山十里赊，五云深处问琵琶。",
            "从知天子封侯庙，原是神仙卖药家。"
        ],
        "title": "康仙祠",
        "id": "2d3158ad-27ef-4db0-80bc-51cc3a4e0c6e"
    },
    {
        "author": "鲁千之",
        "paragraphs": [
            "心情稍觉难如旧，胜迹依然日月新。",
            "鹤怨猿惊嗟往事，再来山色似迎人。"
        ],
        "title": "题崇明寺",
        "id": "7a7469c2-6285-4725-8f45-cc028b4c047c"
    },
    {
        "author": "谢图南",
        "paragraphs": [
            "山水盘桓天地中，几多异事出仙宫。",
            "玉龙嘶断黄龙现，剑气曾凌上大空。"
        ],
        "title": "黄龙洞",
        "id": "c8f5b099-1cd3-4626-8adf-490a61926aef"
    },
    {
        "author": "徐秋云",
        "paragraphs": [
            "太平风月属三郎，羯鼓声高思转长。",
            "天子锦缠娱虢国，贵妃音律教宁王。",
            "人归巫峡山容在，花落温泉水更香。",
            "谁信蓬莱青鸟使，回来无语怨渔阳。"
        ],
        "title": "题明皇",
        "id": "330d2c3d-aefd-4107-bd44-23eb7d9fff2c"
    },
    {
        "author": "朴通",
        "paragraphs": [
            "平昔常闻风水洞，重山复水去无穷。",
            "因缘偶入云泉路，林下先闻接客钟。"
        ],
        "title": "恩德寺",
        "id": "b4d2f389-ada9-4ee2-8432-fc682f02a563"
    },
    {
        "author": "乌允卿",
        "paragraphs": [
            "精舍萧然绝世尘，登临渐觉爽精神。",
            "庭连翠岛松篁暗，沼接清流瀑布新。",
            "高洁白云长作侣，幽闲明月每为亲。",
            "开窗更有消烦景，猿鹤无机解伴人。"
        ],
        "title": "宁国院",
        "id": "4e99bb2d-5e0e-4200-b5ca-db2a4e2f7c24"
    },
    {
        "author": "刘浚",
        "paragraphs": [
            "满山云雨蛟龙走，万壑风烟虎豹通。",
            "岩窦石泉流出冷，草庵禅影坐来空。"
        ],
        "title": "东鹜山石洞",
        "id": "d81926c3-a29c-425a-9fc9-2411a9070095"
    },
    {
        "author": "邓熛",
        "paragraphs": [
            "一寸龙香一寸金，仙家传药不传心。",
            "得来莫作寻常看，千载文光翰苑林。"
        ],
        "title": "墨",
        "id": "f4e75f31-ae93-4088-ade1-3adf4a59b97b"
    },
    {
        "author": "吴虎",
        "paragraphs": [
            "玉楼高倚汉昌城，处士闲居不可名。",
            "天际山青疑泰岱，云边木落见长庚。",
            "开帘晓挹晴光满，策杖秋吟爽气迎。",
            "我欲巢云向西竺，何时风月话三生。"
        ],
        "title": "题玉翠楼",
        "id": "8fe71583-bbd1-4397-95e6-ddbfa3f7e643"
    },
    {
        "author": "徐钓者",
        "paragraphs": [
            "曾见秦王架石桥，海仙忙迫涨惊潮。",
            "蓬莱隔海虽难到，直好三清却不遥。"
        ],
        "title": "自吟",
        "id": "c38c8e8b-ab12-43c1-9098-1e9300537fc7"
    },
    {
        "author": "石泳坚",
        "paragraphs": [
            "茫茫天地老洪崖，太朴何年此凿开。",
            "一派灵源流不尽，教人疑是九天来。"
        ],
        "title": "龙岩山",
        "id": "555cf2a1-2481-4a11-b9d9-0c5fa44c3178"
    },
    {
        "author": "林谷",
        "paragraphs": [
            "峥嵘头角隠何年，直露灵光在此间。",
            "天下苍生方引领，好施膏雨润人寰。"
        ],
        "title": "龙隠洞",
        "id": "749df98c-dfef-47ed-8500-273a9c2c2da5"
    },
    {
        "author": "郝显",
        "paragraphs": [
            "偃蹇苍松锁翠岩，邦人云是古湘山。",
            "寺穿石磴高低处，塔耸云烟吞吐间。",
            "物外岂知尘世事，个中只许老僧闲。",
            "我来策杖登临罢，落日归鸦自往还。"
        ],
        "title": "湘山寺",
        "id": "003fc92a-6cc5-4afd-84d9-27e4329ff1a6"
    },
    {
        "author": "无名氏",
        "paragraphs": [
            "人言周公来结宇，不知建立何年中。",
            "撰词仍是谪御史，残缺欲读嗟难通。"
        ],
        "title": "周公亭留题",
        "id": "3efe37f7-9d68-41cc-af13-4bd1a97c53cb"
    },
    {
        "author": "谷客",
        "paragraphs": [
            "蓬岛三山在寸心，先生何事混凡尘。",
            "不因门外家人谨，还是无缘遇洞宾。"
        ],
        "title": "题几",
        "id": "eb0a571f-5cef-4760-a317-f3f609d0a05c"
    },
    {
        "author": "牧得清",
        "paragraphs": [
            "完得一局棋，除此一袭衣。",
            "何去何来兮，白云共依稀。"
        ],
        "title": "吟",
        "id": "4ef461ea-2785-43df-8493-1e15d817c609"
    },
    {
        "author": "苏頔",
        "paragraphs": [
            "杳杳波涛阅古今，四边无际莫知深。",
            "润通晓月为清露，气入霜天作溟阴。",
            "笠泽鲈肥人脍玉，洞庭柑熟客分金。",
            "风烟触目相招隠，聊为停桡一楚吟。"
        ],
        "tags": [
            "太湖",
            "洞庭湖"
        ],
        "title": "望太湖",
        "id": "0b5714b5-a412-4867-95a8-ead900d7adde"
    },
    {
        "author": "张监",
        "paragraphs": [
            "斩蛟桥北玉枢府，高树连云第一家。",
            "欲向新图问何处，客窗风雨对梨花。"
        ],
        "title": "题荆溪图",
        "id": "926fd363-c0e3-42b0-a0a9-89311d649450"
    },
    {
        "author": "无名氏",
        "paragraphs": [
            "家问不来秋夜长，白鸥眠处倚牙樯。",
            "风摇湖水动山影，天压陇云低雁行。",
            "菊老过时犹嚼蕊，鱼逃无水尚鸣榔。",
            "洗兵马诏何时下，免遣农夫坐女墙。"
        ],
        "title": "题宜兴迎华驿",
        "id": "b571ae93-989a-4378-aff2-7395beff28b4"
    },
    {
        "author": "袁正",
        "paragraphs": [
            "大坤湿气蒸嵷巃，油然勃然连苍穹。",
            "曙窗注望东𠙶峰，须臾不见青芙蓉。",
            "初疑博山喷出紫烟缕，又疑蜃精海底推起龙王宫。",
            "东西模糊总一色，上下变幻知几重。",
            "既非芒砀山中隠刘季，又非阳台神女遥相通。",
            "养文玄豹隠丹壑，失巢老鹤迷青松。",
            "忽见千株万株老枯桧，化作千丈万丈苍精龙。",
            "断崖滴翠时洒洒，落花细雨春蒙蒙。",
            "金乌欲上海水赤，神光荡射生青红。",
            "狂飙卷地忽吹散，依然绣出金屏风。",
            "奇奇怪怪渺无际，且将浩兴收拾填心胸。"
        ],
        "title": "𠙶山晓云歌",
        "id": "4e0201f7-049d-4f58-a8a4-f9ed63f1913b"
    },
    {
        "author": "蒋时中",
        "paragraphs": [
            "幼年曾读贞女碑，坐想濑水清涟漪。",
            "试来江东吊李白，瓣香敬谒贞女祠。",
            "平生不数子胥子，鞭平进诸何至此。",
            "有金投濑竟何为，当时岂为将军死。"
        ],
        "title": "贞义女祠",
        "id": "3744c2d6-7149-4486-8091-5415fd345bc3"
    },
    {
        "author": "蒋时中",
        "paragraphs": [
            "黄鹤山中黄鹤观，黄鹤仙人此修炼。",
            "功成羽化归丹丘，环佩珊珊度遥汉。",
            "昔闻有鸟名令威，去家千年今来归。",
            "仙人一去不复返，长松落雪秋霏霏。"
        ],
        "title": "黄山观",
        "id": "aa3f0034-1744-496d-b888-0c397a8775e9"
    },
    {
        "author": "任安",
        "paragraphs": [
            "云中丹井出天然，白石当年煮尚坚。",
            "洗耳不留尘世事，松阴高居伴神仙。"
        ],
        "title": "云湖山",
        "id": "dc301544-a53a-486a-920e-248898a798ab"
    },
    {
        "author": "徐锐",
        "paragraphs": [
            "脚力无穷为好山，直须勾引到禅关。",
            "柳堤雪後摇金缕，竹径风前弄翠环。",
            "宦业始知红叶落，清游终羡白云闲。",
            "此来不见文殊面，多谢岩花慰我颜。"
        ],
        "title": "妙相寺方丈",
        "id": "2a24c8ed-2103-4a7d-9705-7a5afeabf1c0"
    },
    {
        "author": "陈柄",
        "paragraphs": [
            "泾巘翠插天，泾溪清绕郭。",
            "峦环松竹里，崖磴自楼阁。",
            "是时秋阳骄，三日此栖泊。",
            "晓色林端来，晴云岩际落。",
            "飞梯接绝壁，画柱裹枯箨。",
            "谁拂梁间尘，谪仙久不作。",
            "予生捉月姿，方寸颇明廓。",
            "思君骑鲸鱼，赴我千金诺。"
        ],
        "title": "次太白水西韵",
        "id": "6ee7e6a1-6664-41ca-97c2-9a4a9d799786"
    },
    {
        "author": "哀谦",
        "paragraphs": [
            "时人不识田园乐，只羡相如驷马归。"
        ],
        "title": "句",
        "id": "4dd0229f-d7bc-4c34-89f0-f52aead0eacd"
    },
    {
        "author": "吴杭",
        "paragraphs": [
            "周雅久不复，楚骚方独鸣。",
            "溪蛙弄气态，污我潇湘清。",
            "二公好奇古，大笔时纵横。",
            "磨崖勒唐颂，字字飞琼英。",
            "云烟借体势，水石生光精。",
            "浯溪在僻地，自是闻正声。",
            "名传播夷夏，孰贵燕然铭。",
            "弦歌入商鲁，永与神仙听。",
            "江流不可竭，此文如日星。"
        ],
        "title": "磨崖颂",
        "id": "df46fcd3-36d6-4db4-9545-a09bb89fe39b"
    },
    {
        "author": "朱正一",
        "paragraphs": [
            "秦曾羽客驻真跧，唐有禅翁嗣结缘。",
            "石窦宏深开洞府，天门明显逗风烟。",
            "香山耸迹停危壁，怪木盘根长绝巅。",
            "千古灵踪谁可问，踟蹰瞻想不知还。"
        ],
        "title": "题澹岩",
        "id": "79f63c52-05e4-4a51-8d22-f4774127ad7f"
    },
    {
        "author": "周锡",
        "paragraphs": [
            "龙门居士隠江滨，老去风流乐事真。",
            "觞咏又临三月暮，李桃初种一溪春。",
            "眼中信我无余子，名下如君有几人。",
            "淯溪不尽东流水，两字平安托锦鳞。"
        ],
        "title": "寄吕伯佑",
        "id": "b9df41fe-f057-4ab4-919f-f51f9e3f2a60"
    },
    {
        "author": "俞君宣",
        "paragraphs": [
            "小姨学采莲，两腕白于雪。",
            "花色妬缃裙，瓣瓣红如血。",
            "西邻小姑亦采莲，隔岸徒闻语笑喧。",
            "从来不相识，相呼好并船。",
            "停桡花下勤把手，他年何处投箕帚。",
            "苦乐参差不可言，此日花开得来否。",
            "难割藕丝肠，怕逢游冶郎。",
            "归去风吹小簟凉，时闻花外香。"
        ],
        "title": "采莲曲",
        "id": "2692b70a-c3d6-4e98-aaf5-4cc6a9fcb4c6"
    },
    {
        "author": "余迪",
        "paragraphs": [
            "数年乐此宦池城，每爱湖光分外清。",
            "远浦落霞秋水阔，乱山斜日碧云横。",
            "牧吹牛背归林晚，渔唱舟中对月明。",
            "同览翠微重吊古，谩将诗酒逐交情。"
        ],
        "title": "登翠微亭  其一",
        "id": "94888132-fe5a-438c-9aaa-d67f5c72cc69"
    },
    {
        "author": "余迪",
        "paragraphs": [
            "池阳胜迹翠微峰，今古才人咏不穷。",
            "僧寺宛如仙仗里，人家俨若画图中。",
            "迎风杨柳依依绿，带雨桃花淡淡红。",
            "沉醉不知归去晚，匆匆回首月升东。"
        ],
        "title": "登翠微亭  其二",
        "id": "6a662b8d-eeee-4c07-8ab7-37398e398ccd"
    },
    {
        "author": "高应干",
        "paragraphs": [
            "访胜及春游，双鱼古石留。",
            "能观时显晦，不逐浪沉浮。",
            "守介难投饵，呈祥类跃舟。",
            "胥归霖雨望，千载砥中流。"
        ],
        "title": "白鹤梁观石鱼",
        "id": "9367eb83-b250-4d77-9bc5-fd6d48a4d1ea"
    },
    {
        "author": "杨郡守",
        "paragraphs": [
            "邀客西津上，观鱼出水初。",
            "长江多巨石，此地近仙居。",
            "所记皆名笔，为祥旧□书。",
            "丰年知有验，遗秉利将舒。",
            "戏草春波静，双鳞乐意徐。",
            "不才叨郡寄，燕喜愧萧疏。"
        ],
        "tags": [
            "长江"
        ],
        "title": "题涪州石鱼",
        "id": "24311625-a318-4141-bff0-635848bba494"
    },
    {
        "author": "李得之",
        "paragraphs": [
            "霭霭云□烂，岑岑洞穴幽。",
            "黄衣无□士，陈迹□千秋。",
            "本为征途憩，还因爽气留。",
            "尘缘吾未断，归路晚飕飗。"
        ],
        "title": "题九龙岩",
        "id": "116c89cc-a7a5-4bc9-a553-0b4a9405ce92"
    },
    {
        "author": "陈某",
        "paragraphs": [
            "里俗相传有九龙，昔年栖隠此岩中。",
            "烟霄一去□□隔，石户双开旧径通。",
            "月影日光东北近，泉声山色古今同。",
            "何当便脱卑凡累，来伴僧闲论苦空。"
        ],
        "title": "留题九龙岩",
        "id": "530e631b-2c9a-4428-b955-ee8478482fa3"
    },
    {
        "author": "章某",
        "paragraphs": [
            "九十衰翁七十儿，此时那可两分离。",
            "客乡已是三年别，人世应无百岁期。",
            "春雁北飞频送目，夕阳西下几颦眉。",
            "何如及早成归计，莫待山榴开满枝。"
        ],
        "title": "寄子",
        "id": "b7bf7b66-68d2-4587-bb10-1ba7231986e4"
    },
    {
        "author": "无名氏",
        "paragraphs": [
            "四围乔木尽儿孙，曾见吴宫几度春。",
            "若使当年成大厦，也应随例作灰尘。"
        ],
        "title": "咏古树",
        "id": "ec5176ac-f9da-4816-a333-7c49623001a1"
    },
    {
        "author": "无名氏",
        "paragraphs": [
            "南轩北牖又东扉，取次园林待我归。",
            "当路莫栽荆棘草，他年免挂子孙衣。"
        ],
        "title": "寄家书",
        "id": "99702b2a-c022-44cb-b7fd-d06a98f64a85"
    },
    {
        "author": "张绅",
        "paragraphs": [
            "前枕清流後倚山，殿堂高创白云间。",
            "幸因供职频经此，及过三年鬓渐班。"
        ],
        "title": "留题宣圣庙石壁",
        "id": "519e208c-2044-4b23-8210-f71d5c90ea5d"
    },
    {
        "author": "李伯先",
        "paragraphs": [
            "一门萃忠孝，竹帛写家声。"
        ],
        "title": "句",
        "id": "b9957368-2d33-45fc-9a91-c2842e2b3e82"
    },
    {
        "author": "许仕叔",
        "paragraphs": [
            "撑空叠石何嵯峨，世传其名曰堆婆。",
            "乃在淛岭之巅，吴山之阿。",
            "我来于此少憩息，借问父老元如何。",
            "父老为言五代时，有婆姓方氏结茅岭巅两鬓皤。",
            "为念往来渴，均施汤水无偏颇。",
            "行人以此尽感激，婆言吾亦期无他。",
            "早晚吾骨只堆此，愿将一石堆吾坡。",
            "尔来迄今四百载，行人堆石不少差。",
            "我亦拾石堆其冢，既行且叹复逶迤。",
            "今冢之高过百尺，堆石亦已岂虚过。",
            "乃知一饮一滴水，恩至久远不可磨。",
            "古人一饮在必报，如此传说夫岂讹。",
            "吁嗟俗世人，乃道无恩波。",
            "反恩以为雠，此语愚已多。",
            "我适来此秋向晚，满屦霜叶仍吟哦。",
            "因笔记此堆婆石，慷慨为赋堆婆歌。"
        ],
        "title": "堆婆石",
        "id": "a955cbf2-19dc-4020-9240-6627dba1dfff"
    },
    {
        "author": "闻肇瑝",
        "paragraphs": [
            "汉史标名氏，宕梁存慕丘。",
            "非惟能抗节，更独抱先忧。",
            "全蜀悲衔璧，孤身欲断头。",
            "湍奔砥柱屹，果硕剥阳留。",
            "片语消威猛，三军尽辑柔。",
            "词严偏蔼若，气正一何遒。",
            "庙貌旒垂冕，祀将春复秋。",
            "我来虔展拜，匪敢谓遨游。"
        ],
        "title": "汉严将军庙",
        "id": "bae5688a-bc6b-44e7-bb44-735226723c93"
    },
    {
        "author": "张瓒",
        "paragraphs": [
            "帝城谁送应商金，故垒萧萧岁月深。",
            "山势北来连鸟道，水声东去作龙吟。",
            "西风老树惟寒鹊，落日荒郊只暮砧。",
            "不有少陵诗句在，草堂何处共追寻。"
        ],
        "title": "武侯祠",
        "id": "e3eb80ec-8748-4cbb-86ea-fa20bb24640b"
    },
    {
        "author": "马某",
        "paragraphs": [
            "暇时结客小舂容，路值重岩紫翠峰。",
            "云阁翚飞翼鸾凤，石柟盘屈老虬龙。",
            "林扉雨过便秋菊，山寺风清度晚钟。",
            "快展眉头须剧饮，天开霁色不妨农。"
        ],
        "title": "游南山赋五十六言呈书记郎中教授大着",
        "id": "a5eb4e73-749f-493d-a319-c7ad92a2585d"
    },
    {
        "author": "□庭倚",
        "paragraphs": [
            "宦海漂浮若转蓬，唯余访古意无穷。",
            "曾观老柏怀诸葛，今对古柟思郑公。",
            "遗憾已随流水远，英名仍伴故山雄。",
            "後来碌碌空千辈，谁许登临继此风。"
        ],
        "title": "怀古",
        "id": "0eaa7928-99f1-4ca8-8362-75d4dee275c4"
    },
    {
        "author": "□公才",
        "paragraphs": [
            "一本修柟出万蓬，挺生绵邈尚谁穷。",
            "胡为壮烈思严老，雅爱甘棠学召公。",
            "怀德自应存芘荫，企贤那不念英雄。",
            "要知遗躅传无尽，时听龛岩度远风。"
        ],
        "title": "次庭倚怀古韵",
        "id": "209d7aa2-da15-4d7a-8e23-86d4a2028b40"
    },
    {
        "author": "无名氏",
        "paragraphs": [
            "郭侯凛凛气横秋，管领江山作胜游。",
            "痛饮不知乌景坠，清歌更觉鸟声幽。",
            "诵君崖畔神仙句，淡我胸中浩荡愁。",
            "万里相逢更相失，他年卜筑共归休。"
        ],
        "title": "和郭使君韵",
        "id": "1d4e4ef7-7cf7-46ad-9bc4-f7897f4aa407"
    },
    {
        "author": "黄蛾",
        "paragraphs": [
            "初出如弓未上弦，分明挂在碧云边。",
            "时人莫道蛾眉小，十五团圆照满天。"
        ],
        "title": "新月",
        "id": "0518841b-0dcd-4e34-b7a6-21ef9ace9931"
    },
    {
        "author": "张大直",
        "paragraphs": [
            "雨过熏风吹面凉，芒鞋终日水云乡。",
            "可怜尘绪萦人久，頼有仙源引兴长。",
            "山鸟无心时自语，林花有意解留香。",
            "村醪不惜杖头费，渴似虹霓饮练光。"
        ],
        "title": "题三洞",
        "id": "6a94b74c-8b45-43a6-be33-8f406f47e5ef"
    },
    {
        "author": "张大直",
        "paragraphs": [
            "个中别是一干坤，蔼蔼祥云拥洞门。",
            "天柱遥知锁金阙，绛桥仍想接昆仑。",
            "仙人幻出珊瑚木，玉女妆成锦绣墩。",
            "石室霜台更奇绝，桃源从此不须论。"
        ],
        "title": "题庆云东洞",
        "id": "33326e74-6f3b-482b-8a7c-1da05e85baf1"
    },
    {
        "author": "张大直",
        "paragraphs": [
            "先生自是大罗仙，一去尘寰不记年。",
            "道室只今丹灶在，石窗依旧碧萝缠。",
            "空来莲洞闻仙乐，那得桃源驾铁船。",
            "欲觅当年天井路，云蒸雾罩水潺湲。"
        ],
        "title": "题莲华西洞  其一",
        "id": "ea7fb315-d9fa-4657-8af9-cbdc691357f6"
    },
    {
        "author": "张大直",
        "paragraphs": [
            "岩洞嵌空路险巘，神仙窟宅故应奇。",
            "涌云巧作莲幢仰，滴乳翻成石笋垂。",
            "琼树千年生异果，玉田四季产灵芝。",
            "真人隠壁君休问，驾鹤骖鸾自有时。"
        ],
        "title": "题莲华西洞  其二",
        "id": "6a5e37dd-a457-4e8f-9a4b-bd26370e86da"
    },
    {
        "author": "张大直",
        "paragraphs": [
            "云岭嵯峨挂夕阳，含虚南洞更徜徉。",
            "书堂犹觉宝熏在，石铫微闻仙茗香。",
            "遥想钓鱼台上客，飘然驾鹤白云乡。",
            "洪崖有路通仙岛，当日无人报始皇。"
        ],
        "title": "题含虚南洞",
        "id": "cd012a3d-3b76-4bab-a4d9-0f9fc6762cee"
    },
    {
        "author": "李奎",
        "paragraphs": [
            "天肇文明赞治平，万年宗主頼先生。",
            "经穷六籍开来学，道继诸儒集大成。",
            "祠枕星源青嶂合，亭临虹井彩云横。",
            "乘骢远谒逢秋祀，瞻拜偏兴景仰情。"
        ],
        "title": "拜婺源文公祠",
        "id": "1a4a5061-eac0-4358-84ba-5952e346bfa5"
    },
    {
        "author": "潘初",
        "paragraphs": [
            "朝向蓬莱游，暮归蕊珠宿。",
            "偶然折断玉龙腰，降下凡间三十六。"
        ],
        "title": "登楼吟",
        "id": "762f2e1b-b228-4308-ab39-9518be636531"
    },
    {
        "author": "陈雄飞",
        "paragraphs": [
            "处顺心恒逸，无求道乃高。"
        ],
        "title": "句",
        "id": "c75848b0-ba51-46e7-8bbb-1506068ea0b5"
    },
    {
        "author": "张昌祖",
        "paragraphs": [
            "深壑敞禅扉，独魁天下奇。",
            "烟云藏不尽，花木秀无时。",
            "谁谓神仙去，我疑蛟垒移。",
            "沉吟玷佳景，有句不成诗。"
        ],
        "title": "游灵岩",
        "id": "87d950b1-08d2-4f5d-b4a0-99100651967e"
    },
    {
        "author": "龙辅",
        "paragraphs": [
            "寂寂中秋夜，含情出玉闺。",
            "河长看雁远，月皎觉云低。"
        ],
        "title": "中秋",
        "id": "f9b177c1-84aa-4ac6-ac4f-9bb327a7bda7"
    },
    {
        "author": "龙辅",
        "paragraphs": [
            "暮闺翘首觉愁添，凿壁书生隔翠烟。",
            "独向嫦娥再三拜，殷勤为我到郎边。"
        ],
        "title": "暮闺",
        "id": "723bd883-ca65-4b6d-9cb4-a1aa59c8e33b"
    },
    {
        "author": "龙辅",
        "paragraphs": [
            "徐淑古铜镜，背多青绿花。",
            "收藏敢轻慢，曾得照秦嘉。"
        ],
        "title": "镜",
        "id": "6ca9b40b-27c5-484d-bfa8-508e08589180"
    },
    {
        "author": "龙辅",
        "paragraphs": [
            "谁道孤眠苦，孤眠却自强。",
            "请看隔宿髻，常是不劳妆。"
        ],
        "title": "戏示女伴",
        "id": "7b03ac92-3b5e-442d-aae2-2a5344ca7eaa"
    },
    {
        "author": "龙辅",
        "paragraphs": [
            "绣窗同刺绣，女伴喜天晴。",
            "剪刀当日暖，妆镜隠霜明。"
        ],
        "title": "偶成",
        "id": "c4563977-0edd-4de2-9458-1c9ae797e94c"
    },
    {
        "author": "龙辅",
        "paragraphs": [
            "春日映朝霞，新妆出绛纱。",
            "开帘惊宿鸟，倚树落危花。"
        ],
        "title": "晓景",
        "id": "a0b1d3f3-c692-48c9-bca5-d62830295f82"
    },
    {
        "author": "龙辅",
        "paragraphs": [
            "金徽只自秘，玉匣不曾开。",
            "梅花难独弄，袖手待郎来。"
        ],
        "title": "答外",
        "id": "2181ad96-4247-4ac7-8fd9-af75df3bbe50"
    },
    {
        "author": "龙辅",
        "paragraphs": [
            "榜人㰕舟待，催饭送郎行。",
            "独谙郎食性，厨下自调羹。"
        ],
        "title": "送外",
        "id": "4baf05c4-22b3-4b70-ac44-3d0f14aaaa08"
    },
    {
        "author": "龙辅",
        "paragraphs": [
            "日斜未理妆，昼长人易倦。",
            "回扑砚上蝇，墨花溅团扇。"
        ],
        "title": "夏闺",
        "id": "c2127cae-4670-4d05-8e5f-c9930adf7d5e"
    },
    {
        "author": "龙辅",
        "paragraphs": [
            "莲房新摘袖中携，剖寄青青子数枚。",
            "若识心头最清净，莫嫌根脚本污泥。"
        ],
        "title": "莲子寄外",
        "id": "b9a6e5f7-7d9f-4835-ac68-ba2e94f63951"
    },
    {
        "author": "龙辅",
        "paragraphs": [
            "书罢题钟字，要君知妾心。",
            "虽然非白雪，却是重黄金。"
        ],
        "title": "莲子诗比成自觉丑甚戏题此作以解发君一笑耳",
        "id": "17880ce3-3209-4b72-822f-57b5c3c6d28e"
    },
    {
        "author": "龙辅",
        "paragraphs": [
            "梦中握手说离愁，梦觉欢娱忽已休。",
            "安得人生真似梦，华胥蝴蝶共悠悠。"
        ],
        "title": "纪梦",
        "id": "c788968b-dc27-4134-acc3-ff18849d2daf"
    },
    {
        "author": "龙辅",
        "paragraphs": [
            "面约随时改，离情睹物含。",
            "君风愁少女，妾卉最宜男。"
        ],
        "title": "寄外",
        "id": "8aef5922-947b-4fd3-84b3-c2dbd38b8f67"
    },
    {
        "author": "龙辅",
        "paragraphs": [
            "藁砧不可期，莲子空相托。",
            "欲寄一封书，惟愁被姑觉。"
        ],
        "title": "书怀",
        "id": "161ed665-5172-4037-b8c7-103980d5a866"
    },
    {
        "author": "龙辅",
        "paragraphs": [
            "深闺渐老大，始学谢娘诗。",
            "描笔题成句，良人事作师。",
            "白头惭卓女，团扇愧班姬。",
            "岂敢传千载，聊将遣一时。"
        ],
        "title": "题书斋",
        "id": "73e3e568-d340-4315-b35a-8269415ab555"
    },
    {
        "author": "龙辅",
        "paragraphs": [
            "积雨带晴雾，闺中事可夸。",
            "曙窗留镜月，寒髻集钗花。"
        ],
        "title": "冬晓",
        "id": "59708310-620d-4f30-a1eb-2acbc5757147"
    },
    {
        "author": "龙辅",
        "paragraphs": [
            "风吹花香熏洞房，白日照镜光射梁。",
            "後园草暖双蝶晒，堂前尘落对燕翔。"
        ],
        "title": "春日  其一",
        "id": "d5122636-1048-4b01-93e7-0022de94356d"
    },
    {
        "author": "龙辅",
        "paragraphs": [
            "春服初裁绮，寒衣始卸绒。",
            "花宿全慵蝶，林摇半暖风。"
        ],
        "title": "春日  其二",
        "id": "019fbd3d-99e8-4647-9235-2e8bf4310d31"
    },
    {
        "author": "龙辅",
        "paragraphs": [
            "侵阶草逾碧，明窗日渐迟。",
            "携针听语鸟，牵断绣床丝。"
        ],
        "title": "春日  其三",
        "id": "c98b4b94-9906-4aa7-bd46-8bbda8ad6449"
    },
    {
        "author": "龙辅",
        "paragraphs": [
            "阶下莓苔烂熳，墙边竹色萧疏。",
            "彩凤绣来有恨，疏鸿读外无书。"
        ],
        "title": "偶成",
        "id": "989fe27e-6238-4852-8b08-d64d239f8a7d"
    },
    {
        "author": "龙辅",
        "paragraphs": [
            "暖气逼房楹，开帘多鸟声。",
            "竹春思笋嫩，地日识泥晴。"
        ],
        "title": "春日写怀",
        "id": "00d12e43-b213-4aae-87c7-915d35a4f59f"
    },
    {
        "author": "龙辅",
        "paragraphs": [
            "下帏恣午睡，怪杀鸟相呼。",
            "起来慵刺绣，窗下理菖蒲。"
        ],
        "title": "睡起",
        "id": "51c77b63-5219-465b-8345-1ce238b77ea6"
    },
    {
        "author": "龙辅",
        "paragraphs": [
            "绿柳千条映远空，郎君欲别思忡忡。",
            "愿得化为江上水，与郎直到赤门东。"
        ],
        "title": "送外",
        "id": "2444feea-3839-47de-95ac-f3baf05a7c05"
    },
    {
        "author": "龙辅",
        "paragraphs": [
            "未得相携约尚空，小笺一见一忡忡。",
            "妾意原非渌江水，无端只向画桥东。"
        ],
        "title": "寄外用前韵",
        "id": "dae18964-0996-4600-bbed-2be28fee1cd8"
    },
    {
        "author": "龙辅",
        "paragraphs": [
            "初听鶑声又燕声，年华不待使人惊。",
            "桂花开遍门还掩，风自清时月自明。"
        ],
        "title": "写怀",
        "id": "054dfca2-b959-4458-955a-64c6bddda1b7"
    },
    {
        "author": "龙辅",
        "paragraphs": [
            "莫怪书频断，难传恨万端。",
            "虽承结髪爱，难作比肩看。",
            "泪续笺恒湿，思长笔屡干。",
            "临封沾臂血，使识寸心丹。"
        ],
        "title": "寄怀  其一",
        "id": "45da6144-df7b-4d0c-8861-4070eb404bd7"
    },
    {
        "author": "龙辅",
        "paragraphs": [
            "何处最难禁，思君直至今。",
            "双鱼浮水面，对鸟下庭心。"
        ],
        "title": "寄怀  其二",
        "id": "dadf6829-cfbc-4778-ba8d-c53d0287db24"
    },
    {
        "author": "龙辅",
        "paragraphs": [
            "背人解素袜，裂断寄郎边。",
            "须知销玉骨，无兴步金莲。"
        ],
        "title": "恨",
        "id": "b2d66b86-9f6d-4493-b699-03ac9ff8e3fc"
    },
    {
        "author": "龙辅",
        "paragraphs": [
            "君信问平安，闺中差可欢。",
            "竹佳连露倚，云好下阶看。"
        ],
        "title": "答外",
        "id": "af96dc5f-6f60-4e0a-ac3d-e5a453b1de5b"
    },
    {
        "author": "龙辅",
        "paragraphs": [
            "何物寄殷勤，宫鞋绿锦文。",
            "为郎承素足，指日踏青云。"
        ],
        "title": "制履寄外",
        "id": "ed671574-668e-4ac2-a53a-cdc197a00c4c"
    },
    {
        "author": "龙辅",
        "paragraphs": [
            "冬至宵虽短，孤眠恨自长。",
            "枕单寒入梦，窗破月窥床。"
        ],
        "title": "冬至",
        "id": "d0997dba-0d22-4745-a910-f254787f77e2"
    },
    {
        "author": "龙辅",
        "paragraphs": [
            "昨夜有佳梦，驰书报与郎。",
            "隔门须是近，有臭必然香。"
        ],
        "title": "十一月初四日五鼓纪梦寄外",
        "id": "52382535-3db0-453a-8986-09cb8281eed0"
    },
    {
        "author": "龙辅",
        "paragraphs": [
            "远别当霜雪，留郎且过冬。",
            "只愁春色里，离恨更重重。"
        ],
        "title": "赠外",
        "id": "7fd3acc8-f068-4107-9b2b-0eda25d798d7"
    },
    {
        "author": "龙辅",
        "paragraphs": [
            "情弱抽思长，腕娇运笔拙。",
            "口诵恐易忘，笺书还自裂。"
        ],
        "title": "偶成",
        "id": "7c909385-0976-4688-a291-b27524336f81"
    },
    {
        "author": "龙辅",
        "paragraphs": [
            "兰梅逐候舒，种此欲何如。",
            "兰叶堪崇佩，梅花好寄书。"
        ],
        "title": "兰梅诗",
        "id": "4f8f56d5-d07b-4999-ad7c-db8facda2d98"
    },
    {
        "author": "龙辅",
        "paragraphs": [
            "郎书来问近何如，性癖如郎只似初。",
            "忍冷临风因爱雪，抱疴点烛为看书。"
        ],
        "title": "答外",
        "id": "c56d6e77-5508-403c-a174-64efff45aa36"
    },
    {
        "author": "龙辅",
        "paragraphs": [
            "主人之室隔清洲，日日华笺空自酬。",
            "书似岘碑看即泪，人非萱草遇还愁。"
        ],
        "title": "寄外读书处",
        "id": "d6460909-120f-4b31-b7be-706835002f3b"
    },
    {
        "author": "龙辅",
        "paragraphs": [
            "泊舟古岸傍，松柏日已昫。",
            "本非同心期，空似西陵路。"
        ],
        "title": "山中寄外  其一",
        "id": "3ef8fad6-b02b-477c-8f25-5bca51ea2de6"
    },
    {
        "author": "龙辅",
        "paragraphs": [
            "湖色开明镜，峦光列翠屏。",
            "双眉不忍画，羞对远山青。"
        ],
        "title": "山中寄外  其二",
        "id": "dad46334-086e-416f-bbc7-2d4cd92c138e"
    },
    {
        "author": "龙辅",
        "paragraphs": [
            "一到空山下，回看远俗尘。",
            "松枝堪作麈，无计赠情人。"
        ],
        "title": "山中寄外  其三",
        "id": "e7aabf2f-5b62-4fdd-998c-308e353266d6"
    },
    {
        "author": "龙辅",
        "paragraphs": [
            "若得共此栖，松菊长携手。",
            "岸上数株松，何须减五柳。"
        ],
        "title": "山中寄外  其四",
        "id": "e3b49c82-7ae9-4299-b845-4516621fb427"
    },
    {
        "author": "龙辅",
        "paragraphs": [
            "寄郎以山字，得无无解处。",
            "得郎一人来，便可成仙去。"
        ],
        "title": "山中寄外  其五",
        "id": "d5d6381a-8ecf-47de-a0ca-36c9549b38c7"
    },
    {
        "author": "龙辅",
        "paragraphs": [
            "脚下绣宫鞋，殷勤为郎做。",
            "今日贪看山，凤头半已破。"
        ],
        "title": "山中寄外  其六",
        "id": "63ac3301-3238-4b56-85af-f62dca7b619c"
    },
    {
        "author": "龙辅",
        "paragraphs": [
            "跻攀不辞远，微汗湿红粉。",
            "万一有桃源，当期郎共隠。"
        ],
        "title": "山中寄外  其七",
        "id": "f2818eab-2df7-4018-81aa-95112049bd4c"
    },
    {
        "author": "龙辅",
        "paragraphs": [
            "山中白日暗，霏霏云雨动。",
            "信此非巫山，安能入郎梦。"
        ],
        "title": "山中寄外  其八",
        "id": "60e93f05-722f-40d0-ab85-0c9776cddc5e"
    },
    {
        "author": "龙辅",
        "paragraphs": [
            "妾在山中来，郎在溪头住。",
            "郎若泛舟寻，莫误桃源路。"
        ],
        "title": "山中寄外  其九",
        "id": "d6b9fd5e-299f-4145-a421-2e76198eff33"
    },
    {
        "author": "龙辅",
        "paragraphs": [
            "闻郎今日来，日斜何不至。",
            "应知篙橹迟，羡杀云中翅。"
        ],
        "title": "山中寄外  其一○",
        "id": "696afd03-ab83-4a6b-8331-127d2e6c2e36"
    },
    {
        "author": "龙辅",
        "paragraphs": [
            "利名何足事，山中乐未央。",
            "郎如学耕耨，奴便学蚕桑。"
        ],
        "title": "山中寄外  其一一",
        "id": "ffa11d3f-7203-4d6d-9274-bfc61585c259"
    },
    {
        "author": "龙辅",
        "paragraphs": [
            "茅屋拥红炉，聊在山中宿。",
            "枉却几上灯，无书供夜读。"
        ],
        "title": "山中寄外  其一二",
        "id": "fc4bf222-cb79-4787-8c22-01764d73541e"
    },
    {
        "author": "龙辅",
        "paragraphs": [
            "娇儿渐聪慧，出语解人意。",
            "促奴须早归，恐爷书又至。"
        ],
        "title": "山中寄外  其一三",
        "id": "1cc92f3b-ff01-46a7-b694-ff538b97ea29"
    },
    {
        "author": "龙辅",
        "paragraphs": [
            "寄郎三片玉，至今无报音。",
            "深山多古迹，不得共郎寻。"
        ],
        "title": "山中寄外  其一四",
        "id": "c3c69726-2c85-4880-9c1d-443966de2cd4"
    },
    {
        "author": "龙辅",
        "paragraphs": [
            "买舟不论价，但愿舟不迟。",
            "归时与郎面，不致效秋时。"
        ],
        "title": "山中寄外  其一五",
        "id": "e864ca3c-f296-4e90-a4a4-c7cd0158dc6d"
    },
    {
        "author": "龙辅",
        "paragraphs": [
            "与君非一身，同户恒相忆。",
            "而况出门去，宁知南复北。"
        ],
        "title": "送外  其一",
        "id": "aace62dc-1846-4283-8289-b239fea10de3"
    },
    {
        "author": "龙辅",
        "paragraphs": [
            "君言游宦向华京，不得临歧一送行。",
            "行行惟有杨花路，飞去飞来是妾情。"
        ],
        "title": "送外  其二",
        "id": "1bc56256-d1db-4e85-9856-7340207c43a2"
    },
    {
        "author": "龙辅",
        "paragraphs": [
            "明朝将解缆，叮嘱不曾离。",
            "文无识顷刻，不久便当归。"
        ],
        "title": "又为子夜歌",
        "id": "dea81de2-1d4e-4248-b2bf-13bc97c84de0"
    },
    {
        "author": "李美",
        "paragraphs": [
            "十载松关隔世尘，俯襟云石骨毛清。",
            "他时脱得浮名利，好作清凉境里人。"
        ],
        "title": "铁袈裟",
        "id": "06408a24-7125-4241-867f-1f006b36c967"
    },
    {
        "author": "王征",
        "paragraphs": [
            "吾闻永嘉守，□□□□心。",
            "胜迹若犹在，云涧清且深。",
            "绿萝自蒙密，白日易森沉。",
            "□□松筱□，石门□登临。",
            "碧潭映千丈，瀑布飞□□。",
            "秋雨□微□，暮烟生长林。",
            "□□□皇华，□□往来□。",
            "偶尔□吟笺，遗风尚□□。",
            "悠悠归路长，恋恋惜余芳。",
            "□动□水兴，兹焉安可忘。"
        ],
        "title": "题谢康乐石门作",
        "id": "6f0e4a79-33de-40f7-aead-9c744d97607d"
    },
    {
        "author": "王易简",
        "paragraphs": [
            "□□未生时，先有此石岩。",
            "一从下生已，□□□□□。",
            "初发混沌窍，吐尽龙宫函。",
            "嗟□□□□，巍坐当空嵌。",
            "按足大地动，□□□魔芟。",
            "丹青架楼阁，仅免苔藓缄。",
            "上方见顶相，下方仰裙衫。",
            "谁如福智人，独脱神鬼监。",
            "龛灯集烟耀，天花坠云衔。",
            "我行岂不遥，迫此十口馋。",
            "叩门觅津梁，忽皋大力帆。",
            "善哉此方俗，不解走巫咸。",
            "仰佛何拳拳，盥佛何掺掺。",
            "灵石兆三生，神感浃至诚。",
            "我出唁佛语，谁能知圣凡。"
        ],
        "title": "题大像",
        "id": "827ec2f0-404b-418d-b201-428dd562aae4"
    },
    {
        "author": "孙直臣",
        "paragraphs": [
            "雷雨随车上宝坊，僧夸山味最悠长。",
            "地灵终日无尘到，天净常时见海光。",
            "神雀羽毛多隠晦，卧龙头角本轩昂。",
            "石楼本是通仙路，十里香灯属梵王。"
        ],
        "title": "延祥寺",
        "id": "3e6e6e7c-84ae-4ce1-9a57-1930f6bad1d2"
    },
    {
        "author": "史伯强",
        "paragraphs": [
            "平生足迹遍九州，知子笔端回万牛。",
            "歙砚故持赠，夜光非暗投。",
            "兹实旧坑子坑尾，远胜洮州绿鸭头。",
            "清淑之德隠于石，珉中玉表非其俦。",
            "惨淡风漪生，葱茏云气浮。",
            "故人初赠我，千金未为酬。",
            "久磨土灰实砚耻，况拙辞章为砚羞。",
            "奇宝岂可穷士收，定为神夺鬼所偷，物得其托复何求。",
            "所以椟而致，贱子不敢留。",
            "摛藻可以丽春华，学书亦足森银钩。",
            "百氏之学资芟修，六经之文资校雠。",
            "虽然吾不愿子以之属文如曹刘，吾不愿子以之奏赋如枚邹。",
            "愿子提携与之登瀛洲，献可替否近冕旒。",
            "力陈治安活国谋，以宽吾君宵旰忧。"
        ],
        "title": "送歙砚与裴唐卿",
        "id": "c82311d5-6494-4141-abcd-8a9f80fb59bf"
    },
    {
        "author": "朱诰",
        "paragraphs": [
            "落魄尘埃七十翁，平生梦想此山中。",
            "未应凡骨逢黄老，犹幸垂髫识莫公。",
            "泉涧泠泠皆佛法，竹符叶叶总神功。",
            "刀圭欲问吾仙祖，一洗尘劳万虑空。"
        ],
        "title": "朱子庵",
        "id": "89676987-5e52-490f-955b-2d0c190bd7e5"
    },
    {
        "author": "游彦举",
        "paragraphs": [
            "古称名画顾丹青，遗迹远绍难其人。",
            "迩来忽皋林尧卿，绘像工夫殊绝伦。",
            "解后俾尔写吾形，妙处一笔夺天真。",
            "始知人杰间世生，何代无才充选抡。",
            "待需飞诏来枫宸，凌烟特命书勋臣。",
            "此时此意倍精神，宁复踆踆走路尘。"
        ],
        "title": "赠画士林尧卿",
        "id": "bb0b44db-0511-43da-801c-b0a8e2839877"
    },
    {
        "author": "刘阆风",
        "paragraphs": [
            "青原连峰鬰嵯峨，中产瑞石如金螺。",
            "清淑之气孕秀多，蜿蟺旁礴无偏颇。",
            "间世人杰文星罗，六一鸣道继雄轲。",
            "忠简名节森聱牙，乃孙所学能传家。",
            "天孙为织云锦窠，五凤装楼龙作梭。",
            "吐词摛藻正而葩，纬国经邦真土苴。",
            "暂屈计台烦抚摩，飞刍挽粟汉萧何。",
            "专城治郡政不苛，分医散药起札瘥。",
            "幻出东湖十里荷，百花蔽亏万柳遮。",
            "民不知劳在咄嗟，涂歌里咏自吟哦，坐致金穰玉烛和。",
            "登城万宝丰百嘉，黍稷稻粱菽禾麻。",
            "维时秋律灰吹葭，玉宇凉生雨乍过。",
            "银河夜静风无波，祥烟瑞霭纷交加。",
            "只说牛女此会佳，谁知神仙降云车。",
            "中驱下扶走乘戈，玉妃拥卫不撝呵。",
            "童女十二颜如花，乘鸾吹箫静无哗。",
            "弹璈戛玉献琵琶，琴奏双成瑟女娲。",
            "仙掌金茎吸露华，西凉蒲萄胜流霞。",
            "桃实如蟠枣如瓜，祝公千百算增遐。",
            "公持玉节镇龙沙，我领辕门吉水涯。",
            "一水东西骋望赊，安得共泛张骞槎。",
            "秋风阊阖鸣玉珂，公归调鼎我盐醝，持衡不致斤两差。",
            "诗寄柏梁愧猗那，因词见意倘可歌。"
        ],
        "title": "寿胡运使",
        "id": "fe5dfc79-5f97-412a-9e8e-523369bc601f"
    },
    {
        "author": "翁溪园",
        "paragraphs": [
            "五云楼阁阆风高，玉女轻轻月下敲。",
            "軿御为人催凤驾，功名报我在螭坳。",
            "寒灰草出千言妙，爇烬诚由一念交。",
            "何事赋诗征速和，一吟聊解子云嘲。"
        ],
        "title": "紫姑仙为诗索和因用其韵赠范法官  其一",
        "id": "77317b79-ac91-4171-8b07-5c644440970e"
    },
    {
        "author": "翁溪园",
        "paragraphs": [
            "范君仙吏术何高，欲祷灵扃祇一敲。",
            "借箸立谈神斡运，画灰成字势盘坳。",
            "三钱舞卜堪为侣，五斗师来可缔交。",
            "神力也须人力附，寄言诗将莫轻嘲。"
        ],
        "title": "紫姑仙为诗索和因用其韵赠范法官  其二",
        "id": "a30f2d47-05ec-455f-ad90-318aeffb4817"
    },
    {
        "author": "翁溪园",
        "paragraphs": [
            "刮眼相逢四五秋，知君艺出万人头。",
            "但看巨轴藏盈袖，不信行囊尚弊裘。",
            "建阁程生藏瑞墨，买田张衍寄英游。",
            "从来有术高天下，莫但人谋当自谋。"
        ],
        "title": "赠谈命江文魁",
        "id": "8c9ddbae-2768-423c-bbcf-436bd2d43c6f"
    },
    {
        "author": "翁溪园",
        "paragraphs": [
            "招牌名一鉴，数学得来真。",
            "以子胸中易，照他天下人。",
            "穷通窥见影，贤佞写成神。",
            "莫但为人监，回光监子身。"
        ],
        "title": "赠易数胡一鉴",
        "id": "bf80e999-c3b8-4531-b12c-1ae54cfef36d"
    },
    {
        "author": "翁溪园",
        "paragraphs": [
            "鲁台昨夜已书云，喜报今朝纪绂麟。",
            "五色祲呈迎瑞气，一阳道长庆亨辰。",
            "定知昴宿钟英质，须信长庚现後身。",
            "敢效髯秦诗格献，蓂敷十一寿千春。"
        ],
        "title": "寿刘上舍将仕  其一",
        "id": "c0cdc128-1f22-44db-bed7-aa421437f245"
    },
    {
        "author": "翁溪园",
        "paragraphs": [
            "英声璧水早年蜚，官样文章价久驰。",
            "汉殿紫荷应有种，燕山丹桂又传枝。",
            "名驹行作铨闱冠，文虎因须锁试知。",
            "他日汪黄推榜首，立身事业尽优为。"
        ],
        "title": "寿刘上舍将仕  其二",
        "id": "790e1505-2cf7-427a-980f-59323d935f78"
    },
    {
        "author": "陈郊",
        "paragraphs": [
            "门外轮蹄去不休，谁人识向静中游。",
            "区区名利成缰锁，不道少年能白头。"
        ],
        "title": "灵鉴院",
        "id": "94a26a59-3029-4997-ab59-f481ea521b11"
    },
    {
        "author": "罗子衎",
        "paragraphs": [
            "过了元宵八日间，琴堂歌舞献慈颜。",
            "七闽山水须眉秀，三楚云烟杖屦闲。",
            "痴绝不妨公事了，欢浓莫于酒杯悭。",
            "明年今日迎新霈，锦轴荣封鬓未斑。"
        ],
        "title": "寿林仲乔尊人",
        "id": "6e139fa6-b150-4aa7-8436-37edfd630eb5"
    },
    {
        "author": "于定国",
        "paragraphs": [
            "元戎笳鼓闹新晴，风柳丝丝万马鸣。",
            "尺籍伍符亲点检，牙旗甲马喜晶明。",
            "潢池刀剑虽安帖，紫塞烟尘欠扫清。",
            "闻道玉皇新有诏，禁中虚席待谈兵。"
        ],
        "title": "阅武喜晴和厉寺正韵",
        "id": "fe59ea01-ccbc-4273-9097-b0a801ff1ed9"
    },
    {
        "author": "徐子元",
        "paragraphs": [
            "福畤何曾好誉儿，凤毛争奈一时奇。",
            "青钱学士如龙友，白马将军似虎痴。",
            "齐展一双文武手，共扶千载圣明时。",
            "从来谢砌无闲草，步步芳兰亚紫芝。"
        ],
        "title": "贺谢文二子文武登科",
        "id": "8d61077a-2b82-4ca8-9a90-ddc81bf963a2"
    },
    {
        "author": "朱宗强",
        "paragraphs": [
            "祥开龙角应三农，小队旌旗猎猎风。",
            "秧马趣行田陌外，樯乌飞送橹声中。",
            "穰翁预喜瓯窭满，馌妇毋忧杼轴空。",
            "观稼西成今在望，贤侯此乐与民同。"
        ],
        "title": "劝农和孟大监韵",
        "id": "630fab18-f7d3-47ab-a365-96eda326016e"
    },
    {
        "author": "吴复斋",
        "paragraphs": [
            "风雨一樽酒，此怀人得知。",
            "三春花落後，千里客归时。",
            "浩浩人间事，悠悠身外思。",
            "君如能摆脱，林下早相期。"
        ],
        "title": "送何推官",
        "id": "2534de77-d641-4790-b485-f82991bc54dc"
    },
    {
        "author": "吴同山",
        "paragraphs": [
            "梅花玉立雪尤禁，岁岁吹香伴细斟。",
            "日看篁车归戏彩，未夸荷橐已横金。",
            "水云生阅市朝事，砥柱不移丘壑心。",
            "德望益尊身暂退，他年乃听卫公箴。"
        ],
        "title": "庆游宝制  其一",
        "id": "c5f6b6c9-a0c9-44a9-aaa0-c97d1fde900d"
    },
    {
        "author": "吴同山",
        "paragraphs": [
            "时事枰棋着固难，奕秋袖手却旁观。",
            "汉庭持论卑皋朔，洛社论年参潞韩。",
            "富贵无心来则受，行藏有道处之安。",
            "金笼放鸽徒夸诩，静处干坤分外宽。"
        ],
        "title": "庆游宝制  其二",
        "id": "f5666284-e5ea-4781-bbc4-f16f3fa4274e"
    },
    {
        "author": "杨紬林",
        "paragraphs": [
            "闽海西来山复山，白云深处见禅关。",
            "幽岩风细鶑声缓，古寺春深鹤梦闲。",
            "游子从来悲草绿，老僧浑不计花残。",
            "笑余犹是红尘客，尽日攀跻行路难。"
        ],
        "title": "寄僧琴山",
        "id": "9bcee3d6-e6d3-4d16-81e6-ae23519b69cd"
    },
    {
        "author": "张子厚",
        "paragraphs": [
            "九日亭成气象高，宰君乘兴几回过。",
            "山怜峻极凌霄汉，路爱幽深入薜萝。",
            "长恐泛杯篱菊少，不愁落帽海风多。",
            "香醪正熟芳时节，对此年年奈醉何。"
        ],
        "title": "九日亭",
        "id": "56e86f2b-6231-495e-b86d-c737feaf66d2"
    },
    {
        "author": "萧仲才",
        "paragraphs": [
            "出宰男邦过冉求，潦江木落四番秋。",
            "主恩父母朝天去，失哺婴孩伏地留。",
            "一片丹心深国虑，数茎白髪为民愁。",
            "邑人共绘生祠像，不戴貂蝉官未休。"
        ],
        "title": "送县宰赴召",
        "id": "6263cd54-a4a9-44d6-a8df-afd58bc3eba6"
    },
    {
        "author": "孙伯容",
        "paragraphs": [
            "忽报求诗有客来，诗魔正此费驱催。",
            "内丹却喜君能炼，青眼何妨我为开。",
            "袖里蛇应传似续，手中龙漫事剸裁。",
            "传玄神物经当合，道合仙陂试验哉。"
        ],
        "title": "赠行医龙杖道人",
        "id": "02e9c21d-8897-4869-8717-f735248aa825"
    },
    {
        "author": "章炳炎",
        "paragraphs": [
            "每到双溪兴自招，新亭况是隔凡嚣。",
            "水中山色都如画，风里湍声却似潮。",
            "欹枕几回眠尽夜，凭栏不厌立终朝。",
            "人生何用千钟酒，万古闲愁向此消。"
        ],
        "title": "合溪新亭",
        "id": "64a1372f-0e94-4841-9d18-66a2c2ad6e06"
    },
    {
        "author": "程壮",
        "paragraphs": [
            "殿中簪笔英风凛，直比朱弦清玉壶。",
            "谏奏百篇多蹇谔，精忠一力撼干枢。",
            "笑哦老凤池边句，要取骊龙颔下珠。",
            "扣阙举幡心未副，芳名赢得满江湖。"
        ],
        "title": "送徐殿院去国",
        "id": "8514f6c3-0aab-4369-8caa-0544ecbcf27f"
    },
    {
        "author": "周惠",
        "paragraphs": [
            "寰中风穴不一处，斯井乳化能伏流。",
            "暗接高源常秘惜，不离陌路自清幽。",
            "土囊空艳高人赋，水品难逢处士收。",
            "宴坐岩头默斟取，清凉此意与谁谋。"
        ],
        "title": "风井",
        "id": "65b5e6e1-eeb8-4a70-951c-de929f9dc30c"
    },
    {
        "author": "周惠",
        "paragraphs": [
            "油溪何淼漫，油岭复巑坃。",
            "白日蛇龙起，青林虎豹抟。",
            "干坤谁设险，登陟壮遐观。",
            "刀剑今牛犊，须知帝德宽。"
        ],
        "title": "油溪岭",
        "id": "eece7730-0df8-4ee1-9279-a22cc10c0896"
    },
    {
        "author": "周惠",
        "paragraphs": [
            "万里藏云境界宽，仙源江上起峰峦。",
            "鶑啼翠柳三春暖，松隠清风六月寒。",
            "飞雁忽惊天柱过，蛰龙犹向石潭蟠。",
            "宦游争道兹岩好，林下何曾得共欢。"
        ],
        "title": "萧岩",
        "id": "368b22d4-100f-4740-b714-a83332e40638"
    },
    {
        "author": "黄希武",
        "paragraphs": [
            "出世无心与世闻，好将踪迹远离群。",
            "别来沧海孤舟月，归去青山半榻云。",
            "顿觉有生皆幻梦，更寻无地避尘氛。",
            "东林莲社诗盟在，相送河桥已夕曛。"
        ],
        "title": "龟山禅寺赠僧柏庭",
        "id": "7275bbdb-c9a8-4699-b965-3c1799d1fe53"
    },
    {
        "author": "鲁君锡",
        "paragraphs": [
            "公余闲步山阴寺，小阁临崖面竹开。",
            "我欲放怀□□□，故乡消息未曾来。"
        ],
        "title": "留题龙华僧院放怀阁",
        "id": "e747b8f3-ef44-4c09-a336-6c09b50fa256"
    },
    {
        "author": "李子西",
        "paragraphs": [
            "秋江水落白鱼肥，正是莼鲈入兴时。",
            "举网得鱼溪上路，挥毫走兔简中诗。",
            "雅知宾幕饶供给，何待侬芹荐敛私。",
            "鲁鬲楚鱼羞不腆，此诚只有孔门知。"
        ],
        "title": "送白鱼",
        "id": "724ea458-4563-41f3-bc2a-4b12d83e1814"
    },
    {
        "author": "李梅磵",
        "paragraphs": [
            "登临要说六朝遗，一个干坤几合离。",
            "豪杰已随流水去，兴亡只有此山知。",
            "古松隔道招游客，丹树斜阳话旧时。",
            "寄语老僧珍此壁，百年後有古人诗。"
        ],
        "title": "题蒋山",
        "id": "21a7949d-fb85-4f87-8447-c276844382d8"
    }
]