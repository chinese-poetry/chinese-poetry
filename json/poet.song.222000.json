[
    {
        "author": "顧逢",
        "paragraphs": [
            "我於推步亦留心，造化無踰碧玉經。",
            "何日酒星離命度，且教老眼幾時醒。"
        ],
        "title": "雜興  其五",
        "id": "62be4f91-6c1f-45a2-81aa-0d2304df3703"
    },
    {
        "author": "顧逢",
        "paragraphs": [
            "雅道終爲造物嗔，不教淹屈定教貧。",
            "詩家一脈難相繼，父子得名能幾人。"
        ],
        "title": "雜興  其六",
        "id": "387b7c3b-21b9-4526-bcf2-894940a1dbac"
    },
    {
        "author": "顧逢",
        "paragraphs": [
            "異鄉飄泊暫歸來，獨上蕪城望一回。",
            "三十年前人已往，樓臺不是舊樓臺。"
        ],
        "title": "雜興  其七",
        "id": "f581cc9d-73c8-4906-bf0a-1b4e6c5db112"
    },
    {
        "author": "顧逢",
        "paragraphs": [
            "彭殤皆定數，萬事轉頭非。",
            "不悟身如寄，安知死是歸。",
            "世情趨馬首，道眼識鶉衣。",
            "堪笑磻磎老，皤然立釣磯。"
        ],
        "title": "雲邊偶成  其一",
        "id": "6f6e992b-80b4-441c-8e86-042ca8b01ca5"
    },
    {
        "author": "顧逢",
        "paragraphs": [
            "達者由來少，機心肯暫停。",
            "幾家纔富貴，中道又凋零。",
            "白髮人間寶，黄金水上萍。",
            "無錢陶靖節，醉眼不曾醒。"
        ],
        "title": "雲邊偶成  其二",
        "id": "091069e6-6e05-49a5-913a-d7a9e564eb97"
    },
    {
        "author": "顧逢",
        "paragraphs": [
            "展開此卷便開顔，十老詩無一字閒。",
            "多少工夫難及處，幾年吟得到其間。"
        ],
        "title": "題良玉上人十老詩卷",
        "id": "36d507bd-97b2-47ee-8b42-855b54105dcf"
    },
    {
        "author": "顧逢",
        "paragraphs": [
            "覓句如禪定，君應入悟門。",
            "淡中真有味，空處妙難言。",
            "下字去花草，讀書爲本根。",
            "莫疑知者少，清氣入乾坤。"
        ],
        "title": "題厲竹溪詩稿",
        "id": "d48e6aa9-2d2f-4a27-9b93-77c14549d136"
    },
    {
        "author": "顧逢",
        "paragraphs": [
            "用書全不覺，地步有餘寬。",
            "如此自然句，還須識者觀。",
            "空中圓未易，妙處到尤難。",
            "草聖更奇特，龍蛇走一般。"
        ],
        "title": "題趙蒙齋子山居詩集",
        "id": "4144326d-508e-4f21-a96d-f76e0546e27c"
    },
    {
        "author": "顧逢",
        "paragraphs": [
            "此地何時立，相傳歲月多。",
            "僅留殘刻在，免得後人磨。",
            "剝處補蒼蘚，斷痕穿細莎。",
            "欲知前代事，幾度讀來訛。"
        ],
        "title": "斷碑",
        "id": "2f674127-6702-477d-94e9-a4b1f2723d60"
    },
    {
        "author": "顧逢",
        "paragraphs": [
            "此田無水旱，只在硯池中。",
            "善作諸家體，能成八法功。",
            "墨痕生夏雨，筆穎熟秋風。",
            "蓑笠辛勤者，常憂歲不豐。"
        ],
        "title": "字耕",
        "id": "3c6792db-3bda-45d9-8d83-f96accbec3cd"
    },
    {
        "author": "顧逢",
        "paragraphs": [
            "未當求致仕，知命已先歸。",
            "舉案能同壽，如公者亦稀。",
            "龐眉天下老，綠髮鏡中希。",
            "呂望真堪笑，高年尚釣磯。"
        ],
        "title": "牟少卿夫婦七十求詩",
        "id": "ac688593-978e-42e3-acb4-68b0b639a0f2"
    },
    {
        "author": "顧逢",
        "paragraphs": [
            "自古興衰皆有數，移來舊碣作新碑。",
            "少年會見重磨日，還憶今朝刻字時。"
        ],
        "title": "觀移碑石有感",
        "id": "c1e8f95e-745f-44e3-909b-c3de36b307be"
    },
    {
        "author": "顧逢",
        "paragraphs": [
            "詩債未能償得盡，白頭猶自聳吟肩。",
            "如何黑髮人先死，地下修文愛少年。"
        ],
        "title": "詩債",
        "id": "cb5ef1ef-0889-4272-94c9-ee9f2447ab3a"
    },
    {
        "author": "顧逢",
        "paragraphs": [
            "湖山重作記，當代得名公。",
            "多有前時事，皆歸片石中。",
            "船頭擎白浪，帆腹飽秋風。",
            "共載還吳□，樽前笑語同。"
        ],
        "title": "閻靜軒先生還吳",
        "id": "65f462f7-3c53-4834-8c9d-9cbc3e2619ce"
    },
    {
        "author": "顧逢",
        "paragraphs": [
            "洞天三十六，大滌景猶希。",
            "樓閣仙人宅，雲霞羽士衣。",
            "風號松虎嘯，雨卷瀑龍飛。",
            "搗藥禽猶在，時聞出翠微。"
        ],
        "title": "送徐閻二遊洞霄",
        "id": "0569456f-7e8a-4059-baf5-485441d08833"
    },
    {
        "author": "顧逢",
        "paragraphs": [
            "壽樂長生宴，歡聲滿座頻。",
            "華燈留五日，今夕慶千春。",
            "且作山中相，直誠天上人。",
            "兒孫列庭下，冰玉更相親。"
        ],
        "title": "壽呂浩翁端明",
        "id": "a4288ac8-9bd2-47a0-8770-a3e362404407"
    },
    {
        "author": "顧逢",
        "paragraphs": [
            "斗酒復斗酒，高歌山水邊。",
            "世間無此樂，我輩即神仙。",
            "狂發花前笑，醉來松下眠。",
            "行人相偶語，堪作畫圖傳。"
        ],
        "title": "嚴月澗同飲湖邊",
        "id": "267de51b-acb4-4c5b-aad7-fcbe7c1daaa2"
    },
    {
        "author": "顧逢",
        "paragraphs": [
            "展卷擬曾到，柴門非一灣。",
            "抱琴隨白鶴，坐石看青山。",
            "隠者有餘樂，貴人無此閒。",
            "更須添數筆，著我在其間。"
        ],
        "title": "題山居圖",
        "id": "02dff184-dcfe-44e8-a100-286ec4ecce9c"
    },
    {
        "author": "顧逢",
        "paragraphs": [
            "此心無所著，閒散似神仙。",
            "每日三餐飯，誰家一熟田。",
            "健吟輸少俊，起思憶衰年。",
            "安得同携手，倘徉泉石邊。"
        ],
        "title": "厲杭雲袖詩見訪",
        "id": "d4c778cc-9f31-485d-9ac7-4ef2d27e8deb"
    },
    {
        "author": "顧逢",
        "paragraphs": [
            "移宅雖然遠，携筇到兩回。",
            "只知相別去，不道又重來。",
            "溪鯽和冰煮，鄰醅带雪開。",
            "詩家堪入畫，滿眼玉樓臺。"
        ],
        "title": "雪中同鄭所南訪趙溪梅",
        "id": "5c6f53ad-49b0-4490-a58e-c00f5cf0c0f0"
    },
    {
        "author": "顧逢",
        "paragraphs": [
            "世上無難事，難中獨有詩。",
            "看來都說易，吟到苦方知。",
            "潭影三年句，蟬聲一字師。",
            "古人如此癖，刻燭未爲奇。"
        ],
        "title": "和文本公先生贈許端甫",
        "id": "4d38fbfe-706d-42ee-8748-ccd430e8a0b5"
    },
    {
        "author": "顧逢",
        "paragraphs": [
            "山行多妙處，妙在倚筇中。",
            "到此興難盡，吟成詩不同。",
            "松濤鳴絕壑，葉雨下晴空。",
            "鐘鼓雲邊寺，應知有路通。"
        ],
        "title": "秋晚與許端甫山行",
        "id": "34c9a344-a91a-46a7-86b4-85d528399319"
    },
    {
        "author": "顧逢",
        "paragraphs": [
            "英臺修讀地，舊刻字猶存。",
            "一閣出霄漢，萬松連寺門。",
            "洞深雲氣冷，池淺鹿行潭。",
            "山下流來水，風雷日夜喧。"
        ],
        "title": "題善權寺",
        "id": "5f6a3321-5b9d-4c8f-b664-db9d3aad8ade"
    },
    {
        "author": "顧逢",
        "paragraphs": [
            "此山雖小衆山尊，半近吳城半近村。",
            "一壑風烟龍窟宅，滿堂巾盔佛兒孫。",
            "生公說法臺空在，陸羽煎茶井不存。",
            "喚起幽人無限意，塔鈴獨語到黄昏。"
        ],
        "title": "題虎邱",
        "id": "cfcb3160-c5ea-44b8-8055-c9ab092f3e97"
    },
    {
        "author": "顧逢友",
        "paragraphs": [
            "五字詩名著少年，端嘉諸老喜相傳。",
            "幾回春雨堂中醉，笑拍闌干月正圓。"
        ],
        "title": "史雲麓先生席上贈顧梅山",
        "id": "7f0822cc-7019-4205-a55e-f021b6a3d5dc"
    },
    {
        "author": "顧逢友",
        "paragraphs": [
            "數畝蕭疏一徑寬，散飛香雪遍林端。",
            "應思處士橋邊路，吟遶橫枝月影寒。"
        ],
        "title": "顧君際號梅山",
        "id": "d86d48d3-0ac0-4582-8c17-1e046648390f"
    },
    {
        "author": "顧逢友",
        "paragraphs": [
            "一卷田園雜興詩，世人傳誦已多時。",
            "其中字字有來處，不是箋來不得知。"
        ],
        "title": "題吳田園雜興詩",
        "id": "9539fc16-5206-43e2-8246-a744800cc0a3"
    },
    {
        "author": "顧逢友",
        "paragraphs": [
            "金鎖朱門次第開，萬籤黄冊絕塵埃。",
            "此中亦有先生稿，應是曾經御覽來。"
        ],
        "title": "御覽所同顧君際檢書",
        "id": "8ba648da-40ab-4b24-8cc8-3ef59ba84c12"
    },
    {
        "author": "顧逢友",
        "paragraphs": [
            "有詔曾求魏仲先，草堂飛鶴避茶烟。",
            "晚營餒鬼今何限，弱冠詩名六十年。"
        ],
        "title": "顧君際近集",
        "id": "5f3d42f6-b717-42ed-978b-fab0d6656f8d"
    },
    {
        "author": "徐容齋",
        "paragraphs": [
            "錢塘詩老顧梅山，鄉校孤吟樂一簞。",
            "修翼分甘棲宿下，短章功到寂寥間。",
            "嘔心長吉奚奴錦，染指昌黎白玉丹。",
            "好句真能換凡骨，覺君春色上蒼顔。"
        ],
        "title": "贈梅山顧先生",
        "id": "9270fce9-2ff1-4565-a187-7832315187e9"
    },
    {
        "author": "雷苦齋",
        "paragraphs": [
            "携手河梁送子卿，池塘春草夢中生。",
            "武林今有梅山老，五字才高筆代耕。"
        ],
        "title": "贈顧梅山",
        "id": "ce2b1a12-0880-4329-8c1a-6e31e37a58e9"
    },
    {
        "author": "王素行",
        "paragraphs": [
            "前朝相補一官歸，東海僧傳五字詩。",
            "今日蒲輪徵不去，逢人笑指鬢邊絲。"
        ],
        "title": "贈館人顧梅山",
        "id": "9eef39c0-c198-407a-9b23-31bb212b1415"
    },
    {
        "author": "王素行",
        "paragraphs": [
            "家世本龜蒙，冥搜趣不窮。",
            "詩如諸子別，體與老夫同。",
            "筆影燈窗下，書聲雪屋中。",
            "此時多用力，下字欲清空。"
        ],
        "title": "贈陸自明",
        "id": "7768f172-211b-472c-afa3-0fd2886d40d4"
    },
    {
        "author": "程中山",
        "paragraphs": [
            "誰謂梅山耄，胸中耿耿存。",
            "五言非小壘，一藝可專門。",
            "年老人皆敬，名高道自尊。",
            "羣兒誇疾走，先長不堪論。"
        ],
        "title": "寄梅山廣文先生",
        "id": "afb7ca1b-b929-4647-ac15-2c8dd720aec0"
    },
    {
        "author": "家性存",
        "paragraphs": [
            "門掩桑輿晝，爐寒郊島灰。",
            "山荒無應下，梅瘦等春開。",
            "宇宙歸詩眼，功名入酒杯。",
            "思君三日雨，有夢付潮來。"
        ],
        "title": "寄梅山顧君際",
        "id": "b4359d0a-d5e9-4366-af19-a8eddb56202f"
    },
    {
        "author": "陳麟",
        "paragraphs": [
            "樹立烟行句，工夫百鍊成。",
            "年方登弱冠，詩已有高名。",
            "湖上看山色，松邊聽瀑聲。",
            "無心趨利祿，誰識白雲情。"
        ],
        "title": "題釋英白雲集",
        "id": "753d5d10-01e8-4442-aa2b-dad9a215754f"
    },
    {
        "author": "周應合",
        "paragraphs": [
            "阻壽南樓恰二年，此心恧甚思依然。",
            "今朝喜遇稱觴日，袖裏新詩再辦□。"
        ],
        "title": "慶南樓居士  其一",
        "id": "02d3dfb2-bd21-411d-aeb4-b1e125721854"
    },
    {
        "author": "周應合",
        "paragraphs": [
            "凈土何如樂土真，金蓮開處善根成。",
            "西來孰謂南無佛，今見南樓一佛生。"
        ],
        "title": "慶南樓居士  其二",
        "id": "0aa93d69-b097-4932-b3d0-953e26ae0ffb"
    },
    {
        "author": "周應合",
        "paragraphs": [
            "南極垣頭現一星，輝光特著老人名。",
            "不隨東壁西庚照，要對南樓夜夜明。"
        ],
        "title": "慶南樓居士  其三",
        "id": "9bd6940a-0920-424a-98b3-2a39ecac62c6"
    },
    {
        "author": "周應合",
        "paragraphs": [
            "萬古南山聳翠屏，岧嶢上拂斗牛星。",
            "不隨北華西崧見，要對南樓歲歲青。"
        ],
        "title": "慶南樓居士  其四",
        "id": "99b073ac-7f29-41d3-a542-09c8a4a6db2c"
    },
    {
        "author": "周應合",
        "paragraphs": [
            "澄江如練正高秋，一笛吹秋上此樓。",
            "有客乘風來縱酒，長歌遠送下灘舟。"
        ],
        "title": "望江樓",
        "id": "19fd09ec-6004-4e83-b0f2-33fd65db9c30"
    },
    {
        "author": "諶祜",
        "paragraphs": [
            "兩表蜀天開日月，三軍漢地出旌旗。"
        ],
        "title": "句  其一",
        "id": "cd60f065-b7b7-4c67-8afb-9acf52f660b3"
    },
    {
        "author": "諶祜",
        "paragraphs": [
            "王侯螘穴青青草，鼓吹蛙廬焱焱鐙。"
        ],
        "title": "句  其二",
        "id": "0a6e4a08-4bf9-461e-8c18-d7912e02456c"
    },
    {
        "author": "諶祜",
        "paragraphs": [
            "動地百年無桀跖，後天一壽有顔曾。"
        ],
        "title": "句  其三",
        "id": "09d35d59-8c26-4256-8291-cbe9a0133af0"
    },
    {
        "author": "諶祜",
        "paragraphs": [
            "百年窗下棋千著，萬事燈前酒一斟。"
        ],
        "title": "句  其四",
        "id": "6f451367-4a4f-4bb0-9e73-87a418757c14"
    },
    {
        "author": "諶祜",
        "paragraphs": [
            "白髮古今天北極，黄華宇宙客西風。"
        ],
        "title": "句  其五",
        "id": "302fc74a-938a-426f-83bc-12969eefb296"
    },
    {
        "author": "諶祜",
        "paragraphs": [
            "封濬九州堯舜禹，典刑萬世契夔龍。"
        ],
        "title": "句  其六",
        "id": "dd879f9e-3ccc-4d0c-b0f9-6e0c6ff69296"
    },
    {
        "author": "諶祜",
        "paragraphs": [
            "陶寫有時欣律熟，去來無著證鑪芬。"
        ],
        "title": "句  其七",
        "id": "8d340ce3-419c-41be-bbf4-7d8131f7f73c"
    },
    {
        "author": "諶祜",
        "paragraphs": [
            "西風木葉吹秦晉，春雨桃華送古今。"
        ],
        "title": "句  其八",
        "id": "58c96605-6f5b-43bd-a95d-e11f8ade7caa"
    },
    {
        "author": "諶祜",
        "paragraphs": [
            "兩水夾城飄近遠，萬山擁翠綠參差。"
        ],
        "title": "句  其九",
        "id": "86683baf-adc7-40c9-9199-cea30cc92703"
    },
    {
        "author": "諶祜",
        "paragraphs": [
            "不知元祐今何日，慨想儋翁過此時。"
        ],
        "title": "句  其一○",
        "id": "f3f7fe03-1181-4dc5-bb69-f45773ab9d93"
    },
    {
        "author": "諶祜",
        "paragraphs": [
            "爲惜舊時慈母線，寧甘今夜隔簾霜。"
        ],
        "title": "句  其一一",
        "id": "e511a42b-79e5-4878-8e1a-c902f0bc0ee3"
    },
    {
        "author": "諶祜",
        "paragraphs": [
            "夢猶平昔醒來別，憶到兒童事轉長。"
        ],
        "title": "句  其一二",
        "id": "b4e00cbe-b441-40ec-9fa0-6f2637c8caa7"
    },
    {
        "author": "諶祜",
        "paragraphs": [
            "江山落日前朝夢，風雨黄華太古心。"
        ],
        "title": "句  其一三",
        "id": "65dc6041-ce0f-48a7-8c5f-bcc78db74150"
    },
    {
        "author": "諶祜",
        "paragraphs": [
            "觀空觀化此憑欄，會合人間景一團。",
            "棋罷客隨流水散，酒闌花带夕陽看。"
        ],
        "title": "句  其一四",
        "id": "0c5a4eeb-eb4a-4fed-b7d3-eb8fc9a80306"
    },
    {
        "author": "諶祜",
        "paragraphs": [
            "飛雨隔愁橫笛後，殘鐙照夢落花前。"
        ],
        "title": "句  其一五",
        "id": "f4e072bc-b661-43b0-803b-aab157a2bbeb"
    },
    {
        "author": "諶祜",
        "paragraphs": [
            "詩到二南風化在，句流三謝語言工。"
        ],
        "title": "句  其一六",
        "id": "8ba06dbf-e7a6-43fc-bdd1-98e15d6c6208"
    },
    {
        "author": "諶祜",
        "paragraphs": [
            "中原一髮天涯夢，元祐孤臣海外歸。"
        ],
        "title": "句  其一七",
        "id": "4b051cbe-c6d6-48d8-b478-1f2c87859295"
    },
    {
        "author": "諶祜",
        "paragraphs": [
            "造物未嘗私化外，英雄何事老隆中。"
        ],
        "title": "句  其一八",
        "id": "fd614aee-48f3-40b2-b8b2-87807bfded25"
    },
    {
        "author": "諶祜",
        "paragraphs": [
            "看翻後夜月囘照，夢憶前生地不同。"
        ],
        "title": "句  其一九",
        "id": "9e1a1199-4c3a-494c-a74f-b6ec41a84a85"
    },
    {
        "author": "諶祜",
        "paragraphs": [
            "天地浮萍雲聚散，江山罨畫月西東。"
        ],
        "title": "句  其二○",
        "id": "afd2c5dc-9f11-4bc1-b963-a52fb55715ad"
    },
    {
        "author": "諶祜",
        "paragraphs": [
            "地上斷無秦世草，山中猶讀漢時書。"
        ],
        "title": "句  其二一",
        "id": "1c7a93ab-6efb-4391-a099-19e5bb152e2a"
    },
    {
        "author": "諶祜",
        "paragraphs": [
            "夢臨水月心先覺，看到霜空幻亦稀。"
        ],
        "title": "句  其二二",
        "id": "f3cb3291-8cc1-42b3-b90a-e48cad9bff60"
    },
    {
        "author": "諶祜",
        "paragraphs": [
            "天開暝色雲千里，雨洗秋空月十分。"
        ],
        "title": "句  其二三",
        "id": "33b0c99c-35fe-42ca-9a70-fe8a519b3409"
    },
    {
        "author": "諶祜",
        "paragraphs": [
            "止水不留前世景，夕陽空照古人心。"
        ],
        "title": "句  其二四",
        "id": "e14495c8-9a54-4a93-849c-ddd1d89bc094"
    },
    {
        "author": "諶祜",
        "paragraphs": [
            "花閒笑語從雲散，天下英雄豈陸沈。"
        ],
        "title": "句  其二五",
        "id": "8ab5d238-4c2e-48e4-a7e6-795f361faac2"
    },
    {
        "author": "諶祜",
        "paragraphs": [
            "隔雲烽火山河舊，列土旌旗雨露深。"
        ],
        "title": "句  其二六",
        "id": "a4450b29-1a77-4168-a2da-0d67ba864788"
    },
    {
        "author": "諶祜",
        "paragraphs": [
            "層城樓櫓看如畫，三鎮軍民夢解圍。"
        ],
        "title": "句  其二七",
        "id": "68b5767b-f3b5-45c1-bdf6-160752acb3ed"
    },
    {
        "author": "諶祜",
        "paragraphs": [
            "樹带夕陽雅半集，藋寒秋浦雁初來。"
        ],
        "title": "句  其二八",
        "id": "e5272c59-6dcd-4b51-a14f-97cb4a2f0b8e"
    },
    {
        "author": "諶祜",
        "paragraphs": [
            "交游雨過三生夢，今古風前酒一杯。"
        ],
        "title": "句  其二九",
        "id": "215cf671-8a1c-42d6-b440-d9750990852c"
    },
    {
        "author": "諶祜",
        "paragraphs": [
            "千帆過眼人何在，一笛穿雲水自橫。"
        ],
        "title": "句  其三○",
        "id": "9d18dc1d-20bf-408b-a5a0-85e672e4d73c"
    },
    {
        "author": "諶祜",
        "paragraphs": [
            "宮燭驪山酒未醒，妖星䁭䁭弄青熒。",
            "三朝伐叛知謀略，萬國歸心服典刑。"
        ],
        "title": "句  其三一",
        "id": "984b4a7c-fe59-4b11-8a1b-92f3749986c8"
    },
    {
        "author": "諶祜",
        "paragraphs": [
            "夢游碧落風偏急，望斷金精月正中。"
        ],
        "title": "句  其三二",
        "id": "fd08341b-964c-47c0-ad55-adc5d1da4162"
    },
    {
        "author": "諶祜",
        "paragraphs": [
            "萬壑松風天鼓吹，四圍花月錦簾櫳。"
        ],
        "title": "句  其三三",
        "id": "99ff2107-e38f-4e74-9b27-ab905b380804"
    },
    {
        "author": "諶祜",
        "paragraphs": [
            "風雨晝酣秦地闊，關河春夢楚雲低。"
        ],
        "title": "句  其三四",
        "id": "543ad746-4b16-4435-a2a7-ee28983a9025"
    },
    {
        "author": "諶祜",
        "paragraphs": [
            "蕃漢盛衰霜葉夢，陳隋興廢露華秋。"
        ],
        "title": "句  其三五",
        "id": "b4ab16a6-393c-4190-82f5-9a07812a29fc"
    },
    {
        "author": "諶祜",
        "paragraphs": [
            "聚火有蓮知佛性，衡門無雁見交情。"
        ],
        "title": "句  其三六",
        "id": "674d79ce-e41d-45b4-8770-a4f84cdb3cc6"
    },
    {
        "author": "諶祜",
        "paragraphs": [
            "一帆秋水漁歌遠，半塔斜陽雁影高。"
        ],
        "title": "句  其三七",
        "id": "c27ec089-e3d9-4f19-b86b-30779e5dbde6"
    },
    {
        "author": "諶祜",
        "paragraphs": [
            "邑自亂來新鼓角，屋從兵後尚蓬蒿。"
        ],
        "title": "句  其三八",
        "id": "75771422-9e53-4af2-a2b5-894b7f099182"
    },
    {
        "author": "諶祜",
        "paragraphs": [
            "落雁景翻秋宇迥，亂雅啼带夕陽飛。"
        ],
        "title": "句  其三九",
        "id": "cfb9d16d-02d7-4125-8b4a-8f3f4b79ef2f"
    },
    {
        "author": "諶祜",
        "paragraphs": [
            "蜀天過雨浮嵐翠，漢地連雲小麥黄。"
        ],
        "title": "句  其四○",
        "id": "1e5285bb-1e39-4e42-9853-0fe16fae72b3"
    },
    {
        "author": "諶祜",
        "paragraphs": [
            "城上鳥烏知息戰，陳前笳鼓緩歸裝。",
            "將軍斗大黄金印，猶待先登縛鬼章。"
        ],
        "title": "句  其四一",
        "id": "00493edc-165f-470c-aa8e-d513654c7d4f"
    },
    {
        "author": "諶祜",
        "paragraphs": [
            "鳳城色映紅雲見，龍衮香飄紫氣浮。"
        ],
        "title": "句  其四二",
        "id": "69b7af57-b09e-4c5c-ba68-3c5934ba93ca"
    },
    {
        "author": "諶祜",
        "paragraphs": [
            "地勢尊嚴今上國，天王明聖此中興。"
        ],
        "title": "句  其四三",
        "id": "d72615f2-4a96-4883-81c7-3dea443d4737"
    },
    {
        "author": "諶祜",
        "paragraphs": [
            "弦管入春波面醉，雲天開鏡畫中行。"
        ],
        "title": "句  其四四",
        "id": "ceae355e-4f0a-4950-ba4a-e556bd1429fb"
    },
    {
        "author": "諶祜",
        "paragraphs": [
            "潮囘海北風偏壯，秋滿江南客未歸。"
        ],
        "title": "句  其四五",
        "id": "a38168fa-6219-48c5-a137-f9265d675302"
    },
    {
        "author": "諶祜",
        "paragraphs": [
            "宮大阿房行日月，關通函谷混車書。"
        ],
        "title": "句  其四六",
        "id": "50eeda0f-d1d0-450c-ae6b-2bf958c04972"
    },
    {
        "author": "諶祜",
        "paragraphs": [
            "雁寒景落三山月，騎俊神通萬里城。"
        ],
        "title": "句  其四七",
        "id": "f93a48bf-0622-40a3-b825-17599ccfc5b9"
    },
    {
        "author": "諶祜",
        "paragraphs": [
            "帝城煙冷江沱在，郿塢金多社稷危。"
        ],
        "title": "句  其四八",
        "id": "99a1732b-7926-4fee-a709-d4a4f7994f70"
    },
    {
        "author": "諶祜",
        "paragraphs": [
            "吳天北斗行宮在，漢節西風閒道歸。"
        ],
        "title": "句  其四九",
        "id": "ec77964c-b8f3-4ce8-b1bc-8442b456b5e1"
    },
    {
        "author": "諶祜",
        "paragraphs": [
            "雅翻漢月催黄髮，雁斷胡天想翠華。"
        ],
        "title": "句  其五○",
        "id": "cde2a720-6525-4f73-9cbd-341456fefb31"
    },
    {
        "author": "諶祜",
        "paragraphs": [
            "燕雲海闊歸鴻杳，蜀漢城荒戍馬閒。"
        ],
        "title": "句  其五一",
        "id": "e982f56d-68e8-413d-827f-d505334ab6c7"
    },
    {
        "author": "諶祜",
        "paragraphs": [
            "漢殿落花龍衮棄，周原荒棘虎營新。"
        ],
        "title": "句  其五二",
        "id": "96275f93-5ce8-468b-9c25-12fdf0eddca8"
    },
    {
        "author": "諶祜",
        "paragraphs": [
            "短褐尚時吟杜曲，采芝何處問秦峯。"
        ],
        "title": "句  其五三",
        "id": "d0359422-fe7c-4c01-89b1-acef77ed1bbd"
    },
    {
        "author": "諶祜",
        "paragraphs": [
            "晉墅風流棋局散，江東柱石酒壺傾。"
        ],
        "title": "句  其五四",
        "id": "bf35f0f6-460f-4fed-91c5-c14e447fccf2"
    },
    {
        "author": "諶祜",
        "paragraphs": [
            "雁過大江風帖帖，雅啼荒樹日悠悠。"
        ],
        "title": "句  其五五",
        "id": "35be6540-678e-4f0b-aead-309cb7b11350"
    },
    {
        "author": "諶祜",
        "paragraphs": [
            "赤幟露光王漢地，錦帆波蕩帝隋舟。"
        ],
        "title": "句  其五六",
        "id": "f4d1407a-05c6-4a02-9fc3-655c712b1fa1"
    },
    {
        "author": "諶祜",
        "paragraphs": [
            "楚草澤深陳勝在，秦瓜地曠邵平閒。"
        ],
        "title": "句  其五七",
        "id": "d1f49d4b-2b5b-449f-9944-e717bf396cc0"
    },
    {
        "author": "諶祜",
        "paragraphs": [
            "天開漢統王巴蜀，雲從秦繇起沛豐。"
        ],
        "title": "句  其五八",
        "id": "2e1d452e-cf13-43c8-810d-b2615a26a78d"
    },
    {
        "author": "諶祜",
        "paragraphs": [
            "向日不知今解老，他時應憶此何年。"
        ],
        "title": "句  其五九",
        "id": "666c8f3d-b219-44bc-9eba-43a0706a9b4f"
    },
    {
        "author": "諶祜",
        "paragraphs": [
            "萬國夢囘秦月在，千年事過蜀雲飛。"
        ],
        "title": "句  其六○",
        "id": "e676704c-6579-4e83-a90c-bba8ad677e18"
    },
    {
        "author": "諶祜",
        "paragraphs": [
            "六鼇傾側動乾坤，國母巡荒護帝孫。",
            "北極星辰臨草地，西風觀闕卧花門。"
        ],
        "title": "句  其六一",
        "id": "8a65a24b-2649-482e-814b-d298e4eb6237"
    },
    {
        "author": "諶祜",
        "paragraphs": [
            "南極大明秋氣迥，西風吹夢泰階平。"
        ],
        "title": "句  其六二",
        "id": "2fa53500-8b30-400a-9d08-9853345a1e89"
    },
    {
        "author": "諶祜",
        "paragraphs": [
            "西風客老雄心在，泰古人稀俠骨香。"
        ],
        "title": "句  其六三",
        "id": "a5e63f53-c9a2-4e7b-ab91-b25885aeca24"
    },
    {
        "author": "諶祜",
        "paragraphs": [
            "梁有字題何歲月，藏無經在亦香鐙。"
        ],
        "title": "句  其六四",
        "id": "3c5b8be4-c07c-451c-9577-547faf274a62"
    },
    {
        "author": "諶祜",
        "paragraphs": [
            "千山落木秋來客，兩袖西風旦過僧。"
        ],
        "title": "句  其六五",
        "id": "04efe2fb-dde6-40e3-b780-5c33e400e838"
    },
    {
        "author": "諶祜",
        "paragraphs": [
            "昨日共吟今是夢，少時輕別老翻愁。"
        ],
        "title": "句  其六六",
        "id": "14fe1e6e-5d32-4e5e-96f1-839dcf692be0"
    },
    {
        "author": "諶祜",
        "paragraphs": [
            "天教向老逢春在，詩且忘憂此命通。"
        ],
        "title": "句  其六七",
        "id": "74efb0d7-fb6c-4d0b-8e1b-76b23fbf7858"
    },
    {
        "author": "諶祜",
        "paragraphs": [
            "何事重來看明月，不堪垂老向西風。"
        ],
        "title": "句  其六八",
        "id": "e274fdb9-5825-4a2b-9674-241f0d8c595f"
    },
    {
        "author": "諶祜",
        "paragraphs": [
            "風雨黄花秋興熟，江湖歸路客愁輕。"
        ],
        "title": "句  其六九",
        "id": "4ee2730e-42f9-494d-8874-8a907a545cce"
    },
    {
        "author": "諶祜",
        "paragraphs": [
            "昨朝骨肉關情大，今日平安過望多。"
        ],
        "title": "句  其七○",
        "id": "fa23aeac-cf41-4285-b7a9-a977af3a2e2a"
    },
    {
        "author": "諶祜",
        "paragraphs": [
            "歸來今夕歲云徂，且共平安酒一壺。",
            "浩劫定中逃得過，舊愁空外看來無。"
        ],
        "title": "句  其七一",
        "id": "3d01a4e9-8515-42df-9bc4-c97d49c04dca"
    },
    {
        "author": "諶祜",
        "paragraphs": [
            "五更歷轉花紅在，萬里晴光草綠敷。"
        ],
        "title": "句  其七二",
        "id": "e6bdcde8-42c5-472f-81ec-d2928e587a31"
    },
    {
        "author": "諶祜",
        "paragraphs": [
            "一日又從頭上過，百年多在夢中行。"
        ],
        "title": "句  其七三",
        "id": "a3952ebd-802e-4827-98a1-8709fe6e1d4b"
    },
    {
        "author": "諶祜",
        "paragraphs": [
            "月明老樹吟風鶴，露溼荒郊徧士梟。"
        ],
        "title": "句  其七四",
        "id": "afed0bd6-61dd-443e-a0ec-2f6e2a7a7594"
    },
    {
        "author": "諶祜",
        "paragraphs": [
            "事去尚時尋敗局，老來猶日讀何書。"
        ],
        "title": "句  其七五",
        "id": "fba9fb25-077a-449e-9bf1-3f01caee1b5a"
    },
    {
        "author": "諶祜",
        "paragraphs": [
            "術豈有靈能起死，夢從何處忍忘歸。"
        ],
        "title": "句  其七六",
        "id": "fac35ca5-3d93-472a-8621-738ec413edf7"
    },
    {
        "author": "諶祜",
        "paragraphs": [
            "燕尚有情迎社到，蜨空無夢過時休。"
        ],
        "title": "句  其七七",
        "id": "83a73c1e-2ddb-407b-88be-5052a0f756e9"
    },
    {
        "author": "諶祜",
        "paragraphs": [
            "壯日尚曾雲出岫，暮年偏怪海揚塵。"
        ],
        "title": "句  其七八",
        "id": "05816eb0-949c-4ce7-bd6e-8a1b9e98fbcb"
    },
    {
        "author": "諶祜",
        "paragraphs": [
            "紫微星奠三階正，黄道天開萬象新。"
        ],
        "title": "句  其七九",
        "id": "88ce0e2e-8e61-491f-b27d-c73ade124728"
    },
    {
        "author": "諶祜",
        "paragraphs": [
            "梁燕未歸花尚在，杜鵑有恨月常孤。"
        ],
        "title": "句  其八○",
        "id": "5136c52c-45f6-42fa-9667-8f6962b2e88c"
    },
    {
        "author": "諶祜",
        "paragraphs": [
            "此情消遣終難去，無路追尋豈是愚。"
        ],
        "title": "句  其八一",
        "id": "4ec8ffa4-fefc-4347-812a-7e36f5bf3183"
    },
    {
        "author": "諶祜",
        "paragraphs": [
            "天空日照陰霾伏，八表天開泰象同。"
        ],
        "title": "句  其八二",
        "id": "6a0c4d75-5319-4e66-8d60-360667976dcc"
    },
    {
        "author": "諶祜",
        "paragraphs": [
            "禹甸草荒昏霧徧，漢宮花夢晝雲酣。"
        ],
        "title": "句  其八三",
        "id": "8a1b703f-9b95-4915-9a6a-caaa971d9660"
    },
    {
        "author": "諶祜",
        "paragraphs": [
            "花柳晴光新態度，江湖春夢老英雄。"
        ],
        "title": "句  其八四",
        "id": "7822d87d-c1b1-4402-9d87-0665f3986674"
    },
    {
        "author": "諶祜",
        "paragraphs": [
            "日月任從愁裏過，客塵常向靜中參。"
        ],
        "title": "句  其八五",
        "id": "177f435c-aa70-4d1e-8deb-185cd5c70e3b"
    },
    {
        "author": "諶祜",
        "paragraphs": [
            "歸櫂舞風鷗不下，愁笳吹月雁斜行。"
        ],
        "title": "句  其八六",
        "id": "c7e1c665-1aef-4d1f-868b-567f5ce556f8"
    },
    {
        "author": "諶祜",
        "paragraphs": [
            "風雨低黄鵠，江湖老白鷗。"
        ],
        "title": "句  其八七",
        "id": "7d9f9844-d002-418c-b002-fb7a16c57b78"
    },
    {
        "author": "諶祜",
        "paragraphs": [
            "歌舞從兒女，艱難憶父兄。"
        ],
        "title": "句  其八八",
        "id": "a32bbf3a-ebca-4421-876b-435f3fa3c926"
    },
    {
        "author": "諶祜",
        "paragraphs": [
            "塞雲橫蜀棧，胡馬出巴陵。"
        ],
        "title": "句  其八九",
        "id": "c1764e39-dc1f-4f83-993e-09bef0472ca0"
    },
    {
        "author": "諶祜",
        "paragraphs": [
            "白髮風前酒，黄花雨後鐙。"
        ],
        "title": "句  其九○",
        "id": "cf3eb78d-d516-4a10-8355-3af51fc9891b"
    },
    {
        "author": "諶祜",
        "paragraphs": [
            "月滿商山夜，風高漢殿秋。"
        ],
        "title": "句  其九一",
        "id": "96d32ab5-e21a-4994-bc68-75d72ba0eb9e"
    },
    {
        "author": "諶祜",
        "paragraphs": [
            "世情江水淡，心事海鷗知。"
        ],
        "title": "句  其九二",
        "id": "afa0bdae-a43e-4b69-843e-67697bf1a9a2"
    },
    {
        "author": "諶祜",
        "paragraphs": [
            "巴雲秋景薄，漢月夜光寒。"
        ],
        "title": "句  其九三",
        "id": "ba26afb7-116a-41d6-a0f6-a812f35dd93b"
    },
    {
        "author": "諶祜",
        "paragraphs": [
            "克復歸神主，多才自不難。"
        ],
        "title": "句  其九四",
        "id": "99c9a582-40dd-4f5a-822b-f352abbf9d04"
    },
    {
        "author": "諶祜",
        "paragraphs": [
            "玉花嘶徼外，翠輦過雲中。"
        ],
        "title": "句  其九五",
        "id": "018fa4cc-3a5a-4b44-b6cb-4026400185ce"
    },
    {
        "author": "諶祜",
        "paragraphs": [
            "社稷新亭涕，山河禹貢書。"
        ],
        "title": "句  其九六",
        "id": "91fd0187-fc1f-4a65-85f6-4df4881edabb"
    },
    {
        "author": "諶祜",
        "paragraphs": [
            "星辰天北戶，漢沔國西門。"
        ],
        "title": "句  其九七",
        "id": "1557e4d0-59c4-46c4-bc82-c715e161dac7"
    },
    {
        "author": "諶祜",
        "paragraphs": [
            "馬悲仙仗過，雁入海門斜。"
        ],
        "title": "句  其九八",
        "id": "bfdfd248-3e8a-4f42-bc0f-12fb54624dbd"
    },
    {
        "author": "諶祜",
        "paragraphs": [
            "國被儒冠誤，如今尚忍言。",
            "雪霜昏日月，盜賊滿乾坤。"
        ],
        "title": "句  其九九",
        "id": "a68f0b45-3362-49ad-b5ce-37fbd1b7e7eb"
    },
    {
        "author": "諶祜",
        "paragraphs": [
            "昔誰醒中夢，今獨夢中醒。",
            "萬緣水上漚，百歲花前景。"
        ],
        "title": "句  其一○○",
        "id": "99c1dca7-63f2-4b70-80a4-e1e307d2c738"
    },
    {
        "author": "諶祜",
        "paragraphs": [
            "中年歎憂患，不及兒童歲。",
            "今兒機械多，反不如人意。"
        ],
        "title": "句  其一○一",
        "id": "0dd9655f-60c4-41f7-aa41-7f1044f9e224"
    },
    {
        "author": "諶祜",
        "paragraphs": [
            "月行虛空閒，月影印在水。",
            "月落影還無，一笑人閒世。"
        ],
        "title": "句  其一○二",
        "id": "9520c617-1415-4745-9a21-59ce779cbd97"
    },
    {
        "author": "諶祜",
        "paragraphs": [
            "地上有錢流，冥閒無半字。",
            "自作槁木看，靜閲滄江流。"
        ],
        "title": "句  其一○三",
        "id": "358d4123-0ebb-433b-b15e-357e5c174fbe"
    },
    {
        "author": "諶祜",
        "paragraphs": [
            "江頭春水多，湯湯今復古。",
            "不載落花回，只載斜陽去。"
        ],
        "title": "句  其一○四",
        "id": "cad81bd0-faff-419a-9561-6adb91b145b6"
    },
    {
        "author": "諶祜",
        "paragraphs": [
            "胡笳明月夜，漢節秋風前。",
            "此士已骨朽，此名至今傳。"
        ],
        "title": "句  其一○五",
        "id": "34315da9-6c6a-4bda-9401-0a762b94d025"
    },
    {
        "author": "諶祜",
        "paragraphs": [
            "舊者今不見，今者舊不知。",
            "萬古明月在，千山黄雲飛。"
        ],
        "title": "句  其一○六",
        "id": "103546de-c067-4938-9b46-6c5510fab6ca"
    },
    {
        "author": "諶祜",
        "paragraphs": [
            "東郊獨行冰玉時，江左諸賢王謝起。",
            "若以比花花或宜，自不矜持花亦恥。"
        ],
        "title": "句  其一○七",
        "id": "16c750ed-8466-40dd-a4da-b8f6402fd15b"
    },
    {
        "author": "諶祜",
        "paragraphs": [
            "屈原離騷芳草徧，召南治世梅先見。",
            "皎如佩玉上清來，不敢班渠國風變。"
        ],
        "title": "句  其一○八",
        "id": "1c2b9788-7ad5-4732-89c9-012967685a5d"
    },
    {
        "author": "諶祜",
        "paragraphs": [
            "花今國在橫浦南，看誰冰雪來同參。",
            "入南出南此時節，元祐名卿花底雪。",
            "骨香直到桑海翻，花尚永存香豈滅。"
        ],
        "title": "句  其一○九",
        "id": "fb87e769-2831-498d-b8b3-277dac4efb8c"
    },
    {
        "author": "諶祜",
        "paragraphs": [
            "茂陵秋草不如錢，老盡日光行宇宙。"
        ],
        "title": "句  其一一○",
        "id": "f24e495d-921c-4cb8-a0b0-73a5d74f96e9"
    },
    {
        "author": "諶祜",
        "paragraphs": [
            "世言如花人薄命，誰識如花入衛霍。",
            "只今保塞願稱臣，鬢蟬奪却貂蟬勳。"
        ],
        "title": "句  其一一一",
        "id": "cd178d94-c6e1-4578-a08e-93cbc4a36bd2"
    },
    {
        "author": "諶祜",
        "paragraphs": [
            "一聲金殿玉闌干，一曲馬嵬坡下土。",
            "夕陽空照古今愁，年年醉醒桃花雨。"
        ],
        "title": "句  其一一二",
        "id": "35b0d3db-8358-48dc-b311-a51b3988aef8"
    },
    {
        "author": "諶祜",
        "paragraphs": [
            "山花笑人人似醉，勸農文似天花墜。",
            "農今一杯回勸官，吏瘠民肥官有利。",
            "官休休，民休休，勸農文在牆壁頭。",
            "官此日，民此日，官酒三行官事畢。"
        ],
        "title": "句  其一一三",
        "id": "7430d012-cabf-440c-80a7-ad0a51cdeff6"
    },
    {
        "author": "諶祜",
        "paragraphs": [
            "黄葉枝頭又早春，紅花景裏多明日。",
            "任翻河漢風北來，終是乾坤日東出。"
        ],
        "title": "句  其一一四",
        "id": "ec56932f-b08e-48ec-bdca-279047dbde5a"
    },
    {
        "author": "諶祜",
        "paragraphs": [
            "笳鼓宮商塞外歸，似此殊勛古難匹。",
            "後來渭上朝正月，尚憶祁連冢中骨。"
        ],
        "title": "句  其一一五",
        "id": "7edd7273-9ade-4810-b07f-876abb514b22"
    },
    {
        "author": "諶祜",
        "paragraphs": [
            "後無關險無中士，大夜宜春狐晝舞。",
            "萬戶千門草綠深，蘆葉捲吹紅日暮。"
        ],
        "title": "句  其一一六",
        "id": "7901f103-1549-4471-a70e-b8a1a843b840"
    },
    {
        "author": "諶祜",
        "paragraphs": [
            "莫將黷武議前朝，今日人思此奇絕。"
        ],
        "title": "句  其一一七",
        "id": "94ee66de-2bbd-4496-8520-576fd8ed07a5"
    },
    {
        "author": "諶祜",
        "paragraphs": [
            "失道原不在陰陵，放逐義帝知亡形。",
            "西風所過皆殘滅，不據關險都彭城。"
        ],
        "title": "句  其一一八",
        "id": "94c68a99-9305-4f2b-abe1-72d6d0b283ea"
    },
    {
        "author": "諶祜",
        "paragraphs": [
            "霓裳風秋舞天半，舞到玉花飛石棧。",
            "三台四輔繞星垣，只一曲中知後患。",
            "風流天子悟轉圜，不見蜀山橫翠面。"
        ],
        "title": "句  其一一九",
        "id": "bb36beb0-74dd-4fe1-9375-75cfbaeb5ea5"
    },
    {
        "author": "諶祜",
        "paragraphs": [
            "梨園曲譜韶音祕，響入馬嵬花委地。",
            "開元不再宮不花，天街草綠西風起。"
        ],
        "title": "句  其一二○",
        "id": "67ca6e38-60f2-474d-b7f0-0a43e6059d34"
    },
    {
        "author": "姚正子",
        "paragraphs": [
            "官稱文母儼如臨，冰鑑何須清白箴。",
            "學道正傳蘧瑗脈，愛人默契武城心。",
            "簾垂永晝流疏影，琴入薰風奏雅音。",
            "芹泮未爲無子羽，從知善教入人深。"
        ],
        "title": "道愛堂",
        "id": "2737ff5b-28b1-4037-a8f1-2facd6c62532"
    },
    {
        "author": "方蒙仲",
        "paragraphs": [
            "曉日金門氣鬰葱，人間萬里總祥風。",
            "再登况遇三登盛，獨樂何如衆樂同。",
            "行有玉觴陪邇列，豈無金鑑洞遺忠。",
            "天恩年壽何分別，盡在簪花舞蹈中。"
        ],
        "title": "天基節當筵致語口號",
        "id": "136a2cd6-4842-4e24-91ce-63427597e303"
    },
    {
        "author": "方蒙仲",
        "paragraphs": [
            "天然富貴又風流，簇簇湘妃起聚頭。",
            "喚做牡丹何不可，高他一著見深秋。"
        ],
        "title": "手種芙蓉入秋盛開  其一",
        "id": "81630f1a-16eb-478f-bd59-55f6577274b5"
    },
    {
        "author": "方蒙仲",
        "paragraphs": [
            "空山寂寂朋游少，爲愛風姿手自栽。",
            "九十日秋猶暖熱，一枝謝又一枝開。"
        ],
        "title": "手種芙蓉入秋盛開  其二",
        "id": "92017e51-6225-45bf-8254-b737da5d5a43"
    },
    {
        "author": "方蒙仲",
        "paragraphs": [
            "留侯美好婦人然，楚漢功成更得仙。",
            "疑與拒霜同品格，生來質弱節高堅。"
        ],
        "title": "手種芙蓉入秋盛開  其三",
        "id": "4e217635-d8a4-40bd-a4a2-1c948ceb794c"
    },
    {
        "author": "方蒙仲",
        "paragraphs": [
            "閙藍政自亦不惡，冷局由來未易知。",
            "開又爭他桃李分，何緣同得芷蘭時。"
        ],
        "title": "手種芙蓉入秋盛開  其四",
        "id": "ed8a6f0b-031d-4a00-9101-b10e79f568aa"
    },
    {
        "author": "方蒙仲",
        "paragraphs": [
            "尚居闌菊殿，豈占杏桃先。",
            "梅自傷遲暮，人猶作早看。"
        ],
        "title": "早梅",
        "id": "76835584-11d6-4252-a594-eec39bd61e4b"
    },
    {
        "author": "方蒙仲",
        "paragraphs": [
            "不但色穠華，更覺香幽迥。",
            "笑殺海棠仙，死抱淵材恨。"
        ],
        "title": "紅梅",
        "id": "a705e0d7-7226-444e-a632-8b665ce7adb1"
    },
    {
        "author": "方蒙仲",
        "paragraphs": [
            "四月沙河市，青盆雪色鹽。",
            "吳兒甘美飫，可是喜酸鹹。"
        ],
        "title": "消梅",
        "id": "c6c9595a-8860-4283-ad4d-9b018edc2322"
    },
    {
        "author": "方蒙仲",
        "paragraphs": [
            "楚楚碧霞裳，輕輕青玉履。",
            "三千一太真，道粧侍天子。"
        ],
        "title": "綠蕚梅",
        "id": "a7b7766b-9a20-411e-a22f-cdd659dcee21"
    },
    {
        "author": "方蒙仲",
        "paragraphs": [
            "夜半長生殿，金釵恨最長。",
            "分明後身是，環子伴三郎。"
        ],
        "title": "鴛鴦梅",
        "id": "92e1186e-9190-428d-94f5-1a2000f60e79"
    },
    {
        "author": "方蒙仲",
        "paragraphs": [
            "化工真是巧，玉蘂更層層。",
            "若使□□刻，千年猶未成。"
        ],
        "title": "層梅",
        "id": "8c602edd-4d6b-4aeb-9ff2-c9bfafd407b9"
    },
    {
        "author": "方蒙仲",
        "paragraphs": [
            "香清還耐久，粲粲鏤金葩。",
            "想見蜂爲蠟，單方採此花。"
        ],
        "title": "黄香梅",
        "id": "0d5659e5-8f16-49ec-9095-b8eff14c0111"
    },
    {
        "author": "方蒙仲",
        "paragraphs": [
            "雙雀啅餘芳，長記來時路。",
            "瞥見金彈丸，相呼遠飛去。"
        ],
        "title": "黄梅",
        "id": "53fb9caf-25f3-4362-91b9-0465b4db5ad5"
    },
    {
        "author": "方蒙仲",
        "paragraphs": [
            "春去雨霏霏，青梅未接時。",
            "青青幾萬斛，可惜不充饑。"
        ],
        "title": "青梅如豆",
        "id": "4230dbda-60c8-44e4-bf8c-400f55af7476"
    },
    {
        "author": "方蒙仲",
        "paragraphs": [
            "衆口一酸調，佳處在味外。",
            "忽使水火爭，誰令居鼎鼐。"
        ],
        "title": "鹽梅",
        "id": "26dc291e-4e50-49c3-a164-f4a6524c4234"
    },
    {
        "author": "方蒙仲",
        "paragraphs": [
            "補之敕謚村，簡齋致公輔。",
            "未必畫慚詩，只爲遇不遇。"
        ],
        "title": "墨梅",
        "id": "831d65c1-6b9d-4bf4-ab5d-7e64a593eb47"
    },
    {
        "author": "方蒙仲",
        "paragraphs": [
            "慣從客裏換春秋，愧見平生馬少游。",
            "懷去僅贏一黄勅，傳呼能得幾蒼頭。",
            "浮沉冷宦存吾拙，夢寐清言寫我憂。",
            "屢欲相從奏咸夏，怕驚俚耳又休休。"
        ],
        "title": "兼山會食",
        "id": "41996c44-24db-44fc-a66d-b6f76eea0c27"
    },
    {
        "author": "方蒙仲",
        "paragraphs": [
            "靈根久向月中栽，不信天香墜下來。",
            "自是人間與天上，一般種子一齊開。"
        ],
        "title": "木犀",
        "id": "d380e39e-391d-464f-bcfd-3b815ce8b7c3"
    },
    {
        "author": "方蒙仲",
        "paragraphs": [
            "鄰笛不須吹，驚噴枝頭雪。",
            "主人日日來，長見開時節。"
        ],
        "title": "旋開梅",
        "id": "66057ca5-670a-4d4a-a52e-66cc0dfffd49"
    },
    {
        "author": "方蒙仲",
        "paragraphs": [
            "含情笑不言，政是多情處。",
            "參得個中禪，此事嘗分付。"
        ],
        "title": "半開梅",
        "id": "b0ec5121-bed6-49f0-84c0-6423a6f76088"
    },
    {
        "author": "方蒙仲",
        "paragraphs": [
            "爛熳不須憐，摇落尤佳致。",
            "身卧積蘚中，受事天富貴。"
        ],
        "title": "盛開梅  其一",
        "id": "c9506986-fdca-4344-8654-d8e90f231f4e"
    },
    {
        "author": "方蒙仲",
        "paragraphs": [
            "十分香色十分清，摇落都從盛處生。",
            "物理盈虛例如此，世間何事不浮榮。"
        ],
        "title": "盛開梅  其二",
        "id": "cd55fb83-38ac-44c6-8194-f9698a26b51f"
    },
    {
        "author": "方蒙仲",
        "paragraphs": [
            "從來芳事無時歇，雨灑風飄且莫悲。",
            "收拾蒼苔成艾紬，茶山後有放翁詩。"
        ],
        "title": "和劉後村梅花百詠  其一",
        "id": "e867cf3a-4c88-472b-ba5a-d61a344965b0"
    },
    {
        "author": "方蒙仲",
        "paragraphs": [
            "莫恃千芳勝一蕕，蘭漸芝滫便休休。",
            "年來蕭艾吁堪怕，賸拾天香置寶篝。"
        ],
        "title": "和劉後村梅花百詠  其二",
        "id": "8c6e97ab-6ba6-4f31-9ecc-7754ddb662f1"
    },
    {
        "author": "方蒙仲",
        "paragraphs": [
            "紫府仙人水月英，絕嫌臭穢溷真清。",
            "玉塵月賦三千斛，一洗人間死鬼兄。"
        ],
        "title": "和劉後村梅花百詠  其三",
        "id": "730963f8-144d-4a6e-95af-82aba48ae739"
    },
    {
        "author": "方蒙仲",
        "paragraphs": [
            "兒時兩頷已生髭，一飽皇皇亟失時。",
            "索性斷它烟火氣，餐英汲潤當朝炊。"
        ],
        "title": "和劉後村梅花百詠  其四",
        "id": "44a175f2-5ad9-4ac8-a517-3b2fa7227b2f"
    },
    {
        "author": "方蒙仲",
        "paragraphs": [
            "參橫月落夢何從，且領清香入盞中。",
            "一歲見梅須一醉，梅前有幾百年翁。"
        ],
        "title": "和劉後村梅花百詠  其五",
        "id": "ef782109-3cdc-4828-b30f-35987bb18a6a"
    },
    {
        "author": "方蒙仲",
        "paragraphs": [
            "拾遺當日醉於詩，江路尋梅兀似癡。",
            "花底柳邊真夢事，居然短褐鬢如絲。"
        ],
        "title": "和劉後村梅花百詠  其六",
        "id": "acfeece1-12eb-4b58-9335-781a9c53798f"
    },
    {
        "author": "方蒙仲",
        "paragraphs": [
            "歲歲年年花狀頭，瑶璫瓊佩瑞光浮。",
            "玉螭賞遍三千界，不識珠簾十二樓。"
        ],
        "title": "和劉後村梅花百詠  其七",
        "id": "69ea4428-d93a-41d4-a42a-efa03c8fd78f"
    },
    {
        "author": "方蒙仲",
        "paragraphs": [
            "惆悵庭前三樹株，十年依舊一錐無。",
            "從今只作梅生活，底用江頭千木奴。"
        ],
        "title": "和劉後村梅花百詠  其八",
        "id": "60599d5f-9be2-4ad3-8f8a-ccbac71b9fd8"
    },
    {
        "author": "方蒙仲",
        "paragraphs": [
            "百萬瑶妃傳粉酥，詩翁列屋世間無。",
            "江南窮相韓熙載，有甚歌姬畫作圖。"
        ],
        "title": "和劉後村梅花百詠  其九",
        "id": "a390dbec-b0d6-4037-a6c0-c9b2bc6c6653"
    },
    {
        "author": "方蒙仲",
        "paragraphs": [
            "凜凜冰清巖壑氣，亭亭玉立廟廊身。",
            "從前誤把瑶姬比，雌了梅花俗了人。"
        ],
        "title": "和劉後村梅花百詠  其一○",
        "id": "dd954c2c-d7ba-425a-812c-82990e64ca98"
    },
    {
        "author": "方蒙仲",
        "paragraphs": [
            "少陵前僅陸君詩，騷裏居多摭茝蘺。",
            "未必梅花非有待，不妨敲琢古人遺。"
        ],
        "title": "和劉後村梅花百詠  其一一",
        "id": "37a7c05a-ab26-4467-a807-9fb42d46906f"
    },
    {
        "author": "方蒙仲",
        "paragraphs": [
            "短籬疎竹自周遮，官舍過如野老家。",
            "不是陋儒太孤絕，自看梅後覺無花。"
        ],
        "title": "和劉後村梅花百詠  其一二",
        "id": "c815affe-47f6-4d01-891b-f0a787016c58"
    },
    {
        "author": "方蒙仲",
        "paragraphs": [
            "三年朝露借恩光，賸種江梅作洞房。",
            "待得百年俱玉雪，冷官亦自有甘棠。"
        ],
        "title": "和劉後村梅花百詠  其一三",
        "id": "761ee494-95c6-4973-9d94-7ab6879d7b79"
    },
    {
        "author": "方蒙仲",
        "paragraphs": [
            "一生夢不識愁臺，口吻悲鳴有底哀。",
            "樹上玉人應冷笑，從今不敢送愁來。"
        ],
        "title": "和劉後村梅花百詠  其一四",
        "id": "b134966e-fe22-4278-ace0-b2f135505e6d"
    },
    {
        "author": "方蒙仲",
        "paragraphs": [
            "倚樹靜看成入定，巡簷對語似談空。",
            "是花是雪都休問，但覺清香滿袖風。"
        ],
        "title": "和劉後村梅花百詠  其一五",
        "id": "3918befc-c4eb-4079-8913-fabf164962d6"
    },
    {
        "author": "方蒙仲",
        "paragraphs": [
            "青子成時殊苦淡，玉英嚼處更清酸。",
            "自緣芳潔盈腔裏，安肯甘甜轉舌間。"
        ],
        "title": "和劉後村梅花百詠  其一六",
        "id": "2002213c-2016-4d60-bd38-857b2e305aa5"
    },
    {
        "author": "方蒙仲",
        "paragraphs": [
            "從知枯淡芬芳遠，自古榮華朽腐多。",
            "且作從容廊廟看，一丘一壑覺如何。"
        ],
        "title": "和劉後村梅花百詠  其一七",
        "id": "b30ea286-4f04-40db-8780-d87852f09557"
    },
    {
        "author": "方蒙仲",
        "paragraphs": [
            "無人可共倚雕欄，折得橫枝獨自看。",
            "梅癖難醫君信否，東陽瘦損少陵酸。"
        ],
        "title": "和劉後村梅花百詠  其一八",
        "id": "94a177e9-37db-4c97-82e0-512874507a0c"
    },
    {
        "author": "方蒙仲",
        "paragraphs": [
            "簾圍玉館愁吟盡，錦藉瑶瓶怕摘殘。",
            "姑息梅花詎須爾，山家何處有朱欄。"
        ],
        "title": "和劉後村梅花百詠  其一九",
        "id": "41d2e6d2-5afd-4cbf-a8b9-a40647651cd8"
    },
    {
        "author": "方蒙仲",
        "paragraphs": [
            "雨霰瀟瀟天地寬，相看島瘦與郊寒。",
            "埋腰立雪心良苦，擁鼻吟風事大難。"
        ],
        "title": "和劉後村梅花百詠  其二○",
        "id": "c2867a09-dd9d-47e8-a988-05534b50b239"
    },
    {
        "author": "方蒙仲",
        "paragraphs": [
            "吟人寫物例浮夸，未易形容是此花。",
            "好事休刊和靖集，一聯已足自成家。"
        ],
        "title": "和劉後村梅花百詠  其二一",
        "id": "4b557102-d2fd-40b0-9c03-bab3bada2674"
    },
    {
        "author": "方蒙仲",
        "paragraphs": [
            "一氣居然分冷暖，南枝開早北枝遲。",
            "都城巧力真堪羨，競買梅花八月時。"
        ],
        "title": "和劉後村梅花百詠  其二二",
        "id": "c5c09902-92e2-45de-ba9b-94c1e18ecb95"
    },
    {
        "author": "方蒙仲",
        "paragraphs": [
            "玉羽江蓮美莫當，酴醿縞袂雪爲裳。",
            "白之謂白何分別，畢竟還梅是當行。"
        ],
        "title": "和劉後村梅花百詠  其二三",
        "id": "475c8f8a-d785-4d14-be17-dd937560f250"
    },
    {
        "author": "方蒙仲",
        "paragraphs": [
            "自是不容加染涴，看來良亦富才情。",
            "落羌女管聲聲怨，點壽陽粧片片輕。"
        ],
        "title": "和劉後村梅花百詠  其二四",
        "id": "c8b35404-8283-450a-bd50-484d4360b912"
    },
    {
        "author": "方蒙仲",
        "paragraphs": [
            "不把山林換市朝，鮮明自是一時標。",
            "便令大冶安能鑄，儻有小山差可招。"
        ],
        "title": "和劉後村梅花百詠  其二五",
        "id": "e6452238-f8b2-476e-a10a-da244ffc98fc"
    },
    {
        "author": "方蒙仲",
        "paragraphs": [
            "腸斷當年古吹臺，酒酣欲叫謫仙回。",
            "夜深落月照顔色，端的宮袍入夢來。"
        ],
        "title": "和劉後村梅花百詠  其二六",
        "id": "f820138d-f185-46f7-8ea8-4ba408860fda"
    },
    {
        "author": "方蒙仲",
        "paragraphs": [
            "智瓊久已乘龍去，留得人間十二枝。",
            "插向瓦瓶伴孤枕，別無玉骨與冰肌。"
        ],
        "title": "和劉後村梅花百詠  其二七",
        "id": "bc48d1dd-d346-407f-85f8-619a95a46b47"
    },
    {
        "author": "方蒙仲",
        "paragraphs": [
            "託根豈解媚中璫，採蕨祇當慕首陽。",
            "未必木天無穢史，豈其枌省盡清郎。"
        ],
        "title": "和劉後村梅花百詠  其二八",
        "id": "75824d57-1d2d-4071-b5a4-190a6d02dad6"
    },
    {
        "author": "方蒙仲",
        "paragraphs": [
            "雪兒按瑟侯門妬，玉女偷花帝座嗔。",
            "彼美人兮笑林薄，風流別是一家春。"
        ],
        "title": "和劉後村梅花百詠  其二九",
        "id": "2f5b1ccb-0fc4-419f-8861-8ee1dcdc2df4"
    },
    {
        "author": "方蒙仲",
        "paragraphs": [
            "綵葉如雲觀瑒蘂，金盆照日品桃花。",
            "安知尤物真瓌特，落在西湖處士家。"
        ],
        "tags": [
            "西湖"
        ],
        "title": "和劉後村梅花百詠  其三○",
        "id": "7c7dbf14-72da-4018-bd6b-2de100fb1397"
    },
    {
        "author": "方蒙仲",
        "paragraphs": [
            "煮木石餐多藥竈，斷葷羶氣獨茶鐺。",
            "詩人自合長年瘦，底事梅花更瘦生。"
        ],
        "title": "和劉後村梅花百詠  其三一",
        "id": "43583c38-bb79-4d55-b019-d0318d4d6e8c"
    },
    {
        "author": "方蒙仲",
        "paragraphs": [
            "刻玉琱瓊費盡工，待看佳實綠陰中。",
            "早推花作羣芳首，誰道梨爲百果宗。"
        ],
        "title": "和劉後村梅花百詠  其三二",
        "id": "893885e9-78e0-431c-82b2-aaf2162800b1"
    },
    {
        "author": "方蒙仲",
        "paragraphs": [
            "梅嘆知音少曠夔，政須我輩與伸眉。",
            "逋仙詩勝多多許，咀嚼無令一字遺。"
        ],
        "title": "和劉後村梅花百詠  其三三",
        "id": "4228935c-fafe-4d4d-af8c-034340284d19"
    },
    {
        "author": "方蒙仲",
        "paragraphs": [
            "行吟坐想午忘饑，剔盡青燈睡失時。",
            "唐宋以來多作者，姑爲漢魏補梅詩。"
        ],
        "title": "和劉後村梅花百詠  其三四",
        "id": "aa229a75-19ad-49b4-b7be-3e15a314848d"
    },
    {
        "author": "方蒙仲",
        "paragraphs": [
            "驛處徘徊磴處緣，任教人喚作梅顛。",
            "賒它陸凱二十字，喚起杜陵三百年。"
        ],
        "title": "和劉後村梅花百詠  其三五",
        "id": "66021145-e9c8-48a0-8a7a-87bde040312f"
    },
    {
        "author": "方蒙仲",
        "paragraphs": [
            "純是沉檀和乳麝，許多珠瓅間金塊。",
            "素娥親擣攤成片，玉帝閑遊撒下來。"
        ],
        "title": "和劉後村梅花百詠  其三六",
        "id": "fb3093af-0df0-491e-a5bb-721849733fa5"
    },
    {
        "author": "方蒙仲",
        "paragraphs": [
            "十分正色白爲難，眼底紅黄總熱瞞。",
            "安得雲英揮玉杵，臈餘爲合返魂丹。"
        ],
        "title": "和劉後村梅花百詠  其三七",
        "id": "5d9bcb50-f9ef-4476-8f91-c83a676cc100"
    },
    {
        "author": "方蒙仲",
        "paragraphs": [
            "雪破白時驚臈早，雨肥紅處已春歸。",
            "到頭不識東皇面，看盡蜂黄蝶粉飛。"
        ],
        "title": "和劉後村梅花百詠  其三八",
        "id": "acba4674-467b-4ff2-95ba-85cf4fcd2ac2"
    },
    {
        "author": "方蒙仲",
        "paragraphs": [
            "最堪避世有牆東，細別薰蕕鼻觀中。",
            "商皓芝香真可老，陶朱銅臭敢稱公。"
        ],
        "title": "和劉後村梅花百詠  其三九",
        "id": "516ef491-289b-48a1-91a4-5e170d035d38"
    },
    {
        "author": "方蒙仲",
        "paragraphs": [
            "儼然盛服對嚴賓，肯向花中作素臣。",
            "映徹九泉明一世，清言須讓晉諸人。"
        ],
        "title": "和劉後村梅花百詠  其四○",
        "id": "8a984b40-8b46-48dc-b1a5-d0f4064b206d"
    },
    {
        "author": "方蒙仲",
        "paragraphs": [
            "夜色朝光兩莫知，樹間但見白差差。",
            "江南到處名姝少，一律前村雪裏詞。"
        ],
        "title": "和劉後村梅花百詠  其四一",
        "id": "cd774383-554f-4d3f-a7af-c3aa3b9d6f10"
    },
    {
        "author": "方蒙仲",
        "paragraphs": [
            "百年老樹半邊枯，衆卉難攀覺太孤。",
            "欲進素馨交茉莉，柰渠浪蘂欠根株。"
        ],
        "title": "和劉後村梅花百詠  其四二",
        "id": "31921d18-c22c-4504-bade-9272caedc15f"
    },
    {
        "author": "方蒙仲",
        "paragraphs": [
            "鷗社同盟交最久，兔園授簡事堪悲。",
            "開元才子多佳句，借向宮人笛裏吹。"
        ],
        "title": "和劉後村梅花百詠  其四三",
        "id": "ce024d09-3f14-4b5a-9f25-45b15630896a"
    },
    {
        "author": "方蒙仲",
        "paragraphs": [
            "童黄安足名天下，太白常疑在世間。",
            "生縱不陪振鷺列，死猶可葬伯鸞山。"
        ],
        "title": "和劉後村梅花百詠  其四四",
        "id": "a480e214-a95a-4909-bcc2-ec214d3d90d8"
    },
    {
        "author": "方蒙仲",
        "paragraphs": [
            "方見橫斜忽亂飛，噫其造物未昌時。",
            "點衣片片皆詩料，愛惜移時不敢吹。"
        ],
        "title": "和劉後村梅花百詠  其四五",
        "id": "6f0fefb1-f371-4935-9b37-04fd84df3a25"
    },
    {
        "author": "方蒙仲",
        "paragraphs": [
            "後村畫卷四方來，輸與先生作襪材。",
            "貌就寒林差易事，玉堂雲霧欠人裁。"
        ],
        "title": "和劉後村梅花百詠  其四六",
        "id": "a32a5b2a-6bac-4291-89c6-97bc57b2b6d7"
    },
    {
        "author": "方蒙仲",
        "paragraphs": [
            "香臭難逃萬古評，白黄安得一般清。",
            "好看玉樹臨風立，羞殺金蓮帖地行。"
        ],
        "title": "和劉後村梅花百詠  其四七",
        "id": "4b4e48a8-72cc-4605-93fe-afaede81669e"
    },
    {
        "author": "方蒙仲",
        "paragraphs": [
            "此花清絕畏人知，間許吟人嚥入脾。",
            "嚥去居然佳句少，誰云臭腐可神奇。"
        ],
        "title": "和劉後村梅花百詠  其四八",
        "id": "85ac2c91-7254-4f48-b7f5-bcbf0c13479c"
    },
    {
        "author": "方蒙仲",
        "paragraphs": [
            "含章遺跡杳難詳，漢苑唐都更可傷。",
            "說與詩人莫嘲詠，梅花眼見幾興亡。"
        ],
        "title": "和劉後村梅花百詠  其四九",
        "id": "4b6b87e0-3125-4ed7-b092-46fc050eaf22"
    },
    {
        "author": "方蒙仲",
        "paragraphs": [
            "癡兒安得妄評彈，剛道空花用處難。",
            "最是香能蠲客醉，更如玉可滅人瘢。"
        ],
        "title": "和劉後村梅花百詠  其五○",
        "id": "8a4826a2-129a-46c6-8256-d397ff597393"
    },
    {
        "author": "方蒙仲",
        "paragraphs": [
            "香奩陋體實堪哀，慙謝諸公費輓推。",
            "鐵石心腸元作賦，浮華詎足定人才。"
        ],
        "title": "和劉後村梅花百詠  其五一",
        "id": "0699a778-3eef-49ec-9926-8c88597cd25e"
    },
    {
        "author": "方蒙仲",
        "paragraphs": [
            "惜花心固凄凉矣，遶樹身猶矍鑠哉。",
            "且莫怨嗟難可口，和羹事只係時來。"
        ],
        "title": "和劉後村梅花百詠  其五二",
        "id": "a12afb58-0d1a-4195-a043-05af7fbc629a"
    },
    {
        "author": "方蒙仲",
        "paragraphs": [
            "老天機軸無停手，忙織千葩染萬紅。",
            "惟有一冬閑歲月，梅花專局不分功。"
        ],
        "title": "和劉後村梅花百詠  其五三",
        "id": "d40f7860-4ffc-4cbf-b792-5279c33e5c26"
    },
    {
        "author": "方蒙仲",
        "paragraphs": [
            "窗明不寐夜寥寥，恍惚珠幢跨玉橋。",
            "冷掾久嚴紅妓禁，綵鸞莫誤喚文簫。"
        ],
        "title": "和劉後村梅花百詠  其五四",
        "id": "9af88e8e-75cf-448d-97a0-39f03a1f23c2"
    },
    {
        "author": "方蒙仲",
        "paragraphs": [
            "樂事賞心誰不有，可人勝士古來難。",
            "樽前莫怪同游少，恐被梅花白眼看。"
        ],
        "title": "和劉後村梅花百詠  其五五",
        "id": "ee424fa3-e81e-46c6-963c-1ce8ff689353"
    },
    {
        "author": "方蒙仲",
        "paragraphs": [
            "千頃瓊田徒手得，連雲綵閣一朝成。",
            "平生富貴梅時健，肯作窮人凍餓聲。"
        ],
        "title": "和劉後村梅花百詠  其五六",
        "id": "c13f6e75-e7d4-46b0-bd2e-38b09958075a"
    },
    {
        "author": "方蒙仲",
        "paragraphs": [
            "禹錫當年出省臺，玄都花謝轉生哀。",
            "梅花不涉春風事，看取先生幾度來。"
        ],
        "title": "和劉後村梅花百詠  其五七",
        "id": "e670bdb7-07e2-4de9-b735-2ae66fea7fab"
    },
    {
        "author": "方蒙仲",
        "paragraphs": [
            "一生不信有金芝，今歲庭前碧玉枝。",
            "只恨相看無一語，怳如月下對桓伊。"
        ],
        "title": "和劉後村梅花百詠  其五八",
        "id": "cf731d57-5916-4dd6-915c-c2e108c1b529"
    },
    {
        "author": "方蒙仲",
        "paragraphs": [
            "沸鼎乾坤塵未消，椒菌雜襲少高標。",
            "君王曾夢商巖否，此物差堪與燮調。"
        ],
        "title": "和劉後村梅花百詠  其五九",
        "id": "08b49176-df36-4eee-a6bb-cf8f651560b6"
    },
    {
        "author": "方蒙仲",
        "paragraphs": [
            "簡齋絕句天爲笑，旋到調羹鼎伴來。",
            "只合拜梅爲座主，畫梅且爾况真梅。"
        ],
        "title": "和劉後村梅花百詠  其六○",
        "id": "41418540-597f-4351-9064-bd684371eb4c"
    },
    {
        "author": "方蒙仲",
        "paragraphs": [
            "少豪放出旅枯槎，歸橐垂垂返海涯。",
            "叔子諸公自佳耳，關人心事只梅花。"
        ],
        "title": "和劉後村梅花百詠  其六一",
        "id": "109bc380-24c3-452c-b1d7-f254b56f0b60"
    },
    {
        "author": "方蒙仲",
        "paragraphs": [
            "溪北溪南雪跨懸，瓊樓玉宇照庭前。",
            "萸坪竹館辛夷塢，肯與王維賭輞川。"
        ],
        "title": "和劉後村梅花百詠  其六二",
        "id": "15549660-2d5b-4846-9940-218a8595bcfb"
    },
    {
        "author": "方蒙仲",
        "paragraphs": [
            "披衣徙倚天方曙，秉燭吟哦夜忽中。",
            "不是被他驅使得，愛他意政與人同。"
        ],
        "title": "和劉後村梅花百詠  其六三",
        "id": "5ed248a8-aae4-4e1f-85e4-8c170b28fb87"
    },
    {
        "author": "方蒙仲",
        "paragraphs": [
            "心事芬芬流品勝，一生清友是梅臞。",
            "可憐介甫交游盡，歲晚鍾山進二俞。"
        ],
        "title": "和劉後村梅花百詠  其六四",
        "id": "14619f1d-c2af-4993-9201-a69389328afd"
    },
    {
        "author": "方蒙仲",
        "paragraphs": [
            "懷中黄敕墨猶新，曾尾羣賢步玉津。",
            "惆悵看花成昨夢，大輸今歲賞梅人。"
        ],
        "title": "和劉後村梅花百詠  其六五",
        "id": "68393bde-3c18-4f5e-98cd-373709ef027f"
    },
    {
        "author": "方蒙仲",
        "paragraphs": [
            "生涯冷淡樂者少，聲色希夷見若無。",
            "洛下只知海棠會，嶺南競作荔枝圖。"
        ],
        "title": "和劉後村梅花百詠  其六六",
        "id": "ddc6b08a-4f06-4295-8f40-40cdc5aa649d"
    },
    {
        "author": "方蒙仲",
        "paragraphs": [
            "極知雲月浩無邊，所恨舂容欠大篇。",
            "宵立我猶嫌俗士，形臞爾可配儒仙。"
        ],
        "title": "和劉後村梅花百詠  其六七",
        "id": "c94a44bc-9c6f-445b-87e4-99835a460ec0"
    },
    {
        "author": "方蒙仲",
        "paragraphs": [
            "一從香影句名佳，嗣響纔稱竹外斜。",
            "千古梅詩三句好，何如閣筆只看花。"
        ],
        "title": "和劉後村梅花百詠  其六八",
        "id": "d5cb4824-baa7-42ed-8b9b-e37118269173"
    },
    {
        "author": "方蒙仲",
        "paragraphs": [
            "寶絡珠瓔佛子龕，荒原斷磵隠君庵。",
            "清言悟法無人會，時有遊蜂細細參。"
        ],
        "title": "和劉後村梅花百詠  其六九",
        "id": "331a96f4-0600-49d4-a2e2-f45832bd65ee"
    },
    {
        "author": "方蒙仲",
        "paragraphs": [
            "薜荔帷兮葯作房，芳華底用浴蘭湯。",
            "傾城梳洗祇招惎，且可隨宜淡淡粧。"
        ],
        "title": "和劉後村梅花百詠  其七○",
        "id": "615fc759-4651-4285-baad-04842b0354fd"
    },
    {
        "author": "方蒙仲",
        "paragraphs": [
            "十分元得孤寒力，一點無關坱圠功。",
            "誰令春風來得晚，梅花也不傲春風。"
        ],
        "title": "和劉後村梅花百詠  其七一",
        "id": "c8766c49-fb9c-4522-8a5e-db0a403fc498"
    },
    {
        "author": "方蒙仲",
        "paragraphs": [
            "和靖墓荒吟骨冷，孤山新廟尚危欄。",
            "便當純用梅花祭，一洗蕉黄與荔丹。"
        ],
        "title": "和劉後村梅花百詠  其七二",
        "id": "6135d918-5bb8-4992-9e55-8caefe43985e"
    },
    {
        "author": "方蒙仲",
        "paragraphs": [
            "嬾入壽宮供貴主，難憑庾驛寄時賢。",
            "不如吹入霜天角，尚爲君王戍北邊。"
        ],
        "title": "和劉後村梅花百詠  其七三",
        "id": "25314c11-d29f-45e7-9ce7-e764af396c6d"
    },
    {
        "author": "方蒙仲",
        "paragraphs": [
            "溫柔鄉苦不勝衣，端正樓嫌微有肌。",
            "安得花神供步輦，不肥不瘦美兼之。"
        ],
        "title": "和劉後村梅花百詠  其七四",
        "id": "42e7b428-cbff-4c77-9cf6-682134c13a6d"
    },
    {
        "author": "方蒙仲",
        "paragraphs": [
            "舊友凋零新友少，惟梅到處只依然。",
            "願言白髮三千丈，飽看高花五百年。"
        ],
        "title": "和劉後村梅花百詠  其七五",
        "id": "d83b296d-7a38-4ef2-9ef3-9112ff66bf31"
    },
    {
        "author": "方蒙仲",
        "paragraphs": [
            "西湖已死猶名世，東閣更佳何與人。",
            "但得心傳清白事，不須足踏軟紅塵。"
        ],
        "tags": [
            "西湖"
        ],
        "title": "和劉後村梅花百詠  其七六",
        "id": "5aae11c6-46e0-4e1c-bd03-abd2620dbe94"
    },
    {
        "author": "方蒙仲",
        "paragraphs": [
            "樹邊久立任衣單，爲愛天香徹骨寒。",
            "腦子斛量猶覺臭，安知人世有沉檀。"
        ],
        "title": "和劉後村梅花百詠  其七七",
        "id": "2ac3a0cf-b148-424c-9b1f-b1c2c3e50b86"
    },
    {
        "author": "方蒙仲",
        "paragraphs": [
            "花昔羅浮山下居，肌膚玉雪縞衣裾。",
            "冷齋不到朝雲死，獨與松風伴大蘇。"
        ],
        "title": "和劉後村梅花百詠  其七八",
        "id": "791fafe0-fdbc-4e4a-914f-47f2faa29766"
    },
    {
        "author": "方蒙仲",
        "paragraphs": [
            "初似窮兒觀異寶，俄驚上帝錫嘉名。",
            "荒山底處生珠藏，蓬戶居然扁玉清。"
        ],
        "title": "和劉後村梅花百詠  其七九",
        "id": "ab940c44-8a3f-43c1-aa98-a12cc582f019"
    },
    {
        "author": "方蒙仲",
        "paragraphs": [
            "雪裹空身無庇葉，風前妙質忽飛塵。",
            "一襦不著中寒去，莫是陳三輩行人。"
        ],
        "title": "和劉後村梅花百詠  其八○",
        "id": "20579779-9345-46b1-887a-1255d1a9dd7c"
    },
    {
        "author": "方蒙仲",
        "paragraphs": [
            "掃空習氣尚餘狂，豈不懷思拾衆芳。",
            "花裏素王真足貴，橘中皓叟更無香。"
        ],
        "title": "和劉後村梅花百詠  其八一",
        "id": "e691ee87-831e-4a5b-889d-810edf84b47f"
    },
    {
        "author": "方蒙仲",
        "paragraphs": [
            "玉英瑶圃美人家，寶璐瓊芳興絕佳。",
            "此是梅花真實相，誰云騷不品梅花。"
        ],
        "title": "和劉後村梅花百詠  其八二",
        "id": "af456ab5-a5c4-4be7-a89b-8b77d281c381"
    },
    {
        "author": "方蒙仲",
        "paragraphs": [
            "不慕清官况熱官，竹籬紙帳睡差安。",
            "却愁帝敕梅龍去，第一瑶臺分外寒。"
        ],
        "title": "和劉後村梅花百詠  其八三",
        "id": "20792c4f-3028-40e8-aafb-b6c79aa6bbc8"
    },
    {
        "author": "方蒙仲",
        "paragraphs": [
            "忍寒寧死餓寧僵，不去偷它賈女香。",
            "感嘆懷鉛成底事，辛勤餐玉竟無方。"
        ],
        "title": "和劉後村梅花百詠  其八四",
        "id": "c5067adf-9f32-487c-91f2-11a25ac36db2"
    },
    {
        "author": "方蒙仲",
        "paragraphs": [
            "無色無香應是畫，雨珠雨玉柰何窮。",
            "素餐終老坐成晚，白業它生掃未空。"
        ],
        "title": "和劉後村梅花百詠  其八五",
        "id": "141f8de0-7e0c-41c7-8dac-648c8e57b1e1"
    },
    {
        "author": "方蒙仲",
        "paragraphs": [
            "青塚鎖香魂，羅浮埋玉質。",
            "美人薄命多，臨風空太息。"
        ],
        "title": "落梅",
        "id": "f28b632a-4e4b-4447-8aab-2bcbda2f8e23"
    },
    {
        "author": "方蒙仲",
        "paragraphs": [
            "枝北復枝南，明星□□□。",
            "不用怨春風，且作初開看。"
        ],
        "title": "殘梅",
        "id": "9533fa3c-4274-4869-8e74-62cf08ee2b04"
    },
    {
        "author": "方蒙仲",
        "paragraphs": [
            "自嫌太奇絕，混以雪和月。",
            "却有一味香，教人細分別。"
        ],
        "title": "以詩句詠梅 殘雪消遲月出蚤",
        "id": "10ec7e5e-e681-44b5-ba20-60af83c46407"
    },
    {
        "author": "方蒙仲",
        "paragraphs": [
            "慎勿掃蒼苔，芳英堪藉地。",
            "丘壑足風流，欠得脂粉氣。"
        ],
        "title": "以詩句詠梅 點綴裙腰粉不掃",
        "id": "0a8cc136-ede8-4289-af4a-66790f1f6868"
    },
    {
        "author": "方蒙仲",
        "paragraphs": [
            "梅曾無一語，人□不能休。",
            "覺得逋仙句，梅猶未點頭。"
        ],
        "title": "以詩句詠梅 妙意有在終無言",
        "id": "e9c5564e-2bea-497f-b6c5-dac444b14f5f"
    },
    {
        "author": "方蒙仲",
        "paragraphs": [
            "花老幾人來，人老花常少。",
            "安得似花人，年年陪一笑。"
        ],
        "title": "以詩句詠梅 十年花送詩人老",
        "id": "52b0ae4c-ca5a-43b3-897a-da82c0c9586b"
    },
    {
        "author": "方蒙仲",
        "paragraphs": [
            "平生惟有梅，與語覺差可。",
            "此外豈無花，周旋寧作我。"
        ],
        "title": "以詩句詠梅 淡薄似龍知我意",
        "id": "a43dc43f-6465-4cfe-acbc-8e5f3efe065c"
    },
    {
        "author": "方蒙仲",
        "paragraphs": [
            "道不爲人香，其如人競即。",
            "香外更多佳，人亦未易識。"
        ],
        "title": "以詩句詠梅 幽閑元不爲人香",
        "id": "37fa7c1a-4e64-4d9b-bc57-f58cb5291cfc"
    },
    {
        "author": "方蒙仲",
        "paragraphs": [
            "甚處足橫斜，孤山水一涯。",
            "從來個中水，只許照梅花。"
        ],
        "title": "以詩句詠梅 疎影橫斜水清淺",
        "id": "0505f945-7c1d-4dd6-af2b-2329851c098d"
    },
    {
        "author": "方蒙仲",
        "paragraphs": [
            "但見白磑磑，香從何處來。",
            "廣寒異人世，莫是桂花開。"
        ],
        "title": "以詩句詠梅 暗香浮動月黄昏",
        "id": "f0d521b8-9f68-4491-a083-0dc5783479a9"
    },
    {
        "author": "方蒙仲",
        "paragraphs": [
            "有人善丹青，畫我風滿袖。",
            "其如香筆下，描不就□□。"
        ],
        "title": "以詩句詠梅 獨立晚風香滿袖",
        "id": "b20a2be8-416d-4c4a-acb0-c11521238f46"
    },
    {
        "author": "方蒙仲",
        "paragraphs": [
            "山林殊市朝，易隔故人面。",
            "珍重山中人，留面長相見。"
        ],
        "title": "以詩句詠梅 一枝猶傍故人香",
        "id": "8dd91db4-19c9-4baf-a5cd-1ef304a50d8d"
    },
    {
        "author": "方蒙仲",
        "paragraphs": [
            "淡淡臘前花，離離夏初實。",
            "結裹若異然，不是東皇力。"
        ],
        "title": "以詩句詠梅 綠陰青子明年事",
        "id": "a86c26a2-d98f-4bb5-a92c-8c89cf5e773c"
    },
    {
        "author": "方蒙仲",
        "paragraphs": [
            "南州雪易消，得春却差早。",
            "到處有梅花，不如在家好。"
        ],
        "title": "以詩句詠梅 及早歸來带雪看",
        "id": "99c5032b-b85e-4b29-b1a4-33494eef2ba1"
    },
    {
        "author": "方蒙仲",
        "paragraphs": [
            "天香無盡藏，參透古來希。",
            "便使露些子，猶爲杜德機。"
        ],
        "title": "以詩句詠梅 折得寒香不露機",
        "id": "b1173e92-61fb-4121-99cf-2bf947366ac9"
    },
    {
        "author": "方蒙仲",
        "paragraphs": [
            "人生貴德時，一笑亦足適。",
            "三冬冰雪辰，幾遇佳風日。"
        ],
        "title": "以詩句詠梅 水邊風日笑橫枝",
        "id": "d4f305b0-40a3-45d5-8fa6-04001a097359"
    },
    {
        "author": "方蒙仲",
        "paragraphs": [
            "白叟醉楊柳，韓翁憶李桃。",
            "便令鐵心者，其柰玉顔何。"
        ],
        "title": "以詩句詠梅 未害廣平心鐵似",
        "id": "48708ef5-f1e8-40d8-9cb4-04f390213625"
    },
    {
        "author": "方蒙仲",
        "paragraphs": [
            "異時蘭見耡，只以當門故。",
            "請君陽春看，少讓梅一步。"
        ],
        "title": "以詩句詠梅 屋簾斜入一枝低",
        "id": "e730e5a0-8b6c-4d2a-9fa2-2618bb4dd521"
    },
    {
        "author": "方蒙仲",
        "paragraphs": [
            "清絕畏人知，幽香發深省。",
            "故用此時來，徘徊花下影。"
        ],
        "title": "以詩句詠梅 多情立馬待黄昏",
        "id": "4509d677-6571-4ae7-93a1-974008a518a6"
    },
    {
        "author": "方蒙仲",
        "paragraphs": [
            "玉堂亦茅舍，未易得疎親。",
            "且莫輕相可，梅非多可人。"
        ],
        "title": "以詩句詠梅 一樹橫斜獨可人",
        "id": "99bd9a68-361e-4632-a4fa-2c1652dfe255"
    },
    {
        "author": "方蒙仲",
        "paragraphs": [
            "一生心下事，皆可對人言。",
            "獨有這些子，難爲世俗論。"
        ],
        "title": "以詩句詠梅 巡簷說盡心期事",
        "id": "c0027f62-35ff-402f-acf3-28d760a50c88"
    },
    {
        "author": "方蒙仲",
        "paragraphs": [
            "戎衍瑶林機，秀雪玉圃珍。",
            "向令能寂寞，豈不是佳人。"
        ],
        "title": "以詩句詠梅 玉立寒煙寂寞濱",
        "id": "c28f7706-3638-4f01-94db-587ba83e8ed5"
    },
    {
        "author": "方蒙仲",
        "paragraphs": [
            "東皇第一機，謾道憑花寄。",
            "那知東皇來，已落第二義。"
        ],
        "title": "以詩句詠梅 探請東皇第一機",
        "id": "4274ab7b-e28c-400e-8ef0-ea25aa58a2dc"
    },
    {
        "author": "方蒙仲",
        "paragraphs": [
            "花疑天女現，根訝化人移。",
            "到眼如曾識，無心轉見奇。"
        ],
        "title": "以詩句詠梅 水邊籬落忽橫枝",
        "id": "dbb926b7-93e3-428d-bbc8-45785f357d2d"
    },
    {
        "author": "方蒙仲",
        "paragraphs": [
            "澹寂自天姿，逢人借顔色。",
            "一笑比河清，希仁太孤特。"
        ],
        "title": "以詩句詠梅 林中笑破冰霜面",
        "id": "a2826344-298a-4b87-ae4c-b6172b644210"
    },
    {
        "author": "方蒙仲",
        "paragraphs": [
            "逆境春容少，窮時節義難。",
            "此花小異處，却要十分寒。"
        ],
        "title": "以詩句詠梅 山意衝寒欲放梅",
        "id": "9a88c2f3-04fe-4b95-a64f-2a2e536c30f8"
    },
    {
        "author": "方蒙仲",
        "paragraphs": [
            "荒山俄積玉，老蚌忽明珠。",
            "惟是據枯槁，年來一字無。"
        ],
        "title": "以詩句詠梅 老枝橫出數花新",
        "id": "408a3322-9f2a-43c0-837f-ed2ec7209376"
    },
    {
        "author": "方蒙仲",
        "paragraphs": [
            "樽前酹花神，詩因酒轉新。",
            "方知這奇事，不屬獨醒人。"
        ],
        "title": "以詩句詠梅 月地雲階謾一樽",
        "id": "d3bb9e88-c33e-40d8-b0c1-8001b8e2601d"
    },
    {
        "author": "方蒙仲",
        "paragraphs": [
            "佳則風月境，遠而煙水鄉。",
            "此花元本分，定不爲人香。"
        ],
        "title": "以詩句詠梅 風清月落無人見",
        "id": "0ea91994-700a-4a8a-bb52-eb4eec8caada"
    },
    {
        "author": "方蒙仲",
        "paragraphs": [
            "梅亦有何好，花中偏得名。",
            "只爲淡生活，不傍閙門庭。"
        ],
        "title": "以詩句詠梅 冷蘂疎枝半不禁",
        "id": "bf42de7f-6e77-4911-9bef-55ac2cd82658"
    },
    {
        "author": "方蒙仲",
        "paragraphs": [
            "只見漫天雪，元來亦有花。",
            "兩三花自好，半樹太多些。"
        ],
        "title": "以詩句詠梅 雪後園林纔半樹",
        "id": "83814cb1-5be4-4348-ab8c-cbf0f375f17e"
    },
    {
        "author": "方蒙仲",
        "paragraphs": [
            "昔逋纔兩句，共不用文章。",
            "援筆人皆是，寫來當甚强。"
        ],
        "title": "以詩句詠梅 爲君援筆賦梅花",
        "id": "6c8b214a-a212-44dd-9b86-07b5dffa914d"
    },
    {
        "author": "方蒙仲",
        "paragraphs": [
            "恥與俗同犀，惟有身隨影。",
            "不謂世塵中，梅亦更此境。"
        ],
        "title": "以詩句詠梅 疎枝的皪樽前影",
        "id": "f5de2bb1-3c01-4217-8029-f27721f16944"
    },
    {
        "author": "方蒙仲",
        "paragraphs": [
            "千載幾梅詩，難在道著處。",
            "便是武夷翁，亦賞西湖句。"
        ],
        "tags": [
            "西湖"
        ],
        "title": "以詩句詠梅 微月黄昏句裏香",
        "id": "c0f6042e-ab6a-4534-9f80-4702ffb89252"
    },
    {
        "author": "方蒙仲",
        "paragraphs": [
            "佳句天所嗔，謫與水仙偶。",
            "樽酒酹逋翁，更道香影不。"
        ],
        "title": "以詩句詠梅 孤山山下醉眠處",
        "id": "3d662bb7-9036-4491-9822-5ee3c060a785"
    },
    {
        "author": "方蒙仲",
        "paragraphs": [
            "玉塵固清俸，也莫大餐多。",
            "試問采薇子，而今還在麽。"
        ],
        "title": "以詩句詠梅 且撼長條餐落英",
        "id": "e6d2ffb2-75e4-460f-ba78-9d2e71be87c6"
    },
    {
        "author": "方蒙仲",
        "paragraphs": [
            "世閒如此花，涉春便憔悴。",
            "不識青黄君，歲年管何事。"
        ],
        "title": "以詩句詠梅 江頭千樹春欲暗",
        "id": "1399831a-d299-4061-9c65-a4b108362a41"
    },
    {
        "author": "方蒙仲",
        "paragraphs": [
            "萬里載梅歸，道是春來路。",
            "那知春到時，梅已隨風去。"
        ],
        "title": "以詩句詠梅 萬里春隨遠客來",
        "id": "e71b5672-78a0-418d-8e00-2d173b99ec38"
    },
    {
        "author": "方蒙仲",
        "paragraphs": [
            "難得雪成持，不柰風無頼。",
            "生來避閙藍，行不超色界。"
        ],
        "title": "以詩句詠梅 真與雪霜娛晚景",
        "id": "1763fa5c-bfc7-49e9-8df1-3fabe80cc10a"
    },
    {
        "author": "方蒙仲",
        "paragraphs": [
            "盡是矜風日，誰能耐雪霜。",
            "難中見工巧，黑常勝青皇。"
        ],
        "title": "以詩句詠梅 一枝風物便清和",
        "id": "2a0b2e0d-d603-4c92-85a0-697c53f55861"
    },
    {
        "author": "方蒙仲",
        "paragraphs": [
            "只言梅信末，不柰此愁何。",
            "莫待一枝折，撩人愁更多。"
        ],
        "title": "以詩句詠梅 未將梅蘂驚秋眼",
        "id": "8f5ae588-ccd7-422c-815b-e45195ea15df"
    },
    {
        "author": "方蒙仲",
        "paragraphs": [
            "寒爐耿夜長，竦肩得文句。",
            "將以一枝春，逢人無寄處。"
        ],
        "title": "以詩句詠梅 誰寄寒齋雪夜春",
        "id": "b58ed161-8876-4b5e-8ea9-f812e703f321"
    },
    {
        "author": "方蒙仲",
        "paragraphs": [
            "笛譜久無傳，冷落孤山社。",
            "覓得半個難，何况同賦者。"
        ],
        "title": "以詩句詠梅 玉笛冰灘索同賦",
        "id": "94c41620-1e5a-40f4-89e8-5558334edbf7"
    },
    {
        "author": "方蒙仲",
        "paragraphs": [
            "窗非作梅地，梅雅與窗宜。",
            "未識日斜後，何如月落時。"
        ],
        "title": "以詩句詠梅 小窗斜日兩三枝",
        "id": "a85037f4-0138-4200-8b7c-d37d1ef382e5"
    },
    {
        "author": "方蒙仲",
        "paragraphs": [
            "雪月是花非，但覺夜成旦。",
            "世事忌分明，朦朧差好看。"
        ],
        "title": "以詩句詠梅 要嘗雪月並明時",
        "id": "0ccf220c-61ad-4b2c-a1c7-3880391475ab"
    },
    {
        "author": "方蒙仲",
        "paragraphs": [
            "梅豈必□竹，居何與梅事。",
            "政爾亦偶然，人自見之異。"
        ],
        "title": "以詩句詠梅 竹外一枝斜更好",
        "id": "d2ffafda-cfce-4dc6-a99a-30adb2fbef52"
    },
    {
        "author": "方蒙仲",
        "paragraphs": [
            "風月本無窮，臺觀亦□惡。",
            "妙處吾能言，却恐兒輩覺。"
        ],
        "title": "以詩句詠梅 朔雲爲斷蜂蝶信",
        "id": "76910f0b-de0f-4ea9-bb69-83d696d3cd09"
    },
    {
        "author": "方蒙仲",
        "paragraphs": [
            "狂與豪傾酒，饑腸共索詩。",
            "爲梅成熱惱，除是把□醫。"
        ],
        "title": "以詩句詠梅 爲散冰花除熱惱",
        "id": "eb73d591-fa9e-4774-8c85-99e1e930f1f2"
    },
    {
        "author": "方蒙仲",
        "paragraphs": [
            "商家宰相羹，周代籩人供。",
            "自古實爲先，唐後花始重。"
        ],
        "title": "梅{艹撩}",
        "id": "6fd89ce2-1fef-4cf8-8842-fa0e86b69709"
    },
    {
        "author": "方蒙仲",
        "paragraphs": [
            "人言廣寒宮，合種梅花樹。",
            "那知白玉容，自怕嫦娥妬。"
        ],
        "title": "宜月梅",
        "id": "a3488e77-74b7-4dbd-aebf-987b95578ec0"
    },
    {
        "author": "方蒙仲",
        "paragraphs": [
            "青女出驂鸞，負恃天然色。",
            "一等淡梳粧，太真迎虢國。"
        ],
        "title": "宜霜梅",
        "id": "99a5bfa3-1560-48c3-be9a-e8e96d8416fc"
    },
    {
        "author": "方蒙仲",
        "paragraphs": [
            "長愁花易開，倏被風吹盡。",
            "因愛雪花飛，枝頭巧相映。"
        ],
        "title": "宜雪梅",
        "id": "28869897-bcf4-47b8-9867-67214b05e50e"
    },
    {
        "author": "方蒙仲",
        "paragraphs": [
            "新樣巧翻騰，淡粧尤出俗。",
            "說與莫輕飛，壽陽眠正熟。"
        ],
        "title": "雪花梅",
        "id": "36c9cca9-b9ad-490c-81dd-8d0d2c2680f3"
    },
    {
        "author": "方蒙仲",
        "paragraphs": [
            "瑶妃一念差，謫墮人間世。",
            "瓊闕未忘情，時带盈盈淚。"
        ],
        "title": "雨中梅",
        "id": "6724f7c2-1cce-420b-b52f-28fc21bbcc4d"
    },
    {
        "author": "方蒙仲",
        "paragraphs": [
            "千古水仙玉，坡以逋仙配。",
            "山谷弟山礬，兩事同一意。"
        ],
        "title": "孤山梅",
        "id": "21c74a65-6c86-4191-8cd9-095a6fba111f"
    },
    {
        "author": "方蒙仲",
        "paragraphs": [
            "一陣曉風寒，驚飛點去鞍。",
            "行人易愁絕，便作柳花看。"
        ],
        "title": "溪橋梅",
        "id": "17c5e2c6-62ed-4f36-b3e5-06bfd61f5580"
    },
    {
        "author": "方蒙仲",
        "paragraphs": [
            "美人隔秋水，佇立柰愁何。",
            "剪取靈均語，臨風恍浩歌。"
        ],
        "title": "隔溪梅",
        "id": "207669ae-97a5-4fa0-bd2f-3bc99514c6b7"
    },
    {
        "author": "方蒙仲",
        "paragraphs": [
            "留樵五百詩，半爲梅花賦。",
            "悔不庾嶺遊，天成詩一部。"
        ],
        "title": "庾嶺梅",
        "id": "6fcdb5dc-f7af-4729-9dc3-5e858082eff0"
    },
    {
        "author": "方蒙仲",
        "paragraphs": [
            "坡翁短衫情，此語差足據。",
            "爲愛松風亭，朝雲已仙去。"
        ],
        "title": "羅浮梅",
        "id": "c246dafb-a4cf-41f6-90c2-cbd36c3f4fb5"
    },
    {
        "author": "方蒙仲",
        "paragraphs": [
            "憶昔跨吟鞍，花翁賞新句。",
            "回首十年强，腸斷天竺路。"
        ],
        "tags": [
            "西湖"
        ],
        "title": "西湖梅",
        "id": "1be76ce9-52ee-4b68-a3cb-d45e4a2e2755"
    },
    {
        "author": "方蒙仲",
        "paragraphs": [
            "幾回桂州夢，欠一桂州詩。",
            "何日萬里外，吟梅真大奇。"
        ],
        "title": "桂林吟梅",
        "id": "df021d7f-1a33-4768-8078-fa2c8fb8a6ba"
    },
    {
        "author": "方蒙仲",
        "paragraphs": [
            "何緣春信息，第一到田家。",
            "爲甚笙歌院，重重繡幕遮。"
        ],
        "title": "前村梅",
        "id": "6ebf29a6-31f0-4fc5-8090-c44626891f29"
    },
    {
        "author": "方蒙仲",
        "paragraphs": [
            "翁仲爲余泣，江頭負月明。",
            "一從少陵死，此路斷人行。"
        ],
        "title": "江路梅",
        "id": "c62f3e6c-97cc-4091-8303-f733da52e951"
    },
    {
        "author": "方蒙仲",
        "paragraphs": [
            "雨後衆崖碧，白處紛寒梅。",
            "遥遥迎客意，欲下山坡來。",
            "窮村受春晚，邂逅今日開。",
            "絳領承玉面，臨風一低回。",
            "折歸無可贈，孤賞心悠哉。"
        ],
        "title": "詠西嶺梅花",
        "id": "ef5401bf-3ad7-4f36-a395-571d1876bc5d"
    },
    {
        "author": "方蒙仲",
        "paragraphs": [
            "青皇手一陶，苦要牢籠去。",
            "不敢受恩多，桃李休相妬。"
        ],
        "title": "春梅",
        "id": "aab1e581-eedd-401e-8d33-23858b51ad5e"
    },
    {
        "author": "方蒙仲",
        "paragraphs": [
            "相彼一長鬚，赤脚亦無有。",
            "二梅侍側焉，豈不差勝不。"
        ],
        "title": "亭前梅",
        "id": "5696fd51-06f2-4fb9-9a00-1803d228a639"
    },
    {
        "author": "方蒙仲",
        "paragraphs": [
            "春色滿梢頭，所思尚千里。",
            "京洛貴人多，誰歟堪寄似。"
        ],
        "title": "寄驛梅",
        "id": "09a9c599-f582-47e5-a362-f6daf5b612f9"
    },
    {
        "author": "方蒙仲",
        "paragraphs": [
            "寂寂度年光，堅貞玉雪香。",
            "冶容誰氏子，終日傍垂楊。"
        ],
        "title": "隔牆梅",
        "id": "f4d64643-2165-400a-b7da-10dd0010d354"
    },
    {
        "author": "方蒙仲",
        "paragraphs": [
            "整整復欹欹，微微褪玉肌。",
            "嬌羞說不盡，露下月低時。"
        ],
        "title": "牆角梅",
        "id": "7f650af1-a8e7-49ce-b4ba-24c2d7933c24"
    },
    {
        "author": "方蒙仲",
        "paragraphs": [
            "牆角老槎牙，槎牙閲歲華。",
            "誰知槁欲死，解出背時花。"
        ],
        "title": "孤梅",
        "id": "bf6c8dd7-0eb9-41bd-a734-599ff77c6b70"
    },
    {
        "author": "方蒙仲",
        "paragraphs": [
            "短褐一枝筇，穿花雲幾重。",
            "日邊花鳥使，定不到山中。"
        ],
        "title": "探梅",
        "id": "206c82fb-9d02-4fca-bcc4-60f1e08b5d92"
    },
    {
        "author": "方蒙仲",
        "paragraphs": [
            "摽梅其實七，此特損其三。",
            "風賦久不作，有詩誰共談。"
        ],
        "title": "四望梅",
        "id": "0724d612-b92d-4b2d-b2c4-f48b6f6024d0"
    },
    {
        "author": "方蒙仲",
        "paragraphs": [
            "平生空四海，紅紫委如塵。",
            "梅處生新敬，寧非具限人。"
        ],
        "title": "見梅",
        "id": "c5999c1d-73cf-41bf-927d-860ff1e2edf4"
    },
    {
        "author": "方蒙仲",
        "paragraphs": [
            "謾言同一嗜，世盡愛梅人。",
            "亦有行歌者，腰鐮采作薪。"
        ],
        "title": "愛梅",
        "id": "f9a3dc85-4521-4fe2-a678-a91249093f23"
    },
    {
        "author": "方蒙仲",
        "paragraphs": [
            "謫仙豪放甚，小妾伴金鞍。",
            "未可將窮相，詩人一例看。"
        ],
        "title": "笑坐金鞍歌落梅",
        "id": "7884dbe2-0bf6-48d6-8ff9-6586067705c6"
    },
    {
        "author": "方蒙仲",
        "paragraphs": [
            "夜月玉堂前，春風紫蓋邊。",
            "想君都看破，寧與我周旋。"
        ],
        "title": "問梅",
        "id": "4f393499-0502-4c40-928a-aa28d9d6e840"
    },
    {
        "author": "方蒙仲",
        "paragraphs": [
            "人言是金屋，我見即柴門。",
            "但認安身處，區區何足論。"
        ],
        "title": "梅答",
        "id": "aac9cd59-c1fe-47fa-b510-087ff5fc3ef0"
    },
    {
        "author": "方蒙仲",
        "paragraphs": [
            "看梅如看畫，由我不由他。",
            "千樹江頭少，一枝瓶裏多。"
        ],
        "title": "折梅",
        "id": "3fae4d3c-cb18-4357-aa0f-aa388bd75ba3"
    },
    {
        "author": "方蒙仲",
        "paragraphs": [
            "人兮吾與游，竹兮吾與俱。",
            "世濁此獨清，室小自有餘。"
        ],
        "title": "此君室  其一",
        "id": "74d3b13d-e7ee-4802-ac0d-ccae478ffa9f"
    },
    {
        "author": "方蒙仲",
        "paragraphs": [
            "環堵未可輕，足稽天下事。",
            "何必晉諸賢，自是周二子。"
        ],
        "title": "此君室  其二",
        "id": "aa817df2-dec2-4ee1-8eb9-0fb402a4b2b3"
    },
    {
        "author": "方蒙仲",
        "paragraphs": [
            "爲嫌太孤高，邂逅松梅友。",
            "忽與竹同評，是遇知音不。"
        ],
        "title": "此君室  其三",
        "id": "ee2d77fa-622a-4234-83b3-8bf61967f352"
    },
    {
        "author": "方蒙仲",
        "paragraphs": [
            "清福造物慳，數竿自超俗。",
            "苦覓渭濱封，萬此豈有足。"
        ],
        "title": "此君室  其四",
        "id": "c76b4f0b-790f-4c9b-884c-3af4cf3d9af7"
    },
    {
        "author": "方蒙仲",
        "paragraphs": [
            "輩行有後先，志節無今古。",
            "君看錦䙀兒，楚楚已可數。"
        ],
        "title": "此君室  其五",
        "id": "b4076bbb-6687-4120-a8a6-ea40ee64cc20"
    },
    {
        "author": "方蒙仲",
        "paragraphs": [
            "不入閙園林，雅媚佳山水。",
            "君子亦黨乎，賢者後樂此。"
        ],
        "title": "此君室  其六",
        "id": "f64b627a-c7b7-460b-ada3-a114496602e2"
    },
    {
        "author": "方蒙仲",
        "paragraphs": [
            "直節立人懦，清標爽吾惛。",
            "豈不益友哉，人中田承君。"
        ],
        "title": "此君室  其七",
        "id": "db8ecf2b-9748-46a7-89f3-7af5776ead95"
    },
    {
        "author": "方蒙仲",
        "paragraphs": [
            "風來聲清圓，月明影婆娑。",
            "挺挺巖壑姿，時亦嫵媚何。"
        ],
        "title": "此君室  其八",
        "id": "eb83617d-258c-4ce2-8a55-2994e4ff6e99"
    },
    {
        "author": "方蒙仲",
        "paragraphs": [
            "滔滔天地間，非我安知我。",
            "大兒王子猷，小兒文與可。"
        ],
        "title": "此君室  其九",
        "id": "f94b15e3-9e33-4425-9f6b-eb4387c77478"
    },
    {
        "author": "方蒙仲",
        "paragraphs": [
            "泛菊秋始佳，愛蓮夏方娛。",
            "不如交此君，清興無時無。"
        ],
        "title": "此君室  其一○",
        "id": "a5583bc5-d6cd-4327-85dc-20545791267b"
    },
    {
        "author": "方蒙仲",
        "paragraphs": [
            "僕也環堵人，公也鈞天居。",
            "本出元子下，豈必竹馬餘。"
        ],
        "title": "此君室  其一一",
        "id": "5a445ce2-1cfc-466b-9132-589ca76a0042"
    },
    {
        "author": "方蒙仲",
        "paragraphs": [
            "先生嘯諾餘，嘗欲訪青士。",
            "門生可舉輿，不必命兒子。"
        ],
        "title": "此君室  其一二",
        "id": "61820add-471e-41f7-b41e-b622afbddcb0"
    },
    {
        "author": "方蒙仲",
        "paragraphs": [
            "此士黨有挾，則不與之友。",
            "持此問秋崖，一笑見頷不。"
        ],
        "title": "此君室  其一三",
        "id": "56801001-aebf-486b-a766-626d5293b7be"
    },
    {
        "author": "方蒙仲",
        "paragraphs": [
            "橫厨先玉盤，羶葷鄙哉俗。",
            "竹謂高將軍，汝手汙吾足。"
        ],
        "title": "此君室  其一四",
        "id": "ecd84690-9384-488f-9478-30ae5200fe3f"
    },
    {
        "author": "方蒙仲",
        "paragraphs": [
            "矯矯不可羈，一節足千古。",
            "桃李閙漫山，歲寒誰汝數。"
        ],
        "title": "此君室  其一五",
        "id": "62d871f6-5bea-44e2-826d-92016ade1fb3"
    },
    {
        "author": "方蒙仲",
        "paragraphs": [
            "千載蘭亭人，所樂在山水。",
            "等閑一笑間，風度乃如此。"
        ],
        "title": "此君室  其一六",
        "id": "d889e649-57f0-4b2e-b8ea-5f6a509184a7"
    },
    {
        "author": "方蒙仲",
        "paragraphs": [
            "柳以柔故重，棗以弱故惛。",
            "凜凜首陽人，何頼東皇君。"
        ],
        "title": "此君室  其一七",
        "id": "5d161630-f0f4-4c5b-a168-40dec4bd3f26"
    },
    {
        "author": "方蒙仲",
        "paragraphs": [
            "不因排根人，安得茲婆娑。",
            "請賦淇奧詩，但恐居亡何。"
        ],
        "title": "此君室  其一八",
        "id": "bc6bae8e-a25e-4281-89fc-c4298d1cf143"
    },
    {
        "author": "方蒙仲",
        "paragraphs": [
            "問卿自用卿，爲我寧作我。",
            "道莫强項爲，本見折腰可。"
        ],
        "title": "此君室  其一九",
        "id": "789553f1-e779-440c-94e2-bfb444797203"
    },
    {
        "author": "方蒙仲",
        "paragraphs": [
            "風簷誦新句，絕勝絲竹娛。",
            "此竹古來有，此詩今時無。"
        ],
        "title": "此君室  其二○",
        "id": "5ba053fc-d963-4d43-b610-4eda72709432"
    },
    {
        "author": "方蒙仲",
        "paragraphs": [
            "百年亭子一朝新，三舍先生遇拂塵。",
            "城裏看花多處所，此中只待采芹人。"
        ],
        "title": "采芹亭  其一",
        "id": "d32f631e-7c0e-4d95-af3c-7905fc2f0535"
    },
    {
        "author": "方蒙仲",
        "paragraphs": [
            "歎息西湖湖上峯，幾人看得少從容。",
            "任他萬馬羣中走，還我閑身伴雨龍。"
        ],
        "tags": [
            "西湖"
        ],
        "title": "采芹亭  其二",
        "id": "180de9b4-2899-4676-82bf-b710732eb379"
    },
    {
        "author": "方蒙仲",
        "paragraphs": [
            "宜月宜風還宜雪，煙雨冥濛景更宜。",
            "說與客來休剝啄，先生長是倚闌時。"
        ],
        "title": "采芹亭  其三",
        "id": "82440c60-6eb3-4b3e-b2ab-1b22a113c83b"
    },
    {
        "author": "方蒙仲",
        "paragraphs": [
            "便好時時具小槎，徧遊水北水南涯。",
            "游時要揀山深處，恐有山人處士家。"
        ],
        "title": "采芹亭  其四",
        "id": "5bfc0f84-eca0-4360-9080-0b49dcf45856"
    },
    {
        "author": "方蒙仲",
        "paragraphs": [
            "年時桂子例先開，新歲芙蓉手自栽。",
            "不惜一春風雨過，許多好事待秋來。"
        ],
        "title": "采芹亭  其五",
        "id": "e24b6fe6-7e6d-4a74-bdc0-ccd4d65fafcb"
    },
    {
        "author": "方蒙仲",
        "paragraphs": [
            "短帽輕衫亦復家，前村後陌柳初花。",
            "不須多學舞雩興，隨分春光管領些。"
        ],
        "title": "采芹亭  其六",
        "id": "8aa8aae6-2705-40c0-98cd-90e579faa7c4"
    },
    {
        "author": "方蒙仲",
        "paragraphs": [
            "洲墅樓前眼界新，杜園池館更迴縈。",
            "是中一景偏真率，覺得溪山却渾成。"
        ],
        "title": "采芹亭  其七",
        "id": "2039b063-3fd9-41ad-8a92-78abe16f2b30"
    },
    {
        "author": "方蒙仲",
        "paragraphs": [
            "側畔頹垣且莫支，也須別相草堂基。",
            "要知風月無邊處，不著亭臺更自奇。"
        ],
        "title": "采芹亭  其八",
        "id": "2c5a2eea-ed83-44fa-9820-c713f6ae1125"
    },
    {
        "author": "方蒙仲",
        "paragraphs": [
            "老山代出買山錢，更貼前頭碧玉環。",
            "報答風光無一句，不知更看幾州山。"
        ],
        "title": "采芹亭  其九",
        "id": "a6481d64-fffc-4306-97f3-39c5060bcc69"
    },
    {
        "author": "方蒙仲",
        "paragraphs": [
            "眼中光景幾回新，無限英雄一窖塵。",
            "但說百年亭已老，不知曾有百年人。"
        ],
        "title": "采芹亭  其一○",
        "id": "62962747-73ea-410d-bebd-3b35e3ad10bb"
    },
    {
        "author": "方蒙仲",
        "paragraphs": [
            "人道西南三數峯，雖云峭拔欠雍容。",
            "嗟哉偃孌要何用，却學爲蛇羞作龍。"
        ],
        "title": "采芹亭  其一一",
        "id": "9582362d-431c-4a15-84d7-093efd36fceb"
    },
    {
        "author": "方蒙仲",
        "paragraphs": [
            "野性於人投合少，惟山差與意中宜。",
            "專留一榻爲渠下，絕似陳蕃見穉時。"
        ],
        "title": "采芹亭  其一二",
        "id": "72410202-6022-4584-ac3e-7065b3d8d82c"
    },
    {
        "author": "方蒙仲",
        "paragraphs": [
            "武夷山頂足仙槎，欲徃從之天一涯。",
            "具喚小舟酹三諫，向來我祖是通家。"
        ],
        "title": "采芹亭  其一三",
        "id": "9dea7e01-4844-4e18-8c3a-4172677811ac"
    },
    {
        "author": "方蒙仲",
        "paragraphs": [
            "屈指夫容次第開，典衣去買海棠栽。",
            "溪邊堪插荷花否，便可四時携酒來。"
        ],
        "title": "采芹亭  其一四",
        "id": "d8a71896-2846-4977-8d16-72c4cd738e38"
    },
    {
        "author": "方蒙仲",
        "paragraphs": [
            "此中小住自爲佳，無柰看山眼欲花。",
            "把作西湖風物看，不爭多否也爭些。"
        ],
        "tags": [
            "西湖"
        ],
        "title": "采芹亭  其一五",
        "id": "b5d3e61d-f36b-44db-a9f3-91297e0b479e"
    },
    {
        "author": "方蒙仲",
        "paragraphs": [
            "見說西湖又一新，小樓高閣巧相縈。",
            "江山何待人粧點，堪笑吳兒不老成。"
        ],
        "tags": [
            "西湖"
        ],
        "title": "采芹亭  其一六",
        "id": "fe6bf8a1-3f6a-470c-9ab1-f202c54bfb7a"
    },
    {
        "author": "方蒙仲",
        "paragraphs": [
            "屋老知非一木支，待時勝似有鎡基。",
            "安知好事無來者，幻出新亭愈崛奇。"
        ],
        "title": "采芹亭  其一七",
        "id": "89270e3b-cc9d-4038-8008-b7ce83f0252e"
    },
    {
        "author": "方蒙仲",
        "paragraphs": [
            "覓得廣文沽酒錢，便須歸隠四山環。",
            "豈無半幅鵝溪絹，貌取亭前一带山。"
        ],
        "title": "采芹亭  其一八",
        "id": "ce8547fe-02c6-4fe2-8680-faf6e4ce51a3"
    },
    {
        "author": "方蒙仲",
        "paragraphs": [
            "佳處知音若不多，似將俚耳聽雲和。",
            "溪山無自不掛眼，亭乎亭乎如汝何。"
        ],
        "title": "采芹亭  其一九",
        "id": "2d03197e-07e4-43ef-b09a-1a69634d4619"
    },
    {
        "author": "方蒙仲",
        "paragraphs": [
            "頭臚如此可何官，習氣居然簡冊間。",
            "似有宿緣吾士友，差强人意此溪山。",
            "青衿笑語非爲冷，黄卷工夫可得閑。",
            "珍重相期進明德，莫教具素有慚顔。"
        ],
        "title": "學廳桃符  其一",
        "id": "55c02438-1e2c-43a2-88ab-6b4a56d20b39"
    },
    {
        "author": "方蒙仲",
        "paragraphs": [
            "非民非吏一閑身，倏忽空山又見春。",
            "明月清風終歲有，浮雲蒼物幾番新。",
            "不知世有彈冠事，但願門多挾冊人。",
            "疇昔東嘉子徐子，勉旃儻可嗣芳塵。"
        ],
        "title": "學廳桃符  其二",
        "id": "428844e8-7291-47fd-b676-28d7a5cd648a"
    },
    {
        "author": "方蒙仲",
        "paragraphs": [
            "而立之年不啻過，十分減盡少年豪。",
            "喫它官飯如何穩，着了朝衫說甚高。",
            "勤向溪山供日課，賸栽花木足年勞。",
            "客來不周嗟無肉，菜本新添數百窠。"
        ],
        "title": "學廳桃符  其三",
        "id": "c119273f-4dde-4dc0-98ba-6b169b32852b"
    },
    {
        "author": "方蒙仲",
        "paragraphs": [
            "紅雲朵裏紫霞杯，敕使今朝四度來。",
            "意一堂中開九袠，太微星裏現三台。"
        ],
        "title": "壽徐意一參政  其一",
        "id": "929ca38c-cf47-4d5c-aa99-baab5efb53e6"
    },
    {
        "author": "方蒙仲",
        "paragraphs": [
            "呂氏早皆期正獻，范家晚竟相忠宣。",
            "不成二十年聲望，久坐難兄一舊氈。"
        ],
        "title": "壽徐意一參政  其二",
        "id": "c0231151-20e8-463f-bc33-9f611ec56ef7"
    },
    {
        "author": "方蒙仲",
        "paragraphs": [
            "衆芳摇落此何時，爭看江梅拆一枝。",
            "相去小春纔四日，調羹消息不應遲。"
        ],
        "title": "壽徐意一參政  其三",
        "id": "842fb15c-239e-438d-b52b-677d1eaf493f"
    },
    {
        "author": "方蒙仲",
        "paragraphs": [
            "黄花晚節香愈勁，老圃秋容景更奇。",
            "欲侑瓣香無好語，且偷忠獻一聯詩。"
        ],
        "title": "壽徐意一參政  其四",
        "id": "9af59ba0-fef7-4efd-90d6-fdac54263e0a"
    },
    {
        "author": "方蒙仲",
        "paragraphs": [
            "山占樵城最上頭，眼前歷歷記曾遊。",
            "古來不少二千石，海內今誰第一流。",
            "小隊未妨需隙暇，大書已覺振巖幽。",
            "於今幸際豐登日，滿泛松觥賸句酬。"
        ],
        "title": "熙春朝陽",
        "id": "1c08617f-2e29-4fa8-ba5e-f365e41a3f05"
    },
    {
        "author": "方蒙仲",
        "paragraphs": [
            "筆床茶竈答蛩吟，摇落秋風萬里心。",
            "白髮蕭蕭酒初醒，一龕鐙火四更深。"
        ],
        "title": "信筆",
        "id": "5a3a1fe3-5284-495f-b595-537810d061c2"
    },
    {
        "author": "王義山",
        "paragraphs": [
            "伏羲先天易，其初一太極。",
            "太極生陰陽，陰陽各有畫。",
            "濂溪何所傳，妙得於太極。",
            "極上作一圈，一圈只是白。",
            "伏羲已爲贅，大小圈更十。",
            "不知果何意，多是祖河圖。",
            "所以負笭者，敢於嗤吾徒。",
            "願與易相忘，圈點畫皆無。"
        ],
        "title": "贈點易婁君復",
        "id": "d7a094ce-4e61-4f19-87e7-b8ef0f81e39f"
    },
    {
        "author": "王義山",
        "paragraphs": [
            "夜半宮中響珮環，小臣髣彿見天顔。",
            "月星明穊齋壇上，穹昊鑒臨方寸間。",
            "五色雲祥開景運，兩行露立綴仙班。",
            "皇心自與天心合，萬姓歡呼法駕還。"
        ],
        "title": "郊壇奏告禮成口號",
        "id": "3229f6fe-7432-44bd-9f6a-8e14562505ec"
    },
    {
        "author": "王義山",
        "paragraphs": [
            "道隆兼德厚，民庶樂難名。",
            "宮合府中一，身修天下平。",
            "有條皆快活，無事不清明。",
            "長樂天將晚，如聞問寢聲。"
        ],
        "title": "挽度宗  其一",
        "id": "0fd94c25-df06-4a5b-b442-4335a3d50317"
    },
    {
        "author": "王義山",
        "paragraphs": [
            "建隆成帝業，肇造宋乾坤。",
            "永穆昔傳子，慈元今抱孫。",
            "羹牆有堯在，謨訓即湯存。",
            "血染攀髯淚，哀纏徹九閽。"
        ],
        "title": "挽度宗  其二",
        "id": "48d469b5-2989-448e-92c2-e9ebc18331a3"
    },
    {
        "author": "王義山",
        "paragraphs": [
            "到得咸淳國步艱，幾回抗疏動天顔。",
            "丈夫那肯死牖下，餘子從教活草間。",
            "有分珠厓終着去，無心白髮望生還。",
            "故人目斷暮雲處，霧雨濛濛山外山。"
        ],
        "title": "挽遂初陳尚書",
        "id": "db979a27-0896-49cb-8af0-587c0b088928"
    },
    {
        "author": "王義山",
        "paragraphs": [
            "靜中樂處是琴書，此樂輸君二美俱。",
            "明鏡無塵佛關捩，內丹養火夜工夫。",
            "梅花窗下參同契，翠草庭前太極圖。",
            "探得黄庭真訣了，不須更看養生符。"
        ],
        "title": "寄題黄靜齋",
        "id": "f178b5d1-855b-44c3-9105-0bc74ac479df"
    },
    {
        "author": "王義山",
        "paragraphs": [
            "齊己諸人殻已蟬，不傳詩印又多年。",
            "水萍粘瓦終無用，風絮沾泥不是禪。",
            "誰識鹹酸居味外，要追風雅到刪前。",
            "讀師句法真家數，拂拂松陰響澗泉。"
        ],
        "title": "題僧南浦詩卷",
        "id": "59673283-b023-48a4-b428-c1f64b817c73"
    },
    {
        "author": "王義山",
        "paragraphs": [
            "道理須從妙處尋，靜中觀物了吾心。",
            "一時俯仰成朝暮，萬變紛紜幾古今。",
            "蠖屈蛇伸非矯揉，鳶飛魚躍自升沉。",
            "莫隨名利相牽引，方寸膠舟泥寸涔。"
        ],
        "title": "齋居雜興  其一",
        "id": "d14bc714-f6d4-4f9a-9d1f-f34d54c27997"
    },
    {
        "author": "王義山",
        "paragraphs": [
            "一身自有一乾坤，拍拍陽和稟得淳。",
            "詩思已隨春意動，夜衾不怕曉寒新。",
            "未應雲谷成遼邈，常把滄洲入想因。",
            "覓句看書無箇事，清泉可飲便非貧。"
        ],
        "title": "齋居雜興  其二",
        "id": "1ed259cc-2f8c-46ef-a67a-f96b5ece8fb5"
    },
    {
        "author": "王義山",
        "paragraphs": [
            "山水之中足可娛，田園數畝任荒蕪。",
            "論交惟有詩知己，把酒相忘月與吾。",
            "秀石漱泉清可硯，孤峯掛日景堪圖。",
            "可憐直節如松勁，剛被秦封作大夫。"
        ],
        "title": "齋居雜興  其三",
        "id": "bfb8172a-079e-46b8-8815-5aa8b4b27964"
    },
    {
        "author": "王義山",
        "paragraphs": [
            "木曳斜暉抹淡紅，薄窗微惹一簾風。",
            "水如銀樣浸新月，山聳翠標撐碧穹。",
            "天爲騷人開眼界，酒尋好句入杯中。",
            "興來點檢江山罷，頃刻陰晴笑化工。"
        ],
        "title": "齋居雜興  其四",
        "id": "d56c2924-8d84-4f60-ab35-d8b973a57c9f"
    },
    {
        "author": "王義山",
        "paragraphs": [
            "天根分上下，月窟幾晴陰。",
            "老樹吹來古，流芳直到今。",
            "四時花不斷，一本理尤深。",
            "記得南軒說，要觀生物心。"
        ],
        "title": "齋居雜興  其五",
        "id": "1a5c6afa-51ad-4972-b060-534b0ccb6649"
    },
    {
        "author": "王義山",
        "paragraphs": [
            "石溜寒泉山色陰，我來本不爲花尋。",
            "願分一滴清泉水，盡滌平生塵垢心。",
            "虛洞迂風橋畔過，急灘瀉月水痕深。",
            "襟期難與凡人道，好和滄浪濯足吟。"
        ],
        "tags": [
            "西湖"
        ],
        "title": "西湖即席和冷泉亭韻",
        "id": "0ed5bfe5-0767-4e54-bcc2-d5af378a5561"
    },
    {
        "author": "王義山",
        "paragraphs": [
            "老來倦躋攀，悠悠憩山側。",
            "層嵐軼穹霓，紆縈困行客。",
            "崖傾覺嶮巇，徑曲盤險迫。",
            "石老枕雲根，橋橫界野色。",
            "海嶠吞暝暉，松標掛辰極。",
            "殘煙罩成幄，長波曳如帛。",
            "天際鳥知還，溪澗魚自適。",
            "幾忘物無我，慮淡意常寂。",
            "泛觀穹壤間，天亦局於迹。",
            "榮華忽彫枯，俯仰逃今昔。",
            "傾羲倏再旦，急軌等寄驛。",
            "愚公果何爲，老且欲移石。"
        ],
        "title": "書永嘉嘉禾驛",
        "id": "d0a1b2a8-f4ff-4afd-849c-200fb76849da"
    },
    {
        "author": "王義山",
        "paragraphs": [
            "說到義時須割截，如何氣象得渾全。",
            "合非真合皆人者，生與俱生有性焉。",
            "友是弟兄常底事，仁於父子本然天。",
            "大書忍字果何意，便覺流於矯揉偏。"
        ],
        "title": "題鄭氏義門",
        "id": "82e98711-8265-4a8e-bb64-766dfb470387"
    },
    {
        "author": "王義山",
        "paragraphs": [
            "學詩莫學晚唐詩，學得晚唐非盛時。",
            "願把鳧鷖和既醉，翻騰韻語作今詩。"
        ],
        "title": "讀晚唐詩有感",
        "id": "b6afa217-071f-459f-b6f0-3aeb2f5219c0"
    },
    {
        "author": "王義山",
        "paragraphs": [
            "憑誰撼得海門開，疑是神兵著力推。",
            "霎地起來銀一線，駕山卷起雪千堆。",
            "列江畫舫浮天去，幾片紅旗逐浪回。",
            "畢竟神京鍾王氣，海神豈爲子胥來。"
        ],
        "title": "觀海潮",
        "id": "ba125f70-1b99-41f8-b217-2b64516fc2f6"
    },
    {
        "author": "王義山",
        "paragraphs": [
            "吹起炎劉已冷灰，先生功不上雲臺。",
            "當初同學還何事，畢竟曾經講較來。"
        ],
        "title": "題嚴子陵釣臺",
        "id": "ce5e892d-117b-4d3d-b721-e3ff53db0ee0"
    },
    {
        "author": "王義山",
        "paragraphs": [
            "有子萬事足，相與樂湖山。",
            "花逕板輿穩，萱庭衮服斑。",
            "軻親榮鼎養，魯國忽喪還。",
            "元氣極之母，生賢奠兩間。"
        ],
        "title": "挽賈平章生母  其一",
        "id": "27621748-7f4f-452e-933c-d40dfd482288"
    },
    {
        "author": "王義山",
        "paragraphs": [
            "修齡踰八袠，五福萃諸身。",
            "翟服儀容舊，鸞綾謚誥新。",
            "艱難共淮楚，褒表建齊秦。",
            "曾聽呼兒道，仲華能笑人。"
        ],
        "title": "挽賈平章生母  其二",
        "id": "6dc2beea-f676-49e3-ac15-67839b2a54da"
    },
    {
        "author": "王義山",
        "paragraphs": [
            "緊官都做了，只欠到台司。",
            "言路古之直，經筵帝者師。",
            "極中五福備，天下達尊推。",
            "方曳星辰履，商山已茹芝。"
        ],
        "title": "挽實齋劉尚書  其一",
        "id": "aac44283-0be3-4fb8-867a-25cb3d962b49"
    },
    {
        "author": "王義山",
        "paragraphs": [
            "節麾仍帥閫，三道福星臨。",
            "政澈寒潭底，人行明鏡心。",
            "船中不留月，童背也無琴。",
            "誰憩甘棠下，無窮蔽芾陰。"
        ],
        "title": "挽實齋劉尚書  其二",
        "id": "1f4f0639-2e04-4df0-b70d-99012780d14f"
    },
    {
        "author": "王義山",
        "paragraphs": [
            "朔氣稜稜带雪吹，凝陰四面鎖寒枝。",
            "自回造化微和後，如再洪濛未判時。",
            "天遣江山醒醉眼，春將景色入新詩。",
            "鄉晨一部簫韶奏，草綠花紅山鳥嬉。"
        ],
        "title": "春日即事二首  其一",
        "id": "b2a9c5ca-2d66-42bc-9edf-00c33f32d27b"
    },
    {
        "author": "王義山",
        "paragraphs": [
            "步屧隨風過柳川，眼前氣象覺熙然。",
            "勾萌甲拆皆春意，魚躍鳶飛遂性天。",
            "綠草方濃山盡髮，紫芽新迸蕨初拳。",
            "自形自色何容巧，稟賦元來物得偏。"
        ],
        "title": "春日即事二首  其二",
        "id": "ca7d0b42-323e-4496-a80c-3e90c7b868ae"
    },
    {
        "author": "王義山",
        "paragraphs": [
            "從前身不染飛埃，雪竇雲峯任往來。",
            "石路滑時宜駐錫，浪頭危處且浮杯。",
            "眼高桑下肯三宿，脚健山中能萬回。",
            "四大空虛何底止，信渠鑽得紙窗開。"
        ],
        "title": "送雲遊瑩上人",
        "id": "8d821c9e-43db-4d73-bbd0-c3550f83f296"
    },
    {
        "author": "王義山",
        "paragraphs": [
            "奪得公來鎮古洪，武昌棠蔭藹春融。",
            "生民立命學有用，活佛救人天大功。",
            "上帝遣符徵范鎮，斯民失怙哭溫公。",
            "山橫抱犢人何在，草木悲號一夜風。"
        ],
        "title": "挽鹿泉賈參政二首  其一",
        "id": "c954d4dc-6089-4f6f-a10c-5e1e1e3bf7c4"
    },
    {
        "author": "王義山",
        "paragraphs": [
            "一老皤皤六十餘，直從苦硬做工夫。",
            "可憐爵齒嗇於德，惟有詩書付爾孤。",
            "後學失師誰主此，斯文墜地果天乎。",
            "櫬歸只借帆風力，最是舟中麥也無。"
        ],
        "title": "挽鹿泉賈參政二首  其二",
        "id": "0a353cbb-0708-4163-ba93-65ea7d5c9a2a"
    },
    {
        "author": "王義山",
        "paragraphs": [
            "奉宣德意慰羣生，曾未□年政已成。",
            "乃父勳名在彝鼎，當家衣鉢合鈞衡。",
            "如何歸隠山林得，不管從來利祿輕。",
            "裴度淮西功業了，佇乘馹傳上神京。"
        ],
        "title": "餞張宣慰三首  其一",
        "id": "0fe7247b-98dd-41fc-bfb0-8429b01b2c9d"
    },
    {
        "author": "王義山",
        "paragraphs": [
            "貴介而能大耐官，留心翰墨此爲難。",
            "龍蛇現影筆端活，風雨驚人紙上寒。",
            "教子一經文墨續，讀書萬卷夜燈殘。",
            "一門數世衣冠盛，曾把君家家傳看。"
        ],
        "title": "餞張宣慰三首  其二",
        "id": "4f750def-f1db-441e-a9ec-964e4ca83636"
    },
    {
        "author": "王義山",
        "paragraphs": [
            "種了甘棠打疊回，遮留競湊轍轅來。",
            "只存詩檐作行李，若問歸囊清過梅。",
            "抵爲運籌咨漢傑，傳聞近日築燕臺。",
            "爲言民力東南竭，好趁層霄閶闔開。"
        ],
        "title": "餞張宣慰三首  其三",
        "id": "f24c54d7-1594-46c7-bffe-56983af42454"
    },
    {
        "author": "王義山",
        "paragraphs": [
            "十五以前月，清光逐夜生。",
            "自朔以至望，浸長而浸盈。",
            "十五以後月，明減而生魄。",
            "自望以至晦，浸微而浸闕。",
            "嗟彼天上月，有圓闕陰晴。",
            "惟有心月月，天者常清明。",
            "持此以鑒人，妍媸奚所遁。",
            "此月不在天，月在爾方寸。"
        ],
        "title": "贈心月相士",
        "id": "53aed5d5-8f2d-45ec-a0cf-2a7fd56c49f2"
    },
    {
        "author": "王義山",
        "paragraphs": [
            "元是雙峯門下士，席間參請到源頭。",
            "魯人知有樂正子，漢世曾稱馬少游。",
            "白鹿洞賓儒領袖，紫陽教主道源流。",
            "有兒曾斫月中桂，家學相傳卒未休。"
        ],
        "title": "挽白鹿洞賓呂善居",
        "id": "53819c20-eb49-4f5a-82fb-4b5ba7039350"
    },
    {
        "author": "王義山",
        "paragraphs": [
            "閣枕臺隍暇日臨，興懷風景寄情深。",
            "江山爲友更添我，宇宙皆詩放縱吟。",
            "不盡川流朝復夜，無窮事會古來今。",
            "一般輸與漁翁好，閒是閒非不累心。"
        ],
        "tags": [
            "滕王阁"
        ],
        "title": "和韓御史題滕王閣韻  其一",
        "id": "65068863-a307-4f01-bc5b-67415377965a"
    },
    {
        "author": "王義山",
        "paragraphs": [
            "喜瞻御史又來臨，感慨登高此興深。",
            "許大乾坤付盃酒，幾多景物入孤吟。",
            "慚無王勃詩家數，頼有韓公記古今。",
            "休訝江東暮雲隔，相逢萍水兩知心。"
        ],
        "tags": [
            "滕王阁"
        ],
        "title": "和韓御史題滕王閣韻  其二",
        "id": "d841bab3-5134-4465-8aa9-44a87cfe74cb"
    },
    {
        "author": "王義山",
        "paragraphs": [
            "少年紅顔女，敷芬對芳樹。",
            "盈盈淡艷粧，清歌雜妙舞。",
            "凝睇倚高樓，桐絲試一譜。",
            "世間知音稀，誰識姱節素。",
            "清貞守幽閨，不作凡子婦。",
            "容華委西山，良人兮何暮。",
            "空牀思悠悠，明月正當戶。"
        ],
        "title": "古意二首  其一",
        "id": "6045ebf5-e8bc-4e38-9834-71e2dbf1c701"
    },
    {
        "author": "王義山",
        "paragraphs": [
            "東籬採秋菊，秋菊清且香。",
            "採之欲寄誰，聊以寓感傷。",
            "感傷何所思，故人天一方。",
            "故人日以遠，思君豈能忘。",
            "瞻望兮弗及，西山傾夕陽。",
            "黄昏人倚樓，一聲笛何長。"
        ],
        "title": "古意二首  其二",
        "id": "9f0c6c82-cf10-451e-855d-6e621bff3540"
    },
    {
        "author": "王義山",
        "paragraphs": [
            "竹外重門不待扃，此垣繚繞自天成。",
            "一枝瀟灑無塵涴，半夜高寒對月明。",
            "特立丰標仁者靜，生平骨格聖之清。",
            "縱饒曾與逋仙約，只許溪前見影橫。"
        ],
        "title": "贈陳梅垣",
        "id": "fe577ad4-aac8-4041-937d-8640e78ccb18"
    },
    {
        "author": "王義山",
        "paragraphs": [
            "闔朝奔逸蕩無關，夜半瀟瀟風雨寒。",
            "世亂爭先尋活路，時貧輸與做窮官。",
            "平生自謂學無事，一死諒非君所難。",
            "到此徬徨猶不忍，國亡那敢計身安。"
        ],
        "title": "挽雲屋徐侍郎  其一",
        "id": "8ec5aba3-eaa7-48f9-ad7a-accf8e99f008"
    },
    {
        "author": "王義山",
        "paragraphs": [
            "雁塔題名墨尚鮮，九州四海此同年。",
            "故人直上青雲路，凡俗那能白骨仙。",
            "不善巧圖真箇拙，祇因方處久些圓。",
            "萬鍾不博簞瓢樂，有命何如有性焉。"
        ],
        "title": "挽雲屋徐侍郎  其二",
        "id": "18d0181d-b3bc-4320-8f9b-59a48e950277"
    },
    {
        "author": "王義山",
        "paragraphs": [
            "廣文要飯又何難，所在侏儒爛飽餐。",
            "熱選儘教衆人取，冷官要耐五更寒。",
            "田園彭澤菊三逕，意思濂溪草一般。",
            "湓浦依然遺跡在，道源須是靜中看。"
        ],
        "title": "送余仲謙赴江州教",
        "id": "d55260dc-dde3-4f93-97b6-502503ddf600"
    },
    {
        "author": "王義山",
        "paragraphs": [
            "萌一欺心理便虧，久之天定勝人爲。",
            "買臣負擔行吟日，韓信低頭出胯時。",
            "自怯終於强者弱，不爭是乃勝之基。",
            "彼來欺我自欺耳，只要我心無自欺。"
        ],
        "title": "贈鄧可欺",
        "id": "2fa22e02-b4a0-4b16-bf48-2411fdbaef92"
    },
    {
        "author": "王義山",
        "paragraphs": [
            "悔著當初誤出山，無聊情緒幾多般。",
            "儘教茅舍雲遮斷，已約梅花月送還。",
            "旅興須憑酒消遣，家書不住報平安。",
            "逢人休道爲官好，骨肉團欒勝做官。"
        ],
        "title": "冷舍偶成示兒",
        "id": "6d58a75a-64b6-4a7e-a82d-1b624185a9ee"
    },
    {
        "author": "王義山",
        "paragraphs": [
            "畢竟前身是令威，昂藏鶴樣更能詩。",
            "此行遊遍江湖了，來訪逋仙又一奇。"
        ],
        "title": "贈丁道士遊浙",
        "id": "ff854137-1348-40ed-bd59-0ee1655dcfe9"
    },
    {
        "author": "王義山",
        "paragraphs": [
            "靈均作天問，子厚爲之對。",
            "玄冥莫可詰，幻說多詭怪。",
            "蒼蒼特其形，厥義了難解。",
            "尼山自絕筆，人文已久壞。",
            "果有司造者，應不終泯晦。",
            "吾欲灰吾心，納世於聾聵。",
            "復爲崆峒民，穴野奚土蕢。"
        ],
        "title": "感興",
        "id": "7167e26f-b06c-4bac-85ae-a1b6c89994b7"
    },
    {
        "author": "王義山",
        "paragraphs": [
            "我愛梅花村得好，來伴山村與卜鄰。",
            "却有一般不村處，冰爲胸次玉爲神。",
            "別有村人村得俗，滿口肥甘爛錢穀。",
            "那知山村梅樣癯，肯向人言飯不足。",
            "山村切莫學我癡，腹中有字不療饑。",
            "會有東君老知己，隴頭先春寄一枝。"
        ],
        "title": "贈山村梅癯",
        "id": "6c9b11e1-cacf-41ba-8e92-d6dd43b7fee5"
    },
    {
        "author": "王義山",
        "paragraphs": [
            "六出霏霏過小簾，梅梢著處似沾粘。",
            "天工底事巧裝點，只爲花疏特故添。"
        ],
        "title": "梅梢上雪",
        "id": "4cc8bb02-038c-438d-85ff-2ecc03c700ae"
    },
    {
        "author": "王義山",
        "paragraphs": [
            "向來漢相肅朝綱，建武中興又說剛。",
            "等是當年名御史，到今百世又流芳。"
        ],
        "title": "謁申屠御史  其一",
        "id": "32e10eb1-e418-47b6-8231-c10b611fd3ec"
    },
    {
        "author": "王義山",
        "paragraphs": [
            "雲渺梁碭山水深，千年標致杳難尋。",
            "祇今來伴東湖月，惟有沙鷗識此心。"
        ],
        "title": "謁申屠御史  其二",
        "id": "e53fc1ad-7e0c-4588-839d-b469fd5ac01c"
    },
    {
        "author": "王義山",
        "paragraphs": [
            "褰帷問俗駐洪都，聽得輿人夾道呼。",
            "好事被君都做了，箇般風力自前無。"
        ],
        "title": "謁申屠御史  其三",
        "id": "10b1af94-afd2-40b2-8e1a-199dd19af5ea"
    },
    {
        "author": "王義山",
        "paragraphs": [
            "曾侍鵷行步赤墀，入山正爲怕人知。",
            "自慚不直百金伎，空有囊中藥不龜。"
        ],
        "title": "申屠御史袖詩來訪和韻以謝  其一",
        "id": "f12d9257-7efb-46a6-8104-04a98f69db7e"
    },
    {
        "author": "王義山",
        "paragraphs": [
            "滿前舞鱔雜號狸，攬轡澄清衆所期。",
            "今日忠良方得路，願歌守道四賢詩。"
        ],
        "title": "申屠御史袖詩來訪和韻以謝  其二",
        "id": "b6ea8ba9-8144-4d40-9959-e77655ad30c4"
    },
    {
        "author": "王義山",
        "paragraphs": [
            "雲卿曾屈帥垣尊，詎謂如今古道存。",
            "驄馬行行人且避，如何容易到山村。"
        ],
        "title": "申屠御史袖詩來訪和韻以謝  其三",
        "id": "5334384c-f397-44f9-a1dc-ae0016f6c443"
    },
    {
        "author": "王義山",
        "paragraphs": [
            "誰報江州遣白衣，如雲勝友好追隨。",
            "滿斟綠斝安排醉，牢裹烏紗照顧吹。",
            "兩箇重陽前後日，一年好景這些時。",
            "到今不數重山會，坐上元來欠了詩。"
        ],
        "title": "和九月十日紫極登高韻",
        "id": "fb22a5c6-b3da-4b0c-8dfc-5db5a69d659f"
    },
    {
        "author": "王義山",
        "paragraphs": [
            "一年景物秋最好，秋到重陽秋更老。",
            "留取黄花待再來，慇懃寄與西風道。",
            "菊花了後到梅花，梅花開時雪交加。",
            "何當雪月交光夜，與君重約醉流霞。"
        ],
        "title": "座間分韻得道字",
        "id": "d3224176-df58-4b76-832b-abd355d2bcaf"
    },
    {
        "author": "王義山",
        "paragraphs": [
            "猶記烏臺第一章，當年物論忒雌黄。",
            "人心自有公非是，天理豈能終晦亡。",
            "姦魄雖生名已死，彈文尚濕墨猶香。",
            "偷生寧復百年活，地下何顔見竹薌。"
        ],
        "title": "挽竹薌龔侍郎  其一",
        "id": "edc7aae2-dcd4-4f46-af86-701cbbf82ac7"
    },
    {
        "author": "王義山",
        "paragraphs": [
            "一木難支大厦傾，闔門拚却赴波鯨。",
            "歸來止爲尋墳隴，隠去不教知姓名。",
            "賸有詩篇傳不朽，相從野老話生平。",
            "翩翩隻鶴扶雲去，羣玉峯頭籍大清。"
        ],
        "title": "挽竹薌龔侍郎  其二",
        "id": "cc604914-bac6-4ebd-bb2c-cc29dd0c95bb"
    },
    {
        "author": "王義山",
        "paragraphs": [
            "兒女來前痛別離，遺言埋骨用深衣。",
            "當家曾把僧衣葬，誰識平生此意微。"
        ],
        "title": "挽平軒王府判  其一",
        "id": "bb6df757-7ed8-49fe-8e75-b1f2b0c4bc63"
    },
    {
        "author": "王義山",
        "paragraphs": [
            "猶記瓊林錫宴時，平軒折得好花歸。",
            "而今花與人何在，日暮江東雲自飛。"
        ],
        "title": "挽平軒王府判  其二",
        "id": "6965c73a-3cb6-41e6-a962-216c6e7f691f"
    },
    {
        "author": "王義山",
        "paragraphs": [
            "黷貨無厭政賄成，幾年蔀屋不曾晴。",
            "擊奸霹靂從天降，燭物晶明揭日行。",
            "曩在烏臺已風采，特煩龍節更澄清。",
            "兒童走卒更相顧，夾道傳呼司馬名。"
        ],
        "title": "謁按察馬僉事  其一",
        "id": "20f4b5fc-eadd-4380-978a-208f2cb22660"
    },
    {
        "author": "王義山",
        "paragraphs": [
            "化瑟新更擊巨貪，六條察吏首言贓。",
            "劃開雲覩青天日，全藉風聞白簡霜。",
            "僉謂激揚須獬豸，如何放過此豺狼。",
            "諸生饑欲死難忍，惟有廣文饜稻粱。"
        ],
        "title": "謁按察馬僉事  其二",
        "id": "6a68b4cb-0305-4793-804c-ebf86cc4b479"
    },
    {
        "author": "王義山",
        "paragraphs": [
            "喬木森森說鄧林，自從拱把至于今。",
            "雖然本質生成美，全是乃翁培植深。",
            "勿使杯棬戕所有，或容斤斧得而尋。",
            "非材自愧溝中斷，也有庭槐滿地陰。"
        ],
        "title": "贈鄧梓林",
        "id": "d9a30ea6-79e3-4141-962b-b9b782df241b"
    },
    {
        "author": "王義山",
        "paragraphs": [
            "文堂翕聚衆星明，剖蚌揚沙著意精。",
            "幸執楮毫陪末席，敢將文字品諸生。",
            "烘堂莫共賡酬笑，徹夜惟聞倡嘆聲。",
            "要使西崑文體變，歐公不怕咈人情。"
        ],
        "title": "京庠校文和同考官",
        "id": "fcc52c4f-026f-434d-b9e1-11a962aec8fb"
    },
    {
        "author": "王義山",
        "paragraphs": [
            "巖中一箇月胚胎，知是誰將斧鑿開。",
            "一夜六丁將帝敕，駕空推起上天來。"
        ],
        "title": "月巖",
        "id": "1056f2f6-a332-4ce9-a445-9b2cd1fe1c75"
    },
    {
        "author": "王義山",
        "paragraphs": [
            "安仁斗來大，地窄瞰官途。",
            "吏散晚衙早，人稀夜市無。",
            "山多田占少，澗曲水來迂。",
            "猶道茅包錦，縣官來索租。"
        ],
        "title": "宿安仁縣市",
        "id": "69976d64-cbc9-4c63-900e-22e3118e0bd4"
    },
    {
        "author": "王義山",
        "paragraphs": [
            "露出佳人半面看，曉鬟梳起碧雲團。",
            "路傍老盡幾春色，猶學丫頭不頂冠。"
        ],
        "title": "丫頭巖",
        "id": "81bf2d80-92ff-440c-b61e-30eeea0ab277"
    },
    {
        "author": "王義山",
        "paragraphs": [
            "五性感而動，其間善惡萌。",
            "危微相對立，體認要研精。",
            "大學靜而得，中庸誠則明。",
            "原頭不參透，何以約其情。"
        ],
        "title": "偶成  其一",
        "id": "64bb0a4f-ebef-473d-889f-024adfb89d73"
    },
    {
        "author": "王義山",
        "paragraphs": [
            "良貴由天賦，欺心天可欺。",
            "功名皆夢幻，道理厭新奇。",
            "楓葉敲窗際，梅花對月時。",
            "箇般清趣味，料得少人知。"
        ],
        "title": "偶成  其二",
        "id": "9833b388-7d13-4e63-9a12-d46d5b23c734"
    },
    {
        "author": "王義山",
        "paragraphs": [
            "好風特地送帆開，刺破蘆花雪幾堆。",
            "浪裏煙波漁唱歇，岸頭更點雁聲催。",
            "船空載取月同去，蓬破偷將天入來。",
            "拂早起看鷗睡醒，笑儂抹過子陵臺。"
        ],
        "title": "夜宿嚴陵舟中",
        "id": "b3968fb7-2a89-470c-b879-ee7549d79aea"
    },
    {
        "author": "王義山",
        "paragraphs": [
            "渥漥生出此驊騮，父子當今第一流。",
            "爭道老泉生二秀，最難錦水又三劉。",
            "慤亡明道碑東洛，塾死文公哭婺州。",
            "留得一家書脈在，郎君見說突煙樓。"
        ],
        "title": "挽山居劉侯官  其一",
        "id": "ecf9c069-aa9d-4c82-9004-b50be476872f"
    },
    {
        "author": "王義山",
        "paragraphs": [
            "賦埒相如軋子雲，詞場幾度策奇勳。",
            "不卑銅綬肯爲宰，須是玉堂方著君。",
            "準擬日邊行接武，奈何地下要修文。",
            "試將六稿從頭讀，羞殺時流把硯焚。"
        ],
        "title": "挽山居劉侯官  其二",
        "id": "bd9e8ea3-49de-4d16-875a-d044c9b4a191"
    },
    {
        "author": "王義山",
        "paragraphs": [
            "雪坡仙去又山居，凋謝堪爲世道悲。",
            "師魯僅存遺集在，樂天無限故人思。",
            "追懷把酒論文日，忍讀停雲對雨詩。",
            "千里有書報埋玉，銜哀莫寫淚交頤。"
        ],
        "title": "挽山居劉侯官  其三",
        "id": "f1f3d0ba-e209-4feb-99e7-c63477da1c83"
    },
    {
        "author": "王義山",
        "paragraphs": [
            "堂前活現老人星，兩箇齊眉作壽朋。",
            "更有膝邊兒戲綵，此身都及見雲仍。"
        ],
        "title": "題袁州邵錄三老圖  其一",
        "id": "bd10b966-868f-4fdf-8af7-1ce68b7ae360"
    },
    {
        "author": "王義山",
        "paragraphs": [
            "不誇九老寫成圖，要似一家三老無。",
            "滿把壽觴拚一醉，父前母後子來扶。"
        ],
        "title": "題袁州邵錄三老圖  其二",
        "id": "2ac8d9b3-93ee-4686-9f08-40ef8ea00aec"
    },
    {
        "author": "王義山",
        "paragraphs": [
            "一毫矯揉不安然，人衆豈能終勝天。",
            "透出夢關方是覺，要從心地自澄源。",
            "人能窮理始知命，事到容心便費言。",
            "造物安排都已定，道中浩浩而淵淵。"
        ],
        "title": "和康節天意爲人二吟  其一",
        "id": "bad0ca23-2129-4a26-8eca-17da0ea5d000"
    },
    {
        "author": "王義山",
        "paragraphs": [
            "鳥獸不可與同羣，人道無虧方是人。",
            "已分工夫須盡我，學中本領在明倫。",
            "川雲意思乾坤外，盃酒襟懷天地春。",
            "識得眼前真道理，世間何事切吾身。"
        ],
        "title": "和康節天意爲人二吟  其二",
        "id": "a0bc4638-1219-464f-aeda-0b7765555fa5"
    },
    {
        "author": "王義山",
        "paragraphs": [
            "積穀翁家詫富强，千斯倉與萬斯箱。",
            "儘教此輩更多蓄，輸與先生這一莊。",
            "身已九京名不朽，家藏萬卷字猶香。",
            "向來有子曾充賦，贏得此田常不荒。"
        ],
        "title": "挽熊墨莊",
        "id": "e4485821-b208-457f-b703-75a119efbe05"
    },
    {
        "author": "王義山",
        "paragraphs": [
            "癖到膏肓藥不醫，把泉煮石煉成詩。",
            "齒根更著雪來嚼，吟過梅關又一奇。"
        ],
        "title": "題韶州李同知百泉漱雪吟卷  其一",
        "id": "43fd1986-2807-4930-b843-7360fb953186"
    },
    {
        "author": "王義山",
        "paragraphs": [
            "奉命來宣古曲江，春回畫戟晝凝香。",
            "使君吟到蘇州意，願覩斯民一日康。"
        ],
        "title": "題韶州李同知百泉漱雪吟卷  其二",
        "id": "732b79f1-b261-4462-a9c7-21b1e69cf20a"
    },
    {
        "author": "王義山",
        "paragraphs": [
            "鴻冥未判初，動靜根已互。",
            "陰陽無停機，一闔一闢戶。",
            "太虛本塊氣，無形何八柱。",
            "四時自爾行，列星自爾布。",
            "吾聞女媧氏，曾把五色補。",
            "補處絕無痕，亦有未補處。",
            "日無息不運，何處獨陰霧。",
            "有龍銜燭照，終日燒不住。",
            "玉川子有言，日月作眼行。",
            "應不外幽獨，同此雙眼睛。",
            "彼何地而暗，乃假燭以明。",
            "亦有無燭地，暗塞幽冥冥。",
            "吾不解其故，蒼蒼徒具形。",
            "試喚盧仝鬼，爲我叩太清。"
        ],
        "title": "天問",
        "id": "79534952-b0f8-4186-af81-2252723fc37d"
    },
    {
        "author": "王義山",
        "paragraphs": [
            "公論難磨口似碑，肯將虛譽博人詩。",
            "心常近厚元非弱，職在詳刑安忍施。",
            "兩載依然如始至，一廉豈是要人知。",
            "怕聞驄馬騎將去，惹起西人無限思。"
        ],
        "title": "送按察魏經歷",
        "id": "cffb129a-6906-482a-bcc9-03c8e0b712e5"
    },
    {
        "author": "王義山",
        "paragraphs": [
            "三嘆丞哉不負余，階庭蘭玉又森如。",
            "鄉鄰稱道有是子，祖父傳來只此書。",
            "勇上璧流逼霄漢，相將金牓到門閭。",
            "從前不朽惟家學，不必籯金自有餘。"
        ],
        "title": "挽熊縣丞",
        "id": "35a4f10e-62f2-43e8-9e49-0a07181d9f4b"
    },
    {
        "author": "王義山",
        "paragraphs": [
            "雲無心出未爲非，鳥倦方還毋乃遲。",
            "只爲當初欠歸早，教人枉費和陶詩。"
        ],
        "title": "送昇甫歸九江  其一",
        "id": "67489bfe-ffe2-48d7-8107-abdf7333b26b"
    },
    {
        "author": "王義山",
        "paragraphs": [
            "猿鶴纔聞歸去來，便呼僮僕掃柴扉。",
            "如何出市見車馬，惹起他心悔著歸。"
        ],
        "title": "送昇甫歸九江  其二",
        "id": "69e41add-bbfb-4eed-b4a2-0259d990e347"
    },
    {
        "author": "王義山",
        "paragraphs": [
            "北門西掖傍丹墀，此正坡仙得意時。",
            "不是惠州飯難喫，如何去做和陶詩。"
        ],
        "title": "讀東坡和陶詩有感",
        "id": "da04f6c6-3e1c-4d8c-9744-e717e9174111"
    },
    {
        "author": "王義山",
        "paragraphs": [
            "輕寒測測雨冥冥，不覺閒中春一庭。",
            "老竹似欺窗草綠，落梅微間翠苔青。",
            "倏聽鶑語調新曲，默看蛛絲網碎屏。",
            "物意人情兩相得，莫容塵俗撓中扃。"
        ],
        "title": "蚤起齋簷獨坐",
        "id": "332b31d3-2694-4f1c-a9ea-7a5168ab873b"
    },
    {
        "author": "王義山",
        "paragraphs": [
            "少陵元是誰家數，衣鉢當初自審言。",
            "松澗於何尋的派，涪翁之後又仍孫。",
            "幾篇憂國詩奚寄，一念愛君天所根。",
            "不比騷人弄光景，讀君遺稿死猶存。"
        ],
        "title": "挽黄松澗",
        "id": "9218da69-fa26-4c6d-bdd3-988053504499"
    },
    {
        "author": "王義山",
        "paragraphs": [
            "文到龍溪大家數，耳孫分剩有詩材。",
            "只因住在修江近，接得涪翁一派來。"
        ],
        "title": "題汪才夫石城詩集",
        "id": "b2497180-47d6-4c4e-a970-730110f2e11c"
    },
    {
        "author": "王義山",
        "paragraphs": [
            "從來道院江西好，只爲涪翁遂得名。",
            "見說何家更清甚，院中終日讀書聲。"
        ],
        "title": "題何氏山陰道院  其一",
        "id": "c9051011-7b16-4527-9bbc-34426dfc6287"
    },
    {
        "author": "王義山",
        "paragraphs": [
            "山陰偏被道家占，我祖當年曾寫經。",
            "君向陰中敞吟境，何時相伴鶴來聽。"
        ],
        "title": "題何氏山陰道院  其二",
        "id": "53ea50fe-fb51-45fc-9116-88265d88ce55"
    },
    {
        "author": "王義山",
        "paragraphs": [
            "慣熟虀鹽味，誰云食淡難。",
            "舊嘗司國子，今又作儒官。",
            "有手肯炙熱，無氈不怕寒。",
            "芹香至今在，常夢到槐安。"
        ],
        "title": "和王槐城寄詩韻",
        "id": "181c1c9a-772e-4f3e-8308-7ecc51ec822c"
    },
    {
        "author": "王義山",
        "paragraphs": [
            "憶昨雲從東野時，天街携手話心知。",
            "澹庵往矣誰其嗣，文定今之學者師。",
            "德邵年高前輩行，山摧木壞哲人萎。",
            "虎頭城下艱難共，古道如公更有誰。"
        ],
        "title": "挽介堂胡知郡  其一",
        "id": "e2797964-b025-4db2-b3bc-efc862a5927c"
    },
    {
        "author": "王義山",
        "paragraphs": [
            "六館諸生伏下風，少年聲價在黌宮。",
            "交遊湖海天下士，規矩乾坤心匠中。",
            "竹使分符春坱圠，棠陰匝地晝朦朧。",
            "新昌人所難爲事，人到于今說介翁。"
        ],
        "title": "挽介堂胡知郡  其二",
        "id": "2f3d1ef4-d160-4053-86f8-c915a2001922"
    },
    {
        "author": "王義山",
        "paragraphs": [
            "漠漠天高不可呼，斯民何處訴無辜。",
            "從來鷹隼肯敺雀，除却豺狼安問狐。",
            "霹靂一聲碎姦膽，風霜八路擊貪夫。",
            "得公數輩遍天下，民命從今盍少蘇。"
        ],
        "title": "送按察王僉事除行臺察院  其一",
        "id": "2dd38b65-d1c0-41d0-b03b-1cc1f4123f9a"
    },
    {
        "author": "王義山",
        "paragraphs": [
            "奪去江西一福星，維揚無地著先聲。",
            "數千百里人相賀，二十四橋風便清。",
            "祇爲外臺要精采，更煩辣手大支撐。",
            "勸君放緩騎驄馬，怕有人來境上爭。"
        ],
        "title": "送按察王僉事除行臺察院  其二",
        "id": "e3ba62be-c30f-4f20-8e21-2c350b263984"
    },
    {
        "author": "王義山",
        "paragraphs": [
            "歷家差只在毫釐，有詔清臺子細推。",
            "三代以來宗夏正，溥天之下再堯時。",
            "暫煩英節來將命，歸對薇花好賦詩。",
            "夜直禁林如有問，江南民力正瘡痍。"
        ],
        "title": "送奉使翰林頒降歷日回",
        "id": "65257469-57de-4dfd-ab81-e394f483117d"
    },
    {
        "author": "王義山",
        "paragraphs": [
            "當家七步已稱雄，君更豪吟句律工。",
            "瀘水城存空吊古，睢陽廟在凜生風。",
            "友聞不死世無敵，武惠重來戰有功。",
            "能不動心方是勇，教人以善謂之忠。"
        ],
        "title": "書曹忠勇詩集",
        "id": "b5c9146e-f2c8-43bc-a6ee-6d9a3c35d81c"
    },
    {
        "author": "王義山",
        "paragraphs": [
            "厥初是理與俱生，一點靈扃透處明。",
            "誰肯枉身徇時好，從來造物忌文名。",
            "雌黄一任傍人說，暴白只依天理行。",
            "輸與老農無箇事，夕陽黄犢带煙耕。"
        ],
        "title": "和清江韓伯善  其一",
        "id": "0c0ff9b3-3927-4d16-abbb-cf7bee9a5e64"
    },
    {
        "author": "王義山",
        "paragraphs": [
            "世間利欲久胥淪，才有詩書不是貧。",
            "三極經綸須是學，一毫愧怍便非人。",
            "充之家國而天下，窮則江湖一釣綸。",
            "寄語黄州王學士，不妨借我華陽巾。"
        ],
        "title": "和清江韓伯善  其二",
        "id": "3f20dc2c-4ec3-4eab-9fd7-4cd94de19c09"
    },
    {
        "author": "王義山",
        "paragraphs": [
            "文章於道未爲尊，求道須教造大醇。",
            "理學一門要精密，時文大病在尖新。",
            "高談天下經綸易，誰療目前饑饉因。",
            "拚却掛冠高蹈去，孰云林下果無人。"
        ],
        "title": "和清江韓伯善  其三",
        "id": "cdb6972e-e26c-44c9-86a3-b0e2f73ca211"
    },
    {
        "author": "王義山",
        "paragraphs": [
            "英英玉立已班行，地位如何不廟堂。",
            "久合飛騰上華要，祇緣抱負太剛方。",
            "階庭競秀誇諸少，衣鉢先傳屬長郎。",
            "最是一家古三代，棣華今尚有餘芳。"
        ],
        "title": "挽溪園周知郡  其一",
        "id": "1cf78354-2500-4538-9f25-e61532b5ef2a"
    },
    {
        "author": "王義山",
        "paragraphs": [
            "記得年時試別頭，得君引我上瀛洲。",
            "當場獨步眇餘子，好手先拈第一籌。",
            "錦水曾尋香戟夢，洪崖去伴赤松遊。",
            "瓣香遥致生芻敬，渺渺螺川涕泗流。"
        ],
        "title": "挽溪園周知郡  其二",
        "id": "04fb651f-189c-4751-b3e5-daf88fd28aba"
    },
    {
        "author": "王義山",
        "paragraphs": [
            "偪仄懷居非丈夫，吾今語子好遊乎。",
            "沅湘到處有司馬，嵩華至今談小蘇。",
            "事會無窮閑宇宙，山川有盡眇江湖。",
            "奇聞壯觀多收拾，刮目他時看阿吳。"
        ],
        "title": "題吳此民遠遊集",
        "id": "08d7f562-4f52-4a6e-818f-2d8f54ad636b"
    },
    {
        "author": "王義山",
        "paragraphs": [
            "手拈老筆眇詞場，餘子如何敢頡頏。",
            "疑是前身真賀白，不然今世又蘇黄。",
            "片文落處人爭誦，一第欠於天取償。",
            "造物却教二郎做，立身既好又名揚。"
        ],
        "title": "挽松麓李僉判",
        "id": "a9326e4f-a6b8-47b7-91fa-29eb1fcc3aa6"
    },
    {
        "author": "王義山",
        "paragraphs": [
            "偏是書生賦分慳，生平受用只儒酸。",
            "非無熱處可炙手，禁得寒時做冷官。",
            "乃父向年已科目，好兒今日又衣冠。",
            "期頤上壽古來少，歸去關山霧雨漫。"
        ],
        "title": "挽李教授",
        "id": "1a9aecf0-e10c-4c48-8b06-8750953deb86"
    },
    {
        "author": "王義山",
        "paragraphs": [
            "騷經比興殆無遺，何獨於梅靳一辭。",
            "從遜以來方有句，到逋而後愈難詩。",
            "形容雖巧跡之淺，吟狀愈多天者漓。",
            "獨在孤山孤絕處，定交惟有雪相知。"
        ],
        "title": "題陳宗陽梅花全韻詩集",
        "id": "0dff32b1-c059-4ce8-a595-436d06f3ecd4"
    },
    {
        "author": "王義山",
        "paragraphs": [
            "一衣带水繞洪城，水不在深龍則靈。",
            "簾棟中間人渺渺，烟雲朝暮柳青青。",
            "肯將明月清風我，來伴西山南浦亭。",
            "好把甘泉洗貪酷，生民血漬吏牙腥。"
        ],
        "title": "和申屠御史來豫章韻",
        "id": "9028f93e-2bd7-4615-8035-45bd16827b67"
    },
    {
        "author": "王義山",
        "paragraphs": [
            "海棠攙得小春天，獨向晴窗弄午烟。",
            "造物胡爲太顛倒，此花怎敢占梅先。"
        ],
        "title": "十月海棠盛開",
        "id": "47a2c405-e5e5-4386-a4e0-e9704f07a607"
    },
    {
        "author": "王義山",
        "paragraphs": [
            "聞孫姓字魁天下，知是堂中積善深。",
            "天豈有私惟福善，公於責報本無心。",
            "方來諸少庭森玉，管取明科榜又金。",
            "他日貂蟬食家廟，一門青紫列如林。"
        ],
        "title": "挽善慶堂黎朝奉",
        "id": "e1312786-5138-4163-ac7a-b0d4c140bcc4"
    },
    {
        "author": "王義山",
        "paragraphs": [
            "緣何扁鵲號良醫，傳法元來飲上池。",
            "化作月湖湖內水，願捐一滴救瘡痍。"
        ],
        "title": "贈醫士熊月湖  其一",
        "id": "ebda3d52-9bc8-4adf-8dea-d83a2165f9b2"
    },
    {
        "author": "王義山",
        "paragraphs": [
            "月湖鏡樣十分清，診視還他指下明。",
            "那似月湖心地好，願人常似兔長生。"
        ],
        "title": "贈醫士熊月湖  其二",
        "id": "034df2c9-fac2-42b7-96c5-759bdb3b8e00"
    },
    {
        "author": "王義山",
        "paragraphs": [
            "水邊半樹月模糊，移取山來更姓孤。",
            "未許淵明全占斷，盍留一半乞林逋。"
        ],
        "title": "小圃梅柳之爭 梅與柳爭",
        "id": "4c8480b3-312e-457b-8fc0-5dd863f1b060"
    },
    {
        "author": "王義山",
        "paragraphs": [
            "梅兄住在水之濱，五柳先生便有云。",
            "傳語林逋須著讓，堤邊風景要平分。"
        ],
        "title": "小圃梅柳之爭 柳與梅爭",
        "id": "2afa443f-fa5f-40fa-ad74-eb744a85b308"
    },
    {
        "author": "王義山",
        "paragraphs": [
            "當家舊只說驪塘，近代家溪名又香。",
            "仁智扁齋天動靜，正邪抗疏界陰陽。",
            "傷哉所到方丹轂，惜也斯人不玉堂。",
            "孤負錦江人望斷，使君已在白雲鄉。"
        ],
        "title": "挽家溪危知郡",
        "id": "e2dcbab0-c5f8-4abc-847c-9beadb3bd0c8"
    },
    {
        "author": "王義山",
        "paragraphs": [
            "曾趁當年桂子秋，煩公引領廣寒遊。",
            "春官報罷笑歸去，底事無成付命休。",
            "詩又江湖一家數，學尋伊洛到源頭。",
            "忍將感興篇來讀，望斷修江無限愁。"
        ],
        "title": "挽蘇少章",
        "id": "65cce7a8-418d-4674-bfe2-54168491828c"
    },
    {
        "author": "王義山",
        "paragraphs": [
            "憑何强占謝家塘，尀耐詩人忒煞狂。",
            "只把兩家詩判斷，此塘一半合還黄。"
        ],
        "title": "題黄草塘詩集",
        "id": "685dc28f-ae27-4017-84ee-e91cf1ce79be"
    },
    {
        "author": "王義山",
        "paragraphs": [
            "手畫兵家八陣圖，兒時此志已吞吳。",
            "英雄豪傑所同者，將相王侯有種乎。",
            "事竟無成空感慨，天胡不忍死須臾。",
            "東南留得斯人在，半壁乾坤隻手扶。"
        ],
        "title": "挽胡經幹",
        "id": "fc7a3f2a-e994-4405-a4a7-174e57ce154b"
    },
    {
        "author": "王義山",
        "paragraphs": [
            "恭惟陳簡齋，與鶴山魏公。",
            "堂堂二先生，後學之所宗。",
            "遺跡所到處，百世猶高風。",
            "武岡有向氏，乃祖家詩禮。",
            "簡齋曾來訪，鶴山亦踵至。",
            "二先生來時，草木亦光賁。",
            "主人跼蹐迎，出門見大賓。",
            "大带束深衣，整容而肅襟。",
            "揖客坐上坐，樽酒與細論。",
            "向氏家本儒，苦無黄金籯。",
            "惟有無加莊，留以遺子孫。",
            "此莊不在田，非謂三百囷。",
            "莊者敬之謂，爲學之入門。",
            "乃祖燕後人，有書便不貧。",
            "能令二先生，肯來共斯文。",
            "向來吾南昌，隠者蘇雲卿。",
            "魏公令地主，而來訪一民。",
            "匹夫道義重，王侯失其尊。",
            "古人不傲士，此風今猶存。"
        ],
        "title": "題武岡向敏衡無加莊",
        "id": "c0bfe4c2-c962-4c5c-8000-63aa7f75d274"
    },
    {
        "author": "王義山",
        "paragraphs": [
            "父子眉山多一蘇，衣冠盛事再堪圖。",
            "岫雲懶出官情薄，霖雨未成輿望孤。",
            "橫海僅存遺藁在，臨川有此老師無。",
            "瓣香久欠南豐敬，東望靈車天一隅。"
        ],
        "title": "挽橫海曾朝議",
        "id": "a5edc538-c511-4b95-89a7-8f347bba6cd2"
    },
    {
        "author": "王義山",
        "paragraphs": [
            "只有春風無世態，世間冷暖若爲情。",
            "廢經彼自違先聖，議禮終難强兩生。",
            "不合拂衣吾竟去，誰云出晝待留行。",
            "雲卿數畝園猶在，已結東湖松菊盟。"
        ],
        "title": "東湖拜朔非禮去職諸生以詩留行和其韻以謝之",
        "id": "b3ced153-5c43-4fdc-8a68-c9a617baeb2a"
    },
    {
        "author": "王義山",
        "paragraphs": [
            "不待文公立學規，士當無愧此深衣。",
            "無人可糾孰挑達，有過不彈誰是非。",
            "不怕轉喉能觸諱，自言垂老盍知歸。",
            "只從北固山頭處，直道留爲晚景輝。"
        ],
        "title": "送孫糾彈歸鎮江",
        "id": "b666dd2c-9ad6-44ac-a8b8-b18dc58be600"
    },
    {
        "author": "王義山",
        "paragraphs": [
            "僻在江南天一隅，煩公原隰遍馳驅。",
            "數元結輩已多矣，百子駿今安得乎。",
            "風力喧傳真御史，霜臺勇在去貪夫。",
            "翩翩隻鶴騎將去，若問腰纏一孔無。"
        ],
        "title": "餞申屠御史歸揚州行臺",
        "id": "e2253dd7-3835-44a2-b465-07b7ce1b935a"
    },
    {
        "author": "王義山",
        "paragraphs": [
            "向來曾拜紫宸衙，親見先班奉日霞。",
            "帝室館甥貴公子，王姬下嫁舊儒家。",
            "執中默契心傳妙，勤有無窮學問加。",
            "带取孤山來作伴，清吟尚可趁梅花。"
        ],
        "title": "謁中齋楊左丞",
        "id": "ad1af234-1e03-4a9c-bf42-b761d45e6dd0"
    },
    {
        "author": "王義山",
        "paragraphs": [
            "徃來不特地之靈，西有長庚一點星。",
            "九路大開行省府，幾人爭看小朝廷。",
            "只消餘力鎮衡岳，許大先聲到洞庭。",
            "浄洗甲兵從此去，煩公更爲挽滄溟。"
        ],
        "tags": [
            "洞庭湖"
        ],
        "title": "餞長白李左丞",
        "id": "98abd96a-d495-463e-b648-c7e7ed8d9c0d"
    },
    {
        "author": "王義山",
        "paragraphs": [
            "江西派已遠，後來無聞人。",
            "許大能詩聲，來自浙之濱。",
            "奚奴背錦囊，馬蹄踏青春。",
            "來派江西詩，風月浩無垠。",
            "翩翩佳公子，皆綺紈其身。",
            "惟君獨不然，每恨無書貧。",
            "胸中國子監，所積皆輪囷。",
            "把酒讀君詩，一字一精神。",
            "句裏带梅香，不涴半點塵。",
            "家本住孤山，和靖與卜鄰。",
            "吾聞詩之天，不在巧與新。",
            "纖穠寄淡泊，清峭寓簡淳。",
            "古律尤崛奇，可與子建親。",
            "此詩實兼之，體具衆美純。",
            "載哦長短篇，音節中韶鈞。",
            "少游詞如詩，二者皆逼真。",
            "再拜卷錦還，願言寶所珍。"
        ],
        "title": "跋楊中齋詩詞集",
        "id": "3e7ee753-ce53-4689-85e6-445bbf3d7949"
    },
    {
        "author": "王義山",
        "paragraphs": [
            "西澗元來只是劉，葉公爭取過台州。",
            "退齋赤手來興復，上水篙撐急向流。"
        ],
        "title": "送丁直諒赴西澗山長  其一",
        "id": "9af9b0df-584e-47db-9bf2-a2125d995fb8"
    },
    {
        "author": "王義山",
        "paragraphs": [
            "去時行李只携琴，更带奚奴作伴行。",
            "所謂伊人何所似，漪漪澗水一般清。"
        ],
        "title": "送丁直諒赴西澗山長  其二",
        "id": "6c30c577-bb88-4172-87ca-15d1eb03e846"
    },
    {
        "author": "王義山",
        "paragraphs": [
            "未到三山聲已雷，此行正好趁梅開。",
            "榜文爭看乖崖押，士類歡呼常衮來。",
            "不信閩中能獨占，要令天下總春回。",
            "江西爭得公來定，只怕朝家有詔催。"
        ],
        "title": "送允中齋王參政入閩",
        "id": "a5887f4c-eea1-4165-8985-b283a6f9a79a"
    },
    {
        "author": "王義山",
        "paragraphs": [
            "道包衆妙起經綸，粒粟中藏天地仁。",
            "五石匏徒誇彼大，一瓢飲有樂之真。",
            "從來碩果存生意，吾豈匏瓜係此身。",
            "文穆此心唯念舊，還能續得饉亭春。"
        ],
        "title": "題杜氏匏瓜亭",
        "id": "62badc65-6dde-405d-9187-971874be1fa1"
    },
    {
        "author": "王義山",
        "paragraphs": [
            "曾侍龍樓曉色催，真仙那肯下蓬萊。",
            "離方共覩重光日，震位欣聞長子雷。",
            "奉使祇應天上去，運籌暫作幄中來。",
            "老夫羞把詩懷袖，只爲明公是秀才。"
        ],
        "title": "謁參政張獻子",
        "id": "41819f4a-2e1d-4641-abca-8588d7522638"
    },
    {
        "author": "王義山",
        "paragraphs": [
            "一錢劉太守，也被一錢污。",
            "今日公歸去，一文錢也無。",
            "臨去受百紙，清哉杜大夫。",
            "今日公歸去，半張紙也無。",
            "清獻出蜀日，琴鶴與之俱。",
            "今日公歸去，琴和鶴也無。",
            "東山船載月，皎潔如冰壺。",
            "今日公歸去，船中月也無。",
            "問公何所有，所有與人殊。",
            "只有一廉字，斯人百世無。"
        ],
        "title": "五無歌送張參政",
        "id": "19a8101c-1152-4371-bef5-a7cb33aba057"
    },
    {
        "author": "王義山",
        "paragraphs": [
            "冰作丰姿水作神，羣仙境界裏詩人。",
            "敲從竹起韻不俗，吟到梅來相逼真。",
            "無己許令參後社，庭堅端的是前身。",
            "有時石鼎堪聯句，還許平分坐上春。"
        ],
        "title": "題黄高士雪月集",
        "id": "44805eeb-bf6b-4088-a14e-ef39b333eb62"
    },
    {
        "author": "王義山",
        "paragraphs": [
            "以儒飾吏號通材，忽報曹裝打疊回。",
            "箇樣歸舟惟載月，若爲送客只將梅。",
            "雲凝春樹何堪別，晝永甘棠待再來。",
            "無限依依懷渭水，攬衣不寢夜徘徊。"
        ],
        "title": "餞行省郎中王君祥",
        "id": "db472b28-98ac-4b6e-ae7a-0f96b9b54589"
    },
    {
        "author": "王義山",
        "paragraphs": [
            "孤山久無主，誰伴月昏黄。",
            "歸興西湖動，離情南浦傷。",
            "官清從馬瘦，政暇又詩忙。",
            "莫羨和羹事，林逋有暗香。"
        ],
        "tags": [
            "西湖"
        ],
        "title": "別中齋楊左丞",
        "id": "f2c5189d-b250-414a-aefe-906f918eedd4"
    },
    {
        "author": "王義山",
        "paragraphs": [
            "元豈好聱張豈乖，世間役役逐塵埃。",
            "容心於物爲身穽，得意之時即禍媒。",
            "退一步思方是足，放三分弱豈真呆。",
            "悠然獨坐吟窗下，忽見梅花一朵開。"
        ],
        "title": "和陳榮可感興韻",
        "id": "a34d29b0-74be-4c6c-a12c-827a4bbbe08e"
    },
    {
        "author": "王義山",
        "paragraphs": [
            "麻姑粒米撒天葩，山色模糊未盡遮。",
            "月斧鑿天飛下屑，風刀翦水簇成花。",
            "有時覓句尋歐約，不慣斟羔學黨家。",
            "呵手撚梅窗下看，只嫌紅蒂带村些。"
        ],
        "title": "和胡方湖雪韻",
        "id": "06dcf78d-dbc2-4a3d-982c-e42c21813843"
    },
    {
        "author": "王義山",
        "paragraphs": [
            "風撼林間萬竅開，耳邊雨带暮潮來。",
            "似知書困難爲覺，剛把天聲爲喚回。"
        ],
        "title": "枕上聞風",
        "id": "9db46f37-5f50-4bda-ba11-ef906c1bd931"
    },
    {
        "author": "王義山",
        "paragraphs": [
            "不是胸中熟呂刑，如何議讞極詳明。",
            "嚴於三尺古來法，寬以一分天好生。",
            "仁意滿腔皆惻隠，政聲交口說廉平。",
            "玉堂本是青氈舊，跳過郎星向上行。"
        ],
        "title": "餞怡齋胡憲使",
        "id": "e1f6e398-9c81-4ec8-827d-21156aa0afe5"
    },
    {
        "author": "王義山",
        "paragraphs": [
            "大塊勞形爲有生，爲生受役自紛然。",
            "幾年寒暑人間世，一點靈明心上天。",
            "欲待足時無了日，只今悟處是真詮。",
            "煙霞終是吾歸處，誰道丹砂可引年。"
        ],
        "title": "盛暑夜起",
        "id": "414b22eb-ea17-4dbb-973a-11556bef9f2c"
    },
    {
        "author": "王義山",
        "paragraphs": [
            "東極承顔肅紫宸，恩醲湛露燕羣臣。",
            "香傳禁柳鳴球瑟，影顫宮花藹縉紳。",
            "璀璨祥光三殿曉，怡愉和氣萬年春。",
            "明朝又紀流虹瑞，更效封人祝聖人。"
        ],
        "title": "壽崇節致語口號",
        "id": "cd3a7d3d-6614-436b-b904-6c4ab2fac847"
    },
    {
        "author": "王義山",
        "paragraphs": [
            "八葉蓂香夏氣清，坤闈有慶佛同生。",
            "楓宸稱壽雲霄迥，苹野霑恩雨露深。",
            "祚永萬年齊晉福，孝濡九有樂升平。",
            "電樞又報祥光繞，需拜揚休天子明。"
        ],
        "title": "對廳致語口號",
        "id": "ea1cc8f3-a849-458e-bb4f-7da2c20ae57e"
    },
    {
        "author": "王義山",
        "paragraphs": [
            "一曲清歌艷彩鸞，金爐香擁氣如蘭。",
            "西山高與南山接，剩有當時却老丹。"
        ],
        "title": "吳仙詩",
        "id": "15857e06-8860-4283-8b2c-33d32eeb5fb7"
    },
    {
        "author": "王義山",
        "paragraphs": [
            "冉冉飛霜綴綺裳，遥知諶母下丹陽。",
            "黄金鍊就三山藥，來採蒲花獻壽觴。"
        ],
        "title": "諶仙詩",
        "id": "763dc449-f322-48a0-a34f-710739c30f14"
    },
    {
        "author": "王義山",
        "paragraphs": [
            "飲馬池邊號浴仙，仙姿花鶴古今傳。",
            "金經尤有延年訣，未數莊椿壽八千。"
        ],
        "title": "鶴仙詩",
        "id": "6586e28e-e5c9-40af-9702-79517ac450ef"
    },
    {
        "author": "王義山",
        "paragraphs": [
            "楚尾吳頭風乍薰，滄波深擁小龍君。",
            "願朝帝母龍樓晚，來曳霞裾駕五雲。"
        ],
        "title": "龍仙詩",
        "id": "5591d893-7d00-438f-b6f7-eb1a13d7a75b"
    },
    {
        "author": "王義山",
        "paragraphs": [
            "古柏林間小劍仙，雲鬟低綰嚲輕蟬。",
            "願持天上長生籙，來祝東朝億萬年。"
        ],
        "title": "柏仙詩",
        "id": "154d9562-a668-4bb0-8471-09cb19fb8732"
    },
    {
        "author": "王義山",
        "paragraphs": [
            "壺嶠天低樂聖時，南薰初試度蘭池。",
            "影飛霞佩朝金殿，曲奏雲和獻玉巵。",
            "稽首萬年堯曆永，承顔五色舜衣垂。",
            "仙家更有蟠桃在，明日重來謁帝墀。"
        ],
        "title": "王母祝語",
        "id": "c4a5f2d2-c998-4b73-a4bf-e7d9714b8ec5"
    },
    {
        "author": "王義山",
        "paragraphs": [
            "百子池邊種最奇，無人識是萬年枝。",
            "細花密葉青青子，常得披香雨露滋。",
            "東風向晚薰風早，禁路飛花沾壽草。",
            "年年聖主壽慈闈，先獻此花名字好。"
        ],
        "title": "王母祝語 萬年枝詩",
        "id": "25446e0a-0859-4a84-abe9-dce6e6db186b"
    },
    {
        "author": "王義山",
        "paragraphs": [
            "東風不與世情同，多付春光向此中。",
            "葉裏儘藏雲外綠，枝頭賸带日邊紅。",
            "百花能占春多少，何似春顔長自好。",
            "清和時候卷紅綃，端的長春春不老。"
        ],
        "title": "王母祝語 長春花詩",
        "id": "fee521e2-752f-44ad-a3b1-6e9daf4bf99c"
    },
    {
        "author": "王義山",
        "paragraphs": [
            "昔年有母見花輪，富貴長年不記春。",
            "今報紫茸依碧節，獻來慈極壽莊椿。",
            "漢家天子嵩山路，又見蒲仙相與語。",
            "而今帝母兩怡愉，莫忘九疑山上侶。"
        ],
        "title": "王母祝語 菖蒲花詩",
        "id": "b7d38243-9ae4-4d3b-96f7-61fc7a8cab7e"
    },
    {
        "author": "王義山",
        "paragraphs": [
            "當年樹背入詩章，綠葉丹花有暉光。",
            "爲道宜男仍永世，福齊太姒熾而昌。",
            "猶記夏侯曾與賦，灼灼朱華凝瑞露。",
            "紫微右極是慈闈，歲歲丹霞天近處。"
        ],
        "title": "王母祝語 萱草花詩",
        "id": "32015287-08c0-45d0-92d8-343d3542df41"
    },
    {
        "author": "王義山",
        "paragraphs": [
            "待闕南風欲上場，陰陰穉綠繞丹牆。",
            "石榴已著乾紅蕾，無盡春光儘更强。",
            "不因博望來西域，安得名花出安石。",
            "朝元閣上舊風光，猶是太真親手植。"
        ],
        "title": "王母祝語 石榴花詩",
        "id": "fa9bd15d-9a50-407f-99d1-2a11fdba2e00"
    },
    {
        "author": "王義山",
        "paragraphs": [
            "當年曾記晉華林，望氣紅黄梔子深。",
            "有敕諸宮勤守護，花開如玉子如金。",
            "此花端的名薝蔔，千佛林中清更潔。",
            "從知帝母佛同生，移向慈元供壽佛。"
        ],
        "title": "王母祝語 梔子花詩",
        "id": "e969dfd5-f407-4726-89ee-2d34a96a87a8"
    },
    {
        "author": "王義山",
        "paragraphs": [
            "碎剪紅綃間綠叢，風流疑在列仙宮。",
            "朝真更欲薰香去，爭擲霓衣上寶籠。",
            "忽驚錦浪洗春色，又似宮娃逞粧飾。",
            "會當一遣移花根，還比蒲桃天上植。"
        ],
        "title": "王母祝語 薔薇花詩",
        "id": "518224be-143a-4806-856a-431e57e048e6"
    },
    {
        "author": "王義山",
        "paragraphs": [
            "倚竹佳人翠袖長，阿姨天上舞霓裳。",
            "嬌紅凝臉西施醉，青玉欄干說疊香。",
            "晚春早夏揚州路，濃粧初試鵞紅妬。",
            "何如御傘掖垣中，日日傳宣金掌露。"
        ],
        "title": "王母祝語 芍藥花詩",
        "id": "06d61f5d-a6ee-4179-8b14-4737ff181d56"
    },
    {
        "author": "王義山",
        "paragraphs": [
            "御牆側畔綠垂垂，接夏連春花點衣。",
            "好似雪茵胡旋舞，樓臺簾幙燕初飛。",
            "薰風日永彤墀曉，宮妃簇仗呈千巧。",
            "就中妙舞最工奇，戲衮玉毬添一笑。"
        ],
        "title": "王母祝語 宮柳花詩",
        "id": "e68140f5-540b-4cb1-bd8f-1104fc0ebe64"
    },
    {
        "author": "王義山",
        "paragraphs": [
            "蘂珠仙子駕紅雲，來說瑶池分外春。",
            "道是當年和露種，三千花實又從新。",
            "紅雲元透西崑路，青鳥銜枝花顫舞。",
            "薰風初動子成初，消息一年傳一度。"
        ],
        "title": "王母祝語 蟠桃花詩",
        "id": "a8d8e530-2a7b-46ce-8b7e-052f33deb3d9"
    },
    {
        "author": "王義山",
        "paragraphs": [
            "掃除黄葉拂塵埃，講座雖虛尚有臺。",
            "歲晚喬松典型在，烟波疊嶂畫圖開。",
            "不須瑞露從天降，應是慈雲爲客來。",
            "須信中邊甜似蜜，吟詩未足報崔嵬。"
        ],
        "title": "甘露堂",
        "id": "b76fb405-c26b-47f8-8906-cb50678387a1"
    },
    {
        "author": "陳著",
        "paragraphs": [
            "天作高山，大邦之屏。",
            "外禦其侮，王國庶定。"
        ],
        "title": "壽馬裕齋觀文 山之高，三章，章四句。 其一",
        "id": "b8cbabd3-4438-4b85-bd36-8649d04cfa00"
    },
    {
        "author": "陳著",
        "paragraphs": [
            "維石巖巖，維德之基。",
            "天實爲之，是以似之。"
        ],
        "title": "壽馬裕齋觀文 山之高，三章，章四句。 其二",
        "id": "ca98b110-5c28-48b3-a821-8e2516930c5c"
    },
    {
        "author": "陳著",
        "paragraphs": [
            "人亦有言，如山之壽。",
            "萬有千歲，保艾爾後。"
        ],
        "title": "壽馬裕齋觀文 山之高，三章，章四句。 其三",
        "id": "da3afdd8-bcc2-4086-84d8-35ffe1340f96"
    },
    {
        "author": "陳著",
        "paragraphs": [
            "江之永矣，其流湯湯。",
            "整我六師，告成于王。"
        ],
        "title": "壽馬裕齋觀文 江之永，三章，章四句。 其一",
        "id": "39e36f7a-57f5-4614-bd7d-1ff55c067d14"
    },
    {
        "author": "陳著",
        "paragraphs": [
            "春日載陽，薄言采芑。",
            "泳之游之，民之洽矣。"
        ],
        "title": "壽馬裕齋觀文 江之永，三章，章四句。 其二",
        "id": "8ccd04bb-d161-46da-858b-8b8eb07bda54"
    },
    {
        "author": "陳著",
        "paragraphs": [
            "清且淪漪，有美一人。",
            "懷哉懷哉，率土之濱。"
        ],
        "title": "壽馬裕齋觀文 江之永，三章，章四句。 其三",
        "id": "0dabfdec-54b2-4a60-aa0f-30619512eb35"
    },
    {
        "author": "陳著",
        "paragraphs": [
            "我徂東山，以敖以遊。",
            "彼采葛兮，謂我何求。"
        ],
        "title": "壽馬裕齋觀文 東山，二章，章四句。 其一",
        "id": "87276ad6-f58a-4f40-88b9-e1e782c7af44"
    },
    {
        "author": "陳著",
        "paragraphs": [
            "鳳凰于飛，出自幽谷。",
            "載好其音，集于灌木。"
        ],
        "title": "壽馬裕齋觀文 東山，二章，章四句。 其二",
        "id": "c4498bd6-5239-4084-973b-5e00c3deb181"
    },
    {
        "author": "陳著",
        "paragraphs": [
            "有鶴在林，懷之好音。",
            "載飛載止，食野之芩。"
        ],
        "title": "壽馬裕齋觀文 有鶴，三章，章四句。 其一",
        "id": "7ef72c53-158e-40c7-bf1a-866e83658a14"
    },
    {
        "author": "陳著",
        "paragraphs": [
            "倡予和汝，爰得我所。",
            "何斯違斯，自貽伊阻。"
        ],
        "title": "壽馬裕齋觀文 有鶴，三章，章四句。 其二",
        "id": "ead1f85e-16bf-42ab-bbc2-04d1382f3b13"
    },
    {
        "author": "陳著",
        "paragraphs": [
            "陟彼崔嵬，豈不懷歸。",
            "英英白雲，跂予望之。"
        ],
        "title": "壽馬裕齋觀文 有鶴，三章，章四句。 其三",
        "id": "dc30ad1a-2968-4012-a067-d8c8607d49f1"
    },
    {
        "author": "陳著",
        "paragraphs": [
            "此去向南西，山高山復低。",
            "不逢清話客，已覺倦扶藜。"
        ],
        "title": "西上罕嶺",
        "id": "7c96a355-8a65-490d-ba7b-510c1323785f"
    },
    {
        "author": "陳著",
        "paragraphs": [
            "窗晴雨淋瀝，花空春寂寞。",
            "夢回人不見，愁重酒消索。"
        ],
        "title": "絕句",
        "id": "66056361-b4a5-4149-8214-cfe0e0aec0b8"
    },
    {
        "author": "陳著",
        "paragraphs": [
            "老去眼生花，兒方學畫鴉。",
            "聊將二十字，要識汝傳家。"
        ],
        "title": "夏五朔旦示都兒學書",
        "id": "d43339a3-2634-401c-b73d-7e2248d9789d"
    },
    {
        "author": "陳著",
        "paragraphs": [
            "惟友于兄弟，惟順於父母。",
            "無忝爾所生，造端乎夫婦。"
        ],
        "title": "長兒深生日集經語示之二首  其一",
        "id": "e82f59ea-39a9-44f2-aa54-b22e55954155"
    },
    {
        "author": "陳著",
        "paragraphs": [
            "君子之容舒，吉人之辭寡。",
            "有常則可矣，欲自得之也。"
        ],
        "title": "長兒深生日集經語示之二首  其二",
        "id": "38f9318b-d2dd-4097-8548-c4a4a6175979"
    },
    {
        "author": "陳著",
        "paragraphs": [
            "藩兄欲學書，來問學何如。",
            "孝悌爲根本，文章特緒餘。"
        ],
        "title": "答妻姪趙良藩問學",
        "id": "13206d12-28d7-48a4-9681-21cdd84060ac"
    },
    {
        "author": "陳著",
        "paragraphs": [
            "鐙花三五夜，鼓笛十分春。",
            "欲見太平事，誰非沈醉人。"
        ],
        "title": "元夕應人求題酒肆鐙",
        "id": "116c44f3-e88b-4027-8a81-a89546ee56ff"
    },
    {
        "author": "陳著",
        "paragraphs": [
            "花有重開日，人無再少年。",
            "相逢拌酩酊，何必備芳鮮。"
        ],
        "title": "續姪溥賞酴醿勸酒二首  其一",
        "id": "22827ddc-8587-4466-a241-bce51318db61"
    },
    {
        "author": "陳著",
        "paragraphs": [
            "醉時愁亦樂，老去日如年。",
            "慣見紅相別，欣逢綠又鮮。"
        ],
        "title": "續姪溥賞酴醿勸酒二首  其二",
        "id": "6a67373c-e843-4a3f-9cf8-d4ea51ba394f"
    },
    {
        "author": "陳著",
        "paragraphs": [
            "形神雪山松，衣巾赤壁風。",
            "望之凜凜然，掃退炎塵紅。"
        ],
        "title": "題扇畫東坡",
        "id": "ceca3988-f093-45b0-ac7c-9b36ee0f620c"
    },
    {
        "author": "陳著",
        "paragraphs": [
            "謂是蘇長公，如何抱絲桐。",
            "不必窮是非，聞名自生風。"
        ],
        "title": "題扇畫東坡抱琴",
        "id": "3db070c9-6278-4ec4-8068-7df88f12d33b"
    },
    {
        "author": "陳著",
        "paragraphs": [
            "殘生有今日，一醉得清風。",
            "想見羲皇上，人人此樂同。"
        ],
        "title": "醉中出門得風字",
        "id": "126dbeca-8bde-428e-94da-cfd7264a996d"
    },
    {
        "author": "陳著",
        "paragraphs": [
            "待食信天公，送窮戒星奴。",
            "駕言一煮字，安得三分厨。"
        ],
        "title": "次兒瀹以詩四首道各意因兩用其韻  其一",
        "id": "6bb2e1bc-64e8-406b-b602-fb9343502979"
    },
    {
        "author": "陳著",
        "paragraphs": [
            "弦歌不救魯，告諭難入巴。",
            "世事蛇赴壑，吾生狗喪家。"
        ],
        "title": "次兒瀹以詩四首道各意因兩用其韻  其二",
        "id": "2839fb55-f868-49b7-9ac5-97c4756ba66c"
    },
    {
        "author": "陳著",
        "paragraphs": [
            "富貴碧筒醉，褦襶火傘來。",
            "何如溪山曲，一笛吹寒梅。"
        ],
        "title": "次兒瀹以詩四首道各意因兩用其韻  其三",
        "id": "6ff1e1aa-3817-413c-b4a5-ed582087a7cc"
    },
    {
        "author": "陳著",
        "paragraphs": [
            "逃不從幼安，放非效玄真。",
            "願事堯舜主，或與夔龍親。"
        ],
        "title": "次兒瀹以詩四首道各意因兩用其韻  其四",
        "id": "9e88eff3-8f28-48f9-9d16-444059c7125e"
    },
    {
        "author": "陳著",
        "paragraphs": [
            "膏粱道之賊，資財人所奴。",
            "不如貧而樂，客至菜一厨。"
        ],
        "title": "次兒瀹以詩四首道各意因兩用其韻  其五",
        "id": "4580b2b1-f790-4a97-b25c-16fafcd94be2"
    },
    {
        "author": "陳著",
        "paragraphs": [
            "角利蠻與觸，幻世慈若巴。",
            "當知靠裏業，自有書滿家。"
        ],
        "title": "次兒瀹以詩四首道各意因兩用其韻  其六",
        "id": "86cbf7d2-179f-44c1-92f3-97b49c5cd7bc"
    },
    {
        "author": "陳著",
        "paragraphs": [
            "俗氛炎鬰攸，世燄毒惡來。",
            "清當友孤竹，隠當友仙梅。"
        ],
        "title": "次兒瀹以詩四首道各意因兩用其韻  其七",
        "id": "5cefa2e0-fd89-48e3-b87c-38f7e562bbd4"
    },
    {
        "author": "陳著",
        "paragraphs": [
            "風雷漢臣會，天日唐主真。",
            "而曹其勉旃，或者一見親。"
        ],
        "title": "次兒瀹以詩四首道各意因兩用其韻  其八",
        "id": "272e4dbc-943e-41d7-a727-0d5695e714c9"
    },
    {
        "author": "陳著",
        "paragraphs": [
            "人生朝陽露，物變水上波。",
            "茫茫宇宙閒，如此道義何。"
        ],
        "title": "良月二十一日郡庠置酒爐亭勞余出山且取子美何時一樽酒重與細論文分韻賦詩韻不以及就成十絕  其一",
        "id": "c666e53a-b0ea-40a5-81a0-a8b95d57584e"
    },
    {
        "author": "陳著",
        "paragraphs": [
            "蘭菊不競芳，鴻燕各有時。",
            "可以人不如，大哉義曰隨。"
        ],
        "title": "良月二十一日郡庠置酒爐亭勞余出山且取子美何時一樽酒重與細論文分韻賦詩韻不以及就成十絕  其二",
        "id": "89bda9c4-6143-4fdc-889f-92e3f3109ada"
    },
    {
        "author": "陳著",
        "paragraphs": [
            "知心不用多，流俗未易一。",
            "相逢輒矛盾，方信有膠漆。"
        ],
        "title": "良月二十一日郡庠置酒爐亭勞余出山且取子美何時一樽酒重與細論文分韻賦詩韻不以及就成十絕  其三",
        "id": "152929df-d922-43ec-82e1-eb90a80ebba6"
    },
    {
        "author": "陳著",
        "paragraphs": [
            "蒲葵裁成扇，癭木斲爲樽。",
            "自是山林物，不入紈綺門。"
        ],
        "title": "良月二十一日郡庠置酒爐亭勞余出山且取子美何時一樽酒重與細論文分韻賦詩韻不以及就成十絕  其四",
        "id": "17780ee0-1009-454c-a842-40979676ca50"
    },
    {
        "author": "陳著",
        "paragraphs": [
            "書窗二尺檠，爐亭一樽酒。",
            "別去七十年，此樂重回首。"
        ],
        "title": "良月二十一日郡庠置酒爐亭勞余出山且取子美何時一樽酒重與細論文分韻賦詩韻不以及就成十絕  其五",
        "id": "526f8d58-95ae-4227-856c-ce8c43f0bae3"
    },
    {
        "author": "陳著",
        "paragraphs": [
            "爾來魯泮新，快覩戴席重。",
            "下舂分尺光，乃與此際逢。"
        ],
        "title": "良月二十一日郡庠置酒爐亭勞余出山且取子美何時一樽酒重與細論文分韻賦詩韻不以及就成十絕  其六",
        "id": "2fff9a0a-7601-46a2-91cd-550a84a4b98c"
    },
    {
        "author": "陳著",
        "paragraphs": [
            "草木味自同，樽酒歡相與。",
            "舊夢忽以醒，恍不知何所。"
        ],
        "title": "良月二十一日郡庠置酒爐亭勞余出山且取子美何時一樽酒重與細論文分韻賦詩韻不以及就成十絕  其七",
        "id": "1931125d-0249-4d1d-b0a9-6aad42f17ed9"
    },
    {
        "author": "陳著",
        "paragraphs": [
            "四座同寮賢，一和長官契。",
            "樂極忘主賓，論到貫麤細。"
        ],
        "title": "良月二十一日郡庠置酒爐亭勞余出山且取子美何時一樽酒重與細論文分韻賦詩韻不以及就成十絕  其八",
        "id": "12127e91-b74f-467d-8a12-730e2af5952a"
    },
    {
        "author": "陳著",
        "paragraphs": [
            "鳶魚自飛躍，烏兔自追奔。",
            "中有古道在，難與時情論。"
        ],
        "title": "良月二十一日郡庠置酒爐亭勞余出山且取子美何時一樽酒重與細論文分韻賦詩韻不以及就成十絕  其九",
        "id": "c03bb4c3-f1b5-4589-9d71-55311456514b"
    },
    {
        "author": "陳著",
        "paragraphs": [
            "江湖寬相容，風馬留更勤。",
            "襄陽或可傳，北山若爲文。"
        ],
        "title": "良月二十一日郡庠置酒爐亭勞余出山且取子美何時一樽酒重與細論文分韻賦詩韻不以及就成十絕  其一○",
        "id": "5b547373-22a7-4747-9360-06333a630ddd"
    },
    {
        "author": "陳著",
        "paragraphs": [
            "南陌耕雲脈脈，東風吹雨斜斜。",
            "流水滿邨春事，炊煙隔岸人家。"
        ],
        "title": "邨景四首  其一",
        "id": "08f6b4b6-8e3d-412c-bdda-53ce277635e9"
    },
    {
        "author": "陳著",
        "paragraphs": [
            "田舍灌苗戽水，店家汲水施漿。",
            "穉子清溪浴午，老樵綠樹休凉。"
        ],
        "title": "邨景四首  其二",
        "id": "9195b826-e0a9-40a1-bfa1-f0b930bc7362"
    },
    {
        "author": "陳著",
        "paragraphs": [
            "風生老樹飛葉，雨過殘雲带霞。",
            "禾場牛卧落日，漁邨鴉起平沙。"
        ],
        "title": "邨景四首  其三",
        "id": "ac8d8ade-e5ba-42a4-bf7b-ed34bec200b5"
    },
    {
        "author": "陳著",
        "paragraphs": [
            "雪霽山屏可畫，風高雁字難書。",
            "訪梅橋斷呼渡，芟麥天寒倚鋤。"
        ],
        "title": "邨景四首  其四",
        "id": "e3e1cc1d-b7a1-414c-9724-6e40a8936689"
    },
    {
        "author": "陳著",
        "paragraphs": [
            "柴門任風開閉，茅屋盡日虛閒。",
            "補揍粗茶淡飯，報答流水青山。"
        ],
        "title": "與具氏子書中",
        "id": "716267d7-1caa-4e2b-a103-f8baa378b7fe"
    },
    {
        "author": "陳著",
        "paragraphs": [
            "松下披衣坐著，飛瀑巖前洗脚。",
            "畫向塵汙人看，教知山林之樂。"
        ],
        "title": "題畫扇",
        "id": "26a7046c-a05c-4ea4-93f1-27abbe290d45"
    },
    {
        "author": "陳著",
        "paragraphs": [
            "八十三歲衰翁，執熱也要清風。",
            "此凉來自何處，來自羲之手中。"
        ],
        "title": "題王之朝所惠扇",
        "id": "ab769668-2305-43d8-8f10-d40fb32adde5"
    },
    {
        "author": "陳著",
        "paragraphs": [
            "老天大巧亦兒嬉，磨出霜鐮僅一眉。",
            "挂向西園瘦梅樹，閒心渾怯損南枝。"
        ],
        "title": "新月",
        "id": "49530933-0b7b-4e80-8493-8270a0eebbcc"
    },
    {
        "author": "陳著",
        "paragraphs": [
            "夜來風雪借冬威，不是東君喜弄奇。",
            "也怕春濃花易過，故將寒力頓花期。"
        ],
        "title": "春雪",
        "id": "b4f67ee8-dde3-49ca-8714-aeceba8a27d2"
    },
    {
        "author": "陳著",
        "paragraphs": [
            "今日冠春春十分，畫圖深處著儂身。",
            "紛紛撲面狂蜂蝶，錯認閒人作主人。"
        ],
        "title": "春色十分",
        "id": "e0785946-0240-4765-9017-94bcb0bbc1e7"
    },
    {
        "author": "陳著",
        "paragraphs": [
            "一聲喚起便成春，向日庭臺總可人。",
            "本與東風舊相識，一回相見一回新。"
        ],
        "title": "次韻孫古巖立春",
        "id": "8c5c5e11-5074-41a2-bdae-19b7f7c4d497"
    },
    {
        "author": "陳著",
        "paragraphs": [
            "丹桂固應爲密友，黄花自合讓高芳。",
            "夜來獨立西風底，吹入詩腸咳唾香。"
        ],
        "title": "木犀",
        "id": "e91ce6ba-95cc-4fb3-b719-b62d4a3c45ca"
    },
    {
        "author": "陳著",
        "paragraphs": [
            "朔風驚曉雪花乾，盡力尋梅不道寒。",
            "萬事不如初見好，一枝全勝滿園看。"
        ],
        "title": "梅初破蕊",
        "id": "775d5fde-acd3-4387-aec8-044d4aff55a5"
    },
    {
        "author": "陳著",
        "paragraphs": [
            "玉奴留下唾花乾，夜逐嫦娥入廣寒。",
            "不許世人輕著眼，漫教對此細評看。"
        ],
        "title": "次前韻二首  其一",
        "id": "9ae8f539-0277-4adb-8fb9-7d811954dcf7"
    },
    {
        "author": "陳著",
        "paragraphs": [
            "竹溪詩筆幾曾乾，遺我新詩照眼寒。",
            "不用尋梅霜月底，祇將詩句作梅看。"
        ],
        "title": "次前韻二首  其二",
        "id": "f5d93996-a492-41b1-9a8c-93776dac4684"
    },
    {
        "author": "陳著",
        "paragraphs": [
            "催歸亦是大饒唇，自不能歸底勸人。",
            "行止在人終莫勸，只應勸得合歸春。"
        ],
        "title": "杜鵑二首  其一",
        "id": "7d338321-76f2-459f-aaa2-d81d0367f799"
    },
    {
        "author": "陳著",
        "paragraphs": [
            "萬綠陰中拌死啼，如何日夜不能疲。",
            "料應飽作秋冬夢，恰好如今是醒時。"
        ],
        "title": "杜鵑二首  其二",
        "id": "dca8cd48-1896-40a9-b723-f1dfb28aca97"
    },
    {
        "author": "陳著",
        "paragraphs": [
            "別友相逢情最好，相逢還別若爲情。",
            "看君騰踏飛黄去，記取清鐙影裏盟。"
        ],
        "title": "次韻袁司理送行三首  其一",
        "id": "9bb88389-3c7e-4d9e-9ccb-3ae767266535"
    },
    {
        "author": "陳著",
        "paragraphs": [
            "陰六陽三天者定，重逢樽酒定何時。",
            "但須別後頻相問，來往翔鴻各寄詩。"
        ],
        "title": "次韻袁司理送行三首  其二",
        "id": "f435e350-dd71-489c-a5fc-4fe3dc274a61"
    },
    {
        "author": "陳著",
        "paragraphs": [
            "瀟灑秋光山水窟，木犀香底細評詩。",
            "今朝携手明朝別，此會一生能幾時。"
        ],
        "title": "次韻袁司理送行三首  其三",
        "id": "d775a457-7398-4a99-9aa0-2c15563138e2"
    },
    {
        "author": "陳著",
        "paragraphs": [
            "分付浮生一字休，欲休不得是離愁。",
            "如今祇怕歸無準，心在丹山最上頭。"
        ],
        "title": "次韻月窗兄惜別四首  其一",
        "id": "6628e107-8edf-4efc-8ac7-34b7e25e7ca8"
    },
    {
        "author": "陳著",
        "paragraphs": [
            "幾載詩盟兩見心，自從別後可曾尋。",
            "夜來夢見怱怱散，杜宇西窗月未沈。"
        ],
        "title": "次韻月窗兄惜別四首  其二",
        "id": "631c353f-b891-497b-811f-cd9a745f7cd4"
    },
    {
        "author": "陳著",
        "paragraphs": [
            "記得溪山兩袂分，一溪流水落花春。",
            "青驄馬上休回首，只見雲山不見人。"
        ],
        "title": "次韻月窗兄惜別四首  其三",
        "id": "4a987429-263d-441f-b440-ce134fe3e1a3"
    },
    {
        "author": "陳著",
        "paragraphs": [
            "爲儂傳語竹窗兄，逢著行人也寄聲。",
            "聚散在天終有定，歲寒三友見交情。"
        ],
        "title": "次韻月窗兄惜別四首  其四",
        "id": "799ea796-627b-4bb1-8f0d-f36ba3c32897"
    },
    {
        "author": "陳著",
        "paragraphs": [
            "杯盤移醉冠春園，酒散人歸月在門。",
            "何日喜還供笑語，酌君邨酒侑齏盆。"
        ],
        "title": "次韻吳竹溪謝單景山載酒",
        "id": "5e8bef82-fc93-4837-b718-38f110ba780b"
    },
    {
        "author": "陳著",
        "paragraphs": [
            "葉葉征衫來自東，相逢笑語竹窗中。",
            "傍人底死催人去，細雨吹凉一夜風。"
        ],
        "title": "燕餘寄月窗兄三首  其一",
        "id": "7aa60eef-e7af-40f4-b66c-4a446940d686"
    },
    {
        "author": "陳著",
        "paragraphs": [
            "雨泣鐙花夜一更，醉中忘却語詩盟。",
            "料應獨立南窗下，猛拍闌干萬斛情。"
        ],
        "title": "燕餘寄月窗兄三首  其二",
        "id": "cd3b3ee5-bbe1-46a5-a9a5-e0f3a11d82e7"
    },
    {
        "author": "陳著",
        "paragraphs": [
            "昨夜還鄉已夕陽，夕陽今日已他鄉。",
            "回頭咄咄相思語，準擬東風好送將。"
        ],
        "title": "燕餘寄月窗兄三首  其三",
        "id": "f0d85ec9-089e-4a3e-8ec8-7a7ae64b577a"
    },
    {
        "author": "陳著",
        "paragraphs": [
            "我家西谷子鄞東，西望雲山百里中。",
            "回首十年塵底別，更無書落雁天風。"
        ],
        "title": "次前韻酬王景雲見和三首  其一",
        "id": "7246bfbb-35e8-43f4-a551-5b2c45bcdaa2"
    },
    {
        "author": "陳著",
        "paragraphs": [
            "竹邊結屋飽幽清，疏落樽前文字盟。",
            "子到午山儂亦到，月邊雲嶠得論情。"
        ],
        "title": "次前韻酬王景雲見和三首  其二",
        "id": "9254f3a2-a1c1-42b7-a0f9-8202b2b053b0"
    },
    {
        "author": "陳著",
        "paragraphs": [
            "與子相逢別未長，新詩寄我寂寥鄉。",
            "嚼情咀義心如醉，背立西風不自將。"
        ],
        "title": "次前韻酬王景雲見和三首  其三",
        "id": "91f6067d-2e50-4e72-bb7a-62269e70fd33"
    },
    {
        "author": "陳著",
        "paragraphs": [
            "珍重提樽過小園，更呼貴客到樽前。",
            "教人鐙下看顔色，知得浮生一夢然。"
        ],
        "title": "謝單景山載酒同賞牡丹過燕餘",
        "id": "bf3d98a3-8007-40a0-ad40-3680093c0885"
    },
    {
        "author": "陳著",
        "paragraphs": [
            "赫赫光華奪景星，斯文宗主在先生。",
            "他年奏賦通明殿，已信君王不敢名。"
        ],
        "title": "次韻王文甫先生二首  其一",
        "id": "ac7b2618-14d4-451f-a999-a01e9487abb0"
    },
    {
        "author": "陳著",
        "paragraphs": [
            "富貴誰能訊女星，得師自分滿平生。",
            "河汾他日書成後，王魏中閒亦有名。"
        ],
        "title": "次韻王文甫先生二首  其二",
        "id": "8b7e3b6e-0451-46f1-a676-308d1d96e7a7"
    },
    {
        "author": "陳著",
        "paragraphs": [
            "一朵梅花直一詩，詩須清似此花枝。",
            "能詩人去花無主，圖得重來未落時。"
        ],
        "title": "折梅送友人",
        "id": "c61d1cb7-5312-4caa-b5a0-686b9d4ac374"
    },
    {
        "author": "陳著",
        "paragraphs": [
            "合圍未解急燕聊，借騎誰能使大遼。",
            "定遠好從鞭馬取，管城於我亦平交。"
        ],
        "title": "次韻舅氏竺九成",
        "id": "3660c2ae-4365-4059-a9d3-dd4f8e26c658"
    },
    {
        "author": "陳著",
        "paragraphs": [
            "謁祠江上且歸休，有命何須企碧流。",
            "好把一言寤明主，聲名當不減千秋。"
        ],
        "title": "次韻前人補試落歸曹娥待潮",
        "id": "b67ebe2a-06a0-4925-8050-6a9154a3c626"
    },
    {
        "author": "陳著",
        "paragraphs": [
            "聞說三魁是少年，世閒何必歎才難。",
            "我生亦是奇男子，莫作時人一例看。"
        ],
        "title": "聞狀元是少年",
        "id": "48eca9c5-cd63-46c1-acef-415db1d3a66d"
    },
    {
        "author": "陳著",
        "paragraphs": [
            "酒徒元不是高陽，君以詩招語亦香。",
            "雖欲醉歸重九日，恐貽親怒愧王祥。"
        ],
        "title": "次韻竹窗兄相招",
        "id": "10985b8e-3c44-48f3-a480-2d4632439a95"
    },
    {
        "author": "陳著",
        "paragraphs": [
            "荷衰菊老柳微黄，蝶舞風林葉共狂。",
            "閬苑無花留不住，飛來學做小春忙。"
        ],
        "title": "次韻劉生蝶葉交飛",
        "id": "b4498726-9f05-41fe-a465-e3b8b0cf0dd7"
    },
    {
        "author": "陳著",
        "paragraphs": [
            "一聆清話覺昏蒙，樽酒何時可再同。",
            "最是秋風恃輕薄，易吹羈袂作西東。"
        ],
        "title": "寓建甯推廳送黄子俊",
        "id": "6db6f4fe-b77d-4e9b-809f-014a8b5a96f9"
    },
    {
        "author": "陳著",
        "paragraphs": [
            "風擺柳梢雲未乾，癡雲妒日正嬌寒。",
            "偎香公子新鴛侶，那肯興心客路難。"
        ],
        "title": "詩寄趙九新娶",
        "id": "35b023e5-431a-413f-a516-06cb0a3c1f43"
    },
    {
        "author": "陳著",
        "paragraphs": [
            "落日孤煙水繞邨，山家燈火已昏昏。",
            "幽人事業書窗底，自讀離騷半掩門。"
        ],
        "title": "次韻童尚質",
        "id": "1efb4eb5-8729-4306-bff3-e144eeda9f96"
    },
    {
        "author": "陳著",
        "paragraphs": [
            "流鶑恰恰報新晴，如醉春光暢踏青。",
            "金犢車前詩料足，不妨分付入騷情。"
        ],
        "title": "次韻前人新晴三首  其一",
        "id": "fcb77e37-2c19-4a17-82ff-95394ffe618c"
    },
    {
        "author": "陳著",
        "paragraphs": [
            "泥香風軟燕忙時，宿雨微中起較遲。",
            "試捲珠簾問花事，畫鞦韆外裊晴絲。"
        ],
        "title": "次韻前人新晴三首  其二",
        "id": "111b9247-0799-44aa-9b47-8af661458989"
    },
    {
        "author": "陳著",
        "paragraphs": [
            "院靜春深冷麝煤，怕逢花委細蒼苔。",
            "小桃却自紅如錦，笑倚東風醉入腮。"
        ],
        "title": "次韻前人新晴三首  其三",
        "id": "5236f4ff-ab13-4f04-92e2-e8ba73479b77"
    },
    {
        "author": "陳著",
        "paragraphs": [
            "醉遊不省路東西，可意花枝手自提。",
            "好景未知何處是，漫隨蜂蝶過芳畦。"
        ],
        "title": "次韻前人城北春行",
        "id": "aba835ea-2454-43bd-9767-9d98287570ba"
    },
    {
        "author": "陳著",
        "paragraphs": [
            "日落潮生水氣昏，回頭天際月如痕。",
            "數聲寥落漁家笛，吹入蒹葭何處邨。"
        ],
        "title": "甬東晚望",
        "id": "169e0519-fea3-4e43-93ed-38ee7b479a51"
    },
    {
        "author": "陳著",
        "paragraphs": [
            "物理元隨世事新，靜觀知是泮宮人。",
            "穿花野薺雖微草，也占年年一分春。"
        ],
        "title": "橫橋觀薺",
        "id": "417aedbd-bb89-4f7b-9316-7520146b5b86"
    },
    {
        "author": "陳著",
        "paragraphs": [
            "錦里風光分外春，桃花如市趁時新。",
            "鬭風車馬香塵裏，誰是朱門覓水人。"
        ],
        "title": "錦里觀桃",
        "id": "c02ca9aa-b08b-49da-9c00-29931d6b57c7"
    },
    {
        "author": "陳著",
        "paragraphs": [
            "竹窗鐙火足相陪，惟怕梅花畫角催。",
            "我欲敧眠尋好夢，照人隙月更徘徊。"
        ],
        "title": "夜坐書懷",
        "id": "6cbf06ff-d1f2-4ea5-bf7d-5395d30dee68"
    },
    {
        "author": "陳著",
        "paragraphs": [
            "虛齋簷馬自丁東，却在鶑啼燕語中。",
            "整屐欲尋花信息，不知柳絮已隨風。"
        ],
        "title": "午景書懷",
        "id": "3a30ff28-8c51-4458-b6e9-03cd87ecfe9f"
    },
    {
        "author": "陳著",
        "paragraphs": [
            "一種仙根自洛陽，春深何事不花生。",
            "芳心未必全羞澀，猶恨東風用力輕。"
        ],
        "title": "詠不開牡丹",
        "id": "480161e2-a3aa-4488-ba75-56ef3d9f441f"
    },
    {
        "author": "陳著",
        "paragraphs": [
            "隔窗啼鳥夢驚殘，沈麝香銷冷博山。",
            "隻枕半敧閒猛省，又添一日在人閒。"
        ],
        "title": "次韻童志道春晚",
        "id": "b6dea1cb-4463-46e1-b050-c2bc1ae0cb53"
    },
    {
        "author": "陳著",
        "paragraphs": [
            "春城那被酒纏綿，燕姹鶑嬌近午天。",
            "花影滿簾庭院寂，碧紗窗迥淡如煙。"
        ],
        "title": "春午二首  其一",
        "id": "dc8b86d7-0068-4886-89f0-4cf8b707331c"
    },
    {
        "author": "陳著",
        "paragraphs": [
            "著雨楊花困舞綿，煖風揚作晚晴天。",
            "一場春色歸何處，芳草斜陽淡淡煙。"
        ],
        "title": "春午二首  其二",
        "id": "896079d7-744a-49de-babf-6bb218f593a6"
    },
    {
        "author": "陳著",
        "paragraphs": [
            "杜鵑非是翠芳殘，底事年年叫出山。",
            "紙帳竹牀清到底，不堪聲入夢魂閒。"
        ],
        "title": "傷春",
        "id": "228986b3-a7ba-4ab1-acd7-67f00dd6690e"
    },
    {
        "author": "陳著",
        "paragraphs": [
            "春色三分一未歸，雪肌風態露春微。",
            "東風且作枝頭主，莫把工夫繡地衣。"
        ],
        "title": "次韻八姪三首  其一",
        "id": "1f7278df-7c44-4a81-8193-96826d70ea31"
    },
    {
        "author": "陳著",
        "paragraphs": [
            "素妝青蓋送春歸，似不禁風體力微。",
            "收拾韻香歸酒盞，惜花何惜醉淋衣。"
        ],
        "title": "次韻八姪三首  其二",
        "id": "4bb68cbc-93e5-4dcf-a0cc-6505ac5db43a"
    },
    {
        "author": "陳著",
        "paragraphs": [
            "花開便是候催歸，濟楚生香清復微。",
            "遥想折來深院宇，似初勻粉小青衣。"
        ],
        "title": "次韻八姪三首  其三",
        "id": "2628d716-05df-42b2-b7c9-5b417225450e"
    },
    {
        "author": "陳著",
        "paragraphs": [
            "才得心安便是通，乘龍非貴釣非窮。",
            "那知碌碌攀鱗者，盡在先生不釣中。"
        ],
        "title": "題嚴子陵釣臺二首  其一",
        "id": "6a83436c-cebf-4f5a-b70b-c4581fd9a8cf"
    },
    {
        "author": "陳著",
        "paragraphs": [
            "方信先生大有功，光皇祇是暫時雄。",
            "東都二百年名節，全在桐江一釣風。"
        ],
        "title": "題嚴子陵釣臺二首  其二",
        "id": "01b385f5-7971-4c2a-8abb-0223c6965e0a"
    },
    {
        "author": "陳著",
        "paragraphs": [
            "小宴珊瑚月未明，滿堂歡笑雜蛙聲。",
            "明朝此會知誰續，試把鐙花仔細評。"
        ],
        "title": "小宴偶成",
        "id": "c1ccdfba-4a73-452b-9b97-f5f5f2df3896"
    },
    {
        "author": "陳著",
        "paragraphs": [
            "一春風雨笑談疏，明日南風夏又初。",
            "忽枉翠裾詩在手，勝如書尺寄雙魚。"
        ],
        "title": "次韻仇生五首  其一",
        "id": "2adbacd9-267b-4bc7-9ce9-513cdf380205"
    },
    {
        "author": "陳著",
        "paragraphs": [
            "學晚唐詩俗見疏，君家句法到黄初。",
            "淡交顧辱聯翩贈，熊掌方嘗又得魚。"
        ],
        "title": "次韻仇生五首  其二",
        "id": "cff4e9a7-74c5-4147-b925-2afef49c3500"
    },
    {
        "author": "陳著",
        "paragraphs": [
            "交不緣詩有密疏，詩能宣寫此心初。",
            "但從禮義中遊戲，便是趨庭孔伯魚。"
        ],
        "title": "次韻仇生五首  其三",
        "id": "7007599b-25f7-4ac5-9741-efac6f576b23"
    },
    {
        "author": "陳著",
        "paragraphs": [
            "詩筒狎至補前疏，快似西風捲峽初。",
            "一片襟懷誰似友，曾從仙李跨鯨魚。"
        ],
        "title": "次韻仇生五首  其四",
        "id": "cb31a7cd-59a6-45dc-b70b-a888dea215db"
    },
    {
        "author": "陳著",
        "paragraphs": [
            "羨君詩思九河疏，混混泉源只一初。",
            "我欲驅馳無本領，激溝澮水狎蛙魚。"
        ],
        "title": "次韻仇生五首  其五",
        "id": "9241de56-0e48-4078-94b0-09eea6bd07fd"
    },
    {
        "author": "陳著",
        "paragraphs": [
            "何事猶屯水與雷，夜看雲漢歎昭回。",
            "五龍一日齊行雨，且莫嫌他欠早來。"
        ],
        "title": "次韻陳帥幹喜雨二首  其一",
        "id": "8a586708-20eb-4dfa-add8-51b282b4eab2"
    },
    {
        "author": "陳著",
        "paragraphs": [
            "一雨何關百里雷，天心端爲衆心回。",
            "閒時試向龍君覓，未必滂沱應手來。"
        ],
        "title": "次韻陳帥幹喜雨二首  其二",
        "id": "2d72361d-5525-4ef5-b7f6-6f0f1db3b0b6"
    },
    {
        "author": "陳著",
        "paragraphs": [
            "剡溪千古雪坡風，收拾寒清入甕中。",
            "此味世人那得吮，特將撩撥老詩翁。"
        ],
        "title": "次韻李景異",
        "id": "1b2135a5-5670-4944-87ed-664c8a434501"
    },
    {
        "author": "陳著",
        "paragraphs": [
            "溪頭風浪起虛傳，寬大遭逢臺閫賢。",
            "見說襄城鞭衛士，清朝曾恕范忠宣。"
        ],
        "title": "次韻石瑶林帥幹見賀",
        "id": "efd8c274-e6ec-4811-b399-01d7c7025ea8"
    },
    {
        "author": "陳著",
        "paragraphs": [
            "水淺山深土半沙，刀耕火種做生涯。",
            "今年水旱那堪說，存得妻兒能幾家。"
        ],
        "title": "解剡孝嘉道中答溪民羣來遮轎問新知縣如何二首并寄李宰  其一",
        "id": "938e1ee2-8555-40da-9938-9b230d203aba"
    },
    {
        "author": "陳著",
        "paragraphs": [
            "新知縣是舊官員，說與田家汝有緣。",
            "安穩過冬耘二麥，明年纔勝似今年。"
        ],
        "title": "解剡孝嘉道中答溪民羣來遮轎問新知縣如何二首并寄李宰  其二",
        "id": "ba52e5aa-5cd7-4c94-8bcd-cc3d78e9ed83"
    },
    {
        "author": "陳著",
        "paragraphs": [
            "跋涉山程往又還，老懷不是愛遊山。",
            "爲聞父老勤相送，立滿溪頭幾日閒。"
        ],
        "title": "聞剡人望回",
        "id": "c531594f-364f-42f4-bc27-2e16820c4506"
    },
    {
        "author": "陳著",
        "paragraphs": [
            "爲學須知次第功，四書爲本要精通。",
            "不須妄起功名想，立得身時祿在中。"
        ],
        "title": "泌生日二首  其一",
        "id": "998a1f45-b686-4d5d-8b31-6d2c334c5a9a"
    },
    {
        "author": "陳著",
        "paragraphs": [
            "莧藜併日不充饑，玉女於成在此時。",
            "道義於人堪雋永，膏粱從古豢愚癡。"
        ],
        "title": "泌生日二首  其二",
        "id": "dcb49bde-06e3-4afb-83e3-55975abb7aaa"
    },
    {
        "author": "陳著",
        "paragraphs": [
            "樂遊原上少年春，安樂窩中快活身。",
            "古到如今能幾日，吁嗟天也不由人。"
        ],
        "title": "醉中",
        "id": "c159a4ea-fac7-4d47-aeff-43c1099476f0"
    },
    {
        "author": "陳著",
        "paragraphs": [
            "看花須看未開時，到七分開看已遲。",
            "前輩詠梅多此意，水邊竹外兩三枝。"
        ],
        "title": "與弟姪觀小圃梅花二首  其一",
        "id": "b12fc416-0497-4801-a5ed-ed8a6305628b"
    },
    {
        "author": "陳著",
        "paragraphs": [
            "是則看花要及時，看花到實不妨遲。",
            "前賢亦有留佳句，綠葉成陰子滿枝。"
        ],
        "title": "與弟姪觀小圃梅花二首  其二",
        "id": "985ddd40-67e6-47e5-8711-22ecf3ebfd6e"
    },
    {
        "author": "陳著",
        "paragraphs": [
            "萬紫千紅各炫名，紛紛兒女哄春榮。",
            "屈園秋種無人顧，獨遇陶潛氣始平。"
        ],
        "title": "次韻上乘寺主僧如岳詠菊",
        "id": "923d01d4-05c9-420f-aa1b-1f5bb2b6f758"
    },
    {
        "author": "陳著",
        "paragraphs": [
            "姚根魏撥兩京貴，蜀本黟枝南度春。",
            "今日東風爲誰好，花香不到獨醒人。"
        ],
        "title": "次韻梅山送牡丹二首  其一",
        "id": "fc9285ba-9afa-4a81-b3a3-7ea1c99627ba"
    },
    {
        "author": "陳著",
        "paragraphs": [
            "毒霧腥塵涴色香，無知蜂蝶自乾忙。",
            "醉時煩惱不須醉，三斗誰能向汝陽。"
        ],
        "title": "次韻梅山送牡丹二首  其二",
        "id": "a956fda0-9537-4681-bd38-7e9fb7da2aa0"
    },
    {
        "author": "陳著",
        "paragraphs": [
            "猶記年時花下醉，老懷今已不成春。",
            "深黄淺紫知何在，留得殘鶑啼向人。"
        ],
        "title": "又次韻二首  其一",
        "id": "e4c5ba3b-c79d-49cc-8edf-9af2376cc877"
    },
    {
        "author": "陳著",
        "paragraphs": [
            "賦詩誰復待沈香，澒洞乾坤走險忙。",
            "寂寂春光傷感處，瘦來不是沈東陽。"
        ],
        "title": "又次韻二首  其二",
        "id": "db20d8fa-c261-4b43-983c-3fd0149860f0"
    },
    {
        "author": "陳著",
        "paragraphs": [
            "東風吹送世閒塵，斜日消凝洛下春。",
            "誰料馬蹄成怪事，旁觀自有豫知人。"
        ],
        "title": "三次前韻二首  其一",
        "id": "05dfdd48-6535-4f19-8ff7-3c379caa8091"
    },
    {
        "author": "陳著",
        "paragraphs": [
            "花本傷時不肯香，酒無賒處亦空忙。",
            "便逢花酒如何醉，回首淒煙鎖景陽。"
        ],
        "title": "三次前韻二首  其二",
        "id": "5a424572-eee3-4717-8673-01ec2a9821fe"
    },
    {
        "author": "陳著",
        "paragraphs": [
            "丹山高處坐龍宮，山下人歸潤澤中。",
            "北馬一塵飛不到，危時方見有神功。"
        ],
        "title": "題丹霞洞",
        "id": "12dd9b6a-3ef8-4db9-92aa-34130c6099f4"
    },
    {
        "author": "陳著",
        "paragraphs": [
            "蟻綠浮香雪外春，錦翰飛動玉芝新。",
            "山人已約餐松柏，此餽應知是獲麟。"
        ],
        "title": "謝戴時芳惠物",
        "id": "f2cb254c-84a7-4309-82dd-85b8e7fecaec"
    },
    {
        "author": "陳著",
        "paragraphs": [
            "乾坤慘淡真愁絕，民物傷殘欲活難。",
            "說相說醫當及此，區區衰病不須看。"
        ],
        "title": "贈趙月堂",
        "id": "8477fca8-f475-4602-a81e-b8866b0c8a59"
    },
    {
        "author": "陳著",
        "paragraphs": [
            "人世浮浮風裏塵，不須更問果何因。",
            "有時意思悠然處，流水青山便是親。"
        ],
        "title": "次韻如岳醵飲西峰寺分韻成詩十四首見寄  其一",
        "id": "869375a8-d61d-4bfa-99d6-a9933739a64f"
    },
    {
        "author": "陳著",
        "paragraphs": [
            "天地中閒浩浩歌，從他烏兔健飛過。",
            "旁人若問功名事，笑指南柯蟻一窠。"
        ],
        "title": "次韻如岳醵飲西峰寺分韻成詩十四首見寄  其二",
        "id": "a2c64fdd-7e66-4ba8-8531-832061b24d0a"
    },
    {
        "author": "陳著",
        "paragraphs": [
            "春夏交承紅與綠，歲寒三友松與竹。",
            "我是蟾宮老桂枝，獨受上天風霜足。"
        ],
        "title": "次韻如岳醵飲西峰寺分韻成詩十四首見寄  其三",
        "id": "efc4449b-35e6-400f-9fb2-6985960eba13"
    },
    {
        "author": "陳著",
        "paragraphs": [
            "天街追逐邊塵亂，更點聽殘鐘鼓院。",
            "歸舟便覺昔年非，高枕已忘前日倦。"
        ],
        "title": "次韻如岳醵飲西峰寺分韻成詩十四首見寄  其四",
        "id": "9f5664c4-3b8c-4ddc-9eb1-51b451ca3f21"
    },
    {
        "author": "陳著",
        "paragraphs": [
            "粟瓶酒榼近多空，書友詩朋亦閒逢。",
            "只有漁樵是知己，也嫌老似雪中松。"
        ],
        "title": "次韻如岳醵飲西峰寺分韻成詩十四首見寄  其五",
        "id": "c194a7b0-2a35-4854-b0de-1d9bb56b731a"
    },
    {
        "author": "陳著",
        "paragraphs": [
            "蕭蕭四壁住殘生，不學神仙不學僧。",
            "有酒未能忘北海，種瓜且自學東陵。"
        ],
        "title": "次韻如岳醵飲西峰寺分韻成詩十四首見寄  其六",
        "id": "ab96d71b-d2cf-4fb5-a0fb-d7f1ddc4be36"
    },
    {
        "author": "陳著",
        "paragraphs": [
            "自分書生他未暇，物外人來偶清話。",
            "老聃主見一字虛，莊叟寓言專是化。"
        ],
        "title": "次韻如岳醵飲西峰寺分韻成詩十四首見寄  其七",
        "id": "8320564c-aece-429c-b6e4-1bc4fb6a52bc"
    },
    {
        "author": "陳著",
        "paragraphs": [
            "不到西峯爲日久，一日一日一日又。",
            "明日有約爲此遊，一片雲山想依舊。"
        ],
        "title": "次韻如岳醵飲西峰寺分韻成詩十四首見寄  其八",
        "id": "72c71685-b9f3-4f56-8c8d-af8f6d23c657"
    },
    {
        "author": "陳著",
        "paragraphs": [
            "正覺留題久岑寂，此後此意誰知得。",
            "老僧揖入廊東頭，摩挲石刻令人憶。"
        ],
        "title": "次韻如岳醵飲西峰寺分韻成詩十四首見寄  其九",
        "id": "3c06b540-8668-420d-8455-1ac87badadfb"
    },
    {
        "author": "陳著",
        "paragraphs": [
            "老佛眉閒屋漏愁，殘廊脚下草光浮。",
            "誰能饑坐蘆穿膝，莫問神通石點頭。"
        ],
        "title": "次韻如岳醵飲西峰寺分韻成詩十四首見寄  其一○",
        "id": "f2b23d30-c827-4af4-9fc5-9cc5655ddca0"
    },
    {
        "author": "陳著",
        "paragraphs": [
            "小小杯盤共話情，茲行聊爾過浮生。",
            "瘦吟學士如工部，楷法書來近率更。"
        ],
        "title": "次韻如岳醵飲西峰寺分韻成詩十四首見寄  其一一",
        "id": "0a323bf2-497f-4146-b230-3a6a755047e8"
    },
    {
        "author": "陳著",
        "paragraphs": [
            "四坐詩成以成卷，醉舞者半歌者半。",
            "薄雲疏雨且早歸，杜鵑自催鶴自怨。"
        ],
        "title": "次韻如岳醵飲西峰寺分韻成詩十四首見寄  其一二",
        "id": "ad4f4571-08aa-4016-9783-2cbae7e33d82"
    },
    {
        "author": "陳著",
        "paragraphs": [
            "隨意提携容易率，相約明朝更今日。",
            "太白儘可詩百篇，堯夫却有四不出。"
        ],
        "title": "次韻如岳醵飲西峰寺分韻成詩十四首見寄  其一三",
        "id": "7cee8220-6392-4dc4-9e6a-dfb7bc4d6b18"
    },
    {
        "author": "陳著",
        "paragraphs": [
            "遊了南山山外山，北山下住更幽閒。",
            "消磨永日何妨睡，受用清風不用還。"
        ],
        "title": "次韻如岳醵飲西峰寺分韻成詩十四首見寄  其一四",
        "id": "f95f03b0-d145-45dc-88b9-51928b062287"
    },
    {
        "author": "陳著",
        "paragraphs": [
            "一味清風萬竹陰，自行自坐見初心。",
            "已拋仙侶枕中夢，能聽老陶琴外音。"
        ],
        "title": "次韻五月六日醵飲茂林",
        "id": "d40ea3c4-2a88-4d7e-92ee-30fa4b960e2d"
    },
    {
        "author": "陳著",
        "paragraphs": [
            "槐窗夢斷鳳團香，松澗分來雀嘴嘗。",
            "句引清風發吟興，與師意思一般長。"
        ],
        "title": "次韻如岳惠茶",
        "id": "ec526b62-74d4-4833-97d4-c9d50567463c"
    },
    {
        "author": "陳著",
        "paragraphs": [
            "兩翁相對五里近，一病同眠八月天。",
            "彼此醫治須努力，要成歡醉菊花前。"
        ],
        "title": "次韻答張子開教授",
        "id": "b5db3c7e-fe4d-4630-9d70-8d4a20202452"
    },
    {
        "author": "陳著",
        "paragraphs": [
            "軒窗小小受千山，杯酒匆匆勝肆筵。",
            "滿面春風相照處，話心只話數年前。"
        ],
        "title": "次韻內弟貝端甫家醉中",
        "id": "e8db0592-b569-44d7-b376-b0b2685480ce"
    },
    {
        "author": "陳著",
        "paragraphs": [
            "萬宇腥埃風滿山，只饒二十里雲閒。",
            "要知人好境不好，最怕身閑心未閑。"
        ],
        "title": "次韻前人壁閒詩  其一",
        "id": "f70af7b0-d0f2-447a-b0ae-9c067c98ee23"
    },
    {
        "author": "陳著",
        "paragraphs": [
            "兩處詩家隔一山，此心知得兩心閒。",
            "君才終與鵬騰海，我老甘從驥伏閑。"
        ],
        "title": "次韻前人壁閒詩  其二",
        "id": "ae33b3da-c387-4dfb-a6e2-b61c04c10794"
    },
    {
        "author": "陳著",
        "paragraphs": [
            "見說東家有牡丹，有花欲覓數枝看。",
            "若還溺愛慳分送，却與無花是一般。"
        ],
        "title": "示姪泳求牡丹",
        "id": "fb262ce7-c444-4927-955d-2d9e453bab1e"
    },
    {
        "author": "陳著",
        "paragraphs": [
            "極目風沙姚魏家，耳邊忍聽後庭花。",
            "誰能把酒樽前醉，添得臨風感歲華。"
        ],
        "title": "次韻弟觀送牡丹",
        "id": "262f3f01-23cf-4290-9897-ae3305624208"
    },
    {
        "author": "陳著",
        "paragraphs": [
            "河流曲折二十里，過了黄山始直東。",
            "今日卸船須得早，鄮峯已在眼花中。"
        ],
        "title": "四月朔旦過黄山哭刑部百求弟道中五首",
        "id": "fe3a834d-3d47-4afc-8fc8-0c197f8c6803"
    },
    {
        "author": "陳著",
        "paragraphs": [
            "曉雨纔收數點輕，江雲未放十分晴。",
            "舟行曲港難爲縴，峯有佳山莫問程。"
        ],
        "title": "次韻弟觀過黄山",
        "id": "6bb8e3fc-b4eb-407b-83e4-9cd2d97c5b14"
    },
    {
        "author": "陳著",
        "paragraphs": [
            "二靈山下湖光潤，八字橋頭河水分。",
            "此是江東最佳處，近來風景不堪聞。"
        ],
        "title": "八字橋",
        "id": "cd4c6212-d9b2-425f-b768-bf3c7777adb0"
    },
    {
        "author": "陳著",
        "paragraphs": [
            "千頃田疇麥浪花，數家林薄筍抽芽。",
            "休將世事俱歸夢，頗喜人生尚有涯。"
        ],
        "title": "青山下",
        "id": "f2089545-a11f-462f-906c-d9fdebb67a9f"
    },
    {
        "author": "陳著",
        "paragraphs": [
            "篙師無力櫓聲柔，已分前途夜泊舟。",
            "忽報西風吹柁尾，不須斜日到程頭。"
        ],
        "title": "碶頭",
        "id": "1620f697-2c97-4b6c-a7a7-a36337c36670"
    },
    {
        "author": "陳著",
        "paragraphs": [
            "登高時節殃雞犬，乞巧風流狎女牛。",
            "何似今朝酹忠魄，殘杯一洗世人愁。"
        ],
        "title": "重五有感",
        "id": "f68dc9ef-9168-46e7-8546-b113f24364b0"
    },
    {
        "author": "陳著",
        "paragraphs": [
            "元圭珍重鎮書房，紫石磨來滃墨香。",
            "老去苦無閒著述，以分寸計□時長。"
        ],
        "title": "試墨三首  其一",
        "id": "5ec6c042-2193-4cfb-9cbc-a9bd704ae5b8"
    },
    {
        "author": "陳著",
        "paragraphs": [
            "墨卿與我是相投，了得時需便罷休。",
            "不見江南井中藏，只爲相國寺門留。"
        ],
        "title": "試墨三首  其二",
        "id": "db929a32-9074-43a4-a442-c6209c546c73"
    },
    {
        "author": "陳著",
        "paragraphs": [
            "兔毫染上何妨淺，蟬翼寫來可放輕。",
            "爲愛淡中多醖藉，却嫌濃處太分明。"
        ],
        "title": "試墨三首  其三",
        "id": "06fe3f6e-26a2-4ab2-b6dd-2820a97ce187"
    },
    {
        "author": "陳著",
        "paragraphs": [
            "雙鷺飛飛高復低，復低飛下近山溪。",
            "一聲樵唱山前路，却又飛歸翡翠西。"
        ],
        "title": "出門偶成",
        "id": "92a36323-0d8f-48f2-83c3-cf7e952d8589"
    },
    {
        "author": "陳著",
        "paragraphs": [
            "萬仞崖擎碧玉臺，中閒一鏡帖天開。",
            "四時自與幽花對，一點時妝不照來。"
        ],
        "title": "遊雪竇杖錫七首 錦鏡池",
        "id": "654fe747-bffb-4f79-b4bd-e830b23397f9"
    },
    {
        "author": "陳著",
        "paragraphs": [
            "雪瀑翻崖直下深，自從開闢到如今。",
            "天寒水澀山風急，不斷朝宗一派心。"
        ],
        "title": "遊雪竇杖錫七首 飛雪亭",
        "id": "e5a1f908-f61d-4206-93dd-09cd7ed18e46"
    },
    {
        "author": "陳著",
        "paragraphs": [
            "不到茲臺四十年，臨風獨立意悠然。",
            "胸中多少難言事，便欲憑高叩九天。"
        ],
        "title": "遊雪竇杖錫七首 妙高臺",
        "id": "cfcc3890-8544-4cc5-bd3e-0ed43aa1e377"
    },
    {
        "author": "陳著",
        "paragraphs": [
            "何神擎破隴頭巖，盡束溪流下碧潭。",
            "潭底有龍能變化，好將霖雨活東南。"
        ],
        "title": "遊雪竇杖錫七首 隠潭",
        "id": "517e60a9-0b33-4165-b9be-15ba3952408b"
    },
    {
        "author": "陳著",
        "paragraphs": [
            "平揖天風一望來，蒼崖萬仞兩分開。",
            "是中猨鶴亦難得，只有龍雲相往回。"
        ],
        "title": "遊雪竇杖錫七首 徐鳬巖",
        "id": "2e9e5a32-439c-4d0e-b86c-3845c31b1093"
    },
    {
        "author": "陳著",
        "paragraphs": [
            "石路崔嵬雲上頭，北雲南雪此鴻溝。",
            "誰人題作踟躕嶺，不到山心不當遊。"
        ],
        "title": "遊雪竇杖錫七首 踟躕嶺",
        "id": "afe92e24-e015-4c04-a207-b4c68865077e"
    },
    {
        "author": "陳著",
        "paragraphs": [
            "山上山根溪一灣，著亭管領此溪山。",
            "雲南更在青天際，步一步高從此攀。"
        ],
        "title": "遊雪竇杖錫七首 杖錫入山亭",
        "id": "7c2790af-1939-4922-adb7-44ae63f1be2a"
    },
    {
        "author": "陳著",
        "paragraphs": [
            "恩袍拜後兩周星，今日西行得再經。",
            "休問菴中僧在否，滿簷松竹舊時青。"
        ],
        "title": "遊蔡峰道中三首 碧渚菴前",
        "id": "89d94385-56d9-4932-a896-57ec06c44da4"
    },
    {
        "author": "陳著",
        "paragraphs": [
            "疊障中閒一隙天，數家茅屋鸛巢邊。",
            "逢人試問營生事，笑指巖前煮草煙。"
        ],
        "title": "遊蔡峰道中三首 半坑",
        "id": "1af3bd0f-61fc-4199-9c4c-ee17381d16fc"
    },
    {
        "author": "陳著",
        "paragraphs": [
            "昨日山前痛憶兒，回頭凝望更依依。",
            "如今精爽知何在，采得蘭花泣看歸。"
        ],
        "title": "遊蔡峰道中三首 回途望黄沙坑懷朝兒",
        "id": "17db40dc-d295-4571-99a8-42c2d6c17ce4"
    },
    {
        "author": "陳著",
        "paragraphs": [
            "書擔隨身又入山，危途步步轉頭看。",
            "近於瀟上二三里，難似江西十八灘。"
        ],
        "title": "次韻戴帥初架閣剡居四首  其一",
        "id": "c312315a-a746-4aac-ae76-cc10bbda4888"
    },
    {
        "author": "陳著",
        "paragraphs": [
            "青春踏過洛陽塵，今却尋盟鄭子真。",
            "天下方酣施奪事，村中自有遜耕民。"
        ],
        "title": "次韻戴帥初架閣剡居四首  其二",
        "id": "2820c46a-dd15-4643-b263-ec4a41c77f4d"
    },
    {
        "author": "陳著",
        "paragraphs": [
            "見說三閒松下屋，更無長物累中心。",
            "難忘獨有南風操，時到溪山一鼓琴。"
        ],
        "title": "次韻戴帥初架閣剡居四首  其三",
        "id": "67bda13f-5c3c-4cb0-8a96-676a2cebbf87"
    },
    {
        "author": "陳著",
        "paragraphs": [
            "隔一青山能幾里，頻頻聚首約方來。",
            "生涯冷淡渾如此，輸與斑衣學老萊。"
        ],
        "title": "次韻戴帥初架閣剡居四首  其四",
        "id": "317e1c52-e852-46b9-a669-76c66b0d7804"
    },
    {
        "author": "陳著",
        "paragraphs": [
            "田不充耕漫墾山，焦勞新做鬢毛斑。",
            "牛歌方見平生戚，魚釜何曾餓死丹。"
        ],
        "title": "次韻戴帥初村園雜興二首  其一",
        "id": "2affd8c5-1411-4c5f-9fd4-aa18c9cd526b"
    },
    {
        "author": "陳著",
        "paragraphs": [
            "新園本是無多地，幾步低平幾步高。",
            "已逝江湖分雁啄，且從溪谷到龜毛。"
        ],
        "title": "次韻戴帥初村園雜興二首  其二",
        "id": "3a2e3c78-1f1c-44c4-9b1d-5f20b97295da"
    },
    {
        "author": "陳著",
        "paragraphs": [
            "鹿苑書來字字香，滿匳雀舌餉新嘗。",
            "有時獨坐相思處，一鼎松風午韻長。"
        ],
        "title": "次韻鹿苑寺一覽閣主岳松澗送茶",
        "id": "6f794cf3-cd9a-4891-9df0-8338b1b185af"
    },
    {
        "author": "陳著",
        "paragraphs": [
            "昔年堂上來三鱣，今日溪頭領隊魚。",
            "方信卜居初意好，要教同里識詩書。"
        ],
        "title": "教學退作二首  其一",
        "id": "a8b42ff9-e52e-4d51-b30a-10f7c1f4b747"
    },
    {
        "author": "陳著",
        "paragraphs": [
            "話言超出求名外，心力分從負米餘。",
            "幼學得師終有獲，立根本處頼深鋤。"
        ],
        "title": "教學退作二首  其二",
        "id": "d97844de-b69a-4dfc-9687-53a4633ad8b4"
    },
    {
        "author": "陳著",
        "paragraphs": [
            "字畫向來雖小技，兒時欲學亦難詳。",
            "點妝但莫如新婦，端正終須自老蒼。"
        ],
        "title": "小學識媿  其一",
        "id": "2b424477-16c5-4dc9-82cf-e4b502c61397"
    },
    {
        "author": "陳著",
        "paragraphs": [
            "指點方名屑訓蒙，一方纔解四方通。",
            "定知第一番開說，萬水朝宗是正東。"
        ],
        "title": "小學識媿  其二",
        "id": "71c586fe-c459-485f-843c-16825ba8888a"
    },
    {
        "author": "陳著",
        "paragraphs": [
            "工夫靠裏方爲學，時習奚分幼壯年。",
            "何幸席閒提掇緊，最明新處是陳篇。"
        ],
        "title": "小學識媿  其三",
        "id": "60270206-e564-4b07-b59f-4b2b1832bfe3"
    },
    {
        "author": "陳著",
        "paragraphs": [
            "三閒老屋坐屏山，梅影橫斜細竹斑。",
            "寡慾自能堅鐵脊，長生何必問金丹。"
        ],
        "title": "又次韻帥初諸前七首  其一",
        "id": "dd1b9d09-61f0-4e47-846f-2caebfbcaf2b"
    },
    {
        "author": "陳著",
        "paragraphs": [
            "青春本是耐官勞，却入山居便養高。",
            "清話一閒甜蟻夢，黄塵萬事等鴻毛。"
        ],
        "title": "又次韻帥初諸前七首  其二",
        "id": "4349c7ca-1868-4bc0-aa28-870a3273a923"
    },
    {
        "author": "陳著",
        "paragraphs": [
            "世機毒甚含沙蜮，民命危於減水魚。",
            "幸有柴門自深閉，不妨窗下蠹殘書。"
        ],
        "title": "又次韻帥初諸前七首  其三",
        "id": "cfb62be1-61de-451d-8be4-899f782a3bbd"
    },
    {
        "author": "陳著",
        "paragraphs": [
            "世上紛紛博一盧，案頭矻矻守三餘。",
            "牢辭門外雞豚社，菜味深長手灌鋤。"
        ],
        "title": "又次韻帥初諸前七首  其四",
        "id": "24d11190-8bda-4f5e-b394-daa278e2a9c6"
    },
    {
        "author": "陳著",
        "paragraphs": [
            "幻景爲生何短長，癡人得夢亦推詳。",
            "餐英漫效獨清屈，飲乳誰皆百世蒼。"
        ],
        "title": "又次韻帥初諸前七首  其五",
        "id": "0060a260-24d4-4f4d-a749-bcf2750411d6"
    },
    {
        "author": "陳著",
        "paragraphs": [
            "荷衣蕭颯甘謀拙，氈笠崢嶸任命通。",
            "祇爲愛山忙入剡，不因思鱠始歸東。"
        ],
        "title": "又次韻帥初諸前七首  其六",
        "id": "0698fe1d-4d05-4215-938c-9b4f087efa67"
    },
    {
        "author": "陳著",
        "paragraphs": [
            "君是能詩猶可及，及君不可是吾年。",
            "有懷伐木相求意，但誦投瓜永好篇。"
        ],
        "title": "又次韻帥初諸前七首  其七",
        "id": "fb51aa5c-3bbf-466b-bfb2-0b492d392ae2"
    },
    {
        "author": "陳著",
        "paragraphs": [
            "郎自牽牛女自梭，駕言一歲一相過。",
            "不應妄念忘機杼，如此風波亦渡河。"
        ],
        "title": "次韻張子華七夕",
        "id": "58361755-7d1b-40c2-8393-d1cf6ea13918"
    },
    {
        "author": "陳著",
        "paragraphs": [
            "古往今來幾過帆，天高地下一浮菴。",
            "與翁相見亦偶爾，一笑無言意自參。"
        ],
        "title": "次韻劉後村所贈延慶主僧圭復翁詩三首  其一",
        "id": "200d1409-9a05-468e-8160-d628d6e19613"
    },
    {
        "author": "陳著",
        "paragraphs": [
            "清到復翁方是清，不求名處莫逃名。",
            "南湖一片平鋪水，中有拍天波浪聲。"
        ],
        "title": "次韻劉後村所贈延慶主僧圭復翁詩三首  其二",
        "id": "4282a720-0c43-4af7-9a2e-de0dc8129b84"
    },
    {
        "author": "陳著",
        "paragraphs": [
            "一色時妝漆染絲，淡中頭緒自相知。",
            "後村已入神仙洞，留得同庚伴賦詩。"
        ],
        "title": "次韻劉後村所贈延慶主僧圭復翁詩三首  其三",
        "id": "b49fdd00-bc74-4440-ba73-a81a3a89126d"
    },
    {
        "author": "陳著",
        "paragraphs": [
            "清風明月本無邊，我亦尋盟到白蓮。",
            "青玉軒前坐來久，淡中滋味自相賢。"
        ],
        "title": "次韻惟西堂巧山二首  其一",
        "id": "46b3b51f-ab91-415f-9e36-6248e3297b5d"
    },
    {
        "author": "陳著",
        "paragraphs": [
            "一片靈心著古風，清吟披拂到衰翁。",
            "從教湖海相傳去，知我曾來茅屋中。"
        ],
        "title": "次韻惟西堂巧山二首  其二",
        "id": "4dad1095-c9b2-4779-92a5-523dd78e09e2"
    },
    {
        "author": "陳著",
        "paragraphs": [
            "馬上功名馬伏波，少游終是勝兄多。",
            "如今都付忘言處，醉向黄花奈我何。"
        ],
        "title": "次和梅山弟二首  其一",
        "id": "aceb4a76-16a7-4ca9-b913-a038b107830f"
    },
    {
        "author": "陳著",
        "paragraphs": [
            "心如古井已無波，無奈山林宿興多。",
            "何幸風流存晉宋，不妨詩律效陰何。"
        ],
        "title": "次和梅山弟二首  其二",
        "id": "bdc0a759-9211-4486-9e8f-469b5b1f7352"
    },
    {
        "author": "陳著",
        "paragraphs": [
            "當年颶捲地輪移，拄杖東還雲與飛。",
            "太白巖前綠陰下，相逢無語聽催歸。"
        ],
        "title": "次和天童僧惠杲書記袖詩來訪三首  其一",
        "id": "71d92e02-0990-4b07-9223-46901d8139ee"
    },
    {
        "author": "陳著",
        "paragraphs": [
            "省話何須吞炭瘖，安貧便是直鉤心。",
            "看來世事真飄瓦，笑殺時流重注金。"
        ],
        "title": "次和天童僧惠杲書記袖詩來訪三首  其二",
        "id": "cbbb7ac5-7796-4436-9d0a-4727bf2734be"
    },
    {
        "author": "陳著",
        "paragraphs": [
            "出山相過便東行，水落山空一別輕。",
            "留得清詩照窗几，萬花妝裏獨梅兄。"
        ],
        "title": "次和天童僧惠杲書記袖詩來訪三首  其三",
        "id": "93fb5027-23ad-44d0-b196-08225dfffde1"
    },
    {
        "author": "陳著",
        "paragraphs": [
            "孔孟光華不死生，楚秦灰炬漫紛更。",
            "莫將燒葉焙浮燼，要把盤根養宿明。"
        ],
        "title": "次韻屠仰之詠火",
        "id": "393516be-eb11-4af6-889f-b3a108186271"
    },
    {
        "author": "陳著",
        "paragraphs": [
            "萬木彫零獨有松，雪霜風裏幾春冬。",
            "須知受變方成物，直上雲霄舞翠龍。"
        ],
        "title": "贈東隠小師林復祖",
        "id": "641a2a55-f4f7-429e-9531-434469cb5681"
    },
    {
        "author": "陳著",
        "paragraphs": [
            "鴉带殘陽入翠微，紛紛黄葉向人飛。",
            "西風不管人閒事，雁自南飛燕自歸。"
        ],
        "title": "次單君範袖來汪西皋所譔詠秋十章以示因和之十絕  其一",
        "id": "5d56b937-29f8-49f6-9ee3-bc096374c648"
    },
    {
        "author": "陳著",
        "paragraphs": [
            "蘋蓼汀洲紅白分，憂心觸景自如醺。",
            "鴻飛本欲冥冥去，萬里長天不放雲。"
        ],
        "title": "次單君範袖來汪西皋所譔詠秋十章以示因和之十絕  其二",
        "id": "9ad64914-5abb-47ee-a832-e5ef013cc7b1"
    },
    {
        "author": "陳著",
        "paragraphs": [
            "平生念不到輕肥，砧杵淒淒搗布衣。",
            "說與妻孥貧自好，相看一笑有春暉。"
        ],
        "title": "次單君範袖來汪西皋所譔詠秋十章以示因和之十絕  其三",
        "id": "9e46746d-0cbe-4214-b27a-682c64f9ec2a"
    },
    {
        "author": "陳著",
        "paragraphs": [
            "自古年年自有秋，悲秋元只是閒愁。",
            "感時祇有長庚子，說到衣冠成古邱。"
        ],
        "title": "次單君範袖來汪西皋所譔詠秋十章以示因和之十絕  其四",
        "id": "30e016fe-8618-4fe2-871a-8a49f81d1fdc"
    },
    {
        "author": "陳著",
        "paragraphs": [
            "飛飛鴻雁舊山川，有淚沾衣感昔賢。",
            "猛拍闌干因猛省，從來滄海變桑田。"
        ],
        "title": "次單君範袖來汪西皋所譔詠秋十章以示因和之十絕  其五",
        "id": "4bd12cf9-58fc-4f1a-b5a6-60f36bf05f64"
    },
    {
        "author": "陳著",
        "paragraphs": [
            "木犀風了桂花風，幾日中閒景不同。",
            "惟有黄花偏耐老，飽收霜露玉成功。"
        ],
        "title": "次單君範袖來汪西皋所譔詠秋十章以示因和之十絕  其六",
        "id": "d2864a47-d959-4061-94d3-29f9df4147b4"
    },
    {
        "author": "陳著",
        "paragraphs": [
            "露穫歸來婦爨催，西風滿屋飯香來。",
            "癡兒得飽牛衣舞，也要人呼小老萊。"
        ],
        "title": "次單君範袖來汪西皋所譔詠秋十章以示因和之十絕  其七",
        "id": "773e4561-f0b3-4a65-ab29-4d7a24f4269d"
    },
    {
        "author": "陳著",
        "paragraphs": [
            "平生四海有知心，宿草秋風只感今。",
            "獨向西皋一回首，未曾平面已蘭金。"
        ],
        "title": "次單君範袖來汪西皋所譔詠秋十章以示因和之十絕  其八",
        "id": "ef7c8dbf-4420-46fd-b42b-dfa33e4913ab"
    },
    {
        "author": "陳著",
        "paragraphs": [
            "夢斷康衢立極謠，心如泥絮看萍飄。",
            "一清盍與金溪水，同味誰爭鹽海潮。"
        ],
        "title": "次單君範袖來汪西皋所譔詠秋十章以示因和之十絕  其九",
        "id": "0c62a6e4-b2f5-456f-bd1c-10aabcded1ac"
    },
    {
        "author": "陳著",
        "paragraphs": [
            "昏眵望杳水雲村，好句從來風月人。",
            "瓦缶不量追大呂，冰壺何惜受纖塵。"
        ],
        "title": "次單君範袖來汪西皋所譔詠秋十章以示因和之十絕  其一○",
        "id": "f10abc8d-a0d6-4f66-b146-2712e46aa18a"
    },
    {
        "author": "陳著",
        "paragraphs": [
            "纔出家來恩愛輕，師於東隠却關情。",
            "一盂菜飯留分與，方信空門有弟兄。"
        ],
        "title": "贊齡叟留東隠二首  其一",
        "id": "8fcd7754-130f-41bb-9390-59e00e3fbe16"
    },
    {
        "author": "陳著",
        "paragraphs": [
            "一片丹山雲出山，慈雲高處共清閒。",
            "春風輕借吹噓力，出本無心也會還。"
        ],
        "title": "贊齡叟留東隠二首  其二",
        "id": "d82c6587-3886-4364-a32a-280bfb27d3d4"
    },
    {
        "author": "陳著",
        "paragraphs": [
            "習老蒙翁兩達尊，借他僧偈說慈雲。",
            "一番入寺一感愴，細讀古碑端憲文。"
        ],
        "title": "蒙齋習菴皆有詩在慈雲閣沈端憲又有記文刻石因成二絕  其一",
        "id": "dad51ac8-1769-4bbd-968b-ae8d83c100d6"
    },
    {
        "author": "陳著",
        "paragraphs": [
            "景照堂中憩佛騷，闌干憑處接雲高。",
            "賦詩時會苦吟甫，破約難留嗜酒陶。"
        ],
        "title": "蒙齋習菴皆有詩在慈雲閣沈端憲又有記文刻石因成二絕  其二",
        "id": "1f2e3078-f89b-4e6a-95d7-7c3906a1a5f2"
    },
    {
        "author": "陳著",
        "paragraphs": [
            "別雪岑翁不記年，翁今來管四明天。",
            "看翁捲起南湖浪，洗盡浮塵結浄緣。"
        ],
        "title": "寄南湖主人海雪岑",
        "id": "db3cf9fd-8b15-44cf-9cfe-bb198fd1d17c"
    },
    {
        "author": "陳著",
        "paragraphs": [
            "十載重來古樹陰，眼前新冢淚沾襟。",
            "歸家當與諸兒說，要識如今展拜心。"
        ],
        "title": "哭趙觀使墓",
        "id": "7088d8ee-6bd1-4ef1-ac4e-1df35f2605f0"
    },
    {
        "author": "陳著",
        "paragraphs": [
            "山泉釀出苦醅硬，野蔓生來酸子圓。",
            "此味不投甜世界，遣教參透石翁禪。"
        ],
        "title": "送酒與蒲萄與來石門",
        "id": "2a2fcd7f-f441-467c-8607-751e2da29387"
    },
    {
        "author": "陳著",
        "paragraphs": [
            "山光溪色曉晴閒，鷗鷺在溪雪在山。",
            "忽然自笑還自語，白日何似溪山閒。"
        ],
        "title": "早晴出門",
        "id": "0362e574-5736-4387-95d4-2436f44caf4d"
    },
    {
        "author": "陳著",
        "paragraphs": [
            "一片白雲飛入山，須臾又出在人閒。",
            "我歸十年不復出，說道雲閒我更閒。"
        ],
        "title": "南山白雲",
        "id": "1b94c79e-9c51-4552-9c08-f01e53e16be0"
    },
    {
        "author": "陳著",
        "paragraphs": [
            "赤日途中嚼冰雪，紅塵城外見林泉。",
            "一時邂逅猶快意，十載清閒我謝天。"
        ],
        "title": "偶成",
        "id": "57eff58a-1ed8-44c6-b31e-b72549493039"
    },
    {
        "author": "陳著",
        "paragraphs": [
            "出門早作慈雲行，樓閣崢嶸殘月明。",
            "老耳虛鳴眼带夢，恍然和甯聞六更。"
        ],
        "title": "早行到慈雲",
        "id": "a27998e0-4b25-4689-88cc-48c607aaa752"
    },
    {
        "author": "陳著",
        "paragraphs": [
            "茶甌纔退酒杯來，酒興濃時杯復杯。",
            "也須留取三分醒，要带明月清風回。"
        ],
        "title": "酒邊",
        "id": "df8f27ff-668b-492c-b245-b21511ec4252"
    },
    {
        "author": "陳著",
        "paragraphs": [
            "三年一去西山雲，一見欲別心知熏。",
            "勸君且爲更上酒，何時得與細論文。"
        ],
        "title": "送董稼山二首  其一",
        "id": "be075a8e-d8ef-4d3d-963f-3756add1b047"
    },
    {
        "author": "陳著",
        "paragraphs": [
            "白髮蕭蕭送出門，相携相看兩無言。",
            "祇應今日往來夢，攪破百里梅花邨。"
        ],
        "title": "送董稼山二首  其二",
        "id": "d7d87733-f81b-44ff-880b-c6dceca829a0"
    },
    {
        "author": "陳著",
        "paragraphs": [
            "山風滿松松氣香，松香和酒入詩腸。",
            "悠然一醉便歸去，如夢未覺無何鄉。"
        ],
        "title": "梅山醉歸",
        "id": "6314d9fb-6354-464c-b66f-c5960300326e"
    },
    {
        "author": "陳著",
        "paragraphs": [
            "數曲清溪山抱回，青山高處醉筵開。",
            "忽然鼓笛太平調，便是洞庭聞樂來。"
        ],
        "tags": [
            "洞庭湖"
        ],
        "title": "乙酉正月二十日遊慈雲三首  其一",
        "id": "d7316810-4597-4ae4-90c1-a4eb48748458"
    },
    {
        "author": "陳著",
        "paragraphs": [
            "人生此會能幾回，坐上有客皆懷開。",
            "更聽陽關三疊曲，何日復遇此翁來。"
        ],
        "title": "乙酉正月二十日遊慈雲三首  其二",
        "id": "97b503e7-02b7-4328-8a59-59f46f39eba2"
    },
    {
        "author": "陳著",
        "paragraphs": [
            "溪自是溪山自山，溪山不與我人閒。",
            "古往今來只如此，看盡人閒忙與閒。"
        ],
        "title": "乙酉正月二十日遊慈雲三首  其三",
        "id": "0dd8bd2a-787f-4ab6-bd56-b6bc770aebf5"
    },
    {
        "author": "陳著",
        "paragraphs": [
            "青鐙連夜得論情，瓦缶方淫獨古聲。",
            "人意好時天亦應，滿山風雨忽開晴。"
        ],
        "title": "元宵薇山內弟酒邊五首  其一",
        "id": "0ffa30b9-31a0-470f-92f8-a6d4db54e591"
    },
    {
        "author": "陳著",
        "paragraphs": [
            "鐙宵處處是春臺，盡夜還家亦快哉。",
            "說與諸兒此行好，滿襟带得義風回。"
        ],
        "title": "元宵薇山內弟酒邊五首  其二",
        "id": "318854d5-24ad-4c7c-9b64-4d1a1209fcef"
    },
    {
        "author": "陳著",
        "paragraphs": [
            "火是人生日用資，難憑回祿做兒嬉。",
            "千鐙照夜成何事，一點疏防萬屋危。"
        ],
        "title": "元宵薇山內弟酒邊五首  其三",
        "id": "8852302b-b568-4c0c-b31a-21eb2a513515"
    },
    {
        "author": "陳著",
        "paragraphs": [
            "日星明概朝廷福，煙火安和田里豐。",
            "此是古今真樂事，夜鐙何用搧淫風。"
        ],
        "title": "元宵薇山內弟酒邊五首  其四",
        "id": "d6c26262-2416-4fcd-a55c-2ef15bfe6833"
    },
    {
        "author": "陳著",
        "paragraphs": [
            "一爐榾柮一鐙寒，樽酒留連到夜闌。",
            "惟有冥心傷世變，誰開醉眼看狂瀾。"
        ],
        "title": "元宵薇山內弟酒邊五首  其五",
        "id": "751a2e1f-1710-4c66-aecb-9f3e613a5d0c"
    },
    {
        "author": "陳著",
        "paragraphs": [
            "脊梁硬豎支撐佛，心地平鋪濟渡人。",
            "不比天台無用物，祇將奇險誑愚民。"
        ],
        "title": "與西寺月石橋二首  其一",
        "id": "a6783e90-3758-40d5-a86f-d18e107a2534"
    },
    {
        "author": "陳著",
        "paragraphs": [
            "相逢相約到雲閒，欲往從人却又還。",
            "留取有餘無盡意，眼中處處見西山。"
        ],
        "title": "與西寺月石橋二首  其二",
        "id": "03f50f98-f09f-48b4-ad55-cdcb0db51b70"
    },
    {
        "author": "陳著",
        "paragraphs": [
            "石邊流水竹邊松，中有十年前好風。",
            "悠然自得忽自笑，今日何日此山中。"
        ],
        "title": "上乘方丈",
        "id": "1670870a-56f2-4c50-ab54-af7cdde1e5d8"
    },
    {
        "author": "陳著",
        "paragraphs": [
            "天理人倫古到今，一門三世弟兄心。",
            "紫荆樹樹花如錦，方信春風無淺深。"
        ],
        "title": "宜晚小酌二首  其一",
        "id": "bf23e6d2-00e5-4cf3-9439-27d8c990e3ae"
    },
    {
        "author": "陳著",
        "paragraphs": [
            "濁酒三杯三代醇，中閒滋味是人倫。",
            "世人毫末成胡越，要看家風我姓陳。"
        ],
        "title": "宜晚小酌二首  其二",
        "id": "565c1df6-d411-4bcd-94e0-d467b5da8df6"
    },
    {
        "author": "陳著",
        "paragraphs": [
            "十日前來翠滿腔，重來二麥已摇黄。",
            "春風亦自知艱食，日夜吹噓早熟香。"
        ],
        "title": "坐凝光亭看麥",
        "id": "536c4ff6-e737-4a91-9363-4e297f2827bc"
    },
    {
        "author": "陳著",
        "paragraphs": [
            "易來難去家半里，似有還無雨數絲。",
            "爛醉池邊野花下，黄昏猶有未成詩。"
        ],
        "title": "偶成梅山園有酌",
        "id": "045eb492-d471-4a37-a454-8e1dde0d3e88"
    },
    {
        "author": "陳著",
        "paragraphs": [
            "山蕨如拳未有筋，溪魚子腹不生鱗。",
            "明朝二味三杯酒，此意良真莫語人。"
        ],
        "title": "留稼山",
        "id": "f1801bf5-58cc-42ee-9904-481da3101f6f"
    },
    {
        "author": "陳著",
        "paragraphs": [
            "高懷不是愛山行，鐘鼓樓高有宿盟。",
            "今夜老禪聯榻卧，定應說到有西成。"
        ],
        "title": "齡叟得稼山好語因贊之",
        "id": "4173adec-f945-40dc-add9-ea20207d2b45"
    },
    {
        "author": "陳著",
        "paragraphs": [
            "一入丹崖第一坳，幽然此意已有巢。",
            "吸泉煮茗濡吟吻，洗盡人閒血肉庖。"
        ],
        "title": "弟觀爲衆奉里神於丹山僧舍有五絕因趁韻  其一",
        "id": "033137c9-1fad-4ce2-a98c-ca205943836f"
    },
    {
        "author": "陳著",
        "paragraphs": [
            "人衆由來口鑠金，漫從時好答人心。",
            "堪憐寒露冰壺玉，塵滿冠巾汗滿襟。"
        ],
        "title": "弟觀爲衆奉里神於丹山僧舍有五絕因趁韻  其二",
        "id": "f8238141-8666-4660-b60a-ff27d9ef027f"
    },
    {
        "author": "陳著",
        "paragraphs": [
            "一卷新吟水石香，頓教塵濁變清涼。",
            "喚醒心下十年夢，拜舞薰風面舜廊。"
        ],
        "title": "弟觀爲衆奉里神於丹山僧舍有五絕因趁韻  其三",
        "id": "0400ad9c-c0d9-4f36-a09c-127d8a79d2f1"
    },
    {
        "author": "陳著",
        "paragraphs": [
            "老我今年七十二，已無半念到窮通。",
            "北窗一枕羲皇上，日自流西水自東。"
        ],
        "title": "弟觀爲衆奉里神於丹山僧舍有五絕因趁韻  其四",
        "id": "9f1d748b-7205-459f-82fc-343a093e263f"
    },
    {
        "author": "陳著",
        "paragraphs": [
            "迎神舊是醉譁場，榷禁方嚴酒有坊。",
            "幸免叫囂成鬼市，不妨安穩服農忙。"
        ],
        "title": "弟觀爲衆奉里神於丹山僧舍有五絕因趁韻  其五",
        "id": "97aa7d14-3136-402f-9a4c-8dd2eab21a29"
    },
    {
        "author": "陳著",
        "paragraphs": [
            "七十二歲重午酒，百千萬變獨閒身。",
            "細看榴艾祇自醉，同弔芷蘭能幾人。"
        ],
        "title": "重午酒邊四句書宜晚",
        "id": "4708c867-86cc-4634-9538-b90cf6e504a2"
    },
    {
        "author": "陳著",
        "paragraphs": [
            "憶昔兒嬉祖母旁，如今甲子一周强。",
            "晝窗三世親親話，分付兒孫此意長。"
        ],
        "title": "丙戌人日與內姪汪景淵同飲於宜晚二首  其一",
        "id": "50bc3653-70b2-47da-9ce5-32c534011e05"
    },
    {
        "author": "陳著",
        "paragraphs": [
            "危世相逢三載閒，春風杯酒此時難。",
            "雙溪不是無風月，世味何如菜芋盤。"
        ],
        "title": "丙戌人日與內姪汪景淵同飲於宜晚二首  其二",
        "id": "75cb94ca-b343-42aa-87ad-7850f93ca3b0"
    },
    {
        "author": "陳著",
        "paragraphs": [
            "高山處處著虛軒，來此憑闌便欲仙。",
            "下視浮雲隔黄霧，平迎行日上青天。"
        ],
        "title": "應百里李天益來求作奉川十詠似之 廣莫軒",
        "id": "d975441a-09a5-4989-938f-7981650fbe88"
    },
    {
        "author": "陳著",
        "paragraphs": [
            "一水流南抱縣行，一橋在上壓溪橫。",
            "傍闌多少人觀政，要與橋平水與清。"
        ],
        "title": "應百里李天益來求作奉川十詠似之 慶登橋",
        "id": "69173f6a-e30d-41bb-b783-167b176b26de"
    },
    {
        "author": "陳著",
        "paragraphs": [
            "庭中說法有龍聽，龍去庭空水一汀。",
            "獨有亭亭歲寒柏，不知人世自青青。"
        ],
        "title": "應百里李天益來求作奉川十詠似之 虛白觀",
        "id": "74bd52bf-f4af-49e9-b433-217a87f62ff8"
    },
    {
        "author": "陳著",
        "paragraphs": [
            "傳說當年契此翁，偶然來此笑春風。",
            "忽拋布袋歸何處，地下天高一閣空。"
        ],
        "title": "應百里李天益來求作奉川十詠似之 岳林",
        "id": "04983e01-81c1-46ce-ba2b-205fb083c13d"
    },
    {
        "author": "陳著",
        "paragraphs": [
            "乳峯真可避人閒，上妙高臺天可攀。",
            "未說曠懷便笑傲，堪從險處習閒關。"
        ],
        "title": "應百里李天益來求作奉川十詠似之 雪竇",
        "id": "a5e1eff4-7ecf-41b4-8c90-ab316b6713df"
    },
    {
        "author": "陳著",
        "paragraphs": [
            "誰把深紅淺綠蟠，羽毛飛動倚風闌。",
            "時人不識來儀瑞，只向花前想像看。"
        ],
        "title": "應百里李天益來求作奉川十詠似之 鳳花",
        "id": "483bcb49-c1d9-4679-9977-f314e542509b"
    },
    {
        "author": "陳著",
        "paragraphs": [
            "皮皴肉緊髮蒼然，伏雪眠風傲歲年。",
            "不見南陽龍卧者，本心元自直通天。"
        ],
        "title": "應百里李天益來求作奉川十詠似之 龍松",
        "id": "c6c42b1c-5059-4885-99ed-200004534861"
    },
    {
        "author": "陳著",
        "paragraphs": [
            "千尺嶙峋直立形，流傳神應挾風霆。",
            "石身本聚山川氣，便是人心聚處靈。"
        ],
        "title": "應百里李天益來求作奉川十詠似之 石夫人",
        "id": "da4f2376-b3dd-46da-b4e6-0c7135a4ca7b"
    },
    {
        "author": "陳著",
        "paragraphs": [
            "火珠簇壓翠微鮮，丹粒團成蜜顆甜。",
            "爭爲渴饕供燕豆，誰知赬汗困償籃。"
        ],
        "title": "應百里李天益來求作奉川十詠似之 楊梅",
        "id": "531b44a4-38f1-481c-85fe-49944e948201"
    },
    {
        "author": "陳著",
        "paragraphs": [
            "微風篆水自成碑，清月磨潭不受疵。",
            "萬里此通歸去路，扁舟堪載送行詩。"
        ],
        "title": "應百里李天益來求作奉川十詠似之 耀碑潭",
        "id": "7c3a8665-d19d-48e7-bd4c-237d789e5c7b"
    },
    {
        "author": "陳著",
        "paragraphs": [
            "地因勝境閒中見，花爲騷人分外香。",
            "數步出山何世界，一春無事是風光。"
        ],
        "title": "到梅山弟家見瑞香盛開醉書",
        "id": "7b55b589-52f9-41d3-8f38-cc587790a23e"
    },
    {
        "author": "陳著",
        "paragraphs": [
            "老來多病脚蹣跚，不覺追行一里寬。",
            "歸去閉門還靜坐，世途步步是邯鄲。"
        ],
        "title": "送君範到下溪頭",
        "id": "1834265f-cf30-4810-a254-f4d51974784f"
    },
    {
        "author": "陳著",
        "paragraphs": [
            "濛濛細雨濕春風，家在青山啼鳥中。",
            "有酒可杯書可讀，何須門外問窮通。"
        ],
        "title": "酒後四句示梅山弟",
        "id": "ee8a3226-5930-4799-8e41-a6b7f943e221"
    },
    {
        "author": "陳著",
        "paragraphs": [
            "一窗桃李夾垂楊，一卷離騷一炷香。",
            "閉眼坐來開眼笑，到無言處是春光。"
        ],
        "title": "用梅山醉中韻三首  其一",
        "id": "cb6e1947-22a1-4ee1-8254-d3831cc6013c"
    },
    {
        "author": "陳著",
        "paragraphs": [
            "滿世楊花桃李妝，自家采采芷蘭香。",
            "無從捉鼻如安石，相與齊眉有孟光。"
        ],
        "title": "用梅山醉中韻三首  其二",
        "id": "b66a7f1b-a9c9-4b59-b2aa-48bc2df348b4"
    },
    {
        "author": "陳著",
        "paragraphs": [
            "吟搜菜味詩宜瘦，睡足花時夢亦香。",
            "閒也曾忙老彭澤，存而無用古靈光。"
        ],
        "title": "用梅山醉中韻三首  其三",
        "id": "3432711f-6c34-4a87-b89c-928099d569f3"
    },
    {
        "author": "陳著",
        "paragraphs": [
            "浮生已付四宜休，老病光陰黄葉秋。",
            "底用燕嬉居畫舫，何妨飄忽悟虛舟。"
        ],
        "title": "兒童以石舟戲於池",
        "id": "710cb23f-a1ea-4b06-a00f-efbdcb904b7e"
    },
    {
        "author": "陳著",
        "paragraphs": [
            "天將轉冷熱連日，雲欲開晴雨數絲。",
            "造物從容消長處，盍將人事此中推。"
        ],
        "title": "有感",
        "id": "fe131adc-e82e-459f-8823-714878258b6b"
    },
    {
        "author": "陳著",
        "paragraphs": [
            "我衰已分龜頭縮，君健方知鶴翅掀。",
            "早韭晚菘冬芋栗，尚能時節候高軒。"
        ],
        "title": "臨行別單景山",
        "id": "c282335f-1620-40ff-802b-b931610e1a34"
    },
    {
        "author": "陳著",
        "paragraphs": [
            "梅山半載在城中，辜負山中月與風。",
            "老我相逢還一笑，弟兄能有幾人同。"
        ],
        "title": "飲於梅山弟家醉書八首 示聖涯姪 其一",
        "id": "5e712b4a-5c4e-41fa-a4ab-46bcaa06bffe"
    },
    {
        "author": "陳著",
        "paragraphs": [
            "老我衰顔百念煎，梅山少我十三年。",
            "人生不問壽長短，得一日寬皆是仙。"
        ],
        "title": "飲於梅山弟家醉書八首 示聖涯姪 其二",
        "id": "6650d830-ec5d-41b3-9175-91b89ee1e4d6"
    },
    {
        "author": "陳著",
        "paragraphs": [
            "象棋一局酒三杯，此樂都從靜處來。",
            "明月清風不輕與，青山流水要相陪。"
        ],
        "title": "飲於梅山弟家醉書八首 示聖涯姪 其三",
        "id": "bc843302-210d-4ca2-8434-7e9f47c99d4a"
    },
    {
        "author": "陳著",
        "paragraphs": [
            "有約相過亭午天，日斜猶在酒杯閒。",
            "遲遲要待月明去，意在弟兄非在山。"
        ],
        "title": "飲於梅山弟家醉書八首 示聖涯姪 其四",
        "id": "63f593cb-7e8f-4cce-af5c-c528c5be3d6a"
    },
    {
        "author": "陳著",
        "paragraphs": [
            "人閒杯酒易暌乖，祇爲閨門意弗諧。",
            "每到梅山醉終日，不聞人語自安排。"
        ],
        "title": "飲於梅山弟家醉書八首 示聖涯姪 其五",
        "id": "be7b8f57-0618-40e2-9f9d-88e2896f53ed"
    },
    {
        "author": "陳著",
        "paragraphs": [
            "年少心懷早可人，酒邊一笑見真醇。",
            "但從此日涵濡去，更把詩書沃此身。"
        ],
        "title": "飲於梅山弟家醉書八首 示聖涯姪 其六",
        "id": "a12ee677-79d9-4eb3-8468-dcb2ebc50b3f"
    },
    {
        "author": "陳著",
        "paragraphs": [
            "梅山醉裏抱山孫，春入孩顔笑語溫。",
            "淡靜心田無妄念，祇將詩禮種家門。"
        ],
        "title": "飲於梅山弟家醉書八首 喜見山孫",
        "id": "ae7ba938-405c-4f45-86ac-ff026429fec9"
    },
    {
        "author": "陳著",
        "paragraphs": [
            "世變其如我醉何，兒孫扶路日西斜。",
            "風吹醒處愁依舊，蕭颯乾坤菊兩家。"
        ],
        "title": "飲於梅山弟家醉書八首 感慨前事",
        "id": "d824f651-7e70-46f6-a1df-b08d721cb00e"
    },
    {
        "author": "陳著",
        "paragraphs": [
            "梅山半載在城中，带得山閒物外風。",
            "隨境動時元自靜，與人和處底須同。"
        ],
        "title": "梅山摘其絕爲四首和來余因以次韻  其一",
        "id": "047c0a5b-065c-45ae-a064-948bacf2b50a"
    },
    {
        "author": "陳著",
        "paragraphs": [
            "辜負山中月與風，心無城市亦山中。",
            "應嫌猿鶴天機淺，要與同行不肯同。"
        ],
        "title": "梅山摘其絕爲四首和來余因以次韻  其二",
        "id": "3f5875f3-3de9-45cb-b2c1-5dc1cc1f1b59"
    },
    {
        "author": "陳著",
        "paragraphs": [
            "老我相逢還一笑，杯盤草草自家風。",
            "從人漫說侯鯖好，難與耆英菜味同。"
        ],
        "title": "梅山摘其絕爲四首和來余因以次韻  其三",
        "id": "5cef35ff-b5ce-488d-9d43-e47f800ef3d7"
    },
    {
        "author": "陳著",
        "paragraphs": [
            "弟兄能有幾人同，酒趣詩情冷淡中。",
            "須記松梅滿山雪，莫隨桃李杏花風。"
        ],
        "title": "梅山摘其絕爲四首和來余因以次韻  其四",
        "id": "bcda0b98-bad0-4919-8215-2653a2f42732"
    },
    {
        "author": "陳著",
        "paragraphs": [
            "高明所志希賢聖，愚暗惟知事鬼神。",
            "老我激昂非矯物，本心標榜未輸人。"
        ],
        "title": "次韻梅山弟醉吟七首  其一",
        "id": "e20e2afe-dce6-4e0e-b4ae-3ad91025dc15"
    },
    {
        "author": "陳著",
        "paragraphs": [
            "暗簷行吟梅影瘦，午窗坐睡檀絲長。",
            "不作上下四方夢，何妨參受三峯香。"
        ],
        "title": "次韻梅山弟醉吟七首  其二",
        "id": "ea47411b-0ec6-4585-a9eb-2cd733246394"
    },
    {
        "author": "陳著",
        "paragraphs": [
            "隠處是甪里先生，放游是司馬子長。",
            "試問梅山老居士，判斷兩家誰最香。"
        ],
        "title": "次韻梅山弟醉吟七首  其三",
        "id": "b89e4cfa-1ec5-4385-9c27-332a24bb6378"
    },
    {
        "author": "陳著",
        "paragraphs": [
            "魚眼死也依然張，鶴頸生來如此長。",
            "凡物不齊各有分，不須逐臭存吾香。"
        ],
        "title": "次韻梅山弟醉吟七首  其四",
        "id": "1abdf6d9-e8c1-463e-95a9-0ed3ae6f3917"
    },
    {
        "author": "陳著",
        "paragraphs": [
            "蟁翼只爲黄昏忙，鵠心自與青天長。",
            "世人皆失我獨得，春風浩浩詩書香。"
        ],
        "title": "次韻梅山弟醉吟七首  其五",
        "id": "be2f7fe1-abed-4a10-8dd5-f28239b897bd"
    },
    {
        "author": "陳著",
        "paragraphs": [
            "開眼門外世夢短，忘情樽前閒意長。",
            "邂逅當有赤松子，歌舞何用楚蘭香。"
        ],
        "title": "次韻梅山弟醉吟七首  其六",
        "id": "0e0c3087-e5a9-411c-9aa3-4b463e02412b"
    },
    {
        "author": "陳著",
        "paragraphs": [
            "人於忙處不知老，詩到醉時方是真。",
            "相對梅山幾杯酒，不知身亦是今人。"
        ],
        "title": "次韻梅山弟醉吟七首  其七",
        "id": "3a026b57-d3fe-4468-a3a7-81f9f33b78a6"
    },
    {
        "author": "陳著",
        "paragraphs": [
            "說道疏時元是密，偶於忙處得尋閒。",
            "宿愁複嶺重山外，新趣清風明月閒。"
        ],
        "title": "呈竹石亭",
        "id": "8bbcbc42-3905-460f-8cfc-6877f757fd28"
    },
    {
        "author": "陳著",
        "paragraphs": [
            "五里晴行信一筇，入松迎面舊松風。",
            "斜陽歸路樵漁笑，翁自何來半醉中。"
        ],
        "title": "登慈雲閣偶成三首  其一",
        "id": "fe3c81be-ef26-4dbf-86ec-59a2f312d556"
    },
    {
        "author": "陳著",
        "paragraphs": [
            "悠悠雙鷺趁溪飛，欲带清風何處歸。",
            "湖海近來難著脚，靈山深處自知機。"
        ],
        "title": "登慈雲閣偶成三首  其二",
        "id": "b0bddfb5-8034-4fe1-8262-8697de9dd082"
    },
    {
        "author": "陳著",
        "paragraphs": [
            "行人笑我又偷閒，說與行人聽我言。",
            "知得浮生皆定分，有誰教汝自煎煩。"
        ],
        "title": "登慈雲閣偶成三首  其三",
        "id": "f8213b2a-fa77-4f90-8d68-368aded4bb90"
    },
    {
        "author": "陳著",
        "paragraphs": [
            "溪山五里眼花中，萬變風光一總空。",
            "惟有老師無處語，依然只是舊家風。"
        ],
        "title": "呈齡叟二首  其一",
        "id": "8db84fd2-36ac-44b7-8034-acd120a94b51"
    },
    {
        "author": "陳著",
        "paragraphs": [
            "老師神用笑談中，不但能降大小空。",
            "自謂我心頑似鐵，也隨柳絮舞春風。"
        ],
        "title": "呈齡叟二首  其二",
        "id": "a769200b-ded6-40f2-8f2a-892272bba057"
    },
    {
        "author": "陳著",
        "paragraphs": [
            "七十四歲已見境，九千百步尚尋山。",
            "暗從今日逆數轉，能得平生幾日閒。"
        ],
        "title": "到倪{奥/田}回",
        "id": "ed1cdc66-2c05-43ba-a788-23eb5ae86ae9"
    },
    {
        "author": "陳著",
        "paragraphs": [
            "寒雨滿城詩客孤，秋風萬山帽人少。",
            "何如對牀千古心，白髮黄花傲昏曉。"
        ],
        "title": "次兒瀹呈石秀叔韻",
        "id": "a3d9204b-0da0-44b2-bafd-feedbb21b15f"
    },
    {
        "author": "陳著",
        "paragraphs": [
            "欲死不死命相若，此心何心誰得知。",
            "湖海逢人借問我，爲說如醉如盲癡。"
        ],
        "title": "趙月堂來問比日何似答曰",
        "id": "4f050270-6291-49f4-96b0-ce6d69cfc265"
    },
    {
        "author": "陳著",
        "paragraphs": [
            "海浪如山不著帆，任風吹去渺茫閒。",
            "誰知緣法有到處，少茂林泊處深山。"
        ],
        "title": "爲茂林老乘獨舟四句",
        "id": "c4fb9747-8537-4e6f-a8dc-eecaa6cd2455"
    },
    {
        "author": "陳著",
        "paragraphs": [
            "卧如龍奮亮當貴，射可猿通廣欲飛。",
            "誰料舟人爲敵國，祇應山鳥怪儒衣。"
        ],
        "title": "薇山處過番石渡遭渡子無禮傷臂因韻二首  其一",
        "id": "3349ff7f-e3c4-42da-8515-41419d6b0810"
    },
    {
        "author": "陳著",
        "paragraphs": [
            "唾來不拭如師德，怒至無遷學子顔。",
            "淺眼方知有滄海，惡聲甯復到薇山。"
        ],
        "title": "薇山處過番石渡遭渡子無禮傷臂因韻二首  其二",
        "id": "79faab2d-191d-428a-8661-785792d727d5"
    },
    {
        "author": "陳著",
        "paragraphs": [
            "天畫軒前酒一杯，愛閒能有幾人來。",
            "明朝又入深山去，安得如潮日兩回。"
        ],
        "title": "遊靈濟寺方丈酒邊",
        "id": "62f570be-1a0f-4f81-9e53-6217e46b19f9"
    },
    {
        "author": "陳著",
        "paragraphs": [
            "江上春風底事寒，主張火柜一雷鼾。",
            "不干酒力濃時困，自是人情熟處安。"
        ],
        "title": "靈濟寺午睡起",
        "id": "2532d599-c3de-4b75-b8b1-262dd7f36221"
    },
    {
        "author": "陳著",
        "paragraphs": [
            "種成梅竹趣何澹，說到詩書心自閒。",
            "滋味深長在物外，塵埃分付與人閒。"
        ],
        "title": "到梅山處三首  其一",
        "id": "e3e4eb31-ad82-4301-a4cd-eba5a3327504"
    },
    {
        "author": "陳著",
        "paragraphs": [
            "溪山有分皆爲福，草木無成半計功。",
            "小小梅園胸次闊，到忘言處只春風。"
        ],
        "title": "到梅山處三首  其二",
        "id": "c61d0972-3c0a-4273-a0a3-1f336b1f9736"
    },
    {
        "author": "陳著",
        "paragraphs": [
            "斜陽已在古松閒，杯酒相留未放還。",
            "此是古人真率處，誰知今日有梅山。"
        ],
        "title": "到梅山處三首  其三",
        "id": "1fbd6c5c-a502-4b31-98c3-68407abc6db7"
    },
    {
        "author": "陳著",
        "paragraphs": [
            "玉雪毛衣□□□，平生慣弄碧潺潺。",
            "春風喚起雙飛興，不得魚蝦也入山。"
        ],
        "title": "詠鷺",
        "id": "a3149fa8-c316-4eca-bf12-1b2342519684"
    },
    {
        "author": "陳著",
        "paragraphs": [
            "三宿相留亦是緣，東風吹上鏡湖船。",
            "閒心可爲流觴事，古眼應探窆石前。"
        ],
        "title": "送許耀卿入越",
        "id": "8a62c73b-5afd-4842-8760-9fe97d554ff2"
    },
    {
        "author": "陳著",
        "paragraphs": [
            "菽水可歡須且住，粟布相容何必去。",
            "縱然有約奉歸軒，也待春程香煖處。"
        ],
        "title": "次韻內弟汪英春來弟家省母二首  其一",
        "id": "720a8e03-b3db-4afc-83ec-d7775222d491"
    },
    {
        "author": "陳著",
        "paragraphs": [
            "綠衣何曾解老懷，彩褐朅來舞春階。",
            "方知無忝所生處，不犯河魁也是齋。"
        ],
        "title": "次韻內弟汪英春來弟家省母二首  其二",
        "id": "aa0ee45b-c6cb-43ae-b30c-206206ab1914"
    },
    {
        "author": "陳著",
        "paragraphs": [
            "老爺不記汝生辰，一見杯盤便是春。",
            "兄姊味言兒記取，同胞皆是讀書身。"
        ],
        "title": "朝歸生日女洸有詩因次韻",
        "id": "ddbfdd97-08de-4d50-b0be-050cd5598e80"
    },
    {
        "author": "陳著",
        "paragraphs": [
            "北海座上客常滿，陳平席門車亦多。",
            "貧富不關交際事，二公門戶亦山河。"
        ],
        "title": "春夜夢中得四句",
        "id": "27d6b6f3-dcd9-4d71-85de-062d6b8275bd"
    },
    {
        "author": "陳著",
        "paragraphs": [
            "納交雖淺自知深，一見如抽病眼鍼。",
            "已約飛雲狎來往，誰知峯頂有千尋。"
        ],
        "title": "次韻奉慈寺主居簡",
        "id": "fc15eb38-14bf-4bbd-bed0-398f4945497d"
    },
    {
        "author": "陳著",
        "paragraphs": [
            "老歲雖尋相近寺，危時欲見得交人。",
            "平生自有凌雲志，只恐峯高不受鄰。"
        ],
        "title": "似居簡",
        "id": "d0d0ce53-45a3-40e9-9ff9-97b2349ae411"
    },
    {
        "author": "陳著",
        "paragraphs": [
            "古語相宜數日陪，西風未放木犀開。",
            "子方興盡欲歸去，小雨又從溪外來。"
        ],
        "title": "與徐國英坐西窗渴睡中得四句",
        "id": "121fbf27-4105-4734-a8c3-28a1e2ce6419"
    },
    {
        "author": "陳著",
        "paragraphs": [
            "雨中菜酒得相陪，天忽安排晚霽開。",
            "明月歸途定回首，橘香時節又須來。"
        ],
        "title": "晚晴次前韻似前人",
        "id": "e8f7e333-0420-42cc-92f0-e29557b6d92a"
    },
    {
        "author": "陳著",
        "paragraphs": [
            "銀絲餠熟筍供臛，玉糝羹香茶嗽芽。",
            "食粥案頭添雅供，不知此味更誰家。"
        ],
        "title": "謝居簡送茶麵",
        "id": "dd1da25d-edff-4ab0-83b2-a03473437764"
    },
    {
        "author": "陳著",
        "paragraphs": [
            "聞說東皋絕點埃，笑飛鐵錫把山開。",
            "何須一面方相識，曾見藕花詩句來。"
        ],
        "title": "次韻僧雲岫寄東皋寺主智恭",
        "id": "45a3720d-5f23-4db9-aec9-16856073f4fa"
    },
    {
        "author": "陳著",
        "paragraphs": [
            "一簾雲影隔塵埃，小小禪心爲客開。",
            "坐久不知風雨惡，柏爐香裏話詩來。"
        ],
        "title": "次前韻似雲岫",
        "id": "227409e6-f610-4518-b677-f0dc0f8a2a6e"
    },
    {
        "author": "陳著",
        "paragraphs": [
            "迎錫清風掃宿埃，煙霏空翠畫圖開。",
            "西山山上千年鶴，認取年年一度來。"
        ],
        "title": "次前韻寄天甯老可舉避生日於西山",
        "id": "1920b393-989a-40d4-88a9-a1e446b8b3f7"
    },
    {
        "author": "陳著",
        "paragraphs": [
            "滿啜禪林五味茶，清風吹散事如麻。",
            "客中邂逅真奇絕，不比尋常賊破家。"
        ],
        "title": "次雲岫惠茶",
        "id": "d1908119-63ed-429c-bd6a-5be99c184937"
    },
    {
        "author": "陳著",
        "paragraphs": [
            "金黍瓊漿忽到前，方知相近弔湘天。",
            "客中寂寞堪騷屈，暖熟風光出老禪。"
        ],
        "title": "謝雲岫重五送酒糭",
        "id": "78310947-f50b-445f-84a8-01c3d08846b3"
    },
    {
        "author": "陳著",
        "paragraphs": [
            "詩書門戶耿餘光，殘月孤星各一方。",
            "白首相逢笑相問，何如耆舊在襄陽。"
        ],
        "title": "次韻史猷父來見",
        "id": "32bcd4ac-a56e-4727-845b-e8d87d62e27c"
    },
    {
        "author": "陳著",
        "paragraphs": [
            "室如晦處有通光，內外相須是直方。",
            "認取青氈爲舊物，要看鳴鳳在朝陽。"
        ],
        "title": "高潔堂來見因次前韻三首  其一",
        "id": "3f4faa7e-dcc7-423f-a60b-8650b7762cf9"
    },
    {
        "author": "陳著",
        "paragraphs": [
            "君家文獻日爭光，聲價如今重上方。",
            "我老尚知師古學，爲搜古集到渠陽。"
        ],
        "title": "高潔堂來見因次前韻三首  其二",
        "id": "5a47a4cb-4c4f-42da-9820-1cc84c2332e6"
    },
    {
        "author": "陳著",
        "paragraphs": [
            "詩屋中閒借隙光，老來猶苦未知方。",
            "羨君句法源頭活，此意曾參到紫陽。"
        ],
        "title": "高潔堂來見因次前韻三首  其三",
        "id": "131f6b03-ded9-4a3e-8908-d26e391638ea"
    },
    {
        "author": "陳著",
        "paragraphs": [
            "偶來雲外見青山，有感人閒兩觸蠻。",
            "誰識禪心夜來雨，西風喚起喜中嘆。"
        ],
        "title": "次韻雲岫偶成",
        "id": "7f8b9cb2-5ecb-458c-9ce7-506b90acc925"
    },
    {
        "author": "陳著",
        "paragraphs": [
            "風流清苦自成家，要擷春香煮雪花。",
            "知味不隨鴻漸唾，剡翁自種剡翁茶。"
        ],
        "title": "次韻戴帥初覓茶子二首  其一",
        "id": "41e44356-42bb-4ffc-a2ff-7340d57985c1"
    },
    {
        "author": "陳著",
        "paragraphs": [
            "新詩著意不曾疏，苦覓茶栽勝索租。",
            "搜送堅霜千碧顆，難酬五十斛明珠。"
        ],
        "title": "次韻戴帥初覓茶子二首  其二",
        "id": "807d890e-c2a2-48d3-8ba6-c109ed3d28db"
    },
    {
        "author": "陳著",
        "paragraphs": [
            "當年百囀建章宮，調入新詩麗曲中。",
            "老耳如今聽不入，爲誰猶自咽東風。"
        ],
        "title": "聞鶑",
        "id": "9abfae4d-8c5f-4646-a13f-be6e7106f2a9"
    },
    {
        "author": "陳著",
        "paragraphs": [
            "風枝雨葉漸成陰，掃退浮紅浪紫塵。",
            "慚我老蒼留本色，安排晚景見新春。"
        ],
        "title": "綠陰",
        "id": "fac0a85f-cd65-4bee-99fa-d41726c89fef"
    },
    {
        "author": "陳著",
        "paragraphs": [
            "相兒一揖笑嬉嬉，要寫酴醿架下詩。",
            "留取他年時展看，外家風景有當時。"
        ],
        "title": "外孫黄相兒求寫送春三首并示",
        "id": "0b427074-8f14-473d-8ca2-f16e9e70bbbe"
    },
    {
        "author": "陳著",
        "paragraphs": [
            "淺量能消酒幾杯，爭如俗子厭人來。",
            "明朝定到梅山下，不管梅花開未開。"
        ],
        "title": "招弟輩飲次韻",
        "id": "e641a9c6-21e5-43ad-891d-ef95841d75ac"
    },
    {
        "author": "陳著",
        "paragraphs": [
            "親戚疏疏已曉星，杯中滴滴是真情。",
            "近來此酒誰家有，除却旗亭無笑聲。"
        ],
        "title": "王得淦招飲席上二首  其一",
        "id": "7bf8b06b-f52a-4058-bbba-5a6b45de17ce"
    },
    {
        "author": "陳著",
        "paragraphs": [
            "太史應須奏德星，老夫相與證高情。",
            "杯盤楚楚饒詩興，寫出人閒淡處聲。"
        ],
        "title": "王得淦招飲席上二首  其二",
        "id": "72e4c9c8-3166-4aa0-8d0d-fc4a09c2ea85"
    },
    {
        "author": "陳著",
        "paragraphs": [
            "相兒執筆請翁書，要受持從入學初。",
            "我有至言兒聽取，心宜莊敬氣宜舒。"
        ],
        "title": "黄相兒求詩",
        "id": "5401f9bf-f1d3-4067-9517-96b1e5336b3f"
    },
    {
        "author": "陳著",
        "paragraphs": [
            "來翁攤紙要求詩，猶勝兒童弱弄嬉。",
            "參得純公行樂意，傍花隨柳待他時。"
        ],
        "title": "戴仲倫求詩",
        "id": "d7da9cdf-cbad-4fb6-9c70-d740f979e3ff"
    },
    {
        "author": "陳著",
        "paragraphs": [
            "欲壽吾前酒一行，走三百里火雲程。",
            "熱時却有寒時節，汝母梅花臘底生。"
        ],
        "title": "次韻兒瀹六月十二日登東坑嶺",
        "id": "22339135-34cf-4683-8f1c-e82cc2f70b19"
    },
    {
        "author": "陳著",
        "paragraphs": [
            "門外風塵付一吁，何妨稼圃學樊須。",
            "由由本自人難浼，皎皎奚憂我易污。"
        ],
        "title": "次兒泌韻",
        "id": "c34554ec-6d2a-43a0-b251-2ed6f9d8077a"
    },
    {
        "author": "陳著",
        "paragraphs": [
            "年來只識釜中魚，出海修鱗夢也無。",
            "寶鰵带糟俄入眼，兒童驚動哄寒厨。"
        ],
        "title": "姪孫榘獻醉鰵以一絕復之",
        "id": "4edb788e-1492-495f-a682-a79b0721b283"
    },
    {
        "author": "陳著",
        "paragraphs": [
            "我抱東林未見心，諸賢詩上見東林。",
            "兩瞳不覺鍼鋒到，一瞬清風掃宿陰。"
        ],
        "title": "答眚醫王東林求□",
        "id": "5a930e6e-13ff-4761-b09f-b68c7cb59cd9"
    },
    {
        "author": "陳著",
        "paragraphs": [
            "家食城南擅獨賢，夜占奎壁半移躔。",
            "東風絳帳渾閒事，先世青氈是宿緣。"
        ],
        "title": "送林方叔赴范氏館",
        "id": "e563735b-55b9-4976-aff2-c4b381099370"
    },
    {
        "author": "陳著",
        "paragraphs": [
            "萬錯生於一動閒，老夫不是不知還。",
            "春風百里回頭處，莫怪移文到北山。"
        ],
        "title": "次韻張君壽來見二首  其一",
        "id": "8df76e2b-9315-461e-974d-6679ec05e320"
    },
    {
        "author": "陳著",
        "paragraphs": [
            "大學門庭不易登，參前新意逐時生。",
            "須教一敬存神舍，莫是多吟費管城。"
        ],
        "title": "次韻張君壽來見二首  其二",
        "id": "a185e866-6254-46ae-b84d-73ddda37d3f9"
    },
    {
        "author": "陳著",
        "paragraphs": [
            "夜鐙曾醉藕花凉，筍擔歸來雨亦香。",
            "閒裏不妨長聚首，人生能得幾斜陽。"
        ],
        "title": "醉中示梅山弟二首  其一",
        "id": "ce046a79-1de6-48d8-b778-d92c400e6e4e"
    },
    {
        "author": "陳著",
        "paragraphs": [
            "兩山合秀水流中，茅屋相忘松竹叢。",
            "時節往來容易事，菜湯艾酒一家風。"
        ],
        "title": "醉中示梅山弟二首  其二",
        "id": "bc0c68ad-b574-42ae-9a4b-9744cdea22b9"
    },
    {
        "author": "陳著",
        "paragraphs": [
            "飛下雲閒玉筯書，忽如夢覺揖梅癯。",
            "古來髓脈今誰識，稱得山中老餓夫。"
        ],
        "title": "謝紹興石梅癯遺本堂二篆書",
        "id": "5ca55d71-7c32-4e27-9d18-bfb738dea8fb"
    },
    {
        "author": "陳著",
        "paragraphs": [
            "老夫不是不知時，黄菊芙蓉正要詩。",
            "誰信多魔兒女病，催租風雨又攢眉。"
        ],
        "title": "九月一日戴時可酒邊  其一",
        "id": "bec368f1-fb9f-4d99-8f25-92f8b86eac99"
    },
    {
        "author": "陳著",
        "paragraphs": [
            "不知今日是何時，只管飛毫醉夢詩。",
            "天地本來寬著我，可曾寒餓一低眉。"
        ],
        "title": "九月一日戴時可酒邊  其二",
        "id": "431395f4-7a1b-404d-99b5-9886c778ce9a"
    },
    {
        "author": "陳著",
        "paragraphs": [
            "翻海誰能實漏卮，世情分數逐時支。",
            "三年兩滿何須計，父子初心要自知。"
        ],
        "title": "次韻女洸九日坐病與泌詩",
        "id": "d060c407-a3c2-4f7f-aa24-2b16738ff1be"
    },
    {
        "author": "陳著",
        "paragraphs": [
            "有客相過風雨秋，唾飛珠玉勝珍羞。",
            "但知女似謝道藴，不道吾爲馬少游。"
        ],
        "title": "次韻汪英春九日酒邊",
        "id": "70b7b49e-1dcc-4cd8-a97e-f0fba04a92b9"
    },
    {
        "author": "陳著",
        "paragraphs": [
            "修鱗化作偃松寒，數百年閒一夢看。",
            "何似起來雲擁去，爲天行雨萬民歡。"
        ],
        "title": "次韻東平趙益三首 龍松",
        "id": "ab1b483e-c16e-4726-beb8-924fc6ecc2c2"
    },
    {
        "author": "陳著",
        "paragraphs": [
            "翠紅翼翼寶坊閒，曾入瑶宮白玉闌。",
            "飛上朝陽瑞天下，靈根變化本無難。"
        ],
        "title": "次韻東平趙益三首 鳳花",
        "id": "542e3b40-c850-476d-ba05-b1ac6520ca58"
    },
    {
        "author": "陳著",
        "paragraphs": [
            "野迥山空風撼鐸，孤墳寂寂春光薄。",
            "誰問布袋事有無，水自東流日西落。"
        ],
        "title": "次韻東平趙益三首 塔亭",
        "id": "08df9b3d-b9d1-4f88-962a-550844f0fe86"
    },
    {
        "author": "陳著",
        "paragraphs": [
            "小兒求我第三筆，醉中言語不擇出。",
            "老懷空空無他腸，汝祖心事須當畢。"
        ],
        "title": "快活吟第三筆示諸兒",
        "id": "27a47e91-2cd2-4768-88ec-93e253b558ea"
    },
    {
        "author": "陳著",
        "paragraphs": [
            "師歸古越老梅根，我住小丹山下邨。",
            "贈我金丹知有意，要生羽翼到雲門。"
        ],
        "title": "復越悟本寺主僧文蔚惠丹劑",
        "id": "7093c83b-2931-4d8f-9fe3-baee31283a80"
    },
    {
        "author": "陳著",
        "paragraphs": [
            "萬葉逢秋又纈斑，珠林錦鏡好追攀。",
            "人生行樂非容易，本是閒人也未閒。"
        ],
        "title": "次韻雪竇寺主僧炳同招遊山二首  其一",
        "id": "bab0cdcc-6e79-42b1-91d3-82894dd93a35"
    },
    {
        "author": "陳著",
        "paragraphs": [
            "飛下吟箋墨妙斑，空拳難對敵家攀。",
            "肯分半榻清風況，翻怪詩來撓聒閒。"
        ],
        "title": "次韻雪竇寺主僧炳同招遊山二首  其二",
        "id": "b03d86af-4dc5-4f3b-a575-0571ecfdbdf5"
    },
    {
        "author": "陳著",
        "paragraphs": [
            "見說東巖弄一斑，萬人表立許誰攀。",
            "笑相逢處行雲住，誰主誰賓相對閒。"
        ],
        "title": "次前韻二首似前育王寺主僧如日  其一",
        "id": "4336395a-c2b6-42b4-85d1-bd791f445c1a"
    },
    {
        "author": "陳著",
        "paragraphs": [
            "桂漸吹香菊漸斑，西風送步得高攀。",
            "天開圖畫著二老，我亦何妨一笑閒。"
        ],
        "title": "次前韻二首似前育王寺主僧如日  其二",
        "id": "c3dc324b-4ee6-4c3e-8e8d-bd712d2dda4d"
    },
    {
        "author": "陳著",
        "paragraphs": [
            "女沖踏露折棠花，引得兒童哄一家。",
            "說道今朝修禊日，暫拋鍼綫答年華。"
        ],
        "title": "上巳酒邊即事示女沖二首  其一",
        "id": "e0694e51-71be-49cb-a2b6-e59ea3df3650"
    },
    {
        "author": "陳著",
        "paragraphs": [
            "年華浮動酒中心，笑向吾前滿滿斟。",
            "猶喜家貧詩禮在，一杯真率勝山陰。"
        ],
        "title": "上巳酒邊即事示女沖二首  其二",
        "id": "20c69990-4a91-4e61-a485-fb0af8bdfb1d"
    },
    {
        "author": "陳著",
        "paragraphs": [
            "虎溪雖小深似海，截斷英雄富貴塵。",
            "却爲淵明過溪笑，方知心自有高人。"
        ],
        "title": "題思遠行業碑",
        "id": "220f1d27-5b36-4cb9-b726-0ae892e3d820"
    },
    {
        "author": "陳著",
        "paragraphs": [
            "一片心田種善根，粲爲枝葉有兒孫。",
            "人從今日封培去，百世金庭好石門。"
        ],
        "title": "寄題剡竺貫之書堂",
        "id": "da0e8e69-75df-4564-af50-243eca5bb0ad"
    },
    {
        "author": "陳著",
        "paragraphs": [
            "旅鎖傾城慰寂寥，詩篇到眼見賢勞。",
            "三年鸞鳳風聲好，萬里驊騮地步高。"
        ],
        "title": "贈茅意山主簿",
        "id": "9f6b93e5-44a0-4232-8574-d68907c526db"
    },
    {
        "author": "陳著",
        "paragraphs": [
            "眼空塵世粉紅嬌，看了濂溪興自饒。",
            "風雨中閒曾著句，滿身身到慶登橋。"
        ],
        "title": "次韻邑宰徐何謙道中詠風雨中聞藕花香",
        "id": "30bb547f-6d33-4570-ac32-f558df96f42f"
    },
    {
        "author": "陳著",
        "paragraphs": [
            "公事無多白日閒，笑談風月傲方干。",
            "馬鞍雖少難供賦，突兀南山翠撲鞍。"
        ],
        "title": "次前人爲余置酒邑廳見示",
        "id": "306c89b7-b4ed-4795-891e-1f6e7e057aa1"
    },
    {
        "author": "陳著",
        "paragraphs": [
            "字字真真幻幻心，講氈須體美中箴。",
            "分明示我豬龍訓，剪刷成他鸞鵠襟。"
        ],
        "title": "次前人似任叔實",
        "id": "a6a8c595-330d-4f5d-aab9-1a6a15506f3a"
    },
    {
        "author": "陳著",
        "paragraphs": [
            "夾路松杉護午陰，南風吹透樹中心。",
            "一聲婆餠焦何處，妙法蓮花此妙音。"
        ],
        "title": "丁丑五月六日醵飲茂林偶成",
        "id": "d9a66b93-0f52-497e-86bc-e79c78ec7cca"
    },
    {
        "author": "陳著",
        "paragraphs": [
            "牀前何必問云何，霜頂誰將手自磨。",
            "可是法身真有病，皺眉頭處爲人多。"
        ],
        "title": "答法椿長老口占",
        "id": "b45b2c74-ce60-4ad6-acf6-e36f1b5596cb"
    },
    {
        "author": "陳著",
        "paragraphs": [
            "邂逅交情雲水閒，茶甌香鼎話清閒。",
            "他年燕坐千峯上，認取一山山外山。"
        ],
        "title": "似僧一甯",
        "id": "0a01f2c3-e8e9-4aea-a238-9e7a79c6a765"
    },
    {
        "author": "陳著",
        "paragraphs": [
            "浮雲一片出天涯，南北東西總是家。",
            "飛到五山山絕頂，風雷變化雨河沙。"
        ],
        "title": "似僧耕野雲",
        "id": "8535ed58-c890-4b1f-8435-81cedbab20a0"
    },
    {
        "author": "陳著",
        "paragraphs": [
            "憶昔宮花壓帽簷，如今野褐替朝衫。",
            "邯鄲夢覺身猶在，安得寒山喝破巖。"
        ],
        "title": "次韻僧雲岫見寄",
        "id": "e5e8596e-4cd7-44bd-a781-1bb85e11d212"
    },
    {
        "author": "陳著",
        "paragraphs": [
            "曉日南窗一煖烘，采薇人去與誰同。",
            "人生畢竟皆如此，休怪浮圖只說空。"
        ],
        "title": "到西山懷趙景文",
        "id": "046b9bb2-ef71-432c-8e68-0ba53c8e86d4"
    },
    {
        "author": "陳著",
        "paragraphs": [
            "蓮花法界走輿臺，兩扇香風爲我開。",
            "藜藿皮毛消不盡，若爲囘向我如來。"
        ],
        "title": "次韻椿長老惠蓮花扇",
        "id": "1587c27d-9af2-484c-b616-9c3bc5cd5f31"
    },
    {
        "author": "陳著",
        "paragraphs": [
            "纔得江南第一春，竹籬茅舍便精神。",
            "百花頭上無相識，只有東風是故人。"
        ],
        "title": "代弟茝詠梅畫十景 先春",
        "id": "eb77e194-26a6-4e3d-9f9a-c6b592ed27f0"
    },
    {
        "author": "陳著",
        "paragraphs": [
            "分甘冷落傍朱門，傲雪欺霜百歲根。",
            "惆悵西湖人不見，暗香依舊月黄昏。"
        ],
        "tags": [
            "西湖"
        ],
        "title": "代弟茝詠梅畫十景 古枝",
        "id": "e3e0f874-c581-4272-91ef-a1e7bcfe0f57"
    },
    {
        "author": "陳著",
        "paragraphs": [
            "斜斜瘦影兩三枝，只許寒窗人自知。",
            "猶恨嫦娥收不盡，却歸羌管曲中吹。"
        ],
        "title": "代弟茝詠梅畫十景 宜月",
        "id": "7bcf5a21-0409-4fad-84da-37e719b66542"
    },
    {
        "author": "陳著",
        "paragraphs": [
            "生香自恨玉爲容，誰放晨光淺碧籠。",
            "隠約風標難畫處，邯鄲人在夢炊中。"
        ],
        "title": "代弟茝詠梅畫十景 卧煙",
        "id": "04b34b00-9428-4416-a52b-bcf29955594a"
    },
    {
        "author": "陳著",
        "paragraphs": [
            "處子從來不世妝，老蒼相對本相忘。",
            "猶嫌曾受秦封污，冷笑無言祇自香。"
        ],
        "title": "代弟茝詠梅畫十景 依松",
        "id": "8e7c2547-cb72-4b7e-be1b-db4b63ac3428"
    },
    {
        "author": "陳著",
        "paragraphs": [
            "香在溪頭古晉林，瀟瀟風雨慣曾禁。",
            "休尋白玉堂前夢，自有此君知此心。"
        ],
        "title": "代弟茝詠梅畫十景 依竹",
        "id": "d5ddb440-ba08-48cd-85b3-04952f6d109e"
    },
    {
        "author": "陳著",
        "paragraphs": [
            "天花包盡世閒羞，也到孤山老樹頭。",
            "寄語東風爲吹拂，本來面目自風流。"
        ],
        "title": "代弟茝詠梅畫十景 雪裏",
        "id": "bd94285b-3477-470b-a4ee-d8be09083ebd"
    },
    {
        "author": "陳著",
        "paragraphs": [
            "打頭二十四番信，吹透天香雪裏枝。",
            "總被詩人收拾去，封姨正自未能知。"
        ],
        "title": "代弟茝詠梅畫十景 風前",
        "id": "f76939ac-d31f-4c21-8e2f-ca7ce19f1725"
    },
    {
        "author": "陳著",
        "paragraphs": [
            "獨占初春早卸芳，肯隨桃李炫儂妝。",
            "如今不到壽陽額，自做孤村流水香。"
        ],
        "title": "代弟茝詠梅畫十景 飛花",
        "id": "34faa8f5-4ec7-410e-a5bf-0e32c87b3b72"
    },
    {
        "author": "陳著",
        "paragraphs": [
            "碧實圓成重壓枝，萬紅千紫竟何知。",
            "是雖不入甜人口，留得青酸有用時。"
        ],
        "title": "代弟茝詠梅畫十景 結實",
        "id": "926e8f28-d10d-4457-b4e4-be064171dd43"
    },
    {
        "author": "陳著",
        "paragraphs": [
            "聯袂西菴去，行清不厭深。",
            "蘭芳泛幽谷，松翠引長林。",
            "石路傍山甃，澗源何處尋。",
            "歸途無所有，時聽一猨吟。"
        ],
        "title": "到倪菴",
        "id": "cbbda304-9751-453d-b06f-c7c9ee1d3da4"
    },
    {
        "author": "陳著",
        "paragraphs": [
            "投眠方丈室，爲趁午潮差。",
            "父執子愛我，客身心是家。",
            "夜牀安紙帳，曉枕夢梅花。",
            "早作臨溪別，此情天共涯。"
        ],
        "title": "入城似吳竹溪",
        "id": "57a2699f-3919-402e-bdc9-3a8644878e27"
    },
    {
        "author": "陳著",
        "paragraphs": [
            "曉過崎山下，溪清水見沙。",
            "石根交虎豹，樹影亂龍蛇。",
            "黄竹藏丹渚，青帘賣酒家。",
            "扣舷汀鷺起，撇撇带西斜。"
        ],
        "title": "過崎山",
        "id": "9d8525de-c82f-47d2-96f1-fe9125778c1b"
    },
    {
        "author": "陳著",
        "paragraphs": [
            "出門何所適，欲見邵雲臺。",
            "天氣晴相送，灘舟小易推。",
            "坐恬時掬水，吟苦恰□梅。",
            "舟子遥相問，江潮來未來。"
        ],
        "title": "江口偶成",
        "id": "dd72fc51-577a-41ec-8340-a34474c78271"
    },
    {
        "author": "陳著",
        "paragraphs": [
            "行計又怱怱，投西一短篷。",
            "上河平岸水，暮雨打頭風。",
            "得飯已昏後，無眠到夜中。",
            "哦詩欠佳句，爲報古巖翁。"
        ],
        "title": "西渡堰呈孫古巖朝奉",
        "id": "72a0abb8-c35d-4618-9201-e7f1af2ff0a6"
    },
    {
        "author": "陳著",
        "paragraphs": [
            "丈亭亭下浦，艤棹又終朝。",
            "船聚市聲雜，風生江氣驕。",
            "茲行未百里，已涉第三潮。",
            "去住向誰問，鷺飛雲影飄。"
        ],
        "title": "泊丈亭",
        "id": "d0a965a1-3775-40a5-a46c-cc6d28095d8b"
    },
    {
        "author": "陳著",
        "paragraphs": [
            "舟行可十里，上岸即山林。",
            "曲徑抱深意，怪松傳古音。",
            "平生能幾到，好處欲窮尋。",
            "春鳥一聲處，鄉關又上心。"
        ],
        "title": "同袁通判遊越中三首 禹廟",
        "id": "295f37b2-b94a-4a39-8f2b-941bc8bf7b80"
    },
    {
        "author": "陳著",
        "paragraphs": [
            "停舟過橋去，兩岸綠垂楊。",
            "繞屋水爲界，入門花滿廊。",
            "如今爲道觀，聞昔是書堂。",
            "此意與誰說，春風湖渺茫。"
        ],
        "title": "同袁通判遊越中三首 鴻禧觀",
        "id": "738b2af9-e192-4c88-9698-ef589567dd4e"
    },
    {
        "author": "陳著",
        "paragraphs": [
            "前賢眼力到，占得此名區。",
            "荒徑百年樹，虛堂三面湖。",
            "簷陰來釣艇，花外起晴鳬。",
            "借問園中叟，主人曾到無。"
        ],
        "title": "同袁通判遊越中三首 趙節使稽山門外花園",
        "id": "7bdc0cd3-4c4c-4247-96ab-ad908593932c"
    },
    {
        "author": "陳著",
        "paragraphs": [
            "婚娶不在早，在此兩相宜。",
            "豈得人無婦，能如子者誰。",
            "科名圖我取，家務以身支。",
            "要見看承處，頹然白髮時。"
        ],
        "title": "示內",
        "id": "0dd3d729-fa3c-436c-bedc-9552f7f9a941"
    },
    {
        "author": "陳著",
        "paragraphs": [
            "頗有愛山心，山人交未深。",
            "不知迴俗駕，依舊入儒林。",
            "樂處外何有，故書中可尋。",
            "漁蓑歸得晚，風雨伴吾吟。"
        ],
        "title": "呈月窗兄",
        "id": "62bdd99b-e3e8-4147-993d-46324cef906d"
    },
    {
        "author": "陳著",
        "paragraphs": [
            "仙棹發秋灣，稽山到不難。",
            "要將培遠業，便答自初官。",
            "秦望一峯峭，賀湖千頃寬。",
            "用心行己處，時向此中看。"
        ],
        "title": "張敬之縣尉",
        "id": "fba1bcb0-36a9-483a-80cb-04b3d2f8e16f"
    },
    {
        "author": "陳著",
        "paragraphs": [
            "駐馬古溪頭，期舟不見舟。",
            "未知來否的，難决坐行謀。",
            "灘遠寬飛鷺，波平穩泛鷗。",
            "功名在何處，到此兩悠悠。"
        ],
        "title": "公棠溪次待舅氏竺九成舟偶成",
        "id": "094b4192-8daa-4dda-b0ae-620229548073"
    },
    {
        "author": "陳著",
        "paragraphs": [
            "久晴常欲厭，黓裏却宜晴。",
            "溪瘠容魚穴，風恬安雁程。",
            "空山巖出相，老樹葉生聲。",
            "此景吟不盡，明朝重細評。"
        ],
        "title": "晴行",
        "id": "a619ec71-8257-464e-8e03-c63bc3f70007"
    },
    {
        "author": "陳著",
        "paragraphs": [
            "晴色上遊筇，西行二里中。",
            "薺花黄纈地，麥穗白潮風。",
            "紙杵鳴山屋，齋鐘出梵宮。",
            "歸途須傍早，要折石巖紅。"
        ],
        "title": "柏溪巖頭",
        "id": "1946728e-1a5f-43a0-bf6f-371847aa091f"
    },
    {
        "author": "陳著",
        "paragraphs": [
            "晴行不自覺，又入此山來。",
            "失笑谷聲應，坐迎僧戶開。",
            "簷風數行竹，窗日一枝梅。",
            "歸策休催發，得閒能幾囘。"
        ],
        "title": "遊永固院",
        "id": "06ed0be3-09ee-4f4c-af2a-53782dc75bc1"
    },
    {
        "author": "陳著",
        "paragraphs": [
            "微吟歡信步，不覺到禪關。",
            "植杖苔痕上，敲門竹影閒。",
            "樹高風韻葉，人靜鳥呼山。",
            "安得長留此，分僧一半閒。"
        ],
        "title": "遊慈雲",
        "id": "601603ae-1a35-4abe-8ff3-aafbf4138685"
    },
    {
        "author": "陳著",
        "paragraphs": [
            "杖屨訪郊晴，秋光潑眼明。",
            "溪痕經水沒，山面撥雲呈。",
            "霞影收虹影，砧聲急雁聲。",
            "芙蓉花在否，滑路倩人行。"
        ],
        "title": "秋晚新晴",
        "id": "9fa9daf3-0856-483f-a5ff-648e90801fb3"
    },
    {
        "author": "陳著",
        "paragraphs": [
            "小築塵囂外，清標秋氣中。",
            "荻花渾妒月，梧葉已嫌風。",
            "釣箔驚簷馬，冊燈覓候蟲。",
            "困來還倚竹，此意有誰同。"
        ],
        "title": "秋夜偶成",
        "id": "66f79461-806f-4325-9468-553b6086696d"
    },
    {
        "author": "陳著",
        "paragraphs": [
            "何處蹲鴟美，雲南一望中。",
            "角巾臨晚歲，拙語寄西風。",
            "喜報無乾鵲，緘回靳篆蟲。",
            "還詩元有例，盍與昔人同。"
        ],
        "title": "次前韻與舅氏竺九成求芋",
        "id": "9910e3ac-3106-4d83-8826-75cba249e93a"
    },
    {
        "author": "陳著",
        "paragraphs": [
            "道大誰能用，功名一念微。",
            "釋然文石夢，輕似岫雲歸。",
            "霞嶺空重歷，天書的又飛。",
            "翻身鳳池去，分閫却成非。"
        ],
        "title": "次韻徐直翁仙霞嶺近衢州",
        "id": "dd3d5134-29d0-4d2d-ae4c-f5018b4d6c34"
    },
    {
        "author": "陳著",
        "paragraphs": [
            "夜室清如許，檠鐙便且明。",
            "哦詩鬚已斷，看劍氣難平。",
            "露戶浸孤月，江城知幾更。",
            "枕書俄作夢，夢覺骨毛輕。"
        ],
        "title": "次韻童尚質書懷三首  其一",
        "id": "af9cb7f1-293a-4fb6-a148-d6eacacee8ab"
    },
    {
        "author": "陳著",
        "paragraphs": [
            "地偏人迹悄，月到小窗明。",
            "鼓瑟希曾點，觀書慨屈平。",
            "物情閒裏見，世事夢中更。",
            "不著黄粱枕，虛名已自輕。"
        ],
        "title": "次韻童尚質書懷三首  其二",
        "id": "7b48ab85-ddb4-4b2e-a0bf-278a877c344d"
    },
    {
        "author": "陳著",
        "paragraphs": [
            "夜寂氣如洗，心閒理自明。",
            "凝香清夢寐，讀易悟生平。",
            "月樹烏驚曉，雲階鶴報更。",
            "閉門佳致意，名利一毛輕。"
        ],
        "title": "次韻童尚質書懷三首  其三",
        "id": "3d07b706-6c41-4884-a9d3-0c6969632e4c"
    },
    {
        "author": "陳著",
        "paragraphs": [
            "道誼不今古，世情空淺深。",
            "共君聯夜話，慰我一生心。",
            "對酒清鐙影，分襟細雨陰。",
            "天南豈無雁，時得寄書音。"
        ],
        "title": "寄貝勉齋馮桂坡",
        "id": "e1727179-5b4e-461d-8f14-1c9df0061854"
    },
    {
        "author": "陳著",
        "paragraphs": [
            "此來知幾番，此景孰能言。",
            "有堰留河水，無山礙稻邨。",
            "船收菱入市，家植桂當門。",
            "風物有如此，誰招二陸魂。"
        ],
        "title": "嘉興道中",
        "id": "8c3129b6-092f-4739-8360-b6c552012e5e"
    },
    {
        "author": "陳著",
        "paragraphs": [
            "拒霜紅蓼叢，兩岸遞迎逢。",
            "風雨日易夜，江湖秋似冬。",
            "縱觀心浩蕩，無事夢從容。",
            "不問程途遠，詩情節節濃。"
        ],
        "title": "六里橋",
        "id": "93eed29e-f8ac-4059-9bcc-c4779c24cfa4"
    },
    {
        "author": "陳著",
        "paragraphs": [
            "眼前山忽好，他處特紛紛。",
            "四下正鋪野，一尖高入雲。",
            "乾坤分外闊，江浙此閒分。",
            "我欲更邨號，尊爲卓秀君。"
        ],
        "title": "四安縣道中望一山最尖青問轎夫云是饅頭山因有詩",
        "id": "6aeb12b3-7416-4cd1-adec-39be6207d441"
    },
    {
        "author": "陳著",
        "paragraphs": [
            "雨中行數日，今日得新晴。",
            "山到浙閒秀，船從海上行。",
            "市腥逢海錯，人語带京聲。",
            "此去總佳景，坡仙曾細評。"
        ],
        "title": "到四安",
        "id": "0ccdd031-c8b3-487a-a547-697af3e0bf7c"
    },
    {
        "author": "陳著",
        "paragraphs": [
            "吾年五十五，汝生方九年。",
            "雖知得子晚，亦擬壽家傳。",
            "立己要莊重，存心無躁偏。",
            "人皆可向上，從否勿歸天。"
        ],
        "title": "長兒吉初生日以四十字示之",
        "id": "50c81c1b-d551-430c-b9b4-d1bbd99caad7"
    },
    {
        "author": "陳著",
        "paragraphs": [
            "連朝風或雨，今日却霜晴。",
            "簇翠麥苗起，纈斑麻甲生。",
            "雞邨炊色軟，牛隴種痕平。",
            "此意與誰共，老農歡笑聲。"
        ],
        "title": "嵊縣勸農途中示同寮二首  其一",
        "id": "f639918f-d8ed-4580-8fe1-83fd90d25480"
    },
    {
        "author": "陳著",
        "paragraphs": [
            "老農歡笑聲，三十里春程。",
            "笳鼓斷還續，杯盤坐又行。",
            "誰云償縣債，正好看民情。",
            "歸去不妨晚，出山溪月明。"
        ],
        "title": "嵊縣勸農途中示同寮二首  其二",
        "id": "912279d6-92c5-4e00-ae4b-8c329c0cfc8d"
    },
    {
        "author": "陳著",
        "paragraphs": [
            "塵勞一笑非，忽此坐多時。",
            "當谷寺如井，滿山泉可池。",
            "林暄蟬噪早，沙冷筍生遲。",
            "又見老僧說，此中蘭最奇。"
        ],
        "title": "剡中明心寺",
        "id": "ee3b63aa-3874-4471-83fb-a8a977efbea8"
    },
    {
        "author": "陳著",
        "paragraphs": [
            "歲君初領事，豹尾簇黄幡。",
            "雪喜三番白，春纔幾日斑。",
            "市盤妝菜活，宮勝壓花繁。",
            "便覺東風轉，四山浮翠環。"
        ],
        "title": "剡縣次韻石瑶林帥幹春宴",
        "id": "2d05de98-9c8f-4752-a9da-ac305e858f85"
    },
    {
        "author": "陳著",
        "paragraphs": [
            "漫仕當閒遊，歸程更自留。",
            "嶺高雲送脚，路險石垂頭。",
            "家近聽鄉語，山分認水流。",
            "溪橋聊小憩，雙鷺去悠悠。"
        ],
        "title": "解剡回家過陳公嶺",
        "id": "80718369-648f-42f3-82d9-9559307c06ce"
    },
    {
        "author": "陳著",
        "paragraphs": [
            "小築山之下，林泉景自成。",
            "閒花隨付分，啼鳥本無情。",
            "日暮嶺雲合，雨餘溪水清。",
            "相逢是樵客，堪與話平生。"
        ],
        "title": "山家即事",
        "id": "0c83816a-9d56-4381-9a37-65dfbc6382de"
    },
    {
        "author": "陳著",
        "paragraphs": [
            "三十六風輪，清磨萬古人。",
            "軍興山勝市，歲歉富齊貧。",
            "破絮身饒垢，乾糧舌費津。",
            "吾生不足問，世事入長顰。"
        ],
        "title": "山居避難六首  其一",
        "id": "e6cf46e5-ab76-4cdc-98d3-8c1b78b066a5"
    },
    {
        "author": "陳著",
        "paragraphs": [
            "并刀越砥磨，天奈北風何。",
            "到處聞流杵，何時報止戈。",
            "逃藏愁木柵，淪落泣毬窩。",
            "多少巖阿□，真成病伏波。"
        ],
        "title": "山居避難六首  其二",
        "id": "8f751a13-83d2-457c-97ac-405921f81a3f"
    },
    {
        "author": "陳著",
        "paragraphs": [
            "宦遊二十載，時異即東還。",
            "勇棄斗升給，本無分寸攀。",
            "家貧空婦巧，學廢重時頑。",
            "平世已無況，況巢松竹關。"
        ],
        "title": "山居避難六首  其三",
        "id": "70531a24-89fe-4d26-b25c-3afe62cf88fc"
    },
    {
        "author": "陳著",
        "paragraphs": [
            "患難合扶携，臨危路各迷。",
            "傳聞妻奔北，邂逅子隨西。",
            "心悼驚雷燕，身寒立雨雞。",
            "明朝問家事，空壁雪風淒。"
        ],
        "title": "山居避難六首  其四",
        "id": "ffee639d-0c3d-4996-a69d-67c6a4ccca7e"
    },
    {
        "author": "陳著",
        "paragraphs": [
            "避地託山翁，歸心亦欲東。",
            "西邨明騎火，北渡撼兵風。",
            "抖擻塵衣黑，摩挲淚眼紅。",
            "何如且深隠，苟活老光鴻。"
        ],
        "title": "山居避難六首  其五",
        "id": "fd27fbbc-f91c-43ec-8692-acca7685a71e"
    },
    {
        "author": "陳著",
        "paragraphs": [
            "人生有如夢，世變亦浮漚。",
            "無有悟雙遣，窮通歸四休。",
            "終期風日美，不見雪霜愁。",
            "此意因相諗，聊寬無益憂。"
        ],
        "title": "山居避難六首  其六",
        "id": "3657b1fd-37b7-4b85-a416-13afc25042fc"
    },
    {
        "author": "陳著",
        "paragraphs": [
            "衰年踏險行，五賊太無情。",
            "落葉滑霜路，空山生夜聲。",
            "相携德耀隠，幾喪卜商明。",
            "歸計未爲是，時時心自驚。"
        ],
        "title": "倪峰避難",
        "id": "948ec353-abaf-4dbc-923b-0d1181706a63"
    },
    {
        "author": "陳著",
        "paragraphs": [
            "逃難走山巔，如何要順便。",
            "食艱蔬勝肉，衣薄炭輸綿。",
            "深靜初心見，高虛遠目鮮。",
            "沈思亦自好，寫景欠龍眠。"
        ],
        "title": "山家即事",
        "id": "0411a1e5-992d-40f2-a021-1ae1717bf3dd"
    },
    {
        "author": "陳著",
        "paragraphs": [
            "深山雨易雪，片大不成花。",
            "翁媼熱摩面，兒童寒戰牙。",
            "如居峩頂寺，休問洛陽花。",
            "宜麥今雖兆，明年事未涯。"
        ],
        "title": "雨後雪",
        "id": "4c4ecd4a-e442-4019-94b1-4df9616df0aa"
    },
    {
        "author": "陳著",
        "paragraphs": [
            "冬來多是雨，日日望雲回。",
            "飄灑不成雪，連綿如入梅。",
            "高風吹日上，短景爲山催。",
            "那問歸家事，牀頭有宿醅。"
        ],
        "title": "雪復晴",
        "id": "59f096df-9eb8-4fea-b615-6d50c8ccd3e0"
    },
    {
        "author": "陳著",
        "paragraphs": [
            "我輩豈池蛟，飛騰此一交。",
            "天門驚路梗，冰港笑舟膠。",
            "甘甚新薇蕨，依然故草茅。",
            "從今門外事，洗耳學由巢。"
        ],
        "title": "似范景山",
        "id": "de8a053c-fc5f-436c-a734-abb50f1f5a56"
    },
    {
        "author": "陳著",
        "paragraphs": [
            "北馬又經山，傳聞頃刻閒。",
            "山將身坐斷，家有夢飛還。",
            "吞哭自憐甫，忍饑誰念顔。",
            "真成傷箭鳥，翼翼怕虛彎。"
        ],
        "title": "還家得驚報復回避所",
        "id": "ea796187-38a5-4a77-b00c-310290e6656c"
    },
    {
        "author": "陳著",
        "paragraphs": [
            "一自入菴來，翛然百念灰。",
            "松風晴後雨，澗水靜中雷。",
            "鄰戶祈蠶母，樵翁挾雉媒。",
            "若無山外事，何必過天台。"
        ],
        "title": "夜宿倪菴坐雨二首  其一",
        "id": "c470a0bb-a3a8-46e3-a8d3-18238fbbb1f1"
    },
    {
        "author": "陳著",
        "paragraphs": [
            "連朝雲靄靄，一夜雨颼颼。",
            "漲霧黑天曉，洗山黄澗流。",
            "潤深麻長骨，濕重麥垂頭。",
            "春水可農事，只愁兵未休。"
        ],
        "title": "夜宿倪菴坐雨二首  其二",
        "id": "404e373c-5c40-4846-9c48-517cfc2c4283"
    },
    {
        "author": "陳著",
        "paragraphs": [
            "墨龜初卜食，青鳥好音回。",
            "冰玉皆前契，風波任外來。",
            "重因藍袖舞，輕放赤城開。",
            "此事關宗事，終須飲醮杯。"
        ],
        "title": "杜工部詩有送弟觀歸藍田迎新婦二首偶與縣尉弟達觀同名娶事又同因韻戲示  其一",
        "id": "70477889-1177-4e42-b003-0bebff4b4115"
    },
    {
        "author": "陳著",
        "paragraphs": [
            "扇手笑終在，琴心曲暗留。",
            "相期星戶夕，莫負月娥秋。",
            "金瀨遲揚旆，藍橋趣問舟。",
            "定將先入夢，驂鳳繞簫樓。"
        ],
        "title": "杜工部詩有送弟觀歸藍田迎新婦二首偶與縣尉弟達觀同名娶事又同因韻戲示  其二",
        "id": "d0f3bba8-524a-4c86-ba30-a01d8b7d49d0"
    },
    {
        "author": "陳著",
        "paragraphs": [
            "老矣息林邱，平生不徑由。",
            "知心時一見，安分別無求。",
            "寒卧死中活，榮華樂處憂。",
            "世閒何限事，曾看過雲不。"
        ],
        "title": "次韻張子華見寄",
        "id": "c6ffd2a3-4189-4d8e-a2ae-b6df31047aac"
    },
    {
        "author": "陳著",
        "paragraphs": [
            "投憩得幽寺，便忘行路遥。",
            "竹邊流水過，門外好山朝。",
            "金相已流土，海音無復潮。",
            "池簷立良久，老衲忽相邀。"
        ],
        "title": "三月晦日同弟觀姪津往寶幢哭刑部伯求弟道從茅山泊東林寺弟觀有詩三首因次韻 東林寺",
        "id": "6d6eda2f-1955-43db-bd14-bcab30bcef1c"
    },
    {
        "author": "陳著",
        "paragraphs": [
            "劫火不飛處，便如仙洞源。",
            "載秧交野艇，賣筍到僧門。",
            "潮水河分港，南風雨暗村。",
            "家山百里外，回首已黄昏。"
        ],
        "title": "三月晦日同弟觀姪津往寶幢哭刑部伯求弟道從茅山泊東林寺弟觀有詩三首因次韻 寺前即事",
        "id": "596ea29e-7cd8-45cb-b586-6d9a00c58ccf"
    },
    {
        "author": "陳著",
        "paragraphs": [
            "山泉今已矣，開落夢中花。",
            "欲哭青松墓，却留黄檗家。",
            "眼花飛作練，心事苦如茶。",
            "造物故相阻，雨陰殊未涯。"
        ],
        "title": "三月晦日同弟觀姪津往寶幢哭刑部伯求弟道從茅山泊東林寺弟觀有詩三首因次韻 坐雨",
        "id": "6819a9d0-2a91-40fb-88e9-75763cf5dcaa"
    },
    {
        "author": "陳著",
        "paragraphs": [
            "巧山元不巧，此處不容傳。",
            "意到頭撞壁，吟香口有蓮。",
            "江山皆逆旅，風月獨知賢。",
            "世事如何說，相看一笑邊。"
        ],
        "title": "次韻延慶僧惟巧山見贈",
        "id": "71a4dd04-5f38-4870-8207-eae5b72d2b28"
    },
    {
        "author": "陳著",
        "paragraphs": [
            "高占古松閒，塵埃笑却還。",
            "禪機參翠竹，詩價重青山。",
            "長與雲分榻，時從鶴出關。",
            "誰云寺門小，窮處足清閒。"
        ],
        "title": "次韻西山寺主僧清月",
        "id": "98d044e8-0633-4fbb-bd50-c23f37a82a4d"
    },
    {
        "author": "陳著",
        "paragraphs": [
            "小小山前屋，深深竹裏門。",
            "艱關諳世夢，寬綽養天根。",
            "趣涉詩書圃，名歸耕釣邨。",
            "日長無一事，笑諾子孫繁。"
        ],
        "title": "俞蓀墅示以雜興四首乃用危驪塘所次唐子西韻因次韻  其一",
        "id": "e0053410-6062-4fd7-81d6-7223caf1463c"
    }
]