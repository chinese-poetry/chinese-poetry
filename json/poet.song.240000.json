[
    {
        "author": "呂江",
        "paragraphs": [
            "實際即爲誠，中庸說著形。",
            "曉來雷雨過，七十二峰青。"
        ],
        "title": "贈實際英上人",
        "id": "b534542d-43d2-41da-a113-c0031761c0c2"
    },
    {
        "author": "呂江",
        "paragraphs": [
            "門外竹千箇，崖顛兩徑分。",
            "奔泉流碎月，高樹礙行雲。",
            "游客倦欲卧，道人言少文。",
            "但云秦學士，曾此遇茅君。"
        ],
        "title": "棲白庵",
        "id": "53dc40db-dbde-4074-9dff-8b6a98d87846"
    },
    {
        "author": "張鎮初",
        "paragraphs": [
            "籠翎圈裏著禪關，頂有奇峰蹬可攀。",
            "上下乾坤大千界，東西陸海兩三山。",
            "臨滄霧向風前解，喝水泉因雨後潺。",
            "一宿迷歸山莫哂，小窗經日對孱顔。"
        ],
        "title": "遊鼓山",
        "id": "2587a9cc-5f76-4706-9747-75a70cb3daab"
    },
    {
        "author": "蔣芸",
        "paragraphs": [
            "衰柳疏松對夕陽，老來秋思倍堪傷。",
            "已無上苑千葩秀，僅有東籬一捻黄。",
            "細誦佳章排宿恨，旋呼村酒縱詩狂。",
            "西風策馬能過我，老圃餘蔬尚未荒。"
        ],
        "title": "寄張道洽",
        "id": "45959539-b9e7-4403-9adb-3dc987ce3601"
    },
    {
        "author": "蔣芸",
        "paragraphs": [
            "漫向潭源晦此身，自嗟無地可投明。",
            "栽培勁節依巖翠，採擷香芹遶澗清。",
            "避亂遣懷聊圃治，論交且喜傍山行。",
            "何時並轡臨溪上，靜聽飛泉萬壑聲。"
        ],
        "title": "寄張霖溪",
        "id": "1496039a-2c9f-41b2-974a-19924167614f"
    },
    {
        "author": "蔣芸",
        "paragraphs": [
            "耒耜生涯遠俗囂，年來無夢到金貂。",
            "一池皓月□詩骨，滿圃春風長藥苗。",
            "愧不漆身吞豫炭，聊將洗耳棄由瓢。",
            "分甘投老潭源地，爲謝雲箋莫見招。"
        ],
        "title": "辭薦呈余廉訪",
        "id": "8cc4a370-aa55-4f25-934f-4a5fa9dad932"
    },
    {
        "author": "張汝勤",
        "paragraphs": [
            "翛然風月一閒身，健在何妨白髮明。",
            "徑竹操如人不老，澗芹香與水俱清。",
            "傳家老硯孫携去，落筆新詩僧带行。",
            "那得胡床兩相對，青燈影裏聽秋聲。"
        ],
        "title": "答蔣解元芸",
        "id": "4f25c2c7-168f-4e85-b7e2-d1ec8857d991"
    },
    {
        "author": "張汝勤",
        "paragraphs": [
            "年來觸事絕塵想，夜夢有時緣故人。",
            "何日秋風歸興動，桂花香裏著吟身。"
        ],
        "title": "寄徐秋澗  其一",
        "id": "38612a44-0fdd-4979-bcb4-1c156889b1e8"
    },
    {
        "author": "張汝勤",
        "paragraphs": [
            "懷人渺渺數重山，風月將秋入夢寒。",
            "疑有清風生羽翼，去隨明月倚欄干。"
        ],
        "title": "寄徐秋澗  其二",
        "id": "aa64d58e-9299-4659-96c7-f74c3ec4e254"
    },
    {
        "author": "張汝勤",
        "paragraphs": [
            "東風日日惱吟魂，相與論心客在門。",
            "雨洗花光紅透骨，風摇野燒翠留痕。",
            "榮枯過眼歸春夢，醒醉從人付酒尊。",
            "輸與先生專一壑，閒來得看竹生孫。"
        ],
        "title": "懷繆竹林",
        "id": "a6ccd0ab-4da6-475e-b137-07efa15a95a5"
    },
    {
        "author": "張汝勤",
        "paragraphs": [
            "學詩如學禪，所貴在觀妙。",
            "肺肝劇雕鏤，乃自鑿其竅。",
            "冥心遊象外，何物可供眺。",
            "空山散雲霧，仰避日初照。",
            "曠觀宇宙間，璀璨同暉曜。",
            "但以此理參，而自足詩料。",
            "持以問觀空，無言但一笑。"
        ],
        "title": "戲徐觀空",
        "id": "947fe98d-1ca6-4e02-a34b-88634376439b"
    },
    {
        "author": "王先莘",
        "paragraphs": [
            "斗室依山曲，如巢伴鶴棲。",
            "風鳴窗紙破，雨濕爨烟低。",
            "古致巖松外，秋聲野竹西。",
            "潺湲聽澗響，流不出橫溪。"
        ],
        "title": "幽居",
        "id": "f2852bbf-3133-4978-8e8a-2ab91c2a69d4"
    },
    {
        "author": "吳浩",
        "paragraphs": [
            "吾宗培世德，盛事褒一門。",
            "仰顔有壽母，俛目見子孫。",
            "平生青雲器，威鳳宜孤鶱。",
            "脫然舍榮爵，回車息深村。",
            "服勤養堂中，身已大父尊。",
            "戲綵時趨庭，奉輿日涉園。",
            "所至疇接武，顧見貽厥繁。",
            "今年結高樓，長少數憑軒。",
            "羣星環婺女，列象如可捫。",
            "雲傍檐楹飛，山鄰窗几蹲。",
            "往來烏鵲喜，迴互竹木蕃。",
            "良辰風日佳，容與同芳樽。",
            "循陔度雅樂，清響聞天閽。",
            "男兒貴恢豁，樓記聆緒言。",
            "穀共里人飽，書從寒士繙。",
            "善源深復深，河流出崑崙。",
            "吾頌殊未艾，玄來更瑶琨。"
        ],
        "title": "璜源宗人玨壽慶樓",
        "id": "4cfafa16-4fa0-4382-b475-6593c1267ed0"
    },
    {
        "author": "余芑舒",
        "paragraphs": [
            "雪簷晴作雨，道空日如年。",
            "燕坐無餘事，牀頭易一編。"
        ],
        "title": "正月五日漫興",
        "id": "64e83925-b291-47da-93e6-24aa8c7e83de"
    },
    {
        "author": "余芑舒",
        "paragraphs": [
            "往來都是由天造，妙處何須更我爲。",
            "但向物初看老子，恍然身外有嬰兒。"
        ],
        "title": "南軒獨坐",
        "id": "ba311c8f-2a9c-4510-8c34-93ba3c908db3"
    },
    {
        "author": "余芑舒",
        "paragraphs": [
            "蝶翅平沉疑墜葉，蟬聲孤起在高枝。",
            "空庭秋意無人會，月轉西樓淡淡時。"
        ],
        "title": "九月二十四日",
        "id": "088f9ea3-fd12-4d99-b950-6321979df7d4"
    },
    {
        "author": "余芑舒",
        "paragraphs": [
            "誰將嘉號標奇觀，山鳥山花第一重。",
            "天闕常時瞻北極，縣圖此處數西峰。",
            "景雲百戰猶遺址，當日諸公幾瘦筇。",
            "定有英靈來訪舊，夜聞嘶馬曉無蹤。"
        ],
        "tags": [
            "天门山"
        ],
        "title": "天門山",
        "id": "edf4bb95-0259-409f-95b7-3f0207795f4f"
    },
    {
        "author": "余芑舒",
        "paragraphs": [
            "歲寒老石尚干霄，松柏摧殘只艾蕭。",
            "岣嶁字昏烟漠漠，空同人去夜寥寥。",
            "凉蟬高挂千尋壁，斷澗閒浮五石瓢。",
            "不信渠儂呼不醒，倘逢歸鶴試招邀。"
        ],
        "title": "歲寒山",
        "id": "24b1ddb3-8403-429b-a356-47056eb44e61"
    },
    {
        "author": "余芑舒",
        "paragraphs": [
            "何人解管身中事，今我纔知學有源。",
            "養得心源身事畢，春花秋月共忘言。"
        ],
        "title": "悟道",
        "id": "3ec40832-5d45-44f8-ad2e-45911a1f4f83"
    },
    {
        "author": "余萼舒",
        "paragraphs": [
            "摘來鶴頂珠猶濕，點出龍睛淚未乾。",
            "若使太真知此味，荔支應不到長安。"
        ],
        "title": "楊梅",
        "id": "8935e1bc-0bad-45a1-be9d-54cb42e3518b"
    },
    {
        "author": "王希旦",
        "paragraphs": [
            "君去清源第一州，鱠魚沽酒有人留。",
            "泉山紫帽登臨處，還有高人寄我不。"
        ],
        "title": "送藍峰赴南泉教",
        "id": "2ab5879a-7320-4ea5-8306-41209c2efe33"
    },
    {
        "author": "釋道東",
        "paragraphs": [
            "十幅蒲帆萬里風，來無蹤跡去還同。",
            "擡眸錯認雲山處，人在水天一色中。"
        ],
        "title": "送南浦明公歸日本",
        "id": "b531baa3-dc1f-426c-bc4a-1ad35f0ab04f"
    },
    {
        "author": "賀德英",
        "paragraphs": [
            "英秀鍾河岳，生來號聖兒。",
            "雖云年尚小，不待學而知。",
            "博古通今識，超羣邁秀姿。",
            "浩然食牛氣，非若聚魚嬉。",
            "祖瑩耽書日，甘羅入相時。",
            "看看頭角長，身到鳳凰池。"
        ],
        "title": "聖小兒詩",
        "id": "3519c7d8-3172-495b-a102-8eba82429b7b"
    },
    {
        "author": "賀德英",
        "paragraphs": [
            "誰翦銀河水，飛花出漢霾。",
            "月明人競往，踏破水晶街。"
        ],
        "title": "賦雪",
        "id": "02eab89e-d4f8-4805-8dbf-37c063bd75fb"
    },
    {
        "author": "賀德英",
        "paragraphs": [
            "昆明池裏躍金鱗，怒目揚鬐不露身。",
            "想是龍門曾點額，至今羞見釣鼇人。"
        ],
        "title": "題縣廳壁",
        "id": "75384248-36cc-4a9e-9cbd-8aa20973dd19"
    },
    {
        "author": "賀德英",
        "paragraphs": [
            "易描通臂狀，難寫斷腸聲。"
        ],
        "title": "句  其一",
        "id": "227f3eac-5af4-46a8-84fb-b73842ed499d"
    },
    {
        "author": "賀德英",
        "paragraphs": [
            "只因錯寫天文表，流落人間一紀零。"
        ],
        "title": "句  其二",
        "id": "07bbc581-214e-4ac5-9355-9711276216c2"
    },
    {
        "author": "陸秀夫",
        "paragraphs": [
            "歲月未可盡，朝昏屢不眠。",
            "窗前多古木，牀上半殘編。",
            "放犢飲溪水，助僧耕種田。",
            "寺門久斷掃，分食愧農賢。"
        ],
        "title": "鶴林寺",
        "id": "cb8af9bd-0e1d-497d-b087-0280ed3f8fe7"
    },
    {
        "author": "陸秀夫",
        "paragraphs": [
            "曾聞海上鐵斗膽，猶見雲中金甲神。"
        ],
        "title": "句",
        "id": "a1aacc90-37d9-4f2f-8590-6e64ac7d4765"
    },
    {
        "author": "尹應許",
        "paragraphs": [
            "誰使權奸釀禍深，末流無復救危枰。",
            "君臣霄壤難同死，社稷丘墟可再生。",
            "叔寶井中空大辱，魯連海上特虛名。",
            "一家骨肉俱魚腹，留得丹心萬古明。"
        ],
        "title": "輓陸君實  其一",
        "id": "1f863f75-bda3-4a02-9ae4-466fca996dac"
    },
    {
        "author": "尹應許",
        "paragraphs": [
            "古今忠義獨斯人，危在須臾見益真。",
            "身不遠亡憂喪節，君非同逝慮蒙塵。",
            "平時誰執朝廷柄，末路方知社稷臣。",
            "楚些欲招招不得，滄溟南望浩無津。"
        ],
        "title": "輓陸君實  其二",
        "id": "c3c1cafe-6cd2-414f-bfec-06cb695f2675"
    },
    {
        "author": "孫嵩",
        "paragraphs": [
            "清風有佳意，逢者爲一娛。",
            "曾不救饑渴，政爾飄襟裾。",
            "凡物貴有用，論詩用則無。",
            "詩成亦自詠，侘傺或昭蘇。",
            "身名不相涉，二者如參商。",
            "遲其議論公，曠越百世長。",
            "于人已無益，離離墳草荒。",
            "不知史冊上，更是誰芬芳。",
            "猶足厲世俗，曰此有耿光。",
            "生前文字冗，寸札蓐荑稂。",
            "及後乃大行，家有星河章。",
            "君欲知其人，近世蘇與黄。",
            "夫有酷吏事，良不爲奇屯。",
            "俗子來吾前，有語無由伸。",
            "其愚正可置，而又何爲嗔。",
            "勿如孤竹子，宇宙生涯垠。",
            "匪惟狎樵牧，浩浩冥疏親。",
            "鳥故不亂行，獸故不亂群。",
            "在山爲遠志，出山爲小草。",
            "不足凋謝安，適可謂殷浩。",
            "夫亦有所懷，非必著枯槁。"
        ],
        "title": "感興",
        "id": "78921a43-406d-4b43-94a6-f90ac03f82a7"
    },
    {
        "author": "孫嵩",
        "paragraphs": [
            "今晨霜露肅，愛此群山秋。",
            "夭桃薄照日，乃是丹楓稠。",
            "草花無名字，正類黄菊幽。",
            "一筇步澗阿，聊復舒我眸。",
            "雁聲一何高，渺渺關山愁。",
            "林間有橡栗，歲晚行可收。"
        ],
        "title": "冬初雜興  其一",
        "id": "eb240e07-3343-4296-b876-6fc7b293363d"
    },
    {
        "author": "孫嵩",
        "paragraphs": [
            "牧童與樵叟，共載牛背歸。",
            "我無薪蒸計，南山松櫟稀。",
            "寒風昨日至，須用葺我扉。",
            "故園或可廢，亦以完我衣。",
            "人生有定分，勿怪生理微。"
        ],
        "title": "冬初雜興  其二",
        "id": "5aeca3bf-b437-49b4-a9d1-e42eb6d52f1f"
    },
    {
        "author": "孫嵩",
        "paragraphs": [
            "鐘聲烟外寺，報我明朝霜。",
            "籬落暝雀驚，原野昏鴉翔。",
            "杖策歸茅茨，偶一歌慨慷。",
            "千載有我輩，感念行斜陽。"
        ],
        "title": "冬初雜興  其三",
        "id": "811f3966-0b9e-4b28-b392-66a4c3414da7"
    },
    {
        "author": "孫嵩",
        "paragraphs": [
            "齋中乃無紙，柿葉平籬根。",
            "稍取書點畫，带此朝露痕。",
            "識字有何補，隨爾憂患繁。",
            "姓名總不記，適有古意存。",
            "惜哉結繩後，事始於乾坤。",
            "先生晚始悟，無術鳩田園。"
        ],
        "title": "冬初雜興  其四",
        "id": "a4aad8c1-72d0-4b02-9a5e-bb3499bce855"
    },
    {
        "author": "孫嵩",
        "paragraphs": [
            "殘花與新蕊，不共橫斜枝。",
            "摧謝得清峭，獨照冰霜時。",
            "寒梅正如此，他木乃變衰。",
            "此由觀世物，特以厄見奇。",
            "古云桑落節，當有新醪篘。",
            "得秫釀幾何，撥甕香浮浮。",
            "醇熟不足計，醒醉亦自籌。",
            "得酒乃逕飲，無酒亦可休。",
            "絕憐未知道，顛倒阮與劉。",
            "百年有事業，遑云逃糟丘。"
        ],
        "title": "冬初雜興  其五",
        "id": "3a9bcabd-a765-480b-94c2-b742b092b221"
    },
    {
        "author": "孫嵩",
        "paragraphs": [
            "秋晚種麰麥，覆塊青茸茸。",
            "茲物乃畏濕，溝作棋道通。",
            "江南地力瘠，百穀勞農工。",
            "秔稌蓄堘上，麰麥藏溝中。",
            "從今防蹂嚙，早晚觀麥叢。",
            "須縱牛羊食，勿信東坡翁。",
            "吾詩乃農譜，亦著江南風。"
        ],
        "title": "冬初雜興  其六",
        "id": "4df9044d-8b0b-48a7-b82e-7808cfd7d139"
    },
    {
        "author": "孫嵩",
        "paragraphs": [
            "殘冬初曦巧弄頻，輕澌片片動遊鱗。",
            "土牛不報窮居暖，星鳥非司退士春。",
            "門帖廢忘梅柳句，鄉儺倚閣鼓鼙人。",
            "愁多酒淺知何那，太息年光草草新。"
        ],
        "title": "立春日",
        "id": "3314a258-19a7-477d-9596-59978af35e6f"
    },
    {
        "author": "孫嵩",
        "paragraphs": [
            "歲事分携作逕歸，清愁環守有重圍。",
            "預供除日先人祭，次拂元朝道士衣。",
            "狂似嵇康今盡嬾，覺如蘧瑗昔皆非。",
            "新春未識耕耘地，當卜何如買釣磯。"
        ],
        "title": "送年寓歎",
        "id": "b02d020a-e9b8-4ce2-bc62-8d3a8c5b6b10"
    },
    {
        "author": "孫嵩",
        "paragraphs": [
            "老杜詩章五百年，爲吾替寫早春篇。",
            "恰從元日踰人日，重有陰陰冷落天。"
        ],
        "title": "開歲連日有陰雨  其一",
        "id": "fe101163-bf4b-4e6f-bb52-561fbc3d179e"
    },
    {
        "author": "孫嵩",
        "paragraphs": [
            "日日嵐陰守翠微，清溪平沒釣魚磯。",
            "流鶑一任無來意，直恐梅花半樹稀。"
        ],
        "title": "開歲連日有陰雨  其二",
        "id": "78a9e90b-9b7d-4e5c-90ff-ce2666725748"
    },
    {
        "author": "孫嵩",
        "paragraphs": [
            "新草天涯入斷魂，若爲有意眺郊原。",
            "只因老子春愁少，須著蕭蕭雨暗村。"
        ],
        "title": "開歲連日有陰雨  其三",
        "id": "43994f89-a287-4637-9669-67ea1198150d"
    },
    {
        "author": "孫嵩",
        "paragraphs": [
            "足踏江陵一舸空，襄陽親手結孤蓬。",
            "流傳別有黔川樣，安穩舲齋不軃風。"
        ],
        "title": "又書畫船五首  其一",
        "id": "524cb4ca-2619-40d8-b946-343cae176ef5"
    },
    {
        "author": "孫嵩",
        "paragraphs": [
            "書畫生憎世上塵，不嫌蓑笠渺無津。",
            "扁舟去住渾林間，了是江湖舊散人。"
        ],
        "title": "又書畫船五首  其二",
        "id": "61d8910b-0298-4aeb-8ec9-15668a254cb7"
    },
    {
        "author": "孫嵩",
        "paragraphs": [
            "幸自消除長物緣，尚留遮眼卷三千。",
            "分明更有江湖債，搬入人家贋釣船。"
        ],
        "title": "又書畫船五首  其三",
        "id": "dd6527fe-5f3f-47b1-8710-a74c52ec3914"
    },
    {
        "author": "孫嵩",
        "paragraphs": [
            "不聽挐音分外閑，穩裝書畫一蓬間。",
            "今朝風雨苕川上，扑灑沙鷗第幾灣。"
        ],
        "title": "又書畫船五首  其四",
        "id": "3768ae3a-45ea-408b-a48f-f7b8cf6600c2"
    },
    {
        "author": "孫嵩",
        "paragraphs": [
            "切莫清狂更隠淪，浮家泛宅斷知聞。",
            "明朝我欲觀書畫，何處將詩寄水雲。"
        ],
        "title": "又書畫船五首  其五",
        "id": "9b42d641-e326-4686-bc6e-1ce3e8d2ce1f"
    },
    {
        "author": "孫嵩",
        "paragraphs": [
            "微吟清嘯有孤懷，歷落嶔崎已大乖。",
            "芳草何心知世事，閑雲肆意繞天涯。",
            "前時絕喜王官谷，此去聊堪阿里街。",
            "一語作銘君記取，騰騰任運莫安排。"
        ],
        "title": "覓佳山水遷居未能又力役不休",
        "id": "de7a7f54-4bf0-4264-936f-1f6cc1a61773"
    },
    {
        "author": "孫嵩",
        "paragraphs": [
            "雲外荒村半掩扉，門孤事業與心違。",
            "悠悠歲月山林老，納納乾坤道路非。"
        ],
        "title": "生日  其一",
        "id": "a8a0e271-4c26-4aef-adb4-8159c0ea7e8c"
    },
    {
        "author": "孫嵩",
        "paragraphs": [
            "鴻雁關河秋滿眼，梧桐風雨冷吹衣。",
            "蓼莪自是長休廢，獨立蒼苔一歎欷。"
        ],
        "title": "生日  其二",
        "id": "afb93102-f324-4ee7-8427-35868f559f45"
    },
    {
        "author": "孫嵩",
        "paragraphs": [
            "灧澦灘頭君莫行，瞿塘峽裏不論程。",
            "龍吟小雨蜀天黑，等有明朝春水生。"
        ],
        "title": "竹枝歌  其一",
        "id": "d5b16b96-2116-4ee9-ac19-679be9aa06fb"
    },
    {
        "author": "孫嵩",
        "paragraphs": [
            "行盡三巴三曲頭，一灘自有一生愁。",
            "明朝已過巴陵岸，更宿江陵漁笛洲。"
        ],
        "title": "竹枝歌  其二",
        "id": "0062cb54-de30-4bdc-a90f-65739494473e"
    },
    {
        "author": "孫嵩",
        "paragraphs": [
            "雲外猩猩何處聲，終朝出沒只深菁。",
            "前有懸崖菁幾里，行人到此古今情。"
        ],
        "title": "竹枝歌  其三",
        "id": "01280f43-0640-488c-96dd-594d23e9f451"
    },
    {
        "author": "孫嵩",
        "paragraphs": [
            "洶浪砰雷蛇飲溪，陰崖天暗虎丘泥。",
            "萬里中原那有此，憐君更過鬼門西。"
        ],
        "title": "竹枝歌  其四",
        "id": "0039433e-fcb5-4c55-805a-70884aa9eec3"
    },
    {
        "author": "孫嵩",
        "paragraphs": [
            "峽路陰陰無四時，寒雲鳥道挂天危。",
            "荒亭敗驛此何處，望帝江山號子規。"
        ],
        "title": "竹枝歌  其五",
        "id": "09aa81cb-9e44-4946-9d99-52c039078972"
    },
    {
        "author": "孫嵩",
        "paragraphs": [
            "巴子城荒非昔人，公孫何處問遺民。",
            "千年惟有武侯磧，留與踏歌行早春。"
        ],
        "title": "竹枝歌  其六",
        "id": "a338bfe8-08bb-4e98-869c-4003969f6c07"
    },
    {
        "author": "孫嵩",
        "paragraphs": [
            "漢世明妃猶有村，荒祠歌舞與招魂。",
            "胡琴好入巴渝曲，萬里還鄉釃酒罇。"
        ],
        "title": "竹枝歌  其七",
        "id": "0f939a97-cf32-48f0-a588-78aeb7730bf8"
    },
    {
        "author": "孫嵩",
        "paragraphs": [
            "黄牛廟前鴉鸛棲，黄魔宮外梟鵩啼。",
            "估客酹神巫嫗醉，青林日轉風凄凄。"
        ],
        "title": "竹枝歌  其八",
        "id": "34cab01b-e1e5-4496-854f-da240dd2e604"
    },
    {
        "author": "孫嵩",
        "paragraphs": [
            "峽山削出青嵯峨，峽水勻成綠不波。",
            "頓平山林未能得，奈此猿聲朝夕何。"
        ],
        "title": "竹枝歌  其九",
        "id": "803e5005-b7f6-4b6d-be7b-ef66316c65fa"
    },
    {
        "author": "孫嵩",
        "paragraphs": [
            "江花江水意，春色爲誰多。",
            "極目天涯草，淒淒奈爾何。"
        ],
        "title": "春夏之交四首  其一",
        "id": "92668707-e36f-46ba-9d6c-f340fe77f4eb"
    },
    {
        "author": "孫嵩",
        "paragraphs": [
            "悄悄瞻青壁，悠悠矚翠林。",
            "流鶑無一事，聲遠薜蘿陰。"
        ],
        "title": "春夏之交四首  其二",
        "id": "2f8bc1ea-2dce-4022-b57d-c36fbb450385"
    },
    {
        "author": "孫嵩",
        "paragraphs": [
            "村落頳桐日，茅茨白楝風。",
            "閑階沾雨菊，又綠去年叢。"
        ],
        "title": "春夏之交四首  其三",
        "id": "2f93bbd0-8197-497a-ba0d-6789f47505ad"
    },
    {
        "author": "孫嵩",
        "paragraphs": [
            "拂檻逍遥絮，浮空自在絲。",
            "幽香來遠近，山側有酴釄。"
        ],
        "title": "春夏之交四首  其四",
        "id": "96920a12-6fe0-45ea-b27a-b7cab405500b"
    },
    {
        "author": "孫嵩",
        "paragraphs": [
            "三兩殘星龍𦜩雲，人烟山色曉初分。",
            "西風一夜吹黄葉，不計霜晨客子聞。"
        ],
        "title": "霜曉早行",
        "id": "e386cf39-d939-40a1-a9b6-cae9ce5bbf48"
    },
    {
        "author": "孫嵩",
        "paragraphs": [
            "握手論交意氣真，舊遊四顧暗傷神。",
            "陪從金馬門中客，和唱銅駝陌上春。"
        ],
        "title": "哭程晦夫  其一",
        "id": "f58c54d7-9497-4a48-9cdc-69045d9768a6"
    },
    {
        "author": "孫嵩",
        "paragraphs": [
            "尚謂鄉邦離有合，忍聞丘壟夜無晨。",
            "夕陽古道曾經別，腸斷西風淚滿巾。"
        ],
        "title": "哭程晦夫  其二",
        "id": "b93d6e3a-edcd-4bd0-b401-7f1a41f4096a"
    },
    {
        "author": "孫嵩",
        "paragraphs": [
            "文章琬琰盛鎸磨，乞與丹青侈若何。",
            "已是追隨名世晚，敢言步驟古人多。",
            "未同子美投三賦，且爲靈均釋九歌。",
            "怎有農謠又漁曲，稍談釣笠與耕簑。"
        ],
        "title": "和謝虛谷  其一",
        "id": "4cc2ef90-5d65-4277-9887-c1d1d941d04d"
    },
    {
        "author": "孫嵩",
        "paragraphs": [
            "窮愁幽思或成時，畦逕荒蕪失自治。",
            "秋氣居然寒宋玉，土風猶爾操鍾儀。",
            "安能跛鼈從天馬，正擬長松引菟絲。",
            "啟以新篇新繩削，元和直至建安時。"
        ],
        "title": "和謝虛谷  其二",
        "id": "eff21f8b-ea53-437f-bb67-c1725c6a9719"
    },
    {
        "author": "孫嵩",
        "paragraphs": [
            "螮蝀無晴雨，橫空不計年。",
            "長身欺浪渺，鉅力厭風顛。",
            "懷古方聞笛，題詩且住船。",
            "飛鳴中夜雁，何處得洲眠。"
        ],
        "title": "夜泊垂虹",
        "id": "60a6d07d-7576-4cc6-89da-d807f13c3960"
    },
    {
        "author": "孫嵩",
        "paragraphs": [
            "明妃如花顔，高出漢宮右。",
            "可憐君王目，但寄丹青手。",
            "寂寂保孤妍，悠悠成僞醜。",
            "坐此嫁穹廬，流落無時回。",
            "無時回，琵琶未闋邊笳催。",
            "哀絃流入千家譜，明妃只作閼支舞。",
            "年年猶借南來風，吹得青青一抔土。",
            "君不見漢家嫁得幾娉婷，不聞一一琵琶聲。",
            "禍起當年婁敬謬，後人獨恨毛延壽。"
        ],
        "title": "明妃引",
        "id": "6ad0b3b5-e122-42bc-a63f-fa5def4c87d7"
    },
    {
        "author": "孫嵩",
        "paragraphs": [
            "君不見曲江頭，離離衰草寒雲秋。",
            "今人不見昔人遊，昔人不見今人愁。",
            "欲談往事無耆舊，沉吟千載空搔首，盛衰倚伏如寒暄。",
            "秦時宜春苑，漢世樂遊園，更復唐人宮殿擁千門。",
            "往古來今但如此，同一溶溶曲江水。"
        ],
        "title": "曲江頭",
        "id": "3f130f84-739a-4ae0-a2b7-64943725f31f"
    },
    {
        "author": "孫嵩",
        "paragraphs": [
            "公乎渡河不可航，年既老，智則童。",
            "臨流徑渡何倀倀，夫豈有急須自亡。",
            "前無掣，後無擠，且無跡捕至爾門，未至東市之誅磔死如牛羊。",
            "河流在前白日光，誰以錦覆河流黄。",
            "公不見河源夭矯落崑崙，懸天注地千里强。",
            "飛奔突入中原疆，一擊無有完堤防。",
            "跳蹴后土舂穹蒼，公懵視之行康莊。",
            "掉臂而往無褰裳，不能馭風騎氣奚爲狂。",
            "河之流湯湯，鯤鯨之惡未可量。",
            "長戈爲鰭鋸爲尾，刀崖斧窟鑱牙張。",
            "公其以身委饑腸，人生無難死足傷。",
            "以饑寒死骨猶藏，棺槨送爾松柏岡。",
            "何必爲河之鬼馮夷鄉，其下濁泥出無梁。",
            "何不相蹙公自僵，奈何乎箜篌之音河水旁。"
        ],
        "title": "公無渡河",
        "id": "ec3aa17f-3e23-4eaf-a426-1e6fcb30513a"
    },
    {
        "author": "孫嵩",
        "paragraphs": [
            "秋蟲日以喧，秋樹日以疏。",
            "君聽草根蛩，泣弔風中梧。",
            "壯士秋懷涕，及此清霜初。"
        ],
        "title": "秋懷五首  其一",
        "id": "5a6aa7dc-fc5f-426b-94f6-faa64a043860"
    },
    {
        "author": "孫嵩",
        "paragraphs": [
            "從來感秋人，一例皆楚聲。",
            "吾聞古燕趙，慷慨多不平。",
            "惜哉宋玉辭，不使荆軻聽。"
        ],
        "title": "秋懷五首  其二",
        "id": "d6a80f50-6152-4c91-9353-f6f861ec133f"
    },
    {
        "author": "孫嵩",
        "paragraphs": [
            "何處秋聲多，竹外聲歷歷。",
            "凄切不禁寒，蕭蕭舊時碧。",
            "此中白髮愁，餉與秋風客。"
        ],
        "title": "秋懷五首  其三",
        "id": "d9c18de5-964d-4c42-9a75-562dbddc0552"
    },
    {
        "author": "孫嵩",
        "paragraphs": [
            "疇昔旅江湖，夜夜南飛雁。",
            "山園柿栗秋，出戶望河漢。",
            "袛今寒雁時，中夕起三歎。"
        ],
        "title": "秋懷五首  其四",
        "id": "78c2a515-ca4d-4bdc-b71c-d90d96c96c5d"
    },
    {
        "author": "孫嵩",
        "paragraphs": [
            "黄山秋雕鎪，風露洗崖崿。",
            "行行聽清猿，處處采靈藥。",
            "秋雲老石牀，已後十年約。"
        ],
        "title": "秋懷五首  其五",
        "id": "fbd5ea7e-18b1-4cdf-8f8d-b6a3b4c2dcd3"
    },
    {
        "author": "孫嵩",
        "paragraphs": [
            "客子平生三峽遊，青猿樹樹懸高秋。",
            "歸來落筆成天趣，中傳蜀月巴雲意。",
            "如何猿叫驛邊時，只欠行人唱竹枝。"
        ],
        "title": "畫猿",
        "id": "5e4292bd-1ddf-4a80-80f4-331f4286c824"
    },
    {
        "author": "孫嵩",
        "paragraphs": [
            "攻爲樂府作，吟盡樂府題。",
            "不曉張籍與王建，筆端欲攬風凄凄。",
            "大半閑愁生浪語，十九他人無與汝。",
            "擊轅撫缶何如聲，奈此瀾翻兩吻鳴。"
        ],
        "title": "戲嘲二子",
        "id": "43d55135-10d2-49e7-93ee-178c8e45b121"
    },
    {
        "author": "孫嵩",
        "paragraphs": [
            "插架餘殘歷，挑燈憶故鄉。",
            "年光蛇赴壑，羈旅雁隨陽。",
            "禁闕迎儺鼓，鄰街祭竈香。",
            "英雄須自力，容易鬢毛蒼。"
        ],
        "title": "行都餞歲",
        "id": "a0935761-3d71-41b5-a057-4029c6224c9a"
    },
    {
        "author": "孫嵩",
        "paragraphs": [
            "吳越歸旗纛，風雲助鼓鼙。",
            "錦蒙山樹遍，弩射海潮低。",
            "龍鳳城葱鬰，牛羊墓慘悽。",
            "古祠存故里，秋草廡東西。"
        ],
        "title": "臨安錢武肅廟",
        "id": "8d0418e1-221a-4202-b97c-485b6dc4b851"
    },
    {
        "author": "孫嵩",
        "paragraphs": [
            "倦客江湖返，書生畎畝思。",
            "古來惟即墨，世上幾仇池。",
            "八表烟霾隔，三春草木衰。",
            "交游消息斷，存沒杳難知。"
        ],
        "title": "倦客",
        "id": "cce0f5f7-bf85-4e58-84a8-78b706f71682"
    },
    {
        "author": "孫嵩",
        "paragraphs": [
            "宇宙迂疏一布衣，謀身畢竟是邪非。",
            "能知道義丘山重，定看榮華草芥微。",
            "世事悠悠蝴蝶夢，人情擾擾桔槹機。",
            "英雄不是違流俗，白雪陽春和自稀。"
        ],
        "title": "遣懷雜賦",
        "id": "0574a9d0-39c5-4540-bda7-a21653c77517"
    },
    {
        "author": "孫嵩",
        "paragraphs": [
            "殘靄初收半在沙，一川芳草趁溪斜。",
            "羣峰古意汪芒國，廢地詩情正曜家。",
            "天末淒迷浮野色，柳邊駘蕩受春華。",
            "更携尊酒看修竹，不爲前坡得意花。"
        ],
        "title": "春日武康遊望過孟東野故居",
        "id": "3915fcf1-c8a2-4ab4-97f7-e8c0378cdc4f"
    },
    {
        "author": "孫嵩",
        "paragraphs": [
            "救地扶天力不支，猶爲落落怪男兒。",
            "泥中龍逝江神駭，波際鯨枯海若悲。",
            "恨入烟雲連漢縣，魂隨霜雪薄燕垂。",
            "可憐傲兀南冠在，吟盡關山慟絕詩。"
        ],
        "title": "愍歎",
        "id": "ca1a521b-a495-4c44-925e-b5098eca5751"
    },
    {
        "author": "孫嵩",
        "paragraphs": [
            "南山竹可笛，北山桐可琴。",
            "得如聽松風，中有太古音。"
        ],
        "title": "還鄧覺民詩卷",
        "id": "57fad617-d0cf-43da-a837-8016d1242964"
    },
    {
        "author": "孫嵩",
        "paragraphs": [
            "初逃揕未亡，又遇朴無傷。",
            "如何博浪禍，更使副車當。"
        ],
        "title": "閲秦紀二首  其一",
        "id": "de0213b7-1210-4ad0-ab68-eb50c8b4dd18"
    },
    {
        "author": "孫嵩",
        "paragraphs": [
            "泰嶽聊逃雨，湘山偶阻風。",
            "伐樹仍封樹，元無罪與功。"
        ],
        "tags": [
            "泰山"
        ],
        "title": "閲秦紀二首  其二",
        "id": "d69c424d-837f-44b1-9a1f-ded150bd2ccf"
    },
    {
        "author": "孫嵩",
        "paragraphs": [
            "真隠由中土，行窩賞太平。",
            "生無皺眉事，單爲杜鵑聲。"
        ],
        "title": "邵康節",
        "id": "c0276c25-bded-4b5a-8a74-0c75fff27716"
    },
    {
        "author": "孫嵩",
        "paragraphs": [
            "一夜燈前白紵單，沉吟有此夏初寒。",
            "露零若與人相語，松杪瀟瀟下石壇。"
        ],
        "title": "紫陽夜坐",
        "id": "a6dbaed8-b6d8-44de-8595-6746fa843185"
    },
    {
        "author": "孫嵩",
        "paragraphs": [
            "更勿窮通算此生，文章玄白付誰評。",
            "凄凉例薄佳人命，邂逅多成豎子名。"
        ],
        "title": "偶作",
        "id": "ed4c67d5-b632-4ba4-aaef-c0f7090b86e7"
    },
    {
        "author": "孫嵩",
        "paragraphs": [
            "陰谷幽林熱似焚，阿香鳴鼓驟殷殷。",
            "天公作雨須臾事，用得東山一片雲。"
        ],
        "title": "書雨",
        "id": "f8f7feda-3cbf-4bfc-9b16-33b9635a8546"
    },
    {
        "author": "孫嵩",
        "paragraphs": [
            "虛市斜陽早掩門，蕭條州縣抵深村。",
            "殘梅與客迎新歲，明月隨人作上元。"
        ],
        "title": "歸途旅思",
        "id": "8316b279-2508-4920-87a8-c233eeaf7719"
    },
    {
        "author": "孫嵩",
        "paragraphs": [
            "茂苑長洲滿地春，吳兒歌舞逐時新。",
            "風流百巧花燈手，猶是夫差國裏人。"
        ],
        "title": "姑蘇元夕",
        "id": "40c746ec-5930-4e73-82a6-091b8296e404"
    },
    {
        "author": "釋原妙",
        "paragraphs": [
            "談玄談妙，說性說心。",
            "攢花簇錦，巧妙尖新。",
            "如麻似粟，從古至今。",
            "莫不皆是乘虛接響底漢，倚草附木精靈。",
            "山僧雖是他家種草，决定不向遮裏藏身。"
        ],
        "title": "偈頌六十七首  其一",
        "id": "d46b8a85-b047-4204-a839-2195b9aa83fc"
    },
    {
        "author": "釋原妙",
        "paragraphs": [
            "有一物，明歷歷。",
            "佛祖覷不破，大地無人識。",
            "常在舌頭尖，盡力吐不出。",
            "吐得出，也是胡餠裏呷汁。"
        ],
        "title": "偈頌六十七首  其二",
        "id": "d661dc57-85e9-445b-a7b8-033a776609cc"
    },
    {
        "author": "釋原妙",
        "paragraphs": [
            "有句無句，金烏吞玉兔。",
            "如藤倚樹，癩馬繫枯椿。",
            "樹倒藤解，一冬燒不盡。",
            "句歸何處，石虎當途踞。",
            "呵呵大笑，龍頭蛇尾。",
            "捺倒爛泥裏，剛刀不斬無罪之人。"
        ],
        "title": "偈頌六十七首  其三",
        "id": "cb08b4a1-76ec-4598-886c-f40647887e26"
    },
    {
        "author": "釋原妙",
        "paragraphs": [
            "千嶺萬山雪，五湖四海冰。",
            "清光成一片，物物盡皆明。"
        ],
        "title": "偈頌六十七首  其四",
        "id": "1d6826cd-ecab-47ba-874b-5e0a70c91d43"
    },
    {
        "author": "釋原妙",
        "paragraphs": [
            "百年難遇歲朝春，姹女梳粧越樣新。",
            "惟有東村王大姐，依前滿面是埃塵。"
        ],
        "title": "偈頌六十七首  其五",
        "id": "9119412b-231a-4199-974d-beb843c37d67"
    },
    {
        "author": "釋原妙",
        "paragraphs": [
            "萬里不挂片雲，虛空突出一竅。",
            "雙髻峰𨁝跳上三十三天，拄杖子向十字街頭揚聲大叫。",
            "炎炎六月火生冰，夜半日輪當午照。"
        ],
        "title": "偈頌六十七首  其六",
        "id": "8c246137-df9e-4115-ac2d-5871709c03bd"
    },
    {
        "author": "釋原妙",
        "paragraphs": [
            "一夏九十日，看看又將半。",
            "面門無位人，急著眼睛看。",
            "冷地驀相逢，脚跟紅線斷。",
            "掌內握乾坤，翻身遊碧漢。",
            "堪笑當年老瑞巖，惺惺石上重呼喚。"
        ],
        "title": "偈頌六十七首  其七",
        "id": "7a4847cb-322a-443b-a016-15ae602f9caf"
    },
    {
        "author": "釋原妙",
        "paragraphs": [
            "五湖春色十分肥，正是功圓果滿時。",
            "玉蝶穿花零碎錦，黄鶑擲柳亂垂絲。",
            "靈雲打失娘生眼，備老重添八字眉。",
            "無限水邊林下客，謾將竹杖度須彌。"
        ],
        "title": "偈頌六十七首  其八",
        "id": "02a69ad8-f89a-4247-b3e2-4bd7535ed6a4"
    },
    {
        "author": "釋原妙",
        "paragraphs": [
            "歸宗拭却眼睛，二祖安心斷臂。",
            "雲門拶折一足，玄沙𡎺破脚指。",
            "遮一夥隨摟搜漢，蚤知有遮般消息，免見血淋滿地。"
        ],
        "title": "偈頌六十七首  其九",
        "id": "7b9edc9e-1c45-4627-a938-d6ed95419f51"
    },
    {
        "author": "釋原妙",
        "paragraphs": [
            "新年頭，行新令。",
            "露柱燈籠，急著眼聽。",
            "竈頭西南角有片方磚，惺惺伶俐，伶俐惺惺。",
            "念茲在茲，必恭必敬。",
            "因甚如此，徐十三郎行年本命。"
        ],
        "title": "偈頌六十七首  其一○",
        "id": "095bd711-8fdb-40f8-8416-33d8477c9a68"
    },
    {
        "author": "釋原妙",
        "paragraphs": [
            "愛之欲其生，惡之欲其死。",
            "愛惡兩重關，總向遮裏起。",
            "直饒識得根源，更買草鞋行脚三十年，何曾踏著遮裏。"
        ],
        "title": "偈頌六十七首  其一一",
        "id": "d7d14354-d442-4967-a52c-b5c1c90490df"
    },
    {
        "author": "釋原妙",
        "paragraphs": [
            "師子窟，師子吼。",
            "師子兒，無前後。",
            "驀然直下翻身，便解人前開口。"
        ],
        "title": "偈頌六十七首  其一二",
        "id": "4a3be4cb-41b9-401c-97a2-dadac049bfae"
    },
    {
        "author": "釋原妙",
        "paragraphs": [
            "大限九旬，小限七日。",
            "粗中有細，細中有密。",
            "密密無間，纖塵不立。",
            "正恁麽時，銀山鐵壁。",
            "進則無門，退之則失。",
            "如墮萬丈深坑，四面懸崖荆棘。",
            "切須猛烈英雄，直要翻身跳出。",
            "若還一念遲疑，佛亦救你不得。",
            "此是最上玄門，普請大家著力。",
            "山僧雖則不管閒非，越例與諸人通箇消息。"
        ],
        "title": "偈頌六十七首  其一三",
        "id": "499737de-1d35-4dfc-8e09-b9095b3a5c2c"
    },
    {
        "author": "釋原妙",
        "paragraphs": [
            "指天指地展戈矛，直至如今戰不休。",
            "假使羣靈都殺盡，一身還有一身愁。"
        ],
        "title": "偈頌六十七首  其一四",
        "id": "71dce57a-76a1-41b9-a0c6-1beecc66c643"
    },
    {
        "author": "釋原妙",
        "paragraphs": [
            "天關久鎖不開容，日夜滂沱鼓黑風。",
            "憤性一槌俱擊碎，頂門迸出一輪紅。"
        ],
        "title": "偈頌六十七首  其一五",
        "id": "0fde72c7-8df4-4445-946f-c59282a2c8bb"
    },
    {
        "author": "釋原妙",
        "paragraphs": [
            "忘却當年密授句，枉教一衆喫辛苦。",
            "夜來枕上忽憶著，年年五月黄梅雨。"
        ],
        "title": "偈頌六十七首  其一六",
        "id": "c86a92e0-da6b-4984-a88e-9dbe0a55e235"
    },
    {
        "author": "釋原妙",
        "paragraphs": [
            "一葉落，天下秋。",
            "一塵起，大地收。",
            "有意氣時添意氣，不風流處也風流。"
        ],
        "title": "偈頌六十七首  其一七",
        "id": "e6db4da0-b1bf-4da7-ba3f-c891b1658492"
    },
    {
        "author": "釋原妙",
        "paragraphs": [
            "海底泥牛銜月走，巖前石虎抱兒眠。",
            "鐵蛇鑽入金剛眼，崑崙騎象鷺鷥牽。"
        ],
        "title": "偈頌六十七首  其一八",
        "id": "1d109dd1-39d7-4117-841b-931d8afb0b50"
    },
    {
        "author": "釋原妙",
        "paragraphs": [
            "陰向鼻端滅，陽從眼裏生。",
            "會得箇中意，更參三十年。"
        ],
        "title": "偈頌六十七首  其一九",
        "id": "ad825d88-84c5-4726-bc69-0f7284b8d68a"
    },
    {
        "author": "釋原妙",
        "paragraphs": [
            "禪不在參，道不須悟。",
            "動轉施爲，山嶽鼓舞。",
            "孟八郎漢便恁麽去，爭似西峰搬石運土。"
        ],
        "title": "偈頌六十七首  其二○",
        "id": "988428a7-4acb-4db4-ab0c-6dca996e937c"
    },
    {
        "author": "釋原妙",
        "paragraphs": [
            "水中鹹味，色裏膠青。",
            "决定是有，不見其形。",
            "見其形，失却山前一村人眼睛。"
        ],
        "title": "偈頌六十七首  其二一",
        "id": "7c95a1c9-cd49-4f5d-8d16-70408b929b93"
    },
    {
        "author": "釋原妙",
        "paragraphs": [
            "八十日中，千說萬喻。",
            "說也說到無說時，聞也聞到無聞處。",
            "既是無說又無聞，功成果滿憑何舉。",
            "吹龍笛，擊鼉鼓。",
            "皓齒歌，細腰舞。",
            "桃花亂落如紅雨。"
        ],
        "title": "偈頌六十七首  其二二",
        "id": "8d295084-964a-48b2-8b8c-ac0be9984199"
    },
    {
        "author": "釋原妙",
        "paragraphs": [
            "大海無魚，大地無草。",
            "大富無糧，大悟無道。"
        ],
        "title": "偈頌六十七首  其二三",
        "id": "5422ddf3-6dd6-4f73-9eeb-03d0dda5d6c3"
    },
    {
        "author": "釋原妙",
        "paragraphs": [
            "布袋頭開，餧馿餧馬。",
            "要騎便騎，要下便下。",
            "若到江西湖南，撞著焦尾大蟲，切莫道在西峰度夏。"
        ],
        "tags": [
            "西湖"
        ],
        "title": "偈頌六十七首  其二四",
        "id": "d86c1827-b929-452c-9e96-53d96b475fa1"
    },
    {
        "author": "釋原妙",
        "paragraphs": [
            "喫粥了也，洗鉢盂去。",
            "矢上加尖，一場敗露。",
            "西峰今日忍俊不禁，却要向鷺鷥腿上割股。"
        ],
        "title": "偈頌六十七首  其二五",
        "id": "fcf204dc-e91d-4766-a6bc-d7a80467acdc"
    },
    {
        "author": "釋原妙",
        "paragraphs": [
            "一陽來復，萬物咸新。",
            "恭惟盲龜跛鼈，鬼怪妖精。",
            "莫問前長後短，大家扶起破沙盆。"
        ],
        "title": "偈頌六十七首  其二六",
        "id": "8c7da046-7a5c-4644-91d8-0f6669568668"
    },
    {
        "author": "釋原妙",
        "paragraphs": [
            "黄面瞿曇，夜半成道。",
            "正是喚奴作郎，贏得一場好笑。",
            "山僧恁麽告報，也是細姑嫌嫂。"
        ],
        "title": "偈頌六十七首  其二七",
        "id": "2f1ee53b-6710-4884-8a3a-aa3875a24af2"
    },
    {
        "author": "釋原妙",
        "paragraphs": [
            "參須實參，悟須實悟。",
            "動轉施爲，輝今耀古。",
            "若是操心不正，悟處不真，粧粧點點，鬭鬭釘釘，被人輕輕拶著，未免喚燈籠作露柱。"
        ],
        "title": "偈頌六十七首  其二八",
        "id": "ba5ecf4b-0d90-4caf-874c-5d90ce0a10f5"
    },
    {
        "author": "釋原妙",
        "paragraphs": [
            "低頭覓天，仰面尋地。",
            "波波挈挈，遠之遠矣。",
            "驀然撞著徐十三郎，嗄，元來只在遮裏。",
            "在遮裏，臘月三十日到來，也是開眼見鬼。"
        ],
        "title": "偈頌六十七首  其二九",
        "id": "57381fc8-a1ba-49e0-9d79-edfc6001f210"
    },
    {
        "author": "釋原妙",
        "paragraphs": [
            "洞徹是非如夢幻，轉身未免墮深坑。",
            "須知別有通霄路，不許時人造次行。"
        ],
        "title": "偈頌六十七首  其三○",
        "id": "19430dbe-d2b8-4340-847e-7bfc554ecd69"
    },
    {
        "author": "釋原妙",
        "paragraphs": [
            "昔年瞎却我眼，今朝穿却你鼻。",
            "冤冤相報無休，莫若克己復禮。",
            "非惟和尚同塵，免得遞相鈍置。"
        ],
        "title": "偈頌六十七首  其三一",
        "id": "6b057f59-fc51-46a0-ab39-7b007eae095b"
    },
    {
        "author": "釋原妙",
        "paragraphs": [
            "一年已減五日，光影如駒過隙。",
            "直須如救頭然，切莫隨情放逸。",
            "夜來一雨雪消鎔，萬疊青山如洗出。"
        ],
        "title": "偈頌六十七首  其三二",
        "id": "3b8a17c3-fb65-437f-b1ac-6e387586fed1"
    },
    {
        "author": "釋原妙",
        "paragraphs": [
            "參禪須是鐵漢，著手心頭便判。",
            "只如雪覆千山，孤峰不白，作麽生判。",
            "上元定是正月半。"
        ],
        "title": "偈頌六十七首  其三三",
        "id": "e1d6f232-e564-47e1-8fb1-f4302aba1b16"
    },
    {
        "author": "釋原妙",
        "paragraphs": [
            "周行七步猶成跡，槨示雙趺豈易收。",
            "微雨灑花千點泪，淡烟籠竹一堆愁。"
        ],
        "title": "偈頌六十七首  其三四",
        "id": "c3902f3a-b3fd-4fe7-80e5-3d8590e0f4da"
    },
    {
        "author": "釋原妙",
        "paragraphs": [
            "身貧道貧，無法可親。",
            "一味盲枷瞎棒，聞者見者莫不生嗔。",
            "黄金自有黄金價，終不和沙賣與人。"
        ],
        "title": "偈頌六十七首  其三五",
        "id": "b8d01b35-2289-44eb-abbe-b2fb83069251"
    },
    {
        "author": "釋原妙",
        "paragraphs": [
            "西峰今年結夏，全然不成保社。",
            "一日兩頭薄粥，大家忍饑無暇。",
            "雖有真如佛性，菩提涅槃，權且颺在師子巖下。"
        ],
        "title": "偈頌六十七首  其三六",
        "id": "d7d96901-047f-4c99-9a20-b09acc9b0683"
    },
    {
        "author": "釋原妙",
        "paragraphs": [
            "日正暄，春已暮，落花片片隨流去。",
            "拄杖枝頭一點紅，馨香徧界無人顧。"
        ],
        "title": "偈頌六十七首  其三七",
        "id": "3ca6a9fc-0531-4762-9fe1-c2d55708d224"
    },
    {
        "author": "釋原妙",
        "paragraphs": [
            "一夏以來，諸人懡㦬，山僧亦懡㦬。",
            "懡㦬逢懡㦬，彼此無空過。",
            "今朝聖制告圓，不免更說些懡㦬禪，贏得大家俱懡㦬。",
            "如何是懡㦬禪，咄，猛火著油煎。"
        ],
        "title": "偈頌六十七首  其三八",
        "id": "4d17456d-7464-40be-8c89-84393ddc4229"
    },
    {
        "author": "釋原妙",
        "paragraphs": [
            "一年三百六十日，看看逗到今宵畢。",
            "十箇有五雙，參禪禪又不知，學道道亦不識。",
            "只遮不知不識四字，正是三世諸佛骨髓。"
        ],
        "title": "偈頌六十七首  其三九",
        "id": "4c00709d-28f1-4ed7-a2c0-f4906a58b9b2"
    },
    {
        "author": "釋原妙",
        "paragraphs": [
            "封却拄杖頭，結却布袋頭。",
            "大家團欒頭，赤眼火柴頭。",
            "嗄，正是冤家共聚頭，不妨頭上更安頭。"
        ],
        "title": "偈頌六十七首  其四○",
        "id": "79ad6bed-61e2-4418-a2c9-3d297fec2603"
    },
    {
        "author": "釋原妙",
        "paragraphs": [
            "前四十五日何處去，焦尾大蟲入閙市。",
            "後四十五日何處來，三脚馿子上高臺。",
            "俊鷹快鷂便合乘時，跛鼈盲龜徒勞𨁝跳。"
        ],
        "title": "偈頌六十七首  其四一",
        "id": "cdedf2b7-54da-4e24-9557-c88582b3d863"
    },
    {
        "author": "釋原妙",
        "paragraphs": [
            "巴陵設忌三轉語，西峰單單只一句。",
            "聻，逢人切忌錯舉。"
        ],
        "title": "偈頌六十七首  其四二",
        "id": "7555853b-31da-426f-bbad-cd59d1f2ab10"
    },
    {
        "author": "釋原妙",
        "paragraphs": [
            "指天指地，一棒打殺。",
            "鴆屎砒霜，合造毒藥。",
            "颺在三千世界中，不知那箇親遭著。"
        ],
        "title": "偈頌六十七首  其四三",
        "id": "2e6608e7-f773-4ca0-aea4-cddad5477dbb"
    },
    {
        "author": "釋原妙",
        "paragraphs": [
            "西峰結制不尋常，穀滿倉兮僧滿堂。",
            "既得遮些根蒂固，大家摇扇取風凉。"
        ],
        "title": "偈頌六十七首  其四四",
        "id": "903ff745-4b6a-4650-8b81-6613f13e6179"
    },
    {
        "author": "釋原妙",
        "paragraphs": [
            "三千世界作爐，百億須彌爲炭。",
            "生鐵鑄就禪和，炙得通身紅爛。"
        ],
        "title": "偈頌六十七首  其四五",
        "id": "e18d1e4f-6555-41a0-83ce-56e89068b73e"
    },
    {
        "author": "釋原妙",
        "paragraphs": [
            "十五日已前，{毛畏}{毛畏}𣯧𣯧，魍魍魎魎。",
            "十五日已後，巍巍堂堂，煒煒煌煌。",
            "正當十五日，虛空爲鼓。",
            "須彌爲槌，輕輕擊動，佛祖攢眉。",
            "若將耳聽應難會，眼處聞聲方始知。"
        ],
        "title": "偈頌六十七首  其四六",
        "id": "0063b9ca-4088-4c2c-a7dd-3ecd6239f562"
    },
    {
        "author": "釋原妙",
        "paragraphs": [
            "入我法中，不論凡聖。",
            "動轉施爲，咸遵舊令。"
        ],
        "title": "偈頌六十七首  其四七",
        "id": "47a3f7d6-66b5-4d5a-b60b-72346ba46c9d"
    },
    {
        "author": "釋原妙",
        "paragraphs": [
            "九旬把定重關，今朝放開一線。",
            "頂門具眼衲僧，自合知機識變。",
            "依舊平分局面。"
        ],
        "title": "偈頌六十七首  其四八",
        "id": "db9d9769-3c2d-4303-8d35-a69f6ccad81c"
    },
    {
        "author": "釋原妙",
        "paragraphs": [
            "一不成，二不是。",
            "紅底桃，白底李。",
            "紅紅白白不相瞞，因甚達磨大師被流支三藏打落當門齒。"
        ],
        "title": "偈頌六十七首  其四九",
        "id": "8e2b7374-1583-4791-a6d0-9b49dff38b4b"
    },
    {
        "author": "釋原妙",
        "paragraphs": [
            "裁蜀錦，翦吳綾。",
            "披白玉，間黄金。",
            "打成一片時，針劄不入。",
            "羅紋結角處，線路難尋。",
            "天香影散莓苔石，五葉花開薝蔔林。"
        ],
        "title": "偈頌六十七首  其五○",
        "id": "50b7f2b9-7b00-42c8-acf4-27c087a9804f"
    },
    {
        "author": "釋原妙",
        "paragraphs": [
            "一百禪和三十州，無繩自縛萬山頭。",
            "誰是護生誰是殺，白雲影裏鐵船浮。"
        ],
        "title": "偈頌六十七首  其五一",
        "id": "ff4a9e5d-0f9a-4946-abf4-18de4aa35229"
    },
    {
        "author": "釋原妙",
        "paragraphs": [
            "萬法歸一，一歸何處。",
            "狹路相逢，兩手分付。",
            "逴得便行，黄河三千年一度清。"
        ],
        "title": "偈頌六十七首  其五二",
        "id": "81f638d9-ee7d-4b7e-a325-bc60a3c5576d"
    },
    {
        "author": "釋原妙",
        "paragraphs": [
            "意句不到，宗說不通，盲龜跛鼈。",
            "意句俱到，宗說俱通，盲龜跛鼈。"
        ],
        "title": "偈頌六十七首  其五三",
        "id": "dffa038b-d445-4212-bb92-52b2fc4f262c"
    },
    {
        "author": "釋原妙",
        "paragraphs": [
            "呱聲未絕便稱尊，攪得三千海嶽昏。",
            "惡水一年澆一度，知他雪屈是酬恩。"
        ],
        "title": "偈頌六十七首  其五四",
        "id": "ff889342-90c7-46a6-bde7-5e9b9d541f56"
    },
    {
        "author": "釋原妙",
        "paragraphs": [
            "工夫不到不方圓，寬著程途急著鞭。",
            "但得此心常不昧，從教滄海變桑田。"
        ],
        "title": "偈頌六十七首  其五五",
        "id": "8caaba00-ca62-490e-8538-ddb310150061"
    },
    {
        "author": "釋原妙",
        "paragraphs": [
            "識得拄杖子，被拄杖子縛。",
            "不識拄杖子，亦被拄杖子縛。",
            "不是弄潮人，徒勞遭點額。"
        ],
        "title": "偈頌六十七首  其五六",
        "id": "c1299006-f002-43ad-b7fe-f1f74b801421"
    },
    {
        "author": "釋原妙",
        "paragraphs": [
            "咄哉老賊，偷心未息。",
            "石灰布袋，到處成跡。",
            "若謂子爲父隠，畢竟曲不藏直。",
            "今日因齋慶讚，未免乘時拈出。"
        ],
        "title": "偈頌六十七首  其五七",
        "id": "629f3e0e-faf7-415e-b0ff-ecce810c390c"
    },
    {
        "author": "釋原妙",
        "paragraphs": [
            "一年又過一月，今日又從頭起。",
            "循環烏兔如梭，百年光陰有幾。",
            "諸上座，休瞌睡。",
            "直饒火急翻身，四大海水早已傾在汝耳裏。"
        ],
        "title": "偈頌六十七首  其五八",
        "id": "e4eb78b4-3579-4d1c-b86c-010fcb1ad93b"
    },
    {
        "author": "釋原妙",
        "paragraphs": [
            "今年龍象頗多，權作三堂結夏。",
            "雖然名字不同，是法本無高下。"
        ],
        "title": "偈頌六十七首  其五九",
        "id": "dc2c55de-cf66-4a9b-b1cf-c7153b174f98"
    },
    {
        "author": "釋原妙",
        "paragraphs": [
            "資生貴圖求富，參禪貴圖求悟。",
            "求悟若學資生，箇箇成佛作祖。",
            "咄，甜瓜徹蒂甜，苦瓠連根苦。"
        ],
        "title": "偈頌六十七首  其六○",
        "id": "7ce44ea2-720e-4db0-ad3a-7967057d1d09"
    },
    {
        "author": "釋原妙",
        "paragraphs": [
            "千疑萬疑，祇是一疑。",
            "若能决此一疑，免教節上生枝。"
        ],
        "title": "偈頌六十七首  其六一",
        "id": "3b32a638-4476-4303-9467-799680f8c387"
    },
    {
        "author": "釋原妙",
        "paragraphs": [
            "打開布袋頭，放出百千牛。",
            "縱隨芳草去，終不被人收。",
            "一日歸來重會面，半含容笑半含羞。"
        ],
        "title": "偈頌六十七首  其六二",
        "id": "b73b4f8d-81f0-4a82-bbb4-c81431c6bd7a"
    },
    {
        "author": "釋原妙",
        "paragraphs": [
            "今朝八月一，行脚禪和出。",
            "不識自家珍，却向途中覓。",
            "直饒走徧一百一十城，參見五十三善知識，功超十地三乘，位等釋迦彌勒。",
            "若還來到西峰，未免一棒打折你馿脊。"
        ],
        "title": "偈頌六十七首  其六三",
        "id": "6f91f490-230c-46a9-a0c3-4cdc4b7407a3"
    },
    {
        "author": "釋原妙",
        "paragraphs": [
            "急水灘頭泊小舟，切須牢把遮繩頭。",
            "驀然繩斷難迴避，直到通身血迸流。"
        ],
        "title": "偈頌六十七首  其六四",
        "id": "74d43842-d520-46a9-9513-5eb6d4bc5dc2"
    },
    {
        "author": "釋原妙",
        "paragraphs": [
            "參禪一著莫遲疑，念念如同救火時。",
            "烈燄亙天渾不顧，翻身直造萬重圍。",
            "一朝火滅烟消後，鼻孔依前向下垂。"
        ],
        "title": "偈頌六十七首  其六五",
        "id": "9f531fc8-672f-42e4-b8ed-2ec985268d2f"
    },
    {
        "author": "釋原妙",
        "paragraphs": [
            "萬法歸一一何歸，只貴惺惺著意疑。",
            "疑到情忘心絕處，金烏夜半徹天飛。"
        ],
        "title": "偈頌六十七首  其六六",
        "id": "42304028-88f1-4025-a26a-19a948e0992c"
    },
    {
        "author": "釋原妙",
        "paragraphs": [
            "紅塵堆裏學山居，寂滅身心道有餘。",
            "但得胸中憎愛盡，不參禪亦是工夫。"
        ],
        "title": "偈頌六十七首  其六七",
        "id": "258c28f7-b855-47c7-8da4-757a7491e91c"
    },
    {
        "author": "釋原妙",
        "paragraphs": [
            "靈山拈出一枝花，百萬都來是作家。",
            "惟有飲光猶未瞥，那堪眼裏又添沙。"
        ],
        "title": "頌古三十一首  其一",
        "id": "48f29fc1-aeed-4592-a9d3-4a91510f94f5"
    },
    {
        "author": "釋原妙",
        "paragraphs": [
            "兩兩成羣罪莫窮，謾將鼠伎逞英雄。",
            "當時若作今時世，縱使瞿曇也不中。"
        ],
        "title": "頌古三十一首  其二",
        "id": "df0b8d67-ab0f-4e97-97f4-bfa4431fe7da"
    },
    {
        "author": "釋原妙",
        "paragraphs": [
            "死款都來一口供，情窮理極卒難容。",
            "若將皮髓論高下，爭見花開五葉紅。"
        ],
        "title": "頌古三十一首  其三",
        "id": "64bc7087-faf6-4881-84b5-ce1022f43efd"
    },
    {
        "author": "釋原妙",
        "paragraphs": [
            "祖師不會禪，夫子不識字。",
            "棒打石人頭，嚗嚗論實事。"
        ],
        "title": "頌古三十一首  其四",
        "id": "d7f66315-23ec-49d1-b231-ddcdcbceb802"
    },
    {
        "author": "釋原妙",
        "paragraphs": [
            "攢花簇錦絕纖塵，一度拈來一度新。",
            "啼得血流無用處，不如緘口過殘春。"
        ],
        "title": "頌古三十一首  其五",
        "id": "e39f8f2f-2d97-449e-8919-2dbb4fc570e8"
    },
    {
        "author": "釋原妙",
        "paragraphs": [
            "殺人猶可恕，再犯豈能容。",
            "貶向無生國，千聖不知蹤。"
        ],
        "title": "頌古三十一首  其六",
        "id": "026b9261-856a-4ce2-ab2d-f181a18e16ea"
    },
    {
        "author": "釋原妙",
        "paragraphs": [
            "眉毛罅裏積山嶽，鼻孔中藏師子兒。",
            "南北東西無限意，此心能有幾人知。"
        ],
        "title": "頌古三十一首  其七",
        "id": "f8aca2d5-1468-44c1-a820-0d40a605567c"
    },
    {
        "author": "釋原妙",
        "paragraphs": [
            "綠樹陰濃夏日長，樓臺倒影入池塘。",
            "水晶簾動微風起，滿架薔薇一院香。"
        ],
        "tags": [
            "夏天",
            "写景"
        ],
        "title": "頌古三十一首  其八",
        "id": "4ac977e0-a33e-41d8-a4db-9ba2764f0bd1"
    },
    {
        "author": "釋原妙",
        "paragraphs": [
            "幸然無事鼓風濤，激起洪波萬丈高。",
            "直得渾家都浸殺，至今平地浪滔滔。"
        ],
        "title": "頌古三十一首  其九",
        "id": "445f4225-6d06-41c6-9e96-53495ec33aa0"
    },
    {
        "author": "釋原妙",
        "paragraphs": [
            "自小丹青畫不成，年來始覺藝方精。",
            "等閑擲筆成龍去，換却時人眼裏睛。"
        ],
        "title": "頌古三十一首  其一○",
        "id": "79e632fc-5904-4cd8-964d-dc66587ee9df"
    },
    {
        "author": "釋原妙",
        "paragraphs": [
            "泥佛不度水，毗嵐風忽起。",
            "大地黑漫漫，衲僧爭敢視。"
        ],
        "title": "頌古三十一首  其一一",
        "id": "4aee154a-aaca-49b7-af72-74d2b128e804"
    },
    {
        "author": "釋原妙",
        "paragraphs": [
            "金佛不度爐，鐵裹夜明珠。",
            "一槌俱粉碎，清光何處無。"
        ],
        "title": "頌古三十一首  其一二",
        "id": "f5b37f47-8d47-484e-abec-8ec93234f498"
    },
    {
        "author": "釋原妙",
        "paragraphs": [
            "木佛不度火，掣開金殿鎖。",
            "內外絕遮欄，時人猶懡㦬。"
        ],
        "title": "頌古三十一首  其一三",
        "id": "df84ae53-6fa4-4e68-a5ea-83ba7bc63fc5"
    },
    {
        "author": "釋原妙",
        "paragraphs": [
            "趙州狗子佛性無，十分春色播江湖。",
            "幾多摘葉尋枝客，空使洛陽花滿途。"
        ],
        "title": "頌古三十一首  其一四",
        "id": "be1de7cb-b4ae-4122-9f9f-c39947fcc976"
    },
    {
        "author": "釋原妙",
        "paragraphs": [
            "禮佛修行不較多，何須特地起干戈。",
            "直饒打得回頭後，兔子何曾離得窠。"
        ],
        "title": "頌古三十一首  其一五",
        "id": "866b79a6-4f22-4a1c-b783-572cff6c693e"
    },
    {
        "author": "釋原妙",
        "paragraphs": [
            "四面洪波萬丈深，上天無路地無門。",
            "箇中有理應難訴，不是愁人也斷魂。"
        ],
        "title": "頌古三十一首  其一六",
        "id": "5040d401-ede4-4e20-b977-d72224339d8b"
    },
    {
        "author": "釋原妙",
        "paragraphs": [
            "吞而復吐冷烟浮，月落寒山猶未休。",
            "重把絲綸輕一掣，豈知元只在鈎頭。"
        ],
        "title": "頌古三十一首  其一七",
        "id": "ff9a08d7-6254-4b42-b9c8-34b34e8c906e"
    },
    {
        "author": "釋原妙",
        "paragraphs": [
            "猛虎深藏淺草窠，幾回明月入烟蘿。",
            "頂門縱有金剛眼，未免當頭蹉過他。"
        ],
        "title": "頌古三十一首  其一八",
        "id": "e598a182-fc8d-412e-a3cd-7242c5e42348"
    },
    {
        "author": "釋原妙",
        "paragraphs": [
            "颯颯秋風滿院凉，芬芳籬菊半經霜。",
            "可憐不遇攀花手，狼籍枝頭多少香。"
        ],
        "title": "頌古三十一首  其一九",
        "id": "bd4868ca-8eb6-4584-a8ec-2bfbde41fb4f"
    },
    {
        "author": "釋原妙",
        "paragraphs": [
            "饑火炎炎燒斷腸，親逢王膳不能嘗。",
            "可憐併逐溪流去，百億滄溟透底香。"
        ],
        "title": "頌古三十一首  其二○",
        "id": "95c35fa2-38a2-442d-961c-f85fbff3b13b"
    },
    {
        "author": "釋原妙",
        "paragraphs": [
            "國師塔樣最尖新，覿面拈來不露文。",
            "却被耽源添一線，至今描邈亂紛紛。"
        ],
        "title": "頌古三十一首  其二一",
        "id": "20301d9f-be98-40e3-8f71-cdbe64052a8b"
    },
    {
        "author": "釋原妙",
        "paragraphs": [
            "楊柳溪邊垂綠線，黄鶑枝上聲聲囀。",
            "幾多貪玩不知春，空使落花千萬片。"
        ],
        "title": "頌古三十一首  其二二",
        "id": "9e29d0cd-a2d8-40f1-b966-cec3dfc433c5"
    },
    {
        "author": "釋原妙",
        "paragraphs": [
            "三十年來在夢中，生涯喪盡絕行蹤。",
            "自慚一見桃花後，依舊漫天鼓黑風。"
        ],
        "title": "頌古三十一首  其二三",
        "id": "dde891e7-7583-4f94-b0d6-f2cb602ad384"
    },
    {
        "author": "釋原妙",
        "paragraphs": [
            "落花臺上重鋪錦，瑪瑙階前布赤沙。",
            "情義盡從貧處斷，世人偏向有錢家。"
        ],
        "title": "頌古三十一首  其二四",
        "id": "f6844f4a-c026-4503-a6d5-4d1fdcab58b9"
    },
    {
        "author": "釋原妙",
        "paragraphs": [
            "紅輪杲杲正當空，昨日今朝事不同。",
            "盡謂古今都坐斷，誰知賊過後張弓。"
        ],
        "title": "頌古三十一首  其二五",
        "id": "e168def5-af05-454a-8023-5d696de6ce5e"
    },
    {
        "author": "釋原妙",
        "paragraphs": [
            "滯貨多年要脫身，巧粧綺語說諸人。",
            "及乎拈出當場賣，索價遼天誰敢親。"
        ],
        "title": "頌古三十一首  其二六",
        "id": "abbb86ee-ce49-4348-a9ea-602437c2d268"
    },
    {
        "author": "釋原妙",
        "paragraphs": [
            "弓絃走馬驀相逢，覿面全提未見功。",
            "拈出輪王三寸鐵，直教血濺梵天紅。"
        ],
        "title": "頌古三十一首  其二七",
        "id": "fb791f05-0bb1-44ec-abad-bbc5ab60ab1f"
    },
    {
        "author": "釋原妙",
        "paragraphs": [
            "銀蟾出海照無私，處處分明是阿誰。",
            "見面不須重問訊，從教日炙與風吹。"
        ],
        "title": "頌古三十一首  其二八",
        "id": "82863c6b-fb2c-4fe2-86f6-3adc5803b26d"
    },
    {
        "author": "釋原妙",
        "paragraphs": [
            "不動尊，提不起，茫茫宇宙誰能委。",
            "秋江清夜月澄輝，鷺鷥飛入蘆花裏。"
        ],
        "title": "頌古三十一首  其二九",
        "id": "2b0c157b-13d9-40dc-b61a-2ab02c8a0ac2"
    },
    {
        "author": "釋原妙",
        "paragraphs": [
            "逆風吹又順風吹，鐵眼銅睛爭敢窺。",
            "萬古碧潭空界月，再三撈摝始應知。"
        ],
        "title": "頌古三十一首  其三○",
        "id": "c6b9bbe3-1fd2-443a-a9be-9232a5cb60ea"
    },
    {
        "author": "釋原妙",
        "paragraphs": [
            "佛手馿脚與生緣，鬼面人頭有許般。",
            "雲散碧天孤月朗，澄潭徹底影團團。"
        ],
        "title": "頌古三十一首  其三一",
        "id": "62216bf4-606b-4847-993d-561e794ac04e"
    },
    {
        "author": "釋原妙",
        "paragraphs": [
            "無端平地起干戈，爭似屬牛人更多。",
            "滿面慚惶無著處，低頭依舊入烟蘿。"
        ],
        "title": "頌古三十一首  其三二",
        "id": "beb3ea8e-2226-4b97-a3af-c0f1a375c693"
    },
    {
        "author": "釋原妙",
        "paragraphs": [
            "一二三四五六圈，心肝粉碎髑髏穿。",
            "若將方木投圓竅，醜姥爭教得少年。"
        ],
        "title": "頌古三十一首  其三三",
        "id": "3bbd94e3-7d1d-4ea6-8a53-a0d890851d1a"
    },
    {
        "author": "釋原妙",
        "paragraphs": [
            "澄潭千載毒龍蟠，倒嶽傾湫誰解看。",
            "直下一刀成兩段，虛空粉碎髑髏乾。"
        ],
        "title": "頌趙州無字示陳太尉",
        "id": "afad141d-b435-4c93-883a-6a14ae0e9ea4"
    },
    {
        "author": "釋原妙",
        "paragraphs": [
            "識得根源認得伊，全身猶墮在塵圍。",
            "縱然和座都掀倒，尚有烟霞遶翠微。"
        ],
        "title": "示如法禪人  其一",
        "id": "96fb6de0-5ec4-439a-b0b0-6d816a88be7e"
    },
    {
        "author": "釋原妙",
        "paragraphs": [
            "直造懸崖上上關，白雲影裏轉身難。",
            "箇中若使能通變，奪食驅耕總是閒。"
        ],
        "title": "示如法禪人  其二",
        "id": "70a62f83-f92a-4502-b623-2b2ebcce2072"
    },
    {
        "author": "釋原妙",
        "paragraphs": [
            "如如不動法中王，舉足無非是道場。",
            "不到水窮雲盡處，爭知覿面是檀郎。"
        ],
        "title": "示如法禪人  其三",
        "id": "3dc9e7c9-8bae-41f2-9de2-4001079baec1"
    },
    {
        "author": "釋原妙",
        "paragraphs": [
            "閒處休居靜莫住，轉入轉深轉幽固。",
            "縱至深深盡底時，更須知有那一步。",
            "昔日曹溪親到來，今時往往多差互。",
            "若非喪盡目前機，倒嶽傾湫無覓處。"
        ],
        "title": "示如夢禪人行脚",
        "id": "ee6988be-0945-4694-999f-d87a3d740d40"
    },
    {
        "author": "釋原妙",
        "paragraphs": [
            "山中行，步高身儘輕。",
            "擬飛去，惟恐世人驚。"
        ],
        "title": "山中四威儀供佛鑑師翁韻  其一",
        "id": "dc873543-a7a8-42a7-b1bd-341bf5b1c8ec"
    },
    {
        "author": "釋原妙",
        "paragraphs": [
            "山中住，黯淡雲無數。",
            "誓相期，共守無生路。"
        ],
        "title": "山中四威儀供佛鑑師翁韻  其二",
        "id": "8a8ee13c-6128-4f31-be72-b4bffa78fbf4"
    },
    {
        "author": "釋原妙",
        "paragraphs": [
            "山中坐，靜看空花墮。",
            "問何爲，待結團欒果。"
        ],
        "title": "山中四威儀供佛鑑師翁韻  其三",
        "id": "8f5f5a04-db73-4774-8776-ba713e89758d"
    },
    {
        "author": "釋原妙",
        "paragraphs": [
            "山中卧，月落猿啼過。",
            "正堪眠，石定從教破。"
        ],
        "title": "山中四威儀供佛鑑師翁韻  其四",
        "id": "d8ade8f4-7767-4501-a7d4-cb65274abf43"
    },
    {
        "author": "釋原妙",
        "paragraphs": [
            "或淡或濃拖雨去，半舒半捲逆風來。",
            "爲憐途路無棲泊，却把柴扉永夜開。"
        ],
        "title": "雲庵",
        "id": "6cf7a70d-79e2-47bd-af44-330d95b69a1e"
    },
    {
        "author": "釋原妙",
        "paragraphs": [
            "學道如初莫變心，千魔萬難愈惺惺。",
            "直須敲出虛空髓，拔却金剛腦後釘。"
        ],
        "title": "示徒  其一",
        "id": "aabbf46f-58df-49b5-8224-a70c24519a75"
    },
    {
        "author": "釋原妙",
        "paragraphs": [
            "學道之心似鏡明，纖塵纔染便忘形。",
            "廓然照出娘生面，一簇青烟鎖翠屏。"
        ],
        "title": "示徒  其二",
        "id": "9b43607f-0eca-4727-a140-d2fbdaab86ab"
    },
    {
        "author": "釋原妙",
        "paragraphs": [
            "學道如撐逆水舟，篙篙著力莫隨流。",
            "忽然失脚翻身去，踏斷寒江月一鈎。"
        ],
        "title": "示徒  其三",
        "id": "f008542a-23fc-43d0-a8c3-ccb1a5094061"
    },
    {
        "author": "釋原妙",
        "paragraphs": [
            "工夫果的有真疑，動靜寒暄總不知。",
            "枕子驀然開口笑，鉢盂𨁝跳上須彌。"
        ],
        "title": "又示徒",
        "id": "49c1073a-ff4a-44cc-aabd-8ded2f8eb1e3"
    },
    {
        "author": "釋原妙",
        "paragraphs": [
            "千家萬家，總是維摩丈室。",
            "十斛百斛，無非達磨眼睛。",
            "若向遮裏會得，何勞向外經營。",
            "其或未然，咄，酒肆淫坊休放過，龍宮虎穴要親臨。"
        ],
        "title": "示淳謙首座持鉢",
        "id": "a75fb2b1-bc63-4611-af3d-e328c1d642e2"
    },
    {
        "author": "釋原妙",
        "paragraphs": [
            "開口動舌，無益於人，戒之莫言。"
        ],
        "title": "示徒三戒  其一",
        "id": "f66ce6e0-814a-48d2-bd4e-1cdbd1b98e28"
    },
    {
        "author": "釋原妙",
        "paragraphs": [
            "舉心動念，無益於人，戒之莫起。"
        ],
        "title": "示徒三戒  其二",
        "id": "d6ab3b9e-09c4-4460-8805-93d33baadafe"
    },
    {
        "author": "釋原妙",
        "paragraphs": [
            "舉足動步，無益於人，戒之莫行。"
        ],
        "title": "示徒三戒  其三",
        "id": "a014cd8d-4f5e-4f92-98fd-fee72ca4c596"
    },
    {
        "author": "釋原妙",
        "paragraphs": [
            "來不入死關，去不出死關。",
            "鐵蛇鑽入海，撞倒須彌山。"
        ],
        "title": "辭世",
        "id": "cf20d89c-9844-4b2b-a818-4761266fc157"
    },
    {
        "author": "釋原妙",
        "paragraphs": [
            "大海波心，磐陀石上。",
            "真觀浄觀，是相非相。",
            "如月在天，無水不現。",
            "水月俱捐，如何瞻仰。",
            "咄，切忌妄想。"
        ],
        "title": "觀音大士贊",
        "id": "c3444ee5-e8b9-4afa-9691-e194730fb8ed"
    },
    {
        "author": "釋原妙",
        "paragraphs": [
            "開旗展陣入梁邦，未覩天顔早已降。",
            "縱有神通難轉款，翩翩一葦渡長江。"
        ],
        "tags": [
            "长江"
        ],
        "title": "達磨祖師贊  其一",
        "id": "82420552-d598-46dd-89c6-a84a71fa9f0b"
    },
    {
        "author": "釋原妙",
        "paragraphs": [
            "未離西乾，惡聲已布。",
            "面壁九年，一場敗露。",
            "咦，不知賺却多少兒孫，直至如今釘樁摇櫓。"
        ],
        "title": "達磨祖師贊  其二",
        "id": "a51c518c-ab82-4af0-9183-4806bf8e79e8"
    },
    {
        "author": "釋原妙",
        "paragraphs": [
            "鼻無兩竅，眼露雙睛。",
            "十分無面目，一味得人憎。",
            "將正續三世之業，等閒籍沒。",
            "向白雲千峰之上，特地掀騰。",
            "坐斷死關，幸自惡聲難掩。",
            "那更被伊描邈，轉見可憐生。",
            "呵呵呵，三十年後，寧無人路見不平。"
        ],
        "title": "師子院明初院主請",
        "id": "9dbee42d-4294-479e-b380-b6db25fe70d1"
    },
    {
        "author": "釋原妙",
        "paragraphs": [
            "中大仰毒，奮師子威。",
            "平生負重病，舉世無良醫。",
            "向蓮峰插一莖草，爲少室發千鈞機。",
            "舌頭無骨，額下生眉。",
            "喚作開山即錯，不喚作開山猶非，從教後代亂針錐。"
        ],
        "title": "大覺禪師祖雍長老請",
        "id": "6712f419-c7b6-41fe-ab18-762a66a6ebd1"
    },
    {
        "author": "釋原妙",
        "paragraphs": [
            "烏豆眼睛生鐵面，直向孤峰頂上。",
            "將無米飯塞斷天下衲子咽喉，固是家常，因甚更教人參箇一歸何處。",
            "吽，憶著江南三月天，馬塍西畔春無數。"
        ],
        "title": "西隠接待師立山主請",
        "id": "946a2c1a-ab34-46ee-9593-f8c86cc147d3"
    },
    {
        "author": "釋原妙",
        "paragraphs": [
            "恣無明，逞人我。",
            "誹釋迦，駡達磨。",
            "雖是赤心，返成話墮。",
            "六年坐鋪賣不行，至今被人喚作滯貨。"
        ],
        "title": "雙髻禪庵請",
        "id": "a9e2e58f-88e9-4434-abb9-74e0043de5a9"
    },
    {
        "author": "釋原妙",
        "paragraphs": [
            "遮箇村僧，只好聞名。",
            "尾巴纔露，天下人憎。"
        ],
        "title": "禪人請贊  其一",
        "id": "dc3583f7-6615-4c90-9af3-a86c7d5b8f35"
    },
    {
        "author": "釋原妙",
        "paragraphs": [
            "不識巖頭密啟處，剛言悟得仰山禪。",
            "遮場敗露難遮蓋，留與兒孫萬世傳。"
        ],
        "title": "禪人請贊  其二",
        "id": "72e78c19-8ef7-4bdf-b766-78580bee22b9"
    },
    {
        "author": "釋原妙",
        "paragraphs": [
            "欲明種子因，熟讀上大人。",
            "若到可知禮，盲龜跛鼈親。"
        ],
        "title": "偈頌十二首  其一",
        "id": "72b79157-0fd2-4d6e-9285-0fcb6283ad99"
    },
    {
        "author": "釋原妙",
        "paragraphs": [
            "皮穿肉爛，筋斷骨折。",
            "具無礙辯，橫說豎說。",
            "若謂向上一關，敢保老兄未徹。",
            "直須虛空粉碎，大海枯竭。",
            "透頂透底，內外澄澈。",
            "正恁麽時，猶是眼中著屑。"
        ],
        "title": "偈頌十二首  其二",
        "id": "40510dee-526f-49de-a0d3-680e918f0ac5"
    },
    {
        "author": "釋原妙",
        "paragraphs": [
            "此心清凈本無瑕，只爲貪求被物遮。",
            "突出眼睛全體露，山河大地是空華。"
        ],
        "title": "偈頌十二首  其三",
        "id": "1483aef9-3a71-48cd-a33c-97f680711983"
    },
    {
        "author": "釋原妙",
        "paragraphs": [
            "東西十萬，南北八千。",
            "纖塵不立，寸草不生。",
            "往來無礙，妙用縱橫。",
            "直饒親到者裏，正是棄本逐末，引禍招殃。",
            "且道如何是本，拋出輪王三寸鐵，分明遍界是刀鎗。"
        ],
        "title": "偈頌十二首  其四",
        "id": "228aabeb-5c3e-4f2e-81f7-3ef6a3a6e7b4"
    },
    {
        "author": "釋原妙",
        "paragraphs": [
            "五陰山中，魔强法弱。",
            "戰之不勝，休擬議著。",
            "寶劍全提，莫問生殺。",
            "奮不顧身，星飛火撒。",
            "有功者賞，無功者罰。"
        ],
        "title": "偈頌十二首  其五",
        "id": "0b5d058a-f455-4bd3-9ea7-2d8e3176f2d4"
    },
    {
        "author": "釋原妙",
        "paragraphs": [
            "有時熱鬨鬨，有時冷冰冰。",
            "有時如牽馿入井，有時如順水張帆。"
        ],
        "title": "偈頌十二首  其六",
        "id": "bc857e84-77d5-44fa-ba00-c29f1e0a144b"
    },
    {
        "author": "釋原妙",
        "paragraphs": [
            "一二三四，四三二一。",
            "鈎鎖連環，銀山鐵壁。",
            "覷得破，跳得出。",
            "大千沙界海中漚，一切聖賢如電拂。",
            "若是覷不破跳不出，切須翻天覆地離巢越窟。"
        ],
        "title": "偈頌十二首  其七",
        "id": "6f8a761a-f6a4-4458-bc60-8e5d4232bba5"
    },
    {
        "author": "釋原妙",
        "paragraphs": [
            "臘月三十日，時節看看至。",
            "露柱與燈籠，休更打瞌睡。",
            "覿面當機提，當機覿面覷。",
            "驀然觸瞎眼睛，照顧爛泥裏有刺。"
        ],
        "title": "偈頌十二首  其八",
        "id": "07c259ff-a8d4-4c06-9f14-f6b8c836b65f"
    },
    {
        "author": "釋原妙",
        "paragraphs": [
            "封却拄杖頭，結却布袋口。",
            "禁在鐵圍山，枷上重增杻。",
            "有中拷出無，無中拷出有。",
            "痛楚百千般，不離者窠臼。"
        ],
        "title": "偈頌十二首  其九",
        "id": "cb0a45b9-c765-422f-92b5-37a2279512aa"
    },
    {
        "author": "釋原妙",
        "paragraphs": [
            "若論此事，正如傍牆逼狗。",
            "逼來逼去，逼至尖角落頭，未免翻身遭他一口。"
        ],
        "title": "偈頌十二首  其一○",
        "id": "09a9cf3b-96dc-46da-88c7-06f924ce3d26"
    },
    {
        "author": "釋原妙",
        "paragraphs": [
            "學道如初不變心，千魔萬難愈惺惺。",
            "直須敲出虛空髓，拔却金剛腦後釘。"
        ],
        "title": "偈頌十二首  其一一",
        "id": "9ce58cf7-3c2a-4faf-bb56-f0bd4ff3ae14"
    },
    {
        "author": "釋原妙",
        "paragraphs": [
            "不得者箇，爭得那箇。",
            "既得那箇，忘却者箇。"
        ],
        "title": "偈頌十二首  其一二",
        "id": "9c876353-b268-4abe-a3b2-d378ca0e1826"
    },
    {
        "author": "釋原妙",
        "paragraphs": [
            "杲日當空，無所不照，因甚被片雲遮却。"
        ],
        "title": "室中三關  其一",
        "id": "e1f1f95f-83aa-40c7-945f-6424341e089c"
    },
    {
        "author": "釋原妙",
        "paragraphs": [
            "人人有箇影子，寸步不離，因甚踏不著。"
        ],
        "title": "室中三關  其二",
        "id": "fe99b860-de6e-46f5-86e1-5691b77cfb87"
    },
    {
        "author": "釋原妙",
        "paragraphs": [
            "盡大地是箇火坑，得何三昧，不被燒却。"
        ],
        "title": "室中三關  其三",
        "id": "65f44bb5-aadd-43b4-b2f2-210a1d51004b"
    },
    {
        "author": "釋原妙",
        "paragraphs": [
            "涅槃地獄本無差，只爲從來被眼遮。",
            "三脚瞎馿纔𨁝跳，鑊湯罏炭即吾家。"
        ],
        "title": "頌古五首  其一",
        "id": "7e85ccd5-fb92-40a5-9aec-f99d03e66ee4"
    },
    {
        "author": "釋原妙",
        "paragraphs": [
            "剖盡枯腸喪盡機，通身不掛一毫絲。",
            "清風步步隨身轉，明月誰分上下池。"
        ],
        "title": "頌古五首  其二",
        "id": "feddab79-3659-4f28-a283-7148760ad877"
    },
    {
        "author": "釋原妙",
        "paragraphs": [
            "滴滴通身是爛膿，更無一點落西東。",
            "若言不是知音者，未免風吹別調中。"
        ],
        "title": "頌古五首  其三",
        "id": "0b9e40be-41a0-43bc-94dd-16c1849caa31"
    },
    {
        "author": "釋原妙",
        "paragraphs": [
            "水出高原浪拍天，四維上下絕塵烟。",
            "分明好箇真消息，未必時人到那邊。"
        ],
        "title": "頌古五首  其四",
        "id": "737870f6-557a-4e28-af1d-6ccaa79ebc29"
    },
    {
        "author": "釋原妙",
        "paragraphs": [
            "等閑放出這牛兒，頭角分明舉似誰。",
            "若向尾巴尖上會，新羅鷂子過多時。"
        ],
        "title": "頌古五首  其五",
        "id": "136adf76-6c88-4229-afa7-1153ea0fbfac"
    },
    {
        "author": "吳思齊",
        "paragraphs": [
            "是法本平等，無怠亦無敬。",
            "如何證無生，却來見參政。"
        ],
        "title": "題鹿苑寺壁間記魯簡肅公羅漢見夢事",
        "id": "88737540-688b-4ed7-98ff-928e25e91397"
    },
    {
        "author": "吳思齊",
        "paragraphs": [
            "平原一遺老，九重未知名。",
            "臨危觀勁節，相視膽爲驚。",
            "折陊猶舉手，籲天閔無成。",
            "九隕期報國，萬古猶光晶。",
            "亦有布衣人，烈烈死彌貞。",
            "回風惜往日，輝映豈獨清。",
            "滔滔肉食輩，泚顙徒吞聲。",
            "我聞同志士，野祭激高情。",
            "配享遺斯人，憂心每如酲。"
        ],
        "title": "擬古",
        "id": "88555edd-f41a-45f3-a01b-727f11a3f951"
    },
    {
        "author": "艾可叔",
        "paragraphs": [
            "突兀霜崖俯雪洲，時時登覽喚漁舟。",
            "溪分南北地初合，月在山間天共流。",
            "三兩可人曾此會，百千年後復誰遊。",
            "桑田不變金鰲健，祇恐吟翁白盡頭。"
        ],
        "title": "次韻趙繡使題金鰲穩處",
        "id": "beb079e6-bda4-4988-a50f-bbfa3bee18c1"
    },
    {
        "author": "艾可叔",
        "paragraphs": [
            "鰲骨分明露淺洲，登臨幾度泛虛舟。",
            "人生天地蜉蝣寄，世事江河日夜流。",
            "前後朗吟坡老賦，逍遥終羨漆園遊。",
            "子真谷口今成趣，不爲紅塵枉白頭。"
        ],
        "title": "浮梁金鰲山",
        "id": "c2a02160-9cf5-4567-a9d4-38b74758ff57"
    },
    {
        "author": "艾可叔",
        "paragraphs": [
            "紅塵兩脚幾時休，此度真成浪漫遊。",
            "倦買夜船過釣瀨，渴呼臘盞試龍游。",
            "菊前疏雨重陽信，天際孤雲萬里愁。",
            "昨夜江頭鄉國夢，已隨明月度西樓。"
        ],
        "title": "晚秋歸自京",
        "id": "8c37f701-22c5-482d-972e-1edce5ff0263"
    },
    {
        "author": "艾可叔",
        "paragraphs": [
            "醉却長年懶著篙，聊依山市泊江臯。",
            "船收蒲席風初定，人卧蘆花月正高。",
            "時有沙禽驚客夢，厭聽櫪馬齕空槽。",
            "曉來細雨秋烟濕，意思三分是楚騷。"
        ],
        "title": "樟鎮夜泊",
        "id": "972b0d80-601f-4551-9c52-72a4e4e29814"
    },
    {
        "author": "艾可叔",
        "paragraphs": [
            "憶昔狼烽諜報忙，空拳支敵出倉惶。",
            "齒寒誰解嬰城守，舌在公還駡賊亡。",
            "秦伯早能憐楚使，張君未必死睢陽。",
            "西風吹起英雄恨，斷礎凄烟淚兩行。"
        ],
        "title": "臨江褒忠廟題",
        "id": "1b63bc1a-734d-466b-bc5a-4782295e156a"
    },
    {
        "author": "艾可叔",
        "paragraphs": [
            "星移物換千年事，虎踞龍蟠萬雉城。",
            "歸巷烏衣秋縹緲，點州白鷺雪分明。",
            "江分南北天爲限，淮接東西地最平。",
            "目斷青峰是何處，單于吹角莫雲橫。"
        ],
        "title": "金陵晚眺",
        "id": "cacc48ff-190b-4eed-ba76-6850278868e2"
    },
    {
        "author": "艾可叔",
        "paragraphs": [
            "宦情一片莫雲浮，歸興雙溪春水流。",
            "惜別長官携酒盞，送行詩友候津頭。",
            "人方挾彈窺黄雀，我不知機愧白鷗。",
            "數夕打篷風更雨，併無明月載空舟。"
        ],
        "title": "正月晦日西歸舟中作",
        "id": "7b0bdf3b-d9a9-404c-9a17-3f7ceb63a7ac"
    },
    {
        "author": "艾可叔",
        "paragraphs": [
            "一年佳節又虛逢，惱殺江湖白髮翁。",
            "滴夢欲殘蕉葉雨，吹愁不斷蓼花風。",
            "陰晴明晦天無準，離合悲歡態不同。",
            "聊買香醪作清賞，燭光閒對木犀紅。"
        ],
        "title": "中秋風雨",
        "id": "83a07604-5326-49f0-ada7-26dcb3f7ac17"
    },
    {
        "author": "艾可叔",
        "paragraphs": [
            "舟在中流進退難，髮雖種種此心丹。",
            "死爲元亮終書晉，生是留侯本事韓。",
            "貧賤不憂知有道，亂離最幸是無官。",
            "歲寒誰似東籬菊，禁得投簪日日看。"
        ],
        "title": "江南歸附後不仕述懷",
        "id": "c061bfdb-ba66-455b-8585-ac56954735e0"
    },
    {
        "author": "艾可叔",
        "paragraphs": [
            "袍剪新藍襯淡黄，官宣粲粲照巾箱。",
            "倩人細熨波濤皺，爲我重縫雲霧香。",
            "入手雖輕榮賜重，此身差短感恩長。",
            "微忱稱報慚無路，空把山龍補舜裳。"
        ],
        "title": "整裘袍",
        "id": "3f532d97-abeb-47a6-a055-4aedfb6a3046"
    },
    {
        "author": "艾可叔",
        "paragraphs": [
            "驛道百年墓，征衣四世孫。",
            "衝風行木葉，藉雪拜松根。",
            "老覺貂裘敝，貧惟鐵硯存。",
            "倘徼先世福，猶足醉丘原。"
        ],
        "title": "東上拜羅首墓",
        "id": "2d169367-413c-4082-a4b9-388cb70a328a"
    },
    {
        "author": "艾可叔",
        "paragraphs": [
            "窮達寧無分，逢迎費折腰。",
            "人情剡溪紙，世事浙江潮。",
            "凍井和冰汲，寒山带雪樵。",
            "子雲雖寂寞，莊叟得逍遥。"
        ],
        "title": "窮達",
        "id": "a79bf3a8-14c0-4034-9cbc-e0d53522248b"
    },
    {
        "author": "艾可叔",
        "paragraphs": [
            "收來老繭倍三春，匹似真棉白一分。",
            "車轉輕雷秋紡雪，弓彎半月夜彈雲。",
            "衣裘卒歲吟翁暖，機杼終年織婦勤。",
            "聞得上方存節儉，區區欲獻野人芹。"
        ],
        "title": "木棉",
        "id": "1b1ff35b-0974-4f9d-804b-f53ea411fc07"
    },
    {
        "author": "艾可叔",
        "paragraphs": [
            "小驅滿砄是塵埃，逢好江山眼爲開。",
            "賀老生涯鑑湖曲，希夷別墅白雲堆。",
            "欲尋溪叟挐舟去，却被山靈勒駕回。",
            "憶共吟邊曾有約，夜深應晤抱琴來。"
        ],
        "title": "渡鑑潭望鄭宜之白雪別墅",
        "id": "58161f44-9427-4b2a-9fd1-17c7e0fb7b9f"
    },
    {
        "author": "艾可翁",
        "paragraphs": [
            "老夫晨沐罷，還卧看雲行。",
            "髮短便巾小，衰容怯鏡明。",
            "空林存竹意，破屋带泉聲。",
            "自喜詩棋外，無營夢亦清。"
        ],
        "title": "山居雜興  其一",
        "id": "5d95b9a5-30c4-4891-95d8-ad6415e2ede5"
    },
    {
        "author": "艾可翁",
        "paragraphs": [
            "青山意自足，擾擾復何之。",
            "見客從衣破，哦詩任飯遲。",
            "蔬畦耕犢草，匏架落蟬枝。",
            "逆境偷貧樂，休兵未可期。"
        ],
        "title": "山居雜興  其二",
        "id": "89bc8675-31eb-4565-9fd3-14ad5d07b09e"
    },
    {
        "author": "艾可翁",
        "paragraphs": [
            "村落兵戈後，江湖几杖前。",
            "索居兼屏燕，幽夢反宜蟬。",
            "茅舍分炊火，苔磚出釀泉。",
            "家貧思辟穀，非是博長年。"
        ],
        "title": "山居雜興  其三",
        "id": "2ca8d4cb-6dec-4c69-9eb0-ccbac538d507"
    },
    {
        "author": "艾可翁",
        "paragraphs": [
            "隔林看日落，出戶對天行。",
            "久亂人情變，長貧心事明。",
            "虹拖城郭勢，河瀉甲兵聲。",
            "誰似秋來水，能於濁世清。"
        ],
        "title": "家兄有和再用韵  其一",
        "id": "50bbd500-1f46-4ba3-a261-fe6b1618c45c"
    },
    {
        "author": "艾可翁",
        "paragraphs": [
            "故人在何處，清夢或逢之。",
            "老樹秋聲早，深窗曙色遲。",
            "濕螢粘露草，驚鳥徙風枝。",
            "琴破才支卧，知無鍾子期。"
        ],
        "title": "家兄有和再用韵  其二",
        "id": "458a8de3-cee7-4dda-9304-a2692bb56de5"
    },
    {
        "author": "艾可翁",
        "paragraphs": [
            "亂離生世晚，衰白在人前。",
            "雲水飛饑鶴，山林付亂蟬。",
            "日今行黑道，人有隔黄泉。",
            "晷漸秋來短，愁長亦敵年。"
        ],
        "title": "家兄有和再用韵  其三",
        "id": "222ed8d0-26f5-4148-b107-e9b4b5424ad2"
    },
    {
        "author": "艾可翁",
        "paragraphs": [
            "水月長依夢，江天半入詩。",
            "斷崖雲欲落，危岸樹多欹。",
            "天曉雁先起，舟行客未知。",
            "雪霜篷隔斷，何得上吟髭。"
        ],
        "title": "舟中",
        "id": "a35069e7-5121-4f06-b3de-b1069360bb13"
    },
    {
        "author": "艾可翁",
        "paragraphs": [
            "相疏憐各病，相見賀更生。",
            "久亂詩書廢，長貧門戶清。",
            "晨炊才脫粟，夜卧亦班荆。",
            "祇有悲秋卷，多於未受兵。"
        ],
        "title": "屢庸軍馬後相過",
        "id": "9db08c14-bc26-4432-9602-f76ee0e71e54"
    },
    {
        "author": "艾可翁",
        "paragraphs": [
            "督府春移檄，江城晝撤花。",
            "好書如隔世，久客似無家。",
            "畏路多言虎，荒村半是鴉。",
            "道逢西北客，揮淚問京華。"
        ],
        "title": "番陽道中",
        "id": "a2723728-5f0e-438b-a016-98750d7bfb74"
    },
    {
        "author": "艾可翁",
        "paragraphs": [
            "干戈連萬國，丘壑卧三年。",
            "虎嘯黄茅地，鴉屯白骨田。",
            "渴虹疑竭海，腥霧欲沈天。",
            "摇落前朝老，長懷魯仲連。"
        ],
        "title": "兵火後野望  其一",
        "id": "ad78ab14-5511-4a57-ab1e-19258c45bc92"
    },
    {
        "author": "艾可翁",
        "paragraphs": [
            "江村兵火後，月色似長淮。",
            "鼓角連秋思，風塵带客懷。",
            "諸公朝漠北，一老哭天涯。",
            "猶幸舂陵夜，葱葱氣尚佳。"
        ],
        "title": "兵火後野望  其二",
        "id": "03958fb2-c683-4fda-94f7-e9d222f41f1b"
    },
    {
        "author": "艾可翁",
        "paragraphs": [
            "漢陽城上望，天色欲蒼黄。",
            "雲去仍清野，人稀半戰場。",
            "江分青草斷，山接白雲長。",
            "一掬中原淚，凄凉對夕陽。"
        ],
        "title": "漢陽城",
        "id": "33ef76d1-4959-47e4-8efc-a29dbee68f0d"
    },
    {
        "author": "艾可翁",
        "paragraphs": [
            "歸去江頭伸脚眠，不煩太史驗星躔。",
            "一絲千古經綸在，不爲東都二百年。"
        ],
        "title": "釣臺  其一",
        "id": "f5eb9c1e-24a5-4c88-b162-2777d466a77d"
    },
    {
        "author": "艾可翁",
        "paragraphs": [
            "雲臺歷歷紀功臣，底事中間有子陵。",
            "未必故人同卧處，了無一語及中興。"
        ],
        "title": "釣臺  其二",
        "id": "05603114-ddbf-418a-89ac-c2397c339b8b"
    },
    {
        "author": "艾可翁",
        "paragraphs": [
            "舉目山河惱客懷，百年前事總塵埃。",
            "如何愛勸人歸去，倒引南人入汴來。"
        ],
        "title": "子規",
        "id": "e4bcccd3-c764-4355-b687-20ce818a2efd"
    },
    {
        "author": "艾可翁",
        "paragraphs": [
            "力戰奚憂曳落河，可憐重閫亦投戈。",
            "後來未可輕東晉，雖是清談死節多。"
        ],
        "title": "傳聞",
        "id": "da1b8ded-43d0-46ad-aaa0-f2f6d49156ba"
    },
    {
        "author": "艾可翁",
        "paragraphs": [
            "漉酒不孤頭上巾，醉來萬事等浮塵。",
            "誰家三徑無松竹，肯說昨非能幾人。"
        ],
        "title": "題淵明像  其一",
        "id": "8294fd3a-0e9b-43da-a27a-de3029837809"
    },
    {
        "author": "艾可翁",
        "paragraphs": [
            "仕晉何心更仕劉，知幾聞早去來休。",
            "多君不肯腰輕折，非爲區區縣督郵。"
        ],
        "title": "題淵明像  其二",
        "id": "96fedbe4-054b-430f-b93a-8ef4974eac4b"
    },
    {
        "author": "艾可翁",
        "paragraphs": [
            "人家落落墮荒丘，碑带苔痕獨字留。",
            "博陸脊梁扶日月，中郎名筆法春秋。",
            "一抔誰下尋墳馬，片石今供礪角牛。",
            "惟有斜陽閑照管，肯隨鴉影上螭頭。"
        ],
        "title": "書羅公碑陰",
        "id": "e84327ab-c3c3-451d-874d-633458448b46"
    },
    {
        "author": "艾可翁",
        "paragraphs": [
            "喪亂踰三載，孤高配九秋。",
            "日方行北陸，江不改東流。",
            "詩入中年老，官逢世變休。",
            "仲將頭雪白，摇落更多愁。"
        ],
        "title": "次韵臞山順處齋",
        "id": "e6f2cc1c-05c1-420f-8eda-86fca78d96b5"
    },
    {
        "author": "艾可翁",
        "paragraphs": [
            "雨浥梨花粉淚香，一痕淡月照修廊。",
            "春來只是尋常夜，惟有杜鵑添覺長。"
        ],
        "title": "春夜",
        "id": "aef47af9-2b13-4ccb-9a87-996ecd64afdc"
    },
    {
        "author": "艾可翁",
        "paragraphs": [
            "君馬黄，我馬驪。",
            "白玉爲勒絡青絲，與君並轡河水湄。",
            "河上撲撲楊花飛，楊花飛飛送客人。",
            "生別離，良可惜。",
            "願君鞭影去遲遲，莫學楊花各南北。"
        ],
        "title": "君馬黄",
        "id": "02f44a42-2fe8-45e8-b795-97eb1cc739b7"
    },
    {
        "author": "艾可翁",
        "paragraphs": [
            "偶然散策無尋訪，何限傷心强笑歌。",
            "世味正如春酒淡，市燈不及月華多。",
            "人生只合且如此，國勢遂成無奈何。",
            "年少尚裝胡旋舞，不知舞破幾山河。"
        ],
        "title": "元宵",
        "id": "06c94065-142e-487a-a9e6-7ae69a09e468"
    },
    {
        "author": "艾可翁",
        "paragraphs": [
            "不必相逢嘯語春，本然心跡自相親。",
            "青山我已卧三載，白社君今與一人。",
            "亂後事非京國舊，雨餘秋共客愁新。",
            "躬耕谷口雲應滿，何處堪尋鄭子真。"
        ],
        "title": "次韵徐君載見寄",
        "id": "514f281e-e505-494a-addc-f8ea702dc6d0"
    },
    {
        "author": "艾可翁",
        "paragraphs": [
            "來壽吾兄玉局仙，郎君亦自醉頹然。",
            "亂離難得團圞日，清健何須少壯年。",
            "投老宦情雲在壑，憂時心事日行天。",
            "遐齡此去應如鶴，蕙帳月寒相對眠。"
        ],
        "title": "淡圃兄生辰有詩次韵  其一",
        "id": "0426fa93-650d-444e-bc5a-1b343d3c0b2c"
    },
    {
        "author": "艾可翁",
        "paragraphs": [
            "時危安樂是神仙，默有扶持豈偶然。",
            "林下且須堅晚節，尊前未用說明年。",
            "窮通莫計惟期壽，興廢難言頼有天。",
            "恨殺飄蓬白頭弟，十年風雨別州眠。"
        ],
        "title": "淡圃兄生辰有詩次韵  其二",
        "id": "c154ce96-884c-429b-af4f-b38d1fc69341"
    },
    {
        "author": "艾可翁",
        "paragraphs": [
            "機舂坎坎水潺潺，曲折舟行亂石間。",
            "無數水禽飛不起，杜鵑花滿夕陽山。"
        ],
        "title": "金山寺前泛舟西下",
        "id": "a2e0d8f7-ad9d-4dfd-be53-a6b409e89519"
    },
    {
        "author": "艾可翁",
        "paragraphs": [
            "塵埃漠漠一千里，風雨瀟瀟十四陵。",
            "立得身高愁轉甚，龍山從此不須登。"
        ],
        "title": "九日止諸少登高",
        "id": "cb4f9651-ae44-4a1e-a481-fbc67ff6eae7"
    },
    {
        "author": "王玨",
        "paragraphs": [
            "瑶草琪花半已空，洞門寂寂自春風。",
            "千秋隻鶴無時返，安得蓬萊有路通。"
        ],
        "title": "空明洞",
        "id": "a5709677-46ab-4104-907f-72efe7206b12"
    },
    {
        "author": "丁易東",
        "paragraphs": [
            "噫噓嚱，人奔奔，皆爲名利之所役，賢反愚兮明反昏。",
            "夜却金兮尚高潔，擇一錢兮義同頡。",
            "萊蕪甑中塵撲飛，懸魚老子肝似鐵。",
            "四公皦皦何不墨，圖中但見齊田稷。",
            "蠹吏虧綱勿足誇，特貌慈闈耀貞德。",
            "奉君本欲娛親喜，阿母怒兮驚且愧。",
            "若使當年一納間，那得芳名播青史。",
            "主聖親賢臣滌衷，公金賜嫗恩愛隆。",
            "非獨舍之罪不誅，昭昭淳化揚仁風。",
            "我披此傳重踟躕，豈獨田卿貪若斯。",
            "謂語今人知不知，偷安苟富誠何如。",
            "老萬翁，志不渝，費千金，畜此圖。",
            "此圖傳後世，後世重義輕金與。"
        ],
        "title": "田母拒金圖",
        "id": "77c278a5-696c-4da2-a8f6-7abd850231dd"
    },
    {
        "author": "姚雲",
        "paragraphs": [
            "彭祖嶺頭春草生，逍遥洞口暮烟橫。",
            "分明半幅著色畫，何許黄鸝聞一聲。"
        ],
        "title": "碧山  其一",
        "id": "711f30ed-039d-4e22-8b3c-6708beaecc33"
    },
    {
        "author": "姚雲",
        "paragraphs": [
            "青蓮山下玉泉寒，蒼耳香中養白鷳。",
            "浪說來仙天地外，桃花流水只人間。"
        ],
        "title": "碧山  其二",
        "id": "a9f0550c-04f3-4dba-ba56-8b8949b127e7"
    },
    {
        "author": "李希周",
        "paragraphs": [
            "醺醺終日醉酕醄，一陣西風解濁醪。",
            "歸去來辭吟未足，倚門還仰二山高。"
        ],
        "title": "九日",
        "id": "ef6dc815-64d2-46d3-9736-1695770e2918"
    },
    {
        "author": "范宜",
        "paragraphs": [
            "山奇水秀碧交加，倚遍闌干眼力賒。",
            "閣跨劍池飛突兀，路盤石壁轉欹斜。",
            "日移高塔橋邊影，風送疏鐘嶺外家。",
            "傑出人間清勝地，老僧終日卧烟霞。"
        ],
        "title": "游虎丘",
        "id": "811cad23-e6a7-4d56-85f8-f245027b9e78"
    },
    {
        "author": "鄧德秀",
        "paragraphs": [
            "小橋橫過一溪長，因訪梅花到上方。",
            "山到盡時逢怪石，樓於高處带斜陽。",
            "殿經幾劫壁多壞，碑刻前賢詩數章。",
            "三百年前鐘尚在，可憐閲遍幾興亡。"
        ],
        "title": "慈相寺",
        "id": "2aa6bbcb-11dd-47d2-ba61-d8cdcdf413a4"
    },
    {
        "author": "牟及",
        "paragraphs": [
            "何日脊令還並影，舊時豚犬已成空。"
        ],
        "title": "句  其一",
        "id": "29118fcd-84f5-49d9-9ae5-546a4135ba58"
    },
    {
        "author": "牟及",
        "paragraphs": [
            "困雨葵心終向日，隨風柳絮慢漫天。"
        ],
        "title": "句  其二",
        "id": "5c6e263c-b239-47f6-b39a-6bb3dc7b050e"
    },
    {
        "author": "方公權",
        "paragraphs": [
            "履齋早歲及朱門，末後通家得艾軒。",
            "德義遠從王父父，典刑愧忝外孫孫。",
            "世無前輩吾安仰，師有傳人道始尊。",
            "欲問先生游歷處，庭前老樹或能言。"
        ],
        "title": "城山拜林艾軒",
        "id": "be3c954b-d6aa-4475-9c4a-b9ed2f9fa046"
    },
    {
        "author": "方公權",
        "paragraphs": [
            "一身擔得烏山起，雙手拿將龍□歸。"
        ],
        "title": "句",
        "id": "5f50537c-d764-4a43-b3ae-39d870cdc7f5"
    },
    {
        "author": "柴元彪",
        "paragraphs": [
            "結廬塵外境，流水繞平田。",
            "三逕故人菊，一池君子蓮。",
            "塔懸當戶月，鐘翳隔溪烟。",
            "自得平生趣，漁竿老渭川。"
        ],
        "title": "姜林居別業",
        "id": "cb784ad4-eab5-42fb-a6de-2ef938e6d158"
    },
    {
        "author": "柴元彪",
        "paragraphs": [
            "百年朝市舊，登覽若爲情。",
            "落日銅駝陌，東風夾馬營。",
            "路隨荆刺斷，城與黍離平。",
            "可惜西湖月，燒燈兩度晴。"
        ],
        "tags": [
            "西湖"
        ],
        "title": "錢塘懷古",
        "id": "bfb1ad3d-9131-4987-8a90-b349e9d454ec"
    },
    {
        "author": "柴元彪",
        "paragraphs": [
            "燕山形勢地，從古是京師。",
            "宇宙人俱換，山川影不移。",
            "馬諳朝北路，梅報向南枝。",
            "臘盡春來候，榮枯各有時。"
        ],
        "title": "丁丑偶成",
        "id": "2709b449-cd4c-452a-86fa-4de9e7b55df8"
    },
    {
        "author": "柴元彪",
        "paragraphs": [
            "相見還相別，相逢未有期。",
            "田園歸去日，風雨正來時。",
            "算驛客程遠，牽帆峽路危。",
            "寄書難到處，明月兩天涯。"
        ],
        "title": "別江湖友人",
        "id": "1c916d36-092a-4d2f-85b7-02b275522bbb"
    },
    {
        "author": "柴元彪",
        "paragraphs": [
            "山冷沒禁當，那堪更漏長。",
            "寒欺秋後扇，風試夜來霜。",
            "茭白心如墨，冬青子亦黄。",
            "袛宜煨芋栗，嚙引對緇郎。"
        ],
        "title": "僧房夜冷",
        "id": "989b4e5f-83a8-427d-bb56-d2f703433147"
    },
    {
        "author": "柴元彪",
        "paragraphs": [
            "世事無情幾變遷，郎峰萬古只依然。",
            "移來渤海三山石，界斷銀河一字天。",
            "雲捲前川龍挂雨，風生陰洞虎跑泉。",
            "羣仙縹緲來笙鶴，石頂天香墮玉蓮。"
        ],
        "title": "游江郎山",
        "id": "6defc976-d2ad-43be-9cad-74d247dd5722"
    },
    {
        "author": "柴元彪",
        "paragraphs": [
            "西江草木轉精神，山谷松岡一樣清。",
            "東海拾遺來汲黯，道州諫議得陽城。",
            "棠開春雨花千里，角動姑蘇月五更。",
            "笑指齊雲天已近，金鑾又聽玉珂聲。"
        ],
        "title": "及第留吳門訪史君黄松岡",
        "id": "e7f87718-9263-4acd-8f6c-984a1aedbd0a"
    },
    {
        "author": "柴元彪",
        "paragraphs": [
            "歷井捫參上祝融，半空烟靄數聲鐘。",
            "地連雲漢九千丈，天柱東南七十重。",
            "石磴懸崖翻瀑布，海門碾日上高峰。",
            "翛然身世青冥表，俯立雷池看玉龍。"
        ],
        "tags": [
            "衡山"
        ],
        "title": "登衡山宿上封寺祝融峰",
        "id": "b5d14e88-2951-4fc0-8923-da516ee57e9f"
    },
    {
        "author": "柴元彪",
        "paragraphs": [
            "自來承檄到雲州，恰恰星霜又一周。",
            "握手心知千里月，滿懷詩思一江秋。",
            "每慙鑄錯傷完錦，多謝銜杯送別舟。",
            "未說河陽花滿縣，夜來風雨打田疇。"
        ],
        "title": "別茶陵士友",
        "id": "eb15935d-be37-41a5-b2c5-75bb5aa69f45"
    },
    {
        "author": "柴元彪",
        "paragraphs": [
            "五年不得共團欒，放浪東吳一葦間。",
            "客路風波如蹈海，人心劍戟甚於山。",
            "逢春回雁南應北，到海歸潮去復還。",
            "今是昨非渾一夢，庭柯園菊可怡顔。"
        ],
        "title": "勉制幹姪克家歸鄉",
        "id": "239bd0ee-17e2-480a-97b7-1538541b7e33"
    },
    {
        "author": "柴元彪",
        "paragraphs": [
            "豆花疏雨浥輕埃，野店新凉入酒杯。",
            "草带淡烟棲古道，樹含斷靄翳荒臺。",
            "湖光隠見萍分合，山色有無雲去來。",
            "滿眼秋光無盡意，三峰萬古碧崔嵬。"
        ],
        "title": "秋日江郎道中",
        "id": "e4496c78-38ab-41c1-b43e-657f4b05989e"
    },
    {
        "author": "柴元彪",
        "paragraphs": [
            "深隠柯雲第幾峰，一庭春草綠叢叢。",
            "西風白髮催人老，少日青袍與子同。",
            "買犢只因耕犖确，拂龜何必問窮通。",
            "蔗漿一洗相如渴，頼有新詩送遠鴻。"
        ],
        "title": "和同年徐清溪韻",
        "id": "c7dcad05-4a36-4fbc-93f0-541a256f3039"
    },
    {
        "author": "柴元彪",
        "paragraphs": [
            "武夷山下棹歸舠，九曲縈紆漲碧桃。",
            "兩字功名如草芥，十年身世付蓬蒿。",
            "廣陵古調知音少，柯洞殘棋不著高。",
            "今日孤忠在何許，挑燈自讀楚人騷。"
        ],
        "title": "寄括蒼李察院",
        "id": "7f1edff8-b1b9-4d38-9ed3-cdcee9c5f993"
    },
    {
        "author": "柴元彪",
        "paragraphs": [
            "我來扣角二峰前，此寺因知五百年。",
            "草木尚涵唐雨露，鐘魚猶鎮宋山川。",
            "世情蒼狗浮雲外，客思孤鴻落日邊。",
            "閒拂舊題追往事，我鬚僧髮兩皤然。"
        ],
        "title": "和僧嘯雲雙插法藏寺韻",
        "id": "f2b8f96c-8ac0-444a-920d-50db8a3505f2"
    },
    {
        "author": "柴元彪",
        "paragraphs": [
            "脫簪歸隠白雲深，不逐時芳事枉尋。",
            "閒向草亭圖太極，重盟蓮社續東林。",
            "春風分到靈均種，臭味如同惠遠心。",
            "一卷離騷清徹骨，跫然空谷足徽音。"
        ],
        "title": "和僧彰無文送蘭花韻",
        "id": "560d9cf0-eed8-46a4-aba4-3e1b18339e9b"
    },
    {
        "author": "柴元彪",
        "paragraphs": [
            "遥指龜峰擬問津，芒鞋踏碎玉嶙峋。",
            "去程暮雪留行客，回首春風有故人。",
            "三酌茅柴斟白墮，一爐榾柮當烏薪。",
            "饒他勢利相傾絕，管鮑交情正在貧。"
        ],
        "title": "和克家姪謝周鳳隠雪中留宿韻",
        "id": "690c0081-3b59-4131-a385-090a3b125944"
    },
    {
        "author": "柴元彪",
        "paragraphs": [
            "烏飛兔走兩悠悠，世事驚心易白頭。",
            "月影空餘圓缺恨，人心不盡古今愁。",
            "江流東去波濤險，王氣南收草樹秋。",
            "回首夕陽亭上望，青山一髮渺神州。"
        ],
        "title": "和姜元哲中秋有感韻",
        "id": "98b5c06e-5c14-4285-a0f9-25d78d829606"
    },
    {
        "author": "柴元彪",
        "paragraphs": [
            "游人剔蘚認堅珉，誰是開山第一人。",
            "知有法諲留虎錫，元來璩叟是龍神。",
            "雲屏翠列懸崖樹，雪瀑聲飛斷壑津。",
            "又見生公重說法，祖師巖下草長春。"
        ],
        "title": "游璩源寺和韻",
        "id": "39a85205-b4a2-473a-8bbb-a28b98c8386f"
    },
    {
        "author": "柴元彪",
        "paragraphs": [
            "爲愛鵝池可禊蘭，朅來松下駐吟鞍。",
            "一家昆弟皆臺憲，兩世翁孫此縣官。",
            "風渡潮聲來海口，雁將秋色下長安。",
            "白雲凝竚山陰近，笑策潘輿奉母歡。"
        ],
        "title": "送剛中兄之官山陰",
        "id": "099f9647-6bf0-47a5-95d9-7c9f151997e1"
    },
    {
        "author": "柴元彪",
        "paragraphs": [
            "風檣留燕暮呢喃，行李催程春又三。",
            "幕府來迎晁別駕，油幢曾識李淮南。",
            "江都今古英雄會，宇宙中間化育參。",
            "見說監州簪芍藥，早乘華步趣朝驂。"
        ],
        "title": "餞吉甫弟之維揚別駕",
        "id": "24ecf3f4-4eac-46a7-917d-1230cd69bf19"
    },
    {
        "author": "柴元彪",
        "paragraphs": [
            "冷蘂疏花带曉寒，騷翁白首淡相看。",
            "風饕雪虐天地閉，皦皦孤芳良獨難。"
        ],
        "title": "觀梅",
        "id": "fc43f339-2b96-458b-b984-75ba45a27471"
    },
    {
        "author": "柴元彪",
        "paragraphs": [
            "金鞍玉勒綺羅茵，夢寐何緣到老身。",
            "辛苦漚麻補衾鐵，誰知布縷又頻征。"
        ],
        "title": "漚麻",
        "id": "e6ad1f14-e593-49d9-9d07-161d94cb1668"
    },
    {
        "author": "柴元彪",
        "paragraphs": [
            "小圃辛勤植衆芳，年年雨露借恩光。",
            "近來天意高難問，抱甕從朝到夕陽。"
        ],
        "title": "灌花",
        "id": "f21132c1-d717-46b6-9fbd-553a2a9c7012"
    },
    {
        "author": "柴元彪",
        "paragraphs": [
            "滌竈炮牲獻腯肥，一巵滴酹紙錢飛。",
            "提壺挈饁分肴酒，村北村南祭社歸。"
        ],
        "title": "里社",
        "id": "858ff7c2-1d85-4a10-97bd-173dba341861"
    },
    {
        "author": "柴元彪",
        "paragraphs": [
            "年年長是客天涯，幾向天涯夢到家。",
            "歸到故家無一字，兔葵鶑粟正開花。"
        ],
        "title": "上中齋相公",
        "id": "0e7568eb-ab35-4c6c-aafb-e1b6e6fb6ce5"
    },
    {
        "author": "柴元彪",
        "paragraphs": [
            "邃古奠堪輿，狉狉羣鹿豕。",
            "由蒙以至需，生人飲食始。",
            "世值勳華初，人文日以起。",
            "民用非酒醴，無以供祭祀。",
            "遡求飲之源，日星著經史。",
            "禮樂所以興，寓意乎樽簋。",
            "不講鄉飲儀，孰序燕毛齒。",
            "不歌既醉篇，孰頌太平美。",
            "時哉世味醇，泰和其在是。",
            "人情縱則流，此弊何涯涘。",
            "魯薄攻邯鄲，商湎禍妲己。",
            "歌沈玉樹荒，舞罷花鈿委。",
            "鴆毒死宴安，惜不慎坤履。",
            "繁華有憔悴，高臺倏荆杞。",
            "恭惟崇伯子，垂訓在惡旨。",
            "戒荒明聖事，榷酤非所弛。",
            "再挽澆漓俗，追軼鴻濛軌。",
            "宴樂止汙杯，熙熙大庭氏。",
            "展也漉酒人，賦詩聊自止。",
            "千古獨醒魂，撫掌汨羅水。"
        ],
        "title": "和周鳳隠止酒韻",
        "id": "c0747caa-267b-4328-abbc-fece3af9e99f"
    },
    {
        "author": "柴元彪",
        "paragraphs": [
            "有斐楮先生，覆冒逈襟度。",
            "澡身清泚泉，被世軼於布。",
            "置之山齋中，朔風歲云暮。",
            "無分媚其奢，可寶色惟素。",
            "愧彼錦步障，榮華塵一聚。",
            "永此雪霜潔，不識羔羊汙。",
            "影橫月窗梅，香透地爐芋。",
            "道人何太寂，新故謾納吐。",
            "勿爲袁卧高，勿爲莊夢栩。",
            "願均燠寒心，以散隆寒沍。"
        ],
        "title": "紙帳吟",
        "id": "21373273-7548-4c6e-b8da-d058eec40a7c"
    },
    {
        "author": "柴元彪",
        "paragraphs": [
            "屭贔開天風，三峰互參峙。",
            "一如植躬圭，兩峰拱而侍。",
            "削玉石爲筆，書空雲作紙。",
            "嵐光動九天，翠色照千里。",
            "上有碧玉蓮，中有黄金鯉。",
            "壁界一字天，松老千年乳。",
            "鷹旋磨雲根，虎跑流石髓。",
            "禪師久入定，色相如不死。",
            "靈石剖鴻荒，開山自晉始。",
            "威顯三直神，肸蠁百世祀。",
            "劫風俄扇揚，梵宇忽頹圮。",
            "僧來自懷玉，被荆營故址。",
            "笙鶴宴羣仙，鐘魚飯德士。",
            "佳客賁而思，空谷跫然喜。",
            "一筇事幽討，萬象歸俯視。",
            "山茗澹以清，村醪薄而旨。",
            "對弈覆危枰，投壺響飛矢。",
            "盤桓蒼翠間，酬酢笑談裏。",
            "欹枕自逍遥，憑闌時徙倚。",
            "泉琴浣我心，松箏清我耳。",
            "廬山樂天翁，敬亭謫仙子。",
            "今昔雖殊時，其樂亦如此。",
            "留爲他日觀，歲月端可紀。"
        ],
        "tags": [
            "庐山"
        ],
        "title": "同朱山長游江郎",
        "id": "27840c7a-bf0a-4a8f-a23a-aeecdda686f8"
    },
    {
        "author": "柴元彪",
        "paragraphs": [
            "長江萬頃深，風靜波自止。",
            "人心僅一寸，日夜風波起。",
            "桑田倏滄海，汩沒勢未已。",
            "安得今人心，常如古井水。"
        ],
        "tags": [
            "长江"
        ],
        "title": "人心吟",
        "id": "463e3f5e-65b2-476f-8dd2-a91ffeec0f0e"
    },
    {
        "author": "柴元彪",
        "paragraphs": [
            "襏襫田家翁，矍鑠鬚眉白。",
            "問渠年幾許，不記年庚甲。",
            "自言身世居此村，三十得兒兒復孫。",
            "傷哉兒孫已露電，朝昏隻影空斷魂。",
            "生來只是種田土，田土祇今易幾主。",
            "鄉村成敗歷能言，英雄磨滅不知數。",
            "盡日壟畝力耕耘，餉饁炊舂倩比鄰。",
            "歸來薄暮飯牛罷，索綯織屨宵猶勤。",
            "吁嗟兮，既絕望乎鳩杖與糜粥，曾不見富人之哀我煢獨。",
            "但願年豐醉雞豚，重見太平死亦足。",
            "縱如顔都尉、馬伏波，老來恩寵成蹉跎。",
            "蟻穴一夢今如何，貧富夭壽總如此。",
            "我莫愁，君莫喜，好將榮辱哀樂、是非得失付與東流水。"
        ],
        "title": "老農吟",
        "id": "9488735c-f4e3-492e-8893-ed3485db1a0f"
    },
    {
        "author": "柴元彪",
        "paragraphs": [
            "荆山已童若耶涸，若耶可採山可鑿。",
            "金精少皡不敢秘，鑑坏飛就歐冶錯。",
            "祝融煽焰千丈芒，玄冥洗光萬里爍。",
            "冷侵鸞鏡影自舞，泓澈鬼神膽欲落。",
            "圓象曜靈絳氣浮，玉臺懸處風颼颼。",
            "山人一玩一心駭，毛骨竦豎難竚留。",
            "直徵千金就我賣，拂拭高堂向人挂。",
            "我行鏡中人亦行，我拜鏡中人亦拜。",
            "向前試問鏡中人，一我何緣有兩身。",
            "知是傍人知是我，一笑問君誰假真。",
            "人在鏡中亦一笑，惟我與君同一照。",
            "照人照我休照形，照出人心方是明。"
        ],
        "title": "寶鏡吟",
        "id": "09118b09-d978-45c9-bada-6ce22549757c"
    },
    {
        "author": "柴元彪",
        "paragraphs": [
            "擊壤歌，擊壤歌，仰觀俯察如吾何。",
            "西海摩月鏡，東海弄日珠。",
            "一聲長嘯天地老，請君聽我歌何如。",
            "君不見丹溪牧羊兒，服苓餐松入金華。",
            "又不見武陵捕魚者，艤舟綠岸訪桃花。",
            "高人一去世運傾，或者附勢類饑鷹。",
            "况是東方天未白，非雞之鳴蒼蠅聲。",
            "朝集金張暮許史，蠛蠓鏡裏寄死生。",
            "犀渠象弧諧時好，干將鏌鋣埋豐城。",
            "失固不足悲，得亦不足驚。",
            "秋花落後春花發，世間何物無枯榮。",
            "十年漂泊到如今，一窮殆盡猿投林。",
            "平生舒卷雲無心，儀舌縱存甘喑喑。",
            "噫吁嘻！豪豬靴，青兕裘，一談笑頃即封侯。",
            "後魚纔得泣前魚，予之非恩奪非讎。",
            "眼前富貴須年少，吾將老矣行且休。",
            "休休休，俯視八尺軀，滄海渺一粟。",
            "憶昔垂九齡，牽衣覓李栗。",
            "回頭華髮何蕭蕭，百年光陰如轉燭。",
            "乃歌曰：不編茅兮住白雲，不脫蓑兮卧黄犢。",
            "仰天拊缶兮呼烏烏，手持鴟夷兮薦醽醁。",
            "乃賡載歌曰：招夷齊兮採薇，拉園綺兮茹芝。",
            "折簡子陵兮羊裘披，移文靈均兮佩瓊枝。",
            "敢問諸君若處廟廊時，食前方丈、侍妾數百得志爲之而弗爲。"
        ],
        "title": "擊壤歌",
        "id": "9d1d5a27-b358-438b-871c-b6a8851f56c5"
    },
    {
        "author": "柴元彪",
        "paragraphs": [
            "舸鷁退飛杭不魚，滄海翻覆桑田墟。",
            "長安草木成焦枯，黯黯落日栖平蕪。",
            "凄凉往事增欷歔，子長一部太史書。",
            "寄在名山大澤區，之子安肯侶樵漁。",
            "有琴一張酒一壺，胸中雲夢八九潴。",
            "齧雪奔電千里途，大鵬擊水九萬圖。",
            "十年騎鶴來上都，宮鶑陌燕相喧呼。",
            "回首一夢今何如，太行羊腸九折迂。",
            "出門欲往如攣拘，顧予老矣僕馬痡。",
            "甘心首陽採薇夫，之子春風曳長裾。",
            "西湖爲我問訊學士蘇，孤山爲我起居處士逋。",
            "二仙笑我猶故吾，楊柳黯淡梅花癯。",
            "之子此行出有車，抱材珍重如璠璵。",
            "青萍出匣蛟可屠，白髮倚門望不孤。",
            "不妨早賦歸來乎，歸來兮，老萊斑衣膝下相歡娛。"
        ],
        "tags": [
            "西湖"
        ],
        "title": "送姪一齋游武林",
        "id": "c301df73-5468-4cab-abfa-bed485abe167"
    },
    {
        "author": "王鎡",
        "paragraphs": [
            "瓦瓶擔酒去，送客石橋東。",
            "潮過汀沙上，船迴島樹中。",
            "桃花三月雨，楊柳五更風。",
            "明日思君處，渡頭烟水空。"
        ],
        "title": "別虞君集",
        "id": "b275c7e6-abde-461e-885d-7c92fe763d8c"
    },
    {
        "author": "王鎡",
        "paragraphs": [
            "孤雲不定心，持缽度寒林。",
            "野飯青蒲潔，秋程黄葉深。",
            "海風潮水發，山雨曉烟沉。",
            "歸到石橋日，應看瀑布吟。"
        ],
        "title": "送默然上人歸天台",
        "id": "0760ab2a-2fa9-4dde-9847-a13ad3fe1720"
    },
    {
        "author": "王鎡",
        "paragraphs": [
            "凉絲疏柳條，秋滿石闌橋。",
            "吳越興亡事，晨昏來去潮。",
            "雲開天日近，水接海山遥。",
            "望到西陵渡，風帆影自飄。"
        ],
        "tags": [
            "钱塘江"
        ],
        "title": "錢塘江",
        "id": "559e78ae-c2d4-43bb-bfd1-e9add8c04a40"
    },
    {
        "author": "王鎡",
        "paragraphs": [
            "飲乾分別酒，話久未移舟。",
            "潮水催行客，海山生遠愁。",
            "蟬聲秋岸樹，雁影夕陽樓。",
            "今夜相思夢，蘆花第幾洲。"
        ],
        "title": "別黄吟隠",
        "id": "148ac550-d6d1-4c21-acfe-3246363d3898"
    },
    {
        "author": "王鎡",
        "paragraphs": [
            "黄雲連白草，萬里有無間。",
            "霜冷髑髏哭，天寒甲胄閑。",
            "馬嘶經戰地，鵰認打圍山。",
            "移戍腰金印，將軍度玉關。"
        ],
        "tags": [
            "边塞"
        ],
        "title": "塞上曲",
        "id": "896fa0bd-8321-40b7-95ea-0e6c23c1ceaf"
    },
    {
        "author": "王鎡",
        "paragraphs": [
            "赤闌橋上路，幾度卜歸期。",
            "流水無休日，行人有老時。",
            "潮來江勢逆，月出海門遲。",
            "風順輕舟快，蒲帆盡夜吹。"
        ],
        "title": "買舟",
        "id": "2c1a8f5d-40c6-4b83-93ec-576f7590dce8"
    },
    {
        "author": "王鎡",
        "paragraphs": [
            "頻年游嶽洞，靈跡記無差。",
            "學得長生術，常留鍛死砂。",
            "笛吹蒼島月，鞋踏赤城霞。",
            "又欲騰空去，尋仙到九華。"
        ],
        "title": "赤城李丹士",
        "id": "28baab79-4afb-498f-8bc4-8e91e9da86ce"
    },
    {
        "author": "王鎡",
        "paragraphs": [
            "客程因太早，却費一更眠。",
            "落月已歸海，殘星猶在天。",
            "櫓聲荷葉浦，螢火豆花田。",
            "隔岸誰家起，青燈遠樹邊。"
        ],
        "title": "早行",
        "id": "9019e9de-081e-42cd-9921-4ae38073b861"
    },
    {
        "author": "王鎡",
        "paragraphs": [
            "風露損衣裾，秋深懷故廬。",
            "僕方談夜夢，客至得家書。",
            "子黑石蓮老，柿紅霜葉疏。",
            "今年籬下菊，遥憶少人鋤。"
        ],
        "title": "秋深",
        "id": "284dd951-3426-4481-92b3-a9f456ee4e40"
    },
    {
        "author": "王鎡",
        "paragraphs": [
            "諸老彫零盡，江湖今有誰。",
            "半生行客慣，多難識君遲。",
            "花屋春風酒，梅山雪夜詩。",
            "莫爲名釣出，世事正如棋。"
        ],
        "title": "訪翟梅山",
        "id": "78efdcd9-d8b0-4304-865c-af32cdce7891"
    },
    {
        "author": "王鎡",
        "paragraphs": [
            "囊裏不藏金，相隨只破琴。",
            "每因看月夜，長動故人心。",
            "腥草關河路，秋風楚越砧。",
            "愁來不成睡，破壁更蛩吟。"
        ],
        "title": "感秋寄白雲趙寺丞",
        "id": "635ae1eb-c9ca-49a8-bad9-ecaf8025c3fd"
    },
    {
        "author": "王鎡",
        "paragraphs": [
            "雲氣不分明，天陰忽又晴。",
            "喜凉溪鵲浴，知雨沼蛙鳴。",
            "仙藥黄精飯，齋蔬白蕈羹。",
            "惜春吟未就，閑踏落花行。"
        ],
        "title": "晚春即事",
        "id": "8f5c3d21-df66-4404-9ac8-dbfb8b94f2a5"
    },
    {
        "author": "王鎡",
        "paragraphs": [
            "水路隨山轉，溪晴踏軟沙。",
            "斜陽曬魚網，疏竹露人家。",
            "行蟹上枯岸，饑禽銜落花。",
            "老翁分石坐，閑話到桑麻。"
        ],
        "title": "溪村",
        "id": "508bee38-23b0-404e-9d2d-6fdfe60c4f7f"
    },
    {
        "author": "王鎡",
        "paragraphs": [
            "髮影明寒鏡，蕭蕭亦自憐。",
            "故人難會面，行客又經年。",
            "晴雪添崖瀑，春雲雜曉烟。",
            "相思有書札，寫盡夜燈前。"
        ],
        "title": "寄友",
        "id": "2074b456-b06c-4708-8a9f-31e9dae68b34"
    },
    {
        "author": "王鎡",
        "paragraphs": [
            "榮枯皆定數，枉作送窮吟。",
            "有色非真畫，無腔是古琴。",
            "青松秦世事，黄菊晉人心。",
            "塵外烟蘿客，相尋入遠林。"
        ],
        "title": "山中",
        "id": "169d142f-dcc9-46b5-bca6-5407bab0ecdd"
    },
    {
        "author": "王鎡",
        "paragraphs": [
            "柯栝各西東，音書久不通。",
            "山河隔今古，天地老英雄。",
            "局敗棋難著，愁多酒易中。",
            "花前多少恨，無語寄春風。"
        ],
        "title": "避亂柯巖綠坡諸公以詩見寄",
        "id": "c2c7bc56-4dfc-4659-bd95-e27c5d1ff543"
    },
    {
        "author": "王鎡",
        "paragraphs": [
            "倦客蕭蕭兩鬢秋，柳絲無力絆歸舟。",
            "曉風落葉辭高樹，夜月行人在別洲。",
            "千里關河鄉國夢，一江烟浪古今愁。",
            "雁聲過盡青天闊，却憶同登望海樓。"
        ],
        "title": "寄杜北山",
        "id": "e9c2feed-c838-453f-8be1-7d9be2835919"
    },
    {
        "author": "王鎡",
        "paragraphs": [
            "屋頭蘚樹蛻鳴蛩，池上溝泉鑿石通。",
            "香老蒲花春洞影，凉生槲葉午窗風。",
            "泥瓶開酒留樵客，篛笠穿雲訪藥翁。",
            "雖是一貧清似水，定無徭役到山中。"
        ],
        "title": "山居",
        "id": "434f4319-19c6-41f5-9b4b-bfce73657d9d"
    },
    {
        "author": "王鎡",
        "paragraphs": [
            "去年泛菊醉重陽，今日誰知各異鄉。",
            "落葉石闌霜信早，敗荷池屋雨聲凉。",
            "人情好惡花甘苦，世事榮枯草短長。",
            "別有駿鵰雙翮健，剛風摩透入蒼茫。"
        ],
        "title": "暮秋寄仙洲舍弟",
        "id": "e2bb58fe-737a-4c79-9899-ace1eba62c48"
    },
    {
        "author": "王鎡",
        "paragraphs": [
            "魚書難寄水空流，兩袖西風破黑裘。",
            "客夢蘆花晉城月，歸心楓葉浙山秋。",
            "世情老去諳方熟，愁事來時醉便休。",
            "滿目關河懷古恨，如今何處問孫劉。"
        ],
        "title": "金陵感秋",
        "id": "d000b498-6ced-4c05-ad83-2bb1d0f03a28"
    },
    {
        "author": "王鎡",
        "paragraphs": [
            "薄暖輕寒未肯分，遊衫換作粉紅新。",
            "綠香酒影摇宮扇，紅皺裙文上舞裀。",
            "楊柳錦鞍春富貴，海棠銀燭夜精神。",
            "風流難學唐崔護，花下題詩憶故人。"
        ],
        "title": "春遊",
        "id": "46d2bdb7-9717-40cc-8a74-8fcff89f99d1"
    },
    {
        "author": "王鎡",
        "paragraphs": [
            "地爐煨火柏枝香，借宿寒寮到上方。",
            "山近白雲歸古殿，風高黄葉響空廊。",
            "敲門僧踏梅花月，入夜猿啼楓樹霜。",
            "夢醒不知窗日上，時聞經磬出松堂。"
        ],
        "title": "宿香嚴院",
        "id": "e678e0dd-364a-4ec2-acb8-74a8e2392ce3"
    },
    {
        "author": "王鎡",
        "paragraphs": [
            "湖山掩映雁潭秋，今古詩人說勝遊。",
            "綠柳影分騎馬路，赤楓葉落釣魚舟。",
            "前坡風送歸樵笛，別墅雲藏賣酒樓。",
            "長記尋梅冰雪裏，氈靴駝帽鷫鸘裘。"
        ],
        "title": "湖山即景次尹綠波",
        "id": "4444673d-966b-4b7d-8e03-9dd6ee91cff5"
    },
    {
        "author": "王鎡",
        "paragraphs": [
            "國事彫零王氣衰，東南豪傑竟何之。",
            "雲寒廢殿排班石，草卧前朝記事碑。",
            "沙漲浙江龍去遠，天寬北闕鳳歸遲。",
            "可憐不老吳山月，曾照官家寵幸時。"
        ],
        "title": "古杭感事  其一",
        "id": "f3c855c5-a4b6-4388-9df4-f488a246ac0d"
    },
    {
        "author": "王鎡",
        "paragraphs": [
            "入北鑾輿竟不回，銜花輦路長蒼苔。",
            "九重禁地爲僧舍，六代園陵變劫灰。",
            "宋國衣冠春草綠，趙宮珠翠野花開。",
            "雖然興廢俱天數，禍自奸臣誤國來。"
        ],
        "title": "古杭感事  其二",
        "id": "f8ff4d8f-5a14-44fb-a9c6-22fc8cda1815"
    },
    {
        "author": "王鎡",
        "paragraphs": [
            "苔痕分路見人家，犬護籬根卧落花。",
            "一片林塘詩境界，四時花果隠生涯。",
            "鋤山揀日春栽藥，汲水和雲夜煮茶。",
            "耕錄有文須點看，旋摇松露入硃砂。"
        ],
        "title": "尹綠坡閒吟所",
        "id": "ec2ac3fb-3d98-4f9f-bfbe-37bb61038be8"
    },
    {
        "author": "王鎡",
        "paragraphs": [
            "瑞雲深處碧玲瓏，得道高人在此中。",
            "玉樹影迷唐舊邸，金鐘聲繞漢諸宮。",
            "夜看西北天星近，曉對東南海日紅。",
            "咫尺便分仙俗路，吳山斜出錦屏風。"
        ],
        "title": "登開元宮德和樓",
        "id": "45e1a2ac-4cac-4558-9186-d2adc8302200"
    },
    {
        "author": "王鎡",
        "paragraphs": [
            "蓮盂送別萬峰雲，龍虎山前過小春。",
            "草履慣穿枯嶺葉，布衣猶带舊京塵。",
            "氈寒不見游仙夢，路遠誰憐倦客貧。",
            "東望海門歸未得，北風吹雪滿唐巾。"
        ],
        "title": "寓龍虎山示張鍊師",
        "id": "6c6ffd25-0045-4c77-847d-0f7331fa0bef"
    },
    {
        "author": "王鎡",
        "paragraphs": [
            "春入青山伴白雲，市朝新事不曾聞。",
            "心無利慾愁都散，路有仙凡悟便分。",
            "夜月蕉花秦世夢，寒烟草子宋時墳。",
            "抽丁不到空林客，自採楓香禮斗君。"
        ],
        "title": "山中述懷柬詳議梅磵四弟",
        "id": "76dafd6f-e550-4a18-ae40-1b5d57a19176"
    },
    {
        "author": "王鎡",
        "paragraphs": [
            "羽書飛報南州捷，百萬戎師盡轉官。",
            "豪傑危中成事易，規模狹處濟時難。",
            "雲生殺氣鵰旗暗，風肅軍聲虎帳寒。",
            "何日山河□□□，□□□□舊衣冠。"
        ],
        "title": "時事",
        "id": "f3a357d4-92fe-4a8d-9654-ecd91b478547"
    },
    {
        "author": "王鎡",
        "paragraphs": [
            "鏡裏初疑看不真，衰顔只恐是他人。",
            "醫言斷酒方除病，母戒觀書亦損神。",
            "卧久不知黄葉落，起來還見白髭新。",
            "橫梳頭髮斜陽下，半脫清風半委塵。"
        ],
        "title": "病中",
        "id": "dfac2ca7-bd78-4375-8c4a-e2889349f25a"
    },
    {
        "author": "王鎡",
        "paragraphs": [
            "燒罷心香午夜闌，玉纖輕捻剪刀寒。",
            "衣成恐不如郎意，獨著燈前照影看。"
        ],
        "title": "裁衣曲",
        "id": "1c14d662-d9e4-4be0-806c-27e4b770a6f6"
    },
    {
        "author": "王鎡",
        "paragraphs": [
            "酒闌歌罷翠簾遮，午夜烏啼月未斜。",
            "多少斷雲心上事，結成香夢是梨花。"
        ],
        "title": "春酌",
        "id": "83a991df-6b5a-47a3-97ea-eed8485dbdf0"
    },
    {
        "author": "王鎡",
        "paragraphs": [
            "南北高峰叫杜鵑，斜陽浮翠斷橋邊。",
            "畫船歸處江湖夢，一半樓臺楊柳烟。"
        ],
        "tags": [
            "西湖"
        ],
        "title": "西湖",
        "id": "bbd9be0e-f284-456f-a43b-843736918c5d"
    },
    {
        "author": "王鎡",
        "paragraphs": [
            "同心難結繡雲長，紅玉沉泥草亦香。",
            "嬌魄年年寒食節，定應湖上作鴛鴦。"
        ],
        "title": "蘇小小墓",
        "id": "4a7bb04a-1981-4826-98ea-6a687b69af95"
    },
    {
        "author": "王鎡",
        "paragraphs": [
            "怯暖新裁白苧衣，棋聲深院客來稀。",
            "春風無力晴絲軟，絆住楊花不肯飛。"
        ],
        "title": "怯暖",
        "id": "d7ca15d1-cbb7-4855-bb59-3240549405f0"
    },
    {
        "author": "王鎡",
        "paragraphs": [
            "祖龍癡欲望長年，却遣君房渡海船。",
            "枉去蓬山覓丹藥，桃源亦自有神仙。"
        ],
        "title": "秦望山",
        "id": "43c0f53e-2167-468d-806f-b7742954e0f4"
    },
    {
        "author": "王鎡",
        "paragraphs": [
            "夾泥花上燕巢邊，翠箔桑空蠶又眠。",
            "天氣纔晴風候別，坐看盆藕出雙錢。"
        ],
        "title": "深春  其一",
        "id": "46e4c445-b887-4f77-8686-773ba41f7adf"
    },
    {
        "author": "王鎡",
        "paragraphs": [
            "燕子來時春又休，暖風吹綠上枝頭。",
            "繡簾不隔荼䕷月，香影無人自入樓。"
        ],
        "title": "深春  其二",
        "id": "feb8fad8-f364-4802-bfd1-c4bc1c52d566"
    },
    {
        "author": "王鎡",
        "paragraphs": [
            "羅裙濺濕鬢雲偏，摇落香風滿畫船。",
            "忽憶夜來憔悴夢，鴛鴦正在藕花邊。"
        ],
        "title": "采蓮曲",
        "id": "46f62427-8624-45a1-8ff1-2caebe2af356"
    },
    {
        "author": "王鎡",
        "paragraphs": [
            "蟬噪凉生玉漏秋，夢回空憶到龍樓。",
            "妾身恨不如黄葉，得趁流泉出御溝。"
        ],
        "title": "秋宮辭",
        "id": "8f3d7436-cbfc-439f-a11f-f57e2375d9c9"
    },
    {
        "author": "王鎡",
        "paragraphs": [
            "桃飛紅雪上簾鈎，楊柳風絲拂畫樓。",
            "日透闌干人病酒，賣花聲過懶搔頭。"
        ],
        "title": "春閨辭",
        "id": "16a0314b-bebc-440b-83c1-701ef0f9ecaa"
    },
    {
        "author": "王鎡",
        "paragraphs": [
            "苔侵坐處石頭青，滿屋春雲不用扃。",
            "入定醒來香印冷，一簾花雨濕殘經。"
        ],
        "title": "訪庭植上人",
        "id": "93c6b5d0-f7c5-4db1-a459-4fb4c48783f7"
    },
    {
        "author": "王鎡",
        "paragraphs": [
            "水晶簾掛小池亭，茉莉花香酒易醒。",
            "日影不摇風力軟，蟢絲絆落翠蜻蜓。"
        ],
        "title": "西亭新暑",
        "id": "62d4d956-19c7-4b60-95ee-7e09dc9d4b22"
    },
    {
        "author": "王鎡",
        "paragraphs": [
            "東風敲碎玉闌干，蝴蝶紛飛夢欲殘。",
            "翠被壓床銀燭暗，夜深誰問海棠寒。"
        ],
        "title": "春夢",
        "id": "9fec99d9-fdcb-4f11-be79-b2e9f268cd28"
    },
    {
        "author": "王鎡",
        "paragraphs": [
            "吹笛何人在小樓，夜深不下玉簾鈎。",
            "凉風敲落梧桐葉，片片飛來盡是秋。"
        ],
        "title": "喜凉",
        "id": "b97d0889-df56-46aa-896d-d96c1bd3f548"
    },
    {
        "author": "王鎡",
        "paragraphs": [
            "不收石上著殘棋，山月無聲鶴睡時。",
            "落葉打窗霜滿屋，有僧吟得夜寒詩。"
        ],
        "tags": [
            "西湖"
        ],
        "title": "宿西湖上竺",
        "id": "3403afc5-7612-46f2-8e1b-d6c313350009"
    },
    {
        "author": "王鎡",
        "paragraphs": [
            "飛鷗貼水水連天，一半青山一半烟。",
            "日暮潮迴漁父醉，不知船閣淺沙邊。"
        ],
        "title": "水居",
        "id": "da2b48e4-eb1e-46f0-a6f4-d49d09674182"
    },
    {
        "author": "王鎡",
        "paragraphs": [
            "拾翠車閒輦路塵，山南山北杜鵑春。",
            "誰家庭院東風裏，飛出桃花不見人。"
        ],
        "title": "斷橋春望",
        "id": "8e40a373-bdec-4e12-a585-bfed61b47851"
    },
    {
        "author": "王鎡",
        "paragraphs": [
            "千絲楊柳拂征篷，一望菱花漾曉風。",
            "人在畫樓高處立，鷺鷥飛入水晶宮。"
        ],
        "title": "吳江旅思",
        "id": "cf4f5945-7e7e-4c80-88ab-ed6c95551d7b"
    },
    {
        "author": "王鎡",
        "paragraphs": [
            "花蘚層層潤石牀，綠陰多處自生凉。",
            "閒將筆染荼䕷露，寫得春辭滿紙香。"
        ],
        "title": "花下作字付葉柘山使者",
        "id": "fd493d4f-62e2-4e5e-9153-12948a85ea60"
    },
    {
        "author": "王鎡",
        "paragraphs": [
            "玉屏烟冷鷓鴣斑，翡翠簾遮好夢殘。",
            "雨又未休人又懶，杏花無力不禁寒。"
        ],
        "title": "春寒",
        "id": "8c7a187c-afa4-4282-877a-39a04002a2d4"
    },
    {
        "author": "王鎡",
        "paragraphs": [
            "詞入秦樓唱至今，夜魂應共水仙吟。",
            "墳前幾樹桃花月，照得風流不死心。"
        ],
        "title": "孫花翁墓",
        "id": "0e7a8b0b-f2ce-4e90-bc96-de05c6f2d63e"
    },
    {
        "author": "王鎡",
        "paragraphs": [
            "欲買寒江載月船，牀頭金盡却誰憐。",
            "客囊空有詩千首，難向紅樓當酒錢。"
        ],
        "title": "呈趙使君時方西遁",
        "id": "a5066cec-8051-4dfb-b711-8000ec8b2d1b"
    },
    {
        "author": "王鎡",
        "paragraphs": [
            "輕綃剪翅約秋霜，點水低飛戀野塘。",
            "忽趁遊蜂過牆去，可憐不識百花香。"
        ],
        "title": "蜻蜓",
        "id": "bd2c8764-b72c-44ec-8a23-5c7dc45666ef"
    },
    {
        "author": "王鎡",
        "paragraphs": [
            "喜信今宵報與誰，玉人曾剪畫雙眉。",
            "等閒開落銀缸見，只是春風不得知。"
        ],
        "title": "燈花",
        "id": "311cdc85-d928-4275-84c7-3b58e58490f7"
    },
    {
        "author": "王鎡",
        "paragraphs": [
            "籬根醉倒任斜陽，隔夜茱萸便不香。",
            "莫把黄花遮破帽，教人見我鬢邊霜。"
        ],
        "title": "重陽紀懷",
        "id": "38ed94fe-00bc-476d-b7a8-7a197d6d5964"
    },
    {
        "author": "王鎡",
        "paragraphs": [
            "山花幽草自成春，深入仙源欲避秦。",
            "地僻不知南北事，相逢盡是種桃人。"
        ],
        "title": "仙源即事  其一",
        "id": "95a69bd3-3179-4d9d-8aa9-e810d260d4c3"
    },
    {
        "author": "王鎡",
        "paragraphs": [
            "避世移家入亂山，松風杉雨打窗寒。",
            "牀頭一卷麻衣易，自點松明盡夜看。"
        ],
        "title": "仙源即事  其二",
        "id": "46af5910-76bb-4eda-a469-7d1b3cb83db1"
    },
    {
        "author": "王鎡",
        "paragraphs": [
            "晚風簌簌荻花飛，絡緯聲乾豆葉稀。",
            "水國易寒裘馬健，織金添作海青衣。"
        ],
        "title": "秋日過京口",
        "id": "707af9e5-b4cd-46f6-861e-04b879258dc2"
    },
    {
        "author": "王鎡",
        "paragraphs": [
            "靼衫閃色織雲羅，白馬金鞍載翠娥。",
            "把盞醉歸營月上，胡琴捍撥採茶歌。"
        ],
        "title": "軍中樂二首  其一",
        "id": "b8eb0e1e-2107-4f98-a70f-162ea86e956c"
    },
    {
        "author": "王鎡",
        "paragraphs": [
            "珊瑚提榼紫金杯，氈帳藏春暖不開。",
            "馬上嬌娃花滿笠，隨軍出看打毬回。"
        ],
        "title": "軍中樂二首  其二",
        "id": "12ea84f0-fdbe-4d78-8e7b-9a376ec9a859"
    },
    {
        "author": "王鎡",
        "paragraphs": [
            "翠雲低護玉樓臺，露洗香苞逐漸開。",
            "昨夜賞花人酒醉，月中錯認水晶杯。"
        ],
        "title": "白牡丹",
        "id": "052964a1-ebc6-4e5c-a79f-67322ab09801"
    },
    {
        "author": "王鎡",
        "paragraphs": [
            "費盡臙脂捻得成，楊妃醉後越娉婷。",
            "定應夢著三郎事，吹老春風不肯醒。"
        ],
        "title": "睡海棠",
        "id": "8e666458-9b81-45b1-9360-76b559aa9ac5"
    },
    {
        "author": "王鎡",
        "paragraphs": [
            "酒醒湖光生嫩凉，卧船吹笛藕花香。",
            "遊人盡逐鶑花去，一片閒情在夕陽。"
        ],
        "title": "湖上晚望",
        "id": "c950d582-f0f2-46fb-9cdc-06f23ec758b1"
    },
    {
        "author": "王鎡",
        "paragraphs": [
            "槍旗獵獵動風纓，土雨如雲殺氣腥。",
            "認得打圍枯草際，霜鵰飛趁海東青。"
        ],
        "title": "胡地曲",
        "id": "84024905-20d8-4064-8ebc-d5053b858bae"
    },
    {
        "author": "王鎡",
        "paragraphs": [
            "井氣蒸雲濕石欄，白頭道士自燒丹。",
            "開門風带琴聲出，一陣松花滿醮壇。"
        ],
        "title": "壽光宮",
        "id": "690668f4-da78-4e1b-b20f-407cb53cbc90"
    },
    {
        "author": "王鎡",
        "paragraphs": [
            "竹絲籃裏白魚肥，日落江頭換酒歸。",
            "只恐明朝江雪凍，老妻連夜補簑衣。"
        ],
        "title": "漁父吟",
        "id": "4119cbaa-6030-4c37-8a92-ac8ca13020a3"
    },
    {
        "author": "王鎡",
        "paragraphs": [
            "逢春嬌病鬢蓬鬆，偷拆郎書讀未終。",
            "驀地人來無語答，含羞滿面發潮紅。"
        ],
        "title": "閨詞",
        "id": "00609e9c-732b-4f7d-8c3c-cb931968ab13"
    },
    {
        "author": "王鎡",
        "paragraphs": [
            "平生自笑拙經營，薄有泉田稅犢耕。",
            "實地立身終是穩，權門炙手不爲榮。",
            "孤山名以吟梅重，彭澤官因愛菊輕。",
            "塵世幾人貪富貴，可憐頭白竟無成。"
        ],
        "title": "述懷  其一",
        "id": "b96b8fc7-06a8-4f92-a677-44ed1e806a80"
    },
    {
        "author": "王鎡",
        "paragraphs": [
            "心如冰靜已無波，劫世虛言莫問他。",
            "老眼易昏書字大，醉言難謹忤人多。",
            "山厨烟火燒紅葉，水國衣裳製綠簑。",
            "濁富清貧分兩路，高眠不管吏徵科。"
        ],
        "title": "述懷  其二",
        "id": "336aef0c-8b15-4a45-b4d7-01237ac390ec"
    },
    {
        "author": "王鎡",
        "paragraphs": [
            "黄金揮盡見空囊，肯把愁眉惱曲腸。",
            "三月時光鶑世界，一年春夢蝶家鄉。",
            "教成舞妓看楊柳，嬌語眠姬惜海棠。",
            "昨日醉遊歸路晚，落花飛趁馬蹄香。"
        ],
        "title": "春日即事",
        "id": "5ab73a10-b203-4bbc-bff9-09d19818f160"
    },
    {
        "author": "王鎡",
        "paragraphs": [
            "處世功名莫躁爲，識時機變在防危。",
            "吉凶有數曾參易，勝負無心不著棋。",
            "事向直中多骨突，人於財上重交知。",
            "後車能悟前車覆，箴警何須座右碑。"
        ],
        "title": "書懷",
        "id": "96b46b47-63e5-422f-9273-1c6326780031"
    },
    {
        "author": "王鎡",
        "paragraphs": [
            "選定唐詩手自編，醒時消遣醉時眠。",
            "家家雲氣山藏雨，處處蛙啼水滿田。",
            "松樹倒生臨澗影，竹根斜掛過牆鞭。",
            "客來無可延清話，旋摘新茶瓦鼎煎。"
        ],
        "title": "山居即事  其一",
        "id": "a4db2481-9c95-43e1-87ea-7b9fdcd0b836"
    },
    {
        "author": "王鎡",
        "paragraphs": [
            "閒居却笑俗人忙，又欲移門向野塘。",
            "午爨松脂粘斧膩，曉行雲氣濕衣凉。",
            "長生瑶草成丹藥，萬歲靈藤結紫香。",
            "林下知心時有月，黄昏相伴入藜牀。"
        ],
        "title": "山居即事  其二",
        "id": "0a991316-29e4-409d-b1f9-60172209fb04"
    },
    {
        "author": "王鎡",
        "paragraphs": [
            "草廬夢醒舊南陽，萬事灰心笑一場。",
            "齒漱石泉消酒渴，手挼草藥染衣香。",
            "菊花夜白因添月，柿葉秋紅不是霜。",
            "大雅今時無問字，天風時到響琴床。"
        ],
        "title": "返山居",
        "id": "a1cf5469-d9cc-4e3a-9fea-23f4f8f807d8"
    },
    {
        "author": "王鎡",
        "paragraphs": [
            "風報輕寒入暮天，滯行多被酒留連。",
            "花村無月路全黑，竹屋有燈人未眠。",
            "雲氣蒼茫沉遠樹，春心浩蕩怯啼鵑。",
            "忽晴又雨都無准，泥污吟衫亦懶湔。"
        ],
        "title": "村中夜歸",
        "id": "649bc948-53c6-465b-8de8-017174a12e66"
    },
    {
        "author": "王鎡",
        "paragraphs": [
            "棕鞋閒踏軟紅塵，道眼青山認得真。",
            "不是江湖相識者，誰來泉石訪幽人。",
            "夜寒草屋三更雨，心事梨花一片春。",
            "莫笑家風太枯淡，地壚溫酒話逃秦。"
        ],
        "title": "謝尹綠坡見訪",
        "id": "0c36188e-35d9-419d-8cf5-d28bc3978907"
    },
    {
        "author": "王鎡",
        "paragraphs": [
            "日色開晴又半朝，山溪纔漲響於潮。",
            "花遭夜雨心先病，柳媚春風眼易嬌。",
            "世變漢人能北語，亂興晉室有童謠。",
            "自從國事推遷後，處處禍延林木焦。"
        ],
        "title": "春雨感懷",
        "id": "3ce66003-0447-45a4-b482-9ab8660aa82a"
    },
    {
        "author": "王鎡",
        "paragraphs": [
            "渡頭步石巳平沉，三月溪流處處新。",
            "柳絮飄零遊子夢，草花清浄道人心。",
            "只消貧有詩傳世，不要狂思藥化金。",
            "一片夕陽天共遠，鵑聲相應隔山林。"
        ],
        "title": "暮春",
        "id": "99ef42d9-1ed5-4f01-8543-b9826baafc7d"
    },
    {
        "author": "王鎡",
        "paragraphs": [
            "心視功名一羽輕，能吟好句出天生。",
            "要磨自己功夫到，肯學前人步武行。",
            "紙上烟雲纔欲掃，毫端風雨已先驚。",
            "學詩恰似求仙術，待得成時徹骨清。"
        ],
        "title": "和葉碧峰韻",
        "id": "34dd0e35-0dc7-4769-9432-79f5ae60c865"
    },
    {
        "author": "王鎡",
        "paragraphs": [
            "兩肩山聳梅花瘦，戒飲心齋要獨清。",
            "學得晉人文更古，寫如唐帖草尤精。",
            "青衫命欠生前貴，白髮詩香死後名。",
            "魂共靈華應不散，隨仙詔到五雲城。"
        ],
        "title": "哭葉柘山",
        "id": "f8624e8e-c258-4a86-b6fb-7b559230a035"
    },
    {
        "author": "王鎡",
        "paragraphs": [
            "廢苑春風楊柳青，啼鶑猶學館娃聲。",
            "百年氣數花開落，一代興亡潮長平。",
            "香徑跡荒輿輦絕，屧廊基在蘚苔生。",
            "繁華已逐英雄去，留得斜陽伴古城。"
        ],
        "title": "姑蘇述古",
        "id": "dd3ccf1e-ea25-469e-89d4-3662268a8ae7"
    },
    {
        "author": "王鎡",
        "paragraphs": [
            "甘苦炎凉已遍經，少年磨洗晚年成。",
            "脚行險處人都錯，心放寬時事自明。",
            "閲世興衰天有眼，隨時消長水無情。",
            "一身收拾歸繩墨，纔動千條萬緒生。"
        ],
        "title": "涉世",
        "id": "ac6b19f0-b591-49be-9249-0febf0007f67"
    },
    {
        "author": "王鎡",
        "paragraphs": [
            "桂香風老鬢颼颼，添著湘羅小夾裘。",
            "烟鎖亭臺青嶂曉，露寒簾幕畫堂秋。",
            "雁來花發芙蓉浦，燕去影疏楊柳樓。",
            "隔岸梧桐易憔悴，未霜葉落滿河舟。"
        ],
        "title": "吳山旅樓秋望",
        "id": "40655f7c-b2d7-4f7c-9321-34e1361f229e"
    },
    {
        "author": "王鎡",
        "paragraphs": [
            "杜鵑啼老萬山紅，天氣於春便不同。",
            "半壁蕉雲收暑雨，一簾絮雪撲晴風。",
            "燕巢子出雕梁暖，蠶繭蛾生翠箔空。",
            "閒却香車無採處，欲隨簑笠看田翁。"
        ],
        "title": "初夏",
        "id": "465a012c-d466-48e7-b9f5-28733cec726e"
    },
    {
        "author": "王鎡",
        "paragraphs": [
            "簷雨篩珠響未休，梅黄天色淡於秋。",
            "蟲依草褥牆腰語，魚弄荷錢水面遊。",
            "浸酒藥苗重石甕，濕書松氣入山樓。",
            "晚晴閒趁漁人去，學把絲竿坐釣舟。"
        ],
        "title": "梅雨",
        "id": "8f7eaf84-57d1-4a66-b82c-29612fc06819"
    },
    {
        "author": "王鎡",
        "paragraphs": [
            "送君去作江湖客，我亦心飛逐海鴉。",
            "有竹有梅須歇舫，可詩可酒便爲家。",
            "秦樓夜月聽傳曲，輦路春風看賣花。",
            "吊古須瞻岳王墓，留題好句入棲霞。"
        ],
        "title": "送友竹弟入京",
        "id": "a7605e5d-3523-478b-b770-1895e3b8847f"
    },
    {
        "author": "王鎡",
        "paragraphs": [
            "年年吟帽客他鄉，柳絮飛時日漸長。",
            "遠樹雲生殘照沒，近梅風重早晨凉。",
            "桑條带露歸蠶室，花片隨泥上燕梁。",
            "歷日又催春色去，田家便有插秧忙。"
        ],
        "title": "客路晚春",
        "id": "1cbbb32b-907e-4c46-b0cd-5b8820eb7a25"
    },
    {
        "author": "王鎡",
        "paragraphs": [
            "自詠自書粘壁上，何須古畫與名碑。",
            "隔牆風落閒花片，日日飛來入硯池。"
        ],
        "title": "月洞書屋",
        "id": "96de369b-b495-43f9-832c-45294ac8c249"
    },
    {
        "author": "王鎡",
        "paragraphs": [
            "棲桀棲塒歲月深，咿咿喔喔放豪音。",
            "九苞彩色丹山鳳，春暖還須報上林。"
        ],
        "title": "高冠獨步",
        "id": "1de9530a-31a3-4cbd-954b-699d464ff10d"
    },
    {
        "author": "王鎡",
        "paragraphs": [
            "春風吹動漏聲殘，醉後歸來獨倚闌。",
            "雨濕落花飛不去，亂紅粘滿石棋盤。"
        ],
        "title": "飲散",
        "id": "43d11328-e895-41ac-9df1-cfe59493760b"
    },
    {
        "author": "王鎡",
        "paragraphs": [
            "斷階露草濕鳴蛩，桐樹凉生落葉中。",
            "月上小樓人未睡，曲欄敲遍倚西風。"
        ],
        "title": "凉夜",
        "id": "781cfd83-8282-4e4a-a820-9646ddcd0d51"
    },
    {
        "author": "王鎡",
        "paragraphs": [
            "袂分鴛錦夢雙殘，一線啼痕枕未乾。",
            "門掩青燈人自去，杏花風起落花看。"
        ],
        "title": "惜別",
        "id": "0ed90cdc-7991-4d31-a07f-23971c7e15eb"
    },
    {
        "author": "王鎡",
        "paragraphs": [
            "枕書午睡正朦朧，雲翠風凉透葛中。",
            "喚醒一床蝴蝶夢，軋鴉聲在隔樓東。"
        ],
        "title": "午睡",
        "id": "48ecc343-eb40-49ec-8063-3e24ac87a62f"
    },
    {
        "author": "王鎡",
        "paragraphs": [
            "柳院春歸雪未乾，試燈歌巷月痕寒。",
            "懶隨翠影紅香走，自買梅花插燭看。"
        ],
        "title": "元宵",
        "id": "8137625d-9d51-46e3-b18f-aa7748b840ab"
    },
    {
        "author": "王鎡",
        "paragraphs": [
            "垂鬟不語立花陰，忽向東風淚滿襟。",
            "長記湖邊寒食節，柳絲曾折贈同心。"
        ],
        "title": "佳人春思",
        "id": "4ee3108d-ef60-4434-b4b9-d684aaebe0ec"
    },
    {
        "author": "王鎡",
        "paragraphs": [
            "倚闌人瘦怨東風，從此吹香夢亦空。",
            "春色自隨鶑蝶去，楊花飛入畫樓中。"
        ],
        "title": "春怨",
        "id": "1f3e0a77-e416-4301-8644-8cbf1aa501cd"
    },
    {
        "author": "王鎡",
        "paragraphs": [
            "晴晝軟風春草香，綠窗人困日初長。",
            "雙雙燕子飛無力，低傍花陰一带凉。"
        ],
        "title": "春晝",
        "id": "63d73e25-d78e-4d26-a30b-ac1dc1c85e6a"
    },
    {
        "author": "王鎡",
        "paragraphs": [
            "綠樹江南啼子規，落花流水洗胭脂。",
            "無情風雨朝朝惡，誤却歸來海燕遲。"
        ],
        "title": "春雨",
        "id": "85353887-65b8-406f-a7a2-aedfb116cfb1"
    },
    {
        "author": "王鎡",
        "paragraphs": [
            "一簾翠雨柳生烟，金屋無人理管絃。",
            "春去啼鶑留不住，隨花飛過別秋千。"
        ],
        "title": "春去",
        "id": "90430b2c-9ad0-420e-abe1-5a77ee5e64dc"
    },
    {
        "author": "王鎡",
        "paragraphs": [
            "柳絲風緊雨痕乾，却怕雙飛燕子寒。",
            "梨雪吹香春夢遠，有人中酒隔簾看。"
        ],
        "title": "春院",
        "id": "3faed394-769f-437c-ad2f-7b6a5ced8e9a"
    },
    {
        "author": "王鎡",
        "paragraphs": [
            "泥牛鞭散六街塵，生菜挑來葉葉春。",
            "從此雪消風自軟，梅花合讓柳條新。"
        ],
        "title": "立春",
        "id": "59908a78-5d06-44a5-9aec-ab9864e36c85"
    },
    {
        "author": "王鎡",
        "paragraphs": [
            "清齋飯罷一甌茶，靜聽山蜂報早衙。",
            "日色弄陰雲去住，楮窗香潤落藤花。"
        ],
        "title": "春日即事",
        "id": "6ba166ea-8a91-4960-86a5-2aa6b07a7369"
    },
    {
        "author": "王鎡",
        "paragraphs": [
            "燭底裁詞按玉簫，翠宮合唱取腔嬌。",
            "梨花影護春風暖，不用香薰酒自消。"
        ],
        "title": "春夜家宴",
        "id": "8b46a33b-464d-4ab9-b6dd-861638110467"
    },
    {
        "author": "王鎡",
        "paragraphs": [
            "賣花聲斷雨濛濛，怯酒情懷易得中。",
            "燕子自來還自去，胭脂吹老海棠風。"
        ],
        "title": "暮春即事",
        "id": "a76ac947-ce86-4650-a272-c9bc0beb4620"
    },
    {
        "author": "王鎡",
        "paragraphs": [
            "闌干曲曲柳陰陰，路積殘紅半指深。",
            "却謝多情雙燕子，飛來飛去說春心。"
        ],
        "title": "惜春",
        "id": "9f5948b1-9555-4b6f-9513-9203cfd4bbe9"
    },
    {
        "author": "王鎡",
        "paragraphs": [
            "芳歇紅稀蝶懶來，瀟瀟風雨送春回。",
            "綠陰如許無人看，軟玉枝頭已有梅。"
        ],
        "title": "初夏三首  其一",
        "id": "bb6993a2-7395-4365-aa77-a2ebaa8438bf"
    },
    {
        "author": "王鎡",
        "paragraphs": [
            "牧笛無腔雨似烟，菜花成子日如年。",
            "人家火養春蠶快，要趁工夫下早田。"
        ],
        "title": "初夏三首  其二",
        "id": "a2047ffe-373a-4c63-95c8-34ada8cd935f"
    },
    {
        "author": "王鎡",
        "paragraphs": [
            "竹鷄啼雨隔林塘，四月山深梅未黄。",
            "水近洞門雲氣濕，葛花開上石眠床。"
        ],
        "title": "初夏三首  其三",
        "id": "9fb89321-86b0-4a36-9ff2-c3b829749990"
    },
    {
        "author": "王鎡",
        "paragraphs": [
            "榴花掩映在樓臺，面面軒窗照水開。",
            "一路翠萍分未合，採蓮船去釣船來。"
        ],
        "title": "湖邊夏日即事",
        "id": "019602bc-2c57-4d3a-8524-efd5f57ba4b4"
    },
    {
        "author": "王鎡",
        "paragraphs": [
            "雲碧紗厨水閣中，鴛鴦花冷枕玲瓏。",
            "描金團扇無人用，一陣荷香一陣風。"
        ],
        "title": "水閣納凉",
        "id": "e53e7318-0262-4f63-9a11-a646172a89fd"
    },
    {
        "author": "王鎡",
        "paragraphs": [
            "絲絲梅雨濕榴花，處處釵符裊鬢鴉。",
            "醉聽畫樓思遠曲，艾枝簪滿碧巾紗。"
        ],
        "title": "重午",
        "id": "3f418561-893e-4552-a0b2-74c092efd82f"
    },
    {
        "author": "王鎡",
        "paragraphs": [
            "草蚊聲歇樹鳴螿，碧漢無人夜氣凉。",
            "起向翠爐更宿炭，一絲沉水有殘香。"
        ],
        "title": "暑夕三首  其一",
        "id": "373d0104-eff8-40e8-9958-3d9c7fb11917"
    },
    {
        "author": "王鎡",
        "paragraphs": [
            "枕石雲邊睡一場，蘚花泉洞碧松香。",
            "朱門正役風車苦，不識山中有此凉。"
        ],
        "title": "暑夕三首  其二",
        "id": "7abd1771-07fd-4b7c-b7ee-fcff6873089e"
    },
    {
        "author": "王鎡",
        "paragraphs": [
            "夜深月曬碧荷香，傍水亭臺易得凉。",
            "更剪遮窗蕉葉去，放教山影入藤牀。"
        ],
        "title": "暑夕三首  其三",
        "id": "e98b8423-9fca-47b3-9634-e9bcc26b7bd8"
    },
    {
        "author": "王鎡",
        "paragraphs": [
            "西風吹縐碧紗衣，金井梧桐昨夜飛。",
            "自汲井花調藥罷，却簪秋葉滿頭歸。"
        ],
        "title": "立秋",
        "id": "5787018b-2521-4fdc-bf50-85d9d4c6a78a"
    },
    {
        "author": "王鎡",
        "paragraphs": [
            "水影沉雲冷碧天，自撐小艇摘湖蓮。",
            "忽然吟得西風句，正在斜陽落雁邊。"
        ],
        "title": "秋興",
        "id": "e495eca9-0dfa-4d28-9ae9-dcd710df85b9"
    },
    {
        "author": "王鎡",
        "paragraphs": [
            "綵樓簾影夜沉沉，一片篩凉月似金。",
            "倚得畫欄和袖暖，看人兒女學穿針。"
        ],
        "title": "七夕",
        "id": "fdc6e586-4197-4324-927e-1abd1f23e846"
    },
    {
        "author": "王鎡",
        "paragraphs": [
            "桂香吹老月中秋，人在西風雁過樓。",
            "半夜枕寒清夢斷，銀河影掛玉簾鈎。"
        ],
        "title": "秋夜",
        "id": "daa9128d-6b5c-44ce-91ad-50a6ebece6eb"
    },
    {
        "author": "王鎡",
        "paragraphs": [
            "夜深玉樹不啼鴉，照影殘燈客夢家。",
            "歸計未成秋又去，水邊羞見雁紅花。"
        ],
        "title": "旅邸秋晚二首  其一",
        "id": "7bc1e1cf-1a08-4d6e-935b-cf072bfb349b"
    },
    {
        "author": "王鎡",
        "paragraphs": [
            "井梧敲盡石闌風，放入斜陽水底紅。",
            "秋思漸消離思長，一聲過雁翠樓東。"
        ],
        "title": "旅邸秋晚二首  其二",
        "id": "66ae8e46-e980-4872-9a6c-80247a819cce"
    },
    {
        "author": "王鎡",
        "paragraphs": [
            "典盡寒衣未得歸，客囊惟有带來詩。",
            "夜深月照回家夢，怕殺梅花笛又吹。"
        ],
        "title": "冬暮客中",
        "id": "8734106a-a9b3-4ca3-825c-dd0fd67187e6"
    },
    {
        "author": "王鎡",
        "paragraphs": [
            "松屋篝燈伴夜闌，閉門不管雪花寒。",
            "調朱旋滴梅瓶水，讀過唐詩再點看。"
        ],
        "title": "雪夜二首  其一",
        "id": "8bd2ddb5-8d5a-4bb1-bf44-58e2d495d0e4"
    },
    {
        "author": "王鎡",
        "paragraphs": [
            "落在空中似雨飛，成花因被緊風吹。",
            "銷金帳掩紅嬌處，暖護歌聲醉不知。"
        ],
        "title": "雪夜二首  其二",
        "id": "b490fc0b-fbd7-4fee-8580-6ca2bcca245b"
    },
    {
        "author": "王鎡",
        "paragraphs": [
            "小春氣候不相同，晴却無寒有軟風。",
            "最是湘桃驚暖誤，霜邊偷染一梢紅。"
        ],
        "title": "冬暄",
        "id": "ddf9751f-3222-40df-b99f-6fecd208a055"
    },
    {
        "author": "王鎡",
        "paragraphs": [
            "旌陽仙去墜棲籠，竊藥曾歸草木中。",
            "餐了瓊霜因換雪，至今頂內不粘紅。"
        ],
        "title": "白雞冠",
        "id": "2fa2f71b-a659-4634-8aa8-60ccb8217b0b"
    },
    {
        "author": "王鎡",
        "paragraphs": [
            "楚客曾因葬水中，骨寒化出玉玲瓏。",
            "生時不飲香魂醒，難著春風半點紅。"
        ],
        "title": "白蘭",
        "id": "bdfc90c1-8fa0-4f41-949c-4cd3cfb6e025"
    },
    {
        "author": "王鎡",
        "paragraphs": [
            "蠟包綠萼日纔烘，放出千枝鶴頂紅。",
            "待得雪晴春信透，翠雲圍繞錦屏風。"
        ],
        "title": "山茶",
        "id": "38a3074b-c71c-43ff-9480-ae2598ef2d41"
    },
    {
        "author": "王鎡",
        "paragraphs": [
            "銀臺香露洗金巵，玉佩飄飄醉欲飛。",
            "想是龍宮春宴罷，凌波歸早濕綃衣。"
        ],
        "title": "水仙",
        "id": "bcac382d-7bde-4aab-99b5-cc8238ec9001"
    },
    {
        "author": "王鎡",
        "paragraphs": [
            "鳳簫聲斷綵鸞來，弄玉仙遊竟不回。",
            "英氣至今留世上，年年化作此花開。"
        ],
        "title": "鳳仙",
        "id": "5767555a-383a-426c-8b1d-3e7a2782a0b3"
    },
    {
        "author": "王鎡",
        "paragraphs": [
            "雪玉層層映翠微，蜀王心事此花知。",
            "染紅不到枝頭上，想是啼鵑血盡時。"
        ],
        "title": "白杜鵑",
        "id": "db44c13a-1717-4eba-8f13-916ca73faf5d"
    },
    {
        "author": "王鎡",
        "paragraphs": [
            "雲護蒼虬架影凉，白涎粘滿碧條長。",
            "不須釀酒爲風韻，醉卧花邊夢亦香。"
        ],
        "title": "荼䕷",
        "id": "49f02036-2dd4-40a3-add2-ffdbeaffd520"
    },
    {
        "author": "王鎡",
        "paragraphs": [
            "一身嬌韻倚東風，骨膩肌香易粉融。",
            "好向曉光垂露看，楊妃梳洗出唐宮。"
        ],
        "title": "梨花",
        "id": "a211e90b-ae4e-4555-85d6-0af1adf766e8"
    },
    {
        "author": "王鎡",
        "paragraphs": [
            "片片川羅濕露凉，染紅纔了染鵝黄。",
            "花根疑是忠臣骨，開出傾心向太陽。"
        ],
        "title": "蜀葵",
        "id": "1cdc32c0-a92f-44ac-a9dd-ec0def31f492"
    },
    {
        "author": "王鎡",
        "paragraphs": [
            "金蟲鏤月影玲瓏，璧葉將秋鎖翠櫳。",
            "昨夜樓臺風露冷，幾人魂夢入林中。"
        ],
        "title": "桂",
        "id": "5aaae42b-f243-47ea-82ed-9e97c2c2aff7"
    },
    {
        "author": "王鎡",
        "paragraphs": [
            "葉無圓影柄無香，收盡蓮歌冷碧塘。",
            "一片傷心雲錦地，也曾遮月宿鴛鴦。"
        ],
        "title": "敗荷",
        "id": "83963ca1-c999-413c-82bd-847ea19db294"
    },
    {
        "author": "王鎡",
        "paragraphs": [
            "炎州分得冰花腦，來伴湘波六月凉。",
            "醉折一枝簪鬢睡，曉來印却枕痕香。"
        ],
        "title": "茉莉",
        "id": "b9a00c96-225a-4845-979e-a337ee3af1de"
    },
    {
        "author": "王鎡",
        "paragraphs": [
            "滿湖雲氣曉生寒，蘸影蒸香潤石闌。",
            "萬斛銀珠無用處，翠盤擎到日光乾。"
        ],
        "title": "露荷",
        "id": "d4cdcc88-601f-4657-93e7-01fa9e6af66a"
    },
    {
        "author": "王鎡",
        "paragraphs": [
            "茅屋寂寂烟冥冥，紙帳曉眠人未起。",
            "天風吹動笛聲寒，春滿江南冰雪裏。"
        ],
        "title": "梅花三首  其一",
        "id": "46618896-5008-4ecf-a302-99a316f3dfa9"
    },
    {
        "author": "王鎡",
        "paragraphs": [
            "溪心印影月朦朧，樹剝霜皮一半空。",
            "只見開時冰雪凍，不知花裏有春風。"
        ],
        "title": "梅花三首  其二",
        "id": "5cfc9b6e-a1be-443d-bc46-661c93e91caf"
    },
    {
        "author": "王鎡",
        "paragraphs": [
            "野水橋邊折得看，花頭開盡雪痕乾。",
            "剛風摇動仙雲墜，一夜香深玉骨寒。"
        ],
        "title": "梅花三首  其三",
        "id": "39a29792-e5ce-4164-8db4-cb5c1c79193a"
    },
    {
        "author": "王鎡",
        "paragraphs": [
            "月冷碧雲籠野水，稜稜瘦聳吟肩起。",
            "一天寒氣濕衣裳，人在石橋香影裏。"
        ],
        "title": "訪梅",
        "id": "c5629177-8a1b-407d-b203-a669452f7ecc"
    },
    {
        "author": "王鎡",
        "paragraphs": [
            "美人嬌醉落花鈿，船載笙歌出柳邊。",
            "春滿六橋調馬路，香風飄趁玉絲鞭。"
        ],
        "title": "六橋春望",
        "id": "02a112b3-5319-4a21-9ce8-7bd3fc527c8d"
    },
    {
        "author": "王鎡",
        "paragraphs": [
            "金波灧灧日煇煇，綠樹牽風曬柳絲。",
            "湖闊翠禽飛不過，浮荷葉上立多時。"
        ],
        "tags": [
            "西湖"
        ],
        "title": "西湖春曉",
        "id": "a1b821f0-0799-4907-8274-becb2a645add"
    },
    {
        "author": "王鎡",
        "paragraphs": [
            "草滿咸平古屋基，梅花幾度換橫枝。",
            "黄昏若看一潭月，不出林逋兩句詩。"
        ],
        "title": "三潭印月",
        "id": "cfb3d3d0-b702-463f-a5ed-609279091369"
    },
    {
        "author": "王鎡",
        "paragraphs": [
            "茭風獵獵水烟昏，柳影沉沉到岸根。",
            "忽想綠陰誰打彈，啼鶑飛過別花園。"
        ],
        "title": "柳浪聞鶑",
        "id": "ce543f91-7cd0-4572-856b-df76d8a7c7bd"
    },
    {
        "author": "王鎡",
        "paragraphs": [
            "桃花落盡杏花嫣，碧港紅沉水底天。",
            "山雨忽晴風亦退，釣魚人在小湖船。"
        ],
        "title": "花港觀魚",
        "id": "80fed261-dab1-44a0-9b5d-60b28404680b"
    },
    {
        "author": "王鎡",
        "paragraphs": [
            "湧金門外看花朝，步去船歸不見遥。",
            "一派笙歌來水上，鷺鷥飛過第三橋。"
        ],
        "title": "湧金門",
        "id": "6acf67fa-88fa-4d36-95cc-15068f159f47"
    },
    {
        "author": "王鎡",
        "paragraphs": [
            "芙蓉十里媚薰風，岸上花開水底紅。",
            "認得孤山舊遊處，酒旗摇颺樹雲中。"
        ],
        "title": "孤山",
        "id": "1f432f87-d3af-4c8d-bdd2-d6e304e74abc"
    },
    {
        "author": "王鎡",
        "paragraphs": [
            "天風吹斷樹飄聲，耳洗靈泉得隠名。",
            "流到元嘉河路變，宋時恐失晉時清。"
        ],
        "title": "冷泉亭",
        "id": "5436aa37-a86f-4bc1-997a-18c04d29bdcd"
    },
    {
        "author": "王鎡",
        "paragraphs": [
            "一派宮商石壁中，此腔不與世人同。",
            "分明水府真韶樂，幾換興亡曲未終。"
        ],
        "title": "水樂洞",
        "id": "cc1a2b34-6781-4d4b-8c5a-19d059938a62"
    },
    {
        "author": "王鎡",
        "paragraphs": [
            "蘆灣風带雁聲愁，蘋蓼花開水國秋。",
            "望到錢唐門外路，晚凉人倚小紅樓。"
        ],
        "title": "蘆門歸雁",
        "id": "2104515b-6617-4b52-8a13-62485e3680cb"
    },
    {
        "author": "王鎡",
        "paragraphs": [
            "探春繞遍玉闌干，香暗冰痕屐齒寒。",
            "怕有花頭遭凍損，枝枝呵手掐來看。"
        ],
        "title": "踏雪尋梅",
        "id": "66f65ae3-79e4-4e06-800e-ad23450d2627"
    },
    {
        "author": "王鎡",
        "paragraphs": [
            "沉沉萬籟滿天星，藥兔秋聲處處明。",
            "落盡燈花人欲睡，一簷桐影搗衣聲。"
        ],
        "title": "月夜敲砧",
        "id": "4faf39a2-4cd9-44f8-8c54-54f6476e89a4"
    },
    {
        "author": "王鎡",
        "paragraphs": [
            "寒潭水落石生衣，敗葉吹來卧蘚磯。",
            "灘急不流人影去，餌絲摇颺荻花飛。"
        ],
        "title": "秋風把釣",
        "id": "fd979ddb-0f50-4340-94d0-5e8b5fcbe098"
    },
    {
        "author": "王鎡",
        "paragraphs": [
            "天色如冰萬籟沉，攀藤無伴自驚心。",
            "啼時只有空山應，影掛寒松夜正深。"
        ],
        "title": "孤猿叫月",
        "id": "1795ab44-3415-4502-af69-343ae501d6e5"
    },
    {
        "author": "王鎡",
        "paragraphs": [
            "春色橋邊萬縷金，娉娉裊裊弄晴陰。",
            "籠烟罩月多情處，又見絲條染綠深。"
        ],
        "title": "風光著柳",
        "id": "06b125a7-adbd-4e22-a0dd-69fd0632cd69"
    },
    {
        "author": "王鎡",
        "paragraphs": [
            "湖中暖動採香船，晴入泥痕鬭草天。",
            "紅影一闌春欲透，趲開桃杏向陽邊。"
        ],
        "title": "月色催花",
        "id": "13054f1f-650c-49d8-8d24-80d4b9fc0a08"
    },
    {
        "author": "王鎡",
        "paragraphs": [
            "茫茫海樹遠生烟，推過篷窗對月眠。",
            "半夜櫓聲摇夢醒，趁潮多有渡江船。"
        ],
        "title": "宿江上",
        "id": "46f5ccda-9e00-499c-85ed-2e89eae6e8c9"
    },
    {
        "author": "王鎡",
        "paragraphs": [
            "萬紅飛盡雨如烟，心事傷春哭杜鵑。",
            "遊子不來絃管歇，畫船空繫柳絲邊。"
        ],
        "title": "湖上",
        "id": "339b1c79-25a9-4014-a942-9a6329bb0577"
    },
    {
        "author": "王鎡",
        "paragraphs": [
            "日日妝樓望雁回，雁回郎不寄書來。",
            "誰知別後身寬窄，欲送寒衣未敢裁。"
        ],
        "title": "征婦詞",
        "id": "5f8d7886-e94b-4731-b317-5d6a3054ca95"
    },
    {
        "author": "王鎡",
        "paragraphs": [
            "圓石磨邊轉片時，晴雷隠隠玉雲飛。",
            "龍身带入波濤裏，化作清風去不歸。"
        ],
        "title": "茶",
        "id": "c14151cc-87fc-4c4c-94fa-91e50c6b80fa"
    },
    {
        "author": "王鎡",
        "paragraphs": [
            "叫入青雲憶弟兄，影隨雙翮見分明。",
            "黄昏獨過秋江上，自揀蘆花歇又驚。"
        ],
        "title": "孤雁",
        "id": "05a3a57f-35e2-4e39-9910-aae4a533b9cd"
    },
    {
        "author": "王鎡",
        "paragraphs": [
            "野棠開后忽飛來，又趁秋風海上回。",
            "到國依棲應有夢，巢空月落舊樓臺。"
        ],
        "title": "燕",
        "id": "c4fee624-ecea-43b0-8784-3044dc718bd6"
    },
    {
        "author": "王鎡",
        "paragraphs": [
            "竹風吹動草根塵，熠熠高低自照身。",
            "每夜囊盛光到曉，書齋送與少燈人。"
        ],
        "title": "螢",
        "id": "cff5df73-8609-4063-955e-526fd587784f"
    },
    {
        "author": "王鎡",
        "paragraphs": [
            "色带金銅眩怪青，照人心膽已曾靈。",
            "鑄時便有山東影，不使秦皇見亂形。"
        ],
        "title": "秦鏡",
        "id": "bcc4c2f6-224d-47c7-86c5-928c137ac362"
    },
    {
        "author": "王鎡",
        "paragraphs": [
            "安罷儲宮便又回，商山高卧白雲堆。",
            "劉家大事雖能定，也墮留侯計出來。"
        ],
        "title": "四皓",
        "id": "93e161cf-bfb8-4fb1-b18b-0c0a5789b1d5"
    },
    {
        "author": "王鎡",
        "paragraphs": [
            "劫灰飛出祖龍宮，六國强吞總是空。",
            "獨有椒蘭香不散，春風移過草花中。"
        ],
        "title": "咸陽",
        "id": "2e47d4ee-a5a7-4405-9378-fce3458ce274"
    },
    {
        "author": "王鎡",
        "paragraphs": [
            "梨花魂醉草傷秋，玉笛霓裳事已休。",
            "誰信一勾羅襪內，能藏天寶許多愁。"
        ],
        "title": "馬嵬",
        "id": "060ee27e-958a-4ce1-a93c-1eba06beca24"
    },
    {
        "author": "王鎡",
        "paragraphs": [
            "鶴髮老人携紫竹，往來花下歌春曲。",
            "春去春來花自開，一聲杜宇巴山綠。"
        ],
        "title": "夢中見",
        "id": "11007e04-b13c-43ab-88c6-74b5a89e57b1"
    },
    {
        "author": "王鎡",
        "paragraphs": [
            "青天隠隠響晴雷，絕頂流來不知處。",
            "巨靈怒擘兩山開，飛下玉龍歸海去。"
        ],
        "title": "瀑布",
        "id": "d7da3308-565a-4c3e-b485-5621da9e0582"
    },
    {
        "author": "王鎡",
        "paragraphs": [
            "石門仙人雲霞裳，飄飄飛佩來山房。",
            "松間看鶴不相見，靈風滿路馥天香。"
        ],
        "title": "謝靳石門道籙見訪",
        "id": "d025ad7f-64bc-4310-9c51-5ff8e8943cb5"
    },
    {
        "author": "王鎡",
        "paragraphs": [
            "一處承恩宴舞衣，六宮甲帳冷珠璣。",
            "夜深聽得笙歌響，知是君王步輦歸。"
        ],
        "title": "宮詞",
        "id": "bba92671-da25-4770-a6c3-d54ea75d7807"
    },
    {
        "author": "王鎡",
        "paragraphs": [
            "青山雲影亂交加，漱齒泉香带落花。",
            "自掃丹房看候火，旋添異草養靈砂。"
        ],
        "title": "晨起",
        "id": "49f97e08-32df-4aff-a50e-912146e7d67e"
    },
    {
        "author": "王鎡",
        "paragraphs": [
            "笙歌無處不繁華，春在鶑鶑燕燕家。",
            "誰看少年騎馬過，嬌紅微露隔簾花。"
        ],
        "title": "京中即事",
        "id": "e526e07a-cb67-45ea-b4c7-39418750ca8e"
    },
    {
        "author": "王鎡",
        "paragraphs": [
            "霜藤搗出杵聲乾，軟白同綿一樣看。",
            "春借梅花香入夢，雪深茅屋不知寒。"
        ],
        "title": "楮衾",
        "id": "56308a3d-f298-45e4-90fc-21cab7742f5e"
    },
    {
        "author": "王鎡",
        "paragraphs": [
            "拜章臺上月如霜，雲濕闌干面面凉。",
            "道士醮歸秋夜浄，滿身薰得紫藤香。"
        ],
        "title": "紫極宮",
        "id": "6595877f-2437-4541-82a9-9f37c45bb4ed"
    },
    {
        "author": "王鎡",
        "paragraphs": [
            "二月垂絲拂翠樓，畫眉如妬逞風流。",
            "成花又惹分離恨，去作浮萍送客舟。"
        ],
        "title": "楊柳詞",
        "id": "33846853-0d04-4113-9a1a-ce2cb3991e96"
    },
    {
        "author": "王鎡",
        "paragraphs": [
            "匣中古劍懶重磨，難遇知音學楚歌。",
            "老却杜鵑春不管，江南人遠落花多。"
        ],
        "title": "客路",
        "id": "3f4d11db-63b8-4481-a60f-90adc6669cb5"
    },
    {
        "author": "王鎡",
        "paragraphs": [
            "蕭蕭葉落響風枝，隔壁無情笛又吹。",
            "一縷碧烟燈燼落，主人眠熟客醒時。"
        ],
        "title": "宿胡雪江吟舍",
        "id": "300877f0-3ec8-40fa-b504-a6e1793732b3"
    },
    {
        "author": "王鎡",
        "paragraphs": [
            "鼎沸秦湯滿世間，恨無凉雨洗松關。",
            "道人識破先天易，又欲携包過別山。"
        ],
        "title": "仙源即事三首  其一",
        "id": "3ebc312f-137d-4913-9a09-9d80756f5fd4"
    },
    {
        "author": "王鎡",
        "paragraphs": [
            "開試丹頭採異方，歸來洗藥井中香。",
            "松花酒後黄精飯，卧看青山到夕陽。"
        ],
        "title": "仙源即事三首  其二",
        "id": "77b43814-e3b0-433b-b7c6-4c90528b4b46"
    },
    {
        "author": "王鎡",
        "paragraphs": [
            "泥爐松火带烟青，湯沸輕潮響瓦缾。",
            "坐睡醒來窗上月，夢魂疑在浙江亭。"
        ],
        "title": "仙源即事三首  其三",
        "id": "a93cf7ae-466d-4936-95a3-8d04f9527e2d"
    },
    {
        "author": "王鎡",
        "paragraphs": [
            "不眠行繞石池吟，月色如銀夜正深。",
            "山路無風枯葉靜，時聞露滴響空林。"
        ],
        "title": "月夜",
        "id": "45b20fdb-cece-4743-8292-e1882422140d"
    },
    {
        "author": "王鎡",
        "paragraphs": [
            "村村綠樹起青烟，隔岸行人叫渡船。",
            "昨夜不知何處雨，水推枯葉出溪邊。"
        ],
        "title": "溪村即事二首  其一",
        "id": "6768cfd9-f78b-4980-b327-ff756b45bc57"
    },
    {
        "author": "王鎡",
        "paragraphs": [
            "春深水暖鱖魚肥，腰筥山童採蕨歸。",
            "一路蜜蜂聲不斷，刺花開遍野薔薇。"
        ],
        "title": "溪村即事二首  其二",
        "id": "c5c809a4-bc7b-40ff-af66-6f11f89c1953"
    },
    {
        "author": "王鎡",
        "paragraphs": [
            "落花流出石崖泉，疑是山中有隠仙。",
            "路隔深林看不見，斧樵聲在碧雲邊。"
        ],
        "title": "山中即事",
        "id": "48e9dc8d-038d-4e22-8783-c1e6047d4d24"
    },
    {
        "author": "王鎡",
        "paragraphs": [
            "宿鷺分行落照邊，村藏深樹遠吹烟。",
            "天然詩句無人識，劃記寒沙抄一篇。"
        ],
        "title": "溪村晚望",
        "id": "bfa4d0af-82ff-48e2-96aa-3e8a976500b6"
    },
    {
        "author": "王鎡",
        "paragraphs": [
            "海門烟樹曉青青，夢斷英雄喚不醒。",
            "多少骷髏山下淚，定隨潮轉浙江亭。"
        ],
        "title": "感事",
        "id": "7bc7cf94-0363-49e6-8b96-712350941af1"
    },
    {
        "author": "王鎡",
        "paragraphs": [
            "我命梅花好與同，生來清苦雪霜中。",
            "易堂有歷曾推算，纔得春風運便通。"
        ],
        "title": "贈星士",
        "id": "300a2703-6a9a-46dc-a728-a9b960f47623"
    },
    {
        "author": "王鎡",
        "paragraphs": [
            "我爲詩窮子亦窮，兩窮相遇說飄蓬。",
            "記從活處尋高著，莫泥區區死局中。"
        ],
        "title": "贈棋士",
        "id": "73a7af9e-9bea-49f6-b121-8c4c94ce03ec"
    },
    {
        "author": "王鎡",
        "paragraphs": [
            "心事分明說與君，功名已付峽西雲。",
            "只須相我窮吟骨，清比唐人得幾分。"
        ],
        "title": "贈雷相士",
        "id": "0fd84a37-36c1-41fb-8833-19455b5a5f9e"
    },
    {
        "author": "王鎡",
        "paragraphs": [
            "學詩玄妙似參禪，又似凡人去學仙。",
            "吟得悟時皮骨換，一天風露響靈蟬。"
        ],
        "title": "題友人詩集",
        "id": "1fff3ca9-4a6f-475f-961f-9f47ef54ec7a"
    },
    {
        "author": "王鎡",
        "paragraphs": [
            "紫雲繚繞玉城開，張許真人入奏臺。",
            "大帝正簽雷雨事，寶函捧出又回來。"
        ],
        "title": "遊仙詞三十三首  其一",
        "id": "e3f116a6-9cae-49fa-ae2a-ea8f5e60482a"
    },
    {
        "author": "王鎡",
        "paragraphs": [
            "金鐘三響紫微宮，玉樹烟飄輦路風。",
            "彩鳳已銜仙詔去，九天朝罷五雲中。"
        ],
        "title": "遊仙詞三十三首  其二",
        "id": "33a8cb3f-03d7-4ecb-9d6f-bb5704d9987f"
    },
    {
        "author": "王鎡",
        "paragraphs": [
            "寶花如雨落龍樓，上界遥觀下界秋。",
            "金鳳一聲天欲曉，銀河光趁月西流。"
        ],
        "title": "遊仙詞三十三首  其三",
        "id": "3acd6c18-9e46-495a-ab99-9862560ba910"
    },
    {
        "author": "王鎡",
        "paragraphs": [
            "月斜天路曉風清，縹緲雲開見玉城。",
            "無數小仙參闕罷，相逢只是說長生。"
        ],
        "title": "遊仙詞三十三首  其四",
        "id": "fdb71c51-6fb8-421f-9a20-132c383984ec"
    },
    {
        "author": "王鎡",
        "paragraphs": [
            "龍樓鳳閣起霞光，闕下排班待玉皇。",
            "惟有欒巴來得晚，滿身猶带酒痕香。"
        ],
        "title": "遊仙詞三十三首  其五",
        "id": "81f99220-334c-4926-8fe8-2ac44e72a8e4"
    },
    {
        "author": "王鎡",
        "paragraphs": [
            "百萬仙兵護帝車，寶光雲篆自成書。",
            "龐劉元在天醫院，雷祖時差過玉虛。"
        ],
        "title": "遊仙詞三十三首  其六",
        "id": "1a5f8d5d-0b13-45d8-9859-ecaae05f1256"
    },
    {
        "author": "王鎡",
        "paragraphs": [
            "瑶階晴日弄輕紅，掃地湘童立曉風。",
            "金鎖沉沉春洞寂，玉琴聲出落花中。"
        ],
        "title": "遊仙詞三十三首  其七",
        "id": "0697a069-d746-4824-9269-0458346f114e"
    },
    {
        "author": "王鎡",
        "paragraphs": [
            "綠鬢毛姑翠羽衣，口中猶自說秦時。",
            "瓊絲小筥無人見，藏有麟洲五色芝。"
        ],
        "title": "遊仙詞三十三首  其八",
        "id": "a90af1b9-2e7f-4bc4-b562-ff83853de06c"
    },
    {
        "author": "王鎡",
        "paragraphs": [
            "扁上金書洞府名，沉沉珠樹綵雲輕。",
            "碧桃風捲簫聲去，弄玉乘鸞看月明。"
        ],
        "title": "遊仙詞三十三首  其九",
        "id": "5b944469-fa22-41c9-9075-d67f4076a043"
    },
    {
        "author": "王鎡",
        "paragraphs": [
            "醉歸紫府月流光，霞色仙衣散異香。",
            "閒把玉簫吹一曲，九天風露欲飛霜。"
        ],
        "title": "遊仙詞三十三首  其一○",
        "id": "5282ee8a-44e1-46d8-ba66-b66748de9152"
    },
    {
        "author": "王鎡",
        "paragraphs": [
            "玉蕊亭邊集翠娥，琅璈聲和萬年歌。",
            "月斜酒散天風冷，鸞鶴翩躚渡絳河。"
        ],
        "title": "遊仙詞三十三首  其一一",
        "id": "8b162476-57f6-4f70-8623-744b1f2bfef1"
    },
    {
        "author": "王鎡",
        "paragraphs": [
            "珊瑚老樹百花開，玉色靈泉滴翠崖。",
            "彈罷瑶琴黄鶴至，紫泥濕透藕絲鞋。"
        ],
        "title": "遊仙詞三十三首  其一二",
        "id": "497c5319-1a37-461c-b0b1-96027effecdd"
    },
    {
        "author": "王鎡",
        "paragraphs": [
            "懶向東溟釣碧波，醉時自唱太平歌。",
            "銀竿插在靈河畔，閒把龍鬚作玉簑。"
        ],
        "title": "遊仙詞三十三首  其一三",
        "id": "54d3b5af-fd8d-4d66-b0bd-63df3f025e1d"
    },
    {
        "author": "王鎡",
        "paragraphs": [
            "昨夜三清醮罷遲，步虛聲逐翠雲飛。",
            "小仙自向人間去，留得青詞袖裏歸。"
        ],
        "title": "遊仙詞三十三首  其一四",
        "id": "e41f95c0-31c6-46d8-9608-577a34125fdd"
    },
    {
        "author": "王鎡",
        "paragraphs": [
            "西母瑶池宮殿高，夜明簾捲玉絲絳。",
            "隔雲聽得東方笑，三度曾偷碧樹桃。"
        ],
        "title": "遊仙詞三十三首  其一五",
        "id": "4c0dc6fe-7766-45e4-b7a9-33a74d17d395"
    },
    {
        "author": "王鎡",
        "paragraphs": [
            "全家童女在雲邊，都是人間得道仙。",
            "甲子無窮春不老，研金寫盡蕊珠篇。"
        ],
        "title": "遊仙詞三十三首  其一六",
        "id": "717bf791-3578-43f6-a4c3-66285ec2d549"
    },
    {
        "author": "王鎡",
        "paragraphs": [
            "夜半瑶宮上會開，龍車聲軋鳳飛來。",
            "演窮靈寶玄元法，大梵天仙带月回。"
        ],
        "title": "遊仙詞三十三首  其一七",
        "id": "370e7dd8-7a41-4423-a8f1-292d727f1cd5"
    },
    {
        "author": "王鎡",
        "paragraphs": [
            "看了金書看水流，剛風吹鬢不知秋。",
            "碧瞳仙過天河去，戲擘雲衣作綵舟。"
        ],
        "title": "遊仙詞三十三首  其一八",
        "id": "c69f67ab-64ad-453d-8bbf-a8f7decabbf7"
    },
    {
        "author": "王鎡",
        "paragraphs": [
            "朝罷群仙退玉墀，天風吹縐六銖衣。",
            "左慈閒戲神仙術，五色霞杯繞洞飛。"
        ],
        "title": "遊仙詞三十三首  其一九",
        "id": "fdc89d50-de1b-4ccd-8607-a364f66bde3c"
    },
    {
        "author": "王鎡",
        "paragraphs": [
            "偶巡三島過瀛洲，閒把新絳繫海虬。",
            "忽報詞臣當直日，靈風吹到五雲樓。"
        ],
        "title": "遊仙詞三十三首  其二○",
        "id": "4033a8b9-74d9-4bd8-8588-81b79420671a"
    },
    {
        "author": "王鎡",
        "paragraphs": [
            "遊遍蓬萊到水都，龍宮書請註龍書。",
            "月明長嘯獨歸去，海上行乘赤鯉魚。"
        ],
        "title": "遊仙詞三十三首  其二一",
        "id": "3266bac5-36e9-4b30-ab57-e36cd7733566"
    },
    {
        "author": "王鎡",
        "paragraphs": [
            "金光倒射玉樓臺，海上仙人採藥回。",
            "花下閒談尸解事，葛翁忽跨白馿來。"
        ],
        "title": "遊仙詞三十三首  其二二",
        "id": "4e32b71b-97e4-4cf5-ac2e-8c8dd173e6b7"
    },
    {
        "author": "王鎡",
        "paragraphs": [
            "華山九節玉菖蒲，千度秋風葉不枯。",
            "洞裏久餐松乳饜，秦人還識此根無。"
        ],
        "title": "遊仙詞三十三首  其二三",
        "id": "1f06340f-43e6-4727-a772-95f0b596572d"
    },
    {
        "author": "王鎡",
        "paragraphs": [
            "三尸魄重藥難醫，一箇丹瓢一劍飛。",
            "歷盡大羅天下路，無人肯喫又藏歸。"
        ],
        "title": "遊仙詞三十三首  其二四",
        "id": "75a2730e-f978-4f43-b404-d6764924c309"
    },
    {
        "author": "王鎡",
        "paragraphs": [
            "靈液長流滿地香，洞中多是散仙房。",
            "金爐煮就金精汁，欲獻元君未敢嘗。"
        ],
        "title": "遊仙詞三十三首  其二五",
        "id": "ff370246-3948-401f-b869-453d3868398c"
    },
    {
        "author": "王鎡",
        "paragraphs": [
            "天詔旌陽上玉宮，功成鷄犬亦無蹤。",
            "獨留鐵柱難飛去，要鎖東溟老毒龍。"
        ],
        "title": "遊仙詞三十三首  其二六",
        "id": "7d20aa58-fcee-43eb-8f72-3bf97becb080"
    },
    {
        "author": "王鎡",
        "paragraphs": [
            "飛佩乘風海上遊，麟洲有路透炎州。",
            "仙人養就千年鼠，時採長毛織火裘。"
        ],
        "title": "遊仙詞三十三首  其二七",
        "id": "bc6477e3-496d-44f4-9c07-54f34a39d4bb"
    },
    {
        "author": "王鎡",
        "paragraphs": [
            "金甲雷丁出巽宮，丹幢翠節擁靈童。",
            "五更飛去雌雄劍，一夜鹽池碧水紅。"
        ],
        "title": "遊仙詞三十三首  其二八",
        "id": "86478b06-6514-42bd-a4dc-d0217ed8e23f"
    },
    {
        "author": "王鎡",
        "paragraphs": [
            "仙令王喬面玉墀，天香薰透綠荷衣。",
            "誰知脚底青絲舄，化作雙鳬傍日飛。"
        ],
        "title": "遊仙詞三十三首  其二九",
        "id": "329cee89-f316-4945-8eb1-7f49341416ba"
    },
    {
        "author": "王鎡",
        "paragraphs": [
            "龍腦包薰滿洞香，韓湘酒熟在瑶缸。",
            "幾番醉怕春雲暖，閒却鮫綃紫石窗。"
        ],
        "title": "遊仙詞三十三首  其三○",
        "id": "f7e07fcd-009b-4b98-9141-722e6435d9df"
    },
    {
        "author": "王鎡",
        "paragraphs": [
            "天花子落月中樓，香滿三千世界秋。",
            "下有老人常斫樹，至今玉斧不曾修。"
        ],
        "title": "遊仙詞三十三首  其三一",
        "id": "876d9bf4-5079-44fc-9c3f-2ab1dc4da381"
    },
    {
        "author": "王鎡",
        "paragraphs": [
            "修成功行滿三千，或在人間或在天。",
            "留下九還丹一粒，城南老樹得昇仙。"
        ],
        "title": "遊仙詞三十三首  其三二",
        "id": "5c5e1ed9-4359-4125-b4fc-0cc3f158927a"
    },
    {
        "author": "王鎡",
        "paragraphs": [
            "月娥樹上赤花香，羽帳瓊樓子夜長。",
            "玉兔白蛙身不老，水銀一臼結玄霜。"
        ],
        "title": "遊仙詞三十三首  其三三",
        "id": "37021886-54c8-4238-8507-7522d9c40df8"
    },
    {
        "author": "王鎡",
        "paragraphs": [
            "唐時呂巖叟，換骨成神仙。",
            "遺丹傳老樹，變化延其年。",
            "丹香忽融液，散入蒼崖巔。",
            "長生孕靈草，莖葉何鮮鮮。",
            "枯根掛碧落，吞吐流虛烟。",
            "不受水土力，不隨寒暑遷。",
            "誰能登雲梯，移來此簷邊。",
            "凡花與群木，麗質徒娟娟。",
            "彭澤雖愛菊，兩院荒金錢。",
            "濂溪空愛荷，開落秋風前。",
            "峭峰山中客，道眼明先天。",
            "一線同壽眼，萬古長綿延。",
            "君不見祖龍癡欲採爲藥，海山何處駕樓船。"
        ],
        "title": "長生草爲葉峭峰賦",
        "id": "ad0b975c-e881-48c3-b4ed-d853e9e40342"
    },
    {
        "author": "王鎡",
        "paragraphs": [
            "夜深猶有去來船，長江倒影涵青天。",
            "鶴寒夢覺松梢月，流水殘梅浸香雪。",
            "山翁呼兒沽酒歸，獨客有感未睡時。",
            "提劍起舞摇斗宿，醉裏天風生兩袖。"
        ],
        "tags": [
            "长江"
        ],
        "title": "宿青草渡",
        "id": "379e7065-23f1-40c0-91b2-bee92630c5f1"
    },
    {
        "author": "王鎡",
        "paragraphs": [
            "林間望斷松梢路，白鶴真人尚未還。"
        ],
        "title": "句",
        "id": "7b8091a4-8227-4b65-9651-ed221067a765"
    },
    {
        "author": "葉碧峰",
        "paragraphs": [
            "跳出塵關百念輕，大元羽士宋儒生。",
            "易參羲聖通玄妙，詩比唐人並駕行。",
            "咒水灑時天地浄，符文書處鬼神驚。",
            "洞中靜夜天留月，心與梅花一樣清。"
        ],
        "title": "贈月洞先生",
        "id": "4f0eaf02-abaf-4a1d-8d2c-ede3b735e486"
    },
    {
        "author": "李大同",
        "paragraphs": [
            "曾上蓬萊第一峰，夕陽留住且從容。"
        ],
        "title": "句  其一",
        "id": "d2d82acc-4e62-4994-a60c-00f1a746dfcc"
    },
    {
        "author": "李大同",
        "paragraphs": [
            "鹿脚花去泣關山，回首沉香一夢閒。"
        ],
        "title": "句  其二",
        "id": "dbbe3b18-a0f6-4021-8302-d67c2b816a34"
    },
    {
        "author": "韋居安",
        "paragraphs": [
            "視死如歸不受污，今無彤管爲伊書。",
            "倉皇父子終天訣，菱角塘邊孔氏居。"
        ],
        "title": "悼亡女",
        "id": "12a112e8-fbc4-4ab9-95d2-e57c74baa367"
    },
    {
        "author": "韋居安",
        "paragraphs": [
            "一莊純種菊，此地著詩仙。",
            "再世陶元亮，三生魏仲先。",
            "餐英知正味，飲水得長年。",
            "每見君吟稿，予懷亦灑然。"
        ],
        "title": "寄魏菊莊慶之",
        "id": "73d7288e-651d-48ff-9015-32f334d064ac"
    },
    {
        "author": "韋居安",
        "paragraphs": [
            "卜居求靜處，喜傍碧溪灣。",
            "隔岸高低柳，當軒遠近山。",
            "天開圖畫久，人共水雲閒。",
            "聞說賈耘老，舊曾居此間。"
        ],
        "title": "景定壬戌冬得數椽于城南慈感渡側詢之故老云距賈耘老舊址不遠因作五言八句",
        "id": "e93329e8-106d-418f-a805-f45e973a50db"
    },
    {
        "author": "方君遇",
        "paragraphs": [
            "是有命焉非倖致，不知我者謂何求。"
        ],
        "title": "句",
        "id": "cd79b755-13a3-40d7-a5c1-3136b30886e6"
    },
    {
        "author": "何洪",
        "paragraphs": [
            "茅屋瀕溪只數椽，護籬黄犬枕莎眠。",
            "柴扉不掩松梢月，恐有山陰訪雪船。"
        ],
        "title": "溪居夜月",
        "id": "e1fe0b1d-2563-49ab-86e4-3ea849ae3240"
    },
    {
        "author": "柯應東",
        "paragraphs": [
            "不作棟梁用，偏尋山寺居。",
            "但聞聲似鼓，誰識木爲魚。"
        ],
        "title": "口占",
        "id": "dec32210-fc13-42e6-964b-f3102558aada"
    },
    {
        "author": "柯應東",
        "paragraphs": [
            "方壺久伏海中洲，湧出高山不計秋。",
            "峰上今猶蠔带石，穴邊時有蟹尋湫。",
            "雲飛巖岫來龍聚，風送潮聲入虎邱。",
            "景物無窮供眼界，一鈎新月促歸舟。"
        ],
        "title": "壺山",
        "id": "74c06929-f121-4420-bae7-ecda94f62b94"
    },
    {
        "author": "趙時𣓨",
        "paragraphs": [
            "千古武夷山，來尋九轉丹。",
            "雲封拜章石，月洗步虛壇。",
            "白玉何勞煮，丹霞自可餐。",
            "未窮溪九曲，頼有畫圖看。"
        ],
        "title": "武夷",
        "id": "ef2dc5b4-f260-4594-9f80-9e69e1ff3254"
    },
    {
        "author": "倪文一",
        "paragraphs": [
            "編籬已種淵明菊，鑿沼還栽茂叔蓮。"
        ],
        "title": "句",
        "id": "60b72a8b-94db-481e-ab9b-df8bfa6b1dcd"
    },
    {
        "author": "葛寅炎",
        "paragraphs": [
            "誰鑿混沌竅，龍馬出澄淵。",
            "篤生羲文聖，立極先後天。",
            "三三羑所演，兩兩山之連。",
            "不假人安排，自有天渾全。",
            "咸陽烈焰起，斯文獨不烟。",
            "中更九師斸，慘於秦火然。",
            "言湮道隨裂，爾來千餘年。",
            "皇乎鉅宋興，奎聚五珠聯。",
            "天子圖出地，復鍾二鉅賢。",
            "門外儼立雪，窩中閑弄丸。",
            "數加一倍法，書得七分傳。",
            "文後不爲後，羲先不爲先。",
            "嗚呼中天易，鎖簧透黄軒。",
            "厥數則用六，是爲歸藏焉。",
            "觀象歷可紀，聆鳳律相宣。",
            "芸芸茁九地，終至碩果堅。",
            "薛野鳦未乳，鼎湖龍已仙。",
            "敦哉司徒氏，而把五教權。",
            "滔滔祚其海，始達溜涓涓。",
            "韜光夏臺出，撥亂南巢遷。",
            "執中亦建中，道體無些偏。",
            "義禮兩夾持，以此裕我昆。",
            "姓別取諸子，世號遽以千。",
            "甲庚至丁乙，天潢衍慶源。",
            "不幸辛也虐，竟以甲子顛。",
            "牝晨豔方煽，太白旗已竿。",
            "衣寶炎炎裏，道器俱無存。",
            "仁哉爾王子，獨抱祭器奔。",
            "想偕此書抱，器完道亦完。",
            "有客皓其馬，歸作周之藩。",
            "俾食豫土毛，一髮千鈞綿。",
            "不然之宋叟，胡此得坤乾。",
            "我知蒼蒼者，寄道於不言。",
            "孔也商之人，宋也商之孫。",
            "茫茫宇宙闊，斯道萃一門。",
            "粵從兩楹夢，寥寥絕韋編。",
            "淺者膠於卜，深者痼於玄。",
            "固哉房直日，誕矣雄入泉。",
            "八工亮圖法，百賈莊肆錢。",
            "皮毛太初歷，糟粕一行禪。",
            "天窗兩呼吸，誰契希夷眠。",
            "極根一動靜，誰悟溓翁圈。",
            "邵程又塵土，河洛空奫漣。",
            "翕固張之的，晦乃彰之根。",
            "節彼雁南蕩，氣復合真元。",
            "攢青華蓋卓，湛碧芙蕖妍。",
            "石乳膩昏雨，玉紅絢朝暾。",
            "孕此古心子，通身太極渾。",
            "香如梅月嚥，朱浥花露研。",
            "吉凶扣靈蔡，消長聽啼鵑。",
            "寂慮那三畫，遊神這一環。",
            "六十六十四，甲甲卦卦圓。",
            "仰接先天後，俯超後天前。",
            "中天此中興，亞康節伊川。",
            "問君易何在，庭草翠無邊。"
        ],
        "title": "題三易備遺",
        "id": "1e6bb3c6-5a58-4205-a2a8-46da33264189"
    },
    {
        "author": "石余亨",
        "paragraphs": [
            "前輩高風不可追，自來陵谷互推移。",
            "却憐當日題名者，不及征南辦兩碑。"
        ],
        "title": "題沃洲山字巖",
        "id": "a71e25ea-039f-45cb-bf71-81f007a101d3"
    },
    {
        "author": "莫崙",
        "paragraphs": [
            "疏雨斑斑灑葉舟，前山喚客作清游。",
            "芳華消歇春歸後，野草荒田一片愁。"
        ],
        "title": "傷丁氏故基題一絕于太虛堂",
        "id": "899a4923-738d-4907-87d9-926a3ab4b8eb"
    },
    {
        "author": "李瓘",
        "paragraphs": [
            "古云學古斯入官，我見學易而官難。",
            "平生透破夢覺關，本來面目只儒酸。",
            "吾親不侍若爲歡，不如歸去卧林間。",
            "殿前三策瀝忠肝，多謝皇恩天地寬。",
            "戲衫卸下白衣還，扁舟飛過子陵灘。",
            "前修亦有逋與摶，聖世與之俱空閑。",
            "何物种放太厚顔，山鬼移文伐其姦。",
            "此行無復出閩山，休音息影谷之盤。",
            "今朝釃酒酹雩壇，便向錢塘門挂冠。"
        ],
        "title": "挂冠  其一",
        "id": "beacfd01-7ec0-4b67-b3bb-bcc813204987"
    },
    {
        "author": "李瓘",
        "paragraphs": [
            "有手須搴龍衮衣，有頭須叩九階墀。",
            "有口須讀離騷詞，有腹須飽商山芝。",
            "有身不願掛綠皮，笑問此身到何之。",
            "石室山之顛，重湖水之湄，陶公云樂夫天命復奚疑。"
        ],
        "title": "挂冠  其二",
        "id": "1f053ea5-f814-4ad9-bfa0-30c4b2b1085e"
    },
    {
        "author": "趙師魯",
        "paragraphs": [
            "竹木清華處，林亭曲折開。",
            "泉聲經雨雜，石勢學雲頹。",
            "留客煮新茗，敲泥啟舊醅。",
            "子猷去已久，信宿爲誰來。"
        ],
        "title": "過臞庵",
        "id": "eed88b0b-93fa-4bf6-9f24-8e3882208564"
    },
    {
        "author": "危彪",
        "paragraphs": [
            "世態紛紛等觸蠻，惟公打透利名關。",
            "八州不作士衡夢，三徑謾爲元亮還。",
            "苦淡平生安北巷，孤高一節照西山。",
            "想應精爽難埋沒，只在青松白石間。"
        ],
        "title": "挽故知容州朝請陶公",
        "id": "3a0497fe-ce76-4187-baf9-c68df8fc7236"
    },
    {
        "author": "趙文",
        "paragraphs": [
            "動皇輿，回中道。",
            "龍爲驅，虎爲導。",
            "樂蕃釐，祠雍後。",
            "息甘泉，飫天酒。",
            "澹穆清，冰熱惱。",
            "四夷服，咸稽首。",
            "臣三祝，皇萬壽。"
        ],
        "title": "上之回",
        "id": "b8219e5a-a656-46ef-b5bd-f1d73f77ccd5"
    },
    {
        "author": "趙文",
        "paragraphs": [
            "江流湯湯，日夜不休。",
            "瞿塘灧澦，屹然不流。",
            "人心人心，反覆難任。",
            "昨日朱絲琴，今日白頭吟。",
            "望夫石，留到今。"
        ],
        "title": "石留",
        "id": "d0158ad6-201c-49f5-928f-1466002a1c5b"
    },
    {
        "author": "趙文",
        "paragraphs": [
            "鴛鴦異野鶩，鳳凰非山鷄。",
            "物生各有偶，非偶不並棲。",
            "昔爲叢臺人，今爲圉者妻。",
            "亦知久當棄，無乃太不齊。",
            "同時歌舞人，何異玉與泥。",
            "失身已至斯，違天將安歸。",
            "俛首祇自羞，有聲不敢啼。",
            "何緣夢到君王側，徹夜不眠聞馬嘶。"
        ],
        "title": "邯鄲才人嫁爲廝養卒婦",
        "id": "d509aa15-dc39-4bb9-9de8-41eb561c3a39"
    },
    {
        "author": "趙文",
        "paragraphs": [
            "遠如期，近可知。",
            "如何咫尺間，朝之所約夕背之。",
            "千言萬語托死生，轉眼已若行路人。",
            "問之何遽至如許，往往或起秋毫爭。",
            "財利誠已重，仁義誠已輕。",
            "昨日弟與兄，今日胡與秦。",
            "遠如期，古來惟是山陽范巨卿。"
        ],
        "title": "遠如期",
        "id": "b3c45039-326a-42fc-bd20-c18787c3ca97"
    },
    {
        "author": "趙文",
        "paragraphs": [
            "采采陌上桑，採之不盈筐。",
            "云何不盈筐，歡子在中腸。",
            "車馬從何來，云是大國王。",
            "呼妾欲共載，恐惕涕沾裳。",
            "君民分固嚴，敢亂夫婦綱。",
            "有罪妾當誅，寧當薦匡牀。",
            "夫君即我天，豈必侍中郎。",
            "再拜前致詞，蠶饑采桑忙。",
            "王其早還宮，宮中多艷妝。"
        ],
        "title": "陌上桑",
        "id": "07765287-c289-4960-9053-466a78b52206"
    },
    {
        "author": "趙文",
        "paragraphs": [
            "五日伉儷情，五年離別腸。",
            "歸舍不數武，少忍庸何傷。",
            "如何甘旨費，乃作犯禮償。",
            "桑者不有躬，何以奉高堂。",
            "穢行誠已醜，寧復可同牀。",
            "濯之清泠淵，死之留芬芳。",
            "念姑詎忍別，引决涕霑裳。",
            "寄言後來者，好事懷金郎。"
        ],
        "title": "秋胡行",
        "id": "b81a6200-d564-4542-b7ad-0432094be34d"
    },
    {
        "author": "趙文",
        "paragraphs": [
            "君爲王，我爲后，結髮相從期白首。",
            "君爲奴，我爲婢，人間反覆何容易。",
            "爲婢不離家，爲奴去適吳。",
            "死生未可測，離別在斯須。",
            "君謂妾勿悲，忍恥乃良圖。",
            "自憐兒女情，能不啼烏烏。",
            "仰看庭前樹，一歲一榮枯。",
            "與君若有重榮日，匆匆未可棄褕翟。"
        ],
        "title": "勾踐夫人歌",
        "id": "92012b6f-cf7b-4c04-b3c3-8c514cfbf431"
    },
    {
        "author": "趙文",
        "paragraphs": [
            "河之水，深復深。",
            "舟以濟，猶難諶。",
            "被髮之叟，狂不可鍼。",
            "豈無一壺，水力難任。",
            "與公同匡牀，恨不挽公襟。",
            "亂流欲渡，直下千尋。",
            "我泣眼爲枯，我哭聲爲瘖。",
            "投身以從公，豈不畏胥沉。",
            "同歸尚可忍，獨生亦難禁。",
            "公死狂，妾死心。",
            "蛟龍食骨有時盡，惟有妾心無古今。",
            "河之水，深復深。"
        ],
        "title": "河之水",
        "id": "df6d97ef-0f0f-4e30-a93a-762c0473950e"
    },
    {
        "author": "趙文",
        "paragraphs": [
            "上古陵，古陵無可上。",
            "苔雨繡澀，草煙悽愴。",
            "鴟鴞鳴荒林，狐狸穴空壙。",
            "豐碑去梁何處津，堲周作竈誰家煬。",
            "不如東鄰一抔土，樵牧侵陵白官府。"
        ],
        "title": "上陵",
        "id": "80862874-7ef3-47a3-b340-308d9ab7d851"
    },
    {
        "author": "趙文",
        "paragraphs": [
            "蜀江洗妍姿，萬里獻君王。",
            "君王不我幸，棄置何怨傷。",
            "君王要寧胡，借問誰能行。",
            "女伴各懼怯，畏此道路長。",
            "慨然欲自往，詎忍別恩光。",
            "倘於國有益，尚勝死空房。",
            "行行涉沙漠，風霜落紅妝。",
            "得爲胡閼氏，揣分已過當。",
            "單于感漢恩，邊境得安康。",
            "一朝所天死，掩泣涕沾裳。",
            "胡俗或妻母，何異豺與狼。",
            "仰天自引决，愛此夫婦綱。",
            "大忠與大義，二者俱堂堂。",
            "可憐千古無人說，只道琵琶能斷腸。"
        ],
        "title": "昭君詞",
        "id": "c0678493-34ee-4728-a590-04dffd058a1d"
    },
    {
        "author": "趙文",
        "paragraphs": [
            "野鷹來，高臺下。",
            "天寒鳥死狐兔伏，枯梢啄雪何爲者。",
            "宜城有酒煦爾寒，格高鞲暖肉不乾，終日臂爾夜宿安。",
            "野鷹來，山中忍饑良獨難。",
            "天陰日落雪糢糊，有虎有虎雄當塗，兩猿不飽睨我雛。",
            "鷹不來，將奈何。"
        ],
        "title": "野鷹來歌",
        "id": "025576b5-6ac9-469a-ab27-b755ebee874e"
    },
    {
        "author": "趙文",
        "paragraphs": [
            "丁督護，爲我行。",
            "去時馬上郎，今作野外殤。",
            "男兒肯斷頭，歸女肯斷腸。"
        ],
        "title": "丁督護曲  其一",
        "id": "724699cb-880f-48c6-ad0f-7c9f02f39f87"
    },
    {
        "author": "趙文",
        "paragraphs": [
            "丁督護，聽我語。",
            "欲從君，臂不羽。",
            "嫁時所結髮，剪之隨君去。"
        ],
        "title": "丁督護曲  其二",
        "id": "20303e42-8ad8-4754-b1ac-d162415c7b07"
    },
    {
        "author": "趙文",
        "paragraphs": [
            "丁督護，念我苦。",
            "未亡人，殤鬼婦。",
            "古若無銜冤，乾坤無風雨。"
        ],
        "title": "丁督護曲  其三",
        "id": "d4221f16-6961-4140-a1d3-1db1739eae79"
    },
    {
        "author": "趙文",
        "paragraphs": [
            "西雲垂天飛流黄，寶鬘百萬隨風揚，帝居摩醯首羅鄉。",
            "采女如花侍帝旁，珠啼玉唾天花香，澹然神情無世妝。",
            "下視邢尹紛醒狂，梵唄琅琅出清吭，天庖供饌薦豆觴。",
            "帝飲食之壽以康，恒沙世界俱來王，天王神聖臣忠良。",
            "春風萬里酣耕桑，雨滴可數海可量，無有能知法壽長。",
            "梵天釋帝萬億歲，歲歲壽杯天下醉。"
        ],
        "title": "法壽樂歌",
        "id": "b2b575c3-ac6b-44ef-91fb-9d2bf35929af"
    },
    {
        "author": "趙文",
        "paragraphs": [
            "雲間有雙雁，弋者欲炙之。",
            "雁飛向南去，雖有矰𥐊將安施。",
            "山川悠遠霜霰苦，可憐宿食不得時。",
            "一雁中道死，一雁忍痛鳴且飛。",
            "黄雲落日天地瘦，惟有影與形相隨。",
            "歸來故巢亦已毀，朝吟夕怨欲訴誰。",
            "千古萬古多別離，唯有死者何當歸。",
            "嗚呼物生有情盍俱死，莫令後死空鳴悲。"
        ],
        "title": "雙雁吟",
        "id": "208c63a3-70f2-4e4c-b662-94c16b97781b"
    },
    {
        "author": "趙文",
        "paragraphs": [
            "前有一尊酒，有酒即無愁。",
            "吾評儀狄功，端與神禹侔。",
            "微禹吾其魚，微狄吾其囚。",
            "人生十九不如意，一醉之外安所求。",
            "古來何國非亡社，古來何人不荒丘。",
            "沉思痛至骨，頼爾可銷憂。",
            "尊中有酒，無酒乃休。",
            "飲多作病，酒不可讎。"
        ],
        "title": "前有一尊酒",
        "id": "ce9076ba-e63d-4ae8-9a99-87c7ea7cc55e"
    },
    {
        "author": "趙文",
        "paragraphs": [
            "晨登屋後山，采采山上芝。",
            "可憐松上雨，滴滴沾我衣。",
            "盈筐頗磊落，滿意持之歸。",
            "童子見我來，拍手共笑之。",
            "薄者實殺人，蕩蕩光陸離。",
            "厚者不能光，食之有餘滋。",
            "我感童子言，歎息成漣洏。",
            "古來用人者，或以薄見奇。",
            "一時誤采取，後悔那可追。",
            "乃知古人智，不似童子癡。"
        ],
        "title": "采芝",
        "id": "731eb499-56d8-4107-bf24-608913fe1280"
    },
    {
        "author": "趙文",
        "paragraphs": [
            "地僻谷自淳，此世有羲軒。",
            "行携二三子，讀書秋樹根。",
            "不擬山水窟，忽枉君侯轓。",
            "携持貴人意，僕口不憚煩。",
            "居然寒谷底，暖以扶桑暾。",
            "是時花正濃，主客共清樽。",
            "欣聞結駟盛，下賁窮巷原。",
            "恍如神仙人，謁入晉賀元。",
            "舊谷雖可記，白髮各已拚。",
            "細論別來事，感愴將何言。",
            "愁予守破研，石田疲老犍。",
            "羨君行萬里，天宇橫孤鶱。",
            "唯思山林寂，頗厭朝市喧。",
            "夔州華髮女，欲嫁誰能昏。",
            "堂堂李元禮，今代真龍門。",
            "胸中有人物，犖然剖籬藩。",
            "好春播伊耆，神火驚陸渾。",
            "詞章軼唐人，天馬出大宛。",
            "翰墨掩晉代，鳳翥龍蛇奔。",
            "如何肯下顧，草間麞與猿。",
            "殷勤遠贈我，一紙春風痕。",
            "空中實自愧，在上安敢援。",
            "坐對大將軍，有虱不得捫。",
            "豈不念長饑，終恐成素飱。",
            "故人有宿諾，未敢覆手翻。",
            "泫然還明珠，甘此煙雨村。",
            "寄謝河陽公，敢當石與溫。",
            "願公茂功業，南國資于蕃。",
            "行當從公歸，衮繡相府尊。",
            "嗟我與夫子，結契在仍昆。",
            "新知猶可樂，宿好况彌敦。",
            "中腸未抒寫，別涕已潺湲。",
            "行行一尊酒，相送玉溪源。",
            "自從別君來，夜瞻太微垣。",
            "可憐一寸心，摇摇風中幡。",
            "采采澗邊蒲，欲扣黄堂閽。",
            "行窺溟渤大，詎止雲夢吞。",
            "省穡不堪用，愧我小國蘩。",
            "奈何疲津梁，卧病守一墩。",
            "欲往未可必，歎息誰與論。",
            "大哉天地德，六合回春暄。",
            "向來作詩禍，蕩滌從此番。",
            "永言結我舌，有如啖鉛礬。",
            "高居遠俗氛，靜坐收驚魂。",
            "皇皇仁義塗，自茲改乘轅。",
            "願君篤久要，好語時溫存。",
            "借君千頃波，清我汎濫袁。",
            "飽讀古人書，仰酬明主恩。",
            "諸公盡蕭曹，二皓自綺園。",
            "來詩豈可和，什襲傳兒孫。"
        ],
        "title": "黄西有以清江李侯書來袁見招不果就既去西有五十韻見寄次其韻",
        "id": "b4728c96-50e2-437b-8dd7-62de69f7fec5"
    },
    {
        "author": "趙文",
        "paragraphs": [
            "文字於吾身，有如病枝指。",
            "晚思逃天刑，日自參佛髓。",
            "近雖迫老病，頗已了生死。",
            "吾猶說故吾，我已覺今是。",
            "卿雲從天來，五色光透紙。",
            "斯文亦厭老，此事盡遜子。",
            "好秋行當中，明月照白水。",
            "誰能訪窮山，詩酒相料理。",
            "惟當吟君詩，永夜對明視。"
        ],
        "title": "次韻張天從",
        "id": "850d1277-412f-42be-a340-81c322a81deb"
    },
    {
        "author": "趙文",
        "paragraphs": [
            "江南有故事，極熱介秋夏。",
            "空齋得幽景，衆綠天所畫。",
            "對景愜余情，談文及茲暇。",
            "山風吹池月，不似城中夜。",
            "百年易過花，萬事庶生蔗。",
            "羲和如走馬，疾急不可靶。",
            "何妨奴嚴光，詎肯吏侯霸。",
            "一笑且披襟，新凉自無價。"
        ],
        "title": "次韻劉耘廬",
        "id": "5850d042-3d94-40fe-9be8-9fe9b61061ac"
    },
    {
        "author": "趙文",
        "paragraphs": [
            "少年場屋心，富貴輕秋毫。",
            "如何此偪仄，晚作空山逃。",
            "世方馳逐好，我獨儒書豪。",
            "寧甘往教遠，不肯十上勞。",
            "尚持鵾鷄弦，自愛鳳尾槽。",
            "紛然凉州曲，誰賞鬰輪袍。",
            "取之衆棄中，君眼亦已高。",
            "惜哉君更窮，相看兩蕭騷。"
        ],
        "title": "次韻歐陽良有高山仰止四首  其一",
        "id": "e5905ffb-3b91-49de-bf82-526671489cf7"
    },
    {
        "author": "趙文",
        "paragraphs": [
            "我携二三子，行此白玉灣。",
            "案頭左章集，古語留人間。",
            "我昔識此士，風雨滿空山。",
            "憂愁送日月，不復記容顔。",
            "自從一別來，乃此再見慳。",
            "爲客使同邑，造物何其儇。",
            "豈無城府意，乘馬忽復班。",
            "還能顧寂寞，山路披荒菅。"
        ],
        "title": "次韻歐陽良有高山仰止四首  其二",
        "id": "a0def472-67de-4141-9b1c-7c78aeff3b56"
    },
    {
        "author": "趙文",
        "paragraphs": [
            "新詩日以多，古意日以往。",
            "我欲求玄珠，未易覓象罔。",
            "中道良獨難，執玉迷俯仰。",
            "索居無誰語，掩卷起遐想。",
            "當求古人知，何用世俗賞。",
            "意到亦偶然，深刻戒斯鞅。",
            "惟堪自娛戲，非欲互標榜。",
            "唐公謬見推，薛侯詎宜長。"
        ],
        "title": "次韻歐陽良有高山仰止四首  其三",
        "id": "b1a8fe50-0afc-4040-acf0-1e81c88b6d47"
    },
    {
        "author": "趙文",
        "paragraphs": [
            "世變如江河，不知何時止。",
            "芸芸生其間，有如赴海水。",
            "乾坤一大甕，歲月等流矢。",
            "公言信可感，流輩乃爾耳。",
            "古來文章家，傳者十數子。",
            "磨滅十八九，誰復知姓氏。",
            "要爲不朽計，聖賢事在己。",
            "勗哉立其心，食魚何必鯉。"
        ],
        "title": "次韻歐陽良有高山仰止四首  其四",
        "id": "25d55394-7608-4402-befb-5e1ecbbc3322"
    },
    {
        "author": "趙文",
        "paragraphs": [
            "一亭寒碧中，四面空無窗。",
            "種荷未有花，清意已滿腔。",
            "小坐梅樹下，我亦青油幢。",
            "晚來蟬聲歇，靜境熱自降。",
            "清風與明月，造物無對樁。",
            "閑者恣吟取，如瓢分大江。",
            "欲歸尚未肯，雨濕烟鐘撞。"
        ],
        "title": "香逕分韻得江字",
        "id": "5f310fe4-5257-4c9b-8645-f82f1fd89db5"
    },
    {
        "author": "趙文",
        "paragraphs": [
            "朝行江水邊，莫行江水邊。",
            "乍與江水別，江水復在前。",
            "江水勝人心，相隨何纏綿。",
            "相隨何纏綿，幸勿鳴悲煎。",
            "我悲爲我弟，君悲亦胡然。"
        ],
        "title": "行行江水邊",
        "id": "6d6c3093-0572-45eb-9acb-37fa235e19bb"
    },
    {
        "author": "趙文",
        "paragraphs": [
            "天地忽晝晦，四山潑墨濃。",
            "而我行其間，宛如所翁龍。",
            "大風吹倒人，欲避無所容。",
            "有翼不得張，狂走急雨中。",
            "數里乃一息，如出鮫人宮。",
            "老樹道邊拜，疑我行雨工。",
            "過午上五嶺，攀緣入青空。",
            "仰視萬山巔，有氣如炊籠。",
            "下視田間白，云此鋤田農。",
            "茲行豈不苦，奇觀亦已雄。",
            "惜哉如此山，不與曉景逢。",
            "不曉韓吏部，登華哭途窮。"
        ],
        "title": "雨行五嶺下",
        "id": "41bec625-9fa0-479a-ad42-b9b8c6d72ffe"
    },
    {
        "author": "趙文",
        "paragraphs": [
            "曹公築銅臺，氣力雄九有。",
            "咿嚶到香履，千古開笑口。",
            "猶餘當時瓦，作硯傳不朽。",
            "涪翁所珍惜，又復落吾手。",
            "鬼奪與客偷，任運不汝守。",
            "可憐臺上人，不如此瓦壽。"
        ],
        "title": "銅雀瓦",
        "id": "e76aba59-32b1-4d87-9e2a-8d85a0fe5b7c"
    },
    {
        "author": "趙文",
        "paragraphs": [
            "泊舟豫章城，黑潦滿道周。",
            "街衢未改昔，故舊罕所留。",
            "行投學子廬，假榻得小休。",
            "燈前作家書，豈爲兒女謀。",
            "戒之築土室，弟骨至則收。",
            "茫茫念三年，此骨知在不。",
            "置書就我寢，泫然淚雙流。"
        ],
        "title": "抵豫章",
        "id": "6c09328a-ca65-4ddf-8e54-721aee6144db"
    },
    {
        "author": "趙文",
        "paragraphs": [
            "煌煌天上星，墮地化爲石。",
            "回思天宮勝，再上那可得。",
            "臺鬰將誰言，猶能事文墨。",
            "一落秦王手，已是不完璧。",
            "秋風吹我衣，倚樹三歎息。"
        ],
        "title": "倚樹三歎息",
        "id": "e05425d0-9e1f-4ef1-9bd0-b7a828bb5a7e"
    },
    {
        "author": "趙文",
        "paragraphs": [
            "天公大惡處，妬我喜晴詩。",
            "當與妻子別，急雨紛交馳。",
            "小孫送我行，屢止不肯歸。",
            "老夫骨肉情，能不酸且悲。",
            "日暮投歷山，倦極不得棲。",
            "故人情義重，杯酒煦嫗之。",
            "老友亦適至，良會非所期。",
            "人生孰非夢，此夢亦已奇。",
            "我倦欲先睡，徑與主人辭。"
        ],
        "title": "白水初程",
        "id": "c5bf9c71-242d-4b37-9894-2a226f8d0785"
    },
    {
        "author": "趙文",
        "paragraphs": [
            "上嶺或如興，下嶺復如拜。",
            "是程多泥塗，拄杖端足頼。",
            "脫屨去泥淖，停車觀水械。",
            "偶然得一笑，更以苦爲快。",
            "田水終夜鳴，江浪怒澎湃。",
            "聽之不能睡，摩足了詩債。"
        ],
        "title": "入分宜界",
        "id": "6e0136f7-36ef-41c7-a9a5-7b5aeeda6f35"
    },
    {
        "author": "趙文",
        "paragraphs": [
            "休休得一閑，杯酒聊從容。",
            "晚凉過池亭，受用水上風。",
            "默存即實境，身在蓮花中。",
            "何况青青盤，磊落堆蓮蓬。",
            "乍休吟風蟬，又起聒夜蟲。",
            "乃知天機動，衮衮無終窮。",
            "如何二三子，不肯勤其躬。",
            "無已思太康，明當勵新功。"
        ],
        "title": "得蓮子",
        "id": "df1653c2-5bba-4e77-a7af-39837d6af40a"
    },
    {
        "author": "趙文",
        "paragraphs": [
            "夜枕苦展轉，午睡清且安。",
            "萬事有乘除，滿意良獨難。",
            "貧居鮮來客，兒女自團圞。",
            "書聲雜紡響，聒耳亦足歡。",
            "念我素心友，詩盟久已寒。",
            "向來適邂逅，杯酒語夜闌。",
            "如何同所舍，聚散如沙摶。",
            "百年盡偶爾，棄置何足歎。"
        ],
        "title": "寄彭宏濟",
        "id": "38d1e424-834c-46ce-8f95-1e0a58772e7c"
    },
    {
        "author": "趙文",
        "paragraphs": [
            "行行復行行，晴日端可愛。",
            "全勝牆隈老，僅得暖肩背。",
            "欣欣田間麥，亦與人意會。",
            "乃知天地間，生意浩如海。"
        ],
        "title": "喜晴",
        "id": "4c0e1efd-0b28-4fd1-81aa-8ee5378d5473"
    },
    {
        "author": "趙文",
        "paragraphs": [
            "去者日以疏，留者日以老。",
            "沉憂能傷人，玄髮坐成皓。",
            "人生固應爾，要亦何太早。",
            "携持玉雪姿，故敢棄遠道。",
            "蒼天行悠悠，白日照杲杲。",
            "安得以妾腸，化作君墓草。"
        ],
        "title": "去者日以疏",
        "id": "e79ef3f0-36ec-4ffd-b84c-fe69d907bdbe"
    },
    {
        "author": "趙文",
        "paragraphs": [
            "昨日泥中人，今日花下客。",
            "即時一杯酒，已勝風雨黑。",
            "我來後花時，不及穠艷色。",
            "生與天作花，已是花命厄。",
            "霑茵與墮溷，要亦隨所適。",
            "誰能長腴紅，而不變衰白。",
            "惟應感流光，有酒日鼓瑟。"
        ],
        "title": "至白水主人飲至海棠下花已離披",
        "id": "d5c045e9-8380-4c23-9e14-e91ba0540252"
    },
    {
        "author": "趙文",
        "paragraphs": [
            "平生不喜佛，喜聽念佛聲。",
            "大都止六字，三誦有餘音。",
            "唱偈類哀切，和聲等低平。",
            "蟬聯未肯已，綿弱殆不勝。",
            "餒息僅相屬，柔吭時一鳴。",
            "聽茲頹闒韻，生我寂滅情。",
            "坐令喧競中，便欲無所爭。",
            "乃知象教意，妙覺在聲聞。",
            "俗人不解此，梵教雜歌行。",
            "敲鏗鼓笛奏，真與鄭衛并。",
            "能令婦女悅，未必佛者聽。"
        ],
        "title": "聽請道人念佛",
        "id": "5380eb59-4f8d-4cdb-bb7e-9a4a88f7f943"
    },
    {
        "author": "趙文",
        "paragraphs": [
            "雨雨不肯止，倒瀉春江濤。",
            "可憐龍公苦，甚我行路勞。",
            "長陂不可涉，攀嶺如猿猱。",
            "忽然出夷曠，行人何滔滔。",
            "館定訪我友，醉我軟脚醪。",
            "翻思昨暮秋，有酒安可逃。",
            "諸少森玉立，俊秀非兒曹。",
            "示我近所作，亦復吹其毛。",
            "人生有乘除，理不差秋毫。",
            "豈非昨者厄，故有今者遭。",
            "歸來弛然卧，夢中亦陶陶。"
        ],
        "title": "早禾田",
        "id": "e56b1491-7b60-40e8-ab54-3e26fd3716da"
    },
    {
        "author": "趙文",
        "paragraphs": [
            "又與我友別，獨與我子俱。",
            "念彼歸舟疾，眠食今何如。",
            "愁懷不可遣，頼有牀頭書。",
            "曲江江上人，摇舟來賣魚。",
            "亦有妻與子，一飽便有餘。",
            "我生不如子，多憂化其鬚。"
        ],
        "title": "別朝祐",
        "id": "b60158ef-8256-447f-8c00-b7f0e2b27cd6"
    },
    {
        "author": "趙文",
        "paragraphs": [
            "朝望西陵墓，夕望西陵墓。",
            "望望不復歸，月朔又十五。",
            "月朔十五可奈何，更對空帷作歌舞。",
            "銅雀昂然飛不去，當時美人髮垂素。",
            "我生不如陵上樹，年年樹根穿入土。"
        ],
        "title": "銅雀臺",
        "id": "cdaf2030-dab0-400e-b6d6-6815105dc0de"
    },
    {
        "author": "趙文",
        "paragraphs": [
            "籃輿拂清露，亦有山花香。",
            "平生懶早起，催盥方倒裳。",
            "不知九州曉，有此清風凉。"
        ],
        "title": "曉行",
        "id": "b705f647-ca43-47cb-90a7-5d770aa4dafe"
    },
    {
        "author": "趙文",
        "paragraphs": [
            "私夜必見污，葛屨必遭踐。",
            "生世不爲男，托身况微賤。",
            "悲痛只在心，憔悴更障面。",
            "出入懷袖中，羨郎白團扇。"
        ],
        "title": "團扇歌",
        "id": "67c6ba74-d467-448f-b183-4a96a208cc9c"
    },
    {
        "author": "趙文",
        "paragraphs": [
            "夢中顛風摇夢魂，老夫起坐心未平。",
            "樹枝上下覺山動，窗戶開闔疑鬼行。",
            "魚龍翻空江海怒，虎豹入叢道路清。",
            "溪頭梅花無恙否，爲子展轉難爲情。"
        ],
        "title": "枕上聞大風",
        "id": "1c8fc0d5-63a9-444a-8151-d4bb1ce8900c"
    },
    {
        "author": "趙文",
        "paragraphs": [
            "棧道縈紆如蜀路，我夢曾遊定何處。",
            "金碧樓臺縹紗裏，員嶠方壺如是爾。",
            "彼何人者欲問之，翩然抱琴過橋底。"
        ],
        "title": "海山圖二首  其一",
        "id": "171b80a8-dc4f-479d-bdc4-d221056de545"
    },
    {
        "author": "趙文",
        "paragraphs": [
            "嵯峨石壁不可梯，列仙之癯實居之。",
            "下視茫茫渺何許，風帆浪舶多積貯。",
            "舟中賈客莫浪喜，山上高人解笑汝。"
        ],
        "title": "海山圖二首  其二",
        "id": "b99197d8-1eeb-4a05-a661-4f61e39cd630"
    },
    {
        "author": "趙文",
        "paragraphs": [
            "三更星月寒炯炯，四更霜風吹斷梗。",
            "曉來宇宙忽成空，萬里天河墮無影。",
            "人間世界積滓穢，化作太清無色境。",
            "天上何人巧戲劇，笑我癡眠方怯冷。",
            "溪頭梅花老於我，卧樹生鱗欲誰省。",
            "飲羔金帳非我事，煎水何妨試雙井。",
            "眼前清致不可辜，諸公白戰續清潁。"
        ],
        "title": "雪",
        "id": "97d05d1c-1bef-4c38-aec1-2ef49b295fc5"
    },
    {
        "author": "趙文",
        "paragraphs": [
            "冰枝壓路不可行，健夫快斧聲丁丁。",
            "南山未得過車道，北山復作發屋聲。",
            "低枝叢薄亦可喜，但覺身過琉璃城。",
            "山高路滑凜欲跌，拄杖頼有青童君。",
            "平安度嶺笑相賀，榾柮快煖胭脂春。",
            "夜投野店且熟睡，明日陰晴明日事。"
        ],
        "title": "別白水歸大雪",
        "id": "21675f8a-2f5b-435e-9669-9965009c9a35"
    },
    {
        "author": "趙文",
        "paragraphs": [
            "夜寒枕席跳霰珠，夜深我睡霰亦無。",
            "未晨僕起索炊火，怪見滿地瓊瑶鋪。",
            "我行至此不得止，但倚紅酒爲先驅。",
            "路逢十店九閉戶，苦寒正自無薪芻。",
            "終然著地即化去，造物何用勞工夫。",
            "前山欲融未融處，玉龍浮動青珊瑚。",
            "藤梢竹刺時點綴，寒食野花棲路隅。",
            "小車行雪真有益，平生看畫無此筆。"
        ],
        "title": "行雪",
        "id": "844b636d-5ba6-4e31-9734-b8d90cc3fe65"
    },
    {
        "author": "趙文",
        "paragraphs": [
            "晴得一霜晴更穩，飽飯不怕伏虎嶺。",
            "山高積雪凍猶在，昨日空驚雪畫本。",
            "日烘高樹玉槎牙，時有冰花墮無影。",
            "紛紛垂絲白海棠，得冷時能略蘇醒。",
            "可怪此君大曲折，向人雅拜欲求拯。",
            "擁袍公子亦吟雪，豈識山中有此景。",
            "笪橋燭下寫詩成，一尊獨酌誰能省。"
        ],
        "title": "伏虎嶺殘雪",
        "id": "a6c3a1b3-a56c-4ae3-b1d4-07b805bc5d40"
    },
    {
        "author": "趙文",
        "paragraphs": [
            "泥行郭索其神全，枯枝獨抱吟風仙。",
            "細腰追逐相後先，畫眉雙棲鬭嬋娟。",
            "一鳴一止俱自然，老猴如鬼踞石邊。",
            "遊蜂何爲過其前，水禽伺魚雙眼穿。",
            "久而無得倦欲眠，鸜之鵒之高樹巔。",
            "俯視螳臂爲垂涎，之蟲不作名利牽。",
            "飲啄之外何所便，人生擾擾真可憐。",
            "笑談對面森戈鋋，王侯螻蟻俱埃煙。",
            "大年未可笑小年，世間唯有蟲能天。"
        ],
        "title": "題畫蟲鳥",
        "id": "63d78d3d-b402-4226-98a1-9f77d3f7fc81"
    },
    {
        "author": "趙文",
        "paragraphs": [
            "杜門却掃馮敬通，何人載酒暖此翁。",
            "晝長書罷啼鳥寂，山水似我清而窮。",
            "山僧携來兩詩卷，筆勢迅疾如追鋒。",
            "漁歌風斷郭功父，碧雲暮合湯休公。",
            "寒梅自照太古雪，孤松壓倒妖春紅。",
            "一時見此光怪物，丈室忽換化人宮。",
            "近者重遊寶林寺，山行小辟炎毒攻。",
            "唱酬坐覺山鬼泣，談笑不知酒海空。",
            "當時分韻十五客，冠童亦有童非童。",
            "惜哉梅松不在眼，自與修竹爲吾宗。",
            "傳聞浄覺更殊勝，極欲往求三日聾。",
            "補天久已付昨夢，面壁更欲收奇功。",
            "百年金碧亦塵土，須有好語留山中。",
            "山中道人許我否，飽飯摩腹聽松風。"
        ],
        "title": "次韻郭梅邊湯孤松見寄",
        "id": "153c9edb-41d2-431c-9c4e-2a5863a75c72"
    },
    {
        "author": "趙文",
        "paragraphs": [
            "耆英會上十三人，當時世道如初春。",
            "洛陽牡丹非昔比，妖怪百出年年新。",
            "我見此圖淚如雨，諸老翩然過何許。",
            "何時夢見洛陽春，鄭公插花潞公舞。"
        ],
        "title": "題耆英圖",
        "id": "62d73a37-3181-4350-bcd3-bf01500f5198"
    },
    {
        "author": "趙文",
        "paragraphs": [
            "食魚江水邊，投骨江水中。",
            "衆魚逐其腴，踴躍以相從。",
            "所得僅濡沫，滿意如遊龍。",
            "焉知此棄骨，與爾類本同。",
            "人間網羅多，江海不得容。",
            "小魚得骨莫浪喜，且可慎汝出入蹤。"
        ],
        "title": "食魚江水邊",
        "id": "dd695cc5-8365-4c3e-ab63-90fd86f27ed9"
    },
    {
        "author": "趙文",
        "paragraphs": [
            "梅花瘦而貞，霜磨雪折骨愈奇。",
            "山礬清而野，桃李場中不肯移。",
            "梅也似伯夷，礬也似叔齊。",
            "水僊大似孤竹之中子，不瘦不野含仙姿。",
            "人生但願水僊福，梅兄礬弟真難爲。"
        ],
        "title": "三香圖",
        "id": "ce8fbe32-5126-450c-b6ef-8a968557878f"
    },
    {
        "author": "趙文",
        "paragraphs": [
            "朔風吹沙淮浪白，二十四橋沉冷月。",
            "顛雷夜半撼蕪城，雪萼瓊絲破空碧。",
            "金瓶歲歲獻君王，玉罌泛酒蓮花香。",
            "明光殿閉沙漠遠，人自無情花斷腸。",
            "落蘂飛天識天路，何如拔樹飛昇去。",
            "唐昌遊女再歸來，城中只賣瓊花露。",
            "江南俘客吟如叫，想像裁詞不成調。",
            "天宮夜宴按霓裳，玉女擎花紫皇笑。"
        ],
        "title": "揚州后土廟瓊花香如蓮花落不著地丙子一夕大雷雨失花所在相傳以爲上天云",
        "id": "592dd0d3-8a10-4402-9f9d-0eb0ad283f66"
    },
    {
        "author": "趙文",
        "paragraphs": [
            "鐵龍一擲九萬里，銀橋冉冉行秋水。",
            "霓裳不是世間音，只有嫦娥似妃子。",
            "恍然一夢酒初醒，依然玉座雲母屏。",
            "明朝寫出天上曲，却笑羯鼓羊皮腥。",
            "人間萬事如秋草，離別苦多歡樂少。",
            "崎嶇萬里錦官城，此身曾作銀橋行。"
        ],
        "title": "明皇遊月宮歌",
        "id": "bc58d0db-f367-47f3-8674-4963ec06ff0c"
    },
    {
        "author": "趙文",
        "paragraphs": [
            "何人種此玻瓈橘，掛在空高寒露濕。",
            "秋風吹墮清泠中，驚殺神髯夜深蟄。",
            "钴鉧潭中豈無月，冷光長照衰羈泣。",
            "何如阿孫屋頭月，時時投取杯中吸。",
            "吸餘吐向筆墨間，紙上淋漓流月汁。",
            "前年劫火到詩屋，月走江寒燒不及。",
            "青山夜起繞皆山，滿地蘆花不堪拾。",
            "何時短棹釣西江，雪寒一夜無簑笠。"
        ],
        "title": "西江柳氏月江詩",
        "id": "3258c099-803a-4a25-a254-f7eee3065f5f"
    },
    {
        "author": "趙文",
        "paragraphs": [
            "吾觀天地間，一一皆是畫與詩。",
            "渝川有二羅，畫得天地之英奇。",
            "大羅詩名撼湖海，小羅天機勃鬰不得已而水墨之。",
            "摇毫造化已破碎，灑墨元氣爲淋漓。",
            "嗟余老眼得一見，以手捫摸心然疑。",
            "問君自古畫有幾，君今此畫師者誰。",
            "君言我以眼爲手，天地萬物皆吾師。",
            "吾能得其意與理，貌取色相特其皮。",
            "畫成正未知似否，人人有眼誰可欺。",
            "譬之禪宗要透脫，戀戀祖佛寧非癡。",
            "作詩點出未來眼，一掃徐熙與郭熙。"
        ],
        "title": "羅稚川善畫作此贈之",
        "id": "a62d4bb2-89a9-4a39-aa22-6e9ca0dec712"
    },
    {
        "author": "趙文",
        "paragraphs": [
            "一兒攀肩猿上枝，一兒接臂倒立之。",
            "立者忽作踞地伏，攀者引頭立其足。",
            "飛跳倏忽何輕翾，憐爾骨節柔如綿。",
            "少年屈折支體軟，紅錦纏頭酒論椀。",
            "此兒巧捷未足稱，江南何限無骨人。"
        ],
        "title": "相撲兒",
        "id": "50b95257-5104-456f-bdb7-dbec6caa8c76"
    },
    {
        "author": "趙文",
        "paragraphs": [
            "江南西風粳稻熟，網夫出門網婦哭。",
            "天晴黄雀飛苦高，縣吏椎門怒震屋。",
            "哨聲飛空健鶻過，遲速小誤成蹉跎，君庖不充將奈何。"
        ],
        "title": "網戶歎",
        "id": "16a524eb-b8a0-4b92-8797-8d8930cc57c1"
    },
    {
        "author": "趙文",
        "paragraphs": [
            "江南冬前蟲未蟄，獵師篝火熏穴急。",
            "山中玉面何處藏，供奉期程如束濕。",
            "茅簷十日無炊米，蓬鬢鶉衣瘠如鬼。",
            "但教得狸何顧爾，易牙奉君尚烹子。"
        ],
        "title": "獵戶歎",
        "id": "779d6493-b8d6-4b31-8a5f-a92811259f2d"
    },
    {
        "author": "趙文",
        "paragraphs": [
            "采采山上葛，攀藤步巖幽。",
            "上山逢虎狼，下山逢獼猴。",
            "歸來絺綌之，藕絲香且柔。",
            "織成一片雲，精絕鬼工愁。",
            "入笥獻君王，貢職民當修。",
            "君王不自惜，持以奉仇讎。",
            "西施被服之，俱是越國尤。",
            "吳王抵掌笑，於越吾何憂。",
            "飛書益封地，謂越吾諸侯。",
            "嗟爾采葛伴，辛苦勿嘆愁。",
            "天道有乘除，苦極行當休。",
            "吳王沉醉姑蘇上，半夜不知吳國秋。"
        ],
        "title": "越婦採葛苦",
        "id": "55f1244f-b288-4500-b488-a6f788e6bdab"
    },
    {
        "author": "趙文",
        "paragraphs": [
            "物生何用出世早，春風紅紫今枯槁。",
            "東籬瀟灑一枝秋，向來埋沒不如草。",
            "人生涉世亦如此，風雪林中要耐老。",
            "陳君臞然一寒素，清絕誰如叔也好。",
            "十年竟被先疇役，大袖高冠反顛倒。",
            "黄金白璧盡辭去，獨與寒花澹相保。",
            "問君對菊何所得，租藉半空詩富藁。",
            "百年芳臭終不歇，一時泯滅豈足道。",
            "君不見淵明對菊無一錢，千古詩名塞穹昊。"
        ],
        "title": "陳清叔晚菊",
        "id": "bb32776f-8a1b-4053-ab57-2f4f393c72ac"
    },
    {
        "author": "趙文",
        "paragraphs": [
            "譚君酒狂，一筆萬字不可當。",
            "嗟哉胡爲乎，不自貴重也而狂。",
            "我知君狂不得已，欲倚杯酒呵蒼蒼。",
            "蒼蒼不識君我識，知君胸有光怪物。",
            "問君今年其歲幾，四十一矣無何仕。",
            "光陰誕謾不可恃，我昔行年亦如此。",
            "相逢一醉令公喜，解劍傾囷無壯士。",
            "一簦獨行風雨裏，老人夜醉誰汝止。",
            "丈夫得志行所爲，窮即低頭教童子。",
            "嗟哉乾坤如此而已矣，歸來歸來歸來是。"
        ],
        "title": "贈長沙譚存心",
        "id": "6be10f6e-f23c-4d31-9ce4-ddb96315069a"
    },
    {
        "author": "趙文",
        "paragraphs": [
            "人生難得真生日，正使百年才遇一。",
            "我今客裏值斯時，况復主人相款密。",
            "連宵舉酒爲我壽，滿眼雞豚破梨栗。",
            "壽牋投贈盛賓友，壽觴拜舞羅弟姪。",
            "假今家居那有此，米鹽紛糾費爬櫛。",
            "去年閩山收弟骨，日夜悲啼吟蟋蟀。",
            "歲晚方能負骨歸，此願已償甘似蜜。",
            "平生苦遭兒女累，十年求解如沐漆。",
            "今年二子各成婚，坐看明年婚嫁畢。",
            "雲邊太史相邂逅，許我行年七十七。",
            "蓋棺以前日一詩，萬首猶堪劍南匹。",
            "未知先生竟肯否，不肯便問天公乞。"
        ],
        "title": "生日客朱溪主人云今年乃青山真生日也感其語作詩自壽",
        "id": "f6e5075c-8a10-41ac-b527-a65337fe26e9"
    },
    {
        "author": "趙文",
        "paragraphs": [
            "瞥然滿屋飛金蛇，樓東樓西號火鴉。",
            "天鼓百面一手撾，百年老柱神斧加。",
            "婦女驚倒兒童哇，知君把釣江頭沙。",
            "明珠赤手龍頷拏，天翁發怒爲此耶。",
            "向來五鬼千夜叉，寒我饑我生眼花。",
            "捧頭驚竄如麏麚，從此不作窮詩家。"
        ],
        "title": "雷震漁所之柱",
        "id": "75896bcb-45a0-4d92-931a-71b61e1bb5de"
    },
    {
        "author": "趙文",
        "paragraphs": [
            "老瞞智計籠天下，歌舞未終銅雀夜。",
            "可憐用破一生心，不及當時臺上瓦。",
            "屑金作瓦費精神，那知身後旋成塵。",
            "流傳千百僅一二，付與所不知何人。",
            "快閣仙人諛墓得，品題更費東坡墨。",
            "研磨辛苦政未休，憐爾何年返真宅。",
            "摩挲歲月白髮生，建安七子俱彫零。",
            "安得春醪三萬斛，醉來快寫短歌行。"
        ],
        "title": "銅雀硯",
        "id": "df7ff6b3-cd13-44c8-a34d-e8117a69ff97"
    },
    {
        "author": "趙文",
        "paragraphs": [
            "君當學君家君子儒，西河之上可以老，諸侯端拜爲師模。",
            "君莫學君家老中郎，河南田畜豈不好，上林要牧天子羊。",
            "祇今樂莫如耕樂，悔我從初不曾學。",
            "作勞自可操豚蹄，舊讀何妨掛牛角。",
            "慎勿思成湯聘幣起幡然，伊尹當年已大錯。"
        ],
        "title": "劉陽卜氏耕樂堂",
        "id": "97ef28af-0fe3-44d3-969a-b77fdc90e5d1"
    },
    {
        "author": "趙文",
        "paragraphs": [
            "雲巢草蟲十有七，我言蜂蟻非蟲匹。",
            "我見二蟲常敬之，爲有君臣天所秩。",
            "江南此蟲久已無，煩君翦取贈老夫。"
        ],
        "title": "題畫",
        "id": "2591a5f0-6e6e-4d5d-9369-0589e9819c57"
    },
    {
        "author": "趙文",
        "paragraphs": [
            "薌林醜石何曾醜，化爲五老如此壽。",
            "高低俯仰各有意，清潤堅貞皆可友。",
            "剜劖刻削巧戲劇，誰爲此者鴻蒙叟。",
            "銅盆古雅出高麗，玉筯清奇原史籀。",
            "向翁神遊渺何許，此物亦落何人手。",
            "野人得之安所用，光怪出屋驚田婦。",
            "天生尤物必有屬，詩老得之端不偶。",
            "不須拄杖穿寒雲，几案之間有廬阜。",
            "先生自是五山一，視真廬阜猶培塿。",
            "如何得此亦驚喜，便欲賦詩爲不朽。",
            "醉僧癡望作怪供，持此或可博升斗。",
            "壺中九華竟不得，坡老歎息不離口。",
            "仇池不借王駙馬，詩卷紛紛愁逆取。",
            "達人著想亦未免，何異兒童貪餠糗。",
            "蛾眉山高隔雲霧，此物今知屬誰某。",
            "世間奇寶雖可玩，鬼奪客偷誰使守。",
            "先生一笑付偶然，吾欲藏之無何有。"
        ],
        "title": "李士宏得薌林五老石於野人",
        "id": "f6bd5950-bcde-491d-9c0b-9b4ea8b967b6"
    },
    {
        "author": "趙文",
        "paragraphs": [
            "今年麥熟亦可喜，紫石霏霏落鍾乳。",
            "我從田家慣餠餌，夢想風味今未已。",
            "箬葉浮浮捲牛舌，甆甌泛泛割龍耳。",
            "一丸蘿蔔吾豈無，悲歌不怕紅娘子。",
            "詩成不滿貴公笑，書生豈識餠十字。"
        ],
        "title": "麥熟",
        "id": "82c5b5e3-ca22-47c5-8ecf-f883e5b51851"
    },
    {
        "author": "趙文",
        "paragraphs": [
            "夢跨海風出埃𡏖，萬頃瓊瑶雙履踏。",
            "四無畔岸水連天，兩椀琉璃自相合。",
            "當時我外更無人，仙聖往來班雜遝。",
            "恍然夢覺失清遊，正似明珠埋蚌蛤。",
            "十年對月心自拜，江南沙土老額塌。",
            "羨君持月海天遊，萬里乾坤雲一匝。",
            "乘槎徑到斗牛間，細語星辰相問答。",
            "知君此行有奇遇，直挾星書扣閶闔。",
            "羣仙若問青山人，白髮秋深坐蕭颯。"
        ],
        "title": "彭海月北遊",
        "id": "5e8e38e8-a5c1-43f0-8c36-a4484897a07e"
    },
    {
        "author": "趙文",
        "paragraphs": [
            "豈能狂落魄，只似醉瞢騰。",
            "媼拜兒看笑，蠻粧鬼見憎。",
            "客中猶有酒，亂後此看燈。",
            "携手沙河路，前身夢裏曾。"
        ],
        "title": "元夕陪須溪野廟觀燈",
        "id": "2239bdd2-292f-404c-9696-808f58130067"
    },
    {
        "author": "趙文",
        "paragraphs": [
            "分得宜春地，東偏一畫屏。",
            "洪陽仙洞古，龍姥故祠靈。",
            "雨過溪痕長，春回草意青。",
            "道傍聊下馬，剔蘚讀碑銘。"
        ],
        "title": "次分宜",
        "id": "a13f8ebf-fe5a-4b23-a8fa-5c12267167f1"
    },
    {
        "author": "趙文",
        "paragraphs": [
            "總角坐成老，孤生自可憐。",
            "遂爲衆父父，又賀一年年。",
            "桃板無新語，屠蘇妨早眠。",
            "柴門無可掩，來者自蕭然。"
        ],
        "title": "賀一年年",
        "id": "1d50e6e1-5f38-4a0d-9b90-bf20b9e7ee92"
    },
    {
        "author": "趙文",
        "paragraphs": [
            "於佛曾聞法，因詩遂得貧。",
            "若爲三尺喙，不了百年身。",
            "在昔玄真子，如今主水神。",
            "飯餘茶又熟，不學淚沾巾。"
        ],
        "title": "哭蕭漁所",
        "id": "ef4ba6fe-2b12-4e6e-b84a-f7c910fbea82"
    },
    {
        "author": "趙文",
        "paragraphs": [
            "豈意渴相如，俄爲化子輿。",
            "平生一杯酒，活計百篇書。",
            "同舍遂欲盡，吾生不願餘。",
            "如今念夫子，痛飲未全疏。"
        ],
        "title": "哭張文翁同舍  其一",
        "id": "356db575-8301-441d-a22d-fe4dc4c62e3b"
    },
    {
        "author": "趙文",
        "paragraphs": [
            "扶上竹車去，知無再見期。",
            "誰能逃數定，不必恨歸遲。",
            "白髮扶棺母，青年上學兒。",
            "亂來朋友少，灑血一題詩。"
        ],
        "title": "哭張文翁同舍  其二",
        "id": "579cd0cd-c222-4edb-b4e9-66cec3bb45d0"
    },
    {
        "author": "趙文",
        "paragraphs": [
            "問師云已出，杖履水東灣。",
            "世上方多事，山中亦小閑。",
            "竹光新雨後，禽語夕陽間。",
            "自出雲關去，鐘聲送我還。"
        ],
        "title": "尋郭道士不遇",
        "id": "274e2e2f-9025-4f53-8746-80f237b8b0a3"
    },
    {
        "author": "趙文",
        "paragraphs": [
            "既不夢于我，胡然無一言。",
            "形容那可認，骨髮想俱存。",
            "淚盡血猶滴，霧開山尚昏。",
            "相看憐稚子，老病莫銷魂。"
        ],
        "title": "紀夢",
        "id": "ebd6e1c8-fdd4-4988-8afb-fe492234f91e"
    },
    {
        "author": "趙文",
        "paragraphs": [
            "又見王正改舊年，此生此去幾新元。",
            "自無賓客來看歲，不遣兒童苦閉門。",
            "雨带癡寒禁草色，雪吹殘片上鬚根。",
            "小孫未省人間事，尚擬今宵守歲樽。"
        ],
        "title": "元日",
        "id": "c167c94f-da06-46d1-9fbc-a39aa8b10a9c"
    },
    {
        "author": "趙文",
        "paragraphs": [
            "留得餘寒伴客衾，驀然萬感赴沉吟。",
            "隔溪啼鳥東風軟，滿地落花春雨深。",
            "草草一樽聊若下，匆匆千載亦山陰。",
            "月溪橋上憑欄久，應有游鯈識此心。"
        ],
        "title": "二月十四夜夢中吟云隔溪啼鳥東風軟滿地落花春雨深次日陪謝少府飲章聖寺足成之",
        "id": "edd3bdb6-0fcc-43ea-93d4-66dfd6dbc622"
    },
    {
        "author": "趙文",
        "paragraphs": [
            "雨過山田物物穰，齋庖煮豆喜初嘗。",
            "茸茸綠莢牛毛淺，戢戢明珠蚌蛤長。",
            "不直畫堂擎玉腕，只宜吟客飽藜腸。",
            "食餘依舊堆盤在，貴賤同歸何有鄉。"
        ],
        "title": "雨過",
        "id": "174e723c-5538-4025-b7fa-93e7c00d64ec"
    },
    {
        "author": "趙文",
        "paragraphs": [
            "一覽樓頭笑拂衣，今朝何意此歔欷。",
            "斷無痛飲歌都護，那得重歸見令威。",
            "太學廢來同舍盡，清江好在故人非。",
            "我來豈是無情者，爲哭妻兒無淚揮。"
        ],
        "title": "哭丁千崖教授",
        "id": "8f641eba-e8ef-4f43-b041-1d9a674544b1"
    },
    {
        "author": "趙文",
        "paragraphs": [
            "恰似東山不見時，我懷如此更能詩。",
            "傳聞薦表雖無驗，感激修塗獨見思。",
            "渝水微茫蓬島外，秋風浩蕩菊花期。",
            "別來殘錦何堪寄，羞示孫郎帳下兒。"
        ],
        "title": "寄孫小隠",
        "id": "5e9880da-fc86-4e9b-93f4-928cd3842c03"
    },
    {
        "author": "趙文",
        "paragraphs": [
            "晚客他州只爲饑，無人可與話心期。",
            "前生一念有今日，投老相逢復幾時。",
            "頭白可知天下事，秋深定有客中詩。",
            "何當細語梅花下，眼底故人今在誰。"
        ],
        "title": "寄歐陽振仲",
        "id": "8095c9ae-17d1-49b1-b3cb-64308e98c895"
    },
    {
        "author": "趙文",
        "paragraphs": [
            "家住荒寒野水濱，老來無處避風塵。",
            "裸人至境有不裸，臣族幸然非亂臣。",
            "鬢影半因憂世白，眉端時爲得詩伸。",
            "盛衰物理煩君看，舊日錢神今更神。"
        ],
        "title": "次韻文以正",
        "id": "da5a46e6-09d1-4e21-89d6-d83cdc286b59"
    },
    {
        "author": "趙文",
        "paragraphs": [
            "坐擁寒爐酒入肌，偶然談笑勝於詩。",
            "空齋著雨更愁絕，往事如雲勞夢思。",
            "歲月只供吾輩老，經綸不了古人癡。",
            "狂來欲碎瓊壺起，忽憶殘鐘禁夜時。"
        ],
        "title": "次韻趙韞玉",
        "id": "47752f01-0722-47d2-987c-b36b81f87ec5"
    },
    {
        "author": "趙文",
        "paragraphs": [
            "相逢小坐芷花秋，絕勝揚鞭并與幽。",
            "世上十年塵轉海，人生萬事博懸投。",
            "當時對酒曾辭酒，今日言愁始欲愁。",
            "何不倒囊來一醉，舊題重訪酒邊樓。"
        ],
        "title": "次韻友人",
        "id": "8cecb1ab-fbbe-4f3a-a51e-1cfbbf24331e"
    },
    {
        "author": "趙文",
        "paragraphs": [
            "滿襟和氣任天真，豈意俄成千載人。",
            "篤厚西都諸老傳，宦游南海宰官身。",
            "竹君所幸存中子，荀氏何妨有二仁。",
            "早及相門今白髮，傳來哀訃倍酸辛。"
        ],
        "title": "哭文溪  其一",
        "id": "cc024d92-4f6f-4188-951b-6dea981ca13c"
    },
    {
        "author": "趙文",
        "paragraphs": [
            "憶得梅邊載酒時，梅花依舊主君非。",
            "春如生客至誰省，人與殘年去不歸。",
            "銅雀帳存仙似夢，金臺雁到客沾衣。",
            "清朝庶政須參决，却怕除書出帝畿。"
        ],
        "title": "哭文溪  其二",
        "id": "9b75883f-f093-4c3d-8b2c-7f772be44bb6"
    },
    {
        "author": "趙文",
        "paragraphs": [
            "非癡非夢小瞢騰，瞑坐還同入定僧。",
            "口似汝陽狂見麯，頭疑季子困懸繩。",
            "兒來問字幾三退，客苦多言彊一應。",
            "日日如期不相貸，世情誰似爾堪憑。"
        ],
        "title": "坐睡",
        "id": "4f497ca4-bcd1-463e-aab6-01f60677bfd0"
    },
    {
        "author": "趙文",
        "paragraphs": [
            "壯老相催已久知，逢秋正自不須悲。",
            "向來蟻國一場夢，此去牛山幾首詩。",
            "且共黄花嬉晉晚，嬾携白髮過燕垂。",
            "江南風景何堪說，却愛新來眼著籬。"
        ],
        "title": "次韻孫小隠九日",
        "id": "00815ea9-ca67-4b8f-8be6-562e6c020a36"
    },
    {
        "author": "趙文",
        "paragraphs": [
            "散髮欹眠困鬰蒸，誰推河漢落紅塵。",
            "電光照雨不可盡，霧氣滿空疑有神。",
            "駕海怒潮新月夜，繞山腰鼓建溪春。",
            "此聲此景誰能寫，輸與城中不寐人。"
        ],
        "title": "聽雨",
        "id": "62542f64-6f9a-486b-940f-14700553bd77"
    },
    {
        "author": "趙文",
        "paragraphs": [
            "已慣禁秋不用悲，無情日月去如飛。",
            "霜晚起風鴉自宿，江南欲雪雁安歸。",
            "小園梅花照眼在，老子鬢毛如昔非。",
            "敗絮與官供戰卒，遥憐老婦泣牛衣。"
        ],
        "title": "和簡齋十月",
        "id": "42addfea-4abd-4fef-a6de-4903d0e3b334"
    },
    {
        "author": "趙文",
        "paragraphs": [
            "細細清風吹月明，筍輿如泛夜舟行。",
            "草根带露有蟲語，茅屋閉門唯犬聲。",
            "鬼燐影寒驚遠去，曜靈睡起亦東征。",
            "踏車田父莫嗟怨，如此早凉誰與爭。"
        ],
        "title": "早過歷塘",
        "id": "6de1c96e-9899-4880-8b22-d06bc8ae4edd"
    },
    {
        "author": "趙文",
        "paragraphs": [
            "纖纖光潤態偏濃，曲曲花蓬暖自融。",
            "嬌淚惱公初著雨，豐肌病酒不宜風。",
            "人疑欲睡高燒燭，天悔無香剩與紅。",
            "正使吹殘亦何恨，向來艷艷本空空。"
        ],
        "title": "海棠",
        "id": "c1ade4aa-180b-4371-9b70-a173835f2cf6"
    },
    {
        "author": "趙文",
        "paragraphs": [
            "我與梅花別一期，停雲倚樹鬢成絲。",
            "偶于蹊路相逢處，正似故人初見時。",
            "清裏有和夷惠聖，寒邊带瘦島郊詩。",
            "客中無酒能消得，共撥寒灰坐欲癡。"
        ],
        "title": "咏梅",
        "id": "4a727471-39db-4418-af50-b2ee68c98fb0"
    },
    {
        "author": "趙文",
        "paragraphs": [
            "二十七年重合并，舊遊回首絕堪驚。",
            "世間至竟壽多辱，造物不如君有情。",
            "白苧春風留古意，青燈夜雨話平生。",
            "子由無復連牀日，頼有秦黄是弟兄。"
        ],
        "title": "歐陽時可來訪感而問之故臨別贈此",
        "id": "0e78a057-e8de-4dfe-807e-b9250af11f8b"
    },
    {
        "author": "趙文",
        "paragraphs": [
            "寫韻亭高樓更高，百年登覽著吾曹。",
            "客和月日成三九，我與鯤鵬共一毫。",
            "山吐南雲飛砲石，江橫西雪湧波濤。",
            "黄花到眼應多感，不欠黄花插鬢毛。"
        ],
        "title": "張南溟山長相邀紫極宮西雪樓登高姚南榿言北方異書載大鵬事",
        "id": "56e40ed8-4f3b-4834-be74-406bae11cf6c"
    },
    {
        "author": "趙文",
        "paragraphs": [
            "新春喜見甲子日，汝輩豈知丁酉科。",
            "酒少亦呼鄰共飲，家寒敢問客能過。",
            "堆牀萬卷皆可飽，如此一貧吾已多。",
            "忽憶東坡戲趙叟，明年六十奈君何。"
        ],
        "title": "丁酉元日示兒",
        "id": "3dcac7e0-7d8a-49ae-a7f3-1dd36796d554"
    },
    {
        "author": "趙文",
        "paragraphs": [
            "心齋聽講趁諸生，何意相逢曲豆城。",
            "急雨狂風十年夢，青燈白酒故人情。",
            "形骸改化悲歡異，歲月銷磨感慨平。",
            "却恐斗牛驚紫氣，寒爐今夜聚文星。"
        ],
        "title": "富水曾教授夜飲有作",
        "id": "acc834df-3fca-45cb-b637-c59c9de22716"
    },
    {
        "author": "趙文",
        "paragraphs": [
            "一丈明窗便有餘，四人燕坐小蓬壺。",
            "可憐一月半晴雨，未省百花今在無。",
            "眼底是詩皆可賦，樽中有酒不須沽。",
            "更闌醉後便歸去，頼有門生稚子扶。"
        ],
        "title": "飲袁國宗",
        "id": "568e984d-0570-4f9a-94bd-a8c6ddeaf2b7"
    },
    {
        "author": "趙文",
        "paragraphs": [
            "向來上陽人，盡屬沙叱利。",
            "長門不用守，蜥蜴草間戲。"
        ],
        "title": "捕守宮",
        "id": "51f7e427-979e-4ad5-87d5-50dde3f69eb7"
    },
    {
        "author": "趙文",
        "paragraphs": [
            "良苗未成實，綠色相交加。",
            "南風噓拂之，奔走如驚蛇。"
        ],
        "title": "村行所見",
        "id": "dc9824cf-b0ae-4b0b-99d1-5bab86485753"
    },
    {
        "author": "趙文",
        "paragraphs": [
            "晨起出門去，江聲自悲咽。",
            "滿目無行人，前山霧如雪。"
        ],
        "title": "晨起三首  其一",
        "id": "862c15e4-1a17-48f3-b51f-59fa9eb72219"
    },
    {
        "author": "趙文",
        "paragraphs": [
            "山寒日不光，舉目斷人腸。",
            "兒童莫問路，怕是小篔簹。"
        ],
        "title": "晨起三首  其二",
        "id": "413aa8e9-a874-48f3-b5e8-1cda86815c89"
    },
    {
        "author": "趙文",
        "paragraphs": [
            "三人相對眠，眠中各自夢。",
            "覺起偶開門，老樹綠不動。"
        ],
        "title": "晨起三首  其三",
        "id": "6150c524-9bc0-4c26-828b-d520ef162a8f"
    },
    {
        "author": "趙文",
        "paragraphs": [
            "明月何時掇，秋風幾日還。",
            "若教人不熱，敢怨我長閑。"
        ],
        "title": "書扇二首  其一",
        "id": "c91fa384-bbb5-44ac-91ea-2efca504a716"
    },
    {
        "author": "趙文",
        "paragraphs": [
            "牆外數莖新竹，樓西一抹斜陽。",
            "偶遊蟻穴初覺，細聽蟬聲自凉。"
        ],
        "title": "書扇二首  其二",
        "id": "0fa440e3-f81b-4e79-b5c0-2bd24c553383"
    },
    {
        "author": "趙文",
        "paragraphs": [
            "小窗午熱倦如柳，睡起雨來江浪聲。",
            "快意百年渾似此，不須浮海覓長生。"
        ],
        "title": "睡起",
        "id": "aa1cc385-2e51-48c3-84c2-91dd75b6cfbd"
    },
    {
        "author": "趙文",
        "paragraphs": [
            "終日望君君不來，爲誰猶住鬰孤臺。",
            "幸自一年無夢到，誰教昨日有書回。"
        ],
        "title": "竹枝詞  其一",
        "id": "b8ac5a74-10d8-477a-9e0a-c72c0f8f528b"
    },
    {
        "author": "趙文",
        "paragraphs": [
            "江南女兒善踏歌，桑落酒熟黄金波。",
            "洗壺日日望君至，君不來兮可奈何。"
        ],
        "title": "竹枝詞  其二",
        "id": "1b1ccca3-d5fc-49a3-9c0a-8babd1a99ba4"
    },
    {
        "author": "趙文",
        "paragraphs": [
            "田舍兒童走似麞，踏歌椎鼓鬭顛狂。",
            "元宵乞汝閑幾日，元宵過後種田忙。"
        ],
        "title": "聽兒童歌船作竹枝助之",
        "id": "3cc56d53-d989-451f-a527-9f62b7c8e6ca"
    },
    {
        "author": "趙文",
        "paragraphs": [
            "去日相携涉畏塗，歸來形影自相扶。",
            "倦行小憩荒山道，怕聽深叢叫鷓鴣。"
        ],
        "title": "哭亦周  其一",
        "id": "4c19866d-e1e7-489e-aa2f-9f232898e801"
    },
    {
        "author": "趙文",
        "paragraphs": [
            "堂上華顛泣欲枯，哭聲那解到黄壚。",
            "千般欲解郄公意，難得嘉賓一篋書。"
        ],
        "title": "哭亦周  其二",
        "id": "6f8d056f-4587-4300-8308-6ef94530cc0d"
    },
    {
        "author": "趙文",
        "paragraphs": [
            "擢第君王與袍笏，蓋棺丞相辦深衣。",
            "江南仕宦堪車載，如此全歸似汝稀。"
        ],
        "title": "哭亦周  其三",
        "id": "7b3b690e-8135-48cb-a3ba-ddf943cbde1f"
    },
    {
        "author": "趙文",
        "paragraphs": [
            "二十年來黍一炊，英風惟有塚纍纍。",
            "兒童躑躅牛羊戲，陌上行人謂此誰。"
        ],
        "title": "哭亦周  其四",
        "id": "39b66f97-d1bb-41bc-9a71-089288dc62db"
    },
    {
        "author": "趙文",
        "paragraphs": [
            "上田下田水嘵嘵，南嶺北嶺蟲啁啁。",
            "如此月明誰管領，可憐滿壁海棠梢。"
        ],
        "title": "皆山夜起  其一",
        "id": "902b5d6f-38f1-4912-b397-85d25f84af43"
    },
    {
        "author": "趙文",
        "paragraphs": [
            "鄰家閉門月色好，籬落參差殘雪中。",
            "想見老農方鼾睡，不知門外有清風。"
        ],
        "title": "皆山夜起  其二",
        "id": "97180181-7876-48b9-b962-3bde40c94b1d"
    },
    {
        "author": "趙文",
        "paragraphs": [
            "哭得愁雲轉不晴，山風吹淚欲成冰。",
            "兩年不過西州路，今日來登下馬陵。"
        ],
        "title": "正月十四日大雪上信國公冢  其一",
        "id": "51b4e119-e0c9-4d56-8aee-5aab5016b284"
    },
    {
        "author": "趙文",
        "paragraphs": [
            "氣概堂堂壓九州，誰知零落此荒丘。",
            "却煩野老編松葉，怕有牛羊上冢頭。"
        ],
        "title": "正月十四日大雪上信國公冢  其二",
        "id": "c72d0098-860c-46f9-a63d-b2cba53865b0"
    },
    {
        "author": "趙文",
        "paragraphs": [
            "共出長汀恰此朝，荒山露宿草蕭蕭。",
            "如今踏雪來看冢，回首當時未寂寥。"
        ],
        "title": "正月十四日大雪上信國公冢  其三",
        "id": "ab8b40dc-bb3b-46fb-935f-30e2d8b3373f"
    },
    {
        "author": "趙文",
        "paragraphs": [
            "十年目與腸俱斷，不見延平病雁回。",
            "若不從公天上去，定應隨我雪中來。"
        ],
        "title": "正月十四日大雪上信國公冢  其四",
        "id": "07353782-41ce-43d7-9ae9-ef6596c2b414"
    },
    {
        "author": "趙文",
        "paragraphs": [
            "夾寨功名節節奇，門高事起更堪悲。",
            "身亡家破英雄笑，恰似伶官戲罷時。"
        ],
        "title": "讀史",
        "id": "c97ac010-a351-4b9a-9ae9-d2135f9a64bb"
    },
    {
        "author": "趙文",
        "paragraphs": [
            "昨日相扶尚自存，今朝痛哭奠清尊。",
            "如何一夜音容隔，便有紛紛說夢魂。"
        ],
        "title": "傷逝三首  其一",
        "id": "25f6c086-3de8-478a-afcd-0fbcbf9d64bb"
    },
    {
        "author": "趙文",
        "paragraphs": [
            "老人不哭自銷魂，况復長號病眼昏。",
            "終日哭聲那可聽，一聲聲有一般言。"
        ],
        "title": "傷逝三首  其二",
        "id": "4b766493-ddfc-4b93-9383-33c7374923c9"
    },
    {
        "author": "趙文",
        "paragraphs": [
            "老去真無淚可揮，斷腸三十八年非。",
            "忍看乳者携孫揖，怕見親情別柩歸。"
        ],
        "title": "傷逝三首  其三",
        "id": "549f6821-b8b3-4663-b26a-101ca18e5749"
    },
    {
        "author": "趙文",
        "paragraphs": [
            "門外蕭疏竹數行，小池聊可浴滄浪。",
            "木牀留向竹陰下，兒踏田歸話晚凉。"
        ],
        "title": "榕村田家",
        "id": "140ab833-1924-461f-b24c-9e0704a643a0"
    },
    {
        "author": "趙文",
        "paragraphs": [
            "高低櫸柳綠如苔，三兩柴門傍竹開。",
            "此處定無人挾彈，青青乳燕出溪來。"
        ],
        "title": "朱湖",
        "id": "94498185-68c6-41fa-a608-212e6823c1f1"
    },
    {
        "author": "趙文",
        "paragraphs": [
            "咿咿軋軋櫓聲歇，凄凄切切寒蛩鳴。",
            "滿空星斗不解語，時與漁火爭晶熒。"
        ],
        "title": "汶歸舟中",
        "id": "df35991a-744c-4234-a2da-411bb53ef906"
    },
    {
        "author": "趙文",
        "paragraphs": [
            "曉起裁詩擬送春，臨池把筆意殷勤。",
            "何人送得春曾去，只見春風解送君。"
        ],
        "title": "送春",
        "id": "a33881b8-76aa-4524-b967-8c45557ccf52"
    },
    {
        "author": "趙文",
        "paragraphs": [
            "人間歲月如江波，歡樂苦少哀情多。",
            "千曲箜篌彈不盡，公無渡河公渡河。"
        ],
        "title": "次韻感舊",
        "id": "44028bf3-aa9c-427e-8425-f6f61c1e0cff"
    },
    {
        "author": "趙文",
        "paragraphs": [
            "秋雨沉沉酒醒遲，小窗燈火對唐詩。",
            "是誰隔屋鳴絃管，恰似吳山夢覺時。"
        ],
        "title": "秋雨",
        "id": "e6495233-8503-4057-b2fa-163120ad30f4"
    },
    {
        "author": "趙文",
        "paragraphs": [
            "青春苦留不肯住，白髮不招還自來。",
            "閑看燈前寫詩手，百年端是窖中埃。"
        ],
        "title": "燈前詠詩",
        "id": "2329e439-dc02-4dc3-8c25-930ad823e905"
    },
    {
        "author": "趙文",
        "paragraphs": [
            "草色青青有底忙，空齋愁坐日偏長。",
            "一春不作看花夢，滿地苔痕煮藥香。"
        ],
        "title": "愁坐",
        "id": "153b7d7c-b9ae-4e3f-bed8-d6e0fb50b9c3"
    },
    {
        "author": "趙文",
        "paragraphs": [
            "荒草茫茫一笛風，犘鳴未必牧人通。",
            "歸鴉落日江南野，何限人間真戴嵩。"
        ],
        "title": "戴嵩牛",
        "id": "a3868735-8b6c-4ef4-bfae-404792f3f5db"
    },
    {
        "author": "趙文",
        "paragraphs": [
            "浮沉隠見各從容，不借山童尺箠功。",
            "一犁春雨吾事濟，何用嘖嘖多牛翁。"
        ],
        "title": "百牛圖",
        "id": "ecd46ff9-57ee-4cc6-9923-f91572bf60cd"
    },
    {
        "author": "趙文",
        "paragraphs": [
            "老人無淚與君啼，夢裏相逢路竟迷。",
            "二十三年崇勝寺，對牀今夜是江西。"
        ],
        "title": "東興鋪二首  其一",
        "id": "1396905e-2e32-46e6-9057-ef4518f213b1"
    },
    {
        "author": "趙文",
        "paragraphs": [
            "老老堂前壽酒杯，鄉人曾羨錦衣回。",
            "那知此日還鄉處，剩有東軒長老來。"
        ],
        "title": "東興鋪二首  其二",
        "id": "aa6985ab-95cd-4518-8f1f-8b22eb832c19"
    },
    {
        "author": "趙文",
        "paragraphs": [
            "昔年携汝赴閩京，此日深兒尚未生。",
            "今日携兒收叔骨，一如當日共伊行。"
        ],
        "title": "昔年二首  其一",
        "id": "8ea5c5f0-344a-46a7-b69f-84359eddf5a1"
    },
    {
        "author": "趙文",
        "paragraphs": [
            "少年如此已成枯，我亦重來白鬢鬚。",
            "正使冥冥有知識，不知還認阿兄無。"
        ],
        "title": "昔年二首  其二",
        "id": "c5b7a448-84bf-478e-b710-d32d8be6eb76"
    },
    {
        "author": "趙文",
        "paragraphs": [
            "午坐如癡嬾喚茶，意行因到野人家。",
            "千紅萬紫隨春去，獨立溪頭看荔花。"
        ],
        "title": "意行",
        "id": "5abed977-80bc-41dc-8e25-ca0d11c14c79"
    },
    {
        "author": "趙文",
        "paragraphs": [
            "式乾殿久化烟埃，忠壯祠猶立水隈。",
            "當日早如龍劍逝，免將分拆累三台。"
        ],
        "title": "張司空廟",
        "id": "3066ab11-c8e3-4414-9e12-2a863c913c85"
    },
    {
        "author": "趙文",
        "paragraphs": [
            "宿酒初醒喚夢回，起來詩句暗敲推。",
            "山童熟睡呼不應，櫪馬齕芻風雨來。"
        ],
        "title": "兩峰睡覺",
        "id": "4519e776-b98c-4c6a-9367-400901da16e4"
    },
    {
        "author": "趙文",
        "paragraphs": [
            "未舞霓裳寶髻斜，流蘇帳裏再盤鴉。",
            "君王細看春風面，終是香雲減一些。"
        ],
        "title": "太真入宮圖二首  其一",
        "id": "25542757-f725-402e-b82e-2fb84453bf3e"
    },
    {
        "author": "趙文",
        "paragraphs": [
            "夾道千花護綵雲，三郎馬上不勝情。",
            "誰知繡幰深深許，中有漁陽百萬兵。"
        ],
        "title": "太真入宮圖二首  其二",
        "id": "0af58256-a396-4fdf-bb51-4008770724ef"
    },
    {
        "author": "趙文",
        "paragraphs": [
            "四更欲盡草露濕，萬籟不鳴山月閑。",
            "往往虎蹄留道上，時時人語出林間。"
        ],
        "title": "秋夜與空舟弄泉於北溪之上賦是詩",
        "id": "6076d394-8a2d-4144-95ea-b6300bbabcbf"
    },
    {
        "author": "趙文",
        "paragraphs": [
            "鉤輈格磔李羣玉，嵬眼澒耳樊宗師。",
            "人生歌哭貴適意，閑倚秋江聽竹枝。"
        ],
        "title": "題郭索集",
        "id": "3b839ca3-538f-486b-a9bb-25540f336034"
    },
    {
        "author": "趙文",
        "paragraphs": [
            "倦極得凉意自適，芒席何必殊桃笙。",
            "啼鳥一聲扇墮地，我睡已足非渠驚。"
        ],
        "title": "倦極",
        "id": "febb4c5a-be08-442b-9cc0-59e1f7a5ab78"
    },
    {
        "author": "趙文",
        "paragraphs": [
            "天亦寒癡日易曛，客情黯黯似春雲。",
            "不知細雨止還作，自倚籃輿看水紋。"
        ],
        "title": "禾川歸途",
        "id": "bdcd3426-59b8-491b-892c-4eadc8fcb3d4"
    },
    {
        "author": "趙文",
        "paragraphs": [
            "報楚彊吳一世豪，屬鏤夜賜竟徒勞。",
            "繁華極處能回首，惟有春風第一高。"
        ],
        "title": "春風高",
        "id": "3a5ae266-92c2-438b-83bb-1f9115a05f05"
    },
    {
        "author": "趙文",
        "paragraphs": [
            "天將才調累君閑，新領仙除記室間。",
            "半夜月寒眠未得，燈前草奏玉京山。"
        ],
        "title": "酬郭書記",
        "id": "33232f1c-183d-4ac5-b538-900409a79be5"
    },
    {
        "author": "趙文",
        "paragraphs": [
            "亦惡人言如處仲，愛聞伎說似司空。",
            "假饒眼耳渾相似，正恐肝腸自不同。"
        ],
        "title": "桓溫",
        "id": "ed3e6144-3007-4975-b11d-5826ef4eca00"
    },
    {
        "author": "趙文",
        "paragraphs": [
            "竹刺藤梢未易攀，一杯紅酒酹荒菅。",
            "携兒不敢高聲哭，僧錄新來住此山。"
        ],
        "title": "展亦周墓",
        "id": "c7ec5a64-167a-4448-ba5c-b9bd9f8ca360"
    },
    {
        "author": "趙文",
        "paragraphs": [
            "自出延平十八年，年年誰與酹荒阡。",
            "若爲化得衰翁骨，去作壙中三百磚。"
        ],
        "title": "詩九首託南劍劉教尋亦周墓焚之  其一",
        "id": "739f6b2f-c252-4f1f-bee1-56f89a9a72b4"
    },
    {
        "author": "趙文",
        "paragraphs": [
            "舜卿墓表屹東禪，却恐如今不得全。",
            "崇勝山中一堆土，故應汝骨尚依然。"
        ],
        "title": "詩九首託南劍劉教尋亦周墓焚之  其二",
        "id": "6f79cadf-0ac0-41ab-8599-56b744e58d01"
    },
    {
        "author": "趙文",
        "paragraphs": [
            "平生二老最憐君，今日相隨在九京。",
            "汝得從親吾孑立，不知誰死復誰生。"
        ],
        "title": "詩九首託南劍劉教尋亦周墓焚之  其三",
        "id": "36825962-e7b7-4487-bcf9-58ebeec557d9"
    },
    {
        "author": "趙文",
        "paragraphs": [
            "如此情鍾少夢君，絕疑魂斷已無魂。",
            "新興道士傳消息，知共乘雲玉帝門。"
        ],
        "title": "詩九首託南劍劉教尋亦周墓焚之  其四",
        "id": "628c9990-8105-4517-bcb8-07fc4198f460"
    },
    {
        "author": "趙文",
        "paragraphs": [
            "說與遼東丁令威，天長海闊不須歸。",
            "中郎便有重還日，腸斷生妻已去幃。"
        ],
        "title": "詩九首託南劍劉教尋亦周墓焚之  其五",
        "id": "07818227-3de6-4ec9-9f6e-2edf3fa2b2da"
    },
    {
        "author": "趙文",
        "paragraphs": [
            "十八年來老眼枯，只今白盡舊髭鬚。",
            "假饒夢裏重相遇，知汝猶能認我無。"
        ],
        "title": "詩九首託南劍劉教尋亦周墓焚之  其六",
        "id": "378d79da-ef61-468e-b9e2-a8219669a61f"
    },
    {
        "author": "趙文",
        "paragraphs": [
            "妻子相寬亦偶然，老人何用許悲煎。",
            "沉憂若解令人死，何至相疏十八年。"
        ],
        "title": "詩九首託南劍劉教尋亦周墓焚之  其七",
        "id": "6719b801-077b-4857-aab3-48144e0b127a"
    },
    {
        "author": "趙文",
        "paragraphs": [
            "怕看杜老懷觀穎，厭見東坡說子由。",
            "每讀渠詩先掩卷，旁人怪我淚雙流。"
        ],
        "title": "詩九首託南劍劉教尋亦周墓焚之  其八",
        "id": "9643f66f-ccb6-4d49-bd50-10288d99c1f1"
    },
    {
        "author": "趙文",
        "paragraphs": [
            "刺血題詩寄阿儂，斷腸五十五衰翁。",
            "此詩到是衰翁到，此血由來與汝同。"
        ],
        "title": "詩九首託南劍劉教尋亦周墓焚之  其九",
        "id": "d5ef3d39-4759-4975-9a60-10ae780e2669"
    },
    {
        "author": "趙文",
        "paragraphs": [
            "水秀山明幾百年，一朝城市化荒烟。",
            "朱門富貴已如此，猶有人爭舊墓田。"
        ],
        "title": "贈山人二首  其一",
        "id": "eba7db73-4cb3-4f78-ba95-953d258f51ed"
    },
    {
        "author": "趙文",
        "paragraphs": [
            "谷陵岸谷本何常，盡是盤龍夢裏岡。",
            "欲買一丘埋渾沌，却教世上再羲黄。"
        ],
        "title": "贈山人二首  其二",
        "id": "e4f016c7-9a51-4309-bc23-2fcebf50d134"
    },
    {
        "author": "趙文",
        "paragraphs": [
            "雪裏雲山玉作屏，松風入耳細泠泠。",
            "朝來醉著江亭酒，却被髯龍喚得醒。"
        ],
        "title": "江路聞松風",
        "id": "5dedf2d6-123f-463d-b250-24fe61fcbbac"
    },
    {
        "author": "趙文",
        "paragraphs": [
            "遠山濃淡幾無影，遠樹高低略带行。",
            "不是糢糊并紙敗，無人知是米元章。"
        ],
        "title": "題米芾山水",
        "id": "d9875849-1625-49ff-85c4-003ad8c47535"
    },
    {
        "author": "趙文",
        "paragraphs": [
            "雨後臨池草色浮，小樓欲上又還休。",
            "兒童問我悲何事，忽見山茶長一頭。"
        ],
        "title": "雨後",
        "id": "091e50fb-3737-4f15-b7b9-2f9e0b696745"
    },
    {
        "author": "趙文",
        "paragraphs": [
            "故園松菊，歸步月明。",
            "蕭然獨往，百世之英。"
        ],
        "title": "水石圖贊",
        "id": "84d16eb8-d2c0-4c01-9462-07c2e74ee127"
    },
    {
        "author": "周才",
        "paragraphs": [
            "興福相傳古道場，杖藜乘興訪支郎。",
            "案翻梵貝烟消篆，院寂棋聲日轉廊。",
            "玉版參師多古意，石梅問訊幾時香。",
            "禪家識得詩風味，清供杯茶熟煮湯。"
        ],
        "title": "遊虞山興福寺",
        "id": "eab50069-4a17-4184-bf02-c555317c6f3f"
    },
    {
        "author": "周才",
        "paragraphs": [
            "西風近重陽，青女作奇釀。",
            "高人事幽討，木落秋可望。",
            "山溪步屈曲，策以九節杖。",
            "林空眼界寬，雲深開法藏。",
            "歡迎雜鐘鼓，舞躍駭龍象。",
            "載酒得良友，靈山拉尋訪。",
            "同來八九輩，俱能尚疏曠。",
            "具饌擊紅鮮，折花泛新釀。",
            "修竹當翠袖，泉聲代清唱。",
            "徘徊欲盡歡，更上層巔上。",
            "要知本色人，方具六通相。"
        ],
        "title": "遊虞山頂維摩院",
        "id": "d5ea90d3-5425-44be-bf82-8c0291c3237c"
    },
    {
        "author": "單庚金",
        "paragraphs": [
            "造化斲出蒼雲骨，娉婷如人更奇突。",
            "千秋獨立日嶺頭，黛眉空翠含嬌羞。",
            "訪諸故老不可識，或是當年望夫石。",
            "當年望夫夫未歸，山頭化石空相憶。"
        ],
        "title": "題夫人石",
        "id": "0e7e32e6-43fa-4b60-afc7-8d881224a41b"
    },
    {
        "author": "洪德章",
        "paragraphs": [
            "七步成詩語近諧，壇荒李杜乏奇才。",
            "僧敲未敢一言定，鳥過曾安幾字來。"
        ],
        "title": "希文枕邊談詩謂律詩易工夢中與之辯詩以折其非既覺忘數字因足成之",
        "id": "7bf91d1b-2176-4fb4-9ab4-f916ca8f1c9a"
    },
    {
        "author": "趙鞏",
        "paragraphs": [
            "半生心事澹悠悠，應樂高卧白雲稠。",
            "青山影裏春酲解，黄雀聲中午夢休。",
            "好景隨處堪行樂，浮世何人免得愁。"
        ],
        "title": "遊白雲山",
        "id": "0166b8ac-b13f-4954-9646-65d07451a31a"
    },
    {
        "author": "汪宗臣",
        "paragraphs": [
            "黑雲壓壘騅嘶風，荆軻聶政粗豪同。",
            "舞筵閃動青蛇影，焉知火帝生真龍。",
            "一劍剡剡匹夫勇，一劍翼翼隨西東。",
            "壯士長戈氣罥虹，掃開霾曀曦光融。",
            "尊前張膽不爲屈，生彘臠割吞羣兇。",
            "子房笑語指顧頃，奚啻脫車深淖中。",
            "平陽帝譜炎精動，玉蜿蜒夜當其鋒。",
            "秦關恍服湯武出，赤幟彌張天下雄。",
            "金刀赫靈漢劍奮，烏江落日楚劍空。",
            "美人沒草騅沒水，項莊何處鳴秋蛩。"
        ],
        "title": "鴻門舞劍歌",
        "id": "697ea049-538d-4b68-8b00-c52be9bc0cea"
    },
    {
        "author": "汪宗臣",
        "paragraphs": [
            "賈秋壑，魏公爵，台州鬼，揚州鶴。",
            "氣盈色驕逞才略，欺天罔人無愧怍。",
            "帷幄不能籌，金湯弗能作。",
            "費盡世間鐵，鑄此一大錯。",
            "關子形模賈字同，生兒德祐紀元中。",
            "甚慚嬰杵心莽卓，十可斬書真諤諤。",
            "鑼聲三下東江頭，鐵鞭一揮南海角。",
            "假賈僞魏至於斯，嗚呼似道道奚若。",
            "宋亡感激忠義多，遺臭如君梟獍惡。"
        ],
        "title": "嘲賈似道",
        "id": "750a1566-3eb0-42cf-9a9a-10d31f3bdba4"
    },
    {
        "author": "汪宗臣",
        "paragraphs": [
            "龍虎勢稱雄，鳳凰臺望濃。",
            "潮翻江漢轉，地扼楚淮衝。",
            "平野頻烽火，孤城半稑穜。",
            "丹楹傍蕭寺，塵扆識高宗。"
        ],
        "title": "金陵鳳凰臺",
        "id": "c7c978f4-20d0-49ee-8ce3-3265d64f587a"
    },
    {
        "author": "汪宗臣",
        "paragraphs": [
            "稼穡病多雨，蕪菁種待晴。",
            "壘空驚燕去，池淨襯鷗明。",
            "野碓鳴秋杵，風簷響夜箏。",
            "山中凉意早，蚊蚋已無聲。"
        ],
        "title": "稼穡",
        "id": "0c476c01-5283-4989-899d-17a536afa5c7"
    },
    {
        "author": "汪宗臣",
        "paragraphs": [
            "仙槎移到此，杳杳白雲根。",
            "石乳漏崖響，山腰界雨昏。",
            "徑幽盤過險，橋斷涉驚渾。",
            "百匝回峰曲，數家臨水村。",
            "芋瓜青繞屋，桑柘綠當門。",
            "鶻突兒迎客，龍鍾叟抱孫。",
            "澗舂分注沼，田穫半樊園。",
            "地僻衣巾古，人稀耕鑿溫。",
            "尚懷文杏館，且擬小桃源。",
            "嶺外風波別，摇頭勿復言。"
        ],
        "title": "乙亥避地橫槎山中",
        "id": "a2fb512d-07b1-4bc5-8f08-38a36b52bc50"
    },
    {
        "author": "汪宗臣",
        "paragraphs": [
            "往事空求佛，當年誤買鄰。",
            "悠悠思舐犢，烟雨暗松筠。"
        ],
        "title": "半山寺",
        "id": "182404f0-93d2-4d3d-a514-014e4abd2af9"
    },
    {
        "author": "汪宗臣",
        "paragraphs": [
            "侵牀綠意多，過牖松花落。",
            "草堂一編詩，送客不下閣。"
        ],
        "title": "沖陶山中",
        "id": "a4824462-1962-4d28-9457-5e074d2ebe02"
    },
    {
        "author": "汪宗臣",
        "paragraphs": [
            "淨植香來水北，殘蟬聲度橋東。",
            "清沚金鱗漾綠，夕陽白鷺翻紅。"
        ],
        "title": "新秋池上曉望",
        "id": "f642cddc-a22f-45f7-acd1-58461b89a9c3"
    },
    {
        "author": "汪宗臣",
        "paragraphs": [
            "蜂迷蜜甕朮絲香，蟻泛花甆碧玉漿。",
            "縣僻人稀寒日晚，古松樛翠出危牆。"
        ],
        "title": "十一月宿於潛",
        "id": "8c0fa0ea-d3af-4ae0-95fe-8440b1083436"
    },
    {
        "author": "汪宗臣",
        "paragraphs": [
            "秋來春去雁賓熟，秋去春來燕子忙。",
            "寒暑自分人事信，不須禽類互炎涼。"
        ],
        "title": "燕雁",
        "id": "76014e2c-3f07-4272-a4fe-9c23125c9291"
    },
    {
        "author": "汪宗臣",
        "paragraphs": [
            "野岸松杉暝色沉，漁翁收釣碧潭深。",
            "衝雲點點鷺飛疾，何處呼牛尚遠林。"
        ],
        "title": "晚望",
        "id": "1b4c2e13-2946-4407-b398-257dd5b7e63f"
    },
    {
        "author": "汪宗臣",
        "paragraphs": [
            "此生未展雲藍墓，鬰鬰甘棠孫子情。",
            "今度忽爲寒食客，欣欣喬木歲時榮。",
            "堯天日月重光顯，越國江山幾變更。",
            "回首千年有歸鶴，練溪新漲匝春城。"
        ],
        "title": "謁雲藍山先越公墓",
        "id": "7036a3a0-133f-4292-aa80-842d89f44b5d"
    },
    {
        "author": "汪宗臣",
        "paragraphs": [
            "有鶴在林，翽翽其鳴。",
            "風雨所漂摇，求其友生。",
            "不狩不獵，麾之以肱。",
            "宛其死矣，寧莫之懲。",
            "英英白雲，毋金玉爾音。",
            "如可贖兮，實勞我心。"
        ],
        "title": "弔鶴集詩句",
        "id": "a7d79761-d233-4c32-8842-add999f788d2"
    },
    {
        "author": "劉子薦",
        "paragraphs": [
            "第一真巖豈浪名，高明洞達窈而深。",
            "冠天下神仙勝境，副我生山水知音。",
            "崖激湍流騰雪玉，燈摇石瑩燦星金。",
            "少焉月出東山上，何必蓬萊海上尋。"
        ],
        "title": "游老君洞  其一",
        "id": "a52dd568-a4d0-4064-9084-3b13cef5deae"
    },
    {
        "author": "劉子薦",
        "paragraphs": [
            "怪怪奇奇畫不如，最難得者近城郛。",
            "他仙皆遜老君有，此洞可知天下無。",
            "徐甲青牛驂左侍，六丁白鶴導前驅。",
            "老仙笑我來何晚，一樣鬚眉一樣臞。"
        ],
        "title": "游老君洞  其二",
        "id": "52698b0b-910f-4b0c-99c8-5958592b2637"
    },
    {
        "author": "燮元圃",
        "paragraphs": [
            "枯桑敗葉集寒鴉，籬落芙蓉晚見花。",
            "有客歸來新作主，釣魚灣處是生涯。"
        ],
        "title": "楊梅洲別墅",
        "id": "c2f3eb81-d46f-4885-9b16-065cce44da56"
    },
    {
        "author": "燮元圃",
        "paragraphs": [
            "十載重來一凭欄，光陰不改舊江山。",
            "亭高下瞰龍藏室，天遠遥瞻虎拜班。",
            "耕釣每懷生處樂，馳驅未許老來閒。",
            "雄風入座披襟好，靜看漁舟上錦灣。"
        ],
        "title": "過錦灣望嶽亭",
        "id": "86a90c39-7d1f-41d4-84ce-34357c67a8f6"
    },
    {
        "author": "林霆龍",
        "paragraphs": [
            "三十年來人委靡，如今勁節似秋橫。",
            "三條鯁亮爲時重，一葉翩翾去國輕。",
            "莘老不還司諫職，廖公應顯出臺名。",
            "遐衝尚頼精神折，未許林泉得隠聲。"
        ],
        "title": "送徐殿院回鄉",
        "id": "0be25053-8ded-4da8-9495-843f1788a068"
    },
    {
        "author": "趙知軍",
        "paragraphs": [
            "戰血肥春草，妖魂附野狐。"
        ],
        "title": "句  其一",
        "id": "ecee3fe3-3b61-4c20-8855-9f8ea0afbfb4"
    },
    {
        "author": "趙知軍",
        "paragraphs": [
            "風吹沙草落日黄，鴉啄髑髏飛不起。"
        ],
        "title": "句  其二",
        "id": "82c56373-37e1-41c5-aab1-49cbf2ee201a"
    },
    {
        "author": "史衛卿",
        "paragraphs": [
            "趁晴收斷薪，破曉循幽浦。",
            "山寒樹欲風，雲重天將雨。",
            "兔奔初種畦，雞拾穫殘畝。",
            "葉深樵無蹤，水落魚可數。",
            "幽草不須生，千林秋已素。"
        ],
        "title": "秋步述所見",
        "id": "2c40cd85-4c11-4f69-ba65-3c054ab0dd37"
    },
    {
        "author": "史衛卿",
        "paragraphs": [
            "閒居愧未能，淮幕冷於冰。",
            "家檄官無俸，山吟客有僧。",
            "池荒眠鷺石，樹折飲猿藤。",
            "寥落誰相問，孤明雨夜燈。"
        ],
        "title": "捧檄家山",
        "id": "a96a8c4a-47af-4aa0-b4e7-c9f61a62b8bc"
    },
    {
        "author": "史衛卿",
        "paragraphs": [
            "平明晴可愛，眼界一湖春。",
            "不見水中鷺，惟多堤上人。",
            "梅花已白盡，柳色正青新。",
            "日暮無歌舞，清幽屬野身。"
        ],
        "title": "春晴",
        "id": "b64bf08f-68a9-49af-a5c8-6f831b6930c5"
    },
    {
        "author": "史衛卿",
        "paragraphs": [
            "禪悟却參琴，山高水復深。",
            "七絃手共語，萬籟耳無音。",
            "激烈鬼神淚，發揮天地心。",
            "秋風時一曲，懷古更傷今。"
        ],
        "title": "聽演師琴",
        "id": "e62b39e6-2910-41e1-a8fb-e87b74fe18a3"
    },
    {
        "author": "史衛卿",
        "paragraphs": [
            "白頭長是醉，湖海不知年。",
            "活業惟耕綱，全家衹住船。",
            "荷花同鷺宿，楊柳得魚穿。",
            "一笛吹明月，朱門謾管絃。"
        ],
        "title": "漁父",
        "id": "4f36782e-4b43-40f9-a1de-5ef2b91d6ed8"
    },
    {
        "author": "史衛卿",
        "paragraphs": [
            "闌干十二纈簾遮，獸棟鱗鱗鼎貴家。",
            "莫道樓臺無地起，滿城秋色半槐花。"
        ],
        "title": "書里中所見",
        "id": "4bb8ff59-1db5-403a-a59e-c5179555e05b"
    },
    {
        "author": "史衛卿",
        "paragraphs": [
            "齊眉沉醉綺羅叢，心事誰知付去鴻。",
            "不惜千金留粉黛，更無一語怨東風。"
        ],
        "title": "所見",
        "id": "25687a3d-b7fa-4eb9-9f7a-921964b85f91"
    },
    {
        "author": "史衛卿",
        "paragraphs": [
            "不著畫羅金縷衣，尋常打扮最相宜。",
            "春風燕子樓前過，飄落梨花雪一枝。"
        ],
        "title": "有所見",
        "id": "c9e92f04-dbec-4704-bef3-fc00183d592a"
    },
    {
        "author": "史衛卿",
        "paragraphs": [
            "溪流平地響晴雷，石上生風捲雪來。",
            "醉拍闌干衣袖濕，十分身在白雲堆。"
        ],
        "title": "冷泉觀放水",
        "id": "f5e358b2-d075-4d40-a70b-041851673f93"
    },
    {
        "author": "史衛卿",
        "paragraphs": [
            "繁華隔湖水，全似遠宸京。",
            "燈火少年夢，山林此夜情。",
            "鶴閑梅下立，人靜月中行。",
            "長願歲時好，吟身見太平。"
        ],
        "tags": [
            "西湖"
        ],
        "title": "西湖山居燈夕",
        "id": "6a8bca2a-fb76-4ee5-af7d-3dcabf07cddc"
    },
    {
        "author": "史衛卿",
        "paragraphs": [
            "寶炬燃紅映百坊，佛燈相照有餘光。",
            "樽前盡被公孫禮，席上惟無處士狂。",
            "午夜笙歌歡是伯，幾家簾幕醉成鄉。",
            "都人猶怕春宵短，共樂何妨舞袖長。"
        ],
        "title": "依韻奉和司徒侍中龍興燈夕",
        "id": "6a776a92-7ab3-4ce0-a812-e07ad6dcb95c"
    },
    {
        "author": "嚴肅",
        "paragraphs": [
            "片片落花飛，隨風去不歸。",
            "如何臨欲別，不得傍君衣。"
        ],
        "title": "落花",
        "id": "e9ce95a5-ba8f-4cab-86b6-0b1bd242dd2c"
    },
    {
        "author": "王景雲",
        "paragraphs": [
            "老年常聚首，兄弟共怡怡。",
            "並坐閒揮麈，交斟醒設巵。",
            "雙聲頻檢韻，讓道更敲棋。",
            "自是天倫樂，嬉遊似少時。"
        ],
        "title": "怡怡亭",
        "id": "670d3b61-82ad-4c4d-b893-a8cab12bddb3"
    },
    {
        "author": "王景華",
        "paragraphs": [
            "怡怡亭畔路，兄到弟隨肩。",
            "花徑同調瑟，蘭窗共擘箋。",
            "看山携老杖，分果憶兒筵。",
            "底事常相忍，張家未是賢。"
        ],
        "title": "怡怡亭",
        "id": "20859b16-27ec-48d5-b37f-86bec79bc7fa"
    },
    {
        "author": "趙傑之",
        "paragraphs": [
            "天地分來萬古多，鰲魚背穩駕山河。",
            "亭前見說高人釣，池上那聞漁父歌。",
            "四面青峰環秀色，一灣綠水漾清波。",
            "誰能掣斷黄金索，終日持竿怎奈何。"
        ],
        "title": "釣鼇亭",
        "id": "937c9316-b95a-42c5-b806-12d34af2aaff"
    },
    {
        "author": "趙傑之",
        "paragraphs": [
            "卓茂當年政術優，治聲終不似賢侯。",
            "顯幽一致施仁化，廟食中山卒未休。"
        ],
        "title": "白府真君",
        "id": "f27326f4-9b8d-4727-9bd4-62d785c802b1"
    },
    {
        "author": "蔡必薦",
        "paragraphs": [
            "西山有薇，美人不移。",
            "西山無薇，美人不歸。",
            "采薇采薇，山是人非。",
            "薇滿西山，不生夷齊。"
        ],
        "title": "采薇圖",
        "id": "df4b0536-35d1-4b35-9ba7-73173c58f8fb"
    },
    {
        "author": "蔡必薦",
        "paragraphs": [
            "昨日一花開，今日一花開。",
            "今日花正好，昨日花已老。",
            "始知人老不如花，可惜落花君莫掃。",
            "人生不得長少年，莫負床頭沽酒錢。",
            "得錢向酒家，君不見，戎葵花。"
        ],
        "tags": [
            "写花",
            "生活",
            "抒怀",
            "花"
        ],
        "title": "觀葵有感",
        "id": "901ee68c-5ded-4bd4-9261-faf3d99f30dc"
    },
    {
        "author": "蔡必薦",
        "paragraphs": [
            "東鄰老翁富鉅萬，每日關門常獨飯。",
            "西鄰少年居錢不滿百，每日開筵延上客。",
            "老翁回頭問少年，君家賓客何駢闐。",
            "少年答曰翁不知，人生許得幾何時。",
            "翁看日月如流水，牢鎖黄金與阿誰。"
        ],
        "title": "寓意漫成",
        "id": "8d00681c-6b3f-4fdc-ae44-35004dd30140"
    },
    {
        "author": "范晞文",
        "paragraphs": [
            "西湖何處可消愁，快上人間百尺樓。",
            "千里山川浮王氣，百年形勢壯皇州。",
            "逋仙宅近梅應古，坡老祠空竹自秋。",
            "立徧闌干無限意，六橋歌舞懶回頭。"
        ],
        "tags": [
            "西湖"
        ],
        "title": "題江湖偉觀",
        "id": "d612d43c-e224-469a-9b9f-ca1c818caef8"
    },
    {
        "author": "范晞文",
        "paragraphs": [
            "湖邊多少遊湖者，半在斷橋烟雨間。",
            "盡逐春風看歌舞，幾人著眼到青山。"
        ],
        "title": "湖上",
        "id": "9802c1f2-0a4e-4951-9483-292fa52db16e"
    },
    {
        "author": "范晞文",
        "paragraphs": [
            "燕山三月初三夜，聽得啼鵑第一聲。",
            "同是小樓孤燭下，主人熟睡客驚心。"
        ],
        "title": "燕山聞鵑",
        "id": "1582ca9f-90af-46cc-ba97-f3c45a62e5ed"
    },
    {
        "author": "上官藻",
        "paragraphs": [
            "瀟瀟落葉滿江城，冽地金風變世情。",
            "無日不傷車北渡，有書難寄雁南征。",
            "曉霜滿地歸心切，夜月懸梁夢不成。",
            "渴望餘波今已久，何時握手笑相迎。"
        ],
        "title": "寄友人張孝忠",
        "id": "6c3a1547-b480-40a3-83ca-f517c053d183"
    },
    {
        "author": "吳仲軒",
        "paragraphs": [
            "抱疾經年久，何期徵詔臨。",
            "芸窗書已蠹，竹徑葉尤深。",
            "空返皇華使，難忘鷗鳥心。",
            "懷君雖感激，衰鬢不勝簪。"
        ],
        "title": "謝程鉅夫學士",
        "id": "bf7596ae-ca5d-476e-b1f5-a5c223aca9b9"
    },
    {
        "author": "張璹",
        "paragraphs": [
            "結構華亭歲月深，形如竹節俯山陰。",
            "規模自壯中山色，基業猶存萬古心。",
            "窗外豈無猿鶴唳，簷前時有鳳凰吟。",
            "夜深神鬼驚聞處，月下誰彈一曲琴。"
        ],
        "title": "竹節亭",
        "id": "1fb52301-2d05-4e8f-92cc-fb38d4afee08"
    },
    {
        "author": "趙渥",
        "paragraphs": [
            "油井小聚，洴溪之濱。",
            "夏秋雨集，溝澮皆盈。",
            "衆水所匯，實病於行。",
            "誰作斯橋，龐君守真。",
            "甯瘠一己，而利他人。",
            "此心與橋，爲世通津。",
            "我觀地水，如車轉輪。",
            "陵谷變遷，成毀有因。",
            "橋不足恃，所恃者仁。",
            "仁者之心，與石不磷。",
            "矢我銘詩，刻此堅珉。"
        ],
        "title": "洴溪橋",
        "id": "4f8588c8-3df3-4791-896d-13a476e5a18d"
    },
    {
        "author": "陳巖",
        "paragraphs": [
            "匝徑茸茸菜甲青，透池艷艷藕花明。",
            "四方衲子尋幽踐，多少空山振錫聲。"
        ],
        "title": "化城寺",
        "id": "b206bdbf-d8e5-482b-a690-832d7b273c18"
    },
    {
        "author": "陳巖",
        "paragraphs": [
            "簇簇青蓮滿意開，老僧誇說舊栽培。",
            "塵埃不涅花心性，淨客原從淨土來。"
        ],
        "title": "化城池",
        "id": "2a559977-7d08-49a6-bc4f-42d638292405"
    },
    {
        "author": "陳巖",
        "paragraphs": [
            "烟際晴嵐似有無，舉頭相望是雲衢。",
            "若爲透入雲間路，直渡銀河採白榆。"
        ],
        "title": "半霄亭",
        "id": "d8f11da1-a3be-4878-93bc-88e431556bdf"
    },
    {
        "author": "陳巖",
        "paragraphs": [
            "衮衮長江浸落暉，水流不盡覺雲移。",
            "登高忽動離騷恨，無奈山川苦要詩。"
        ],
        "tags": [
            "长江"
        ],
        "title": "望江亭",
        "id": "511d0197-d675-4039-824d-1fd4e5b756ba"
    },
    {
        "author": "陳巖",
        "paragraphs": [
            "八十四級山頭石，五百餘年地藏墳。",
            "風撼塔鈴天半語，衆人都向夢中聞。"
        ],
        "title": "地藏塔",
        "id": "37f62573-f188-4e53-be32-1c53537a75b8"
    },
    {
        "author": "陳巖",
        "paragraphs": [
            "多少人間狹路偏，山川還是舊山川。",
            "淡然忘笑兼忘指，嘿嘿真成第一禪。"
        ],
        "title": "笑指亭",
        "id": "0e6a971d-b63a-42ae-91e9-fb01bff672c6"
    },
    {
        "author": "陳巖",
        "paragraphs": [
            "蘭芷春風滿地香，謫仙曾卧白雲鄉。",
            "山間精爽今猶在，落月時時見屋梁。"
        ],
        "title": "李白書堂",
        "id": "e0bc066a-d099-4f30-b704-60e32ed667a5"
    },
    {
        "author": "陳巖",
        "paragraphs": [
            "眼看恒河幾劫沙，隨身鎖子骨鈎加。",
            "嶺頭閃閃神光動，無盡燈中轉法華。"
        ],
        "title": "神光嶺",
        "id": "9e20f9ff-c964-415d-aaa4-66bbe783f37b"
    },
    {
        "author": "陳巖",
        "paragraphs": [
            "舊日新羅國裏僧，山間散滿百千燈。",
            "只將一嘿消諸妄，坐透禪機最上乘。"
        ],
        "title": "南臺",
        "id": "69594749-06c7-449c-a463-eb3d7d6fd41f"
    },
    {
        "author": "陳巖",
        "paragraphs": [
            "掠地霜風黄葉飛，山人晏坐已多時。",
            "但知六鑿俱通透，不省支牀舊有龜。"
        ],
        "title": "晏坐巖",
        "id": "a0a22846-dcae-425e-adbd-318ada39e4c3"
    },
    {
        "author": "陳巖",
        "paragraphs": [
            "炊沙自昔終難飽，坎土于今乃可餐。",
            "翻笑青泥變青石，嵇康無分啜仙丹。"
        ],
        "title": "白蟮穴",
        "id": "e0836cca-0705-4f18-8f34-557ac784ae7a"
    },
    {
        "author": "陳巖",
        "paragraphs": [
            "祖師正渴山頭水，龍女俄分海眼泉。",
            "萬事不離無始劫，千年賸結未來緣。"
        ],
        "title": "龍女泉",
        "id": "42343890-1f52-4534-9c1c-5f7d17df6b9e"
    },
    {
        "author": "陳巖",
        "paragraphs": [
            "暖風吹長紫芽莖，人向山頭就水烹。",
            "陸羽儻曾經此地，谷簾安得擅佳名。"
        ],
        "title": "茗地源",
        "id": "dac9b78c-3fa3-4066-9ae9-ff8816ebab5b"
    },
    {
        "author": "陳巖",
        "paragraphs": [
            "膩雨增多樹色深，惠風吹轉藥苗新。",
            "一灣水繞旃檀國，流向山前普濟人。"
        ],
        "title": "東藏源",
        "id": "2b20aa6b-a558-4bb7-8f8f-0370f933551c"
    },
    {
        "author": "陳巖",
        "paragraphs": [
            "岪鬰盤紆直拄空，衆峰環繞獨居中。",
            "山頭要看僧禪定，南北東西路各通。"
        ],
        "title": "中峰",
        "id": "f2954678-076f-4619-b751-ff90476b87a0"
    },
    {
        "author": "陳巖",
        "paragraphs": [
            "仙袂飄飄拂翠巔，知微來此宴群仙。",
            "人間風雨山間月，始信仙家別有天。"
        ],
        "title": "會仙峰",
        "id": "9123bc98-05e1-46ee-9b0a-b6bc5b2b5564"
    },
    {
        "author": "陳巖",
        "paragraphs": [
            "龜腸刳盡不緣饑，鶴骨生來豈解肥。",
            "煉得丹成生羽翼，山中無復趙知微。"
        ],
        "title": "大還嶺",
        "id": "b208d465-1d46-4756-aef5-3d10798b8a55"
    },
    {
        "author": "陳巖",
        "paragraphs": [
            "偶爾觀棋忽爛柯，豈知勝負是如何。",
            "歸來笑問人間事，恰是人間勝負多。"
        ],
        "title": "斧柯嶺",
        "id": "b8804095-3bca-4c0c-b1a7-77d36cb8164f"
    },
    {
        "author": "陳巖",
        "paragraphs": [
            "山接靈河兩派長，松間石上瀉天漿。",
            "幾思吸取清泠味，洗我一生烟火腸。"
        ],
        "title": "甘露泉",
        "id": "d51a28aa-cae4-4ba5-8237-dc3ee512011f"
    },
    {
        "author": "陳巖",
        "paragraphs": [
            "危柱抨抨曳素絲，水聲還解發天機。",
            "風來未定風還住，恍訝山中鼓瑟希。"
        ],
        "title": "澌澌水",
        "id": "c7ac33c0-c9b1-4ba6-89f1-fea3b39b30b9"
    },
    {
        "author": "陳巖",
        "paragraphs": [
            "月照秋空風滿林，孤猿渴飲碧潭深。",
            "我今忘我兼忘物，兀坐怡然不動心。"
        ],
        "title": "飲猿潭",
        "id": "9ba738c7-8a33-4574-9c1e-d5b4c3d13cf2"
    },
    {
        "author": "陳巖",
        "paragraphs": [
            "摇摇曳曳水西流，風定波凝不起漚。",
            "傍岸人家星散住，塵埃終莫污沙鷗。"
        ],
        "title": "漂溪",
        "id": "6bb8f226-8724-4115-90bd-3da541927509"
    },
    {
        "author": "陳巖",
        "paragraphs": [
            "噴激喧豗無已時，驚雷出地怒濤隨。",
            "水從千仞峰頭過，遇險應成一段奇。"
        ],
        "title": "龍池",
        "id": "f3904466-5d26-4aba-899f-e756cd7d335f"
    },
    {
        "author": "陳巖",
        "paragraphs": [
            "石骨分開四角稜，日華磨透鏡光明。",
            "水流圓折仍方折，忽作鏗然戛玉聲。"
        ],
        "title": "五龍灣",
        "id": "b4e1be67-ed98-4d37-9fdf-163a9e819c0c"
    },
    {
        "author": "陳巖",
        "paragraphs": [
            "下臨無地上連天，中有飛流湧滿泉。",
            "今我不圖今日到，詩成要檄兩龍眠。"
        ],
        "title": "千尺泉",
        "id": "6df247f6-7fde-4d12-8fed-0e6d58ab0b3d"
    },
    {
        "author": "陳巖",
        "paragraphs": [
            "龍抱明珠出岸隈，夜光草木亦昭回。",
            "叮嚀莫向深潭睡，恐有人從頷底來。"
        ],
        "title": "弄珠潭",
        "id": "5c75dc1e-4d3b-4cbc-874e-8434acf5513c"
    },
    {
        "author": "陳巖",
        "paragraphs": [
            "欲識晴嵐態度奇，直須待到夕陽時。",
            "回光倒影山如染，狀出餘霞散綺詩。"
        ],
        "title": "綺霞峰",
        "id": "3fa87ece-2a6f-4e4d-9ef9-890a90798383"
    },
    {
        "author": "陳巖",
        "paragraphs": [
            "惠崇往矣邈遺蹤，時有風來撼古松。",
            "想見草庵無恙日，月明池上獨支筇。"
        ],
        "title": "龍池庵",
        "id": "5de5348a-c102-4ed2-9436-cc1458dcf40e"
    },
    {
        "author": "陳巖",
        "paragraphs": [
            "疏巖剔藪空王宅，金碧光中開寶坊。",
            "日日散花方丈裏，山門流水例沾香。"
        ],
        "title": "花塘澗",
        "id": "390700e3-fa9c-49e5-912c-e2513a0cf02d"
    },
    {
        "author": "陳巖",
        "paragraphs": [
            "望望梧桐一剗齊，山深曾是鳳來棲。",
            "只今吾道非耶是，更有何人歌鳳兮。"
        ],
        "title": "鳳皇嶺",
        "id": "303de2c0-a614-47a5-a64b-ea11c879dfca"
    },
    {
        "author": "陳巖",
        "paragraphs": [
            "自要貪閒非避秦，洞門隔斷世間塵。",
            "山中不置四時歷，開到碧桃知是春。"
        ],
        "title": "碧桃巖",
        "id": "b00545ef-db25-4eb2-a47f-e5f6a5c19005"
    },
    {
        "author": "陳巖",
        "paragraphs": [
            "五百年間岸谷移，邯鄲枕上夢回時。",
            "兔葵燕麥玄都觀，好繼劉郎舊日詩。"
        ],
        "title": "延華觀",
        "id": "c3ec8134-60cf-4fc5-8f00-a98bf8aa0866"
    },
    {
        "author": "陳巖",
        "paragraphs": [
            "廬山董鳳曾栽杏，鳳嶺知微亦種桃。",
            "怕有人來問前古，澗中不肯放漁舠。"
        ],
        "tags": [
            "庐山"
        ],
        "title": "浮桃澗",
        "id": "208f0736-3858-4cbc-8a18-3e4e77434345"
    },
    {
        "author": "陳巖",
        "paragraphs": [
            "日夜雲間噴薄鳴，玉龍千尺繞山行。",
            "漏天瀉下銀河水，來作僧窗夜雨聲。"
        ],
        "title": "懸水",
        "id": "6e6c3e8b-f828-4149-a0d8-b284de893c77"
    },
    {
        "author": "陳巖",
        "paragraphs": [
            "伯仲怡然意甚真，齊肩握手笑相親。",
            "雲陰解駮排空立，秀出人間棣萼春。"
        ],
        "title": "二神峰",
        "id": "83f4e67c-f2fe-4e80-a9c8-6865d6e86b73"
    },
    {
        "author": "陳巖",
        "paragraphs": [
            "綵鳳飛來以瑞呈，飄飄五色錦衣明。",
            "懸知不入鴟鴞伴，要向朝陽效一鳴。"
        ],
        "title": "呈鳳嶺",
        "id": "40ad6846-5988-4373-8cf5-194ec664f8cd"
    },
    {
        "author": "陳巖",
        "paragraphs": [
            "水流無限白雲深，勝迹靈光古到今。",
            "第一溪山神卜宅，蕙肴椒酒萬家心。"
        ],
        "title": "協濟祠",
        "id": "6784a8e6-086e-4a84-977a-a4b538835c53"
    },
    {
        "author": "陳巖",
        "paragraphs": [
            "拂壁留詩墨尚鮮，如今屈指五年前。",
            "直須强健常來此，到老寧消幾五年。"
        ],
        "title": "芙蓉館",
        "id": "2754174c-9ad5-4346-ba73-bb8e128b9461"
    },
    {
        "author": "陳巖",
        "paragraphs": [
            "燈影昏昏枕半欹，此清原自少人知。",
            "水聲到夜渾如雨，睡思過于聽雨時。"
        ],
        "title": "激清亭",
        "id": "b08c1c5d-873a-4f3a-b38f-e380b8c84ea0"
    },
    {
        "author": "陳巖",
        "paragraphs": [
            "隠居不惠不夷間，拜爵山中驛使還。",
            "身遠觚稜幾千里，少微星影墮空山。"
        ],
        "title": "少微峰",
        "id": "21834f99-1cb8-4de6-87f9-a5edc74d4d84"
    },
    {
        "author": "陳巖",
        "paragraphs": [
            "藴玉含暉一水間，碧光炯炯照人寒。",
            "却疑洗出荆山璞，若有瑕疵試指看。"
        ],
        "title": "碧玉泉",
        "id": "b5517cdf-6c52-4bf8-89ed-8029de5a089e"
    },
    {
        "author": "陳巖",
        "paragraphs": [
            "粲粲無塵一石平，向來此地步虛聲。",
            "薜蘿今繞空山裏，千古清風竇子明。"
        ],
        "title": "醮壇",
        "id": "869c1d6c-0ab8-4aea-8337-178284cfbb9b"
    },
    {
        "author": "陳巖",
        "paragraphs": [
            "日邊有詔起徵君，遥望長安隔萬雲。",
            "一炷清香天在上，徵君只欲斷知聞。"
        ],
        "title": "天香嶺",
        "id": "0229d206-6614-4bec-868b-160bbd8c7796"
    },
    {
        "author": "陳巖",
        "paragraphs": [
            "我心匪石不可轉，有石當風如轉輪。",
            "何物山靈能薄相，工夫勝却斲輪人。"
        ],
        "title": "風輪石",
        "id": "88d68d70-2ea1-4920-818c-6a26ca063a3c"
    },
    {
        "author": "陳巖",
        "paragraphs": [
            "雲本無心盡日閒，溶溶曳曳不離山。",
            "忽思去作人間雨，騰上虛空一餉間。"
        ],
        "title": "昇雲峰",
        "id": "bb044cbd-fcd4-458f-b6b6-ed94b92b5a4f"
    },
    {
        "author": "陳巖",
        "paragraphs": [
            "嵐氣陰陰淺色山，更分黛墨染松關。",
            "噴雲泄霧空濛外，濕翠冷沾襟袖間。"
        ],
        "title": "翠微峰",
        "id": "ca94de93-51d5-44bb-abf2-d7e6ed2e709d"
    },
    {
        "author": "陳巖",
        "paragraphs": [
            "野螺倒向空中立，回旋縈成翠甲長。",
            "沬霧濡雲真得計，魚蝦舊侶莫相忘。"
        ],
        "title": "野螺峰",
        "id": "c0310608-c2c3-41a6-83f4-8d3a2e61c200"
    },
    {
        "author": "陳巖",
        "paragraphs": [
            "亂雲堆裏酣酣夢，人在清泉白石間。",
            "膠擾勞生鼎中沸，有官不換此身閒。"
        ],
        "title": "卧雲庵",
        "id": "fa45b313-5676-4e76-9293-e0f684bca5d9"
    },
    {
        "author": "陳巖",
        "paragraphs": [
            "野寺荒山澗水濱，古藤翠篠自摇春。",
            "僧閒晏坐無人到，內保禪心一味真。"
        ],
        "title": "保真院",
        "id": "5b07251d-787d-4c6f-a98e-fb26d4e9699d"
    },
    {
        "author": "陳巖",
        "paragraphs": [
            "點溜常穿石眼寒，蘚紋如繡不曾乾。",
            "山頭一滴曹溪水，山下人人仰面看。"
        ],
        "title": "滴水巖",
        "id": "e21e3832-a843-45bd-b522-6d4be01ab6c4"
    },
    {
        "author": "陳巖",
        "paragraphs": [
            "月光泉脈瀉虛明，澄碧無瑕注一泓。",
            "大字石間標聖水，只緣徹底是真清。"
        ],
        "title": "巖泉",
        "id": "085e566c-7629-4ca1-819a-00675b7b5b53"
    },
    {
        "author": "陳巖",
        "paragraphs": [
            "閒中惟有高低枕，老去寧無內外丹。",
            "千載稚川今往矣，誰言古井不生瀾。"
        ],
        "title": "煉丹井",
        "id": "5bf03743-2f86-4660-b044-9805c566c083"
    },
    {
        "author": "陳巖",
        "paragraphs": [
            "聳入雲端一壁青，地高轉步即天京。",
            "有人著屐衝雲去，但見雲從脚下生。"
        ],
        "title": "雲外峰",
        "id": "81026cae-0fdb-4856-ae1a-c7a86d1e0155"
    },
    {
        "author": "陳巖",
        "paragraphs": [
            "茸茸莎草褭風長，二百年前一諫堂。",
            "舊地幾番新地主，諫堂名字愈輝光。"
        ],
        "title": "諫堂山",
        "id": "e322b1db-6c80-4a8c-9818-388dc1ba3e84"
    },
    {
        "author": "陳巖",
        "paragraphs": [
            "雲外峰前結舊廬，胸中經濟眼中書。",
            "兵間一范同鞍馬，不記深山蕙帳虛。"
        ],
        "title": "滕子京書堂",
        "id": "934c5e0d-b7cd-432b-8c5f-641e61b5e8d2"
    },
    {
        "author": "陳巖",
        "paragraphs": [
            "層崖缺處月嬋娟，金背蝦蟆就石眠。",
            "笑問月邊人在否，中宵有夢到鈞天。"
        ],
        "title": "枕月峰",
        "id": "ebefeefb-6595-47db-aba0-ed38b1a6e4fa"
    },
    {
        "author": "陳巖",
        "paragraphs": [
            "諫稿成埃兩鬢絲，考槃在澗倚天知。",
            "巖前風葉行人耳，便是襄陽墮淚碑。"
        ],
        "title": "思賢巖",
        "id": "7af12fc3-d929-4bc4-bb23-b3d0de0288e1"
    },
    {
        "author": "陳巖",
        "paragraphs": [
            "石磵竹岡無盡時，上難著脚下難窺。",
            "平生所性佳山水，烟雨中行不廢詩。"
        ],
        "title": "青峭灣",
        "id": "3e859072-aa78-4559-9511-f5f985f96374"
    },
    {
        "author": "陳巖",
        "paragraphs": [
            "枯松瘦柏幾千年，老屋相依住翠烟。",
            "雷破前山風振海，先生兀兀正逃禪。"
        ],
        "title": "處士巖",
        "id": "38f2917f-ae43-40b8-bb11-014573aa1377"
    },
    {
        "author": "陳巖",
        "paragraphs": [
            "飛雲藹藹出從龍，遍爲山村辦歲豐。",
            "雨到足時雲自斂，有功及物不言功。"
        ],
        "title": "歸雲領",
        "id": "36b96976-cdb5-4a6a-8fe9-1e1bf02d82b9"
    },
    {
        "author": "陳巖",
        "paragraphs": [
            "壞道哀湍鬼火青，山間留得觀沖名。",
            "仙宮分置玄真像，想見開元舊太平。"
        ],
        "title": "開元觀",
        "id": "8e594e9a-5cc7-40ad-889d-5b1019c3b0f6"
    },
    {
        "author": "陳巖",
        "paragraphs": [
            "兩崖對聳三千丈，上倚清虛小有天。",
            "玉戶金鋪雲杳靄，羅衣摇曳幾神仙。"
        ],
        "title": "雲門峰",
        "id": "87f65da9-f704-4e8b-9653-6c410d254df4"
    },
    {
        "author": "陳巖",
        "paragraphs": [
            "綠色軒窗四面開，幾曾閒却對山杯。",
            "十分盡是天然景，未信丹青畫得來。"
        ],
        "title": "曾氏景全亭",
        "id": "a7415464-2f3e-48c3-902a-41f81255c8d9"
    },
    {
        "author": "陳巖",
        "paragraphs": [
            "卷曲山阿路窈深，春風隨地散幽芬。",
            "洞中仙客誰爲伴，去去來來自在雲。"
        ],
        "title": "雲巖洞",
        "id": "38c30c4d-7d47-49f9-9bd5-4a804059ca19"
    },
    {
        "author": "陳巖",
        "paragraphs": [
            "雁浴鷗棲水影平，菰蒲菱芡透波生。",
            "冷風瑟瑟山前起，應有天仙下濯纓。"
        ],
        "title": "天池峰",
        "id": "7fa78158-a3ee-4e94-9ad8-ee9eea2d76e1"
    },
    {
        "author": "陳巖",
        "paragraphs": [
            "溪聲西去疾於雷，山麓雲根翠戶開。",
            "枉却幽尋三十載，壺天月窟欠曾來。"
        ],
        "title": "吳氏新城宅",
        "id": "02493dcc-294b-4eb3-8cc7-8250c095b86c"
    },
    {
        "author": "陳巖",
        "paragraphs": [
            "朱甍碧瓦粉牆圍，花舫回光洞戶輝。",
            "自是故家開第宅，喬林景物兩芳菲。"
        ],
        "title": "新城精舍",
        "id": "36101ff8-7977-4124-8101-8208818b2a0b"
    },
    {
        "author": "陳巖",
        "paragraphs": [
            "呷呷波間錦羽明，地無塵處可幽亭。",
            "喚回天上張公子，來與山家注水經。"
        ],
        "title": "翠光亭",
        "id": "aa6c2fd2-81f8-42fa-96bd-8fdc1c998786"
    },
    {
        "author": "陳巖",
        "paragraphs": [
            "湊入方池一脈泉，泥沙不雜性中天。",
            "時時自照清癯影，白露風標是水仙。"
        ],
        "title": "源清莊",
        "id": "a1056275-2a95-45da-a2a2-0b88de3880af"
    },
    {
        "author": "陳巖",
        "paragraphs": [
            "要學騎蟾主簿仙，休官直上九華巔。",
            "我來細讀碑間字，風葉時時一颯然。"
        ],
        "title": "王季文書堂",
        "id": "211c1d36-b687-4b7a-95e5-7379d68eba17"
    },
    {
        "author": "陳巖",
        "paragraphs": [
            "頭陀嶺下招提境，畫閣闌干幾度凭。",
            "遊客驟來還倏去，看山輸與在家僧。"
        ],
        "title": "頭陀嶺無相院",
        "id": "e5d4d34a-eb8f-49e8-b891-c374d2d1ef60"
    },
    {
        "author": "陳巖",
        "paragraphs": [
            "金能生水水涵金，本本源源造化心。",
            "幾許碎金隨水出，披沙終日若爲尋。"
        ],
        "title": "金沙泉",
        "id": "c0685dff-01eb-490c-a77b-b6ad4ba0a188"
    },
    {
        "author": "陳巖",
        "paragraphs": [
            "曾看雙峰老子詩，秀攢綠繞妙天機。",
            "有人愛此無聲畫，更著幽亭相發揮。"
        ],
        "title": "秀綠亭",
        "id": "49aa5591-7cf7-4aa7-812b-0b8e0904dcfb"
    },
    {
        "author": "陳巖",
        "paragraphs": [
            "仙洞深沉杳不扃，層巒雙聳插天青。",
            "矞雲常抱山頭石，曾是前朝嶽降靈。"
        ],
        "title": "雙峰",
        "id": "af37a412-5290-4def-870e-9c71ab3c192c"
    },
    {
        "author": "陳巖",
        "paragraphs": [
            "下視眈眈猛若神，世方重利反輕身。",
            "縱教是虎真非石，藜藿來尋亦有人。"
        ],
        "title": "虎頭巖",
        "id": "132d9ce1-7bb8-4f52-a68a-aa5086ae1e3d"
    },
    {
        "author": "陳巖",
        "paragraphs": [
            "清風披拂蘚苔痕，洞裏仙鄉萬古春。",
            "有路盡通塵世客，來遊何獨是三人。"
        ],
        "title": "三游洞",
        "id": "cd621c5e-7803-4a81-a873-9a26f59102c6"
    },
    {
        "author": "陳巖",
        "paragraphs": [
            "水從洞口瀉玻瓈，松檜林中日影低。",
            "勝景略無人避世，始知不是武林溪。"
        ],
        "title": "十丈洞",
        "id": "1e69ee2f-b5da-4c5e-b872-3a431a2cc5e9"
    },
    {
        "author": "陳巖",
        "paragraphs": [
            "聽鐘喫飯東西寺，就水烹茶上下池。",
            "二百年來陳迹在，摩挲苔蘚日西時。"
        ],
        "title": "上下華池",
        "id": "0d5e1b40-cc39-4e2a-8c22-cdeca95db0f5"
    },
    {
        "author": "陳巖",
        "paragraphs": [
            "澗分南北兩源通，繞轉春山翠幾重。",
            "偶爾混然成一派，滔滔東去共朝宗。"
        ],
        "title": "合澗",
        "id": "c45a9a16-fedf-416f-93c6-0a91c67fe126"
    },
    {
        "author": "陳巖",
        "paragraphs": [
            "一山夐出衆山中，日照烟浮紫翠濃。",
            "山不爭高人共仰，幾多丘垤儼相從。"
        ],
        "title": "獨秀峰",
        "id": "f9a4828f-3c3f-4c00-83bc-289461b27e52"
    },
    {
        "author": "陳巖",
        "paragraphs": [
            "二水來從翠嶺頭，相逢澗谷却同流。",
            "冷光如鏡清人骨，探借山間六月秋。"
        ],
        "title": "雙溪",
        "id": "5f3b3102-2df7-4b19-b112-e7c816e3cbe1"
    },
    {
        "author": "陳巖",
        "paragraphs": [
            "水出雙溪似鏡平，縈迴遇石自成文。",
            "眼明波上誰相對，只有飛來白鷺群。"
        ],
        "title": "清漪潭",
        "id": "4850f3b9-7334-4f40-b4ef-aa5e3f1307b1"
    },
    {
        "author": "陳巖",
        "paragraphs": [
            "一生不買真清譽，平日不歌招隠詩。",
            "底事琢山成大字，有名還被衆人知。"
        ],
        "title": "清隠巖",
        "id": "09c40db8-4074-4b4a-9af5-231da8aee497"
    },
    {
        "author": "陳巖",
        "paragraphs": [
            "亂草枯茅町疃場，寒風捲地日荒荒。",
            "有來提起山庵話，又是先生朽骨香。"
        ],
        "title": "劉世疏庵",
        "id": "8fdc9976-2122-4f20-825f-3cbd12453dde"
    },
    {
        "author": "陳巖",
        "paragraphs": [
            "烟際亭亭出古崖，幾層翠蓋倚天開。",
            "鏗然風向林梢過，知有神仙玉珮來。"
        ],
        "title": "翠蓋峰",
        "id": "471b521f-77da-41e2-83ef-f625413c2f30"
    },
    {
        "author": "陳巖",
        "paragraphs": [
            "水沫拋來驟出奇，滿空灑下雪紛披。",
            "雲端驚見雙峰面，恰是仙人剪水時。"
        ],
        "title": "上雪潭三汲亭",
        "id": "b91ca9de-08e0-4363-8999-3456e53d2b7c"
    },
    {
        "author": "陳巖",
        "paragraphs": [
            "潭面摇光媚日華，水文倒影射簷牙。",
            "倚闌如在雲霄上，俯看縈風萬雪花。"
        ],
        "title": "下雪潭雪浪亭",
        "id": "7ce1bd39-d617-4464-99bf-2d4d766cedc4"
    },
    {
        "author": "陳巖",
        "paragraphs": [
            "花花結結淨無塵，却笑莊嚴未是真。",
            "五色明珠光照水，湛然清淨本來身。"
        ],
        "title": "瓔珞泉",
        "id": "61e38f31-b8f4-4416-ad8b-710ddc639cd1"
    },
    {
        "author": "陳巖",
        "paragraphs": [
            "別去招提恰十霜，幾番夢到五峰堂。",
            "有懷此地同僧夏，對佛閒燒結愿香。"
        ],
        "title": "廣修院",
        "id": "8a9f70ae-dbbf-4a64-9508-e922689853d7"
    },
    {
        "author": "陳巖",
        "paragraphs": [
            "風動雲開淨客顔，三千丈石錦爛斑。",
            "淤泥不是花開處，擢出天河綠水間。"
        ],
        "title": "蓮花峰",
        "id": "b0e336d3-0fc5-4430-8323-c0531557c4d3"
    },
    {
        "author": "陳巖",
        "paragraphs": [
            "小溪亦有怒濤翻，可但滄溟始足觀。",
            "世事會心無廣狹，請君來此試觀瀾。"
        ],
        "title": "瀾溪",
        "id": "25d766de-0b28-4f87-8358-f62588591e71"
    },
    {
        "author": "陳巖",
        "paragraphs": [
            "山深地僻人稀到，安得滄浪孺子歌。",
            "纓上本無塵可濯，莫將止水强揚波。"
        ],
        "title": "濯纓潭",
        "id": "d32bbb79-94a5-4908-b471-f1278f71b3c5"
    },
    {
        "author": "陳巖",
        "paragraphs": [
            "山頭兀坐已忘年，咫尺孤雲兩角天。",
            "但有圓明真實在，是身何往不安禪。"
        ],
        "title": "安禪峰",
        "id": "c9a6f8eb-b8b7-4fe5-ade9-21bfc48de53f"
    },
    {
        "author": "陳巖",
        "paragraphs": [
            "冷屋棲雲是幾年，嗔人履迹破苔錢。",
            "不辭更入山深處，手種西方社裏蓮。"
        ],
        "title": "蓮花庵",
        "id": "0539fae0-1b26-486b-8781-7ad30b7195e6"
    },
    {
        "author": "陳巖",
        "paragraphs": [
            "門前黄葉斷人行，寂歷山房晝亦扃。",
            "疏竹矮窗僧兀坐，炷香薰筆自抄經。"
        ],
        "title": "福安院",
        "id": "1f3f40ab-80f0-4712-8293-02d63a4c3e7c"
    },
    {
        "author": "陳巖",
        "paragraphs": [
            "夜鶴相催蕙帳眠，歸來領略舊山川。",
            "油雲捲入雙峰頂，收得聲名四十年。"
        ],
        "title": "雙峰居士書堂",
        "id": "25f59cfe-fef9-4f32-9525-e31faaf5c31e"
    },
    {
        "author": "陳巖",
        "paragraphs": [
            "陰磴層崖洞室寬，奇花異草幾多般。",
            "綵雲不動金光起，便作金蓮法界看。"
        ],
        "title": "寶陀巖",
        "id": "914ba9b9-16c1-41f9-8a02-eddac60ec4f6"
    },
    {
        "author": "陳巖",
        "paragraphs": [
            "翹翹車乘力招賢，建業山河五十年。",
            "欲問興亡無問處，一聲山鳥忽來前。"
        ],
        "title": "招賢峰",
        "id": "9e5f24b8-b879-48f2-ad36-527f6c0ed99f"
    },
    {
        "author": "陳巖",
        "paragraphs": [
            "柏根翻動一爐香，白足高僧禮梵王。",
            "還了十方行脚債，却來山頂放圓光。"
        ],
        "title": "高僧石",
        "id": "a47090ea-7b42-439f-b9e2-9af09c001804"
    },
    {
        "author": "陳巖",
        "paragraphs": [
            "衆壑中分嶺勢回，數家茅店傍山開。",
            "長風吹入松梢去，一片笙簧動地來。"
        ],
        "title": "西洪嶺",
        "id": "a9aba33f-8daa-4cdb-b1a1-c6995a3508b5"
    },
    {
        "author": "陳巖",
        "paragraphs": [
            "蔓草叢生伴棘薪，古藤直上繞松身。",
            "寺前寺後清幽處，山鳥飛來不避人。"
        ],
        "title": "龍安院",
        "id": "db3d4a29-aee8-4f97-9b36-9c897c79cbf3"
    },
    {
        "author": "陳巖",
        "paragraphs": [
            "檻泉湧出不多深，兌澤相資互有心。",
            "水淨苦嫌塵土污，底須吾欲濯吾襟。"
        ],
        "title": "雙泉",
        "id": "fb921263-8e63-477a-99c0-9f5ceecf558d"
    },
    {
        "author": "陳巖",
        "paragraphs": [
            "水源同出萬山頭，上半支分各自流。",
            "曲折繞從山下去，短莎隨地弄輕柔。"
        ],
        "title": "派派泉",
        "id": "9fa8b009-40ae-4f2a-9e81-ff6477891354"
    },
    {
        "author": "陳巖",
        "paragraphs": [
            "心不能安總是魔，亭亭孤塔鎮巖阿。",
            "倘無佛力三千行，奈此丘蛇井鼠何。"
        ],
        "title": "永安塔",
        "id": "0de70bbc-9e7c-48d0-ba19-8426327fa919"
    },
    {
        "author": "陳巖",
        "paragraphs": [
            "山形四抱水來前，中有金蓮色界天。",
            "清磬一聲僧定起，松間靈鶴舞蹁躚。"
        ],
        "title": "崇聖院",
        "id": "2dc796f1-ff8b-4cab-8183-7cc1f872a6bf"
    },
    {
        "author": "陳巖",
        "paragraphs": [
            "拂面溪風灑灑清，輕衫短帽御風行。",
            "逍遥自是天游樂，不結沙鷗水石盟。"
        ],
        "title": "逍遥臺",
        "id": "e3c2df8e-2d9c-4ce5-8b57-e0c9047a0a7f"
    },
    {
        "author": "陳巖",
        "paragraphs": [
            "濕翠拋來覺染衣，倚闌兀兀坐移時。",
            "偶因過雨添流水，增重棼絲曳練詩。"
        ],
        "title": "翠瀑亭",
        "id": "3d7fe98f-7194-4cfb-9b2b-d2bdf7bb2e6a"
    },
    {
        "author": "陳巖",
        "paragraphs": [
            "丘中流水度鳴琴，靜與僧房發妙音。",
            "高下抑揚渾不斷，時時寫出昔賢心。"
        ],
        "title": "戛玉亭",
        "id": "297c5e3a-9161-4448-840f-0e13c93ccac9"
    },
    {
        "author": "陳巖",
        "paragraphs": [
            "探得松苓足養身，仙家留稻滿倉囷。",
            "豈知山下人辛苦，五月青苗已糶新。"
        ],
        "title": "稻積峰",
        "id": "6712fdc6-dbb5-4231-b648-900bc962fa50"
    },
    {
        "author": "陳巖",
        "paragraphs": [
            "瘦藤引我上崚嶒，蒼壁如梯石作層。",
            "袖得碧雲無用處，却將分贈住山僧。"
        ],
        "title": "碧雲峰",
        "id": "08119167-a2ed-4b55-b6e8-52c85fa1506b"
    },
    {
        "author": "陳巖",
        "paragraphs": [
            "春山細摘紫英芽，碧玉甌中散乳花。",
            "六尺禪牀支瘦骨，心安不惱睡中蛇。"
        ],
        "title": "煎茶峰",
        "id": "d49e9831-2903-47dd-bb9c-9b211026894c"
    },
    {
        "author": "陳巖",
        "paragraphs": [
            "未悟雄冠死結纓，昂然對峙只徒爭。",
            "山頭化作千年石，盛氣飛憍不再萌。"
        ],
        "title": "鬬雞石",
        "id": "1087044f-4077-426c-af73-3fe2fa523680"
    },
    {
        "author": "陳巖",
        "paragraphs": [
            "錦雞花鴨爛成文，連雁雙鳬雪羽紛。",
            "同免王孫金彈子，飛來飛去一群群。"
        ],
        "title": "翠羽池",
        "id": "84d859a6-ea58-4b2a-9078-d6eabf5b762b"
    },
    {
        "author": "陳巖",
        "paragraphs": [
            "世路嶔崎兩鬢絲，山中留客且伸眉。",
            "竹林勝踐雖相似，猶恨前賢所欠詩。"
        ],
        "title": "李化文書堂",
        "id": "2a2ee969-1f81-4083-b6a2-e94aa8591f2c"
    },
    {
        "author": "陳巖",
        "paragraphs": [
            "苦霧腥雲染寇鋒，萬家鄉井雉罹罿。",
            "山前堆滿縱橫骨，換得將軍不戰功。"
        ],
        "title": "劉相公寨基",
        "id": "e84741e7-c34b-471e-89b4-9bc163e6ee67"
    },
    {
        "author": "陳巖",
        "paragraphs": [
            "修途百折到山頂，紺宇數間開道場。",
            "倦卧儘人身自在，翻愁作夢趁黄粱。"
        ],
        "title": "九子庵",
        "id": "94e22980-aeee-44b2-850c-93ec9d8ae7fd"
    },
    {
        "author": "陳巖",
        "paragraphs": [
            "小大扶携作伴行，歡然戀戀意相傾。",
            "信知萬古山頭石，還有人間母子情。"
        ],
        "title": "九子峰",
        "id": "09d902cf-0869-4190-aae0-c3aac28ab275"
    },
    {
        "author": "陳巖",
        "paragraphs": [
            "飛瀑奔崖色皎然，飄空上下勢相連。",
            "看來不是天河水，盡是兜羅片片綿。"
        ],
        "title": "垂雲澗",
        "id": "23b81d28-b123-4e83-809e-544210be220f"
    },
    {
        "author": "陳巖",
        "paragraphs": [
            "刮垢磨光碧色深，日華穿漏解雲陰。",
            "十分疑是仙人鏡，照見茫茫萬古心。"
        ],
        "title": "石照",
        "id": "d7f263ac-9a4f-4711-af21-871bcf8eb247"
    },
    {
        "author": "陳巖",
        "paragraphs": [
            "分派天河入地深，斷無射鮒汩泥塵。",
            "仙鄉初不諳機事，多少山間抱甕人。"
        ],
        "title": "天井",
        "id": "25b97436-8a11-409c-8dc3-e32222297f96"
    },
    {
        "author": "陳巖",
        "paragraphs": [
            "只緣雨過水傾崖，霍地冰簾數幅開。",
            "始信人間真實相，盡從無始劫中來。"
        ],
        "title": "七布水",
        "id": "51c5a941-04ae-4f4b-b948-8ff48fe5cbef"
    },
    {
        "author": "陳巖",
        "paragraphs": [
            "風送香來草木靈，壽松何事不重青。",
            "日當亭午禪扉靜，藥杵聲中鶴夢醒。"
        ],
        "title": "福海院",
        "id": "ce62e877-6050-4f67-962b-ed01efe8e3a5"
    },
    {
        "author": "陳巖",
        "paragraphs": [
            "石犀沉後波濤息，石燕飛時風雨來。",
            "堪笑石牛徒解卧，山田無數任蒿萊。"
        ],
        "title": "卧牛石",
        "id": "4fe538f8-ffd3-435b-9a08-4e8014df0877"
    },
    {
        "author": "陳巖",
        "paragraphs": [
            "秋風吹上碧霄亭，足躡靈河袖拂星。",
            "雲影四垂天接地，恍疑有路到仙扃。"
        ],
        "title": "碧霄亭",
        "id": "7f9f1719-0e30-4402-927f-1c73228ed451"
    },
    {
        "author": "陳巖",
        "paragraphs": [
            "江南九子雲深處，亦有新羅國裏人。",
            "用夏變夷夷變夏，世間畢竟是誰真。"
        ],
        "title": "雙峰庵",
        "id": "bd493465-f005-4165-a467-48b921b0d8a8"
    },
    {
        "author": "陳巖",
        "paragraphs": [
            "生鐵團團鑄翠巒，一甌倒覆白雲端。",
            "甌中姓氏無人識，應被山靈靜揭看。"
        ],
        "title": "覆甌峰",
        "id": "fb64b905-4f7d-4216-b99c-ad1464accd67"
    },
    {
        "author": "陳巖",
        "paragraphs": [
            "五百年來貝葉光，劫灰難泯壁中藏。",
            "山僧要廣人間福，長日工夫一炷香。"
        ],
        "title": "廣福寺",
        "id": "ed40bae5-e673-477c-81b1-4661821fbef1"
    },
    {
        "author": "陳巖",
        "paragraphs": [
            "忠誠爲國心無累，簡易臨民訟自稀。",
            "與世相安真省事，若爲作意苦沉機。"
        ],
        "title": "沉機石",
        "id": "0454ca7a-8b8f-4719-9d65-eaa48c1bd68f"
    },
    {
        "author": "陳巖",
        "paragraphs": [
            "富貴風吹一鬨埃，春陽留得舊時臺。",
            "老松偃蹇山前立，曾見昔人歌舞來。"
        ],
        "title": "春陽臺",
        "id": "ed202230-54f5-4a7d-b43e-5fec59210d3a"
    },
    {
        "author": "陳巖",
        "paragraphs": [
            "新祠金碧照林丘，十五年前認昔游。",
            "月桂山茶分左右，滿庭花事各春秋。"
        ],
        "title": "東協濟祠",
        "id": "07ce66ef-6236-430d-ab93-5c0d125d64f4"
    },
    {
        "author": "陳巖",
        "paragraphs": [
            "佛法中存不二門，空然洗盡意根塵。",
            "山頭日月如旋磨，照見光明示現身。"
        ],
        "title": "文殊峰",
        "id": "3670b7d6-7f5f-4499-b9ae-7d6e988daf3d"
    },
    {
        "author": "陳巖",
        "paragraphs": [
            "佛力所至物皆化，看取南山金碧堆。",
            "林浮莽伏不銜毒，獅子昔曾行道來。"
        ],
        "title": "獅子行道峰",
        "id": "6ee299fd-f861-40cd-894e-81513823f6a8"
    },
    {
        "author": "陳巖",
        "paragraphs": [
            "水合衆流同赴海，山分一嶺獨朝天。",
            "居高素以謙爲德，日月傾心斗極邊。"
        ],
        "title": "拱辰峰",
        "id": "29f11945-f8b8-41c3-ad87-963485851584"
    },
    {
        "author": "陳巖",
        "paragraphs": [
            "碧眼禪師錫振空，石頭無路不相通。",
            "俯看塵世三千界，總在空花起滅中。"
        ],
        "title": "羅漢行道峰",
        "id": "34ca8d76-05dd-410f-aee0-b382a96b12fd"
    },
    {
        "author": "陳巖",
        "paragraphs": [
            "山無重數總蟠青，直北孤峰最有情。",
            "天巧綰成螺髻樣，梳雲沐雨百嬌生。"
        ],
        "title": "螺髻峰",
        "id": "b3ca553b-944f-4a71-b455-036794c5231a"
    },
    {
        "author": "陳巖",
        "paragraphs": [
            "陂塘一曲水泓澄，山簇瑶臺十二層。",
            "剩脈餘膏流不盡，芝田蕙圃歲常登。"
        ],
        "title": "仙人塘",
        "id": "231ea2d3-7f29-4c6a-8983-cbf1b5cf2445"
    },
    {
        "author": "陳巖",
        "paragraphs": [
            "磊磈中間忽洞開，舊題字字照蒼苔。",
            "只言如我貪山少，亦有遊人先我來。"
        ],
        "title": "石屋",
        "id": "aca40942-e477-4f57-be80-9d255dfc8122"
    },
    {
        "author": "陳巖",
        "paragraphs": [
            "草色濃于野燒烟，春風吹面午陰天。",
            "長江摇蕩游人眼，興在悠悠一雁邊。"
        ],
        "tags": [
            "长江"
        ],
        "title": "黄匏城",
        "id": "d6d882e3-6db5-44b1-8211-51cf87bc5a00"
    },
    {
        "author": "陳巖",
        "paragraphs": [
            "來自青松翠竹關，秋風吹帽醉醒間。",
            "紛紛遮眼塵如海，拈起毫端又說山。"
        ],
        "title": "淨信院",
        "id": "ebc670d4-80b9-4389-8122-9229bd8b68c7"
    },
    {
        "author": "陳巖",
        "paragraphs": [
            "常日雙扉多不開，客須投分始相陪。",
            "庭前驀地失松影，試問碧雲何處來。"
        ],
        "title": "碧雲庵",
        "id": "fb517ad4-c829-4e6a-8c9a-8786b6a9a0de"
    },
    {
        "author": "陳巖",
        "paragraphs": [
            "巧石排成五總龜，人間無事不前知。",
            "如今已自靈於物，還記泥中曳尾時。"
        ],
        "title": "靈龜石",
        "id": "c9ac9f97-6ddc-4499-84df-c4552e906ce9"
    },
    {
        "author": "陳巖",
        "paragraphs": [
            "聖世承平百歲餘，老翁因話建炎初。",
            "綠林躪藉人波迸，二壁中間各占居。"
        ],
        "title": "赤石繡石壁",
        "id": "48c0deb5-602f-4f51-ac5a-c672f7b834b9"
    },
    {
        "author": "陳巖",
        "paragraphs": [
            "嬾上維摩室裏牀，却來山頂現毫光。",
            "紛紛百獸俱馴伏，薝蔔春風到處香。"
        ],
        "title": "獅子峰",
        "id": "e7faed4d-7d81-4465-b447-452c31027def"
    },
    {
        "author": "陳巖",
        "paragraphs": [
            "閲盡人間萬劫塵，平生結習一無存。",
            "居山更向山頭坐，兀兀真成不動尊。"
        ],
        "title": "羅漢峰",
        "id": "d6bd82c2-fd52-4b28-860a-21170f2a91d7"
    },
    {
        "author": "陳巖",
        "paragraphs": [
            "詰朝雲出雨如傾，向晚雲歸日逗明。",
            "不比世間翻覆手，望雲人要驗陰晴。"
        ],
        "title": "雲峰  其一",
        "id": "16d21182-5e18-48cf-b999-a7af459d86db"
    },
    {
        "author": "陳巖",
        "paragraphs": [
            "有動皆從靜處生，嵐光正與日爭熏。",
            "山靈要眩遊人眼，石縫中間旋出雲。"
        ],
        "title": "雲峰  其二",
        "id": "9c2a3f4e-b217-46ff-96ef-5fb1b2f0dfd6"
    },
    {
        "author": "陳巖",
        "paragraphs": [
            "廟貌森嚴屋枕崖，地寒鋪滿紙錢灰。",
            "空明一碧秋如洗，若有神仙引鶴來。"
        ],
        "title": "白鶴廟",
        "id": "e8d3c43f-ebc9-4fa1-8587-013efc55cd9a"
    },
    {
        "author": "陳巖",
        "paragraphs": [
            "朝暮相依五老仙，鳥啼花落幾何年。",
            "塵勞不到山深處，窗外日高人尚眠。"
        ],
        "title": "資聖庵",
        "id": "506f0ada-500f-44d0-8996-f6443f397732"
    },
    {
        "author": "陳巖",
        "paragraphs": [
            "兩袖飄飄恍欲仙，半醒半醉酒明船。",
            "太虛一室都無礙，皎月凉風石上眠。"
        ],
        "title": "忘歸亭",
        "id": "521fec2b-c142-4e26-ae70-91b597d55fb2"
    },
    {
        "author": "陳巖",
        "paragraphs": [
            "飛瀑舂撞破的餘，速如蓬矢脫桑弧。",
            "誰知水底天吳伯，曾識人間金僕姑。"
        ],
        "title": "百丈箭",
        "id": "b4cb874a-811d-4022-b07e-a2771891e237"
    },
    {
        "author": "陳巖",
        "paragraphs": [
            "目觀溶溶眩水精，耳根虩虩受雷聲。",
            "一杯更吸潭間味，併要胸中領此清。"
        ],
        "title": "百丈潭",
        "id": "5d6166c9-1b94-4fa1-a995-70bc90dc6817"
    },
    {
        "author": "陳巖",
        "paragraphs": [
            "四海秋風吹戰塵，有來濯足到溪濱。",
            "天荒地老人間世，醉把流觴一笑春。"
        ],
        "title": "流觴瀨",
        "id": "743ba52c-9c66-4c4b-a79c-ecbedfc8e42a"
    },
    {
        "author": "陳巖",
        "paragraphs": [
            "不怕掀天浪拍春，石船繫在古溪濱。",
            "縱然水繞東流岸，猶勝虛舟誤觸人。"
        ],
        "title": "石船澗",
        "id": "6f548bfe-16cf-4ad8-b751-3aa8d2ea0b6e"
    },
    {
        "author": "陳巖",
        "paragraphs": [
            "龍蟠水底安于命，龍奮雲間便自神。",
            "或躍或潛須早决，何須來往澗南濱。"
        ],
        "title": "龍游澗",
        "id": "a2b87133-ca16-46f4-88bb-fbab424ae926"
    },
    {
        "author": "陳巖",
        "paragraphs": [
            "客有忘形物我間，寸絲不挂漫垂竿。",
            "游魚得計洋洋樂，人作西方丙穴看。"
        ],
        "title": "嘉魚池",
        "id": "54ba393d-9d2e-401b-a5e4-494b675a50ff"
    },
    {
        "author": "陳巖",
        "paragraphs": [
            "萬感生於一念間，炷香驚起老龍蟠。",
            "今年人協嘉魚夢，荒却池前古石壇。"
        ],
        "title": "祈雨壇",
        "id": "52986587-32bc-41d2-93c8-e276b304f399"
    },
    {
        "author": "陳巖",
        "paragraphs": [
            "石臺宿草幾年荒，不比維摩獅子牀。",
            "大士向來曾晏坐，是身如電暗回光。"
        ],
        "title": "普賢臺",
        "id": "059f0e50-ee26-4316-9b83-4440cc805dc0"
    },
    {
        "author": "陳巖",
        "paragraphs": [
            "繚白縈青照眼波，芙蓉出沒在天河。",
            "不因雲影閒來去，安得春山態度多。"
        ],
        "title": "淨居院",
        "id": "700c814b-ed62-449f-bcd9-e05777e4c396"
    },
    {
        "author": "陳巖",
        "paragraphs": [
            "膜外浮雲不較多，只將無事養天和。",
            "生來嬾覓仙人藥，九節菖蒲奈我何。"
        ],
        "title": "菖蒲澗",
        "id": "40b4e541-d031-4005-b339-96b9e31903ba"
    },
    {
        "author": "陳巖",
        "paragraphs": [
            "無復晨鐘暮鼓聲，慧雲猶護法燈明。",
            "佛乘大有扶持力，舊塔雖欹不解傾。"
        ],
        "title": "疊石塔",
        "id": "cc948a34-7a0f-4e9e-9910-c2a31496dc53"
    },
    {
        "author": "陳巖",
        "paragraphs": [
            "舊日禪扉松竹幽，寺移西去幾經秋。",
            "誰知一匝枯茅地，曾是談經石點頭。"
        ],
        "title": "雙石巖",
        "id": "4cdaa383-c9e7-4669-88a2-d00b31ca0c2e"
    },
    {
        "author": "陳巖",
        "paragraphs": [
            "水石相逢驟作聲，鏗然律呂自天成。",
            "山中縱乏知音聽，亦有流魚傍岸行。"
        ],
        "title": "漱玉灘",
        "id": "efeda440-7793-4762-9c4a-74c64ef5d670"
    },
    {
        "author": "陳巖",
        "paragraphs": [
            "澗平如剗水流遲，湛碧溶溶可染衣。",
            "白石欄邊人不到，月明風細一鷗飛。"
        ],
        "title": "東陽澗",
        "id": "790eedf3-a752-4c23-b31b-c88bff50b8ad"
    },
    {
        "author": "陳巖",
        "paragraphs": [
            "無住師參第一禪，指開古洞秀巖天。",
            "東扶西倒都休問，且結人間見在緣。"
        ],
        "title": "法樂院",
        "id": "5f74a078-492d-4060-a665-2d18a3202139"
    },
    {
        "author": "陳巖",
        "paragraphs": [
            "青碧琉璃手可拈，寒花多在雨中添。",
            "高風不捲銀河浪，仿彿康王谷裏簾。"
        ],
        "title": "琉璃灘",
        "id": "657194bc-a4a2-465f-8a6c-234227af0f86"
    },
    {
        "author": "陳巖",
        "paragraphs": [
            "金闕瑶階路不迷，白雲翠嶺一般齊。",
            "我今要達參寥境，借作凌虛萬丈梯。"
        ],
        "title": "齊雲嶺",
        "id": "2d1a7303-9a59-4f97-b125-8a6885997299"
    },
    {
        "author": "陳巖",
        "paragraphs": [
            "佝僂形容古貌渾，旁連衆嶺似兒孫。",
            "荒山太古萬萬古，眼見游人來幾番。"
        ],
        "title": "老人峰",
        "id": "58a3ae5f-4142-437d-ac55-331e56c5a37b"
    },
    {
        "author": "陳巖",
        "paragraphs": [
            "直拄虛空倚不斜，上通絳闕玉皇家。",
            "若移此柱天西北，鍊石無功說女媧。"
        ],
        "title": "天柱峰  其一",
        "id": "3af08ca5-1dc7-4dfd-9df8-4404207e26cd"
    },
    {
        "author": "陳巖",
        "paragraphs": [
            "鬼爛神焦不救燃，豈知此柱固依然。",
            "九關嘗藉扶持力，肯信人間有杞天。"
        ],
        "title": "天柱峰  其二",
        "id": "400723eb-fcbb-493b-a708-40979805689a"
    },
    {
        "author": "陳巖",
        "paragraphs": [
            "人生隨遇是行藏，最有山靈引興長。",
            "安得居鄉伯休父，再來閎肅舊書堂。"
        ],
        "title": "閎肅書堂",
        "id": "5c7907d9-044c-49f8-bd94-cf20e1e6f7d6"
    },
    {
        "author": "陳巖",
        "paragraphs": [
            "笑闖黄冠高切雲，前携後掖互相親。",
            "我來歷歷披雲看，試問肩隨是幾人。"
        ],
        "title": "列仙峰",
        "id": "fe05337e-6f2e-49d9-89a0-814ad921cff5"
    },
    {
        "author": "陳巖",
        "paragraphs": [
            "茹芝仙客老仙鄉，浄盡人間粒食腸。",
            "玉甑豈能無用處，幾番與世熟黄粱。"
        ],
        "title": "玉甑峰",
        "id": "1d69f504-eaf8-44bd-9f7e-66761e1329ff"
    },
    {
        "author": "陳巖",
        "paragraphs": [
            "炯炯豁開明鏡臺，是中無處著塵埃。",
            "平生心地常如此，何暇頻頻拂拭來。"
        ],
        "title": "淨巾石",
        "id": "b8d3dbea-2c97-4309-ab34-e7b282c0c40c"
    },
    {
        "author": "陳巖",
        "paragraphs": [
            "烟收霧斂翠成圍，來助幽亭眼界奇。",
            "衲子苦于山索句，稜稜瘦骨不禁詩。"
        ],
        "title": "最勝亭",
        "id": "381e37ea-9b81-4ae8-b864-def0ff637ce3"
    },
    {
        "author": "陳巖",
        "paragraphs": [
            "春氣薰空草木浮，綠雲冉冉起山頭。",
            "嵐光浥翠濃於染，潤入衣襟冷欲秋。"
        ],
        "title": "滴翠峰",
        "id": "fa6511b0-26db-44ca-ab46-b2c08007e6f0"
    },
    {
        "author": "陳巖",
        "paragraphs": [
            "石壁參天駐冷雲，一聲幽鳥忽驚人。",
            "庵前庵後山如舊，朽柏年來不再春。"
        ],
        "title": "天柱庵",
        "id": "e7a94f0b-f265-4a06-b823-451dbbe3441a"
    },
    {
        "author": "陳巖",
        "paragraphs": [
            "縛屋山中數十年，薙茅誅棘旋開田。",
            "何須折柳溪邊去，枯木寒林總是禪。"
        ],
        "title": "翠峰庵",
        "id": "bd4fcb6e-1cfb-4c39-9cf8-e9f3321d0de2"
    },
    {
        "author": "陳巖",
        "paragraphs": [
            "空洞玲瓏萬石攢，中間逗入翠光寒。",
            "人來坐對山無語，表裏虛明不礙觀。"
        ],
        "title": "透碧巖",
        "id": "3cdffc56-ecff-4e76-a16d-a5039b8d6a71"
    },
    {
        "author": "陳巖",
        "paragraphs": [
            "山斷空青近玉京，一牌就石琢磨成。",
            "烟揩霧拭明如鏡，留與游人記姓名。"
        ],
        "title": "石牌峰",
        "id": "2089bd26-0903-438e-85b2-ccb67364b1e4"
    },
    {
        "author": "陳巖",
        "paragraphs": [
            "山形南去疾如馳，高處展開三丈旗。",
            "山下行人爭指似，龍蛇影動夕陽時。"
        ],
        "title": "展旗峰",
        "id": "9e502021-4532-4904-b962-690904ea1397"
    },
    {
        "author": "陳巖",
        "paragraphs": [
            "僵立枯梢带雪霜，至今陰極動潜陽。",
            "不嫌孤寂無人到，一點春風萬壑香。"
        ],
        "title": "梅花峰",
        "id": "d734f09d-10b9-419a-a969-45f63ffe4e53"
    },
    {
        "author": "陳巖",
        "paragraphs": [
            "農家辛苦靳逢年，誰似僧家飽飯眠。",
            "留得巾盂爲老伴，豐年常在粥盂邊。"
        ],
        "title": "鉢盂峰",
        "id": "8526a4a0-6a7d-45ae-a00a-56fa903f11fb"
    },
    {
        "author": "陳巖",
        "paragraphs": [
            "千古嘗留一窖冰，女蘿簳竹鎖寒陰。",
            "仙人肯爲遊人出，試問中間若許深。"
        ],
        "title": "邃谷巖",
        "id": "e8ec0aad-947d-4fdc-90e9-cbc5bf8d45de"
    },
    {
        "author": "陳巖",
        "paragraphs": [
            "削玉橫陳開翠屏，東西有路總堪登。",
            "向來同識春山面，猶有蒼蒼九節藤。"
        ],
        "title": "翠屏峰",
        "id": "3641e0d0-dccb-4663-ac22-0b8f3d5ec774"
    },
    {
        "author": "陳巖",
        "paragraphs": [
            "幾許山花照夕陽，不栽不植自芬芳。",
            "林梢一點風微起，吹作人間百合香。"
        ],
        "title": "香林峰",
        "id": "48b23e0d-753c-4c45-a0a9-da83dff79ac5"
    },
    {
        "author": "陳巖",
        "paragraphs": [
            "緩火烘來活水煎，山頭卓錫取清泉。",
            "品茶嬾檢茶經看，舌本無非有味禪。"
        ],
        "title": "煎茶峰",
        "id": "c2621627-b0e7-463d-a4be-ff0c1e0f7223"
    },
    {
        "author": "陳巖",
        "paragraphs": [
            "神剜鬼劃劇幽深，門外藤蘿淺結陰。",
            "洞裏金仙十年坐，湛然認得本來心。"
        ],
        "title": "金光洞",
        "id": "3dcf6e33-941d-441c-a4a5-8e1db13dd36b"
    },
    {
        "author": "陳巖",
        "paragraphs": [
            "平田千畝萬山中，水脈高低處處通。",
            "黄石一溪三十里，暖風吹動稻花叢。"
        ],
        "title": "黄石溪",
        "id": "96eeaaf0-a855-4395-a748-545f8e7d19fc"
    },
    {
        "author": "陳巖",
        "paragraphs": [
            "人家四散占荒丘，曉夜悲鳴澗水流。",
            "點點寒鴉來不盡，昏雲頹日古猷州。"
        ],
        "title": "南陽澗",
        "id": "94c7352b-35a8-4162-a5d1-54180e56b48f"
    },
    {
        "author": "陳巖",
        "paragraphs": [
            "孔明西去終扶漢，散騎南來莫拯唐。",
            "同是卧龍殊用舍，古今易地兩南陽。"
        ],
        "title": "卧龍庵",
        "id": "20acebf0-10f0-49b6-ab3d-3491c1a53328"
    },
    {
        "author": "陳巖",
        "paragraphs": [
            "日薄烟低莽蒼間，古仙相望白雲端。",
            "山中倘有安期棗，覓取歸來當晚餐。"
        ],
        "title": "古仙峰",
        "id": "d01e6bea-2983-4096-8a42-bac9cd1d6956"
    },
    {
        "author": "陳巖",
        "paragraphs": [
            "風裊藤蘿水舞苔，洞門常閉不常開。",
            "草根滿地皆靈藥，彭祖偓佺曾到來。"
        ],
        "title": "古仙洞",
        "id": "ede117c5-7f5d-4573-8e99-130c3fa27c26"
    },
    {
        "author": "陳巖",
        "paragraphs": [
            "前岡後隴盡紆餘，嵐影烟光半有無。",
            "山脚斷邊開古剎，五臺分布似連珠。"
        ],
        "title": "五臺明智院",
        "id": "c47613ba-ed5b-43dd-907a-197cdb0860c3"
    },
    {
        "author": "陳巖",
        "paragraphs": [
            "三角坳泓一角虧，其間濁水照摩尼。",
            "風幡不動爐烟直，正是僧禪定起時。"
        ],
        "title": "曹山延壽院",
        "id": "3c77feb9-7b20-4cc3-970e-ccb7a286c4ea"
    },
    {
        "author": "陳巖",
        "paragraphs": [
            "瘦田糝糝豆花明，冷徑毿毿柏葉清。",
            "何處路通雲際寺，山人指我秀華亭。"
        ],
        "title": "秀華亭",
        "id": "1e0a0114-ff5a-4e7d-b638-1ad58da5c7cc"
    },
    {
        "author": "陳巖",
        "paragraphs": [
            "婦饁夫耕笑語喧，地平一望暖生烟。",
            "得毋剗草來尋璧，好倩山家護玉田。"
        ],
        "title": "玉田莊",
        "id": "a10d88a1-c653-4f7e-8036-1c26b2fbe7a1"
    },
    {
        "author": "陳巖",
        "paragraphs": [
            "白雲起處著招提，一嶺嵯峨衆嶺低。",
            "多少山間好風景，人來先看蔣公題。"
        ],
        "title": "龜山崇壽院",
        "id": "0b10d242-a9e6-4ed1-983c-7163d98ea650"
    }
]