[
    {
        "author": "汪應辰",
        "paragraphs": [
            "葉細枝柔獨立難，誰人擡起傍闌干。",
            "一朝引上簷楹去，不許時人眼下看。"
        ],
        "title": "牽牛花",
        "id": "de310e19-859d-43c1-8bf8-2cd551246abe"
    },
    {
        "author": "汪應辰",
        "paragraphs": [
            "山行五日到崇安，欲往從之尚阻艱。",
            "聞說惠州天樣遠，幾時音問落人間。"
        ],
        "title": "送陳德潤赴惠州",
        "id": "763f8417-5ee1-4751-94b0-4726434852cd"
    },
    {
        "author": "汪應辰",
        "paragraphs": [
            "饑寒驅出故山來，俗事如麻撥不開。",
            "問我此行何所得，未嘗識面有澹臺。"
        ],
        "title": "宜春書事",
        "id": "fd69810d-744e-4df6-bc08-8fedc626cbb8"
    },
    {
        "author": "汪應辰",
        "paragraphs": [
            "門前塵土暗衣冠，池館無多意已寬。",
            "試問主人閒適味，冰蠶正自不知寒。"
        ],
        "title": "題常山孔塢碧照閣",
        "id": "808d5e3a-8feb-4417-bf67-1bb521a238a6"
    },
    {
        "author": "汪應辰",
        "paragraphs": [
            "聖德臨尊極，民心戴至仁。",
            "喜逢重午節，共祝萬年春。"
        ],
        "title": "端午帖子詞皇帝閤  其一",
        "id": "c0cdf7ad-0920-4bb7-9954-21e44325f9f7"
    },
    {
        "author": "汪應辰",
        "paragraphs": [
            "雨暘皆應節，和氣滿平疇。",
            "欲識天顔喜，農家麥有秋。"
        ],
        "title": "端午帖子詞皇帝閤  其二",
        "id": "e18709d2-abc2-498f-b237-5d450046420b"
    },
    {
        "author": "汪應辰",
        "paragraphs": [
            "永日雖祥鬰，風生殿閣凉。",
            "聖心非獨樂，均施徧多方。"
        ],
        "title": "端午帖子詞皇帝閤  其三",
        "id": "46622d9f-251e-495e-a8c3-6ac6e7b12142"
    },
    {
        "author": "汪應辰",
        "paragraphs": [
            "躬行盛德基王化，密贊成謀授帝圖。",
            "福及萬方天所相，祛邪何假佩靈符。"
        ],
        "title": "端午帖子詞皇帝閤  其四",
        "id": "4a0b7362-50bf-4dcc-b0a4-a8ebc38445bd"
    },
    {
        "author": "汪應辰",
        "paragraphs": [
            "王業艱難素所知，歲單喜見獻新絲。",
            "盤中更進長生縷，却記親蠶繭館時。"
        ],
        "title": "端午帖子詞皇帝閤  其五",
        "id": "96125084-c5e9-43e3-803f-aabd31ff328b"
    },
    {
        "author": "汪應辰",
        "paragraphs": [
            "萬年珍木綠陰成，殿閣微凉次第生。",
            "簡靜初非拘月令，懷沖履正自心清。"
        ],
        "title": "端午帖子詞皇帝閤  其六",
        "id": "8b5e6859-08d8-49ce-a9cf-312cfcf0636a"
    },
    {
        "author": "汪應辰",
        "paragraphs": [
            "道大光今古，功成付聖明。",
            "超然羣物表，但見四時行。"
        ],
        "title": "太上皇帝閤端午帖子詞  其一",
        "id": "8a381c84-352b-48b5-82f4-6dd8edbc3df9"
    },
    {
        "author": "汪應辰",
        "paragraphs": [
            "漏轉銅壺永，風來玉殿清。",
            "天申佳節近，比屋盡歡聲。"
        ],
        "title": "太上皇帝閤端午帖子詞  其二",
        "id": "695f9fd7-9e2c-4ae6-bdae-61ccb2bcc37f"
    },
    {
        "author": "汪應辰",
        "paragraphs": [
            "外物雖無累，誠心每在民。",
            "薰風能解慍，亦足助堯仁。"
        ],
        "title": "太上皇帝閤端午帖子詞  其三",
        "id": "d5b06107-f5d6-4069-b9d1-bfa0b526f732"
    },
    {
        "author": "汪應辰",
        "paragraphs": [
            "金碧叢中翠艾垂，正當午日一朝時。",
            "君王自進長生縷，細剪菖蒲泛玉巵。"
        ],
        "title": "太上皇帝閤端午帖子詞  其四",
        "id": "a864c86c-3de8-43a6-8e3d-a316079b9c12"
    },
    {
        "author": "汪應辰",
        "paragraphs": [
            "絃歌密意寄南風，豈易形容長養功。",
            "地厚天高何以報，祝堯惟有壽無窮。"
        ],
        "title": "太上皇帝閤端午帖子詞  其五",
        "id": "c344ea17-11e3-49d6-add0-d8adacda4a74"
    },
    {
        "author": "汪應辰",
        "paragraphs": [
            "飛來峰下水泉清，臺沼經營不日成。",
            "勝境自超塵世外，何須方士覓蓬瀛。"
        ],
        "title": "太上皇帝閤端午帖子詞  其六",
        "id": "6de50618-3f61-4a78-acbb-37599563878d"
    },
    {
        "author": "汪應辰",
        "paragraphs": [
            "火德方居夏，端符帝運亨。",
            "化工初不宰，繼照付重明。"
        ],
        "title": "太上皇帝閤端午帖子詞  其七",
        "id": "ee5e2315-b3c0-4338-9ba6-7e5ac6ebf962"
    },
    {
        "author": "汪應辰",
        "paragraphs": [
            "和樂天申節，雍容物外身。",
            "羣生蒙長養，誰復識堯仁。"
        ],
        "title": "太上皇帝閤端午帖子詞  其八",
        "id": "fb07f963-1269-4470-bd01-57b34d44d608"
    },
    {
        "author": "汪應辰",
        "paragraphs": [
            "水殿風來細，槐庭日度遲。",
            "聖心無外累，動息自隨時。"
        ],
        "title": "太上皇帝閤端午帖子詞  其九",
        "id": "f2a76444-67b3-45c2-ab53-ca4d6520e847"
    },
    {
        "author": "汪應辰",
        "paragraphs": [
            "聖治從來本好生，擬銷劍戟助農耕。",
            "此心自與天無間，豈待丹繒始辟兵。"
        ],
        "title": "太上皇帝閤端午帖子詞  其一○",
        "id": "fc98c9e8-0cbb-44ed-af02-a42fdd231673"
    },
    {
        "author": "汪應辰",
        "paragraphs": [
            "年年時節近天申，喜氣歡聲逐日新。",
            "請祝聖人如一口，定知德壽萬年春。"
        ],
        "title": "太上皇帝閤端午帖子詞  其一一",
        "id": "ec92840d-ad86-4884-87cc-0ec17c5e6f2c"
    },
    {
        "author": "汪應辰",
        "paragraphs": [
            "冷泉堂上湖山勝，聚景園中草木芳。",
            "萬物欣欣供燕樂，自然祥暑變清凉。"
        ],
        "title": "太上皇帝閤端午帖子詞  其一二",
        "id": "5e7b3652-452b-42d4-936f-93de688f49c5"
    },
    {
        "author": "汪應辰",
        "paragraphs": [
            "周室興王業，堯圖授聖人。",
            "誰知皆內助，功德古無倫。"
        ],
        "title": "太上皇后閤端午帖子詞  其一",
        "id": "8e1d1605-fdd0-4cf9-b64d-acd60ebc7611"
    },
    {
        "author": "汪應辰",
        "paragraphs": [
            "仁心均動植，風化正邦家。",
            "福慶方駢集，靈符尚辟邪。"
        ],
        "title": "太上皇后閤端午帖子詞  其二",
        "id": "a765d5d3-c521-43eb-8582-7ddde1c699cb"
    },
    {
        "author": "汪應辰",
        "paragraphs": [
            "心境俱清浄，能令五月凉。",
            "芬香隨處有，不待沐蘭湯。"
        ],
        "title": "太上皇后閤端午帖子詞  其三",
        "id": "d3bda175-1110-427e-8192-021e9d19292f"
    },
    {
        "author": "汪應辰",
        "paragraphs": [
            "坤元厚德孰能名，履正懷沖本至誠。",
            "自是從容常中道，非因欲待晏陰成。"
        ],
        "title": "太上皇后閤端午帖子詞  其四",
        "id": "ce26e5ff-3d36-4341-af07-f81083cd677f"
    },
    {
        "author": "汪應辰",
        "paragraphs": [
            "俯視紛華等粃糠，隨時邀樂任嬪嬙。",
            "宮中鬭草知多少，自有金芝冠衆芳。"
        ],
        "title": "太上皇后閤端午帖子詞  其五",
        "id": "9bcf137f-6807-48cf-abcd-5516396d29db"
    },
    {
        "author": "汪應辰",
        "paragraphs": [
            "自然長壽又康寧，德合無疆萬物亨。",
            "聖主愛親思盡美，更羞仙朮助延生。"
        ],
        "title": "太上皇后閤端午帖子詞  其六",
        "id": "58d91903-db4a-423e-8d84-8f71bba57230"
    },
    {
        "author": "汪應辰",
        "paragraphs": [
            "中興雖帝業，內治本陰功。",
            "天下供榮養，方知福報崇。"
        ],
        "title": "太上皇后閤端午帖子詞  其七",
        "id": "014901e0-03aa-459b-97d9-9637d8cf3708"
    },
    {
        "author": "汪應辰",
        "paragraphs": [
            "乾坤皆數五，日月正符同。",
            "但仰重離照，難名厚載功。"
        ],
        "title": "太上皇后閤端午帖子詞  其八",
        "id": "f077f344-d22d-4e74-a167-f42600930a13"
    },
    {
        "author": "汪應辰",
        "paragraphs": [
            "寶殿名康壽，皇心在祝延。",
            "願從重五日，更閲萬千年。"
        ],
        "title": "太上皇后閤端午帖子詞  其九",
        "id": "1b331b92-befb-412f-8930-0f9725e59049"
    },
    {
        "author": "汪應辰",
        "paragraphs": [
            "陽居大夏方行令，已有微陰次第生。",
            "細察天時知物理，常將儆戒保和平。"
        ],
        "title": "太上皇后閤端午帖子詞  其一○",
        "id": "06ba861f-8342-445e-bc8c-bbfb28b8a10c"
    },
    {
        "author": "汪應辰",
        "paragraphs": [
            "上古遺書究治終，長編通鑑更參同。",
            "端居坐照無窮事，何用江心百鍊銅。"
        ],
        "title": "太上皇后閤端午帖子詞  其一一",
        "id": "4e6c6052-6a85-4680-8904-bc2ffd064ed4"
    },
    {
        "author": "汪應辰",
        "paragraphs": [
            "晉國燔山求介子，荆人角黍祀靈均。",
            "聖君念舊仍從諫，千古忠賢氣亦伸。"
        ],
        "title": "太上皇后閤端午帖子詞  其一二",
        "id": "100a71cc-4e8d-4f88-a429-caf8cfb6411e"
    },
    {
        "author": "汪應辰",
        "paragraphs": [
            "鐵爪玉龍鱗，紅冠不染塵。",
            "五更纔報曉，驚動世間人。"
        ],
        "title": "白雄雞",
        "id": "597893d7-8309-489b-b050-3bb553185ae9"
    },
    {
        "author": "汪應辰",
        "paragraphs": [
            "春雪正紛紛，荒山晝掩門。",
            "羨君筋力健，策杖過前村。"
        ],
        "title": "壬辰立春",
        "id": "81c28803-2d7c-4e5b-86a8-bad7a9cb44a6"
    },
    {
        "author": "汪應辰",
        "paragraphs": [
            "雲本無心水自流，龍鱗鳳翼此中遊。",
            "遂令巫峽桃源景，頓覺收歸在寸眸。"
        ],
        "title": "水雲堂",
        "id": "3ef610e8-6f44-4f41-ab8d-eb61e0ca4113"
    },
    {
        "author": "汪應辰",
        "paragraphs": [
            "曾執干戈衛魯邦，潁川家世愈芬芳。",
            "扶疏枝葉連江浙，烜赫功名冠魏唐。",
            "卓犖高才當企及，青精一飯故宜償。",
            "獲通譜繫誠傾蓋，昭穆從斯永不忘。"
        ],
        "title": "贈婺源汪氏",
        "id": "fcbeb2fc-d0c6-4b72-b03e-9971a033f334"
    },
    {
        "author": "汪應辰",
        "paragraphs": [
            "蓮宮高聳月峰坳，自與紅塵絕世交。",
            "萬頃田疇天外種，數聲鐘磬日邊敲。",
            "地寒春盡花方綻，寺僻僧閑疏不抄。",
            "禪月滿堂詩句在，恨無磚玉可相拋。"
        ],
        "title": "懷玉山",
        "id": "3d253719-b0b1-4c85-81f7-e4435dbd2df1"
    },
    {
        "author": "汪應辰",
        "paragraphs": [
            "君王自古幸遊多，未必南從山澗阿。",
            "龍虎真藏金鼎火，鳳凰從食玉山禾。",
            "雲霞落日舒旗幟，琪樹西風響珮珂。",
            "伊尹樂耕南畝日，想應高隠碧嵯峨。"
        ],
        "title": "太甲山",
        "id": "a6541a4e-9ad1-42c2-960b-808922fcb151"
    },
    {
        "author": "汪應辰",
        "paragraphs": [
            "曲曲灣灣散復收，覆如岡隴仰如溝。",
            "能教有漏成無漏，解使邪流入正流。",
            "鳳侶雙雙朝殿角，鴛行對對滴簷頭。",
            "時人莫道身骸小，蓋得君王萬萬秋。"
        ],
        "title": "御殿瓦",
        "id": "75b06ee3-d562-4fb6-8988-7314a7e9bde3"
    },
    {
        "author": "汪應辰",
        "paragraphs": [
            "秦皇開郡爲桂林，古號名邦五嶺陰。",
            "山琢玉簪攢萬疊，江分羅带繞千尋。"
        ],
        "title": "桂林",
        "id": "0fb844b4-e60d-494d-a846-a2cbcee94b8b"
    },
    {
        "author": "汪應辰",
        "paragraphs": [
            "至人閲世若雲浮，來本無心去莫留。",
            "應詔子微聊一出，如龍柱史復西遊。",
            "扁舟綠水霜天曉，夾岸丹楓澤國秋。",
            "遥想御香清醮罷，仙鸞飛繞玉華樓。"
        ],
        "title": "題清虛庵皇甫真人坦之隠居",
        "id": "d478fb3b-0efb-496f-887d-80aadff51f53"
    },
    {
        "author": "汪應辰",
        "paragraphs": [
            "龍爪拏開白白雲。"
        ],
        "title": "句",
        "id": "c995750f-36b1-4952-a5b1-ec8d34bbebd2"
    },
    {
        "author": "釋咸傑",
        "paragraphs": [
            "一進一退，一動一靜，須信那伽常在定。",
            "一擒一縱，一殺一活，四方八面活鱍鱍。",
            "嘉州大象喫鹽多，陝府鐵牛添得渴。"
        ],
        "title": "偈頌六十五首  其一",
        "id": "ca589e98-284f-4fdc-85a5-d893e8d25304"
    },
    {
        "author": "釋咸傑",
        "paragraphs": [
            "滿目紛紛呈瑞雪，填溝塞壑誰辨別。",
            "文殊無處頓渾身，普賢失却真妙訣。",
            "烏鴉變作白頭鴉，鐵樹翻成銀線結。",
            "報諸人，瞥不瞥，庭際無人立片時，便是太平底時節。"
        ],
        "title": "偈頌六十五首  其二",
        "id": "d0c789c5-9f7d-4c7a-8c6c-13dafcd1f832"
    },
    {
        "author": "釋咸傑",
        "paragraphs": [
            "有物先天地，無形本寂寥。",
            "能爲萬象主，不逐四時凋。"
        ],
        "title": "偈頌六十五首  其三",
        "id": "e330517b-7064-42d6-a5fe-ee31452325eb"
    },
    {
        "author": "釋咸傑",
        "paragraphs": [
            "久雨忽晴，天清地寧。",
            "寒山撫掌，拾得忻忻。",
            "恁麽會得，旱地遭釘。"
        ],
        "title": "偈頌六十五首  其四",
        "id": "cdb9e517-4fe1-47f4-87d6-98568b976265"
    },
    {
        "author": "釋咸傑",
        "paragraphs": [
            "幽禽噪破那伽定，便見文星入寺來。",
            "倒屣門迎開笑面，林泉陡覺起風雷。"
        ],
        "title": "偈頌六十五首  其五",
        "id": "064b629d-7278-4f09-984b-f94937937f55"
    },
    {
        "author": "釋咸傑",
        "paragraphs": [
            "即心即佛，鐵牛無骨。",
            "非心非佛，空山突兀。"
        ],
        "title": "偈頌六十五首  其六",
        "id": "7325ff30-61ed-4ace-bfc1-8b6b13178eb1"
    },
    {
        "author": "釋咸傑",
        "paragraphs": [
            "有句無句，如藤倚樹。",
            "石裂崖崩，毒蛇當路。",
            "樹倒藤枯，悉哩蘇嚧。"
        ],
        "title": "偈頌六十五首  其七",
        "id": "b8c15cae-ee11-486e-8e59-e382e54c4f87"
    },
    {
        "author": "釋咸傑",
        "paragraphs": [
            "雲開千嶂出，木落一枝分。",
            "相見又無事，不來還憶君。"
        ],
        "title": "偈頌六十五首  其八",
        "id": "9158f7c5-e9b0-4a17-a231-1938f06094a8"
    },
    {
        "author": "釋咸傑",
        "paragraphs": [
            "今朝六月十五，祝聖陞堂擊鼓。",
            "木童火裏吹笙，石女雲中作舞。",
            "也大奇，也大奇，天無四壁，地絕八維。",
            "五湖四海來入貢，衲僧聞見眼如眉。"
        ],
        "title": "偈頌六十五首  其九",
        "id": "8e1f17c1-f3db-41a5-9e29-d3048f3e78ae"
    },
    {
        "author": "釋咸傑",
        "paragraphs": [
            "烏巨今日解夏，乃遵黄面老子二千年前話霸。",
            "驗蠟人徹底冰清，護戒珠了無縫罅。",
            "唯有露柱燈籠，不肯入遮保社。",
            "從來心似鐵，端不受差排。"
        ],
        "title": "偈頌六十五首  其一○",
        "id": "25b4e62e-a58e-4f73-86eb-61d9889b9adf"
    },
    {
        "author": "釋咸傑",
        "paragraphs": [
            "一葉飄空萬木秋，翻思光境急川流。",
            "若人識得其中意，坐斷千差向上頭。"
        ],
        "title": "偈頌六十五首  其一一",
        "id": "985b91d2-236f-41c1-911e-8fd65e93c7d6"
    },
    {
        "author": "釋咸傑",
        "paragraphs": [
            "天上月圓，人間月半。",
            "槌鼓陞堂，理舊公案。",
            "車不橫推，理無曲斷。"
        ],
        "title": "偈頌六十五首  其一二",
        "id": "0438a78f-6bef-4099-b342-7dc8f04d6464"
    },
    {
        "author": "釋咸傑",
        "paragraphs": [
            "世尊拈花，勾賊破家。",
            "迦葉微笑，聲前失照。",
            "雪峰輥毬，雙放雙收。",
            "玄沙未徹，眼中拔屑。",
            "雲門顧鑑，遞相脫賺。",
            "俱胝豎指，全無巴鼻。",
            "遮一隊漢，敵國家財。"
        ],
        "title": "偈頌六十五首  其一三",
        "id": "c86e0e83-3bff-4105-9fab-b074af9c2974"
    },
    {
        "author": "釋咸傑",
        "paragraphs": [
            "少室單傳，衲僧巴鼻。",
            "碓觜生花，馿鳴狗吠。",
            "厠坑籌子念摩訶，驚起法身無處避。",
            "無處避，若爲論，我行荒草裏，汝又入深村。"
        ],
        "title": "偈頌六十五首  其一四",
        "id": "79e7651e-6785-493c-9a32-a7eafe2c9dad"
    },
    {
        "author": "釋咸傑",
        "paragraphs": [
            "在眼曰見，在耳曰聞。",
            "在手執捉，在足運奔。",
            "豁開則東西南北，把住則毫髮不存。"
        ],
        "title": "偈頌六十五首  其一五",
        "id": "d66d2ad4-9ed8-4901-9537-3409ce1fc29d"
    },
    {
        "author": "釋咸傑",
        "paragraphs": [
            "靜悄悄處跳得出，閙浩浩處可橫身。",
            "閙浩浩處挨得行，靜悄悄處堪駐足。"
        ],
        "title": "偈頌六十五首  其一六",
        "id": "0148fa6f-107c-4040-b1b4-c56e05f9a898"
    },
    {
        "author": "釋咸傑",
        "paragraphs": [
            "月生一，無角鐵牛眠少室。",
            "月生二，赤脚波斯入閙市。",
            "月生三，冰生於水，青出於藍。",
            "文殊堂裏萬菩薩，夜來盡向此中參。"
        ],
        "title": "偈頌六十五首  其一七",
        "id": "16f3e7f9-031c-4ac5-884d-5ba2139f2b56"
    },
    {
        "author": "釋咸傑",
        "paragraphs": [
            "一新一舊，跳出窠臼。",
            "一出一入，胡餠裏呷汁。",
            "一擒一縱，開眼作夢。",
            "一照一用，鱔魚走入麻油甕。"
        ],
        "title": "偈頌六十五首  其一八",
        "id": "e3245f47-cdc7-4f28-9d91-d5676333e49c"
    },
    {
        "author": "釋咸傑",
        "paragraphs": [
            "日南長至，慶無不利。",
            "石笋暗抽條，寒巖增暖氣。",
            "東村王老半醉半醒，林下道人沒巴沒鼻。"
        ],
        "title": "偈頌六十五首  其一九",
        "id": "b7cf16e2-8b55-4bc0-9cf5-2bb2009ac094"
    },
    {
        "author": "釋咸傑",
        "paragraphs": [
            "元正一旦，萬事成辦。",
            "大乘小乘，井索錢貫。",
            "更問佛法如何，也是秦時𨍏轢鑽。"
        ],
        "title": "偈頌六十五首  其二○",
        "id": "2eba88d0-bf77-41be-94a9-6ce940c8ecd5"
    },
    {
        "author": "釋咸傑",
        "paragraphs": [
            "賢劫千佛數，末後最慇懃。",
            "倒握降魔杵，高標利物拳。",
            "心肝無屈曲，腸胃有區分。",
            "神通願力雖無盡，且爲山僧護法門。"
        ],
        "title": "偈頌六十五首  其二一",
        "id": "8afdc555-f84f-4beb-b84d-ed99a751633d"
    },
    {
        "author": "釋咸傑",
        "paragraphs": [
            "生鐵鑄牛頭，牽犁還拽杷。",
            "智者笑忻忻，愚人驚怪差。",
            "古往今來幾百年，更向鬼門重貼卦。"
        ],
        "title": "偈頌六十五首  其二二",
        "id": "3b316de2-8d02-4a59-adcb-739935973f59"
    },
    {
        "author": "釋咸傑",
        "paragraphs": [
            "因我得禮你，窮源親到底。",
            "禮拜了燒香，自倒還自起。"
        ],
        "title": "偈頌六十五首  其二三",
        "id": "db27762d-2915-4856-85ad-809fa69a9013"
    },
    {
        "author": "釋咸傑",
        "paragraphs": [
            "諸佛不說說，祖師不聞聞。",
            "留下一轉語，千古鎮乾坤。"
        ],
        "title": "偈頌六十五首  其二四",
        "id": "26816f6d-48e1-44f9-852c-62687e013be3"
    },
    {
        "author": "釋咸傑",
        "paragraphs": [
            "今佛放光明，助發實相義。",
            "希有諸比丘，是中難比况。"
        ],
        "title": "偈頌六十五首  其二五",
        "id": "eab0af92-e592-4dc2-b7a3-4de0faf198a2"
    },
    {
        "author": "釋咸傑",
        "paragraphs": [
            "月生一，萬像不能逃影質。",
            "月生二，東行不見西行利。",
            "月生三，無言童子口喃喃。"
        ],
        "title": "偈頌六十五首  其二六",
        "id": "f9f1b76f-3189-4cce-8d05-ad953f060ea9"
    },
    {
        "author": "釋咸傑",
        "paragraphs": [
            "一葉落，天下秋，南來北往竟悠悠。",
            "一句通，萬機息，上下四維無等匹。",
            "西天人不會唐言，獨坐少林癡面壁。",
            "带累兒孫不丈夫，被人喚作白拈賊。",
            "雲門念七好參詳，寶公不是閑和尚。"
        ],
        "title": "偈頌六十五首  其二七",
        "id": "d2ece135-ef9f-4092-8450-4f90dd7d6d04"
    },
    {
        "author": "釋咸傑",
        "paragraphs": [
            "月圓月缺，循途守轍。",
            "打破牢關，天寬地寬。"
        ],
        "title": "偈頌六十五首  其二八",
        "id": "4f7a04af-f93c-460a-b24e-0504b966a03b"
    },
    {
        "author": "釋咸傑",
        "paragraphs": [
            "雖與我同條生，不與我同條死。",
            "稔聞在七閩，揚塵兼簸土。",
            "凌茂宗風不奈何，今朝喜見清平路。"
        ],
        "title": "偈頌六十五首  其二九",
        "id": "87425b27-f7af-4bf8-84bd-26a529bf6917"
    },
    {
        "author": "釋咸傑",
        "paragraphs": [
            "一切數句非數句，與吾靈覺何交涉。",
            "毒蛇鑽入你鼻孔，蝦蟆咬破你眼睛。"
        ],
        "title": "偈頌六十五首  其三○",
        "id": "1c5833b3-b176-4dcd-844b-8246c9afc516"
    },
    {
        "author": "釋咸傑",
        "paragraphs": [
            "方脫鍾山階級難，却來遮裏養殘軀。",
            "那知蹤跡難遮掩，又見驅馳走使符。"
        ],
        "title": "偈頌六十五首  其三一",
        "id": "de4a0c99-ace0-47ff-9d5a-7b3d6edc2ab7"
    },
    {
        "author": "釋咸傑",
        "paragraphs": [
            "獅子教兒迷子訣，擬前跳擲早翻身。",
            "羅紋結角交鋒處，鶻眼臨時失却蹤。"
        ],
        "title": "偈頌六十五首  其三二",
        "id": "fd25c17f-469a-443c-8d8b-2f48c3f803b6"
    },
    {
        "author": "釋咸傑",
        "paragraphs": [
            "莫除荆棘建伽藍，七佛常來此處參。",
            "地久天長功不墜，天花時復雨毿毿。"
        ],
        "title": "偈頌六十五首  其三三",
        "id": "5172e15d-3da2-4a58-9dc4-c06f92450380"
    },
    {
        "author": "釋咸傑",
        "paragraphs": [
            "利劍斬虛空，萬象鳴嚗嚗。",
            "年年向斯辰，令人倍發惡。"
        ],
        "title": "偈頌六十五首  其三四",
        "id": "995b1c33-a79a-4dbe-b148-007079b069fa"
    },
    {
        "author": "釋咸傑",
        "paragraphs": [
            "秋江清淺時，白鷺和烟島。",
            "良哉觀世音，全身入荒草。"
        ],
        "title": "偈頌六十五首  其三五",
        "id": "74494e9c-1df8-41e4-94fe-ecd63c6e8514"
    },
    {
        "author": "釋咸傑",
        "paragraphs": [
            "拳來拳應，踢來踢應。",
            "拳踢交參，孰負孰勝。",
            "摇頭擺尾過牢關，刖足之言誰肯信。"
        ],
        "title": "偈頌六十五首  其三六",
        "id": "419c0583-6cfb-42c7-b3c6-42826482ddc7"
    },
    {
        "author": "釋咸傑",
        "paragraphs": [
            "呼猿洞口，虛空迸裂。",
            "鴉飛不度，如行如說。"
        ],
        "title": "偈頌六十五首  其三七",
        "id": "f47da486-eeb1-4a64-8315-7455b87366f4"
    },
    {
        "author": "釋咸傑",
        "paragraphs": [
            "輔弼宗門有老成，一番提掇一番新。",
            "咬薑呷醋知醎淡，便是叢林過量人。"
        ],
        "title": "偈頌六十五首  其三八",
        "id": "727972ea-da37-4ef9-9cdb-dd2f351fff51"
    },
    {
        "author": "釋咸傑",
        "paragraphs": [
            "一手不獨拍，衆手鳴摑摑。",
            "豁開三要三玄門，堪與人天爲軌則。"
        ],
        "title": "偈頌六十五首  其三九",
        "id": "1f6c9e31-d809-4367-91c3-05053b8b7759"
    },
    {
        "author": "釋咸傑",
        "paragraphs": [
            "今朝十五日，叢林皆結制。",
            "徑山有條攀條，無條攀例。",
            "逼拶露柱燈籠，盡要心空及第。",
            "現前普請證明，不妨神通游戲。",
            "下座各敘時暄，便是靈山受記。"
        ],
        "title": "偈頌六十五首  其四○",
        "id": "1a649e12-d852-4bc2-9d8c-65d743ca1e42"
    },
    {
        "author": "釋咸傑",
        "paragraphs": [
            "佛法無人說，雖慧不能了。",
            "去却上頭關，面南看北斗。"
        ],
        "title": "偈頌六十五首  其四一",
        "id": "9f326a31-b8db-46d6-8919-0ef884c32922"
    },
    {
        "author": "釋咸傑",
        "paragraphs": [
            "心同虛空界，示等虛空法。",
            "證得虛空時，無是無非法。"
        ],
        "title": "偈頌六十五首  其四二",
        "id": "0a908041-d640-4e45-8756-ddc7ce049ec3"
    },
    {
        "author": "釋咸傑",
        "paragraphs": [
            "六月炎炎如火熱，誰知冷處勝冰雪。",
            "紅塵閙市等箇人，七佛軌儀都漏泄。",
            "報龍王，須福護，大千捏聚爲檀度。",
            "一言劄住萬機通，自然光壯少林風。"
        ],
        "title": "偈頌六十五首  其四三",
        "id": "856b9228-05af-4c2d-b370-5056e8aa7245"
    },
    {
        "author": "釋咸傑",
        "paragraphs": [
            "吞却與吐却，算來無處著。",
            "要見滑稽人，便是黄幡綽。"
        ],
        "title": "偈頌六十五首  其四四",
        "id": "00046be8-87be-4170-9057-de376e2f100c"
    },
    {
        "author": "釋咸傑",
        "paragraphs": [
            "昔年相見談真諦，今日陞堂話去來。",
            "一念廓然無向背，春光鐵樹自花開。"
        ],
        "title": "偈頌六十五首  其四五",
        "id": "81d8232e-1215-4c60-9bb1-78a9a9ac95f8"
    },
    {
        "author": "釋咸傑",
        "paragraphs": [
            "油煎石磉盤，風吹毛毬走。",
            "虛空背上白毛生，拈得鼻孔失却口。"
        ],
        "title": "偈頌六十五首  其四六",
        "id": "aaf6713e-aaab-4d52-b1d4-fb12745c4af0"
    },
    {
        "author": "釋咸傑",
        "paragraphs": [
            "修造未逾兩箇月，叢林便覺日荒凉。",
            "今朝重整舊洪範，鐵佛須教盡放光。"
        ],
        "title": "偈頌六十五首  其四七",
        "id": "008f1ff6-4bd1-4025-b53e-ccadc9f7038d"
    },
    {
        "author": "釋咸傑",
        "paragraphs": [
            "五月五日端午節，陰雲靉靆，甘雨未决。",
            "君王降賜寶香，林下祈求懇切。",
            "孚祐龍，善時節，好將一雨潤焦枯，帀地清凉消惱熱。"
        ],
        "title": "偈頌六十五首  其四八",
        "id": "71b51233-0211-41f7-9698-beb537705f11"
    },
    {
        "author": "釋咸傑",
        "paragraphs": [
            "有佛處，不得住，陝府鐵牛雙角露。",
            "無佛處，急走過，南海波斯鼻孔大。",
            "三千里外摘楊花，種豆由來生稻麻。"
        ],
        "title": "偈頌六十五首  其四九",
        "id": "3f1e2484-1821-4400-a7f3-dd7fafe76eeb"
    },
    {
        "author": "釋咸傑",
        "paragraphs": [
            "虎驟龍驤與麽來，驀然平地起風雷。",
            "棒頭正眼明如日，凜凜清風廓九垓。"
        ],
        "title": "偈頌六十五首  其五○",
        "id": "8da6721a-02c0-4122-b751-9372e7434f78"
    },
    {
        "author": "釋咸傑",
        "paragraphs": [
            "四月十五日結，七月十五日解。",
            "六隻骰子滿盆紅，大都只是看頭米。"
        ],
        "title": "偈頌六十五首  其五一",
        "id": "089699e1-8054-4b05-a8d2-1c3653790133"
    },
    {
        "author": "釋咸傑",
        "paragraphs": [
            "虛空可量風可繫，無能盡說佛功德。",
            "佛功德海既難量，吾君聖壽亦如是。"
        ],
        "title": "偈頌六十五首  其五二",
        "id": "4c7bf5d5-4418-4b71-8dc5-9451a857330c"
    },
    {
        "author": "釋咸傑",
        "paragraphs": [
            "持鉢去，持鉢歸。",
            "草鞋根斷通消息，玲瓏八面盡光輝。",
            "遊魔宮，入虎穴。",
            "當機撞著惡聱頭，直教心地頓休歇。"
        ],
        "title": "偈頌六十五首  其五三",
        "id": "b56c5a2b-a4a9-4a38-8e28-c0161331119b"
    },
    {
        "author": "釋咸傑",
        "paragraphs": [
            "一手不獨拍，兩手鳴摑摑。",
            "豁開三要三玄，捏碎佛祖標格。",
            "村歌社舞得人憎，勝似當年白拈賊。"
        ],
        "title": "偈頌六十五首  其五四",
        "id": "b370b6e3-8844-4527-bcb4-3978aea588f3"
    },
    {
        "author": "釋咸傑",
        "paragraphs": [
            "今朝三月十五，天色半晴半雨。",
            "十分春色在枝頭，滿眼覷見沒可覩。",
            "報諸人，莫莽鹵，甜瓜徹蒂甜，苦瓠連根苦。"
        ],
        "title": "偈頌六十五首  其五五",
        "id": "776a0bd4-e771-41d1-8cac-74b177e496b7"
    },
    {
        "author": "釋咸傑",
        "paragraphs": [
            "南泉起模畫樣，長慶披砂揀金。",
            "雲門鼻孔先穿，雪竇據款結案。"
        ],
        "title": "偈頌六十五首  其五六",
        "id": "4d21a5e4-cbf9-466d-85d6-990b3cf7563d"
    },
    {
        "author": "釋咸傑",
        "paragraphs": [
            "只此見聞非見聞，無餘聲色可呈君。",
            "箇中若了元無事，體用何妨分不分。"
        ],
        "title": "偈頌六十五首  其五七",
        "id": "b718c975-bd30-46c5-9686-f6be31986b9b"
    },
    {
        "author": "釋咸傑",
        "paragraphs": [
            "即心即佛也揖出，非心非佛也揖出。",
            "地轉天回豈等閑，即知此物非他物。",
            "以此顯追崇，決定當超越。",
            "次回陰隲保家堂，自然福壽永無雙。"
        ],
        "title": "偈頌六十五首  其五八",
        "id": "52035fcd-c580-40d7-89d7-b320a74dc1af"
    },
    {
        "author": "釋咸傑",
        "paragraphs": [
            "達磨不來東土，二祖不往西天。",
            "石室行者蹈碓忘却移步，玄沙討魚賣峭蹈翻釣船。"
        ],
        "title": "偈頌六十五首  其五九",
        "id": "a1940378-6c9b-4410-b594-75805e370ccd"
    },
    {
        "author": "釋咸傑",
        "paragraphs": [
            "一箇葫蘆纔倒地，滿地葫蘆盡傾倒。",
            "欲識單傳直指禪，今日鬭湊得恰好。"
        ],
        "title": "偈頌六十五首  其六○",
        "id": "497a4efe-144a-4b80-85de-c040469da708"
    },
    {
        "author": "釋咸傑",
        "paragraphs": [
            "四年居此日波波，累及禪和不奈何。",
            "今感聖恩林下去，一輪秋月照天河。"
        ],
        "title": "偈頌六十五首  其六一",
        "id": "f7dd8224-0e39-447d-b23e-9f0089bae911"
    },
    {
        "author": "釋咸傑",
        "paragraphs": [
            "去年八月間，得旨與安閑。",
            "擺動水雲性，縱步到陽山。",
            "元宅諸子弟，忻然力追攀。",
            "菴居三箇月，開懷宇宙寬。",
            "忽接四明信，來書意盤桓。",
            "天童虛法席，使君語猶端。",
            "迢迢遣專使，不問路行難。",
            "山僧臨晚景，不敢自相瞞。",
            "搥鼓樂與行，四衆亦欣歡。",
            "先師未了底，應是起波瀾。",
            "一回飲水一回噎，臨濟德山俱汗顔。"
        ],
        "title": "偈頌六十五首  其六二",
        "id": "13e024c2-7db7-43f8-904b-d9919389e5d4"
    },
    {
        "author": "釋咸傑",
        "paragraphs": [
            "二千年前舊公案，今日拈來重剖判。",
            "任是鐵眼與銅睛，也須更入紅爐煅。"
        ],
        "title": "偈頌六十五首  其六三",
        "id": "b06bbbf9-f570-4919-b4e1-b079e689b0c6"
    },
    {
        "author": "釋咸傑",
        "paragraphs": [
            "居於富貴中，不爲富貴誤。",
            "赤手挨開解脫門，四方八面俱獨步。",
            "佛祖不知由，憑誰立本據。",
            "咄咄咄，力㘞希，聞見覺知齊合掌，鐵牛生得鳳凰兒。"
        ],
        "title": "偈頌六十五首  其六四",
        "id": "a03fe280-175f-48c4-b968-e272229bc7c2"
    },
    {
        "author": "釋咸傑",
        "paragraphs": [
            "日日是好日，時時是好時。",
            "惟有十月二十二，吉星垂照最希奇。"
        ],
        "title": "偈頌六十五首  其六五",
        "id": "92808bca-d578-4e3c-846e-50732afd9c28"
    },
    {
        "author": "釋咸傑",
        "paragraphs": [
            "釋迦不說說，迦葉不聞聞。",
            "天河風浪靜，星斗位區分。"
        ],
        "title": "偈頌四首  其一",
        "id": "c4bec208-3635-43ce-9eef-491f17d77daa"
    },
    {
        "author": "釋咸傑",
        "paragraphs": [
            "山河大地不是幻，日月星辰不是幻。",
            "明暗色空不是幻，四聖六凡不是幻。",
            "山僧說底不是幻，諸人聽底不是幻。"
        ],
        "title": "偈頌四首  其二",
        "id": "b2a947b0-ae9a-4d3b-b9d1-736e8fad5b07"
    },
    {
        "author": "釋咸傑",
        "paragraphs": [
            "眼裏耳裏絕纖塵，鐵眼銅睛覷不破。",
            "蚊子排頭咬鐵釘，上下四維俱匌匝。",
            "只將此語報深恩，朵朵紅蓮火裏發。"
        ],
        "title": "偈頌四首  其三",
        "id": "90a2a560-becd-4666-acd9-6a028dbca112"
    },
    {
        "author": "釋咸傑",
        "paragraphs": [
            "一年三百六十日，今宵正是結交頭。",
            "移身換步無多子，六合清風來未休。"
        ],
        "title": "偈頌四首  其四",
        "id": "c088c9bb-7db4-4cb5-b774-d118a5aca078"
    },
    {
        "author": "釋咸傑",
        "paragraphs": [
            "斫却月中桂，清光轉更多。",
            "狐狸俱屏迹，獅子奮金毛。"
        ],
        "title": "頌古十一首  其一",
        "id": "50b81a2e-3379-41aa-80f6-533515d210a9"
    },
    {
        "author": "釋咸傑",
        "paragraphs": [
            "狗子無佛性，殺人便償命。",
            "楚痛百千般，因邪却打正。"
        ],
        "title": "頌古十一首  其二",
        "id": "6ec99bb6-14ab-4ccd-aec3-f57cf09b38ca"
    },
    {
        "author": "釋咸傑",
        "paragraphs": [
            "出得何如未出時，瞎馿成隊喪全機。",
            "而今四海平如砥，蘆管迎風撩亂吹。"
        ],
        "title": "頌古十一首  其三",
        "id": "d562a77f-b2ce-4595-81a0-f7ced5627806"
    },
    {
        "author": "釋咸傑",
        "paragraphs": [
            "粥了令教洗鉢盂，鐵船無底要人扶。",
            "片帆高掛乘風便，截海須還大丈夫。"
        ],
        "title": "頌古十一首  其四",
        "id": "7c03e12b-01b9-4457-8348-05d51e5681d3"
    },
    {
        "author": "釋咸傑",
        "paragraphs": [
            "一頓渾家盡滅門，更加兩頓累兒孫。",
            "銀山鐵壁俱穿透，萬里無雲宇宙分。"
        ],
        "title": "頌古十一首  其五",
        "id": "90955343-1a3b-440c-ad0a-391da325ab38"
    },
    {
        "author": "釋咸傑",
        "paragraphs": [
            "五百生前失却，五百生後太錯。",
            "錯錯，誰道祥麟只一角。"
        ],
        "title": "頌古十一首  其六",
        "id": "6eaa7ad1-b935-4026-8ff9-b51d555cdcd7"
    },
    {
        "author": "釋咸傑",
        "paragraphs": [
            "西江一吸了無餘，突出堂堂大丈夫。",
            "盡道世間胡鬚赤，須知更有赤鬚胡。"
        ],
        "title": "頌古十一首  其七",
        "id": "d7ab5f35-ea86-4445-8cc2-7c97c15ae247"
    },
    {
        "author": "釋咸傑",
        "paragraphs": [
            "大海波濤闊，千峰氣象雄。",
            "古今無間斷，南北路頭通。"
        ],
        "title": "頌古十一首  其八",
        "id": "beafd43c-646d-4741-bd4a-dc3a06e4c87e"
    },
    {
        "author": "釋咸傑",
        "paragraphs": [
            "天高地厚人難見，海闊山遥只自知。",
            "勘破却回休借問，得便宜是落便宜。"
        ],
        "title": "頌古十一首  其九",
        "id": "b2da7544-6df7-4cf5-9fe3-6a492ac7bbd1"
    },
    {
        "author": "釋咸傑",
        "paragraphs": [
            "百戰場中舞纛旗，將軍立處十分危。",
            "游人只看錐頭利，失却吹毛總不知。"
        ],
        "title": "頌古十一首  其一○",
        "id": "e11654db-34bd-4d57-a1f5-fac82cbcc984"
    },
    {
        "author": "釋咸傑",
        "paragraphs": [
            "屋裏販揚州，水深山更幽。",
            "終年無客到，明月自相投。"
        ],
        "title": "頌古十一首  其一一",
        "id": "ad15d0bb-c6bf-44d4-bdc2-495da43645da"
    },
    {
        "author": "釋咸傑",
        "paragraphs": [
            "禪不參，道不會，終日忙忙。",
            "弄箇布袋，十字街頭道等人。",
            "阿誰知渠綣繢，稽首彌勒世尊。",
            "國有憲章，三千條罪。"
        ],
        "title": "讚布袋和尚",
        "id": "678ca73b-5eeb-4641-b190-3f783f1a9e9b"
    },
    {
        "author": "釋咸傑",
        "paragraphs": [
            "江郎入定，烏巨開山。",
            "林深路迥，火冷雲寒。",
            "道大不知誰辨的，帝王親手付金襴。"
        ],
        "title": "讚開明禪師",
        "id": "f3fd808f-4e4c-4144-8e22-4abc52b86093"
    },
    {
        "author": "釋咸傑",
        "paragraphs": [
            "針鋒上直入，線縫裏跳出。",
            "剪刀尺子自隨身，號令乾坤齊萬物。"
        ],
        "title": "讚綉寶公",
        "id": "122cc586-df67-4ae0-a3e2-1bff042270bc"
    },
    {
        "author": "釋咸傑",
        "paragraphs": [
            "戳瞎頂門三隻眼，是非佛法一齊剗。",
            "竹篦頭上放無端，正是徐六擔片板。"
        ],
        "title": "讚大慧和尚",
        "id": "4c79bc55-2181-4708-804d-dc5c795d771c"
    },
    {
        "author": "釋咸傑",
        "paragraphs": [
            "眼大如環，頭匾似扇。",
            "從來不省己非，偏笑漳泉福建。",
            "著實處用無七縱八橫，脫空時曰有萬化千變。",
            "焚香稽首讚揚，也是神頭鬼面。"
        ],
        "title": "讚應菴和尚",
        "id": "8dd4dca5-eae9-4b38-8f89-f70cb3869563"
    },
    {
        "author": "釋咸傑",
        "paragraphs": [
            "面目森嚴，語言希差。",
            "不出飛猿嶺，道聲藹天下。",
            "活嬾菴不傳之宗，死衲僧虛頭話霸。",
            "五坐道場，叢林增價。",
            "稽首拜手，虛空貼卦。"
        ],
        "title": "讚木庵和尚",
        "id": "3a691a6e-4840-4977-88b3-66c3c079a55a"
    },
    {
        "author": "釋咸傑",
        "paragraphs": [
            "氣宇雲閑，身心木槁。",
            "頂門正眼，紅日杲杲。",
            "早投長蘆剗草之機，晚分雙徑人天之座。",
            "名山屢招而不赴，一菴超然其高卧。",
            "夫是謂叢林前輩典刑，宜與趙州同年而並操者也。"
        ],
        "title": "讚徑山音首座",
        "id": "1103090d-40b7-4ee6-a77b-d698bd3f1045"
    },
    {
        "author": "釋咸傑",
        "paragraphs": [
            "挨開不二門，千聖須却步。",
            "直下便承當，略通一線路。",
            "佛也不奈何，誰敢當頭道。",
            "道著頭角生，一點黑如皂。",
            "盡情分付約齊大居士，一等人間任揚播。"
        ],
        "title": "約齋張直閣畫師頂相請讚",
        "id": "01afc81a-7350-4940-89c8-f57be0433697"
    },
    {
        "author": "釋咸傑",
        "paragraphs": [
            "一句全提，了無向背。",
            "臨濟正宗，恣意破碎。",
            "彌天過犯，不容懺悔。",
            "丹青畫出向人前，他家自有通人愛。"
        ],
        "title": "真際道人請讚",
        "id": "d5023780-5159-44f7-a3f7-071636945687"
    },
    {
        "author": "釋咸傑",
        "paragraphs": [
            "五戒不持，威儀破盡。",
            "空腹高心，言不足信。",
            "徒將朽木亂塗糊，衲僧添得膏肓病。"
        ],
        "title": "禪人請讚  其一",
        "id": "32e67e4d-09e2-4f05-9e78-ca13335e0e0f"
    },
    {
        "author": "釋咸傑",
        "paragraphs": [
            "天無私蓋，地無私載。",
            "如何形容，生此奇怪。",
            "爲僧不稟僧儀，學佛力破佛戒。",
            "鼓舌摇唇，叢林殃害。",
            "若無伽梨裹渾身，便是當年屈突蓋。"
        ],
        "title": "禪人請讚  其二",
        "id": "2f106934-9b1f-45d1-af4c-885281ffa9d7"
    },
    {
        "author": "釋咸傑",
        "paragraphs": [
            "在家不讀書，行脚不參禪。",
            "隨流閑打閧，掘地覓青天。",
            "而今老矣方知悔，捏人痛處力加鞭。"
        ],
        "title": "禪人請讚  其三",
        "id": "2954465a-fa99-4f71-9ecf-6774ef53d703"
    },
    {
        "author": "釋咸傑",
        "paragraphs": [
            "眼橫鼻直村僧，肚裏渾無一窖。",
            "兩奉詔旨住持，添得叢林熱閙。",
            "若論直指單傳，正是睡夢未覺。"
        ],
        "title": "禪人請讚  其四",
        "id": "b1df65b4-dd59-40a6-86de-509a9d64f49a"
    },
    {
        "author": "釋咸傑",
        "paragraphs": [
            "入室愛用拳頭，佛來也不放過。",
            "知他是聖是凡，便敢如此亂做。",
            "識得破，海壇馬子似馿大。"
        ],
        "title": "禪人請讚  其五",
        "id": "5a67f75c-d78b-4e6f-b008-7c4246cae874"
    },
    {
        "author": "釋咸傑",
        "paragraphs": [
            "德山臨濟，棒喝交馳。",
            "雲門顧鑑，總是愚癡。",
            "唯有徑山無伎倆，握拳端坐眼如眉。"
        ],
        "title": "禪人請讚  其六",
        "id": "606011de-22a4-4bf0-925e-969700963819"
    },
    {
        "author": "釋咸傑",
        "paragraphs": [
            "水黑染成，恰似真箇。",
            "據坐胡床，胡揮亂做。",
            "三十年後，此話大行。",
            "籍沒乃翁，膠黏滯貨。"
        ],
        "title": "禪人請讚  其七",
        "id": "771eecc1-7ffb-4b1c-b0f4-d1551c6465ba"
    },
    {
        "author": "釋咸傑",
        "paragraphs": [
            "赤手全提，金圈栗棘。",
            "跳出三要三玄，破蕩佛祖窠窟。",
            "試問有何神通，盡力吐露不出。",
            "咄咄，佛日長老，與麽拈出。"
        ],
        "title": "佛日常長老請讚",
        "id": "70880f8a-74a6-4754-9f0c-4c1d0ae252da"
    },
    {
        "author": "釋咸傑",
        "paragraphs": [
            "據虎頭，收虎尾，第一句下明宗旨。",
            "了無禪道與人參，滴水便見波瀾起。",
            "太醒醒，難比擬。",
            "分付隆報著長老，好向叢林振綱紀。"
        ],
        "title": "隆報著長老請讚",
        "id": "cad40204-fe1f-4ff7-b1e7-55e487257784"
    },
    {
        "author": "釋咸傑",
        "paragraphs": [
            "佛身無爲，不墮諸數。",
            "隨機示現，應無所住。",
            "如月行空，光照寰宇。",
            "廓徹信心，莊嚴福聚。",
            "記得先賢曾有言，皇天無親，唯德是輔。"
        ],
        "title": "皇太子妃請就徑山陞座末後說偈",
        "id": "4e54d844-425f-4fce-9baa-99c799248735"
    },
    {
        "author": "釋咸傑",
        "paragraphs": [
            "一句全提法界寬，大千收拾掌中觀。",
            "橫該豎抹超三際，迦葉徒勞强破顔。"
        ],
        "title": "張直閣請陞座末後說偈",
        "id": "ecba61a6-9dd0-4564-ba53-82fe1c0d338a"
    },
    {
        "author": "釋咸傑",
        "paragraphs": [
            "驀劄相逢笑臉開，也知平地起風雷。",
            "好將一滴梅溪水，爲雨爲霖遍九垓。"
        ],
        "title": "贈閩清黄釋褐初赴上庠",
        "id": "16192d02-5eed-4f27-9790-beb5b4ccdd7e"
    },
    {
        "author": "釋咸傑",
        "paragraphs": [
            "背觸全提話已圓，孤風凜凜播皇天。",
            "無端更把閑毛齒，惹得叢林口耳傳。"
        ],
        "title": "和無著讚大慧齒髮舍利",
        "id": "ce6db967-2e18-47ae-9c4e-365b5965dc80"
    },
    {
        "author": "釋咸傑",
        "paragraphs": [
            "福城得得來相訪，象骨巖前話別時。",
            "驚起石人開鐵眼，倚筇遥聽老猿啼。"
        ],
        "title": "送昂維那出嶺兼呈應庵  其一",
        "id": "6e70f66f-cb01-48a3-bb33-a13345279e1a"
    },
    {
        "author": "釋咸傑",
        "paragraphs": [
            "雲黄山下老禪庵，凌蔑宗風罪過多。",
            "君若到門深問訊，看渠伎倆復如何。"
        ],
        "title": "送昂維那出嶺兼呈應庵  其二",
        "id": "677c14e6-3d4b-4f88-9a55-c6db0d385255"
    },
    {
        "author": "釋咸傑",
        "paragraphs": [
            "瞎馿生得瞎馿兒，齷齪聲名徹四維。",
            "更把少林無孔笛，逢人應是逆風吹。"
        ],
        "title": "送拙菴住洪福",
        "id": "f45d7d32-4fde-4a17-b000-f9681adf4507"
    },
    {
        "author": "釋咸傑",
        "paragraphs": [
            "三十餘年沙魘，一十五處脫空。",
            "欲彰從前家醜，何妨刻石流通。"
        ],
        "title": "送會侍者開應庵塔銘",
        "id": "18a8866f-302e-41d2-8e43-d253a1a63280"
    },
    {
        "author": "釋咸傑",
        "paragraphs": [
            "風攪平林萬木秋，臨歧送別思悠悠。",
            "也知八德池中水，不比尋常溪磵流。"
        ],
        "title": "送權維那歸道場",
        "id": "c542a184-8fd2-4584-8af2-5b85b06fdd55"
    },
    {
        "author": "釋咸傑",
        "paragraphs": [
            "十載相從話歲寒，刀山劍樹慣躋攀。",
            "風雲會合機輪轉，行看知音笑展顔。"
        ],
        "title": "送聰首座兼簡陳寺丞",
        "id": "99a8fdb2-3089-4614-a3ea-7438f574d059"
    },
    {
        "author": "釋咸傑",
        "paragraphs": [
            "如如方解說，此說若爲通。",
            "戳瞎摩醯眼，掀翻宇宙空。",
            "枯柴聊作用，活火展家風。",
            "去去休言別，智音一笑同。"
        ],
        "title": "送如水頭",
        "id": "8cc49b50-cb59-4a38-b5ca-9ed2981320b1"
    },
    {
        "author": "釋咸傑",
        "paragraphs": [
            "三冬水上打鞦韆，百尺竿頭棹釣船。",
            "寄語滿堂龍象衆，無勞掘地覓青天。"
        ],
        "title": "徑山出鄉舟中寄二偈示衆  其一",
        "id": "39c139b4-1213-451b-b239-805445cb95b0"
    },
    {
        "author": "釋咸傑",
        "paragraphs": [
            "大丈夫兒合自知，得便宜是落便宜。",
            "無心用處急回首，莫待天明失却鷄。"
        ],
        "title": "徑山出鄉舟中寄二偈示衆  其二",
        "id": "95009051-a622-4c28-bd80-8688e6cb6587"
    },
    {
        "author": "釋咸傑",
        "paragraphs": [
            "父母未生時，文章在何許。",
            "及乎跳出來，光明照寰宇。",
            "傍觀眼難瞞，收錄奏明主。",
            "一覽贊希奇，楊晏堪爲伍。",
            "賜笏與綠袍，以顯其宗祖。",
            "人生天地間，休將年紀數。",
            "縱饒生百歲，無聞亦何補。",
            "偉哉英特大丈夫，君臣嘉會今合符。",
            "行看赤手扶宗社，大千捏聚一蘧廬。"
        ],
        "title": "贈何神童",
        "id": "63527f06-900e-4606-87f4-679b30d1d842"
    },
    {
        "author": "釋咸傑",
        "paragraphs": [
            "萬里南來川藞苴，奔流度刃扣玄關。",
            "頂門戳瞎金剛眼，去住還同珠走盤。"
        ],
        "title": "送先知客",
        "id": "37b8a749-55a4-44fa-9b24-04b0030a91df"
    },
    {
        "author": "釋咸傑",
        "paragraphs": [
            "一棒一條痕，一摑一掌血。",
            "不是向上機關，亦非單傳妙訣。",
            "佛祖見之攢眉，魔外聞之膽折。",
            "建立此綱宗，當陽貴直截。",
            "璘侍吾十年，氣宇迥超絕。",
            "信手斫方圓，初不泥唇舌。",
            "青天霹靂轟，風雲會時節。",
            "行看定水起波濤，始信來源出處高。"
        ],
        "title": "送璘首座住定水",
        "id": "c40dcf3d-8885-47b7-bb48-bdaecf641c57"
    },
    {
        "author": "釋咸傑",
        "paragraphs": [
            "戴角擎頭與麽來，當機一拶頂門開。",
            "行行勿謂無知己，閫外威權善自裁。"
        ],
        "title": "送恢侍者",
        "id": "dfc45f5d-1316-4ef5-9162-9ae3346869f5"
    },
    {
        "author": "釋咸傑",
        "paragraphs": [
            "手托庵門便放憨，千鈞重擔要人擔。",
            "寥寥坐斷孤峰頂，雲衲相從晝夜參。"
        ],
        "title": "送雪峰化主",
        "id": "95635376-0ac9-4034-8b10-e5e1dbcfbe9c"
    },
    {
        "author": "釋咸傑",
        "paragraphs": [
            "擲劍揮空不住空，空輪無跡劍無鋒。",
            "無鋒無跡憑誰會，會得金沙墮眼中。"
        ],
        "title": "和璧書記",
        "id": "3ac7e74d-ee28-47aa-b2ac-de02ee72c378"
    },
    {
        "author": "釋咸傑",
        "paragraphs": [
            "家鄉到日許誰知，默默相逢絕路岐。",
            "莫謂海門風浪惡，干戈元是太平基。"
        ],
        "title": "送珣禪人還海壇",
        "id": "406f3f74-1664-4287-a2dd-21a1b50167da"
    },
    {
        "author": "釋咸傑",
        "paragraphs": [
            "踏破劍門關，十方無壁落。",
            "信步復南來，將錯還就錯。",
            "霜風刮面寒，梅梢初破蕚。",
            "去去又何言，寧負孤雲約。"
        ],
        "title": "送慧知客還蜀",
        "id": "c83c0054-403a-4909-9c1b-eaaf2e03094b"
    },
    {
        "author": "釋咸傑",
        "paragraphs": [
            "智悟悟自心，不在一切處。",
            "回首時觀瞻，便是佛國土。"
        ],
        "title": "示智悟道人",
        "id": "1495c05a-8b7c-46fa-9169-bcc31f71d953"
    },
    {
        "author": "釋咸傑",
        "paragraphs": [
            "善應無私，當陽有準。",
            "直下承當，入佛祖閫。"
        ],
        "title": "示善應道人",
        "id": "a66fc53d-8564-40a0-94af-c66e781d9a81"
    },
    {
        "author": "釋咸傑",
        "paragraphs": [
            "徑山大施門開，長者慳貪俱破。",
            "烹煎鳳髓龍團，供養千箇萬箇。",
            "若作佛法商量，知我一狀領過。"
        ],
        "title": "徑山茶湯會首求頌二首  其一",
        "id": "76db05a2-44aa-40cd-a54e-218a1fcb9598"
    },
    {
        "author": "釋咸傑",
        "paragraphs": [
            "有智大丈夫，發心貴真實。",
            "心真萬法空，處處無蹤跡。",
            "所謂大空王，顯不思議力。",
            "況復念世間，來者正疲極。",
            "一茶一湯功德香，普令信者從茲入。"
        ],
        "title": "徑山茶湯會首求頌二首  其二",
        "id": "9b6bfb44-9d5e-4425-a2ac-1f542ab56e2e"
    },
    {
        "author": "釋咸傑",
        "paragraphs": [
            "天童得力句，不摇三寸舌。",
            "父母未生前，令已行摩竭。",
            "直下便承當，敢保猶未徹。",
            "放下百不知，腦門重著楔。",
            "唯是過量人，一拳無二說。"
        ],
        "title": "示曾秘校",
        "id": "368ac488-9207-4afe-9fc3-08d4a3f04b06"
    },
    {
        "author": "釋咸傑",
        "paragraphs": [
            "妙處如何論淺深，應之於手得於心。",
            "方圓不用機謀力，長短休將語默尋。",
            "一斧便成真活計，三思始就費光陰。",
            "山僧直截重重說，須信真鍮不博金。"
        ],
        "title": "祥符建僧堂周都料求頌",
        "id": "99cb33dc-6dce-404f-a693-59441bb072c5"
    },
    {
        "author": "釋咸傑",
        "paragraphs": [
            "三處移場定是非，頑心全不改毫釐。",
            "胡言漢語憑誰會，鐵額銅頭也皺眉。"
        ],
        "title": "頌古六首  其一",
        "id": "a70ce1c2-256b-4c6d-8f59-e59f860d0ae0"
    },
    {
        "author": "釋咸傑",
        "paragraphs": [
            "賢聖法來未曾殺，而今斷這一刀休。",
            "果然葛怛胸中落，笑殺靈山老比丘。"
        ],
        "title": "頌古六首  其二",
        "id": "2570d3a3-ab09-4813-8a84-d1b527dffbad"
    },
    {
        "author": "釋咸傑",
        "paragraphs": [
            "一橈劈腦沒遮攔，大海波濤徹底乾。",
            "盡謂單傳并直指，誰知總被祖師謾。"
        ],
        "title": "頌古六首  其三",
        "id": "99dc4da2-65df-4992-a50b-edd998edb594"
    },
    {
        "author": "釋咸傑",
        "paragraphs": [
            "驀就膏肓打一鍼，當時無處著渾身。",
            "呵呵笑入嚴陽去，蛇虎爲鄰不可尋。"
        ],
        "title": "頌古六首  其四",
        "id": "f815bfe7-9317-43e5-83bc-270a0ad8cf8a"
    },
    {
        "author": "釋咸傑",
        "paragraphs": [
            "臘月蓮花菡萏香，三回賞手不尋常。",
            "直饒會得鬚眉落，早是龜毛數丈長。"
        ],
        "title": "頌古六首  其五",
        "id": "1cd2cc16-41de-45d0-a5c6-008c4e7134b6"
    },
    {
        "author": "釋咸傑",
        "paragraphs": [
            "有問冬來事，京師出大黄。",
            "貪他一粒粟，失却半年糧。"
        ],
        "title": "頌古六首  其六",
        "id": "08eb2853-765d-4ee5-9db4-b08789c15b56"
    },
    {
        "author": "韓元吉",
        "paragraphs": [
            "我家既遠兮苕水爲鄉，中有羈鳳兮飛頡頏。",
            "朱爲冠兮黼爲裳，五色炳兮耀文章。",
            "音律呂兮韵宮商，竹不實兮梧則僵。",
            "翳蒹葭兮飫稻粱，虞舜作樂夔在堂。",
            "集阿閣兮麗朝陽，胡爲去我兮天一方。",
            "友鳬雁兮侶鶖鶬，吁嗟鳳兮其來翔。"
        ],
        "title": "羈鳳辭",
        "id": "a4ad4574-0a6e-4688-ac65-45359cf852df"
    },
    {
        "author": "韓元吉",
        "paragraphs": [
            "我行蓬萊巔，俛首見月窟。",
            "誰言滄海深，涉之不濡襪。",
            "頺波驚魚龍，起舞相蕩潏。",
            "衆真爲一笑，黄霧生絳闕。",
            "獨乘風中天，蹙踏波上月。"
        ],
        "title": "遠遊十首  其一",
        "id": "f48362a4-a83f-4429-9c41-19455b89469e"
    },
    {
        "author": "韓元吉",
        "paragraphs": [
            "東隅有神人，被髮兩目丹。",
            "手擎扶桑枝，騰光射乾坤。",
            "朱鳥爲前驅，火龍駕後軒。",
            "祝融不敢瞬，衛以千炎官。",
            "誓當掃霜霰，九宇常不寒。"
        ],
        "title": "遠遊十首  其二",
        "id": "d403f612-b39d-4d8a-be2d-c99a9d67f856"
    },
    {
        "author": "韓元吉",
        "paragraphs": [
            "雷出九地底，化爲萬鼓鼙。",
            "豕首柄石斧，剨然四海馳。",
            "夔魖與罔象，辟除靡有遺。",
            "無私乃帝令，風雨多隨之。",
            "苟能仆夷伯，何怨兒女爲。"
        ],
        "title": "遠遊十首  其三",
        "id": "aa4d7ca1-bf9a-4fa0-ba72-d4a47101beba"
    },
    {
        "author": "韓元吉",
        "paragraphs": [
            "紫皇宴瓊臺，鳳舞鸞且歌。",
            "翠鬟兩仙女，倚歌奏雲和。",
            "秀色炯雙璧，晴雲灧秋波。",
            "曲終顧我笑，奈此人間何。",
            "贈以白玉環，綢繆期匪他。"
        ],
        "title": "遠遊十首  其四",
        "id": "a64dd9fb-4bbb-40b4-9171-50ddadb484b8"
    },
    {
        "author": "韓元吉",
        "paragraphs": [
            "大鈞轉一氣，急轂無停轅。",
            "是非與生死，膠擾于其間。",
            "朝昏互變滅，倏已千萬年。",
            "豈知達道人，直作須臾觀。",
            "天地本無物，置之奚足言。"
        ],
        "title": "遠遊十首  其五",
        "id": "97c13d01-a3a8-4d88-aed4-c5c2bfdf65ef"
    },
    {
        "author": "韓元吉",
        "paragraphs": [
            "海水赴大壑，雷奔墮空虛。",
            "火輪煽金剛，蕩然爲尾閭。",
            "一闔復一闢，乾坤猶戶樞。",
            "萬生保靈根，至神守虛無。",
            "嘗以物所歸，返觀天地初。"
        ],
        "title": "遠遊十首  其六",
        "id": "0a9e0690-2fb9-4cf6-b70b-74032201fd14"
    },
    {
        "author": "韓元吉",
        "paragraphs": [
            "崑崙九萬里，磅礴天地根。",
            "其下有玄圃，茲惟衆仙門。",
            "翩然兩白鶴，道我前飛翻。",
            "問津牽牛星，濯足洪河源。",
            "九關幸方闢，乘之遊紫垣。"
        ],
        "title": "遠遊十首  其七",
        "id": "d39ac774-6750-4435-855b-e79e488c2f0b"
    },
    {
        "author": "韓元吉",
        "paragraphs": [
            "巨軸載厚地，沈沈惟九幽。",
            "日月所不燭，鬼神或拘囚。",
            "負臣與支祁，亦爲舜禹憂。",
            "靦彼世上兒，對面行奸偷。",
            "國章幸可脫，天刑此焉投。"
        ],
        "title": "遠遊十首  其八",
        "id": "9e6e6870-8fad-4c30-b6dd-96ec60152c45"
    },
    {
        "author": "韓元吉",
        "paragraphs": [
            "生死一大夢，夢覺誰當分。",
            "夢中既不了，雖覺何足云。",
            "天光發吾宇，澹然無朝曛。",
            "至樂不外假，至貴斯無文。",
            "求仙與學佛，舉世徒紛紛。"
        ],
        "title": "遠遊十首  其九",
        "id": "cb337f14-6a5c-4a07-b7cf-2348df764413"
    },
    {
        "author": "韓元吉",
        "paragraphs": [
            "呼吸爲陰陽，動靜乃天地。",
            "猶然一身間，至理無弗備。",
            "蒼龍駕白虎，晝夜分六氣。",
            "坎離會精神，否泰本仁義。",
            "吾師不吾欺，持以御一世。"
        ],
        "title": "遠遊十首  其一○",
        "id": "941df793-4669-4361-958e-aa10057a7e8f"
    },
    {
        "author": "韓元吉",
        "paragraphs": [
            "東風易陰晴，一雨曉便止。",
            "捨舟欣徐行，烏鵲聲爲喜。",
            "岧嶢石林谷，蒼翠間紅紫。",
            "丈人厭調元，玩意丘壑裏。",
            "鄭公化鄉閭，鄴侯盛圖史。",
            "千載發詞源，一點詣真理。",
            "霞裾月中仙，珠履天下士。",
            "時從詩酒樂，不負湖山美。",
            "方瞳照玄髮，眉壽端自此。",
            "緬懷西湖春，荆棘迷故里。",
            "兩髦看公遊，玉節旋屢弭。",
            "風塵三十載，碌碌類餘子。",
            "晚登載欣堂，謦欬聞正始。",
            "榆枋望天池，奮迅思决起。",
            "當謀白雲居，敢援赤松比。",
            "臨流整游觀，三沐聊洗耳。"
        ],
        "tags": [
            "西湖"
        ],
        "title": "戊辰三月清明後三日見葉丈于石林承命賦詩作古風一首",
        "id": "700b5070-d298-43b3-a3e1-d83451261a7d"
    },
    {
        "author": "韓元吉",
        "paragraphs": [
            "子牟居江湖，而有魏闕心。",
            "方朔待金馬，與世相浮沈。",
            "古來曠達士，豈必棲山林。",
            "吾兄官湖南，一室橫古今。",
            "朝披祝融高，暮涉湘水深。",
            "閒爲漫郎飲，戲效愚溪吟。",
            "聖賢雖云邈，彝訓夙所欽。",
            "斗水幸見收，西江等蹄涔。",
            "吁嗟咸陽市，敝帚希千金。",
            "應携忘言子，一和無絃琴。"
        ],
        "title": "子雲兄命賦祿隠",
        "id": "a65aac74-d511-4126-a02a-b9dc87303eaa"
    },
    {
        "author": "韓元吉",
        "paragraphs": [
            "少年喜登臨，兩脚不憚軟。",
            "支筇上雲山，得酒輒三返。",
            "一從老將至，所向意先懶。",
            "豈惟心事乖，要自脚力短。",
            "不如空齋坐，此畫一舒卷。",
            "超然函丈間，意作千里遠。",
            "漁舟已逍遥，茅屋更蕭散。",
            "江干所遊歷，物色猶在眼。",
            "浮生固幻景，況乃幻中幻。",
            "低頭顧吾廬，何如住山澗。"
        ],
        "title": "題畫卷",
        "id": "96da654a-31a9-4d27-a348-a3f0637b1b59"
    },
    {
        "author": "韓元吉",
        "paragraphs": [
            "扁舟望涵山，一塔白雲裏。",
            "東西互迎送，目盡三十里。",
            "下有布金園，軒窗面流水。",
            "上人富願力，物物盡經始。",
            "莊嚴萬人緣，功就只彈指。",
            "空齋了無事，鳴琴對清泚。",
            "游魚應朱絃，萬籟入流徵。",
            "我來不忍去，一聽賞幽耳。",
            "雨餘新月上，雲物紛可喜。",
            "莫作箕山吟，秋風坐中起。"
        ],
        "title": "梵隆大師乞詩隆能琴阮爲鼓數行",
        "id": "5a1c4377-7f83-488d-a833-e375096c7566"
    },
    {
        "author": "韓元吉",
        "paragraphs": [
            "逢人似相識，初不辨名字。",
            "折腰致寒暄，但道久暌異。",
            "歸來省眉目，彷彿猶夢寐。",
            "自非知心交，君輩定難記。",
            "將無半面別，正恐呼聲似。",
            "中年況多忘，錯認固無意。",
            "典刑要深思，摸索豈難事。",
            "尚想睢陽公，一見了奴隸。"
        ],
        "title": "逢人",
        "id": "c851b0ce-c1d9-41bd-87cd-1c3366aa8c37"
    },
    {
        "author": "韓元吉",
        "paragraphs": [
            "春事已過半，豫懷風雨憂。",
            "苦無親朋樂，自携兒女遊。",
            "丁山峙城南，老稚載一舟。",
            "狹徑登詰曲，軒窗居上頭。",
            "遐觀接去鳥，俯視臨清流。",
            "溪花正爛漫，堤柳綠且柔。",
            "杳靄煙雲間，前瞻帝王州。",
            "田野亂棋布，山川莽相繆。",
            "病妻不能飲，取酒自勸酬。",
            "鮮妝誰家婦，造席爲我謳。",
            "風光亦可醉，景物似見留。",
            "惜無百金資，買此林壑幽。",
            "歲月實易得，里閭尚沈浮。",
            "歸來暮鐘響，蘋風動滄洲。"
        ],
        "title": "寒食前三日携家至丁山",
        "id": "03911182-5442-4b73-b09a-707fba04db1b"
    },
    {
        "author": "韓元吉",
        "paragraphs": [
            "春事倏已晚，飛花送啼鶑。",
            "長安三月三，水邊盡傾城。",
            "緬懷杜陵老，感之見歌行。",
            "青鳥忽飛去，素鱗盤水精。",
            "往事誰復識，夢繞白玉京。",
            "朅來官閩陬，江湖渺餘情。",
            "嘉節閉門卧，客愁隨日生。",
            "風光入樽酒，使我嗟獨傾。",
            "良友慰寂寞，惠然成會并。",
            "金枝三雋才，千里未可程。",
            "王郎烏衣舊，高論玉麈橫。",
            "相逢寄觴詠，樂此天氣清。",
            "不知山陰會，絕唱疇能賡。",
            "庭隅有幽花，粲若萬玉纓。",
            "好風亦知人，微月相與明。",
            "蕭蕭城東路，頗復歌吹聲。",
            "景物正自佳，天涯意難平。",
            "不須恨陳迹，且用催詩成。"
        ],
        "title": "上巳日王仲宗趙德溫見過因招趙仲縝任卿小集以流水放杯行分韵得行字",
        "id": "59b736e5-2c26-482a-a8cd-b2b043b3ba9a"
    },
    {
        "author": "韓元吉",
        "paragraphs": [
            "簿書有餘閒，春日亦已永。",
            "況逢佳節休，朱墨得暫屏。",
            "名園跨江郊，危檻俯千頃。",
            "平蕪雨初勻，弱柳風自整。",
            "芳尋寄蕭散，意適忘醉醒。",
            "持觴挹花色，散策步林影。",
            "雖無歌舞妍，所愛亭館靜。",
            "佳辰天氣清，泉水助幽冷。",
            "緬懷山陰會，脩竹带崇嶺。",
            "應知佳客臨，懷抱均一騁。",
            "君看結綺地，茨棘翳眢井。",
            "當時擘牋人，正復對此景。",
            "江山幾興廢，歲月侵老境。",
            "但願中聖賢，疇能計鐘鼎。"
        ],
        "title": "上巳日與客遊張園",
        "id": "1d14859b-f531-428f-918b-e035d0043914"
    },
    {
        "author": "韓元吉",
        "paragraphs": [
            "閒居亦無營，歲月駛流水。",
            "適聞新蟬鳴，袢暑遽如此。",
            "佳哉二三友，久要復鄰里。",
            "憐我疾病除，慰我懷抱喜。",
            "居然肯見顧，岑寂聊啟齒。",
            "空山百無有，翠阜映清泚。",
            "幽泉俯伴月，盎盎真石髓。",
            "坐久得清凉，山瓶還屢恥。",
            "一杯樂所遇，靜勝有真理。",
            "誰能走懸箔，赭門趁朝市。",
            "炎歊不可觸，暑雨欣漸止。",
            "幸有故人風，相過時洗耳。"
        ],
        "title": "避暑靈泉分韵得水字",
        "id": "9507c378-1f70-4e65-8bf6-5a8c4b3992c2"
    },
    {
        "author": "韓元吉",
        "paragraphs": [
            "城市競時節，幽尋固難同。",
            "舊聞鶴山奇，欲往歲屢窮。",
            "茲辰尚殘暑，夙駕乘西風。",
            "楚俗候飛鵲，階庭閙兒童。",
            "誰能事針縷，覓巧瓜果中。",
            "起携東牀友，況得下榻翁。",
            "青蒲有傑客，放懷適相從。",
            "一招雲中仙，共呼潭底龍。",
            "翠壁聳崷崒，龜魚澹遊空。",
            "泉源幾萬斛，石竇藏豐隆。",
            "久知神物交，解致零雨濛。",
            "我田甚無多，例思年穀豐。",
            "公才正類此，時至會有庸。",
            "竹間小招提，閴靜無鼓鐘。",
            "枕石潄甘井，荔丹啟筠籠。",
            "若據兩石羊，摩挲古狄銅。",
            "高談劇霏屑，壯氣吹長虹。",
            "可無樽酒綠，遂使老頰紅。",
            "醉語或不省，嘯歌亦舂容。",
            "歸歟興難盡，月明照風松。"
        ],
        "title": "七夕與孟婿約湯朝美率徐行中遊鶴山",
        "id": "b873f580-91b0-4d88-989d-a725191f6756"
    },
    {
        "author": "韓元吉",
        "paragraphs": [
            "常年待三白，此語未免俗。",
            "誰言歲將徂，一雪自云足。",
            "魃妖與癘鬼，不待巫茢逐。",
            "初喜沒馬蹄，還驚上牛目。",
            "三日雪不休，冰澌被茆屋。",
            "我貧固無事，尚賦一囊粟。",
            "長饑望年登，政恐麥不宿。",
            "天公豈相撩，饋以萬頃玉。",
            "朝來一堪煮，茗椀薦新菊。",
            "窗中有佳致，一水卧寒綠。",
            "城闉閴在眼，況復見巖谷。",
            "相過二三子，共喜醅甕熟。",
            "狂歌且暫醉，夜半還秉燭。",
            "猶勝杜陵翁，山中掘黄獨。"
        ],
        "title": "雪中以獨釣寒江雪分韵得獨字",
        "id": "eb9692ef-323a-45ad-8323-7126aebd974d"
    },
    {
        "author": "韓元吉",
        "paragraphs": [
            "櫑具高拄頰，風塵客長安。",
            "長安不宜客，歲暮仍苦寒。",
            "夜聞陰風喧，曉看雪漫漫。",
            "天公非惡劇，笑我貂裘單。",
            "坐令歌南山，白石空巑岏。",
            "正不妨我嘯，憑高事遐觀。",
            "四海同一雲，更覺天地寬。",
            "平湖發遠景，松竹如龍鸞。",
            "巉然兩峰高，玉峙峨瓊冠。",
            "緬懷邢公子，重城有家園。",
            "水石带林沼，幽亭厭雲端。",
            "仙粧映疏梅，秀色若可餐。",
            "璇題散冰筯，晶鹽貯牙盤。",
            "清歌出絕唱，筆閒走波瀾。",
            "幾欲泥君飲，持杯聽幽蘭。",
            "君家碧琳腴，到手無復殘。",
            "正豈須羔兒，尚能追清歡。",
            "蹇馿不敢出，强作哦詩酸。",
            "詩成不能寐，起舞清夜闌。",
            "儻可致麴生，當築白玉壇。"
        ],
        "title": "雪中從邢懷正乞酒",
        "id": "74fb4444-8daf-4c25-b7df-dcf73082a2d7"
    },
    {
        "author": "韓元吉",
        "paragraphs": [
            "出郭天氣陰，驅車日亭午。",
            "漫漫山中雲，猶作衣上雨。",
            "仙山八百里，勝槩隨步武。",
            "稽首金地尊，棲心玉京侶。",
            "浮空方廣寺，樓殿若可睹。",
            "石梁瀉懸流，下有老蛟怒。",
            "我來浄焚香，千花發茶乳。",
            "擬訪林下仙，飛來但金羽。"
        ],
        "title": "自國清寺至石橋",
        "id": "e12b4bdc-2301-468d-814e-a3ec7932c211"
    },
    {
        "author": "韓元吉",
        "paragraphs": [
            "出郭心易清，看山眼難飽。",
            "疏疏水中梅，殘雪相與好。",
            "歲華云已晚，官況良自笑。",
            "日暮城東門，霜風動衰草。"
        ],
        "title": "巖泉道中",
        "id": "a38f62bf-660a-4ad2-abc9-84d0570555a4"
    },
    {
        "author": "韓元吉",
        "paragraphs": [
            "蒼崖兩分張，絕壁千丈起。",
            "溪流忽奔注，萬石相披靡。",
            "跳波作驚雷，跬步清見底。",
            "攀藤上巉巖，却立半空裏。",
            "幾年天師廟，欄柱岌無址。",
            "幽禽答遠響，山花亂紅蘤。",
            "我來不知疲，危棧劣容屣。",
            "同僚具壺觴，脚軟正須此。",
            "塵埃得遐矚，真賞契心耳。",
            "只應潭中龍，見客亦驚喜。"
        ],
        "title": "豅豁巖",
        "id": "7cc675a0-9f0b-450c-99c8-345af0ddab53"
    },
    {
        "author": "韓元吉",
        "paragraphs": [
            "青山如幽人，不肯住城市。",
            "客從城市來，一見消吝鄙。",
            "平時與周旋，況復非俗士。",
            "我初見南山，秀色紛可喜。",
            "謂言官塵埃，洗滌端在此。",
            "經時未一至，引望若千里。",
            "昨朝得休暇，佳興難自已。",
            "秋原麗新晴，景物爲清美。",
            "獨遊已不惡，更約二三子。",
            "初從澗壑危，稍入巖石倚。",
            "白雲隨杖藜，蒼烟生屐齒。",
            "主翁亦好事，結茆脩竹底。",
            "庭空百無有，屈曲但流水。",
            "客來了不問，花草自紅紫。",
            "豈無一樽酒，欲飲還遽止。",
            "歸鞍不可速，吾亦聊洗耳。"
        ],
        "title": "寒巖分韵得水字",
        "id": "dd6881b4-8171-4dea-923c-624314f6a652"
    },
    {
        "author": "韓元吉",
        "paragraphs": [
            "忽忽倦行役，栖栖問窮途。",
            "生涯能幾何，所抱詩與書。",
            "淒涼吳淞路，不到十載餘。",
            "當年路傍柳，半已陰扶疏。",
            "繫舟上高橋，春水正滿湖。",
            "鷗鳥如有情，見人遠相呼。",
            "境豁目爲縱，興長心特舒。",
            "尚想張季鷹，此焉賦歸歟。",
            "生前與身後，底用論區區。",
            "但當酌美酒，一鱠江中鱸。"
        ],
        "title": "松江感懷",
        "id": "1bc36a0e-06f6-42de-8ac8-af35988afe1d"
    },
    {
        "author": "韓元吉",
        "paragraphs": [
            "桑田變東海，此語聞自昔。",
            "嗟我百年人，耳目詎能識。",
            "誰言錢塘江，遂有車馬跡。",
            "漲沙莽雲屯，衣带僅尋尺。",
            "我初未渠信，束襜俟潮汐。",
            "是時月既望，春晴好風色。",
            "同舟二三子，擊楫意頗適。",
            "中流類坳堂，竟作膠柱瑟。",
            "褰裳亂濤波，植杖負囊笈。",
            "居然濯我足，長堤慰行客。",
            "西興忽在眼，喚渡猶頃刻。",
            "鯤鵬定何之，魚龍豈遷宅。",
            "斜陽照高岸，得酒餞寒濕。",
            "平生忠信懷，對此徒感激。",
            "翻成僕奴笑，撫事吁莫測。",
            "莫問曲池平，空悲峴山側。"
        ],
        "tags": [
            "钱塘江"
        ],
        "title": "丁丑仲春將渡浙江從者請盤沙予畏而不許既登舟乘潮以濟中流膠焉捐十金募數力竟至沙上僅達西興狼狽殊甚從者笑之感而賦詩",
        "id": "1920d828-b224-4e62-b2ea-8827f3364cee"
    },
    {
        "author": "韓元吉",
        "paragraphs": [
            "嶽鎮古所錄，茲山諒其遺。",
            "憶從西江來，恍惚欣見之。",
            "初疑春雨晴，雲物出怪奇。",
            "稍稍對巖壁，森森面嶺奇。",
            "紛紜類列障，散漫如連帷。",
            "磅礴千里間，衆景皆奔馳。",
            "頗訝地軸湧，未覺天柱虧。",
            "不讓崑崙高，遂使泰華移。",
            "諸峰七十二，磊砢略可推。",
            "駢觀擁佛髻，遠睇凝蛾眉。",
            "大或覆鐘鼎，細亦銛刀錐。",
            "石柜一何高，梯天此爲墀。",
            "崩騰鐵馬羣，中有大將旂。",
            "身居萬石貴，氣壓累卵危。",
            "雄傑亦莫狀，清深亦餘姿。",
            "蛟螭護絕磴，草木忘四時。",
            "豈知水晶宮，閟藏神所司。",
            "陰崖彼何靈，頸斷不敢悲。"
        ],
        "title": "望靈山",
        "id": "ef92ac81-0c34-4fad-8610-c16d851d14cf"
    },
    {
        "author": "韓元吉",
        "paragraphs": [
            "朱墨日過眼，溪山誰復遊。",
            "夜聞西風喧，起看天地秋。",
            "王事有休沐，駕言指林丘。",
            "新晴鳥烏樂，路入南澗幽。",
            "高峰左右列，野水縱橫流。",
            "問舍苦不早，求田亦良謀。"
        ],
        "title": "南澗  其一",
        "id": "1484c3a2-85a4-4f22-bdf4-2bfd57b6a7d1"
    },
    {
        "author": "韓元吉",
        "paragraphs": [
            "高巖跨層巔，一徑入蒼翠。",
            "三休徹上頭，却立睨平地。",
            "當年寶藏興，中夜出光氣。",
            "至今石縫裂，篝火尚能記。",
            "盈虛誰可測，開闔神自秘。",
            "空房有殘僧，骨冷夜無寐。"
        ],
        "title": "南澗  其二",
        "id": "5864a5a1-9d1a-4cc3-a20c-b14f804a085f"
    },
    {
        "author": "韓元吉",
        "paragraphs": [
            "入山衣屨寒，出山衣屨濕。",
            "初迷烟雨來，稍識雲氣集。",
            "空濛掠面過，可玩不可執。",
            "不知市廛地，去此凡幾級。",
            "青松入長望，白鳥伴危立。",
            "冷然笑身世，萬事何汲汲。"
        ],
        "title": "南澗  其三",
        "id": "c6229dac-472b-4c47-bc92-a4f0dbea6e76"
    },
    {
        "author": "韓元吉",
        "paragraphs": [
            "有酒不得飲，呼船過溪南。",
            "溪南亦何好，古寺依晴嵐。",
            "上有百尺樓，下有千丈潭。",
            "城闉一目盡，晚山日相銜。",
            "烹茶弔陸子，蠟屐登巉巖。",
            "相逢作行樂，猶勝空坐談。"
        ],
        "title": "南澗  其四",
        "id": "9db179a4-3b65-4bd1-b849-8d75c6eba8b0"
    },
    {
        "author": "韓元吉",
        "paragraphs": [
            "秋風何時來，午暑忽已散。",
            "娟娟木犀花，弄蘂亦璀璨。",
            "清香不自惜，擁鼻得奇觀。",
            "古來達道人，至樂在山澗。",
            "藝蘭與種蕙，採掇契幽願。",
            "置此勿復言，吾方困遊宦。"
        ],
        "title": "南澗  其五",
        "id": "742999cb-12de-4128-a18b-8fe657f54354"
    },
    {
        "author": "韓元吉",
        "paragraphs": [
            "我性天下懶，自謂世莫雙。",
            "朅來官中都，懶極濟以憃。",
            "有如千黑魚，東西轉橋矼。",
            "又如橐駝卧，厭逐羣吠尨。",
            "鼻洟任縱橫，胞轉徒胮肛。",
            "紛紛夸奪兒，見我語輒哤。",
            "平生李公子，老大同鄉邦。",
            "奈何奪我有，收斂付一窗。",
            "作窠寓以名，異音乃同腔。",
            "金馬可避世，何殊鹿門龐。",
            "君看富貴塗，機危甚緣橦。",
            "爭榮僅錙銖，力欲九鼎扛。",
            "金朱擁丹轂，視之亦螻蛖。",
            "愛君陽羨居，有田種蘭茳。",
            "溪山带城郭，松竹環旌幢。",
            "連娟幾脩眉，清歌艷明釭。",
            "客至即盡醉，不待金石撞。",
            "尚餘詩語工，詞源倒三江。",
            "好懶得真懶，使我心益降。",
            "何時半作分，臨流聽琤淙。"
        ],
        "title": "李仲鎮懶窠",
        "id": "96157cad-4d1c-46a0-95e4-8b145b1f8d23"
    },
    {
        "author": "韓元吉",
        "paragraphs": [
            "堂前面羣山，堂下俯流水。",
            "揚雄一區宅，歲晚何在此。",
            "將無山水佳，更爲風物美。",
            "城隅三家渡，華屋照清泚。",
            "舉手招梅仙，低頭叫陸子。",
            "前松後梧竹，左桂右蘭芷。",
            "江花漾茶甌，巖樹排棐几。",
            "客來索無有，樽酒間圖史。",
            "不作隠士廬，合號君子里。",
            "吾人天潢秀，時至當决起。",
            "飽餐南嶽芋，閒曳東郭履。",
            "山名不負儂，因之得名字。",
            "彈冠可前卜，問舍真早計。",
            "笑殺陶淵明，酒資良未遂。"
        ],
        "tags": [
            "衡山"
        ],
        "title": "趙仲縝梅川",
        "id": "a3eba96a-897d-447a-b0bf-2782b9dfddc7"
    },
    {
        "author": "韓元吉",
        "paragraphs": [
            "吾州富佳山，脩竹連峻嶺。",
            "居然縛塵埃，一見輒心醒。",
            "豈知刺史宅，跬步閟清景。",
            "古木盤城隅，石徑幽且迥。",
            "當年徐常侍，坐愛雲水冷。",
            "溪南羣峰秀，矗矗錐出穎。",
            "鄭公閉閣暇，獨步毘廬頂。",
            "曰此氣象殊，逍遥步方永。",
            "喚客倒清樽，燃薰煮奇茗。",
            "庭空無一事，賓吏絕干請。",
            "佳處由漸入，斯語煩記省。",
            "淵明嘗有語，結廬向人境。",
            "恍如白蓮社，揮麈對宗炳。",
            "誰云忙裏閒，要識動中靜。",
            "我來款妙論，散策步林影。",
            "心田豁叢茅，氣馬罷征騁。",
            "他時記棠陰，老意亦深肯。"
        ],
        "title": "題鄭舜舉蔗庵",
        "id": "4cff551b-6490-45f8-b6bf-95aa976bae5a"
    },
    {
        "author": "韓元吉",
        "paragraphs": [
            "青山足佳遊，遠睇欲無路。",
            "稍尋絕澗入，始辨雲間樹。",
            "泉聲若招客，倚杖得夷步。",
            "驚湍瀉亂石，激激有清趣。",
            "風微鳥哢幽，日徹魚影聚。",
            "居然魚鳥樂，正欠幽人住。",
            "野僧豈忘機，作亭以茲故。",
            "因君賦新詩，我亦夢其處。"
        ],
        "title": "朱元晦清湍亭",
        "id": "9a085fe2-d148-4ef9-80ac-27145db6f20c"
    },
    {
        "author": "韓元吉",
        "paragraphs": [
            "車塵蔽重城，俯首但闤闠。",
            "誰知達觀亭，自與空闊對。",
            "青山接簷楹，白塔見雲外。",
            "迢遥眼界浄，妙處心境會。",
            "平生九垓期，洗耳聽天籟。",
            "一爲簿領縛，局促無可奈。",
            "每憑君家欄，曠若解鈴釱。",
            "躋攀得遐矚，頓覺天宇大。",
            "頗慚北山移，欲賦楚臺快。",
            "泰然發天光，閒目了無礙。"
        ],
        "title": "題潘叔玠家達觀亭",
        "id": "a8098935-6d15-4552-a86e-30f9dc5ba2a6"
    },
    {
        "author": "韓元吉",
        "paragraphs": [
            "自我來南溪，池塘幾春草。",
            "結茅依雲端，愛此山回抱。",
            "奇峰七十二，羅列景逾好。",
            "豈殊謝公窗，澄江更縈繞。",
            "孤城千家邑，一目可盡了。",
            "植葵思夏深，種菊待秋杪。",
            "物華靜中見，至理得深造。",
            "東山與魯郊，底用評大小。",
            "平生丘壑心，計拙詎能巧。",
            "亭臯遠俗客，曳杖日頻到。",
            "簞瓢樂未改，在澗槃亦考。",
            "況有吾人詩，飄然異郊島。"
        ],
        "title": "列岫亭用范伯升韵",
        "id": "15966b6b-c55c-471e-85bb-068c01fb2205"
    },
    {
        "author": "韓元吉",
        "paragraphs": [
            "西山如層城，壁立有堅對。",
            "逶迤雉堞出，一水相縈带。",
            "誅茅發頹垣，偶與嘉景會。",
            "天風無邊來，雲日爲破碎。",
            "誰能了蘋末，直欲跨鵬背。",
            "飄然壓塵土，九壤真一塊。",
            "王喬幸齊驅，禦寇亦同載。",
            "不知吏役縛，且樂公事退。",
            "春光到花木，欄檻愜清快。",
            "相期睨南溟，整我飛霞佩。"
        ],
        "title": "凌風亭",
        "id": "aa51987e-f871-4aa7-836d-fc38014cfdf1"
    },
    {
        "author": "韓元吉",
        "paragraphs": [
            "傑閣跨虛壑，危欄轉層峰。",
            "城郭麗朝暉，山水涵秋容。",
            "幽尋適暇日，況有佳客從。",
            "微官厭趨走，野性便疏慵。",
            "少攄泉石願，一洗塵埃胸。",
            "却上陸羽亭，褰裳踏風松。",
            "東軒俯喬木，高花爛芙蓉。",
            "感此節物換，愧爾樵漁蹤。",
            "清談且蕭散，酌飲亦時供。",
            "興闌勿遽嘆，勝遊當復重。"
        ],
        "title": "丹青閣",
        "id": "ead21fc0-7756-4d47-9663-221b4ccdbba9"
    },
    {
        "author": "韓元吉",
        "paragraphs": [
            "臺府填都會，乃與山水期。",
            "青溪带秦淮，渺若萬頃陂。",
            "主公金閨舊，官曹日追隨。",
            "閉閣理萬事，朱欄俯漣漪。",
            "晴波納遠景，摇蕩扶桑枝。",
            "浩然江湖興，頗與魚釣宜。",
            "風月朝暮佳，軒窗有餘姿。",
            "向來非無人，未發此段奇。",
            "嗟我老病軀，時來矚須眉。",
            "停杯待舉網，屢醉倒接䍦。",
            "意適反無語，欠公壁間詩。",
            "只今入幽夢，官居類雞栖。",
            "公亦那久留，濯纓詠來思。",
            "不知鳳凰沼，何如習家池。",
            "新霜著羣木，歸舟颺旌旗。",
            "寄言坐上客，酒至幸勿辭。"
        ],
        "title": "清暉閣",
        "id": "1e6d423e-f788-4131-97e9-14a088af6ac1"
    },
    {
        "author": "韓元吉",
        "paragraphs": [
            "幽人誰與娛，作堂面溪灣。",
            "堂中有山色，朝暮來雲間。",
            "正作杜老狂，頗異韓子奸。",
            "超然物外景，便覺非人寰。",
            "登臨得遐矚，似破天壤慳。",
            "詩成隠几笑，溪山亦開顔。",
            "繚繞明鏡中，參差峨髻鬟。",
            "苦無俗客語，但聞鳥間關。",
            "出門曳藜杖，頼有此往還。",
            "虛名兩蝸角，自鬭觸與蠻。",
            "時平衆賢聚，君胡得長閒。",
            "會從車騎出，勒石燕然山。",
            "正恐萬里塗，高轅不容攀。"
        ],
        "title": "溪山堂次韵",
        "id": "639e3e52-5641-481b-a5e3-60869c93378d"
    },
    {
        "author": "韓元吉",
        "paragraphs": [
            "百歲自逆旅，微官更周流。",
            "應知歸來樂，不減萬戶侯。",
            "淵明一縣尹，折腰憎督郵。",
            "松菊繞東籬，田園事西疇。",
            "素琴酌樽酒，稚子相獻酬。",
            "朱侯青雲士，頗復有此不。",
            "方爲功名驅，乃與賢達侔。",
            "築堂寄閒暇，笑談指林丘。",
            "蕉黄間荔丹，蠔山薦新篘。",
            "嗟我實何人，市朝亦淹留。",
            "因君動佳興，擬作汗漫遊。",
            "安得二頃田，可卧百尺樓。"
        ],
        "title": "歸樂堂",
        "id": "4c352b99-e71f-4c6d-927c-75863b001ac2"
    },
    {
        "author": "韓元吉",
        "paragraphs": [
            "雙蛾渺雲端，流水但空谷。",
            "尚喜雲外山，娟娟作眉綠。",
            "佳人不可見，夜半風滿竹。",
            "竹聲入清夢，夜客慰孤宿。",
            "山中富蘭若，欲往寧畏獨。",
            "老僧亦知人，逢場共竿木。",
            "林芳得清心，幽澗供濯足。",
            "便可賦歸歟，簞瓢勝鼎肉。"
        ],
        "title": "護國寺次前婺州韵",
        "id": "38bd767c-4621-4354-a3d5-f356f66a5af5"
    },
    {
        "author": "韓元吉",
        "paragraphs": [
            "閒居玩編簡，蕭然罕朋儔。",
            "古士信可佳，欲語不見酬。",
            "豈如平生交，臭味能相投。",
            "別久得會面，笑談解人憂。",
            "況君復比鄰，共此一壑幽。",
            "招邀接步武，文字資討求。",
            "昨朝喜君來，快若沈疴瘳。",
            "開口四五笑，亹亹談未休。",
            "鷄鳴任風雨，疇能記窮愁。",
            "因知名教地，至樂真天游。",
            "新凉動梧竹，柴門掩清秋。",
            "三徑無雜華，茙葵散金甌。",
            "年豐魚蟹熟，樽酒亦易謀。",
            "相過勿厭數，此外俱悠悠。"
        ],
        "title": "喜呂令防歸",
        "id": "dd15fe6b-4a2b-4e15-99f1-8562b2832c9a"
    },
    {
        "author": "韓元吉",
        "paragraphs": [
            "平生毛公詩，訓傳固已久。",
            "紛紜齊魯失，浪自開戶牖。",
            "至哉一言蔽，可用嚴墨守。",
            "淵源見雲仍，夢澤吞八九。",
            "雕章與棘句，錦繡間瓊玖。",
            "嶷如犀始擢，粲若蚌初剖。",
            "肉食乃聞韶，晝日或見斗。",
            "三百篇未忘，七十子何有。",
            "應如摩天刃，要是修月手。",
            "時來豈無用，妙處端不朽。",
            "君看夸奪兒，在後熟顧叟。",
            "喧啾蛩負戶，嘈囋蟬蔭柳。",
            "誰令口鳴悲，正使心欲嘔。",
            "豈無熊羆士，底問牛馬走。",
            "岧嶢金閨門，豪傑自先後。",
            "而君尚窮滯，履敝衿見肘。",
            "才名三十年，骯髒驚白首。",
            "我慚拜嘉賜，幼婦連虀臼。",
            "相望百里遠，曾未共樽酒。",
            "期君頌中興，步出次山右。"
        ],
        "title": "毛文仲惠文編",
        "id": "981409ba-85bb-48ad-b53f-5c78f691ddd0"
    },
    {
        "author": "韓元吉",
        "paragraphs": [
            "悠悠功名期，苒苒歲月過。",
            "勞生閲半百，僅爾脫寒餓。",
            "山林有夷塗，此責當萬坐。",
            "閉門歌陽春，非君諒誰和。"
        ],
        "title": "寄趙德莊以過去生中作弟兄爲韵七首  其一",
        "id": "b2fc550c-92c5-4642-873a-28e97580176a"
    },
    {
        "author": "韓元吉",
        "paragraphs": [
            "憶昨鍾山來，君亦湓浦去。",
            "今年赴湓浦，鍾山復君住。",
            "出處每相似，屢觸衆狙怒。",
            "毀譽久自定，子賢吾亦庶。"
        ],
        "title": "寄趙德莊以過去生中作弟兄爲韵七首  其二",
        "id": "57e2802a-3241-40f8-acd3-026880f715d2"
    },
    {
        "author": "韓元吉",
        "paragraphs": [
            "士苦不自重，貪名乃忘生。",
            "向來望塵子，得車定何榮。",
            "浮雲蔽天壤，豈礙日月明。",
            "惟餘金石交，可論藏與行。"
        ],
        "title": "寄趙德莊以過去生中作弟兄爲韵七首  其三",
        "id": "7befb3a9-f75e-4312-adb4-e996e7b82f03"
    },
    {
        "author": "韓元吉",
        "paragraphs": [
            "築城始議戍，寓兵復言攻。",
            "二年大江南，兵戈在目中。",
            "憂時亦千慮，惟子與我同。",
            "詣闕請長纓，終軍本兒童。"
        ],
        "title": "寄趙德莊以過去生中作弟兄爲韵七首  其四",
        "id": "ea36183a-0d12-4b98-8b24-9eda308ad01c"
    },
    {
        "author": "韓元吉",
        "paragraphs": [
            "我初見君詩，謂世無此作。",
            "飄零三十年，文思各衰落。",
            "俱持使者節，恨別還作惡。",
            "未置白玉堂，端須著巖壑。"
        ],
        "title": "寄趙德莊以過去生中作弟兄爲韵七首  其五",
        "id": "8e1d24e3-f6cd-44d4-ba5b-9b75de494ecc"
    },
    {
        "author": "韓元吉",
        "paragraphs": [
            "我生少孤貧，四海兩兄弟。",
            "拊嫗頼母慈，離別幾揮涕。",
            "宦遊與夫子，中外輒相值。",
            "所恨姓氏殊，孰云情好異。"
        ],
        "title": "寄趙德莊以過去生中作弟兄爲韵七首  其六",
        "id": "86a11360-78e6-41e7-8747-5771d4d22afc"
    },
    {
        "author": "韓元吉",
        "paragraphs": [
            "處世那近名，居官敢言清。",
            "平生阿堵物，疇能字之兄。",
            "春風一杯酒，與君花下傾。",
            "窮秋動摇落，江湖渺離情。"
        ],
        "title": "寄趙德莊以過去生中作弟兄爲韵七首  其七",
        "id": "f1c768e6-c660-4efc-8370-921d592075d8"
    },
    {
        "author": "韓元吉",
        "paragraphs": [
            "騰駒輕卧駝，野蔓欺落木。",
            "舉頭便干霄，春至亦重綠。",
            "人生百年內，萬事紛過目。",
            "得爲蠖步伸，失作蠵頸縮。",
            "古來曠達士，一視等蠻觸。",
            "功名本時命，用舍豈榮辱。",
            "湯公涉南荒，歲月猶轉轂。",
            "幾年卧新州，寧肯事雞卜。",
            "身安一瓢飲，志大五車讀。",
            "朅來靈山隈，跫然慰虛谷。",
            "濯足山下泉，愛我泉上竹。",
            "相從一長笑，忍效阮生哭。",
            "胸中經濟略，欲語動驚俗。",
            "誰知天意回，歸棹如許速。",
            "春風正浩蕩，江水清可掬。",
            "海濤拍千峰，挂席下浮玉。",
            "遥欣倚門念，三徑歡僮僕。",
            "送君得無恨，我步嗟局促。",
            "要看萬里途，更試參雲足。",
            "家山幸毋留，吾皇思陳牘。"
        ],
        "title": "送湯朝美還金壇",
        "id": "7cd791e1-e32b-467a-bc22-7099c211e9ff"
    },
    {
        "author": "韓元吉",
        "paragraphs": [
            "後生仰前輩，今世思古人。",
            "豈重歲月久，所懷風俗淳。",
            "昔我家閩中，龜山實其鄰。",
            "出門尚羣盜，欲往志不伸。",
            "相從朋舊間，得語盡可珍。",
            "俯仰今幾何，遺編半埃塵。",
            "白頭入幕府，始與夫子親。",
            "夫子龜山裔，麕䴥見祥麟。",
            "晚同柱後史，無心問平津。",
            "典刑在眉睫，溫然異羣倫。",
            "向來簿領中，挾書聽諄諄。",
            "豈不開我塞，異聞此其真。",
            "亦或舉樽酒，笑談忘賤貧。",
            "同僚各分散，世事日以新。",
            "遥憐鄭公鄉，俎豆猶莘莘。",
            "彈冠定不苟，家庭有書紳。",
            "道學固未泯，吾謀復誰陳。",
            "尚想金馬門，西湖醉餘春。"
        ],
        "tags": [
            "西湖"
        ],
        "title": "送楊安止罷信幕赴調",
        "id": "bab760e5-b137-4ede-ad0d-7f0ed7192b2d"
    },
    {
        "author": "韓元吉",
        "paragraphs": [
            "青山照濡須，江駛不可渡。",
            "當年黄鬚兒，跨馬識其處。",
            "奸雄有遺跡，草木尚西顧。",
            "孤城千家邑，政爾橫故戍。",
            "翩翩佳公子，儒雅稱風度。",
            "金門向蓬萊，曾未試闊步。",
            "疇令一官卑，僅乃高尉簿。",
            "得非多言窮，定坐能詩故。",
            "相從十年間，了不見喜怒。",
            "千金第深韞，至寶可輕付。",
            "江山落君手，判斷得佳句。",
            "誰歟招得仙，我欲起謝傅。",
            "似聞王師出，鼙鼓近營駐。",
            "老生固常談，愚者亦千慮。",
            "一樽別時酒，且用慰遲暮。",
            "去去無久留，功名有夷路。"
        ],
        "title": "送趙任卿蕪湖丞",
        "id": "58cb6389-f051-4d14-9669-d72b8bfda11e"
    },
    {
        "author": "韓元吉",
        "paragraphs": [
            "男兒生世間，身名要俱高。",
            "苟不得其所，富貴輕鴻毛。",
            "古來獻言士，忠嘉極夔臯。",
            "尚友千載餘，斯心豈徒勞。"
        ],
        "title": "送杜少卿起萃知遂寧府以高名千古重如山爲韵七首  其一",
        "id": "08e31851-edfe-4685-b5d1-e9beac544861"
    },
    {
        "author": "韓元吉",
        "paragraphs": [
            "十年天壤間，久矣聞公名。",
            "詞華少陵系，臭味修水甥。",
            "一著獬廌冠，讜論驚縱橫。",
            "九卿固美秩，不如偃專城。"
        ],
        "title": "送杜少卿起萃知遂寧府以高名千古重如山爲韵七首  其二",
        "id": "478398fb-3766-4d8b-8360-b87ed7a50a7d"
    },
    {
        "author": "韓元吉",
        "paragraphs": [
            "國朝御史府，一代名多傳。",
            "暫退或久庸，始愚亦終賢。",
            "得失安足論，俯仰歲已遷。",
            "但存愛君心，豈憂時命邅。"
        ],
        "title": "送杜少卿起萃知遂寧府以高名千古重如山爲韵七首  其三",
        "id": "107aeb7c-aef0-4e6d-ba47-517f7c84152b"
    },
    {
        "author": "韓元吉",
        "paragraphs": [
            "厚味得無毒，良藥信多苦。",
            "毒留患滋生，苦過疾自愈。",
            "吾君堯舜資，事業方復古。",
            "公行幸遲遲，去國猶去魯。"
        ],
        "title": "送杜少卿起萃知遂寧府以高名千古重如山爲韵七首  其四",
        "id": "9cca8254-0bcb-41be-a99d-31e8851fa649"
    },
    {
        "author": "韓元吉",
        "paragraphs": [
            "靈旂出江淮，犀甲下秦隴。",
            "天聲斃狂酋，百戰有餘勇。",
            "手斂權貴避，膽落將士愯。",
            "誰歟任司直，用舍繫輕重。"
        ],
        "title": "送杜少卿起萃知遂寧府以高名千古重如山爲韵七首  其五",
        "id": "0034b801-4137-409c-97c2-a8e935f7a5e5"
    },
    {
        "author": "韓元吉",
        "paragraphs": [
            "西京蜀都望，淵雲暨相如。",
            "節誼知不足，文章焉取餘。",
            "凜然見風采，吾非斯人徒。",
            "峨峨眉山陽，不但聞三蘇。"
        ],
        "title": "送杜少卿起萃知遂寧府以高名千古重如山爲韵七首  其六",
        "id": "b7a683a1-fa6b-4ba6-b974-ef5fc726d22d"
    },
    {
        "author": "韓元吉",
        "paragraphs": [
            "征帆轉吳楚，涉江指岷山。",
            "富貴歸故鄉，昔人以爲難。",
            "大府固可樂，高風亦難攀。",
            "豈必待政成，甘泉行賜環。"
        ],
        "title": "送杜少卿起萃知遂寧府以高名千古重如山爲韵七首  其七",
        "id": "c625853e-3469-4cc5-a6b5-d7a6fb6dabe0"
    },
    {
        "author": "韓元吉",
        "paragraphs": [
            "歡期苦難逢，離別乃易久。",
            "天涯老兄弟，況復親白首。",
            "田園固不足，功名亦何有。",
            "今年送兄行，正爾作太守。",
            "池陽古名郡，地控大江口。",
            "舟來武昌魚，車載桑落酒。",
            "登臨得齊山，端不負重九。",
            "公餘亦堪樂，尚有此客否。",
            "天威動江淮，狂寇行授首。",
            "努力幸馳驅，腰看印如斗。"
        ],
        "title": "清曠亭送子雲得有字",
        "id": "4f16efaa-de59-4cb0-97b4-6cd1eadf2768"
    },
    {
        "author": "韓元吉",
        "paragraphs": [
            "離觴不解醉，愁多令酒醒。",
            "別懷亦云惡，況此兄弟情。",
            "春風釀寒雨，十日未肯晴。",
            "回頭易千里，江南短長亭。"
        ],
        "title": "別子雲",
        "id": "4772201c-ba67-486a-a96e-2b0a0061f459"
    },
    {
        "author": "韓元吉",
        "paragraphs": [
            "山城一雨足，水滿高下塘。",
            "好風從西來，蕭然終夕凉。",
            "孌彼池間蓮，當軒洗紅粧。",
            "官事無時休，涉筆雁鶩行。",
            "豈知青雲客，夙駕遊寶坊。",
            "坐厭市井塵，步尋松桂香。",
            "陰崖有靈湫，玉簡帝所藏。",
            "摘石收澗碧，梯空擷林芳。",
            "金盤薦麟脯，冰壺注瑶漿。",
            "更語妙道根，寶篆開函琅。",
            "路轉九曲溪，著足千仞岡。",
            "舊聞井中丹，清宵發神光。",
            "直欲餌碧霞，誰能擣玄霜。",
            "朝來得君詩，險韵句復長。",
            "使我鴻鵠心，欻爲天際翔。",
            "仙人亦舉手，笑我徒奔忙。",
            "語默付一笑，物我當兩忘。",
            "獨携非有生，但醉無何鄉。"
        ],
        "title": "次韵韓子師遊三洞過赤松",
        "id": "62903645-e90d-46a8-9879-b3241983951f"
    },
    {
        "author": "韓元吉",
        "paragraphs": [
            "詩人固多窮，飲水但饑卧。",
            "誰能趨權門，殘冷分涕唾。",
            "爭名與馳利，到眼不一過。",
            "居然流俗罪，我爾乃同坐。",
            "得爲荀郎弔，失作蒯生賀。",
            "却笑貨殖翁，高談六雄破。",
            "愁來挹黄嬭，悲至邀白墮。",
            "感時忽秋吟，蟋蟀正相和。"
        ],
        "title": "次韵祐父秋懷",
        "id": "070f1982-99c4-4223-88c5-2e833c82882b"
    },
    {
        "author": "韓元吉",
        "paragraphs": [
            "商飆起璿霄，爽氣靜瑶海。",
            "聖皇撫時運，喜色動眉彩。",
            "蠭旗佇西指，乘轅行北改。",
            "濤聲鼓萬壑，夜半響竽籟。",
            "漢儀欣復見，周鼎知德在。",
            "猗歟沛中歌，雲飛風正大。"
        ],
        "title": "依韵恭和御製秋懷",
        "id": "9b06c502-4476-4903-99e0-22fd1d1495a8"
    },
    {
        "author": "韓元吉",
        "paragraphs": [
            "客至得濁酒，共飲消百憂。",
            "凉飆颯短景，感此歲已秋。",
            "忽驚草木隕，尚喜禾黍收。",
            "九鼎豈不慕，二頃亦良謀。",
            "往聖實有言，未覺富可求。"
        ],
        "title": "次韵升之叔秋懷",
        "id": "b15637e7-adf0-4e3f-8085-9cdd834dd356"
    },
    {
        "author": "韓元吉",
        "paragraphs": [
            "漸老思似續，撫懷良惘然。",
            "空餘歲寒心，凜凜松柏堅。",
            "平生孔明婦，貧賤房且專。",
            "生女不生男，造物寧我偏。",
            "孌彼五嬌兒，弄瓦相隨肩。",
            "人言可禦盜，無乃繆以千。",
            "囊金不辦嫁，擇婿那敢全。",
            "今年又增一，比比安求旃。",
            "覺貧與覺富，可笑還可憐。",
            "向來兩童烏，泡幻隨變遷。",
            "應門固未計，疇復與我玄。",
            "我家豈無人，文章紹編箋。",
            "經心不能釋，欲語氣已填。",
            "筮言晚當見，默禱資明蠲。",
            "行年且四十，那得慰眼前。",
            "陶公謂勝無，此論吾師焉。",
            "舒宣儻可待，弓裘猶足傳。",
            "今者事方殷，煩君費詩篇。",
            "君詩妙難敵，巨刃迎小鮮。",
            "炯炯明月珠，一一照眼圓。",
            "吁嗟人生事，歲月如奔川。",
            "豈不舒我憂，熊羆夢豐年。",
            "蓬門亦何祥，但見巾帨懸。",
            "會當亦添丁，荷鋤賦歸田。",
            "老妻鼓掌笑，子意將誰愆。",
            "須知百男惡，未若一女賢。",
            "矧子四壁空，蓋頭無尺椽。",
            "兒女分所定，底用相鑱鐫。",
            "尚應具扁舟，江湖窮泝沿。",
            "爲君聘絡秀，椎牛事烹煎。"
        ],
        "title": "平生八見女而存者五人比又得女少稷作詩見寬次韵謝之",
        "id": "3178224d-5b09-4607-87ff-c2fb8d379ee6"
    },
    {
        "author": "韓元吉",
        "paragraphs": [
            "忘機亦忘言，政作口挂壁。",
            "因君强一語，習氣乃乘隙。",
            "昨夕飲君家，看朱忽成碧。",
            "醉歸城南路，不記足所歷。",
            "尚想兩紅粧，翠袖香襞積。",
            "我歌君爲舞，舉手還恨窄。",
            "詩成漫不省，歎我真惡客。",
            "賸肯來看山，未厭一水隔。"
        ],
        "title": "明遠次韵超然談道因以謔語爲戲將無同耶",
        "id": "4621ecce-7228-4aad-8ef1-689981f5879c"
    },
    {
        "author": "韓元吉",
        "paragraphs": [
            "巖巖昭亭山，度歲一再行。",
            "吾親在其下，有路如砥平。",
            "風物歲時佳，豈問楚與荆。",
            "胡爲不得往，使我涕泗橫。",
            "出身備王官，敢自頹家聲。",
            "聖皇察庶獄，小大必以情。",
            "哀矜且勿喜，死當使之生。",
            "念昔棲閩陬，孤童共營營。",
            "菽水曾幾何，青紫望一經。",
            "弟兄亦云幸，假節仍專城。",
            "別離乃頻有，僕奴費邀迎。",
            "安仁賦閒居，要自賢西征。",
            "板輿日歡侍，兒女森在庭。",
            "豈比隔山岳，空書問安寧。",
            "薄田可負郭，不歸定誰令。",
            "壯士志中原，邊塵暗幽并。",
            "擬躡冒頓居，端謀渭南耕。",
            "書生復何事，三入老承明。",
            "應知當饋歎，廊廟資扶傾。",
            "忍作寒蟬喑，願爲威鳳鳴。"
        ],
        "title": "次韵子雲送兒女至昭亭見寄",
        "id": "15e1f127-018d-4223-aa1e-7506c212f851"
    },
    {
        "author": "韓元吉",
        "paragraphs": [
            "官居地多隙，種竹及春早。",
            "蕭然三畝園，便可事幽討。",
            "層巒寓巖石，一目惜盡了。",
            "移根互掩映，取徑作深杳。",
            "飛來幾烏鵲，相喚亦栖繞。",
            "微風與新月，屢舞欣嫋嫋。",
            "乃知亭館閒，有竹自能好。",
            "堂前藝梅花，堂後列萱草。",
            "叩門有俗客，未至跡已掃。",
            "遥憐敬亭下，巷僻客仍少。",
            "庭隅方解籜，相對亦社保。",
            "吟哦五字句，飲水良不飽。",
            "春雷發頭角，繭栗未應小。",
            "卜居如有得，破地出池沼。",
            "胸中千畝計，豈顧萬事擾。",
            "他年醉林間，準擬成二老。"
        ],
        "title": "次韵子雲種竹",
        "id": "5e8d260b-8dee-492c-9fd4-da3fcfe7c0e3"
    },
    {
        "author": "韓元吉",
        "paragraphs": [
            "七十已過半，所向意不如。",
            "一官計大州，僕僕畏簡書。",
            "酒薄不可醉，歌舞見已疏。",
            "亦有淡生活，詩成自相紓。",
            "池面數尺地，荆棘試翦除。",
            "爲覓桃李花，養根待春初。",
            "日暮公事已，呼童細耘鋤。",
            "稍稍浄朽壤，依依列荒墟。",
            "歲月能幾何，坐見紅綺舒。",
            "更須土脈動，藝柳分芙蕖。",
            "賞心固難事，寓目良有餘。",
            "即此且痛飲，三年冀安居。",
            "勿言傳舍耳，吾生亦蘧廬。",
            "苟無名利著，朝市均樵漁。"
        ],
        "title": "連日得雜花數株藝之池亭感而有作",
        "id": "f88d10e6-1624-4c5f-a9ce-196ef54c5061"
    },
    {
        "author": "韓元吉",
        "paragraphs": [
            "吏事紛俗語，新詩固難成。",
            "朝來見梅花，詩興還自生。",
            "江頭十日雨，雲色開小晴。",
            "高山带微雪，北客眼爲明。",
            "應憐此花開，與雪猶爭衡。",
            "天公翦六出，未敵枝上英。",
            "蕭然北窗下，冰壺看斜橫。",
            "坐想南山中，晚風千樹清。",
            "平生一尊酒，肯爲桃李傾。",
            "幽香莫零落，送我扁舟行。"
        ],
        "title": "對梅",
        "id": "907b19d1-bdab-4475-bb41-1cbf6edbc0b6"
    },
    {
        "author": "韓元吉",
        "paragraphs": [
            "幾年客勾吳，盤饌索無有。",
            "鯹鹹咀彭蜞，臭腐羹石首。",
            "牛心與熊掌，夢寐不到口。",
            "朅來靈山下，空腸尚雷吼。",
            "苜蓿映朝餐，杞菊富肴簌。",
            "相過有賢士，無以侑巵酒。",
            "跰𨇤樽俎間，見此青裙婦。",
            "百金買市城，競拾不論斗。",
            "枵中本離化，黝質真坤耦。",
            "稍稍被寒泉，纍纍付清滫。",
            "舒觴頗甘豢，窒戶還畏剖。",
            "芼薑摘其元，璀璨置瓦缶。",
            "中年消渴病，快若塵赴帚。",
            "含漿與文蛤，未易較先後。",
            "吾生亦何爲，甘此味豈厚。",
            "醢之自周官，況我乃田叟。",
            "尚殊鼠供蘇，復類蟆餉柳。",
            "北風飫竹實，南俗夸針取。",
            "雖非綠紋酌，僅免青泥嘔。",
            "據龜定應用，噉鰒良可醜。",
            "誰能事顔色，此腹嗟敢負。",
            "詩成調兒曹，吾意真亦偶。"
        ],
        "title": "食田螺",
        "id": "211af351-fa5b-4166-9306-83eaa727a4a7"
    },
    {
        "author": "韓元吉",
        "paragraphs": [
            "揮策度絕壑，撐空見樓臺。",
            "丹崖幾千仞，中有佛寺開。",
            "老僧如遠公，譍門走蒿萊。",
            "下馬問所適，褰衣指崔嵬。",
            "飛闌倚石磴，曠蕩無纖埃。",
            "坐久意頗愜，爽氣生樽罍。",
            "仙棺是何人，蛻骨藏莓苔。",
            "舉酒一酌之，慨然興我懷。",
            "丹砂固未就，白鶴何時來。",
            "不如生前樂，長嘯且銜盃。"
        ],
        "title": "雲洞",
        "id": "e254c813-5847-4f34-9017-5ebf2d0b6e9a"
    },
    {
        "author": "韓元吉",
        "paragraphs": [
            "高齊校讎誰作圖，一時紬書亦名儒。",
            "網羅卷軸三千餘，俗儒非真類迂愚。",
            "雌黄是正定不無，虛文末學徒區區。",
            "豈識治道通唐虞，文林高館希石渠。",
            "後來御覽嗟何書，修文偃武事益誣。",
            "轉頭鄴城已丘墟，峨冠廣袖長眉鬚。",
            "丹書寫此猶不渝，高鬟侍女曳紅裾。",
            "兩騅帕鞍立奚奴，罷琴涉筆傾酒壺。",
            "蘭臺供擬信樂歟，不知畫手安用摹。",
            "無乃逞巧聊自娛，千年視之一欷歔。",
            "君不見文皇學士十八人，謀猷事業皆功臣。",
            "瀛洲舊圖應更真，諸君尋觀爲拂塵。"
        ],
        "title": "跋北齊校書圖",
        "id": "eb8692c1-a8b2-4baa-9049-cbf1a61496d5"
    },
    {
        "author": "韓元吉",
        "paragraphs": [
            "我居面山俯潺湲，憑軒卧牖皆見山。",
            "山光水影入懷袖，秀色爽氣非人寰。",
            "故人憐我新結屋，猶恐看山未能足。",
            "丹青寫作何許圖，不礙閉門聊縱目。",
            "千峰繚繞生白雲，小舟蕩漾橫江濱。",
            "樓臺高下出蘭若，杳渺似有鐘磬聞。",
            "坐驚巖壑環四壁，寥落高秋變春色。",
            "方壺瀛洲遠不隔，武陵桃花定誰識。",
            "君不見韋侯絕筆畫古松，黑雨白日摧虬龍。",
            "杜陵老翁三歎息，況有山木洪濤風。",
            "又不見玉堂真仙草詔罷，靜愛春山郭熙畫。",
            "文章信美身不閒，青嶂白波眼中借。",
            "我今乘間身未衰，杖藜獨步哦新詩。",
            "出門見山入見畫，佳興自喜來無時。",
            "卧龍山腰鏡湖尾，知有高齋照清泚。",
            "功名逼子未得休，歸坐玉堂應記此。"
        ],
        "title": "陸務觀寄著色山水屏",
        "id": "bfd7f678-fbd6-456a-8689-809c713a3c54"
    },
    {
        "author": "韓元吉",
        "paragraphs": [
            "瑶姬家山高插天，碧叢奇秀古未傳。",
            "向來題目經楚客，名字徑度岷峨前。",
            "是耶非耶莽誰識，喬林石廟常秋色。",
            "暮去行雨朝行雲，翠帷瑶席知何人。",
            "峽船一息且千里，五兩竿頭見幡尾。",
            "仰窺仙館至今疑，行人問訊居人指。",
            "千年遺恨何時伸，陽臺愁絕如荒村。",
            "高唐賦裏人如畫，玉色頩顔元不嫁。",
            "後來饑客眼長寒，浪傳樂府吹復彈。",
            "此事牽連到溫洛，更憐塵襪有無間。",
            "君不見天孫住在銀河滸，塵間猶作兒女語。",
            "公家春風錦瑟傍，莫爲此圖虛斷腸。"
        ],
        "title": "檢詳出示所賦陳季陵戶部巫山圖詩仰窺高作歎息彌襟范成大嘗考宋玉談朝雲事漫稱先王時本無據依及襄夢之命玉爲賦但云頩薄怒以自持曾不可乎犯干後世弗察一切溷以媟語曹子建賦宓妃亦感此而作此嘲誰當解者輒用此意次韵和呈以資拊掌",
        "id": "0b45fdce-14d5-41cd-b29c-bcea6edca53b"
    },
    {
        "author": "韓元吉",
        "paragraphs": [
            "蓬萊水弱波連天，五城十二樓空傳。",
            "行人欲至風引船，不知路出巫山前。",
            "巫山仙子世莫識，十二高峰作顔色。",
            "暮去朝來雨復雲，却將幽恨感行人。",
            "江流東下幾千里，日日饑鴉噪船尾。",
            "靈帳風生酹酒漿，古廟煙青客遥指。",
            "崧高漫說甫與申，道旁況有昭君村。",
            "蛾眉妙手不能畫，枉學瑶姬夢中嫁。",
            "黄牛白馬江聲寒，昭君傳入琵琶彈。",
            "漢庭無人楚宮遠，陽臺寂寞空雲間。",
            "君家此畫來何許，照水煙鬟欲相語。",
            "要須媠服令侍旁，不用作賦迴枯腸。"
        ],
        "title": "題陳季陵家巫山圖一首",
        "id": "47eb02fc-8886-4122-902a-f87ee4417e69"
    },
    {
        "author": "韓元吉",
        "paragraphs": [
            "江南酒美樽不空，十年醉倒梅花中。",
            "經行所見略可譜，一一秀骨含仙風。",
            "不將鉛華污真色，亦有醉臉勻春紅。",
            "重英千葉兩何好，玉立但喜肌微豐。",
            "紅綃金縷變新樣，品異獨許天香同。",
            "花開到處即吾圃，水寒月淡煙空濛。",
            "醉來踏雪更起舞，長歌目送南飛鴻。",
            "自後春歸厭寂寞，坐覺桃李難爲容。",
            "忽驚橫軸入吾手，世上猶有丹青工。",
            "扶疏清影卧空碧，一笑似喜曾相逢。",
            "君家亭館安用此，此物自昔添詩窮。",
            "詩成妙手儻不惜，畫我曳杖穿芳叢。"
        ],
        "title": "鄭仲南五梅圖",
        "id": "a48ff957-90b7-4785-b9f5-d4bcbfdcb4eb"
    },
    {
        "author": "韓元吉",
        "paragraphs": [
            "吾聞靈龜不願死有用于清廟，但願曳尾安泥塗。",
            "所以漆園吏，坐歎清江使者逢豫且。",
            "龜峰之龜定何物，不在泥塗之下，乃在萬仞之上高突兀。",
            "是耶非耶遠莫測，安然不動藏其穴。",
            "伊昔帝堯有聖德，此龜無乃負圖出。",
            "圖成授帝埋其骨，猶使琢石志之存彷彿。",
            "又疑神禹碑，刊在衡山巔。",
            "碑高上與日月並。",
            "此猶其趺棄不取，神鬼守護踰千年。",
            "我欲詰其端，此事恍惚無迹，往往皆在太古前。",
            "斗中神人被髮立，蜿蜒佐之從汝蟄。",
            "九陰司存當在此，今汝巢南失其職。",
            "又聞巢縣事，頗似伊尹生空桑。",
            "母嫗避水欲徙去，待汝兩眼生赤光。",
            "遂令萬室之邑化作魚與鱉，汝乃遁走至此藏。",
            "上天震威趣汝壽，使汝扶服死且僵。",
            "醜形質磔在石筍上，不可以鑽，不可以灼，不可以搘牀。",
            "奈何猶復不自斂，荒崖斷壑反以名字彰。",
            "因思支祁鎖頸泗水中，帝以巨鎮岌峨壓其宮。",
            "名之以山不以峰，豈有形狀與此同。",
            "吁嗟此山氣象槃礴亦雄偉，奇峰羅列三十二。",
            "或如威鳳昂其喙，或如俊貓立且戲。",
            "石鍾孤撐危欲墜，蜃樓矗起見天外。",
            "大眺么麽不足記，神旗鐵壁非一類。",
            "何用獨取汝之名字，豈汝黠且庸。",
            "鼓妖衒怪百里內，使汝生存跌宕安可制。",
            "我初信汝靈，今復知汝凶。",
            "江湖波濤洶湧不一濡汝足，雲霧呼噏陰晴變態猶無窮。",
            "不知造物安用此，徒以動蕩耳目夸兒童。",
            "何時巨靈引手擲汝八荒外，舉頭直見天穹窿。"
        ],
        "tags": [
            "衡山"
        ],
        "title": "龜峰行",
        "id": "ee1b0629-cb19-4767-bbfd-5d1a8dfd839d"
    },
    {
        "author": "韓元吉",
        "paragraphs": [
            "丹陽湖中好風色，晴日波光漾南北。",
            "湖岸人家榆柳行，風颭低昂似迎客。",
            "繫船並岸聊一呼，老農指是官田圩。",
            "長衫紫領數百輩，見我羅拜長嗟吁。",
            "政和回頭五十載，官長築圩宛然在。",
            "東西相望五百圩，有利由來得無害。",
            "官圩民圩奚所拘，此地無田但有湖。",
            "圍湖作田事應爾，底用徹地還龜魚。",
            "民圩不堅自招水，水潦何常鎮如此。",
            "官圩六十里如城，削平爲湖定何理。",
            "請看今來禾上場，七百頃地雲堆黄。",
            "縣官糴米三萬斛，度僧給牒能商量。",
            "我聞此語汗生面，千聞豈如目一見。",
            "吾君神聖坐九重，輕易獻言誰復辨。",
            "却憶吳中初夏時，畚鍤去决湖田圍。",
            "雞驚上籬犬上屋，水至不得携妻兒。",
            "無田赴水均一死，善政養民那得爾。",
            "寄言父老且深耕，爲汝馳書報天子。"
        ],
        "title": "永豐行",
        "id": "15c356f4-abdc-4168-8ff9-c3416ea51d49"
    },
    {
        "author": "韓元吉",
        "paragraphs": [
            "風雨回頭已十日，野花狼籍春可惜。",
            "水深泥滑行路難，但見千山好顔色。",
            "青青稻畦初布秧，人家掩扇蠶事忙。",
            "駕言有程不可駐，鶗鴂一聲歸夢長。"
        ],
        "title": "建德道中",
        "id": "eff2cedf-12f5-4212-83e1-e1112e4f7085"
    },
    {
        "author": "韓元吉",
        "paragraphs": [
            "一水赴壑如奔雷，兩山壁立堅誰開。",
            "山高石限水不去，萬古鬭怒何轟豗。",
            "盤渦散作鍾與釜，往往石上相縈迴。",
            "泓渟歲久深莫測，人言海眼良可猜。",
            "不知蛟龍底無用，局促石竇真窮哉。",
            "未能九土霈一雨，尚與千里清炎埃。",
            "往時金虯墜玉簡，中使奉詔從天來。",
            "百年舊事今寂寞，但有雪浪飛崔嵬。",
            "杜鵑花開蘭正發，雙闕萬丈晴雲堆。",
            "寒聲徹耳心骨爽，凌風一上吹笙臺。"
        ],
        "title": "桐柏觀三井龍潭下爲瀑布",
        "id": "e36ba962-1235-472e-8e2d-da46c8219d1d"
    },
    {
        "author": "韓元吉",
        "paragraphs": [
            "黄鬚鮮卑勇無策，自馳駿馬來窺賊。",
            "賊奴但怪日繞營，起看飛塵已無跡。",
            "寶鞭不惜棄道傍，坐令老嫗知興亡。",
            "百年社稷有天意，奸鋒逆焰徒鴟張。",
            "孤城遺跡森在目，平湖無波春草綠。",
            "却對青山憶謝公，公老猶嫌人姓木。",
            "邊兵已重朝士輕，中原有路何由行。",
            "柙中虎兕不可制，江左夷吾浪得名。"
        ],
        "title": "玩鞭亭",
        "id": "37350810-e4ba-44f8-bf20-2ef49b7f29f0"
    },
    {
        "author": "韓元吉",
        "paragraphs": [
            "魯公之節非一死，其誰碑之子曾子。",
            "魯公之德人未知，其誰堂之張紫微。",
            "繼公作郡五百載，登堂思公宛如在。",
            "江南遺墨處處傳，魯公去作麻姑仙。",
            "一杯相與借風月，但見雲碧開池蓮。",
            "紫微聲名今第一，歸上鸞臺應不日。",
            "笑談千里無兵戎，臨川草木生春風。",
            "他年道傍兒女說，不思魯公思張公。"
        ],
        "title": "魯公堂",
        "id": "d8bcf1a6-a466-4e60-911a-e7d2455de378"
    },
    {
        "author": "韓元吉",
        "paragraphs": [
            "退之手板愧丞相，淵明束带羞督郵。",
            "紛紛雀鼠待一飽，豈若植杖耘西疇。",
            "劉郎大耳最叵信，剛道田園不可求。",
            "摩挲髀肉事鞍馬，堅卧百尺營高樓。",
            "安知南陽扶耒手，談笑爲君分九州。",
            "我來龜溪二三載，此策未辦誠淹留。",
            "喜君負郭有餘地，百金賣劍歸換牛。",
            "樹頭布穀曉相應，築室坐占林塘幽。",
            "詩成使我佳興動，叩角便作商聲謳。",
            "他年釜甑得長滿，區區肯顧監河侯。"
        ],
        "title": "歸耕堂",
        "id": "9615ebf9-885c-4529-a31a-bb2be5a96cb8"
    },
    {
        "author": "韓元吉",
        "paragraphs": [
            "塵埃僕僕日走趨，胸中倒懸一字無。",
            "迫人簿領推不去，眼明忽見千驪珠。",
            "矍然驚呼此詩歟，如醒乍解病獲蘇。",
            "歸來明燈喜無寐，手不忍釋自卷舒。",
            "語新格健意有餘，風骨峭硬中含腴。",
            "猛如橫陣舞刀槊，清若雅宴調笙竽。",
            "我窮已極君益迂，學此似費千金屠。",
            "前有太白後長吉，君家詩名宜復初。",
            "明明天子開石渠，歎我短後追長裾。",
            "時平合第從臣頌，請君早上承明廬。"
        ],
        "title": "李編修器之惠詩卷",
        "id": "0365a320-f707-4a99-a716-c5aeca83199d"
    },
    {
        "author": "韓元吉",
        "paragraphs": [
            "無多酌我蓋司隸，不能滿觴田將軍。",
            "坐中幸免沐猴舞，且復周旋非貴人。",
            "人言勸飲無惡意，君胡作惡使客起。",
            "少陵亦遭田父肘，況我忘形友君子。",
            "從今勿勸亦勿辭，我欲眠時君自歸。",
            "先生一斗一石醉，莫問喧爭與嘲戲。"
        ],
        "title": "少稷勸飲每作色明遠忽拂袖去戲呈",
        "id": "19f17b94-31c9-41c7-9e33-4f4b15413cd1"
    },
    {
        "author": "韓元吉",
        "paragraphs": [
            "讀書堂前霜月明，讀書堂後霜風聲。",
            "主人讀書已萬卷，足踏省戶還專城。",
            "朅來掩關卧不出，左擁韋編右瑶瑟。",
            "似聞天女亦愛靜，便喜蘭房長英物。",
            "我舍應門纔一兒，趙子尤作仙果遲。",
            "白頭相看輒浩歎，玉樹獨滿君家墀。",
            "我歌聲長君且聽，不特交遊幸同姓。",
            "極知玉盎有新醅，每恨金觴乃無柄。",
            "從君泥飲不作難，景物過清天復寒。",
            "犀錢湯餠未免俗，琵琶與箏當合彈。"
        ],
        "title": "戲韓子師",
        "id": "c66c91aa-36be-41ac-820c-8e2a3716b8d9"
    },
    {
        "author": "韓元吉",
        "paragraphs": [
            "憶昔苕溪醉中語，屈指淒涼十寒暑。",
            "紛紜世事去如雲，兩鬢蒼蒼各如許。",
            "春風學省數會面，抗袂吁嗟走塵土。",
            "我慚屢戰不能奇，袖手歸來仆旗鼓。",
            "喜君射策有新功，雙鵠聯翩仍一舉。",
            "胡爲不上金馬門，簿領卑棲猶噲伍。",
            "風前未厭鷫鸘敝，筆下懸玄鳳凰吐。",
            "閩山千里要佳句，應弔雙龍一懷古。",
            "元戎好士見此客，定肅弓刀按歌舞。",
            "素英丹荔雖已過，海珍正可羅樽俎。",
            "鷓鴣勾舟木葉墮，秋晚上寒更風雨。",
            "請君彊飯趣歸程，莫爲梅花思羈旅。"
        ],
        "title": "戲贈范元卿",
        "id": "28ed9388-ed6e-41f3-8880-79b843aa4517"
    },
    {
        "author": "韓元吉",
        "paragraphs": [
            "武夷仙人厭塵埃，金鞭白馬飛崔嵬。",
            "丹砂已就不可識，尚有瑶草分靈栽。",
            "千花剪巧綴密露，秀色不待春風催。",
            "東溪路入三千里，山如舞鳳連翩來。",
            "槍旗未動供採掇，壘鼓夜作空山雷。",
            "蒼虬繞圭龍護璧，面爲鐵石口瓊瑰。",
            "烹煎鬭水出好事，珠瓔玉字相縈迴。",
            "已嗟雙井甘退步，况復日注真難儕。",
            "我來竊食端爲此，把玩一日三徘徊。",
            "手𣂏清泉弔陸子，底用濁酒窮歡咍。",
            "頭風快愈春睡散，老眼尚爲羣書開。",
            "知君此遊更不惡，坐有纖纖時捧杯。"
        ],
        "title": "次韵沈信臣遊龍焙",
        "id": "f61d25ee-2336-45e1-a3f3-3ceb44be881e"
    },
    {
        "author": "韓元吉",
        "paragraphs": [
            "秋風作霜楓葉丹，扁舟未發龍山灣。",
            "山頭窣堵半天出，十年笑我幾往還。",
            "今年結束值重九，愛此山水照高寒。",
            "親朋話別情總厚，兄弟白首仍蒼顔。",
            "相留一笑不易得，爭挈美酒羅盤餐。",
            "登高正爾在高許，下視擾擾真塵寰。",
            "追思姑孰有故事，雅宴亦復同此山。",
            "雖云小異得佳客，主人鬚蝟懷胸奸。",
            "滄波至今洗遺恨，豈若我輩同清歡。",
            "是時郊原新雨足，歷歷煙樹明江干。",
            "放懷自知人境異，極目頓覺天宇寬。",
            "惜無五絃寄妙手，已有征雁橫雲端。",
            "南飛休論九萬里，東游更渡五百灘。",
            "明宵酒醒會相憶，夢繞百級憑飛欄。"
        ],
        "title": "重九日中甫子雲二兄會別龍山",
        "id": "be6518b5-5b5d-4f72-8ab0-20bd1cdeb774"
    },
    {
        "author": "韓元吉",
        "paragraphs": [
            "前年恨君不肯來，今年惜君不肯住。",
            "朝廷多事四十年，愚智由來各千慮。",
            "君來正值求言日，三策直前真諫疏。",
            "詆訶百事推聖學，請復國讎施一怒。",
            "天高聽遠語不酬，袖手翩然尋故步。",
            "我知君是諫諍才，主上聰明得無悞。",
            "一紙底用教鶡冠，百戰應當啟戎輅。",
            "江山千里正風雪，歲月崢嶸倏將暮。",
            "有田可耕屋蓋頭，君計未疏吾亦去。",
            "君歸爲謝武夷君，白馬摇鞭定何處。"
        ],
        "title": "送朱元晦",
        "id": "29fc3515-e48d-4f69-9f5c-7dab6ef74abc"
    },
    {
        "author": "韓元吉",
        "paragraphs": [
            "我公名滿東西川，一持使節幾十年。",
            "橋經萬里坂九折，兒童學語知公賢。",
            "上皇詔下嗟見晚，歸來荷橐趨甘泉。",
            "平生所學欲盡試，新語僅奏囊中篇。",
            "兩淮破碎頼整理，百工蠱敝資鑱鎸。",
            "念公雖老猷自壯，何謂宜去請益堅。",
            "玉音三諭不可挽，一麾且復臨江壖。",
            "宣城景物今更妍，木瓜如瓠栗如拳。",
            "敬亭山下躡遊屐，疊嶂樓中呼酒船。",
            "謝公已往詩句在，公有妙語真齊肩。",
            "却招李白弔杜牧，收攬風月酬雲煙。",
            "中原未復敵未滅，政成請公須著鞭。",
            "吾君有意詢黄髮，廟堂之謀當萬全。"
        ],
        "title": "送許侍郎知宣州",
        "id": "6da1e538-4858-434f-b54c-312b5858417d"
    },
    {
        "author": "韓元吉",
        "paragraphs": [
            "憶昔聞君未相識，春雨繫船吳市側。",
            "逆風白浪不成行，坐聽親朋談歷歷。",
            "豈意飄零晚相見，俱捧江東從事檄。",
            "拙鳩未省厭榆枌，威鳳誰令安枳棘。",
            "今年喜君若有遇，去我還爲遠行役。",
            "一樽忍話故園事，童穉吁嗟髮今白。",
            "君家聲名塞宇宙，翰墨縱橫富奇策。",
            "未容世職踐明光，聊佐輶車司郡國。",
            "衡山洞庭忽在眼，禹牒黄車有遺跡。",
            "詩成不用弔靈均，爲訪桃花招隠客。"
        ],
        "tags": [
            "衡山",
            "洞庭湖"
        ],
        "title": "送蘇季真赴湖北憲司屬官",
        "id": "405d8e52-4ee5-4d3f-9a1c-f2d9d7491039"
    },
    {
        "author": "韓元吉",
        "paragraphs": [
            "孔君一月二十九日醉，太常一年三百五十九日齋。",
            "人生百歲駒過隙，直與外物勞形骸。",
            "君非太常何用爾，監祭有令時當差。",
            "朝廷禮備百神秩，不比媚奧猶燔柴。",
            "念君幾日得閒暇，歸胙饜飫妻奴哇。",
            "重門咫尺不得見，使我有酒空相懷。",
            "憶昔過從水南寺，風廊雪屋靡不偕。",
            "靈山懷玉了在眼，蒼翠突兀石筍鐵柱如籤排。",
            "醉來起舞對山水，狂歌亦和襄陽𥱼。",
            "一時取樂未云足，後會回首何其乖。",
            "今者相逢號朝士，僕僕聽鼓趨天街。",
            "欲觀禮樂問文物，但見鼙鼓鳴江淮。",
            "喜君頭上冠作廌，文筆愈健詩愈佳。",
            "青雲萬里要直氣，幸勿觸狐當觸豺。",
            "我今勃窣百僚後，自覺迂鈍難爲儕。",
            "一杯耳熱不共醉，夜長獨坐燒寒稭。",
            "隔牆降將新授節，絲竹間響駢金釵。",
            "時逢富貴雖可羨，擾擾得失真蠅蝸。",
            "江山到處有佳趣，故應赤舄輸青鞵。",
            "明年春風我欲賦歸去，佇君功成作頌磨蒼崖。"
        ],
        "title": "偶得佳酒懷尹少稷聞其連日致齋在臺作長句寄之",
        "id": "f23f3f42-0d72-43a6-81dd-804f3f3929e4"
    },
    {
        "author": "韓元吉",
        "paragraphs": [
            "昨日風雨今日晴，綠水橋南春水生。",
            "使君元夕罷高宴，亭午邀客花間行。",
            "危亭直上花幾許，水仙夾徑梅縱橫。",
            "不須沈水薰畫戟，簾幕自有香風清。",
            "門前紛紛鳥鵠亂，隠几坐愛寒江明。",
            "憶昨淮南戎馬動，豈謂景物還新正。",
            "遺民歸公十萬口，鼙鼓日日嚴刀兵。",
            "眼看指麾盡摩撫，閭里愁歎成歡聲。",
            "酬功端合侍玉輦，安得坐嘯江干城。",
            "景龍燈火公尚記，耆舊出語兒童驚。",
            "我來兩月濫賓客，況有別駕能詩名。",
            "相從一笑說萬事，重費美酒勤杯觥。",
            "東風摇蕩入煙柳，歌管錯雜催離情。",
            "詔書徵拜那可後，爲公前馬遥相迎。"
        ],
        "title": "方務德元夕不張燈留飲賞梅務觀索賦古風",
        "id": "84c524c8-edfb-42f8-9ab8-da9b35b36af4"
    },
    {
        "author": "韓元吉",
        "paragraphs": [
            "君不見江城梅花春欲動，剪冰仙人作花供。",
            "客來酒盡甘啜醨，常恨公田無秫種。",
            "雪晴梅蘂更可愛，百匝來看地猶凍。",
            "杖藜一笑答春風，豈必鳴鸞與歌鳳。",
            "幽香要自己心清，冷艷不禁還目送。",
            "興來往往得佳句，落紙揮毫字尤縱。",
            "却驚車陣有勍敵，旋結趙叟盟衡雍。",
            "孤芳未省須刻畫，百卉應先厭嘲弄。",
            "我如蟋蟀鳴苦遲，君似驊騮驟難控。",
            "相如上林晚奏雅，靈均喜橘工記諷。",
            "不妨聊繼廣平公，東閣疏枝與君共。"
        ],
        "title": "次韵少稷梅花",
        "id": "be0da253-5a0b-4a5c-997e-40b1e54c0d9c"
    },
    {
        "author": "韓元吉",
        "paragraphs": [
            "君不見紫髯將軍射無敵，志目中眉猶動色。",
            "晚年驚見賣油翁，一綫穿錢曾不失。",
            "人言手熟會當爾，世事由來真一劇。",
            "紛紛刻楮技已窮，厭看人力須天工。",
            "湘妃撫掌漢女笑，爲我試手馮夷宮。",
            "芙渠生葉不自展，胡爲正在阿堵中。",
            "青銅翠羽光相映，莫遣游魚動荷柄。",
            "芳心滿眼誰得知，坐使詩人發嘲詠。",
            "我言羞澀囊久空，井中飛蚨那得逢。",
            "不如青鴨爲銜去，賸買明月酬清風。"
        ],
        "title": "土人池中有新荷戴錢而出者少稷明遠相率賦詩戲作長句",
        "id": "56fda5ba-efb3-4cdb-8635-31ad8a86d418"
    },
    {
        "author": "韓元吉",
        "paragraphs": [
            "廣寒仙子衣作裳，夜從宓妃款英皇。",
            "朝游洛浦暮瀟湘，紅粧翠羽森成行。",
            "仙姿不作時世妝，或凝朝霞豔秋霜。",
            "臨流顧影濯滄浪，游魚屬玉雙鴛鴦。",
            "長庚北斗相低昂，笑中如花語如香。",
            "徘徊醉著清漏長，炯然開奩照湖光。",
            "湖風吹水洒面凉，明珠落佩千鳴璫。",
            "碧筩宛宛中可觴，爲君行歌酌天漿。",
            "瑶池玉井遥相望，歸舟浮空月茫茫。"
        ],
        "title": "觀蓮",
        "id": "80836764-9cf0-44fa-96b4-4ff08c651f48"
    },
    {
        "author": "韓元吉",
        "paragraphs": [
            "江南秋盡猶無菊，只有幽香滿巖谷。",
            "紛紛千樹散黄金，翠葉離披剪寒玉。",
            "繁枝疑從缺月墮，嫩葉不受微風觸。",
            "芳枝冷淡誰與妍，霧雨陰晴自膏沐。",
            "不妨松竹共行伍，要使芝蘭盡臣僕。",
            "小山有句嗟未盡，騷經已斷誰能續。",
            "每至凋零足惆悵，尚喜爐薰駐餘馥。",
            "爲君掃地斗量歸，猶勝胡椒夸百斛。"
        ],
        "title": "同尹少稷賦巖桂",
        "id": "e5afb6cc-4579-414c-af3f-142140d50e72"
    },
    {
        "author": "韓元吉",
        "paragraphs": [
            "荒村日晴雪猶積，繫纜焦公山下石。",
            "江翻斷崖石破碎，瘞鶴千年有遺跡。",
            "瘦藤百級躋上方，浮玉南北江中央。",
            "檣竿如林出煙浦，酒船遠與帆低昂。",
            "老鴟盤風舞江面，殺氣淮南望中見。",
            "神龍只合水底眠，爲洗乾坤起雷電。",
            "觀音巖前竹十尋，大士不死知此心。",
            "醉歸更喚殷七七，賸種好花開鶴林。"
        ],
        "title": "隆興甲申歲閏月游焦山",
        "id": "9333b6a5-000b-4261-9cbc-6830d102f236"
    },
    {
        "author": "韓元吉",
        "paragraphs": [
            "喚渡春潭側，堤彎踏曉晴。",
            "回舟動山影，映日見魚行。",
            "墅遠孤烟出，江深白鷺明。",
            "塵勞消底計，對此覺身輕。"
        ],
        "title": "南劍道中",
        "id": "a7f31293-0fed-4b3f-a4a3-3468cfa828e4"
    },
    {
        "author": "韓元吉",
        "paragraphs": [
            "山靜水逾響，我行清夜中。",
            "月華霜著地，雲影浪摇空。",
            "有酒不惜醉，無人誰與同。",
            "嫦娥搗仙藥，應厭廣寒宮。"
        ],
        "title": "步月",
        "id": "8768fe9c-e0f2-4bf2-b3c5-0c1c93d9c285"
    },
    {
        "author": "韓元吉",
        "paragraphs": [
            "輦路逢端午，今年始賜休。",
            "不知人世暑，還有水軒秋。",
            "花氣晴薰坐，湖光晚逼舟。",
            "明朝又奔走，賸作片時留。"
        ],
        "title": "端午日張園分題",
        "id": "657a6c00-3234-4702-9528-37b01bab74ff"
    },
    {
        "author": "韓元吉",
        "paragraphs": [
            "客少無塵語，官閒省吏文。",
            "醉眠千嶂日，危坐一窗雲。",
            "酒戶時通籍，詩壇漸策勳。",
            "平生不龜手，郢客渾揮斤。"
        ],
        "title": "秋日雜詠六首  其一",
        "id": "f46ba31a-ea83-4382-978b-5696a4bcae39"
    },
    {
        "author": "韓元吉",
        "paragraphs": [
            "草草重陽節，黄花惜未開。",
            "故人猶有酒，行客且銜盃。",
            "日落蛩聲苦，雲低雁影來。",
            "南山足佳氣，獨立意徘徊。"
        ],
        "title": "秋日雜詠六首  其二",
        "id": "483e85bb-aa47-4302-8e8c-f95787c4d2bb"
    },
    {
        "author": "韓元吉",
        "paragraphs": [
            "醉著山堂夢，初凉枕簟清。",
            "秋聲迷夜雨，月色誤天明。",
            "爲客心長慣，思親意未平。",
            "歲華容易晚，寂寞壯心驚。"
        ],
        "title": "秋日雜詠六首  其三",
        "id": "5dce6069-fb17-416e-9815-c7514650564d"
    },
    {
        "author": "韓元吉",
        "paragraphs": [
            "古郡青山合，乘高眼倍寬。",
            "風驚梧葉陣，雨暗菊花團。",
            "凉色宜欹枕，秋光怯凭欄。",
            "向來疏懶意，景物暫相歡。"
        ],
        "title": "秋日雜詠六首  其四",
        "id": "fb0eee64-cb92-4fe4-8668-1b54295b1bcb"
    },
    {
        "author": "韓元吉",
        "paragraphs": [
            "怪底西風別，秋香一夜繁。",
            "攢金差可擬，揉蠟巧能摶。",
            "買地宜多種，移牀且細看。",
            "江南籬菊晚，頼爾慰愁端。"
        ],
        "title": "秋日雜詠六首  其五",
        "id": "ff31a5ff-509b-4656-843b-461ba1467355"
    },
    {
        "author": "韓元吉",
        "paragraphs": [
            "絕壁跨城樓，連天海氣浮。",
            "長空去鳥盡，落日斷雲留。",
            "鼓角深秋壯，山河薄暮愁。",
            "勞生知底所，倚杖寄滄洲。"
        ],
        "title": "秋日雜詠六首  其六",
        "id": "c14f0203-569b-463c-9a37-73452954eb34"
    },
    {
        "author": "韓元吉",
        "paragraphs": [
            "昨夜燈花暗，今晨雨意深。",
            "殘花惟有葉，新笋已成林。",
            "未辦扶頭飲，聊爲擁鼻吟。",
            "興闌幽夢斷，簷際足清音。"
        ],
        "title": "聽雨",
        "id": "b056d75d-e849-4b62-a6ca-77ed4c208f43"
    },
    {
        "author": "韓元吉",
        "paragraphs": [
            "今歲西湖上，經行始此迴。",
            "輕烟認花柳，細雨識樓臺。",
            "春半已多日，官閒能自來。",
            "情知欠樽酒，倚杖且徘徊。"
        ],
        "tags": [
            "西湖"
        ],
        "title": "豐樂樓",
        "id": "8d54de54-332b-4beb-aa44-74d9cb2fc62e"
    },
    {
        "author": "韓元吉",
        "paragraphs": [
            "老去驚時節，春來念物華。",
            "青烟百六日，同社兩三家。",
            "醉著凌風舸，歌成滿路花。",
            "滄江萬里意，獨立送殘霞。"
        ],
        "title": "清明",
        "id": "b26af405-d772-4295-a32d-5df23e95b33b"
    },
    {
        "author": "韓元吉",
        "paragraphs": [
            "著雨柔桑暗，吹風小麥齊。",
            "江深涵日浄，野闊並雲低。",
            "車馬能相問，琴書故可携。",
            "村村花自好，不奈子規啼。"
        ],
        "title": "閒居遣興",
        "id": "9650a5ee-4bc6-4465-9f69-0f06f0234bf2"
    },
    {
        "author": "韓元吉",
        "paragraphs": [
            "丹詔西來急，沿淮次第知。",
            "應嗟饗帝日，却作視師期。",
            "士苦三年戍，人懷四郡悲。",
            "平戎可無策，帷幄定誰咨。"
        ],
        "title": "道中遇停郊祀詔書",
        "id": "3abb4feb-0c6b-4f1c-b712-85ddebab4511"
    },
    {
        "author": "韓元吉",
        "paragraphs": [
            "千載西州路，何人不此行。",
            "山橫桃葉渡，江動石頭城。",
            "天闕雲端聳，秦淮雨後清。",
            "敢論風景異，舉目笑平生。"
        ],
        "title": "建業書事",
        "id": "603f5891-3159-4480-90de-83abe459c92a"
    },
    {
        "author": "韓元吉",
        "paragraphs": [
            "世事日千變，勞生憂患多。",
            "誰知度炎熱，正爾陟嵯峨。",
            "峰矗蓮初綻，崖枯鏡未磨。",
            "江東茲絕險，歎我兩經過。"
        ],
        "title": "過芙蓉對鏡嶺",
        "id": "127808a5-9d9d-4d81-8022-e01a9d69d6bd"
    },
    {
        "author": "韓元吉",
        "paragraphs": [
            "極目慈雲路，看山立少時。",
            "湖光經雨闊，柳色泥煙垂。",
            "琢石觀蹲獸，鎸崖讀斷碑。",
            "西關知底險，撫掌笑兒嬉。"
        ],
        "title": "慈雲嶺",
        "id": "84c11874-222b-4aa6-8139-f11a7710ab05"
    },
    {
        "author": "韓元吉",
        "paragraphs": [
            "意適都忘遠，行歌未覺勞。",
            "崎嶇一徑入，上下數峰高。",
            "嫩白憐新菊，輕紅訝小桃。",
            "歸來情興動，風葉亂蕭騷。"
        ],
        "title": "山行  其一",
        "id": "4cb3a351-e5eb-4c20-bf5f-369132f5a349"
    },
    {
        "author": "韓元吉",
        "paragraphs": [
            "秋盡暑猶劇，今朝凉意新。",
            "輕陰能障日，小雨不生塵。",
            "度壑時投策，看雲一岸巾。",
            "鄰僧問何往，茗果愧情親。"
        ],
        "title": "山行  其二",
        "id": "e8ec4f93-ebf1-40ea-bdec-2ecd7eb7f87a"
    },
    {
        "author": "韓元吉",
        "paragraphs": [
            "俗物祇散意，市朝那復情。",
            "未能蓬島去，且上玉京行。",
            "古洞深無底，幽泉細有聲。",
            "山靈知我意，賸乞片時晴。"
        ],
        "title": "登玉京洞遇雨",
        "id": "564cb09f-3bf9-42fe-a2a8-6bfc39d97d70"
    },
    {
        "author": "韓元吉",
        "paragraphs": [
            "小雨不成雪，凍雲猶沒山。",
            "若無官事縛，聊傍野僧閒。",
            "濁酒間何闊，清遊阻且艱。",
            "相看成冷淡，得句不空還。"
        ],
        "title": "雨中同鄒德飯白雲菴  其一",
        "id": "83c14214-62fc-4792-94cb-77ebd6dcdc9d"
    },
    {
        "author": "韓元吉",
        "paragraphs": [
            "懶惰已成癖，幽尋湖上臺。",
            "應知千里近，動作半年來。",
            "一徑草仍碧，兩山梅未開。",
            "猶憐衝雨濕，路入亂雲堆。"
        ],
        "title": "雨中同鄒德飯白雲菴  其二",
        "id": "e8b01fca-ff2d-48a5-9c57-74c73ae77005"
    },
    {
        "author": "韓元吉",
        "paragraphs": [
            "古寺郊丘側，鐘魚曉未喧。",
            "雙林有遺骨，瑞萼記名園。",
            "粒石嗟餘飯，神槌想叩門。",
            "蠶桑猶有謁，鼓舞動山村。"
        ],
        "title": "龍華寺傅大士真身像",
        "id": "1a899093-fa82-4023-b664-f0e49773e6e0"
    },
    {
        "author": "韓元吉",
        "paragraphs": [
            "八月錢塘岸，江潮晝殷雷。",
            "豈知驚浪涌，不轉此峰來。",
            "古竇深無際，神淵秘莫開。",
            "山靈如愛我，三送雪成堆。"
        ],
        "title": "青陽龍池山潮泉其應有時禱于泉上坐頃三應山中人以爲未有也",
        "id": "83c6ad74-8cbe-4294-bc29-32e909074d03"
    },
    {
        "author": "韓元吉",
        "paragraphs": [
            "借屋復借竹，主人貧可知。",
            "清風時引酒，長日最須棋。",
            "牆缺秋聲過，庭空月影隨。",
            "遥憐對高節，幽獨更題詩。"
        ],
        "title": "寄題尹少稷借竹軒",
        "id": "cd63f9fe-de4d-4977-bb99-9d7e8a39dbc0"
    },
    {
        "author": "韓元吉",
        "paragraphs": [
            "萬古須彌頂，嘗于芥子看。",
            "憐君作書窟，喚客築詩壇。",
            "默識眼界浄，忘憂心地寬。",
            "老來同此味，廣厦任高寒。"
        ],
        "title": "龔敦頤芥隠詩",
        "id": "b1130282-8901-4dd7-8760-d788f26abcab"
    },
    {
        "author": "韓元吉",
        "paragraphs": [
            "設席纔方丈，誰將芥子看。",
            "須彌藏自穩，琥珀拾應難。",
            "脚底芒鞋破，顱邊衲被寒。",
            "遥知八萬座，一笑且團欒。"
        ],
        "title": "僧仲儼芥室",
        "id": "2619908f-25ec-46b7-a89e-8659db4cc3bb"
    },
    {
        "author": "韓元吉",
        "paragraphs": [
            "紫陌猶千里，禪房自一家。",
            "翠深穿小徑，紅濕動迷花。",
            "絡石寒梢亂，欹巖碧幹斜。",
            "春江夜來雨，如爲洗烟霞。"
        ],
        "title": "易安齋",
        "id": "bba8b606-a107-4b80-99c3-664aff7b0a7d"
    },
    {
        "author": "韓元吉",
        "paragraphs": [
            "四海習鑿齒，雲間陸士龍。",
            "酒狂須一石，文好自三冬。",
            "風水客愁遠，烟花春事濃。",
            "還將枕流耳，來聽景陽鐘。"
        ],
        "title": "過松江寄務觀五首  其一",
        "id": "22f108d0-597f-4d3d-8e39-d2016d1037ce"
    },
    {
        "author": "韓元吉",
        "paragraphs": [
            "風浪白如屋，垂虹烟靄間。",
            "清心太湖水，滿眼洞庭山。",
            "放鶴迎人舞，飛鷗伴我閒。",
            "是中有佳句，詩思未容慳。"
        ],
        "tags": [
            "太湖",
            "洞庭湖"
        ],
        "title": "過松江寄務觀五首  其二",
        "id": "952fce21-5603-43ce-9647-19d681d0d45a"
    },
    {
        "author": "韓元吉",
        "paragraphs": [
            "一別未十日，舉頭楊柳黄。",
            "蜂來知酒美，梅度覺船香。",
            "岸幘春容好，翻書晝景長。",
            "無人共談麈，自酌引壺觴。"
        ],
        "title": "過松江寄務觀五首  其三",
        "id": "21cfb759-ef01-4ee1-b0ce-dad5391b6594"
    },
    {
        "author": "韓元吉",
        "paragraphs": [
            "湖岸見亭館，誰家長鎖門。",
            "主人寧好事，淥水但名園。",
            "借我安茅屋，容君共酒樽。",
            "風波正奔走，獨立望江村。"
        ],
        "title": "過松江寄務觀五首  其四",
        "id": "3305e737-1d8a-4254-98fb-5ce4a12a17ba"
    },
    {
        "author": "韓元吉",
        "paragraphs": [
            "並舍盡垂柳，出簷多好花。",
            "獨尋江岸路，靜愛野人家。",
            "水暖分魚子，沙晴蹙荻芽。",
            "放歌吾亦醉，漁戶即生涯。"
        ],
        "title": "過松江寄務觀五首  其五",
        "id": "bba1afef-6e1d-4ed4-b43d-86a185110444"
    },
    {
        "author": "韓元吉",
        "paragraphs": [
            "報陟西樞掾，遥憐勢未行。",
            "葬親嘗有請，去國豈無名。",
            "松菊關心在，江山到眼青。",
            "琵琶洲畔宅，歸計幾時成。"
        ],
        "title": "寄趙德莊二首  其一",
        "id": "f9e80696-24bd-46fe-b83a-9283d57d4f87"
    },
    {
        "author": "韓元吉",
        "paragraphs": [
            "早辱交情厚，年來事輒同。",
            "自知榮宦拙，甘爲好詩窮。",
            "鳬雁且依水，馬牛還信風。",
            "故應懷李白，但欲老江東。"
        ],
        "title": "寄趙德莊二首  其二",
        "id": "d2854366-467c-456d-893e-b1321460f711"
    },
    {
        "author": "韓元吉",
        "paragraphs": [
            "四海雙兄弟，南來幾別離。",
            "未成春草夢，先動白雲思。",
            "涕淚三年隔，風塵數月期。",
            "生涯奔走裏，卜築定何時。"
        ],
        "title": "送子雲五首  其一",
        "id": "a76f87da-680e-4f77-a186-f47cfce989f9"
    },
    {
        "author": "韓元吉",
        "paragraphs": [
            "薄宦何堪遠，兄今奉板輿。",
            "貓頭供美筍，玉板薦嘉魚。",
            "川陸徐行李，暄寒慎起居。",
            "會因回雁足，時一問何如。"
        ],
        "title": "送子雲五首  其二",
        "id": "c7eda40c-2c94-49ce-966d-789a3c4d3b31"
    },
    {
        "author": "韓元吉",
        "paragraphs": [
            "楚國富山水，衡湘千里餘。",
            "人皆思太傅，我獨念三閭。",
            "貧賤真勞矣，功名果命歟。",
            "官閒道林寺，洗眼卧看書。"
        ],
        "title": "送子雲五首  其三",
        "id": "f1c13d36-259f-4cfb-b359-3c167c1e509f"
    },
    {
        "author": "韓元吉",
        "paragraphs": [
            "別意能淒楚，驪駒且緩聽。",
            "百年三過一，萬事醉還醒。",
            "策馬身猶健，看山眼倍青。",
            "東風有底憾，吹柳暗長亭。"
        ],
        "title": "送子雲五首  其四",
        "id": "9c3db08b-688c-4595-b9b5-6213cccc0d84"
    },
    {
        "author": "韓元吉",
        "paragraphs": [
            "水闊湖南道，春深可當遊。",
            "鳥聲喧綠樹，花影趁行舟。",
            "短袖那容舞，良疇不易謀。",
            "有親垂白髮，斂板未應羞。"
        ],
        "title": "送子雲五首  其五",
        "id": "e282f2cb-816d-4265-bda5-bc1553759a6c"
    },
    {
        "author": "韓元吉",
        "paragraphs": [
            "挾筴度春水，絮飛花易闌。",
            "吾衰聊玩世，子壯且勤官。",
            "雨後半篙綠，風生孤棹寒。",
            "慇懃酌雙井，爲試茗芽看。"
        ],
        "title": "送漳赴分寧尉",
        "id": "9b7d07a7-9844-43bf-9e8c-53e5905048b2"
    },
    {
        "author": "韓元吉",
        "paragraphs": [
            "楚尾還重九，荒園菊半花。",
            "因君向姑孰，使我墜烏紗。",
            "更度千秋嶺，休尋萬里沙。",
            "壯年豪氣在，途路莫興嗟。"
        ],
        "title": "送溫伯玉二首  其一",
        "id": "dcedba25-7b90-4543-a077-a9656d4cb93f"
    },
    {
        "author": "韓元吉",
        "paragraphs": [
            "牛渚青山路，衰遲舊往來。",
            "西風動黄葉，朔雪記寒梅。",
            "戍鼓邊城近，樓船猛士催。",
            "然犀不用照，拔劍憶澹臺。"
        ],
        "title": "送溫伯玉二首  其二",
        "id": "c6547f5b-e4e6-4abb-a1a9-95d6473b7606"
    },
    {
        "author": "韓元吉",
        "paragraphs": [
            "客裏親朋別，詩成倍黯然。",
            "春風動花柳，歸路繞雲煙。",
            "共絕過門盜，俱無使鬼錢。",
            "生涯知底許，消息幸頻傳。"
        ],
        "title": "送張仲良二首  其一",
        "id": "a7bfff19-e3e9-4a1d-88fc-07cb2732adf7"
    },
    {
        "author": "韓元吉",
        "paragraphs": [
            "氣概青雲上，聲華碧海邊。",
            "交遊俱得譽，伯仲總能賢。",
            "幕府寧淹薄，諸公肯薦延。",
            "功名第遲速，强飯且加鞭。"
        ],
        "title": "送張仲良二首  其二",
        "id": "62f6681b-32d9-4aee-966b-b218bdd63f29"
    },
    {
        "author": "韓元吉",
        "paragraphs": [
            "一水分他縣，音書近可傳。",
            "飄零俱北客，憔悴各中年。",
            "破屋春風裏，扁舟夜雪前。",
            "故人逢短簿，爲話意茫然。"
        ],
        "title": "送梁士衡歸餘杭  其一",
        "id": "45b21337-0024-4754-9904-f2f690cbcb06"
    },
    {
        "author": "韓元吉",
        "paragraphs": [
            "古寺荒山曲，相過日自宜。",
            "插花狂墮幘，折屐醉爭棋。",
            "世事關情懶，風光逐意移。",
            "歲寒冰斷港，君去復何之。"
        ],
        "title": "送梁士衡歸餘杭  其二",
        "id": "e94af9d5-3d1b-4bfa-9d9d-174297e1c27d"
    },
    {
        "author": "韓元吉",
        "paragraphs": [
            "春水生南澗，吾衰久索居。",
            "三年還作別，數字且頻書。",
            "文史差無負，田園慨未餘。",
            "常存愛民意，門戶有權輿。"
        ],
        "title": "送諒弟丞邵陽",
        "id": "aa33bb6a-bea1-48fb-9803-411720bb1632"
    },
    {
        "author": "韓元吉",
        "paragraphs": [
            "憶昔湖陰道，邊聲日夜聞。",
            "遠峰明積雪，疊鼓墮層雲。",
            "未歎河山異，常憂玉石焚。",
            "三年真一夢，相見且論文。"
        ],
        "title": "送中甫兄之淮南  其一",
        "id": "d5937691-85fe-4a05-83cc-28e424719044"
    },
    {
        "author": "韓元吉",
        "paragraphs": [
            "老惜親朋別，貧知客寓愁。",
            "青燈耿遥夜，濁酒對窮秋。",
            "寒日催征騎，新霜倚縣樓。",
            "因君問淝水，莫渡北來舟。"
        ],
        "title": "送中甫兄之淮南  其二",
        "id": "dd9fe523-7d9f-4fe7-9e06-ecd9cf643938"
    },
    {
        "author": "韓元吉",
        "paragraphs": [
            "四十纔生子，今年亦效官。",
            "國恩期共報，世路覺尤難。",
            "簿領猶應暇，詩書且細觀。",
            "傳家門戶立，即此慰衰殘。"
        ],
        "title": "淲赴貴池簿",
        "id": "46554844-fa26-4316-a085-f135e4c68da6"
    },
    {
        "author": "韓元吉",
        "paragraphs": [
            "每惜春光去，生憎鶗鴂鳴。",
            "倦遊心易賞，多病戍仍更。",
            "風雨山花過，池塘野水生。",
            "買牛歸問舍，此計會應成。"
        ],
        "title": "次韵子雲春日見懷二首  其一",
        "id": "7fd2fd5b-3fdd-4c4e-94f0-1fdd95f60733"
    },
    {
        "author": "韓元吉",
        "paragraphs": [
            "山寺鶑花裏，懸知載酒行。",
            "青春隨夢斷，白髮伴愁生。",
            "爛醉真吾事，忘機豈世情。",
            "書來得佳句，雙眼暫增明。"
        ],
        "title": "次韵子雲春日見懷二首  其二",
        "id": "7e3d9408-a536-4c51-9fe9-bbf7336619a0"
    },
    {
        "author": "韓元吉",
        "paragraphs": [
            "頡利何時縛，康居久未灰。",
            "天威如自震，敵勢不難摧。",
            "日月丹心在，風塵白眼開。",
            "受降城旋築，且緩羽書來。"
        ],
        "title": "次韵張晉彥書事",
        "id": "a0e17369-407b-435c-b819-20f47fcedb13"
    },
    {
        "author": "韓元吉",
        "paragraphs": [
            "鬭雀嗟窮巷，鳴騶枉故人。",
            "塵埃生破甑，風雨墊烏巾。",
            "別久情逾厚，詩來語更新。",
            "囊空得珠玉，此段不全貧。"
        ],
        "title": "次韵任信儒見過",
        "id": "6d60c811-1312-4225-a157-cab69de459bc"
    },
    {
        "author": "韓元吉",
        "paragraphs": [
            "行樂須春事，微官日自忙。",
            "輕雲弄天色，細雨出風光。",
            "筠甲連山破，林髯夾道蒼。",
            "擬尋花島去，更待茗芽香。"
        ],
        "title": "次韵趙任卿至北苑二首  其一",
        "id": "2c145d44-90e4-45a7-994e-5be4ecc84568"
    },
    {
        "author": "韓元吉",
        "paragraphs": [
            "好雨驚連夜，疏鐘喜報晨。",
            "池心春漲綠，花面曉粧勻。",
            "野渡經年別，官茶幾焙新。",
            "風光爲傳語，何事曲江濱。"
        ],
        "title": "次韵趙任卿至北苑二首  其二",
        "id": "e63565e2-46b5-461c-8f62-21842e3d0794"
    },
    {
        "author": "韓元吉",
        "paragraphs": [
            "臘近千門雪，風高一夜晴。",
            "醉餘和被擁，夢破覺窗明。",
            "鼙鼓三年戍，關河萬里情。",
            "應憐鐵甲冷，烽火未須驚。"
        ],
        "title": "次韵魯如暉雪晴",
        "id": "179139fd-c1c6-4eec-b12c-949fee1074d8"
    },
    {
        "author": "韓元吉",
        "paragraphs": [
            "七十古稀有，君今還倦游。",
            "危機直虎口，薄利祇蠅頭。",
            "黄髮宜登用，清時忍退休。",
            "遥知江上宅，聊近水邊鷗。"
        ],
        "title": "次韵金元鼎新年七十  其一",
        "id": "103f94e7-0653-4afc-bfa9-63fd64f7e5f2"
    },
    {
        "author": "韓元吉",
        "paragraphs": [
            "論文傾滿座，嗜酒見天真。",
            "舊愜李君馭，今懷王翰鄰。",
            "歡情知老大，詩話倍清新。",
            "莫作懸車念，滔滔且問津。"
        ],
        "title": "次韵金元鼎新年七十  其二",
        "id": "f6bcd8da-d95a-4da6-9303-53f1a14e8821"
    },
    {
        "author": "韓元吉",
        "paragraphs": [
            "奧學餘家法，宏材邁古風。",
            "剸煩樽俎上，禦侮笑談中。",
            "勳業中興殿，規模大駕宮。",
            "哀聞父老泣，遺愛六州同。"
        ],
        "title": "葉少保挽詞六首  其一",
        "id": "88c54131-1c01-4e83-80e9-6a206043b4ae"
    },
    {
        "author": "韓元吉",
        "paragraphs": [
            "望實諸公右，文章百代師。",
            "匡時存詔令，謀國見丞疑。",
            "易識悲麟意，難追吐鳳辭。",
            "門生滿天下，誰繼蔡邕碑。"
        ],
        "title": "葉少保挽詞六首  其二",
        "id": "8d459e5b-a03c-40e2-93a2-a79c892b22d0"
    },
    {
        "author": "韓元吉",
        "paragraphs": [
            "宦達平生早，高年及引歸。",
            "安車榮絳節，黄髮遽衰衣。",
            "未致生芻奠，俄驚薤露晞。",
            "孝心天地惻，相望兩靈幃。"
        ],
        "title": "葉少保挽詞六首  其三",
        "id": "0697ecee-6de3-40b0-8e3f-459c011a264e"
    },
    {
        "author": "韓元吉",
        "paragraphs": [
            "精舍湖山外，天開萬石林。",
            "五車娛晚歲，一壑遂初心。",
            "激水穿巖竇，栽花繞澗陰。",
            "佳名端不朽，揮淚記登臨。"
        ],
        "title": "葉少保挽詞六首  其四",
        "id": "a77a7a2d-a546-4ea3-bfba-d319a560214e"
    },
    {
        "author": "韓元吉",
        "paragraphs": [
            "翰墨通家舊，吁嗟大父時。",
            "追隨千里駕，酬唱百篇詩。",
            "小器慚非遠，孤童誤見奇。",
            "慇懃授簡意，敢負昔年期。"
        ],
        "title": "葉少保挽詞六首  其五",
        "id": "27340ba9-f0b3-4fd6-a4bc-8051f38dc3e1"
    },
    {
        "author": "韓元吉",
        "paragraphs": [
            "憶罷儀曹試，登門語更親。",
            "故懷如昨日，一醉賞餘春。",
            "佳句猶霑墨，遺編竟掩塵。",
            "烟雲變朝暮，感慨獨傷神。"
        ],
        "title": "葉少保挽詞六首  其六",
        "id": "b6067899-11fe-450f-bb32-4a47d338e3a4"
    },
    {
        "author": "韓元吉",
        "paragraphs": [
            "世學推東楚，文名冠異科。",
            "弟兄聯玉筍，父子擅金坡。",
            "籌幄淵謀在，陪京惠愛多。",
            "無因奠雞酒，清淚灑江波。"
        ],
        "title": "故資政殿大學士樞密洪公挽詞二首  其一",
        "id": "804be653-465a-4ca1-a8fa-845c040b74d2"
    },
    {
        "author": "韓元吉",
        "paragraphs": [
            "甲第湖山美，人知小隠名。",
            "天方開樂土，地忽起佳城。",
            "祕殿疏殊渥，珍臺錫異榮。",
            "勳勞纔右府，曾未陟魁衡。"
        ],
        "title": "故資政殿大學士樞密洪公挽詞二首  其二",
        "id": "61406efa-74e8-4721-8d28-702309b273dd"
    },
    {
        "author": "韓元吉",
        "paragraphs": [
            "拱揖消狂寇，從容奉兩宮。",
            "臨危幾謝傅，忍事實婁公。",
            "陶冶無偏黨，經綸盡樸忠。",
            "再來金鼎地，高卧亦成功。"
        ],
        "title": "故贈太師丞相文恭陳公挽詞三首  其一",
        "id": "88d62a2c-303c-4680-9da4-3c936aad5d44"
    },
    {
        "author": "韓元吉",
        "paragraphs": [
            "扶疾祗嚴詔，邦基整屢危。",
            "紫宸朝奏事，黄閣暮興悲。",
            "德望儀千載，恩榮冠一時。",
            "石龜山下路，誰爲記豐碑。"
        ],
        "title": "故贈太師丞相文恭陳公挽詞三首  其二",
        "id": "335f9219-1b79-48cb-acb5-a5c758733368"
    },
    {
        "author": "韓元吉",
        "paragraphs": [
            "凜凜循良吏，休休一介臣。",
            "投艱推宇量，禦侮頼精神。",
            "給侍恩雖渥，懷歸志莫伸。",
            "平泉開甲第，花木未經春。"
        ],
        "title": "故贈太師丞相文恭陳公挽詞三首  其三",
        "id": "b1c486e2-28d8-4d1e-9ad2-ff239798b088"
    },
    {
        "author": "韓元吉",
        "paragraphs": [
            "宿衛登環尹，榮恩四十春。",
            "威名傳瀚海，功烈上麒麟。",
            "却敵凝山岳，臨機妙鬼神。",
            "中興奉朝請，勞舊總無人。"
        ],
        "title": "故太師和王挽詩三首  其一",
        "id": "ec2442e8-766a-43be-8ccd-b131957ea470"
    },
    {
        "author": "韓元吉",
        "paragraphs": [
            "淮右偏師出，江津督府開。",
            "橐臯賊陣蹙，瓜步敵鋒摧。",
            "寶劍疇能舉，神旗悵莫回。",
            "悲風苕水路，千載有餘哀。"
        ],
        "title": "故太師和王挽詩三首  其二",
        "id": "9d7ca35b-ea30-459a-bc11-ec2233cd70e1"
    },
    {
        "author": "韓元吉",
        "paragraphs": [
            "甲第神京冠，王封異姓優。",
            "風雲開傑閣，水月轉芳洲。",
            "種玉階庭盛，揮金族緒周。",
            "諸郎自持橐，衮衮尚公侯。"
        ],
        "title": "故太師和王挽詩三首  其三",
        "id": "97bfd0fb-9c73-4c84-83c6-1659aa680549"
    },
    {
        "author": "韓元吉",
        "paragraphs": [
            "風采儀三院，循良著六州。",
            "譽高青瑣闥，名動紫雲樓。",
            "經世餘閎議，興邦閟遠猷。",
            "君王問黄髮，柱石可能留。"
        ],
        "title": "致政龍圖給事吳公挽詞二首  其一",
        "id": "37073efc-69d4-4b3b-967f-ef835d04c58c"
    },
    {
        "author": "韓元吉",
        "paragraphs": [
            "勇退湖山地，心期白傅論。",
            "仙風占蒼嶺，樂土並桃源。",
            "壯節傳交舊，儒科付子孫。",
            "脩齡纔八十，殄瘁只聲吞。"
        ],
        "title": "致政龍圖給事吳公挽詞二首  其二",
        "id": "c264d1b9-0fb3-43c4-892f-86ec288f8883"
    },
    {
        "author": "韓元吉",
        "paragraphs": [
            "磊落南州士，家聲二百年。",
            "失身幾利吻，得路已華顛。",
            "青瑣元虛位，黄扉久佇賢。",
            "九原寧可作，東望益潸然。"
        ],
        "title": "致政龍圖給事徐公挽詞二首  其一",
        "id": "b0df05a4-a1f4-447d-b340-469059d82faf"
    },
    {
        "author": "韓元吉",
        "paragraphs": [
            "今代詢黄髮，臨雍缺盛儀。",
            "久從曾釜樂，俄重鯉庭悲。",
            "德履嗟如在，功名誤見期。",
            "平生拄頤劍，聊掛墓門枝。"
        ],
        "title": "致政龍圖給事徐公挽詞二首  其二",
        "id": "ffda40d8-c90a-4f2f-8fa5-c730d5a8c44e"
    },
    {
        "author": "韓元吉",
        "paragraphs": [
            "製邑騰嘉譽，升平遂一州。",
            "雍容持從橐，慷慨動宸旒。",
            "相業看調鼎，兵機久運籌。",
            "勳庸元未究，湖海淚空流。"
        ],
        "title": "葉夢錫丞相挽詞二首  其一",
        "id": "c4e0b1b4-a0a6-4804-afb6-576adbd046df"
    },
    {
        "author": "韓元吉",
        "paragraphs": [
            "味道蘇仙井，言歸鬢尚青。",
            "僅周新甲子，還仰舊儀刑。",
            "祕殿欣疏寵，華鐘待勒銘。",
            "追隨樽酒地，愁絕最高亭。"
        ],
        "title": "葉夢錫丞相挽詞二首  其二",
        "id": "9abe5665-370c-4966-9df1-29a09ed5bea4"
    },
    {
        "author": "韓元吉",
        "paragraphs": [
            "身致高門重，心無闇室欺。",
            "臧孫宜有後，伯道乃無兒。",
            "千載君如此，流年疾若斯。",
            "寧無百人贖，遂作九原悲。"
        ],
        "title": "挽任諫議詞二首  其一",
        "id": "80692d9c-3400-4e04-97af-7df26fbcf0d6"
    },
    {
        "author": "韓元吉",
        "paragraphs": [
            "凜凜諍臣節，恂恂循吏名。",
            "世嗟陽諫議，人憶謝宣城。",
            "優詔纔三接，嘉言未一行。",
            "清霜數行淚，豈爲故人傾。"
        ],
        "title": "挽任諫議詞二首  其二",
        "id": "35be4ed6-1044-46fe-b84c-f9e3ab1a4243"
    },
    {
        "author": "韓元吉",
        "paragraphs": [
            "未冠登華選，高文動漢廷。",
            "持身嚴榘席，慮世炳丹青。",
            "庶府咨沿革，諸儒見典型。",
            "空嗟廊廟略，不上鼎彝銘。"
        ],
        "title": "故端明尚書汪公挽詞二首  其一",
        "id": "dd2f36d7-64cd-4df6-bf78-098d3c46cefb"
    },
    {
        "author": "韓元吉",
        "paragraphs": [
            "獻納高門地，君王識履聲。",
            "閩山歌惠政，蜀道憺威名。",
            "逝矣嗟天命，誰歟總國成。",
            "弟兄無六十，殄瘁亦堪驚。"
        ],
        "title": "故端明尚書汪公挽詞二首  其二",
        "id": "1e199693-153d-4772-b7b9-6768f1bcb32c"
    },
    {
        "author": "韓元吉",
        "paragraphs": [
            "海內循良政，高名實吏師。",
            "銅符嘗五換，玉節更三持。",
            "慷慨平戎策，雍容聖德詩。",
            "甘泉僅持橐，功不負明時。"
        ],
        "title": "致政許侍郎挽詞二首  其一",
        "id": "ecc22a9d-5d52-49ef-b978-1eb453278bff"
    },
    {
        "author": "韓元吉",
        "paragraphs": [
            "蜀道煩司馬，宣城屈謝公。",
            "風行萬里外，身老十年中。",
            "厚德今疇繼，深知昔誤蒙。",
            "佳城閟千載，雞酒恨何窮。"
        ],
        "title": "致政許侍郎挽詞二首  其二",
        "id": "fb4023aa-6c00-45f3-97a0-c3cf051e2905"
    },
    {
        "author": "韓元吉",
        "paragraphs": [
            "政譽京江口，威名峴首山。",
            "折衝章貢外，制勝漢淮間。",
            "零落金閨彥，淒涼玉笋班。",
            "文章與功業，未老竟長閒。"
        ],
        "title": "故宮使待制侍郎陳公挽詞二首  其一",
        "id": "f419da5f-6a17-437b-a22a-7e2c8df38e52"
    },
    {
        "author": "韓元吉",
        "paragraphs": [
            "結綬同郎省，幽居願卜鄰。",
            "攖寧良自適，坎壈遂無伸。",
            "壯志嗟猶在，交情晚更親。",
            "秋風敬亭路，西望一霑巾。"
        ],
        "title": "故宮使待制侍郎陳公挽詞二首  其二",
        "id": "1504895c-f014-4637-a3a2-7111cef08af6"
    },
    {
        "author": "韓元吉",
        "paragraphs": [
            "忠孝全家法，清修極道腴。",
            "雍容調庶政，談笑靖邊隅。",
            "許國心猶壯，安時貌不枯。",
            "脩齡纔七十，誰爲隔黄壚。"
        ],
        "title": "故宮使參政觀文錢公挽詞二首  其一",
        "id": "87b65d7c-e816-46a7-940d-97fab5a0f90d"
    },
    {
        "author": "韓元吉",
        "paragraphs": [
            "甲第依香火，棲心不離禪。",
            "頤神雖綠野，紀績自凌烟。",
            "榮觀丹丘外，真遊弱水邊。",
            "佳城近劉阮，覺路有飛仙。"
        ],
        "title": "故宮使參政觀文錢公挽詞二首  其二",
        "id": "d14279cd-7d9d-4b1e-8ee7-755f27f57ea5"
    },
    {
        "author": "韓元吉",
        "paragraphs": [
            "海內推耆德，朝端藹直聲。",
            "金輝餘烈火，玉價自連城。",
            "正色消羣枉，高風聳後生。",
            "君王問黄髮，猶僅陟台衡。"
        ],
        "title": "故致政參政大資張公挽詞三首  其一",
        "id": "14ec6132-215e-48ce-8ad7-578c2905fa19"
    },
    {
        "author": "韓元吉",
        "paragraphs": [
            "益部煩分陝，金陵起御戎。",
            "逢時身已病，憂國志彌忠。",
            "廊廟訏謨外，丘園夢寐中。",
            "彈冠與歸老，盛節有初終。"
        ],
        "title": "故致政參政大資張公挽詞三首  其二",
        "id": "0e24f943-aee0-461a-9be8-7533971032e0"
    },
    {
        "author": "韓元吉",
        "paragraphs": [
            "憶荷公車薦，多慚識面求。",
            "驚心異生死，倒指十春秋。",
            "國士懷青眼，門生慨白頭。",
            "束芻催老淚，東與大江流。"
        ],
        "title": "故致政參政大資張公挽詞三首  其三",
        "id": "c2d99d4b-f5df-4966-af43-0b8b226baa5d"
    },
    {
        "author": "韓元吉",
        "paragraphs": [
            "作吏餘家法，臨民有古風。",
            "政推平易外，人在典型中。",
            "道擬莊生合，年幾衛武同。",
            "清時記耆舊，揮淚楚江東。"
        ],
        "title": "挽曾伯充大夫詞二首  其一",
        "id": "dce2589d-27e3-4c5b-917e-3cdf2d18e611"
    },
    {
        "author": "韓元吉",
        "paragraphs": [
            "宦達雖無意，安榮自一門。",
            "剖符看令子，曳綬及諸孫。",
            "盛德清難繼，高風俗爲敦。",
            "葬車駢百兩，歸卧九華根。"
        ],
        "title": "挽曾伯充大夫詞二首  其二",
        "id": "bfdb72f7-193e-47a0-86ca-b10b9e8f6839"
    },
    {
        "author": "韓元吉",
        "paragraphs": [
            "壯歲分符節，飛騰四十春。",
            "吁嗟循吏傳，無復老成人。",
            "三輔勤勞舊，西清寵數新。",
            "青山問何許，猶與謝公鄰。"
        ],
        "title": "方務德侍郎挽詞二首  其一",
        "id": "3dbf5680-b549-4fc8-b8db-5c4af14e2397"
    },
    {
        "author": "韓元吉",
        "paragraphs": [
            "上聖詢黄髮，清時慨莫留。",
            "居中二千石，典外十三州。",
            "禁闥多閎議，籌幃裕遠猷。",
            "交親半天下，注海淚空流。"
        ],
        "title": "方務德侍郎挽詞二首  其二",
        "id": "8325ea79-b460-4a6c-ad6a-096d824d0632"
    },
    {
        "author": "韓元吉",
        "paragraphs": [
            "道學尊閭里，衣冠見偉人。",
            "鷄羣真野鶴，麕角目祥麟。",
            "讜論追前輩，清時識諍臣。",
            "他年激貪懦，風動霅溪濱。"
        ],
        "title": "周元特詹事挽詞二首  其一",
        "id": "019ce999-80a2-4731-9516-1796604404b7"
    },
    {
        "author": "韓元吉",
        "paragraphs": [
            "黄髮趨嚴詔，青宮啟太微。",
            "園公方入侍，疏傅已言歸。",
            "奏牘三千在，流年七十稀。",
            "無從奠鷄酒，老疾只沾衣。"
        ],
        "title": "周元特詹事挽詞二首  其二",
        "id": "872e77df-4ce9-476f-b490-0af59e35bec8"
    },
    {
        "author": "韓元吉",
        "paragraphs": [
            "南渡推人物，彝常有世家。",
            "州麾三上最，使節五分華。",
            "通籍恩初渥，登車病已加。",
            "甘泉垂入侍，華屋漫興嗟。"
        ],
        "title": "挽徐敦濟郎中詞二首  其一",
        "id": "c742b7fe-33fe-4983-b282-70788fd6368b"
    },
    {
        "author": "韓元吉",
        "paragraphs": [
            "强學三冬足，高談四座傾。",
            "書成唐北海，文似漢西京。",
            "籌幄嘗裨畫，星曹僅掛名。",
            "生芻纔一束，聊寄淚縱橫。"
        ],
        "title": "挽徐敦濟郎中詞二首  其二",
        "id": "5cd17096-cba0-4b5d-aa4b-23b69ea679aa"
    },
    {
        "author": "韓元吉",
        "paragraphs": [
            "節槩存先烈，文才藹儁聲。",
            "弟兄聯膴仕，父子擅英名。",
            "密勿棲郎省，光華擁使旌。",
            "甘泉虛從橐，曾未席恩榮。"
        ],
        "title": "挽傅安道郎中詞二首  其一",
        "id": "74ef8f19-0602-4efd-bda7-479148250731"
    },
    {
        "author": "韓元吉",
        "paragraphs": [
            "蚤負凌雲氣，長懷流水音。",
            "詞場俱白首，世路只丹心。",
            "妙語空成誦，懽盟詎可尋。",
            "泉山幾千里，涕淚俱霑襟。"
        ],
        "title": "挽傅安道郎中詞二首  其二",
        "id": "0e967aa8-6e77-46d5-b1b4-687b21fae587"
    },
    {
        "author": "韓元吉",
        "paragraphs": [
            "淡墨標名早，飛騰僅石渠。",
            "學傳外家藴，論合古人餘。",
            "議本楓宸疏，評和相第書。",
            "忠言與危行，青史未應虛。"
        ],
        "title": "范泉州挽詞二首  其一",
        "id": "1e8037e5-b536-444a-94d8-81758028bb5e"
    },
    {
        "author": "韓元吉",
        "paragraphs": [
            "玉節江南道，銅符海上州。",
            "登車人自化，截鐙士爭留。",
            "不作田園計，長懷世事憂。",
            "秋風閉黄壤，誰爲子孫謀。"
        ],
        "title": "范泉州挽詞二首  其二",
        "id": "ec84a925-dbfa-454d-a328-77cb790f5e5b"
    },
    {
        "author": "韓元吉",
        "paragraphs": [
            "左學馳聲舊，中朝得錄初。",
            "宏材知底用，壯志亦成虛。",
            "歸旐三千遠，親年八十餘。",
            "蒼天誰與問，行路亦欷歔。"
        ],
        "title": "挽張元幹國錄詞二首  其一",
        "id": "8b8018df-2d39-4f82-81ff-689ca3892c43"
    },
    {
        "author": "韓元吉",
        "paragraphs": [
            "一第固已晚，九遷人共期。",
            "功名雖有命，壽考獨無時。",
            "門士韜珪璧，諸郎襲禮詩。",
            "他年振儒學，猶慰九原悲。"
        ],
        "title": "挽張元幹國錄詞二首  其二",
        "id": "27ad53b7-44b9-4194-b1a9-3035f5617cad"
    },
    {
        "author": "韓元吉",
        "paragraphs": [
            "蚤擅奇童譽，中蜚處士聲。",
            "談鋒粲開闔，筆力妙縱橫。",
            "主聖由言悟，官清以諫名。",
            "故交零落盡，老淚與河傾。"
        ],
        "title": "尹少稷挽詞二首  其一",
        "id": "9348ff5c-cc75-4a9c-beba-4a42ecc7941d"
    },
    {
        "author": "韓元吉",
        "paragraphs": [
            "今代賢良策，中興未一陳。",
            "文章如漢士，家世亦齊人。",
            "遇合嗟云晚，忠嘉慨莫伸。",
            "朔風吹墓草，毀譽付千春。"
        ],
        "title": "尹少稷挽詞二首  其二",
        "id": "912dc2e1-827d-40ef-86c6-959f3d324756"
    },
    {
        "author": "韓元吉",
        "paragraphs": [
            "奧學窮千古，奇文擅兩都。",
            "功名一盃酒，身世五車書。",
            "未奏揚雄賦，長懷仲舉輿。",
            "溪塘巖下水，豈羨石爲渠。"
        ],
        "title": "毛平仲挽詞二首  其一",
        "id": "7a2ec4fc-6c14-4aa6-930c-50b62f48a200"
    },
    {
        "author": "韓元吉",
        "paragraphs": [
            "蚤歲聞嘉譽，論交鬢已絲。",
            "長言雖面隔，千里但心期。",
            "故壘生芻奠，塵編幼婦辭。",
            "倚天長劍在，欲掛漫興悲。"
        ],
        "title": "毛平仲挽詞二首  其二",
        "id": "b960a967-a1f5-49c5-b307-0cce2188e0bb"
    },
    {
        "author": "韓元吉",
        "paragraphs": [
            "德履無遺恨，絃歌有去思。",
            "養親三釜樂，作郡十年遲。",
            "壯志沈黄壤，英遊閉赤墀。",
            "豐碑頌遺愛，誰爲繼羅池。"
        ],
        "title": "宋傳道挽詞二首  其一",
        "id": "72114f83-17f2-4ced-83eb-ab5984d57f35"
    },
    {
        "author": "韓元吉",
        "paragraphs": [
            "留落東州彥，相期幸卜鄰。",
            "筒詩餘唱永，樽酒記情親。",
            "舊國歸無日，諸鄉見有人。",
            "佳城千載恨，雪涕楚江濱。"
        ],
        "title": "宋傳道挽詞二首  其二",
        "id": "aa7d0c32-680d-468b-b99c-37705766380a"
    },
    {
        "author": "韓元吉",
        "paragraphs": [
            "諸父聯丞弼，元夫總化鈞。",
            "光華人莫並，恭儉古無倫。",
            "沐國三茅土，儀家五鳳麟。",
            "塗車閭里慟，矧此故園親。"
        ],
        "title": "故秦國太夫人鄧氏挽詞",
        "id": "76b20307-8431-4651-8e0c-8ce466ebafae"
    },
    {
        "author": "韓元吉",
        "paragraphs": [
            "望族尚書舊，宜家藹縉紳。",
            "無人知善教，有子冠鴻鈞。",
            "箕箒惟安禮，詩書不待鄰。",
            "鴟堂萬鍾養，風木倍悲辛。"
        ],
        "title": "信國太夫人慕容氏挽詞",
        "id": "6e4413f4-009d-4c83-b7d4-69788897cc3e"
    },
    {
        "author": "韓元吉",
        "paragraphs": [
            "金殿春風策雋賢，上林弧矢更爭先。",
            "不辭老懦聊推轂，要見飛騰總著鞭。",
            "勳業肇端登鳳沼，詞章接武侍甘泉。",
            "明年貢籍還增倍，定作東州盛事傳。"
        ],
        "title": "鹿鳴宴",
        "id": "51629fdc-4b6f-457d-8884-8d0ba9e7b54e"
    },
    {
        "author": "韓元吉",
        "paragraphs": [
            "南北驅馳老病身，不堪節物更催人。",
            "梅梢白白猶藏臘，蔬甲青青便作春。",
            "鐵馬漸欣邊塞靜，土牛還祝歲時新。",
            "聖朝文物從茲始，元日郊丘得上辛。"
        ],
        "title": "立春感懷",
        "id": "a0a01392-ae5d-4943-9271-5f144415a2b7"
    },
    {
        "author": "韓元吉",
        "paragraphs": [
            "苦寒無那歲崢嶸，一夜陰風雪滿城。",
            "莫問牛羊迂使節，却思鵝鴨溷軍聲。",
            "庭空賸喜羅琪樹，履敝猶堪步玉京。",
            "更碾新芽試湯火，從來冷淡是書生。"
        ],
        "title": "喜雪",
        "id": "dcb943bd-438e-449a-8154-259f0c713d40"
    },
    {
        "author": "韓元吉",
        "paragraphs": [
            "瑶山直上玉梯橫，不用銀花散火城。",
            "著柳共看飛絮動，打窗渾作亂蚊聲。",
            "路尋鸞鶴天疑近，石壅鯨鯢觀易京。",
            "便擬乘風跨滄海，更須新月趁潮生。"
        ],
        "title": "元夕再用韵",
        "id": "b1506bc8-186d-47f9-9709-b3214b727c8a"
    },
    {
        "author": "韓元吉",
        "paragraphs": [
            "霏霏小雨映煙光，睡起文書正滿牀。",
            "芍藥倚階纔弄色，酴醿堆架漸吹香。",
            "林端好鳥猶相應，葉底殘花欲自藏。",
            "便覺春風如我老，須君駐世有奇方。"
        ],
        "title": "春日",
        "id": "b471dfea-e12b-417f-80f0-1765818006b4"
    },
    {
        "author": "韓元吉",
        "paragraphs": [
            "杜陵愛飲覓南鄰，我亦顛狂不奈貧。",
            "漸有好花宜過雨，應須美酒細酬春。",
            "十年鄉國無窮思，千里江湖未老身。",
            "莫向空中厭愁寂，杏梢桃葉一番新。"
        ],
        "title": "春日山中",
        "id": "366c9822-d0a1-4129-bb3e-4e9a526b998d"
    },
    {
        "author": "韓元吉",
        "paragraphs": [
            "菊枝萱草亂庭隅，旋卷疏簾卧看書。",
            "枕簟凉生秋雨後，軒窗睡足晚風初。",
            "官閒自愛門無轍，計拙猶慚食有魚。",
            "莫遣功名心易老，只應湖海氣難除。"
        ],
        "title": "雨後睡起有懷",
        "id": "3098dc0f-efed-4cef-9bae-57f52a6f7886"
    },
    {
        "author": "韓元吉",
        "paragraphs": [
            "書史懸知伴此生，敢求身外百年名。",
            "青燈又暗吹窗雨，流水長聞入夜聲。",
            "玩世久忘榮辱累，定交諳盡死生情。",
            "翛然隠几焚香坐，不獨心清境亦清。"
        ],
        "title": "夜坐聞窗下水聲",
        "id": "31c3bcc5-c47b-4802-b893-189766bdbc90"
    },
    {
        "author": "韓元吉",
        "paragraphs": [
            "窗外幽花無數生，亂紅相映不知名。",
            "長條自轉風前影，別壑還添雨後聲。",
            "閉戶苦無佳客語，披書聊慰古人情。",
            "詩成步逐山腰月，相對茅簷夜色清。"
        ],
        "title": "曉霽再用前韵二首  其一",
        "id": "d54ce30c-1e40-4331-b40a-d00701670dd4"
    },
    {
        "author": "韓元吉",
        "paragraphs": [
            "新筍成行嫩菊生，故人爲作小軒名。",
            "十年敢有旌麾意，兩部空遺鼓吹聲。",
            "世事如塵紛過眼，風光和酒最關情。",
            "曲肱不作南柯夢，槐影陰陰枕簟清。"
        ],
        "title": "曉霽再用前韵二首  其二",
        "id": "f95aa4d1-d473-45cd-9de2-69ab4cae4ac8"
    },
    {
        "author": "韓元吉",
        "paragraphs": [
            "烏鵲無聲夜向闌，空庭插竹巧誰看。",
            "長生殿裏金釵暖，百子池邊五縷寒。",
            "夢破清風吹雨脚，醉餘新月上林端。",
            "閒來不辨論時節，賸喜秋花共夕餐。"
        ],
        "title": "七夕亞之置酒再用前韵",
        "id": "3080a508-b8ce-4efe-89ab-a2e296f35ea8"
    },
    {
        "author": "韓元吉",
        "paragraphs": [
            "茱萸滿把半青紅，强擬登臨少客同。",
            "碧樹池塘秋色裏，黄花時節雨聲中。",
            "官閒覓句能消日，酒薄看山尚怯風。",
            "高李故人今健否，一樽懷古意無窮。"
        ],
        "title": "九日獨酌",
        "id": "d537b3bb-22ee-4791-9ddc-c5d5c534dbc3"
    },
    {
        "author": "韓元吉",
        "paragraphs": [
            "松窗永日度凉颸，坐覺清陰寸寸移。",
            "境靜故應閒可樂，形臞猶有病相隨。",
            "塵埃末路思千里，風露何年飽一枝。",
            "百歲窮通吾自了，閉門長詠子桑詩。"
        ],
        "title": "病中放言五首  其一",
        "id": "f42f4032-7e59-49f4-bbef-fcd27aa775e3"
    },
    {
        "author": "韓元吉",
        "paragraphs": [
            "長夏空齋冷欲冰，幾愁無米溷鄰僧。",
            "途窮誰爲一舉手，計拙自宜三折肱。",
            "風靜鳶飛猶跕跕，日斜蚊聚已{甍瓦=羽}{甍瓦=羽}。",
            "此身示疾非吾病，卧看南山翠作層。"
        ],
        "title": "病中放言五首  其二",
        "id": "eac5117e-b1b6-4f08-b20d-159d7637d9c3"
    },
    {
        "author": "韓元吉",
        "paragraphs": [
            "歲月催人易白頭，只應蝴蝶夢爲周。",
            "跰𨇤久悟人間世，汗漫已期方外遊。",
            "化鶴自知迷故國，斷鼇今見立神州。",
            "蓬萊水淺君須記，蓮葉翩翩僅可舟。"
        ],
        "title": "病中放言五首  其三",
        "id": "c0e019cd-b428-46b6-82d0-74c79657a861"
    },
    {
        "author": "韓元吉",
        "paragraphs": [
            "寓意平生止墨卿，轉喉無奈觸錢神。",
            "敢將名利期當世，直欲文章似古人。",
            "積雨尚添門外轍，顛風不掃甑間塵。",
            "倦游儻有凌雲賦，肯爲黄金巧致身。"
        ],
        "title": "病中放言五首  其四",
        "id": "20ca73ea-e7d1-453b-964b-ebf0517394aa"
    },
    {
        "author": "韓元吉",
        "paragraphs": [
            "少日功名謂立成，壯年漂蕩已心驚。",
            "正平只合依文舉，元亮何妨慕孔明。",
            "墓上征西真底用，生前杯酒未宜輕。",
            "田園待足何時足，歸赴空山猿鶴盟。"
        ],
        "title": "病中放言五首  其五",
        "id": "b78d8e28-2cab-4baf-a8c1-66ae7b9dd281"
    },
    {
        "author": "韓元吉",
        "paragraphs": [
            "百金爲換七玄衣，自啟筠籠俯釣磯。",
            "白水真人聊並聘，清江使者遂同歸。",
            "負圖可但逢時出，曳尾寧須與世違。",
            "好去滄波莫回首，餘不亭下柳依依。"
        ],
        "title": "有童子市龜七以百金得而放之",
        "id": "f8720c67-57e0-4479-8be8-9b1aa5434503"
    },
    {
        "author": "韓元吉",
        "paragraphs": [
            "孤城雨脚暮雲平，不覺魚龍自滿庭。",
            "托命已甘同木偶，置身端亦似羸瓶。",
            "浮家却羨鴟夷子，弄月常憂太白星。",
            "當日乘槎便仙去，故人應罪曲江靈。"
        ],
        "title": "記建安大水",
        "id": "745ee8fd-aa71-4c54-a352-175a2f1d46c5"
    },
    {
        "author": "韓元吉",
        "paragraphs": [
            "十日春晴未放梅，籃輿端爲看山來。",
            "路尋絕壑空流水，寺倚蒼巖只廢臺。",
            "處士尚餘三畝宅，野僧合買萬松栽。",
            "故知佳興難爲敗，上盡西峰眼界開。"
        ],
        "title": "與蘇訓直約遊招隠寺  其一",
        "id": "7232ba59-9c52-410b-aaac-1979db477ef9"
    },
    {
        "author": "韓元吉",
        "paragraphs": [
            "鼙鼓初歸塞上師，京江酒美勝年時。",
            "春來逆旅真無事，身到名山合有詩。",
            "石底於菟窮作穴，泉間科斗閙成池。",
            "荒寒景色君休問，後日應懷此客隨。"
        ],
        "title": "與蘇訓直約遊招隠寺  其二",
        "id": "eb8f79bd-4a2f-4436-89b5-00a4d05b712e"
    },
    {
        "author": "韓元吉",
        "paragraphs": [
            "莫嫌鞭馬踏春泥，茶鼎詩囊偶共携。",
            "山色雨深看更好，湖光烟接望還迷。",
            "連天花絮飛將盡，夾道蒲荷長欲齊。",
            "官事得閒須洗眼，蓬壺只在帝城西。"
        ],
        "title": "雨中同伯恭至湖上",
        "id": "9b65723b-b635-4be4-80b3-2eaa366a3f8a"
    },
    {
        "author": "韓元吉",
        "paragraphs": [
            "莫辭沖雨濕春衣，要看湖山滴翠微。",
            "絮重欲飛堤柳暗，花寒無頼海棠稀。",
            "官忙未覺追遊少，醖美猶堪盡醉歸。",
            "屈指薰風來幾日，綠荷簪水已依依。"
        ],
        "title": "清明日雨中同中甫子雲二兄集湖上",
        "id": "09ecfb20-eaf7-48a5-80aa-716c5315cfa4"
    },
    {
        "author": "韓元吉",
        "paragraphs": [
            "出遊初不計陰晴，聊喜湖山信馬行。",
            "弱柳自隨烟際綠，幽花還傍雨邊明。",
            "嫩蒲碧水人家好，密竹疏松野寺清。",
            "爛醉一春纔幾日，可無佳景付詩情。"
        ],
        "title": "清明後一日同諸友湖上值雨",
        "id": "2a3325d5-d2de-46f8-96f6-88c16146d9e1"
    },
    {
        "author": "韓元吉",
        "paragraphs": [
            "密竹疏松一水邊，高舂自占曲肱眠。",
            "心如古井真無浪，跡似寒灰豈復然。",
            "舌在未應甘寂寞，地偏猶可小回旋。",
            "春風又綠池塘草，清夢從今只惠連。"
        ],
        "title": "元夔以詩留別用韵示之  其一",
        "id": "55842bf9-713b-4ee4-b350-320c44511cee"
    },
    {
        "author": "韓元吉",
        "paragraphs": [
            "淵明遶屋樹扶疏，大似蓬蒿仲蔚居。",
            "老矣强營三徑菊，閒來未厭五車書。",
            "詩成歎我同招隠，賦就須君敵子虛。",
            "努力青雲家世事，他年簪筆待嚴徐。"
        ],
        "title": "元夔以詩留別用韵示之  其二",
        "id": "3cbfac02-078c-4c9d-814f-30a1ab3b8c4d"
    },
    {
        "author": "韓元吉",
        "paragraphs": [
            "青鞵藜杖破層雲，勝日猶能眼界新。",
            "窣堵已摧豪士手，狻猊猶現法王身。",
            "寺藏松竹疑無地，路接烟霄不到塵。",
            "車馬憧憧城市客，舉頭相望幾由旬。"
        ],
        "title": "清明前一日與客自光孝登般若菴觀鐵塔舊基因至鐵獅頂",
        "id": "564c557a-2a5d-4d52-afc2-11d04bd5738b"
    },
    {
        "author": "韓元吉",
        "paragraphs": [
            "船窗初日弄暉暉，起坐胡牀自攬衣。",
            "無數青山隨岸改，幾聲幽鳥喚人歸。",
            "鷗盟好在重遊戲，蝶夢驚回果是非。",
            "便擬走書聞稚子，歸來同買釣魚磯。"
        ],
        "title": "夜宿斜溪聞杜鵑",
        "id": "5206180f-8512-40d5-a9b0-0db9c298cc0f"
    },
    {
        "author": "韓元吉",
        "paragraphs": [
            "不到仙山二十年，道人雙鬢亦皤然。",
            "却看翠嶺千尋石，又汎清溪九曲船。",
            "目極已高聊自喜，身輕欲上可無緣。",
            "只應猿鶴遥相認，笑我歸耕未有田。"
        ],
        "title": "過武夷",
        "id": "24408236-2436-4738-8ab5-921ca2624f6f"
    },
    {
        "author": "韓元吉",
        "paragraphs": [
            "騎曹公事日紛紛，荀令香爐欲罷薰。",
            "冷雨定知還作雪，好山無奈只藏雲。",
            "看花便覺名何用，勸酒誰能耳不聞。",
            "歲晚官倉塵滿眼，只應清坐獨輸君。"
        ],
        "title": "雨中望靈山呈明遠",
        "id": "ceed4e4e-308e-4596-a6ff-2a271ef222ce"
    },
    {
        "author": "韓元吉",
        "paragraphs": [
            "去天尺五城南寺，目極層軒得此遊。",
            "山闊雨收雲點綴，江清日淡柳風流。",
            "僧扉繚繞牛鳴地，樓閣參差斗大州。",
            "公自蓬萊舊仙伯，一麾真復占鼇頭。"
        ],
        "title": "陪曾吉甫遊中山",
        "id": "00f15f3a-9147-41be-82d3-57779d562cf8"
    },
    {
        "author": "韓元吉",
        "paragraphs": [
            "謬誤君恩再領州，名山猶幸復春遊。",
            "苦無羽客追元放，尚有羣兒識細侯。",
            "麥穗雨晴迷野岸，桃花風急滿溪流。",
            "隔林布穀如相應，更酌丹泉爲少留。"
        ],
        "title": "勸耕至赤松山",
        "id": "f6348b82-3d0d-4428-98dd-4e72f255ad66"
    },
    {
        "author": "韓元吉",
        "paragraphs": [
            "連天松影轉崔嵬，夾道桃花迤邐開。",
            "便覺胸中有東海，不知脚底是三台。",
            "閒雲自作千峰雨，流水真成萬壑雷。",
            "喚起吹笙王子晉，夜深乘月上瓊臺。"
        ],
        "title": "自天封登華頂將自桐柏以歸土人謂之望海尖",
        "id": "fffabee3-e9f7-4353-89b0-7bbc2a3226b2"
    },
    {
        "author": "韓元吉",
        "paragraphs": [
            "卞山苕水共蒼蒼，中有先生萬石堂。",
            "早歲英名類終賈，暮年眉壽到劉楊。",
            "人琴遂欲成千載，雞酒猶能酹一觴。",
            "身後遺編尚塵積，豐碑誰復付中郎。"
        ],
        "title": "望卞山懷石林翁",
        "id": "87d10adb-3924-4379-ae35-e558ec87c36a"
    },
    {
        "author": "韓元吉",
        "paragraphs": [
            "路轉崔嵬第一峰，兩仙迎我度空濛。",
            "不知屨躡青霄上，但覺身行紺霧中。",
            "隴麥正隨高下綠，山花猶作淺深紅。",
            "極知靈運真任守，蠟屐穿林興未窮。"
        ],
        "title": "遊鹿田寺",
        "id": "e9ea753c-64cf-48d9-9951-38f6af8c3596"
    },
    {
        "author": "韓元吉",
        "paragraphs": [
            "不辭扶病觸春寒，及此新晴一日閒。",
            "雲外經年見雙闕，馬頭乘興數前山。",
            "清泉細酌巉巖上，佛窟同探紫翠間。",
            "我亦無心話禪悅，銜花百鳥自飛還。"
        ],
        "title": "同葉夢錫趙德莊遊牛首山",
        "id": "f4610564-bafa-4068-9f1b-18769957ffaa"
    },
    {
        "author": "韓元吉",
        "paragraphs": [
            "山繞孤城水拍空，惜無殘月照疏桐。",
            "江干雲斷夜來雨，木末凉生秋到風。",
            "六代興亡知寺古，老禪神異載碑豐。",
            "詩成極目蒼茫裏，惜別情懷醉夢中。"
        ],
        "title": "寶林院次韓廷玉韵",
        "id": "d7a17f7f-903c-4d65-a30e-cc7c1caf5743"
    },
    {
        "author": "韓元吉",
        "paragraphs": [
            "稠紅亂紫正芳菲，寒食青門客自歸。",
            "江上酒醒聞燕語，日斜睡足看花飛。",
            "功名老去真何在，丘壑平生豈願違。",
            "尚喜繫船探禹穴，稽山雲淡雨霏霏。"
        ],
        "title": "會稽道中有感",
        "id": "4d1294b4-4416-4f6d-9eb6-fb6497043830"
    },
    {
        "author": "韓元吉",
        "paragraphs": [
            "行人脚底不生塵，絕壁仙凡路已分。",
            "一水奔騰崖覆雪，九峰羅立岫填雲。",
            "謫仙才大三千首，國老謀深十萬軍。",
            "莫對青山歎華髮，丹砂未就又論文。"
        ],
        "title": "九華道中",
        "id": "c41ae06c-ee18-4ee3-8d7c-2b0ac294c61d"
    },
    {
        "author": "韓元吉",
        "paragraphs": [
            "聖皇初款帝中壇，羽檄交馳玉仗寒。",
            "佳節又看當警急，勞生底用較悲懽。",
            "腐儒憂國成千慮，强敵窺人詎一端。",
            "夢想淮南風雪裏，可無消息報平安。"
        ],
        "title": "至日建德道中",
        "id": "954c5b87-6951-4c20-a372-5a97f0bb6c71"
    },
    {
        "author": "韓元吉",
        "paragraphs": [
            "丞相園林景物繁，花亭那更得躋攀。",
            "平看溪上千尋木，不數城南萬疊山。",
            "歌舞恍如銀漢外，笑談常在碧雲間。",
            "醉酣欲問劉公客，百尺樓中亦汗顔。"
        ],
        "title": "葉丞相最高亭",
        "id": "0863736b-1df3-4eb8-b625-28f9988dd643"
    },
    {
        "author": "韓元吉",
        "paragraphs": [
            "北風吹雨冷如秋，更上江干百尺樓。",
            "瓊樹佳人閉黄壤，石城華屋變滄洲。",
            "三峰已覺蓬萊近，二水真成汗漫遊。",
            "六代風光幾人物，不妨擁鼻向南州。"
        ],
        "title": "賞心亭",
        "id": "69ce60cf-81fd-4803-b807-6fe999a0b36b"
    },
    {
        "author": "韓元吉",
        "paragraphs": [
            "曲闌十里畫屏開，氣壓凌歊百仞臺。",
            "不盡溪光空外見，無窮山色望中來。",
            "旋規北檻栽新竹，更闢東窗對野梅。",
            "老子興來真不淺，清秋忍負十分杯。"
        ],
        "title": "重建極目亭",
        "id": "de709f96-c4a9-44f3-9e9d-706aee2b5b3b"
    },
    {
        "author": "韓元吉",
        "paragraphs": [
            "官事常忙心自閒，故應拄笏爲西山。",
            "舉頭但覺來風月，著足何妨涉闠闤。",
            "振廩功成聊共醉，追鋒詔下合俱還。",
            "須知蒼翠看無盡，輸我巖居晝掩關。"
        ],
        "title": "次韵張子儀倉司展翠亭",
        "id": "9a41a749-9285-4d0a-b7f6-2633b0069beb"
    },
    {
        "author": "韓元吉",
        "paragraphs": [
            "咄咄真成了事癡，功名何在鬢霜垂。",
            "清談安得如夷甫，佳句無勞發愷之。",
            "山色倚江秋更好，煙光連市晚偏宜。",
            "田園底許歸能决，且擷黄花付酒巵。"
        ],
        "title": "晚登凌風亭戲作",
        "id": "00dda8b4-7283-4685-9732-1b1ee75268d3"
    },
    {
        "author": "韓元吉",
        "paragraphs": [
            "目盡西山落照邊，危亭風景故依然。",
            "重來身忝二千石，老去心驚十九年。",
            "種柳已高丹檻外，栽花猶占綠窗前。",
            "不堪素髮紛垂領，還愧青春令尹賢。"
        ],
        "title": "再至凌風亭",
        "id": "a3607ca6-2bd9-46bd-af42-1ce0b22519ca"
    },
    {
        "author": "韓元吉",
        "paragraphs": [
            "一徑清深不起塵，芳菲紅紫意隨人。",
            "應知地勝無非景，但有花開即是春。",
            "萱草自隨蘭葉茂，棠花還與桂枝新。",
            "綵衣兄弟人生樂，莫惜支筇步武頻。"
        ],
        "title": "題長春亭",
        "id": "153a801b-c21a-4e23-9c07-340cf3fac779"
    },
    {
        "author": "韓元吉",
        "paragraphs": [
            "手種蒼筤數百竿，築亭相與枕書看。",
            "故知落落非春事，直有青青共歲寒。",
            "一壑自欣幽意足，三年獨得此君歡。",
            "蕭然風露千尋影，搔首哦詩獨凭欄。"
        ],
        "title": "題蒼筤亭",
        "id": "050f3c0b-7e32-44a2-96e6-229b7dcccaab"
    },
    {
        "author": "韓元吉",
        "paragraphs": [
            "山繚重城水拍堤，雨晴秋浦靜相宜。",
            "新篁弄日千竿玉，紋簟披風八尺漪。",
            "坐對芳洲端自樂，興來小艇亦頻移。",
            "他年穩侍蓬萊殿，聊記高亭一笑時。"
        ],
        "title": "采箬亭",
        "id": "3e410e8e-67d1-4e5a-9696-552e6daed408"
    },
    {
        "author": "韓元吉",
        "paragraphs": [
            "月裏瓊宮不禁寒，誰令白晝墮人間。",
            "陰風淅淅來深谷，晴雪霏霏濺兩山。",
            "靜愛飛流聊洗耳，坐看絕磴可怡顔。",
            "紅塵熱客那知此，赤脚青松意自閒。"
        ],
        "title": "晝寒亭",
        "id": "afdfa61d-2a9f-492c-89c5-596cd8752871"
    },
    {
        "author": "韓元吉",
        "paragraphs": [
            "山到西江勢却回，倚山樓殿更高臺。",
            "天容水色望中見，帆影車塵空際來。",
            "桑柘棋分千里迥，波濤壁立兩峰開。",
            "登臨擬問興亡事，白塔亭亭鎖翠苔。"
        ],
        "title": "凌歊臺",
        "id": "79c0cdd9-4f7a-4bde-bc85-f7c9e47f3579"
    },
    {
        "author": "韓元吉",
        "paragraphs": [
            "雨餘天宇澹澄瀛，及此秋郊一日晴。",
            "軒蓋翩翩度林影，笙簫隠隠雜溪聲。",
            "風隨廣席歌呼轉，雲滿高臺步武生。",
            "記取今年作重九，丹崖絕壑是神清。"
        ],
        "title": "蓬瀛臺",
        "id": "04940b02-2717-49ff-a167-51645e2516c5"
    },
    {
        "author": "韓元吉",
        "paragraphs": [
            "使君談笑兩橋成，人向晴虹鏡裏行。",
            "更闢軒窗待遊覽，要看山水倍澄明。",
            "波寬十頃知魚樂，歲熟千家響碓聲。",
            "收拾風光付華月，一樽還記昔文清。"
        ],
        "title": "錢伯同新創明暉閣",
        "id": "8d06ac90-93b6-4341-8910-1faa78df7fa2"
    },
    {
        "author": "韓元吉",
        "paragraphs": [
            "百歲休論七十稀，羨君林壤得熙怡。",
            "賦歸已久同元亮，至樂真能慕啟期。",
            "一壑過人聊自足，萬鍾于我亦何思。",
            "故應不羨紆朱貴，带索行歌世未知。"
        ],
        "title": "題金元鼎至樂堂",
        "id": "df82ed09-a952-4408-88bd-0615284d6e1f"
    },
    {
        "author": "韓元吉",
        "paragraphs": [
            "少年行樂記鄉關，月渚霞洲一夢間。",
            "爲愛軒窗臨野水，只疑風景是家山。",
            "荷香柳影情偏厚，竹色松聲意自閒。",
            "堪笑主翁持節手，却來垂釣傍蒼灣。"
        ],
        "title": "題十二兄野堂",
        "id": "294571fd-d938-4fa0-b811-7d4358b19639"
    },
    {
        "author": "韓元吉",
        "paragraphs": [
            "酴醿插架未成陰，水滿方塘數尺深。",
            "入戶幽花真有意，拂簷高竹更關心。",
            "鳴禽喚客知閒景，舞鶴迎人作好音。",
            "莫道相逢欠歌管，一觴酒盡讀書林。"
        ],
        "title": "韓子師讀書堂置酒見留",
        "id": "5cfffd1c-cd5f-4a30-b383-21ce3c5f7c70"
    },
    {
        "author": "韓元吉",
        "paragraphs": [
            "倚杖溪橋暮雨垂，春寒空翠著人衣。",
            "凌空怪石如旗豎，噴壑清泉作練飛。",
            "乘興正須隨地飲，醉狂聊共插花歸。",
            "從教拍手兒童笑，要是山深客到稀。"
        ],
        "title": "山橋",
        "id": "7e828c14-3a26-4fc5-97aa-ca28f2492f3d"
    },
    {
        "author": "韓元吉",
        "paragraphs": [
            "捄饑豈復衛文子，闕食尚憐顔魯公。",
            "定知啜粥可餬口，未至復疾號山芎。",
            "東方千牘羨飽死，顔氏一瓢嗟屢空。",
            "我家無錢但斛粟，與子共坐詩能窮。"
        ],
        "title": "范良臣見過云有食粥之憂以斛米助之因得長句",
        "id": "a1b945ea-51e7-4cbd-a6d0-b49d063310ba"
    },
    {
        "author": "韓元吉",
        "paragraphs": [
            "廣文官冷酒錢空，平日清樽一笑同。",
            "苦憶車公來座上，翻成王老隠牆東。",
            "定中示病應非病，詩裏能窮有底窮。",
            "凉月滿天新雨足，試憑檄語愈頭風。"
        ],
        "title": "伏日諸君小集沈明遠以小疾不預作詩戲之",
        "id": "f1501721-a3d4-4af7-9ceb-aa23c00d1785"
    },
    {
        "author": "韓元吉",
        "paragraphs": [
            "他年曾作社中人，骯髒歸來白髮新。",
            "闊別常思共杯酌，舊交那得更比鄰。",
            "黄雞白酒可勞勸，青笋烏椑未絕貧。",
            "恨不從君語終夕，空齋愁坐獨傷神。"
        ],
        "title": "聞吳端朝作真率集",
        "id": "013363b8-50ed-482b-b639-a22161fb67a6"
    },
    {
        "author": "韓元吉",
        "paragraphs": [
            "平生諸女重吾貧，敢意君家亦效顰。",
            "醜惡未妨攘盜賊，長成難議卜比鄰。",
            "遥憐四十稱郎罷，豈惜千金辦主人。",
            "美酒尚須留待我，明年應見玉麒麟。"
        ],
        "title": "令防得女招飲以病不往走筆戲之",
        "id": "08a33c54-4306-4769-8609-c48adc748408"
    },
    {
        "author": "韓元吉",
        "paragraphs": [
            "曲水流觴迹易陳，水邊那復御厨珍。",
            "茶煙永日看輕颺，槐火今年又一新。",
            "鄰舍未應煩束縕，官庖猶幸有輿薪。",
            "須公更試長檠夜，賸照歌臺拂鏡塵。"
        ],
        "title": "次韵陳子象謝新火詩",
        "id": "1036d4ae-6ad8-4dd7-9647-ebcc867eb234"
    },
    {
        "author": "韓元吉",
        "paragraphs": [
            "十年松竹暗茶山，君有詩聲舊將壇。",
            "食薺誰如東野苦，無氈不奈廣文寒。",
            "閉門久詠高軒過，彈鋏今嗟行路難。",
            "我亦凋零舊賓客，遺編聊共拂塵看。"
        ],
        "title": "李彭元携曾吉甫詩卷數帖見過",
        "id": "4bce5669-e05a-4866-97dd-779f907c14d3"
    },
    {
        "author": "韓元吉",
        "paragraphs": [
            "踏雪衝寒徧幾州，豈妨乘興作清遊。",
            "風橫白鷺歌瓊樹，月滿青山問釣舟。",
            "夢繞征途渾歷歷，老諳世事總悠悠。",
            "塵埃鞅掌君休恨，自有詩輕萬戶侯。"
        ],
        "title": "李子永惠道中詩卷",
        "id": "ce5069f7-2665-4384-b37b-c996e8647598"
    },
    {
        "author": "韓元吉",
        "paragraphs": [
            "白首相期翰墨中，衰齡況是甲庚同。",
            "久懷妙論傳犀麈，尚喜清詩附驛筒。",
            "柳長五株知訟少，麥呈兩穗報年豐。",
            "去天一握歸來近，密令疇庸可拜公。"
        ],
        "title": "熊子復惠十詩作長句謝之",
        "id": "97714295-f030-4696-b611-6bc1202e330d"
    },
    {
        "author": "韓元吉",
        "paragraphs": [
            "雙溪巖曲蘆江岸，每見君詩句益奇。",
            "漸喜青雲今得路，豈妨白雪尚摛詞。",
            "斷蛟入海功何壯，披腹排雲世共知。",
            "斫却月中丹桂手，朝陽應占鳳凰枝。"
        ],
        "title": "姜特立寄近詩",
        "id": "255ba722-e8cc-4179-93ca-0d581b5ac5cb"
    },
    {
        "author": "韓元吉",
        "paragraphs": [
            "拾青紫本一經明，得失由來信可驚。",
            "美玉固應人未識，千鈞何自俗能輕。",
            "馬曹寂寞心空在，驥子昂藏骨更清。",
            "穩步煙霄遲速耳，筆端夢覺已花生。"
        ],
        "title": "周航定國携諸公所贈詩求次韵",
        "id": "95bf7c8b-1ead-4851-97f8-9906f50912f7"
    },
    {
        "author": "韓元吉",
        "paragraphs": [
            "文彩風流冠一時，三池聊作鳳凰池。",
            "新詩到處傳桐葉，麗唱他年滿竹枝。",
            "歸夢故應懷古括，清談還喜對峨眉。",
            "玉堂待草山東詔，解纜春江莫放遲。"
        ],
        "title": "季元衡寄示三池戲藁",
        "id": "f92f9410-90d3-404f-9245-a151b8e98126"
    },
    {
        "author": "韓元吉",
        "paragraphs": [
            "簿領裝懷筆擁塵，經年舌强不論文。",
            "跫然步武心還喜，籍甚聲華耳舊聞。",
            "曲水賦詩須鮑謝，甘泉第頌憶淵雲。",
            "相期穩上芸香閣，要策清時翰墨勳。"
        ],
        "title": "曾丰惠文編",
        "id": "2a6abb23-85b1-4937-a67b-45e6cfe022e8"
    },
    {
        "author": "韓元吉",
        "paragraphs": [
            "渴雨空齋晝不眠，疏簾竹簟意翛然。",
            "借君妙語清袢暑，起我衰悰似壯年。",
            "得意每看雄霓句，逢時會奏白雲篇。",
            "漢庭久重春秋學，凌厲煙霄更著鞭。"
        ],
        "title": "徐應祺惠文編",
        "id": "860f2de6-33ec-4fa3-9bf0-5d4b44172b22"
    },
    {
        "author": "韓元吉",
        "paragraphs": [
            "長年游宦已堪嗟，寓舍無田豈是家。",
            "母子分飛還歲換，弟兄相望各天涯。",
            "塵埃閲世丹心在，朱墨縈人兩鬢華。",
            "聞道過庭新哭鯉，開書空有淚橫斜。"
        ],
        "title": "寄懷子雲兄",
        "id": "643c5a87-7338-47d4-bb4a-fd632ece73b9"
    },
    {
        "author": "韓元吉",
        "paragraphs": [
            "田園未辦各身謀，兄弟今成迭去留。",
            "游宦三年方啟足，寄書千字又從頭。",
            "白雲不定山容晚，碧水無窮樹色秋。",
            "回首寺橋同社客，想因明月話離愁。"
        ],
        "title": "赴信幕寄子雲叔㬇及同寺  其一",
        "id": "5b1beff9-1d5f-461e-9abb-4bdcbea96e25"
    },
    {
        "author": "韓元吉",
        "paragraphs": [
            "謝三船上醉同歸，黄四花邊手屢携。",
            "巷裏何曾異南北，屋頭還復記東西。",
            "一杯相屬情猶在，千里分飛意自迷。",
            "堂下秋來足萱草，定傾家釀飫黄雞。"
        ],
        "title": "赴信幕寄子雲叔㬇及同寺  其二",
        "id": "775e8948-b6c3-46ee-be47-945073adee0b"
    },
    {
        "author": "韓元吉",
        "paragraphs": [
            "險阻艱難客路賒，東西南北問生涯。",
            "秋聲瑟縮生梧葉，野景蕭疏上菊花。",
            "去國已驚身老大，無家空有淚橫斜。",
            "遥知載酒齊山寺，應憶年時醉月華。"
        ],
        "title": "初至上饒寄子雲",
        "id": "a6cb3eb9-2f74-49e7-b6a6-066a9459524e"
    },
    {
        "author": "韓元吉",
        "paragraphs": [
            "江上潮聲日夜來，相望蹤跡共塵埃。",
            "亂花洗雨紅成陣，疊嶂連天翠作堆。",
            "山市放歌知屢醉，沙津獨步想千回。",
            "松林月出溪橋夜，猶憶當年對野梅。"
        ],
        "title": "寄梁士衡",
        "id": "6be19733-4959-44f0-babd-cdc7135a7a5b"
    },
    {
        "author": "韓元吉",
        "paragraphs": [
            "風景新亭舊往還，誰能舉目較河山。",
            "宦情老去秋多感，官事忙時夜始閒。",
            "窗外槁梧風瑟縮，竹間亂石雨淙潺。",
            "青燈已作江湖夢，同約歸期早晚間。"
        ],
        "title": "夜坐有感寄子雲",
        "id": "48602d07-5abc-42da-bb2b-d3986a053e68"
    },
    {
        "author": "韓元吉",
        "paragraphs": [
            "半畝方園水到門，地偏人靜恰如村。",
            "聲名不用卿王衍，文字真能僕屈原。",
            "舉世知君如我少，平生學道欲誰論。",
            "何時共結柴桑社，籬下秋來菊正繁。"
        ],
        "title": "過龐祐甫",
        "id": "5c6921c7-b379-4d0a-9acf-0355d89e0c7d"
    },
    {
        "author": "韓元吉",
        "paragraphs": [
            "才疏政拙愧能名，黄髮猶欣見老成。",
            "林壤固知聊自樂，門閭要是已堪旌。",
            "持盃瀲灧千眉聳，落筆縱橫四坐驚。",
            "笳鼓過君應一笑，平田兩部足蛙聲。"
        ],
        "title": "劉子淵監廟年八十六耳目聰明能飲酒舉大白喜賦詩比過之因示長句次其韵",
        "id": "2f2a989c-8292-4dd9-9f6a-45fc2edf4b8e"
    },
    {
        "author": "韓元吉",
        "paragraphs": [
            "山下清溪溪上亭，竹陰芳徑眼增明。",
            "已知數日逢寒食，賸喜今朝作好晴。",
            "酒美故應容客醉，歌長不自覺詩成。",
            "春深準擬多行樂，却作花前送我行。"
        ],
        "title": "過趙仲縝",
        "id": "516055ad-f573-48d7-8e46-2c766adf63e3"
    },
    {
        "author": "韓元吉",
        "paragraphs": [
            "門外黄塵有底忙，主人高卧興何長。",
            "春風竹樹簫笙轉，雨足軒窗笑語凉。",
            "耳熱漫思官裏事，眼明猶識醉時粧。",
            "紫雲莫厭頻來客，未抵當年御史狂。"
        ],
        "title": "秋雨新霽過趙慎中留飲",
        "id": "8d5df7d4-bdcf-4e37-9bbe-46f2f086af9a"
    },
    {
        "author": "韓元吉",
        "paragraphs": [
            "溪岸風高霜作棱，杯盤草草對青燈。",
            "已甘鹽菜待梁柳，況有酒漿延杜陵。",
            "歲晚鬢毛紛似雪，天寒門巷冷于冰。",
            "春風穩送金閨步，看躡鰲山最上層。"
        ],
        "title": "陸務觀赴闕經從留飲",
        "id": "ebef6c6e-94c0-4151-93a0-e07db939f74e"
    },
    {
        "author": "韓元吉",
        "paragraphs": [
            "青瑣金鸞跡未容，寘公猶在昔賢中。",
            "著書定已追迂叟，得郡何妨號醉翁。",
            "豐樂橋邊魚動鏡，清流關下馬嘶風。",
            "獨憐湛輩猶奔走，不得登臨一笑同。"
        ],
        "title": "寄徐滁州埻立",
        "id": "1d721e6e-3b7b-43d1-b43a-b093d4e3b645"
    },
    {
        "author": "韓元吉",
        "paragraphs": [
            "江干風雪敝貂裘，兄弟相看已白頭。",
            "兩月追隨無十日，一春離別甚三秋。",
            "清時官職難頻竊，異縣田園合早求。",
            "並戲母前端有日，省郎雖美不如州。"
        ],
        "title": "寄別子雲",
        "id": "2506532f-bce0-4d5d-a34d-fe27a1f94ad9"
    },
    {
        "author": "韓元吉",
        "paragraphs": [
            "筆下縱橫自學林，胸中玉海更清深。",
            "識君異縣見眉宇，過我空山聆足音。",
            "月近中秋還惜別，雪飛窮臘會重臨。",
            "閑門剝啄誰相問，與客寧論舊與今。"
        ],
        "title": "次韵沈駒甫留別",
        "id": "f38d9cfa-1bae-4903-9581-60f186d6e27d"
    },
    {
        "author": "韓元吉",
        "paragraphs": [
            "晴林綠樹越江邊，聊泊東來倦客船。",
            "風引花香微近酒，水浮月色澹連天。",
            "驚心朋舊皆千里，回首光陰又五年。",
            "莫笑相逢便離別，此生身計已飄然。"
        ],
        "title": "別范元卿",
        "id": "0791cbc1-58a5-433e-b3c1-e9afa27a27b9"
    },
    {
        "author": "韓元吉",
        "paragraphs": [
            "彈鋏功名易白頭，歸歟未辦五湖舟。",
            "送君與我皆爲守，到處逢山且縱遊。",
            "薄日連雲千幛曉，斜風吹雨一江秋。",
            "買魚斫鱠垂虹上，更爲今年好景留。"
        ],
        "title": "松江別范至能朱伯陽  其一",
        "id": "f3e52fa0-c6d9-42eb-9b37-61a58580150e"
    },
    {
        "author": "韓元吉",
        "paragraphs": [
            "吳歈灣月韵江船，屈指同行二十年。",
            "勝日五湖看老矣，倦游雙鬢各蒼然。",
            "擬尋詩酒平生社，未了塵埃薄宦緣。",
            "後夜西風相憶夢，琵琶亭下水籠烟。"
        ],
        "title": "松江別范至能朱伯陽  其二",
        "id": "ab2f75c2-a405-4e27-b597-38ad74493249"
    },
    {
        "author": "韓元吉",
        "paragraphs": [
            "華髮相看四十年，飽諳世事欲忘言。",
            "一春離別當寒食，再歲追隨作上元。",
            "湖外溪山明小檻，雨餘花柳暗西園。",
            "極知老大交朋少，相與論文更一樽。"
        ],
        "title": "留別傅安道  其一",
        "id": "963f9dde-0a1d-4e48-ae76-1a6dae97145c"
    },
    {
        "author": "韓元吉",
        "paragraphs": [
            "場屋俱爲拜賜師，烟霄獨喜鳳毛飛。",
            "壯心似鐵何曾老，健筆如椽合一揮。",
            "北渚青山勞我夢，西垣紅藥待君歸。",
            "詔環不作經時隔，沙路薰風卷繡衣。"
        ],
        "title": "留別傅安道  其二",
        "id": "e4b0b57b-3c61-4f68-bf1b-9de322bc5891"
    },
    {
        "author": "韓元吉",
        "paragraphs": [
            "淮岸春來罷夕烽，君王奏凱大明宮。",
            "守關豈但勤蕭相，分陝猶宜屈召公。",
            "綵綬不妨龍衮貴，錦衣真與故鄉同。",
            "政成更上平戎略，歸作麒麟第一功。"
        ],
        "title": "送湯丞相帥會稽  其一",
        "id": "a570a7b2-1d0d-4f20-9b70-16d9773bc729"
    },
    {
        "author": "韓元吉",
        "paragraphs": [
            "翰墨英名多士先，經綸長策萬方傳。",
            "久知燕許文章大，要自臯夔事業賢。",
            "曲水蘭亭脩竹外，都門祖帳百花前。",
            "去天尺五調元舊，肯使邦人借一年。"
        ],
        "title": "送湯丞相帥會稽  其二",
        "id": "f66d447b-cbec-4a3b-a9b0-30f56e3b9dca"
    },
    {
        "author": "韓元吉",
        "paragraphs": [
            "疇昔追風幸執鞭，詞場好在筆如椽。",
            "十年睎驥猶瞠若，晚歲登龍未偶然。",
            "下客陽春驚白雪，何人綠水近紅蓮。",
            "尚應九里蒙河潤，他日一天今二天。"
        ],
        "title": "送湯丞相帥會稽  其三",
        "id": "93ce5fa6-44c3-4463-ac42-386460bfc0c1"
    },
    {
        "author": "韓元吉",
        "paragraphs": [
            "周南留滯幾年餘，筆力追還兩漢初。",
            "無地寘君羣玉府，因人貽我萬金書。",
            "未嗟王粲依油幕，聊喜安仁奉板輿。",
            "夢想風帆轉平楚，眼明江樹綠扶疏。"
        ],
        "title": "送周承勛赴荆南幕",
        "id": "3a6ca9e1-e652-4415-bab3-c4adcec24a7a"
    },
    {
        "author": "韓元吉",
        "paragraphs": [
            "杖策衝寒不作難，弓刀結束笑談間。",
            "便從幕府清民訟，已佐戎車靖蜑蠻。",
            "風雪幸無千里路，江湖纔隔數重山。",
            "荆南桃李新開徑，屈指春融及早還。"
        ],
        "title": "送馬莊甫攝幕鄱陽用趙文鼎韵",
        "id": "63f7dac6-d151-4116-8add-32823546a7c2"
    },
    {
        "author": "韓元吉",
        "paragraphs": [
            "臺閣英名二十年，卜居那得便林泉。",
            "履聲舊振星辰上，諫墨猶存雨露邊。",
            "欲考治功三府近，且施惠政一州先。",
            "黄山看盡須黄閣，六月天池更著鞭。"
        ],
        "title": "送陳天與知徽州",
        "id": "ad0bfd6e-8593-4728-ae6c-9596676ba8d3"
    },
    {
        "author": "韓元吉",
        "paragraphs": [
            "高文不試紫雲樓，猶得聲名動九州。",
            "金馬漸登難避世，蓬萊已近却迴舟。",
            "燒城赤口知何事，許國丹心惜未酬。",
            "歸卧鏡湖聊洗眼，雨餘萬壑正爭流。"
        ],
        "title": "送陸務觀得倅鎮江還越  其一",
        "id": "e8327ec6-1269-4cf8-9dad-df9e516fbce4"
    },
    {
        "author": "韓元吉",
        "paragraphs": [
            "前年邊馬飲江水，烽火瓜州一水間。",
            "正使樓船多戰士，要須京峴作重關。",
            "平戎得路可橫槊，佐郡經時應賜環。",
            "把酒賦詩甘露寺，眼中那更有金山。"
        ],
        "title": "送陸務觀得倅鎮江還越  其二",
        "id": "6077927e-700a-4c56-975d-038c12ed3682"
    },
    {
        "author": "韓元吉",
        "paragraphs": [
            "觥船相對百分空，京口追隨一夢中。",
            "落紙雲烟君似舊，盈巾霜雪我成翁。",
            "春來茗葉還爭白，臘近梅梢儘破紅。",
            "領略溪山須妙語，少迂使節上凌風。"
        ],
        "tags": [
            "离别",
            "忆旧",
            "饮酒",
            "感慨"
        ],
        "title": "送陸務觀福建提倉",
        "id": "fbe6ef14-0959-4efa-ac0d-eb9420fdf101"
    },
    {
        "author": "韓元吉",
        "paragraphs": [
            "五斗由來豈療貧，尚應拄笏對秋雲。",
            "未嗟薄宦來還去，但覺頻年我送君。",
            "舍北水生思共賞，淮南米賤好相聞。",
            "白魚青笋平生事，愁絕江寒雁影分。"
        ],
        "title": "送呂令防赴海門宰  其一",
        "id": "ea7e83e9-d64f-4381-9998-317ba28e1c60"
    },
    {
        "author": "韓元吉",
        "paragraphs": [
            "野閣山扉舊卜鄰，竹陰花徑每情親。",
            "舉觴契闊又千里，同社淒涼無幾人。",
            "濯濯未妨如月柳，悠悠真不奈風塵。",
            "海門應去蓬萊近，我欲乘桴試問津。"
        ],
        "title": "送呂令防赴海門宰  其二",
        "id": "a92bc0ea-a811-4e4e-8833-0e069c8487d6"
    },
    {
        "author": "韓元吉",
        "paragraphs": [
            "故家零落眼中稀，歲月崢嶸踏路岐。",
            "詩解窮人君莫恨，錢能使鬼我方知。",
            "片言折獄非無日，談笑封侯會有時。",
            "一上梅山弔槃瓠，賸題佳句寫幽思。"
        ],
        "title": "送趙蕃辰州司理",
        "id": "95a00b11-a90d-4bba-ac29-5076151c5e40"
    },
    {
        "author": "韓元吉",
        "paragraphs": [
            "紫橐甘泉不願留，虎符聊試海邊州。",
            "長城底用騎圍鐵，下瀨直須船有樓。",
            "草木已應知世望，江山好在得詩流。",
            "春風桃李西溪路，宣室歸來尚黑頭。"
        ],
        "title": "送張幾仲知泰州",
        "id": "a75c09bd-7204-4c13-ba01-5fc9dd83c628"
    },
    {
        "author": "韓元吉",
        "paragraphs": [
            "御史英名世罕儔，峨冠聊復漸承流。",
            "治功要自先馮翊，大惠何妨始歙州。",
            "野媼定知還去虎，山民從此罷賫牛。",
            "百年善政須公繼，尺一書頒願少留。"
        ],
        "title": "送施徽州二首  其一",
        "id": "0a2afd9e-b637-43a1-b5ef-81101f8eea5f"
    },
    {
        "author": "韓元吉",
        "paragraphs": [
            "江出新安見底清，黄山高勢碧崢嶸。",
            "袴襦會遣民皆有，枹鼓懸應夜不鳴。",
            "蠟屐未須懷別墅，虎符今喜得名城。",
            "他時一榻容徐穉，端共輿人樂政成。"
        ],
        "title": "送施徽州二首  其二",
        "id": "d42378ee-5104-45fe-b0ac-5588cd96d5d3"
    },
    {
        "author": "韓元吉",
        "paragraphs": [
            "逸驥騫騰十二閑，追風那復駐轅間。",
            "向來官況誠留滯，此去詩情記往還。",
            "會課未妨更美秩，趣班聊喜近天顔。",
            "割鷄莫費千牛刃，奏賦金門入道山。"
        ],
        "title": "送李子永赴調改秩",
        "id": "2880bf52-b606-4cc1-9a46-d32738a861f2"
    },
    {
        "author": "韓元吉",
        "paragraphs": [
            "樽酒盤蔬語夜闌，三年猶得幾追歡。",
            "海棠半折春方好，楊柳都青社正寒。",
            "籌畫定應瞻武帳，文華端合侍金鑾。",
            "割鷄底用磨天刃，遲日湖山滿意看。"
        ],
        "title": "送王德和赴調改秩",
        "id": "c5779d55-6fe0-426e-8825-be03eadb7859"
    },
    {
        "author": "韓元吉",
        "paragraphs": [
            "南郡開邊古上流，君王側席用嘉謀。",
            "壯懷何止入雲夢，雄略行看半九州。",
            "風勁鼓聲連岸動，雪晴江影與天浮。",
            "一樽莫作新亭語，勳業歸庸尚黑頭。"
        ],
        "title": "送葉夢錫赴荆南",
        "id": "6586f3ee-bc30-43b6-b1f7-24256e521d35"
    },
    {
        "author": "韓元吉",
        "paragraphs": [
            "功名相望十年前，白首官曹僅接聯。",
            "良玉要須更九火，明珠那得閟重泉。",
            "清風遂作雙溪詠，老手懸知劇郡便。",
            "奏課不妨聊第一，歸來更著祖生鞭。"
        ],
        "title": "送韓子師守婺州",
        "id": "d9a66895-cfad-424e-9427-1f4ee874eb1d"
    },
    {
        "author": "韓元吉",
        "paragraphs": [
            "縠紋江畔得君詩，俊逸清新字字奇。",
            "一笑偶成歸妹約，幾年還見外孫辭。",
            "橫經絳帳地雖遠，給劄金門天未遲。",
            "痛飲離騷吾事爾，湘山風物與春期。"
        ],
        "title": "送沈千里教授邵陽",
        "id": "f02913c4-da94-4327-83fa-38ec7f3440fc"
    },
    {
        "author": "韓元吉",
        "paragraphs": [
            "文筆超然自不羣，胸中韜略未全陳。",
            "詎應遠致嶺南士，會見來清塞北塵。",
            "桂海接天聊縱目，火雲堆露正關身。",
            "元戎在昔同科彥，一鶚飛書上紫宸。"
        ],
        "title": "送潘元夙教授欽州",
        "id": "45bd9bda-5b22-4cc4-9ccd-cbeaa975520d"
    },
    {
        "author": "韓元吉",
        "paragraphs": [
            "少年薄宦幾東西，送汝臨岐意尚迷。",
            "作尉未嗟官職小，致身當與古人齊。",
            "短篷載雪看梅蘂，古驛衝風信馬蹄。",
            "爾父漸衰吾已老，寄書時一到南溪。"
        ],
        "title": "送澤赴新塗尉",
        "id": "bfa702f8-c7da-427e-a0a6-aa162f48dca2"
    },
    {
        "author": "韓元吉",
        "paragraphs": [
            "蚤接君家大父遊，迺翁幕府尚淹留。",
            "文華遂見諸郎秀，名宦懸知異日優。",
            "朝雨拍溪梅正熟，晴雲烘路麥初秋。",
            "渭南自昔多賢尉，官近長安不用愁。"
        ],
        "title": "送李直剛鹽官縣尉",
        "id": "34114b09-1514-4cb7-ae52-a66438c3ebb3"
    },
    {
        "author": "韓元吉",
        "paragraphs": [
            "十年門戶苦彫零，屈指天涯幾弟兄。",
            "羈旅可堪懷世事，典型誰與振家聲。",
            "驚心朔岸秋風急，極目南溟瘴霧橫。",
            "好過貪泉未應酌，少年游宦要冰清。"
        ],
        "title": "送元修歸廣東",
        "id": "20059bad-50be-456b-a8bb-81f4a1f8f168"
    },
    {
        "author": "韓元吉",
        "paragraphs": [
            "官曹邂逅得情親，一賦松齋遂絕塵。",
            "天祿校書元有路，甘泉第頌可無人。",
            "江山興味不知老，芋栗生涯未覺貧。",
            "我欲邀君寺南住，春風聊與杏花鄰。"
        ],
        "title": "送沈駒甫",
        "id": "dcb2996c-5f08-4e47-9123-40e409fbe017"
    },
    {
        "author": "韓元吉",
        "paragraphs": [
            "西風同泛婺江船，倒指光陰六換年。",
            "秋色又看梧葉老，離懷還對菊花前。",
            "塵埃左宦空搔首，功業青雲更著鞭。",
            "兒女關情易來往，一樽臨路亦悽然。"
        ],
        "title": "送孟婿植還臨川",
        "id": "1809c3e4-5dd2-4798-b5b8-7bfb2e3664df"
    },
    {
        "author": "韓元吉",
        "paragraphs": [
            "忘懷物外且如愚，何事勞精據槁梧。",
            "以馬喻馬即非馬，數輿無輿方得輿。",
            "莫執斧斤過櫟社，懶施几席向蘧廬。",
            "好歸玉秀峰前座，閑看晴雲自卷舒。"
        ],
        "title": "送郭誠思歸華下",
        "id": "79e1c516-76cd-46af-8125-1d927c194e67"
    },
    {
        "author": "韓元吉",
        "paragraphs": [
            "巍巍舜治浹嘉生，宴俎豐年萬寶成。",
            "禁幄雲深開曉色，上林風迥起秋聲。",
            "威加鼉鼓雷霆轉，喜動龍旂日月明。",
            "應手神珠看電擊，旄頭消盡鐵山平。"
        ],
        "title": "依韵和御製秋晚曲宴詩",
        "id": "574240fb-d6a3-4942-ac47-a1dc1eb3e5b4"
    },
    {
        "author": "韓元吉",
        "paragraphs": [
            "林壤欣欣樂有餘，杖藜常及曉鶑初。",
            "春風入戶花開落，晴日當窗雲卷舒。",
            "契闊經年千里面，平安滿眼數行書。",
            "弟兄州縣真勞爾，疇昔交遊半石渠。"
        ],
        "title": "次韵子雲春日  其一",
        "id": "bbd9655f-d98f-462e-9a52-1a214cf1e622"
    },
    {
        "author": "韓元吉",
        "paragraphs": [
            "問舍求田苦未成，定逢丘壑眼先明。",
            "極知官事無時了，且作青山任意行。",
            "元亮折腰應自笑，子荆洗耳詎忘情。",
            "不妨同是催科拙，下考他年更類城。"
        ],
        "title": "次韵子雲春日  其二",
        "id": "387163fa-5b8f-48d3-92fe-9715a509e693"
    },
    {
        "author": "韓元吉",
        "paragraphs": [
            "輕風獵獵轉殘紅，春去荒村暮雨中。",
            "花影带寒猶黯淡，山光和霧更空濛。",
            "百年拚却身長醉，五斗由來計日窮。",
            "慚愧賓朋有膠漆，不堪兄弟苦西東。"
        ],
        "title": "次韵子雲途中見寄  其一",
        "id": "31e4bf86-058a-4f08-a4c4-684b247446a3"
    },
    {
        "author": "韓元吉",
        "paragraphs": [
            "十年計拙未能伸，四海滔滔總是津。",
            "但得有山供醉眼，不憂無地著寒身。",
            "鶑花撩亂空三月，風雨淒涼過幾旬。",
            "莫道衡陽無雁信，故應時有北來人。"
        ],
        "title": "次韵子雲途中見寄  其二",
        "id": "548eab91-bc58-4c5c-b7b9-97768b8985be"
    },
    {
        "author": "韓元吉",
        "paragraphs": [
            "海上狼烽不起烟，兵戈猶記舊年前。",
            "巖居有客能招飲，肉食何人爲給鮮。",
            "但得生涯類盤谷，可無風景似斜川。",
            "共尋餬口田三畝，仍辦遮頭屋數椽。"
        ],
        "title": "次韵子雲盱眙道中三首  其一",
        "id": "d2b5926e-2d9a-4a89-b718-ce87b79ad482"
    },
    {
        "author": "韓元吉",
        "paragraphs": [
            "江南淮北市初通，人語忻忻作好風。",
            "抱耒只思耕隴底，買船誰復渡遼東。",
            "向來熊耳真投甲，此去天山擬挂弓。",
            "上策聖君今自治，白頭憂國寸心同。"
        ],
        "title": "次韵子雲盱眙道中三首  其二",
        "id": "89e82efd-eb40-448e-b77d-fc4af6ab0a51"
    },
    {
        "author": "韓元吉",
        "paragraphs": [
            "桑間無褐半饑人，斗粟千金不換銀。",
            "末路多慚逭溝壑，長年敢笑走埃塵。",
            "江聲直下黄牛峽，河勢遥分白馬津。",
            "回首向來征戰地，壯懷俱在只傷神。"
        ],
        "title": "次韵子雲盱眙道中三首  其三",
        "id": "ffe1ddf4-53a2-42ae-8246-c4eea5064dca"
    },
    {
        "author": "韓元吉",
        "paragraphs": [
            "幾日雲陰合又開，良田秋近起黄埃。",
            "一觴未致靈祠禱，半夜先欣好雨來。",
            "政拙自知容我懶，詩清要是得君催。",
            "不妨咳唾皆珠玉，漸喜新凉入酒杯。"
        ],
        "title": "答金元鼎喜雨  其一",
        "id": "8d6064f9-77a1-47ec-84b2-6831fe5c6738"
    },
    {
        "author": "韓元吉",
        "paragraphs": [
            "雨後紅蕖滿意開，風前綠浄絕纖埃。",
            "獨憐病守孤吟賞，猶幸詩翁數往來。",
            "農事已知溝澮足，歡聲不待管絃催。",
            "旋舂玉粒添冰釀，莫負樽前鸚鵡杯。"
        ],
        "title": "答金元鼎喜雨  其二",
        "id": "cfd549d0-8a6d-4497-a283-e7dfdb6f41f9"
    },
    {
        "author": "韓元吉",
        "paragraphs": [
            "老病幽栖不厭閒，未須消息夢長安。",
            "一春意淡連牆竹，終日清香小檻蘭。",
            "紅蘂便驚風裏盡，青林猶愜雨中看。",
            "故人詩卷從頭讀，似酌芳樽爲解顔。"
        ],
        "title": "次韵趙文鼎雨中",
        "id": "f1bca256-a35b-47df-a6f4-3f015b3844e9"
    },
    {
        "author": "韓元吉",
        "paragraphs": [
            "湖山秋盡作幽期，未覺浮舟菡萏衰。",
            "怯酒自憐多病後，强歌還憶少年時。",
            "平蕪半綠煙猶接，好菊微黄雨更宜。",
            "單父層臺在何許，一樽懷古少陵詩。"
        ],
        "title": "次韵中甫兄九日同集張園",
        "id": "4dfe6311-7151-4c52-a807-53831a4e39a7"
    },
    {
        "author": "韓元吉",
        "paragraphs": [
            "去年雪裏共清遊，蕭子酣歌幾唱酬。",
            "竹葉又看新釀熟，梅花還作暗香浮。",
            "青衫尚想君奔走，短褐空嗟我滯留。",
            "南北兩峰銀色界，不應孤負水邊樓。"
        ],
        "title": "雪中走筆寄鄧延碩",
        "id": "61d55739-c3e8-4a32-9c4f-1ba05de252ae"
    },
    {
        "author": "韓元吉",
        "paragraphs": [
            "臘近春臨雪意遲，褰衣敢憚走靈祠。",
            "夜聽小雨猶傾耳，曉看羣山頓展眉。",
            "好句懸知得冰柱，香醪試爲壓羔兒。",
            "便應風月臺中客，不減梁園賦就時。"
        ],
        "title": "和同僚賀雪應祈",
        "id": "1a4e0c60-e1b7-445e-983e-edd4beb2cbb6"
    },
    {
        "author": "韓元吉",
        "paragraphs": [
            "九門疊璧耀朝暾，不比千燈作上元。",
            "天與蘂珠開漢殿，人將冰玉奉堯樽。",
            "寒威已覺邊聲靜，春意都隨詔語溫。",
            "夜入蔡州飛將在，肯容敵騎妄稱尊。"
        ],
        "title": "次韵韓子師雪中二首  其一",
        "id": "3a35b8d0-7a2e-432f-8d3e-11f52561b0e4"
    },
    {
        "author": "韓元吉",
        "paragraphs": [
            "曲欄高檻倚崔嵬，要是仙京白玉臺。",
            "雲色自連鳷鵲動，天顔亦爲近臣開。",
            "光翻午夜渾疑月，花滿新春未數梅。",
            "自笑詩成無好語，但知縞带與銀杯。"
        ],
        "title": "次韵韓子師雪中二首  其二",
        "id": "749e409f-8a59-479a-98cd-8a4791c5dd5f"
    },
    {
        "author": "韓元吉",
        "paragraphs": [
            "填空密雪借風威，深閉蓬窗晝掩扉。",
            "待學仙人乘鶴駕，未容寒士泣牛衣。",
            "連篇妙語千金重，滿合黄柑數寸圍。",
            "細酌清樽酬夜月，更看庭樹作花飛。"
        ],
        "title": "次韵黄文剛秀才雪中見詒且惠新柑",
        "id": "48eecd1c-9fde-45f9-a100-ae3e0ee5b3f4"
    },
    {
        "author": "韓元吉",
        "paragraphs": [
            "東風閣雨釀重雲，賸喜天街玉作塵。",
            "梅已著花還點綴，柳能吹絮便爭新。",
            "湖光照坐偏宜晚，酒力欹欄別是春。",
            "慚愧相如未能至，却將冰柱語驚人。"
        ],
        "title": "次韵梁子張雪中約遊湖上不至",
        "id": "3a24ff0c-e686-4a55-9cf9-6a41ca4f593c"
    },
    {
        "author": "韓元吉",
        "paragraphs": [
            "湖海周游未卜居，好山時一夢衡廬。",
            "苦無事業堪調鼎，薄有生涯可負鋤。",
            "玩世阮公方蠟屐，歸田陶令亦巾車。",
            "屋頭早晚東西住，愁絕江船夜雨餘。"
        ],
        "title": "次韵子雲歸興",
        "id": "4faad215-a5b7-4baf-87ab-a6ca1355785f"
    },
    {
        "author": "韓元吉",
        "paragraphs": [
            "何許江山發興長，渾疑廬阜對彭郎。",
            "胸中丘壑元蕭爽，筆下煙波故渺茫。",
            "落落疏松長映座，冥冥飛雨欲侵牀。",
            "冷然已作華胥夢，便有羣仙到枕旁。"
        ],
        "title": "次韵曾吉甫題畫屏風",
        "id": "adcc3be4-524f-4101-b3c5-7615b6e7bcd1"
    },
    {
        "author": "韓元吉",
        "paragraphs": [
            "亭亭石塔寶公龕，賸喜僧牀得對談。",
            "坎壈詞場君亦滯，驅馳世路我何堪。",
            "軍書又見紛南北，敵勢由來說二三。",
            "淮岸西風晚更急，似傳烽火過江南。"
        ],
        "title": "次韵王季夷時同宿蔣山",
        "id": "ba9c7348-4798-487b-8376-c0e2bd4cdcb5"
    },
    {
        "author": "韓元吉",
        "paragraphs": [
            "霜晴懷玉自生烟，寒色淒淒過雁邊。",
            "路轉湘南知幾日，山連楚尾又窮年。",
            "相期鷄黍情歡甚，惜別塵埃意黯然。",
            "馬上哦詩衝暮雪，清風懷我北窗眠。"
        ],
        "title": "次韵沈千里玉山道中見寄",
        "id": "f52da0e6-a21a-4083-be1d-4f2ae6a75f24"
    },
    {
        "author": "韓元吉",
        "paragraphs": [
            "平生作計本山林，便腹空餘貯古今。",
            "致主未忘他日志，歸耕每動十年心。",
            "疏翎浪喜煙霄近，弱植多慚雨露深。",
            "早决儒科猶望汝，蛩然虛谷佇聞音。"
        ],
        "title": "次韵沆姪",
        "id": "286752ab-553d-4aed-b029-f1dd91cac1ac"
    },
    {
        "author": "韓元吉",
        "paragraphs": [
            "旋移桐樹占高岡，更喜松筠翠作行。",
            "簷外參差見林影，門前溶漾足溪光。",
            "天涯留落還相識，地上經營豈太忙。",
            "好事肯來三徑在，已添籬菊待重陽。"
        ],
        "title": "次韵李子永見慶新居",
        "id": "1b453340-0193-4e81-a217-b66f0e368599"
    },
    {
        "author": "韓元吉",
        "paragraphs": [
            "湖裏鴐鵝亦洞天，最奇山下石坳泉。",
            "一泓自覺寒光浄，六月都無暑氣煎。",
            "清似錫峰藏雨露，迥如篁嶺箇風煙。",
            "壁端舊乏騷人句，從此須君妙墨傳。"
        ],
        "title": "次韵沈駒甫觀石井",
        "id": "71ac04b0-1043-47d2-9f4b-a34c577035d8"
    },
    {
        "author": "韓元吉",
        "paragraphs": [
            "君到層軒眼爲寬，諸峰還得雨中看。",
            "嵐光照座蒼翠出，寺影拂波金碧寒。",
            "詩興豈妨隨望極，秋聲不柰起愁端。",
            "相逢莫怪無樽酒，秀色崔嵬尚可餐。"
        ],
        "title": "次韵王亞之來過橫碧",
        "id": "d33e8462-7c7e-4098-9462-ef8ee04d4b3e"
    },
    {
        "author": "韓元吉",
        "paragraphs": [
            "松庭竹戶野僧家，獨坐荒齋到日斜。",
            "門外江風寒作雨，城頭戍鼓夜啼鴉。",
            "對牀更欲論心事，擁褐還驚逼歲華。",
            "却憶巴山舊時語，夢回窗竹已生花。"
        ],
        "title": "次韵宋傳道夜雨聞捷  其一",
        "id": "74ffd6e1-750c-424c-ba31-8f112089d5f6"
    },
    {
        "author": "韓元吉",
        "paragraphs": [
            "邊地山川自漢家，蠭旗圖畫拂雲斜。",
            "江干戰騎膺如虎，塞上神兵斧似鴉。",
            "羽檄故應煩號令，星車底用賦皇華。",
            "軍聲指日騰三捷，陣勢他年本六花。"
        ],
        "title": "次韵宋傳道夜雨聞捷  其二",
        "id": "ea680644-447f-4593-9102-758dc8971f53"
    },
    {
        "author": "韓元吉",
        "paragraphs": [
            "空谷天寒翠袖遮，無人曾見玉釵斜。",
            "詩成落日千尋竹，歌就殘陽萬點鴉。",
            "粧額淺深知內樣，舞衣裁翦勝京華。",
            "自憐已作高唐夢，須信饑腸眼易花。"
        ],
        "title": "再用前韵戲傳道",
        "id": "43b5e252-91c4-41f3-9d02-aedb05592027"
    },
    {
        "author": "韓元吉",
        "paragraphs": [
            "春雲黯黯未成晴，落盡緗桃見紫荆。",
            "薄宦馳驅雙鬢改，流年荏苒寸心驚。",
            "幽花映水淺深色，啼鳥穿林高下聲。",
            "幾許風光欠行樂，夜寒和雨聽殘更。"
        ],
        "title": "次韵趙仲績久雨夜坐有感二首  其一",
        "id": "a181b53f-9d31-4c59-9460-e67c0d0b672b"
    },
    {
        "author": "韓元吉",
        "paragraphs": [
            "十日風斜雨更橫，一春能得幾新晴。",
            "便須蠟屐穿花去，莫惜障泥傍水行。",
            "酒興未妨隨處發，詩狂賸判隔年程。",
            "醉來乞得西山藥，彷彿雲間吹鳳笙。"
        ],
        "title": "次韵趙仲績久雨夜坐有感二首  其二",
        "id": "5b332a28-4863-4770-a7cb-81b3f88f36f7"
    },
    {
        "author": "韓元吉",
        "paragraphs": [
            "舉世諸兄事孔方，平生學易問歸藏。",
            "漸欣過客知吾懶，未怪小兒如我長。",
            "鶴怨猿驚成底事，烏踆兔蹶自奔忙。",
            "便須耳熱追行樂，更擬心齋得坐忘。"
        ],
        "title": "次韵張晉彥書事",
        "id": "43949746-8317-4dce-a219-db634ac8b81e"
    },
    {
        "author": "韓元吉",
        "paragraphs": [
            "月出千山捲暮雲，遥知玉節會江濱。",
            "便應擊楫酬今日，不用然犀歎昔人。",
            "煙外笛聲誰送晚，水邊花影自迎春。",
            "風流三百年無此，況有清詩句法新。"
        ],
        "title": "次韵吳明可與史致道會飲牛渚",
        "id": "9c69fc4f-a04c-483c-b8d6-6a6cb77d0003"
    },
    {
        "author": "韓元吉",
        "paragraphs": [
            "瀲瀲清波泊路衢，垂垂高柳對扶疏。",
            "已知百尺樓堪卧，況有三重茅可居。",
            "我老詎能賡鮑謝，君才端合紹嚴徐。",
            "直須座上千鍾酒，澆起胸中萬卷書。"
        ],
        "title": "次韵徐應祺小樓",
        "id": "b6d47db5-4578-4f1e-ba4a-dda49ad204e7"
    },
    {
        "author": "韓元吉",
        "paragraphs": [
            "如君絕足向風塵，顧我宜爲途路人。",
            "阿買八分時自笑，阮瞻三語詎能新。",
            "狂談尚欲嘲風伯，妙筆真堪賦洛神。",
            "得酒相尋那厭數，醉歸官長未應嗔。"
        ],
        "title": "次韵答沈明遠",
        "id": "d3fd9693-d634-473c-be83-7bb233b46d33"
    },
    {
        "author": "韓元吉",
        "paragraphs": [
            "壁上春江萬頃寬，錦囊遺墨幸重看。",
            "功名世路真多畏，貧賤交盟敢自寒。",
            "新有詩聲見侯喜，盡攄懷抱得蘇端。",
            "極知鼎食君家舊，未厭堆盤苜蓿餐。"
        ],
        "title": "亞之出示其祖岐公墨迹及惠崇小景且和前韵復次答之",
        "id": "6891f177-8b06-4c9d-9bdb-f20df8a0e687"
    },
    {
        "author": "韓元吉",
        "paragraphs": [
            "癡兒了事不能閒，猶喜騷人共往還。",
            "歲晚真成廢書史，雪晴那得負江山。",
            "多情春與梅花厚，一醉天于我輩慳。",
            "賸作新詩催酒熟，曲池冰斷水潺潺。"
        ],
        "title": "新晴梅花可愛欲招明遠少稷凍醪未熟",
        "id": "d010842c-2eed-4911-b09b-7640b1eed340"
    },
    {
        "author": "韓元吉",
        "paragraphs": [
            "不隨羣艷競年芳，獨自施朱對雪霜。",
            "越女漫夸天下白，壽陽還作醉時粧。",
            "半依脩竹餘真態，錯認夭桃有暗香。",
            "月底瑶臺清夢到，霓裳新換舞衣長。"
        ],
        "title": "紅梅",
        "id": "73634ce6-e819-4ca8-a283-fbaf34ad2495"
    },
    {
        "author": "韓元吉",
        "paragraphs": [
            "故人招我千山裏，也有仙葩巧送春。",
            "麝馥染衣金縷重，酒紅生粉玉肌勻。",
            "洛城景物知誰紀，寒食風光觸處新。",
            "莫把天香調行客，曉粧留與綠窗人。"
        ],
        "title": "陸子逸惠桃花戲贈",
        "id": "ce01e285-b28b-4ca6-a424-530b4fb85ae7"
    },
    {
        "author": "韓元吉",
        "paragraphs": [
            "芙蓉掃地菊花陳，國色天香一夜春。",
            "愛景自催芳意動，清霜不礙曉粧新。",
            "長生便可書仙籍，上瑞端宜首貢珍。",
            "詩就只應開頃刻，先生筆力起千鈞。"
        ],
        "title": "次韵陳子象十月惠牡丹",
        "id": "2ea2237d-e118-4476-b48b-1dd34ecb0da9"
    },
    {
        "author": "韓元吉",
        "paragraphs": [
            "仙花不用惱詩人，亦有靈芽特地春。",
            "數朵嬌花真綽約，一甌釅白更清新。",
            "眼明共識西都艷，齒冷應懷北苑珍。",
            "佳茗奇葩堪竝賞，須公品第入陶鈞。"
        ],
        "title": "用前韵以小春茶餉子象",
        "id": "7bc8b716-5bce-45d2-aaaa-6d6ac91395b6"
    },
    {
        "author": "韓元吉",
        "paragraphs": [
            "香爐峰下異香風，長憶幽芳夢寐通。",
            "渴雨旋傾茶作椀，護霜新織翠成籠。",
            "丹青點綴瓊瑶上，蘭麝飛浮錦繡中。",
            "花品曏來誰第一，似挼玉蘂間鞓紅。"
        ],
        "title": "次韵余寺正瑞香花",
        "id": "f160ec39-84db-4eb0-b928-0c2c34f493d6"
    },
    {
        "author": "韓元吉",
        "paragraphs": [
            "植德由來不自知，成家今見寧馨兒。",
            "名駒有種能千里，仙桂騰芳定五枝。",
            "綵綬螭坳方致養，素車雲路忽興悲。",
            "死生了了真餘事，流水斷煙空好詩。"
        ],
        "title": "故致政宣義葉公挽詞",
        "id": "71f5bcbf-198d-4fc7-b41b-6ee53e9a5403"
    },
    {
        "author": "韓元吉",
        "paragraphs": [
            "壯年嘉譽藹瀛洲，衮衮諸公並儁游。",
            "獻納未持天上橐，光華頻總嶠南州。",
            "牢盆賸算波熬素，蒲澤終期劍買牛。",
            "世路榮枯真莫問，浮雲山眇淚橫秋。"
        ],
        "title": "挽王僑卿右司詞",
        "id": "af3b185a-c111-4d65-82f3-dec7961398d6"
    },
    {
        "author": "韓元吉",
        "paragraphs": [
            "年如衛武尚安强，名似康成善一鄉。",
            "三邑久知歌惠愛，西州何幸著循良。",
            "真清在昔傳家世，治狀由來籍廟堂。",
            "千載蔣山分未朽，芝蘭玉樹藹餘芳。"
        ],
        "title": "挽汪南美大夫詞",
        "id": "fa89347d-5145-49fb-a0f0-8de2244674a8"
    },
    {
        "author": "韓元吉",
        "paragraphs": [
            "投老溪南幸卜鄰，一麾頻見寵章新。",
            "養花別圃成三徑，種木佳城度十春。",
            "前席遂孤明主意，留鞭難繼澧陽塵。",
            "空餘樽酒追隨地，同社淒涼淚滿巾。"
        ],
        "title": "挽知泰州宋公大夫詞",
        "id": "b98efcb5-d076-4031-9623-840b1c54e253"
    },
    {
        "author": "韓元吉",
        "paragraphs": [
            "平昔長材未一施，尚餘嘉譽藹天支。",
            "事親養志人爭仰，教子成名世共推。",
            "盛德故應傳後裔，清規誰爲勒豐碑。",
            "華林岡下寒泉水，隠隠雷聲紀孝思。"
        ],
        "title": "挽故鈐轄趙公彥遠詞",
        "id": "5eb693bd-da5c-4935-9f89-6c88ed6ba0c3"
    },
    {
        "author": "韓元吉",
        "paragraphs": [
            "妙齡著足道家山，壯歲升華玉筍班。",
            "千里麾符纔假手，幾年香火竟投閒。",
            "詩書坐使家聲大，簪紱誰令壽歷慳。",
            "太傅功名有遺恨，鵷雛凋落淚頻潸。"
        ],
        "title": "楊待制挽詞",
        "id": "f70c5671-e702-4f04-9bda-4d9b391ba050"
    },
    {
        "author": "韓元吉",
        "paragraphs": [
            "淮海歡騰五袴歌，政聲京兆益中和。",
            "鄴侯井在功堪紀，鄭國渠成利更多。",
            "紫禁遄躋知異眷，珍臺歸卧本微疴。",
            "功名方展凌雲步，奈此佳城白日何。"
        ],
        "title": "周彥廣待制挽詞",
        "id": "3352ca06-6175-4c20-a24e-4265a7d00612"
    },
    {
        "author": "韓元吉",
        "paragraphs": [
            "清時得路每投閒，垂上甘泉玉筍班。",
            "借箸幾看趨魏闕，請纓常欲度天山。",
            "放懷俠氣千夫上，抵掌高談一夢間。",
            "使節塵生人共惜，朔風吹淚太湖灣。"
        ],
        "tags": [
            "太湖"
        ],
        "title": "故運使直閣少卿劉公挽詞",
        "id": "a4441395-226a-41ee-afe9-dbb81d3ec185"
    },
    {
        "author": "韓元吉",
        "paragraphs": [
            "左學摛文藹儁聲，青雲接武二難兄。",
            "主知自紀宜三院，使節更持僅九卿。",
            "庭下芝蘭方競秀，舍南桃李已成陰。",
            "掛冠不待甘泉橐，愁絕高門淚滿纓。"
        ],
        "title": "故致政敷文少卿魯公挽詞",
        "id": "e5257a03-9870-44da-b6e4-1219d01245d6"
    },
    {
        "author": "韓元吉",
        "paragraphs": [
            "籌策霑榮譽最賢，青雲回步接英躔。",
            "請纓莫遂終軍志，投紱方期衛武年。",
            "原隰觀風頻玉節，省臺聯秩近甘泉。",
            "一舟五鶴符佳夢，陂水成湖問葛仙。"
        ],
        "title": "故致政提刑少卿方公挽詞",
        "id": "a2a3e735-c302-42dd-a4bc-bd59d77681ff"
    },
    {
        "author": "韓元吉",
        "paragraphs": [
            "畫舸安輿霅水清，春風猶憶送君行。",
            "無家舉案人方恨，有子分符世共榮。",
            "德履未容居祭酒，聲華端合主宗盟。",
            "太支耆老凋零甚，蘭玉階庭獨擅名。"
        ],
        "title": "挽主奉路分趙公詞",
        "id": "5d88352a-75cb-437d-9a35-693549b8f3b4"
    },
    {
        "author": "韓元吉",
        "paragraphs": [
            "當年卓魯盛材猷，循吏聲名始一州。",
            "功在龍津看雨施，風行金穴見錢流。",
            "褒庸合上清華貫，奏課俄驚疾病留。",
            "嶷嶷諸郎富儒雅，蓋棺十世可無愁。"
        ],
        "title": "故提點判院魏公挽詞",
        "id": "afbce13f-248e-43bd-9924-3e0ea7ba4970"
    },
    {
        "author": "韓元吉",
        "paragraphs": [
            "妙齡嘉譽滿江東，晚接甘泉豹尾中。",
            "烜赫身榮知有道，從容心計不言功。",
            "威行峴首追羊叔，名在鄱江憶魯公。",
            "種木十年歸莫遂，塗車千里恨何窮。"
        ],
        "title": "劉子宣侍郎挽詞",
        "id": "cbb3c45c-4a7d-4eba-85d5-94491c3da116"
    },
    {
        "author": "韓元吉",
        "paragraphs": [
            "同解銓衡並把麾，五年相望楚江湄。",
            "鄰牆會面嘗談易，吏選偷閒更說詩。",
            "北客遭逢人共歎，南州流轉事難知。",
            "投簪自有江湖志，雲白天青淚滿頤。"
        ],
        "title": "李壽翁侍郎挽詞",
        "id": "ef2728aa-fbe5-476f-9fe1-974ab2f37f0a"
    },
    {
        "author": "韓元吉",
        "paragraphs": [
            "才力軒軒動漢庭，清時指日致功名。",
            "一同在昔歌遺愛，兩郡于今有治聲。",
            "使節暫分秦望重，郎星初近太微明。",
            "死生契闊空泉壤，賻典殊恩世亦榮。"
        ],
        "title": "挽周仲深郎中詞",
        "id": "06acf666-8d06-4a54-bd67-169b364ca715"
    },
    {
        "author": "韓元吉",
        "paragraphs": [
            "符節光華二十春，壯猷曾不侍嚴宸。",
            "棲心香火纔同社，放意溪山幸卜鄰。",
            "再世簪纓宜衮衮，一門蘭玉尚詵詵。",
            "霜清三港追隨地，丹旐飄然淚滿巾。"
        ],
        "title": "王中奉漢老挽詞",
        "id": "60b256f4-999f-4cf4-a0f6-3516ae614ab3"
    },
    {
        "author": "韓元吉",
        "paragraphs": [
            "青雲塗路本青氈，聖願相期四十年。",
            "臺閣久嗟君卧疾，山林空歎我華顛。",
            "傷心二女同新穴，拭目諸生續舊編。",
            "斗酒無因相沃酹，朔風東望涕潸然。"
        ],
        "title": "呂伯恭挽詞",
        "id": "b4482154-4d46-4d4d-a1c9-6b53e2845a53"
    },
    {
        "author": "韓元吉",
        "paragraphs": [
            "迺翁持橐舊知名，兩郡分符見典型。",
            "禁闥方應馳儁步，中臺俄忽隨修翎。",
            "故人零落風前葉，北客漂流雨後萍。",
            "白馬素車三巷路，淚兼臘雪灑林坰。"
        ],
        "title": "周濟美挽詞",
        "id": "88df5972-2483-448c-801c-e2ff36ac45e3"
    },
    {
        "author": "韓元吉",
        "paragraphs": [
            "材業光華藹薦紳，由來孝子出忠臣。",
            "五年字邑祗明詔，兩路觀風惠遠民。",
            "徐穉湖邊纔卜築，葛翁山下忽棲神。",
            "朔雲千里人揮淚，遺命歸從大母鄰。"
        ],
        "title": "暉仲叔挽詞",
        "id": "c6ef28ca-52be-4fef-beb9-5378bab89918"
    },
    {
        "author": "韓元吉",
        "paragraphs": [
            "窮臘逢三白，山城兩換年。",
            "破寒初淅瀝，作態正翩翾。",
            "倚杖心逾喜，搔頭意自便。",
            "直疑填巨壑，豈惜沍長川。",
            "宮粉慙施白，仙禽恨奪鮮。",
            "銀牀凝露綆，玉柱澀風絃。",
            "徑滿巇難認，窗虛隙易穿。",
            "共尋瑶草路，俱誦蘂珠篇。",
            "獵騎朝羣擁，漁燈夜獨然。",
            "凌風幾閬苑，照日盡藍田。",
            "賸約佳賓集，先煩好句傳。",
            "荷枯疑璧碎，柳細訝絲牽。",
            "有士迷青眼，無人笑黑肩。",
            "豐年期不日，瑞氣靄非烟。",
            "竹密還爭舞，梅疏只鬭妍。",
            "輕鷗隨浩蕩，戲蝶伴聯翩。",
            "强續麻衣詠，真逢縞带賢。",
            "凋零屬國節，片段廣文氈。",
            "短棹尋安道，高樓憶仲宣。",
            "名駒紛照夜，無復愛連錢。"
        ],
        "title": "次韵唐與正喜雪二十韵",
        "id": "5ae41910-c63c-4c5d-961f-dbfd044d2d07"
    },
    {
        "author": "韓元吉",
        "paragraphs": [
            "寶歷千齡會，神槎八月流。",
            "人知挺生傑，天欲中興周。",
            "文筆超三古，聲名溢九州。",
            "宏才自伊呂，餘事豈應劉。",
            "繄昔開黄閣，于今尚黑頭。",
            "裴公旋卧護，蕭相暫居留。",
            "舄奕稽山綬，光華綠野遊。",
            "銀輿壽母貴，玉耳上公優。",
            "嗣聖資爰立，昌時副聿求。",
            "來歸嘉季子，入覲偉韓侯。",
            "今日恢王略，蒼生跂廟謀。",
            "中原尚紛擾，絕塞要懷柔。",
            "勝算如先定，成機會可投。",
            "洪源端欲汎，前箸匪無籌。",
            "日月符羲馭，乾坤協禹疇。",
            "行看靜蛇豕，俱議息貔貅。",
            "考有中書第，官無太尉酬。",
            "兩京期汛掃，九廟得重修。",
            "祉福天方錫，勳庸世未休。",
            "斯民納仁壽，公壽幾千秋。"
        ],
        "title": "湯丞相生日二十韵",
        "id": "0d739d58-26f3-4ae6-8862-4d088985ef68"
    },
    {
        "author": "韓元吉",
        "paragraphs": [
            "上聖恢方域，吳門翊帝京。",
            "千秋季子國，百雉闔閭城。",
            "屏翰資良牧，文昌輟貳卿。",
            "龍墀虛紫橐，虎節駐紅旌。",
            "河潤功初洽，棠陰政已成。",
            "農桑歸愷悌，弦管樂升平。",
            "世仰韋公譽，人高白傅名。",
            "雲樓凌月府，花島爛蓬瀛。",
            "香霧凝春晝，橋虹卧曉晴。",
            "清規三不惑，盛事二難并。",
            "舊俗寧論化，重臨倍有聲。",
            "向來宣使指，曾是格刑清。",
            "自覿銅魚拜，欣聞竹馬迎。",
            "五湖歌吹滿，兩郡吏民爭。",
            "嚴助書頻賜，蕭卿治欲更。",
            "還應對宣室，俱議直承明。",
            "鼎席猶虛位，戎亭正息兵。",
            "安危均注意，中外等持衡。",
            "補衮才猷壯，康時智略宏。",
            "天津飛驥足，雲路逸鵬程。",
            "疇昔參賓從，頑疏荷鑒評。",
            "馳驅奉刀筆，談笑接簪纓。",
            "夢結閩陬遠，心驚漲潦橫。",
            "寄身侔困鮒，盡室逭長鯨。",
            "官牒霑微祿，恩波拯再生。",
            "膺門憐舊契，禰薦及難兄。",
            "未釋鹽車駕，徒懷瓦釜鳴。",
            "幾年良自哂，一飽定誰營。",
            "洛下裘空敝，新豐酒獨傾。",
            "知公行入輔，故吏敢言情。"
        ],
        "title": "投贈徐平江三十韵",
        "id": "9f27c187-1513-4251-82c4-0ef36680cae5"
    },
    {
        "author": "韓元吉",
        "paragraphs": [
            "雪暮來無際，長吟坐北窗。",
            "未嫌光奪月，先恐勢填江。",
            "雲色生冰柱，風聲倒石矼。",
            "疏簾纔的皪，破屋漸錚鏦。",
            "始訝烏能白，旋驚馬盡䮾。",
            "會朝瓊飾弁，獵較素綢杠。",
            "玉帝開宮闕，瑶姬擁旆幢。",
            "仰空蜂作陣，窺徑蝶成雙。",
            "價重連城璞，明逾釘壁釭。",
            "冷烟紛莫辨，凍溜不成淙。",
            "計拙夸遼豕，塗窮笑越尨。",
            "戴牛迷象齒，覆鹿誤羊羫。",
            "酪乳浮茶鼎，花甆瑩鼓椌。",
            "崖枯頻畏住，鵠瘦暫胮肛。",
            "共想周王宴，誰虞漢使降。",
            "獻衣知念札，加璧殆追逄。",
            "蹇駟深憂沒，籃輿重莫扛。",
            "淹鍾應預賜，增斗定先撞。",
            "短日棲窮巷，豐年卜萬邦。",
            "緇塵異羈旅，華髮逐耆厖。",
            "處士欣尋戴，參軍豈遇龐。",
            "裘穿心易怯，履敗足微跫。",
            "荷笠閒垂釣，迴船穩繫樁。",
            "清狂時仄帽，泥飲屢空缸。",
            "酬唱才皆敵，歌嘲語或絃。",
            "閉門嗟懶惰，授簡愧愚憃。",
            "戈戟森磨厲，韶鈞富擊摐。",
            "絮鹽翻雅況，蘭竹變新腔。",
            "取醉華燈爛，催歸戍鼓𪔔。",
            "晴簷成夜雨，更聽隴頭瀧。"
        ],
        "title": "少稷家觀雪賦江字三十韵",
        "id": "62baab77-97dc-4a74-969d-0ff318890c92"
    },
    {
        "author": "韓元吉",
        "paragraphs": [
            "蒿萊自輿臺，松桂猶伯叔。",
            "便合追孔林，無庸號寒木。"
        ],
        "title": "遺直堂六首  其一",
        "id": "a3b41ec1-efa7-4a69-8a24-e6ca7d31da01"
    },
    {
        "author": "韓元吉",
        "paragraphs": [
            "虬龍舞雲端，風雨來海上。",
            "尚想堂中人，詩成一迴向。"
        ],
        "title": "遺直堂六首  其二",
        "id": "e4d0309b-8807-4369-bdf3-35e91c6cc6ac"
    },
    {
        "author": "韓元吉",
        "paragraphs": [
            "苦心有深思，勁質無軟語。",
            "賢科廢因公，此事亙千古。"
        ],
        "title": "遺直堂六首  其三",
        "id": "fbfc2753-efaa-4162-9a24-9d2a4ad4b971"
    },
    {
        "author": "韓元吉",
        "paragraphs": [
            "種木已如此，高賢有餘思。",
            "頼公酷似舅，其誰羨牢之。"
        ],
        "title": "遺直堂六首  其四",
        "id": "010eb196-4c87-433e-ae32-7b6190bf7c4f"
    },
    {
        "author": "韓元吉",
        "paragraphs": [
            "鄭虔骨已朽，孔父天不遺。",
            "他年從事賢，手板空倒持。"
        ],
        "title": "遺直堂六首  其五",
        "id": "738bf815-b816-41f5-8d3f-1db4f2b0023a"
    },
    {
        "author": "韓元吉",
        "paragraphs": [
            "棟梁乃不取，得地且深植。",
            "妖嬈紫薇花，歲晚猶伴直。"
        ],
        "title": "遺直堂六首  其六",
        "id": "5380a356-7c4c-457b-a310-a4b2fe0e2389"
    },
    {
        "author": "韓元吉",
        "paragraphs": [
            "解纜山銜日，移舟雨暗溪。",
            "無情子規鳥，夢斷隔林啼。"
        ],
        "title": "夜宿斜溪聞杜鵑",
        "id": "5676fbf1-8c7b-4e5c-bce4-0e6bd18e79d6"
    },
    {
        "author": "韓元吉",
        "paragraphs": [
            "燕鴻望南飛，春至還北去。",
            "託食波浪中，瀟湘幾回渡。"
        ],
        "title": "送龐祐甫五首  其一",
        "id": "df8ce6fd-99b3-4f91-80e9-857b3788b8bb"
    },
    {
        "author": "韓元吉",
        "paragraphs": [
            "遊子思故鄉，天涯兩相逢。",
            "時平甘卹緯，定交各塗窮。"
        ],
        "title": "送龐祐甫五首  其二",
        "id": "2c8b48db-67b6-4a69-96a7-ccbe11ab044e"
    },
    {
        "author": "韓元吉",
        "paragraphs": [
            "濯濯機中絲，粲粲錦繡段。",
            "自非同心人，千金孰肯換。"
        ],
        "title": "送龐祐甫五首  其三",
        "id": "848b90de-aedb-4b01-b3ac-a404bf90540d"
    },
    {
        "author": "韓元吉",
        "paragraphs": [
            "江湖多青山，舟楫長往還。",
            "山色難送客，不如住山間。"
        ],
        "title": "送龐祐甫五首  其四",
        "id": "98c195f9-0e1a-46ad-933a-62e02fbdf608"
    },
    {
        "author": "韓元吉",
        "paragraphs": [
            "中宵櫂謳發，菰蒲翳明月。",
            "月黑君忽行，恐墮蛟龍窟。"
        ],
        "title": "送龐祐甫五首  其五",
        "id": "c3768fbc-ca72-4bf5-9895-359025412bc8"
    },
    {
        "author": "韓元吉",
        "paragraphs": [
            "絕壑春林映綠，半山曉霧迷紅。",
            "長憶西巖夢覺，小舟欵乃聲中。"
        ],
        "title": "題日出雨脚圖二首  其一",
        "id": "e311e019-bdc7-428c-907e-73eb6cc77ca5"
    },
    {
        "author": "韓元吉",
        "paragraphs": [
            "隠隠遥分樹色，蕭蕭似聽風聲。",
            "何處江傾海墮，隔山霧白煙明。"
        ],
        "title": "題日出雨脚圖二首  其二",
        "id": "2a01a587-8ec5-403d-813a-79fe906655c5"
    },
    {
        "author": "韓元吉",
        "paragraphs": [
            "天際歸雲挾雨，江干亂木藏山。",
            "耳冷似聽蕭瑟，眼明驚見孱顔。"
        ],
        "title": "次韵趙公直題米元暉畫軸",
        "id": "bcd20b49-6fd7-47f7-b473-7ddb2a4475d0"
    },
    {
        "author": "韓元吉",
        "paragraphs": [
            "東窗坐愛枝間雪，大似酴醿壓架花。",
            "天氣更晴宜有月，夜深來看玉交加。"
        ],
        "title": "春雪得小詩五首且約客登賞心亭  其一",
        "id": "c3705234-47b8-4ff6-a448-e02e74a5a669"
    },
    {
        "author": "韓元吉",
        "paragraphs": [
            "淮南山色一千里，落水層城江更湍。",
            "何地江山有如許，與君聊趁雪中看。"
        ],
        "title": "春雪得小詩五首且約客登賞心亭  其二",
        "id": "a0dcde67-2561-4aef-96de-991a13ffa484"
    },
    {
        "author": "韓元吉",
        "paragraphs": [
            "臘前未見梅如雪，春到還驚雪似梅。",
            "可是天公有情思，便令花樹一時開。"
        ],
        "title": "春雪得小詩五首且約客登賞心亭  其三",
        "id": "6bd06c04-b60b-45c1-80ba-b1005e29202c"
    },
    {
        "author": "韓元吉",
        "paragraphs": [
            "江南絕景賞心亭，卧雪難尋舊畫屏。",
            "白鷺洲前夜來雪，故應此畫勝丹青。"
        ],
        "title": "春雪得小詩五首且約客登賞心亭  其四",
        "id": "027e881a-3177-48b4-a655-7a692060c6a3"
    },
    {
        "author": "韓元吉",
        "paragraphs": [
            "竹爐聽雪坐蒲團，長笑詩人不耐寒。",
            "未辦貂裘走南陌，肯來高處一憑欄。"
        ],
        "title": "春雪得小詩五首且約客登賞心亭  其五",
        "id": "0a521e8f-e60f-402e-8495-be809923c28b"
    },
    {
        "author": "韓元吉",
        "paragraphs": [
            "爐火深紅蠟炬明，打窗風雪正縱橫。",
            "瓦瓶旋注山泉滿，却作瀟瀟細雨聲。"
        ],
        "title": "夜雪  其一",
        "id": "23ed7972-d761-4d9d-b62c-760e193e367c"
    },
    {
        "author": "韓元吉",
        "paragraphs": [
            "伴眼文書細作行，昏昏愁卧雪穿廊。",
            "何人恰弄風前笛，錯認梅花到枕傍。"
        ],
        "title": "夜雪  其二",
        "id": "1b24db32-e257-40e2-ac2f-cb60f5e4d5e9"
    },
    {
        "author": "韓元吉",
        "paragraphs": [
            "愁眼東西萬里情，山雲斜度水風清。",
            "客行歲晚忽春盡，看到枯林綠葉成。"
        ],
        "title": "詠晴",
        "id": "2afd9a56-68a2-471b-beb2-291abdaae2b2"
    },
    {
        "author": "韓元吉",
        "paragraphs": [
            "十年騎馬聽朝雞，老竊州符簿領迷。",
            "衙鼓不聞春睡足，閉門聊喜得幽棲。"
        ],
        "title": "春日書事五首  其一",
        "id": "f3fd3c4a-a3e1-4ed5-adc4-cd8ab032484d"
    },
    {
        "author": "韓元吉",
        "paragraphs": [
            "曉猿夜鶴寂無生，春至山禽百種鳴。",
            "步繞新泉聊洗耳，由來心與地俱清。"
        ],
        "title": "春日書事五首  其二",
        "id": "57a6e6ed-de22-4904-9fea-3e4fc2ab0bc4"
    },
    {
        "author": "韓元吉",
        "paragraphs": [
            "極目亭邊花定開，野棠山杏手親栽。",
            "春風拂檻知何似，應記劉郎兩度來。"
        ],
        "title": "春日書事五首  其三",
        "id": "0ba12e05-88bd-406f-aed4-e05cfa85e42b"
    },
    {
        "author": "韓元吉",
        "paragraphs": [
            "憶上金華第一峰，相君官重酒樽同。",
            "夢尋絕壑誰重到，零落山桃小院風。"
        ],
        "title": "春日書事五首  其四",
        "id": "3dd13da3-4216-47b3-a78f-7eec63c8a4d8"
    },
    {
        "author": "韓元吉",
        "paragraphs": [
            "溪邊亂石蛟鼉卧，煙裏千花錦繡圍。",
            "記得年時作寒食，山橋吹笛雨中歸。"
        ],
        "title": "春日書事五首  其五",
        "id": "bc31eb55-bd0e-4332-88bb-0dd3545ce109"
    },
    {
        "author": "韓元吉",
        "paragraphs": [
            "北窗松竹夜蕭騷，詩就呼兒進濁醪。",
            "睡美不知新雨足，曉來南澗水聲高。"
        ],
        "title": "晨興",
        "id": "90e8a5d1-f65b-4f80-a7bc-caf217058290"
    },
    {
        "author": "韓元吉",
        "paragraphs": [
            "吚軋籃輿不計肩，五更殘夢尚悠然。",
            "紅油蓋重聽朝雨，却似西江坐釣船。"
        ],
        "title": "聽雨",
        "id": "4c2206d9-ef5f-4ac1-9e5c-59424f4b86cf"
    },
    {
        "author": "韓元吉",
        "paragraphs": [
            "何須坐客總能文，呼酒相逢日暮雲。",
            "醉倒儘如狂道士，夜歸誰問故將軍。"
        ],
        "title": "題張幾仲所藏醉道士圖",
        "id": "85d8466f-2601-4b3f-94b8-228d19a76071"
    },
    {
        "author": "韓元吉",
        "paragraphs": [
            "江翻海涌勢難平，鼇擲鵬鶱自不停。",
            "端爲君王洗兵馬，參旗井鉞萬雷霆。"
        ],
        "tags": [
            "钱塘江"
        ],
        "title": "浙江觀潮",
        "id": "9dfa0c16-b66f-41e7-9c3f-2db421664e99"
    },
    {
        "author": "韓元吉",
        "paragraphs": [
            "片帆幾日下西風，湖色秋容暮靄中。",
            "買得鱸魚弔張翰，卧聽欵乃度垂虹。"
        ],
        "tags": [
            "太湖"
        ],
        "title": "太湖秋晚",
        "id": "6027d714-0105-4864-ac05-d37baef200e9"
    },
    {
        "author": "韓元吉",
        "paragraphs": [
            "雲夢懸知八九吞，銀山萬疊漲天門。",
            "長江日落魚龍舞，古寺煙深鳥雀喧。"
        ],
        "tags": [
            "长江"
        ],
        "title": "海門斜照",
        "id": "b026db14-3f92-42c1-9d7b-83f7e3c870a9"
    },
    {
        "author": "韓元吉",
        "paragraphs": [
            "樊山宮殿已成陳，煙雨陰晴到處春。",
            "花柳不知興廢事，隔江相倚鬭時新。"
        ],
        "title": "武昌春色",
        "id": "35add8ba-d731-4b60-94e0-711fdfd5a18d"
    },
    {
        "author": "韓元吉",
        "paragraphs": [
            "銀河翻浪拍空流，玉女停梭清露秋。",
            "天上一年真一日，人間風月自生愁。"
        ],
        "title": "七夕",
        "id": "498ec793-a833-4489-824b-26eb31a8b662"
    },
    {
        "author": "韓元吉",
        "paragraphs": [
            "朝行佛屋魚千里，暮借僧牀鷯一枝。",
            "窗下秋蟲解人意，似憐羈客伴哦詩。"
        ],
        "title": "秋懷十首  其一",
        "id": "72880a08-0062-4b4a-a3b5-5be61931e1e4"
    },
    {
        "author": "韓元吉",
        "paragraphs": [
            "酒熟橙黄盛物華，重陽無客不思家。",
            "鵝兒剪雪開巖桂，鶴羽攢金散菊花。"
        ],
        "title": "秋懷十首  其二",
        "id": "b53d4197-e49a-4468-8ed7-2e56be87898b"
    },
    {
        "author": "韓元吉",
        "paragraphs": [
            "小雨驚秋滴夜闌，晴雲和日曉斑斑。",
            "誰憐客舍塵埃底，猶得西湖一兩山。"
        ],
        "tags": [
            "西湖"
        ],
        "title": "秋懷十首  其三",
        "id": "9baea833-fd01-4087-a7c6-015a8775ed9b"
    },
    {
        "author": "韓元吉",
        "paragraphs": [
            "何許砧聲清夢回，丁東猶作珮環猜。",
            "卷簾風露凉如水，端爲嫦娥向此來。"
        ],
        "title": "秋懷十首  其四",
        "id": "235c645e-af35-44ed-a4b8-2e979c550e4c"
    },
    {
        "author": "韓元吉",
        "paragraphs": [
            "城外秋荷一半黄，尚餘疏柳照回塘。",
            "江南底許風光好，塞雁來時未有霜。"
        ],
        "title": "秋懷十首  其五",
        "id": "dda86eab-7459-4a85-b85b-f00e30172280"
    },
    {
        "author": "韓元吉",
        "paragraphs": [
            "右手持杯左不空，蟹螯已作雪蒙茸。",
            "秋風莫起鱸魚夢，未似先生阿堵中。"
        ],
        "title": "秋懷十首  其六",
        "id": "17374953-7305-4914-bd62-32a7cd395c20"
    },
    {
        "author": "韓元吉",
        "paragraphs": [
            "八月濤頭舊有名，今年潮淺岸纔平。",
            "應緣享帝千靈在，豫使魚龍不敢鳴。"
        ],
        "title": "秋懷十首  其七",
        "id": "70930238-115b-4bae-87ce-9eb7a5d695fb"
    },
    {
        "author": "韓元吉",
        "paragraphs": [
            "塞草初黄邊馬肥，邊塵莫便向南飛。",
            "江頭鶴唳秋風起，看取陰山六騎歸。"
        ],
        "title": "秋懷十首  其八",
        "id": "d2bb588d-d934-4e3a-906b-283cbc753ca4"
    },
    {
        "author": "韓元吉",
        "paragraphs": [
            "江南四百八十寺，未抵西湖勝處多。",
            "不用樓臺带煙雨，只看宮殿壓晴波。"
        ],
        "tags": [
            "西湖"
        ],
        "title": "秋懷十首  其九",
        "id": "faba9e70-dec4-4020-ac61-4333316a5aba"
    },
    {
        "author": "韓元吉",
        "paragraphs": [
            "閉戶跏趺意已清，爐香燒盡一燈明。",
            "空庭葉落知多少，一任西風百種聲。"
        ],
        "title": "秋懷十首  其一○",
        "id": "a137ca8d-e9f6-49af-89d8-a605cae179f0"
    },
    {
        "author": "韓元吉",
        "paragraphs": [
            "惡復凶終事久知，豈知聖斷不踰時。",
            "小儒未歎周南滯，但喜逢人敢說詩。"
        ],
        "title": "聖政更新詔書正告訐之罪因得小詩十首  其一",
        "id": "b219e3d6-e104-4123-bb61-954c7c508381"
    },
    {
        "author": "韓元吉",
        "paragraphs": [
            "桓溫將死謝安起，霍氏初除魏相來。",
            "誰與聖君安大業，巍巍廊廟可無材。"
        ],
        "title": "聖政更新詔書正告訐之罪因得小詩十首  其二",
        "id": "923372f0-3c0a-422d-8a7f-eeac91fb8830"
    },
    {
        "author": "韓元吉",
        "paragraphs": [
            "聖朝遂失誅元載，公議猶能去霍山。",
            "落膽徒聞溫御史，不知睿意在羣奸。"
        ],
        "title": "聖政更新詔書正告訐之罪因得小詩十首  其三",
        "id": "5c6a6456-0ffc-4961-8fa4-01a8fcf57cfd"
    },
    {
        "author": "韓元吉",
        "paragraphs": [
            "元祐諸公秉國均，詔條先請惠吾民。",
            "孤雛腐鼠何勞逐，準擬朝廷政事新。"
        ],
        "title": "聖政更新詔書正告訐之罪因得小詩十首  其四",
        "id": "1a6aebe9-07ec-4d86-b219-94c557bd2be3"
    },
    {
        "author": "韓元吉",
        "paragraphs": [
            "金貂七葉誰能必，石槨三年計自愚。",
            "得鹿覆蕉真一夢，求魚緣木信狂圖。"
        ],
        "title": "聖政更新詔書正告訐之罪因得小詩十首  其五",
        "id": "7f571b0e-fa77-4753-87af-57ff9fb87315"
    },
    {
        "author": "韓元吉",
        "paragraphs": [
            "獻可爭先詆荆國，瑩中居首論莆陽。",
            "十年言路皆支黨，前無一語譏安昌。"
        ],
        "title": "聖政更新詔書正告訐之罪因得小詩十首  其六",
        "id": "50e9dbf4-873e-41fd-a94d-aced53a6775a"
    },
    {
        "author": "韓元吉",
        "paragraphs": [
            "近聞羔鴈已成羣，藻鑒渠能涇渭分。",
            "急士且須侯雍齒，得賢端可吏朱雲。"
        ],
        "title": "聖政更新詔書正告訐之罪因得小詩十首  其七",
        "id": "2a8a747d-1eaa-4f25-a23f-2d0f1e3a1822"
    },
    {
        "author": "韓元吉",
        "paragraphs": [
            "刺字幾漫冠欲塵，向來浮薄自紛紛。",
            "爾曹胸次多周孔，忍作銅山破賊文。"
        ],
        "title": "聖政更新詔書正告訐之罪因得小詩十首  其八",
        "id": "2710d21d-2199-4207-a4b5-d4dd8cf94312"
    },
    {
        "author": "韓元吉",
        "paragraphs": [
            "荆棘誰令滿路栽，雷州司戶却生回。",
            "獨憐陽陸真天命，不見承平公道開。"
        ],
        "title": "聖政更新詔書正告訐之罪因得小詩十首  其九",
        "id": "1443df58-13ae-47a7-b877-6e650ed0c9a0"
    },
    {
        "author": "韓元吉",
        "paragraphs": [
            "潮陽初謫八千里，中令俄成十九年。",
            "地下修文應泚筆，衛公精爽故依然。"
        ],
        "title": "聖政更新詔書正告訐之罪因得小詩十首  其一○",
        "id": "09ea4e8e-abaf-4d40-9e93-99c0faaaef52"
    },
    {
        "author": "韓元吉",
        "paragraphs": [
            "有身自覺皆爲患，了事從來却號癡。",
            "貧裏定知强健樂，未妨斗酒百篇詩。"
        ],
        "title": "卧病",
        "id": "21f07da3-6bc0-4d9a-bfc9-b1d3ff39f11b"
    },
    {
        "author": "韓元吉",
        "paragraphs": [
            "風卷千林夜雪晴，九華山下月微明。",
            "不須更覓唐昌蘂，樹樹瓏璁玉刻成。"
        ],
        "tags": [
            "九华山"
        ],
        "title": "夜宿青陽旅舍起觀林端積雪半消疑山礬盛開",
        "id": "4c321e1c-dd50-43fa-9888-4c78ea6eb1b4"
    },
    {
        "author": "韓元吉",
        "paragraphs": [
            "永日荒園獨荷鋤，草根藤蔓喜無餘。",
            "誰憐仲舉平生志，却學齊民種樹書。"
        ],
        "title": "去草",
        "id": "cbfdcebd-a60e-406b-8157-9ef86902ec64"
    },
    {
        "author": "韓元吉",
        "paragraphs": [
            "桂花飄盡菊花黄，閑對芳叢靜愛香。",
            "堂下草深須一丈，會看春意滿池塘。"
        ],
        "title": "偶興四首  其一",
        "id": "4b02866c-0494-4f8d-971d-38e287b1a6bb"
    },
    {
        "author": "韓元吉",
        "paragraphs": [
            "小園無數菊花開，準擬花殘便見梅。",
            "不恨無花正無酒，敲門誰送一樽來。"
        ],
        "title": "偶興四首  其二",
        "id": "0edab033-d438-4f67-a83b-0486a61b16fd"
    },
    {
        "author": "韓元吉",
        "paragraphs": [
            "江南菊少開金色，只有霜葩雜御黄。",
            "乞得黄花真愛惜，明年賸種壓羣芳。"
        ],
        "title": "偶興四首  其三",
        "id": "9edbb17b-75f2-48c9-80ba-114a9442c31e"
    },
    {
        "author": "韓元吉",
        "paragraphs": [
            "愛水仙成百計栽，三年一笑漸能開。",
            "金銀豈是吾家物，借我虛名付酒臺。"
        ],
        "title": "偶興四首  其四",
        "id": "93a88e67-45c1-4bd1-9e6e-add2a8cd626f"
    },
    {
        "author": "韓元吉",
        "paragraphs": [
            "眈眈出柙小於菟，猶意他年見畫圖。",
            "養汝由來得無患，却驚赤手競編鬚。"
        ],
        "title": "市人有弄虎者兒輩請觀飼以豚蹄睹其攫噬戲作四絕句  其一",
        "id": "43e25686-3d07-4014-a792-194124cb944a"
    },
    {
        "author": "韓元吉",
        "paragraphs": [
            "呀然一嘯朔風生，兒女窺簾笑且驚。",
            "檻內應憐只摇尾，山中不記舊橫行。"
        ],
        "title": "市人有弄虎者兒輩請觀飼以豚蹄睹其攫噬戲作四絕句  其二",
        "id": "68c80168-909f-47ef-9c38-aa50a3e4078a"
    },
    {
        "author": "韓元吉",
        "paragraphs": [
            "長年肉食定何功，乞汝豚蹄且慰窮。",
            "猿臂將軍應老矣，南山忽憶夜彎弓。"
        ],
        "title": "市人有弄虎者兒輩請觀飼以豚蹄睹其攫噬戲作四絕句  其三",
        "id": "a8c3b4a6-e56d-40cd-9615-7428f2334c1c"
    },
    {
        "author": "韓元吉",
        "paragraphs": [
            "熒熒目色爲生寒，蠻獠歌呼意自閒。",
            "莫倚便能探虎穴，勢卑還長越王炎。"
        ],
        "title": "市人有弄虎者兒輩請觀飼以豚蹄睹其攫噬戲作四絕句  其四",
        "id": "955e5991-b0ec-409a-bcaf-0c88cf76240d"
    },
    {
        "author": "韓元吉",
        "paragraphs": [
            "十載棲遲櫑具客，一生憔悴扊扅歌。",
            "典衣不爲沽春酒，平昔無詩博飯籮。"
        ],
        "title": "俸金既盡家人問所質物戲答",
        "id": "8e0be07b-d2a0-49e1-a69a-1682b92c5eba"
    },
    {
        "author": "韓元吉",
        "paragraphs": [
            "年來三十過平頭，笑却周郎却自羞。",
            "但得小喬歌一曲，未須辛苦向荆州。"
        ],
        "title": "讀周瑜傳",
        "id": "f914271c-cb66-4028-8a1f-1afdf04f71fb"
    },
    {
        "author": "韓元吉",
        "paragraphs": [
            "忠信平生自可期，江神于我定相知。",
            "順風鼓棹潮如席，世事由來却險巇。"
        ],
        "title": "乘潮遇順風",
        "id": "8b32d7bf-a1b0-4170-b707-13c0532c3d20"
    },
    {
        "author": "韓元吉",
        "paragraphs": [
            "晴日烘林百草香，杖藜徐步興何長。",
            "殘花的皪明幽徑，老笋參差出斷牆。"
        ],
        "title": "山行二首  其一",
        "id": "2f608664-af29-420e-a25d-a5d5e8e6ea4d"
    },
    {
        "author": "韓元吉",
        "paragraphs": [
            "春來南澗水初生，鷗鳥逢人自不驚。",
            "步繞幽花隨樹歇，望尋高柳趁隄行。"
        ],
        "title": "山行二首  其二",
        "id": "be9b7022-5466-4ca6-acae-bf7328118d69"
    },
    {
        "author": "韓元吉",
        "paragraphs": [
            "東海桑田未可期，隋河高岸已鋤犁。",
            "樓船錦纜知無地，枯柳黄塵但古隄。"
        ],
        "title": "行汴渠中",
        "id": "6bd77295-b84a-4112-80ca-a6867d1d71c1"
    },
    {
        "author": "韓元吉",
        "paragraphs": [
            "擬賦歸田未有田，春風聊泛剡溪船。",
            "青山滿眼留儂住，處士茅茨阿那邊。"
        ],
        "title": "剡溪道中五首  其一",
        "id": "527c61ea-82fd-42b3-9cfd-47f1c255acba"
    },
    {
        "author": "韓元吉",
        "paragraphs": [
            "戴家家住此溪頭，買酒尋春得勝遊。",
            "夾岸楊花渾似雪，不應興盡便回舟。"
        ],
        "title": "剡溪道中五首  其二",
        "id": "35c2989f-3479-414c-b6aa-2a72530f1602"
    },
    {
        "author": "韓元吉",
        "paragraphs": [
            "平潮恰恰亂蛙鳴，斷送江南春雨晴。",
            "綠縠細看桑眼破，紫茸還見草心生。"
        ],
        "title": "剡溪道中五首  其三",
        "id": "8731fce8-225c-4218-9f2a-4a6842877e05"
    },
    {
        "author": "韓元吉",
        "paragraphs": [
            "心隨天末江波遠，愁似沙津柳带長。",
            "向晚飛花度牆影，半晴煙雨發山光。"
        ],
        "title": "剡溪道中五首  其四",
        "id": "c2039a38-85f5-4187-b868-e75a70039e96"
    },
    {
        "author": "韓元吉",
        "paragraphs": [
            "抱琴不作王門客，晉代高風只此人。",
            "故老底須三上疏，竹林諸子未天真。"
        ],
        "title": "剡溪道中五首  其五",
        "id": "34bdedb2-4a4b-45cd-983d-c8acbaa205b4"
    },
    {
        "author": "韓元吉",
        "paragraphs": [
            "山鎖松行一逕遥，峰迴樓殿更岧嶢。",
            "飛來雙鶴知何處，只有泉聲下碧霄。"
        ],
        "title": "隠靜山二首  其一",
        "id": "798b63ba-55cf-4d25-a50e-74033404cb03"
    },
    {
        "author": "韓元吉",
        "paragraphs": [
            "海上蟠桃手自栽，紅塵一墮隔蓬萊。",
            "風帆弱水無由到，乞我當年渡海杯。"
        ],
        "title": "隠靜山二首  其二",
        "id": "eb6098fb-30c2-4ef3-b210-af571092c4c3"
    },
    {
        "author": "韓元吉",
        "paragraphs": [
            "天外奇峰認九華，路人指點是狼牙。",
            "他年刻石題車馬，會遣山前屬漢家。"
        ],
        "title": "狼山",
        "id": "8225a033-4d21-41be-92da-1fdc7b845378"
    },
    {
        "author": "韓元吉",
        "paragraphs": [
            "煙裏微茫第一山，眼明白塔俯滄灣。",
            "塵埃滿面三千里，一笑相看似夢間。"
        ],
        "title": "初見龜山塔",
        "id": "1bb36249-ef51-4d74-a6c8-f818f2265ec8"
    },
    {
        "author": "韓元吉",
        "paragraphs": [
            "芳草連雲水拍溪，春山樹樹子規啼。",
            "東風何事催行客，偏遣殘紅趁馬蹄。"
        ],
        "title": "山口道中",
        "id": "fae8f932-c022-4129-8d05-81d1a994b5d3"
    },
    {
        "author": "韓元吉",
        "paragraphs": [
            "白馬岡前眼漸開，黄龍府外首空回。",
            "慇懃父老如相識，只問天兵早晚來。"
        ],
        "title": "望靈壽致拜祖塋",
        "id": "ed05c42d-fa1a-4d18-a9af-4530db1c5175"
    },
    {
        "author": "韓元吉",
        "paragraphs": [
            "野橋曲折渡千回，古寺懸知水面開。",
            "一夜寒聲喧客枕，却疑風雨轉山來。"
        ],
        "title": "宿石橋聞水聲",
        "id": "cb7d71ca-2d5a-44d8-b35d-0e638b3cd664"
    },
    {
        "author": "韓元吉",
        "paragraphs": [
            "桃李欲開天雨雪，二月山城無奈寒。",
            "頼爾狐裘來送質，更須樽酒放愁寬。"
        ],
        "title": "洞溪絕句三首  其一",
        "id": "0b4d1b83-4770-4424-b79c-5c94abae1a2c"
    },
    {
        "author": "韓元吉",
        "paragraphs": [
            "杏花無數連村落，也有人家掛酒旗。",
            "春色撩人只供醉，却怕風吹易醒時。"
        ],
        "title": "洞溪絕句三首  其二",
        "id": "28f01c69-af80-4cfb-91a1-f8f8077a0874"
    },
    {
        "author": "韓元吉",
        "paragraphs": [
            "溪流直傍長堤去，繚亂半山桃李花。",
            "極知渡口好春色，却下扁舟步晚沙。"
        ],
        "title": "洞溪絕句三首  其三",
        "id": "6656be35-85b9-41a3-9092-25c28d13507d"
    },
    {
        "author": "韓元吉",
        "paragraphs": [
            "淺白深紅幾樹花，波光浮動竹交斜。",
            "怪來詩思清人骨，知是西湖處士家。"
        ],
        "tags": [
            "西湖"
        ],
        "title": "西湖絕句戲題  其一",
        "id": "29bb7bc4-cb09-4626-ab67-5325f310aff5"
    },
    {
        "author": "韓元吉",
        "paragraphs": [
            "流水當階山對門，擬尋茅屋住荒村。",
            "誰憐九里松間路，猶有人間市井喧。"
        ],
        "tags": [
            "西湖"
        ],
        "title": "西湖絕句戲題  其二",
        "id": "4e4d0463-616f-4e9d-9f4b-338d36f4e191"
    },
    {
        "author": "韓元吉",
        "paragraphs": [
            "人道西湖一曲屏，只應真色畫難成。",
            "柳隄竹塢無窮意，更著荷花百媚生。"
        ],
        "tags": [
            "西湖"
        ],
        "title": "西湖絕句戲題  其三",
        "id": "bf992058-8e13-4d04-ac59-45d109e47403"
    },
    {
        "author": "韓元吉",
        "paragraphs": [
            "衮衮河流到底黄，誰言一葦便能杭。",
            "傷心擊楫無人會，舉酒回頭酹太行。"
        ],
        "title": "渡河有感",
        "id": "11118988-85fc-43a2-8cba-87b89aae5a4d"
    },
    {
        "author": "韓元吉",
        "paragraphs": [
            "蘋花吹盡藕花香，日落風生水面凉。",
            "浄洗扁舟載明月，共君長嘯飲湖光。"
        ],
        "title": "同翁子功之平江午憩涵山浄慈寺",
        "id": "05a2f0a2-2e72-45e2-9340-c3f9ae96fb63"
    },
    {
        "author": "韓元吉",
        "paragraphs": [
            "問訊高真此住家，伊蒲未辦且煎茶。",
            "故應一笑來迎我，五百瓶中總是花。"
        ],
        "title": "曇花亭供茶戲作二首  其一",
        "id": "6566d961-4de4-411b-a7a2-d84b393a658d"
    },
    {
        "author": "韓元吉",
        "paragraphs": [
            "一聲鐘磬有無中，樓閣山林本自空。",
            "不向雲端呈伎倆，猶來盞裏現神通。"
        ],
        "title": "曇花亭供茶戲作二首  其二",
        "id": "3151a6f8-29b1-4359-ab03-68452050214f"
    },
    {
        "author": "韓元吉",
        "paragraphs": [
            "檻外風高霜月明，步虛山裏步虛聲。",
            "罷琴刻燭初長夜，又得人間一夢清。"
        ],
        "title": "夜宿玉虛宮小軒正對步虛峰道士云天寶三年有慶雲見且山呼萬歲始詔建黄帝祠封爲仙都山敕書今亡  其一",
        "id": "6cc6d17b-bc0b-4db6-9b94-9ab0453d3f7d"
    },
    {
        "author": "韓元吉",
        "paragraphs": [
            "封禪空餘不死名，華清宮裏望長生。",
            "閒雲强作人間瑞，更有山呼萬歲聲。"
        ],
        "title": "夜宿玉虛宮小軒正對步虛峰道士云天寶三年有慶雲見且山呼萬歲始詔建黄帝祠封爲仙都山敕書今亡  其二",
        "id": "94c6e980-88c3-44db-a5eb-55f7fcff26ef"
    },
    {
        "author": "韓元吉",
        "paragraphs": [
            "龍虎驅馳戰阪泉，荆山鼎就更昇天。",
            "軒轅到處存遺跡，忍使君王不學仙。"
        ],
        "title": "夜宿玉虛宮小軒正對步虛峰道士云天寶三年有慶雲見且山呼萬歲始詔建黄帝祠封爲仙都山敕書今亡  其三",
        "id": "a66e761b-cede-4e8e-b503-19054588ba88"
    },
    {
        "author": "韓元吉",
        "paragraphs": [
            "溪岸人家高下居，繞溪雲樹雜煙蕪。",
            "故應曲水傳佳句，還喜青松入畫圖。"
        ],
        "title": "溪山堂次韵",
        "id": "de5e4819-d315-439a-aba6-d8a163033933"
    },
    {
        "author": "韓元吉",
        "paragraphs": [
            "堂前松竹挺千軍，堂外青山萬馬羣。",
            "橫策時來按文陣，要須筆力起風雲。"
        ],
        "title": "又溪山堂次韵四首  其一",
        "id": "957d4707-6bd5-4dc1-b0e3-0ae6609276c3"
    },
    {
        "author": "韓元吉",
        "paragraphs": [
            "瀲瀲溪光白鳥前，昏昏雨脚暮雲邊。",
            "一年風景君應記，五月來看競渡船。"
        ],
        "title": "又溪山堂次韵四首  其二",
        "id": "34b4c89e-b619-4a1b-86de-95dd4cc4aba4"
    },
    {
        "author": "韓元吉",
        "paragraphs": [
            "九衢塵土鬢毛蒼，只有溪山意味長。",
            "但得楓林供欵乃，猶勝斗酒博伊凉。"
        ],
        "title": "又溪山堂次韵四首  其三",
        "id": "7ed76b35-297a-4355-b6c8-f6a981c1f1a7"
    },
    {
        "author": "韓元吉",
        "paragraphs": [
            "梅子青青杏子紅，繞城荷葉已掀風。",
            "莫嫌春盡無花柳，猶得清樽阿堵中。"
        ],
        "title": "又溪山堂次韵四首  其四",
        "id": "849ec870-142d-48b8-98cb-26387ac27797"
    },
    {
        "author": "韓元吉",
        "paragraphs": [
            "小雨輕雲却解晴，菰蒲衝浪過船聲。",
            "已無桃李占春事，濃綠滿山風更清。"
        ],
        "title": "紫極觀二首  其一",
        "id": "4ec7ae36-0370-4fcc-b404-0a8ae6e32113"
    },
    {
        "author": "韓元吉",
        "paragraphs": [
            "楊柳花飛杏子新，園林無地可留春。",
            "却尋風雨江邊路，慚愧煙霞物外人。"
        ],
        "title": "紫極觀二首  其二",
        "id": "9bf31c2a-3e6e-48ef-a4ac-d4b0bae940df"
    },
    {
        "author": "韓元吉",
        "paragraphs": [
            "涿郡漁陽此路分，用兵諸將總如神。",
            "白頭浪說關中事，鄧禹當年已笑人。"
        ],
        "title": "漢光武廟",
        "id": "cca4ac1b-54cd-4b67-a89d-962df6e7844e"
    },
    {
        "author": "韓元吉",
        "paragraphs": [
            "紫橐光華穩致身，會看功業上麒麟。",
            "丈人久悞人間世，莫忘他年蕙帳春。"
        ],
        "title": "賀子忱抱膝庵二首  其一",
        "id": "648f122e-dead-4694-93ac-8b419d81acbf"
    },
    {
        "author": "韓元吉",
        "paragraphs": [
            "紅覆薰籠錦不如，萬株相倚占春餘。",
            "小窗睡足花陰裏，何似天香下玉除。"
        ],
        "title": "賀子忱抱膝庵二首  其二",
        "id": "a59763de-d942-4430-be43-773b6a7f91ee"
    },
    {
        "author": "韓元吉",
        "paragraphs": [
            "璜溪亦有釣魚人，一笑鷹揚掃戰塵。",
            "不會先生辭漢祖，投竿深坐此江濱。"
        ],
        "title": "釣臺",
        "id": "63a26b6e-d989-41c2-9f05-eb6eb38995db"
    },
    {
        "author": "韓元吉",
        "paragraphs": [
            "陰陽妙用表三才，却問陰陽底許來。",
            "若識陰陽由動靜，何人更作有無猜。"
        ],
        "title": "答人問易",
        "id": "2a19bf17-2ecf-4f9a-a0ba-ba0dbb950d34"
    },
    {
        "author": "韓元吉",
        "paragraphs": [
            "石門江畔雁山前，芥室遥知更豁然。",
            "百鍊精明真是鐵，不妨照破野狐禪。"
        ],
        "title": "鐵鏡贈仲儼",
        "id": "6f7feb46-f382-44e5-8c5b-f55fbf008505"
    },
    {
        "author": "韓元吉",
        "paragraphs": [
            "雪裏難逢送炭人，地爐炙手便生春。",
            "酸寒東野真堪笑，解道曲身成直身。"
        ],
        "title": "明老惠炭戲以二小詩  其一",
        "id": "f987e2ce-d721-4b70-b30e-3a7ed378a09a"
    },
    {
        "author": "韓元吉",
        "paragraphs": [
            "道人作喜每逢場，一束烏薪發電光。",
            "便使樽前化紅袖，不妨笑殺許旌陽。"
        ],
        "title": "明老惠炭戲以二小詩  其二",
        "id": "3b81e08a-66e5-4c4b-b730-86bfa155eb7c"
    },
    {
        "author": "韓元吉",
        "paragraphs": [
            "野竹漫山水漫門，未離城市却如村。",
            "何須更問柴桑陌，三徑雖寒菊尚存。"
        ],
        "title": "訪吳元鼎如村五首  其一",
        "id": "741d9106-3d58-45ac-8fac-34e549ef3277"
    },
    {
        "author": "韓元吉",
        "paragraphs": [
            "我住城南君在西，柴門草長與人齊。",
            "不妨共踏溪津路，日日雲山入杖藜。"
        ],
        "title": "訪吳元鼎如村五首  其二",
        "id": "f3661cf6-7e09-4148-ba97-1cff079d5946"
    },
    {
        "author": "韓元吉",
        "paragraphs": [
            "經旬泥潦路難乾，煙裊長林雨暗山。",
            "常笑詩人愁屋漏，却思寒士與千間。"
        ],
        "title": "訪吳元鼎如村五首  其三",
        "id": "dcb3c7c9-5f50-4a97-bace-5a32697ff2be"
    },
    {
        "author": "韓元吉",
        "paragraphs": [
            "昔年曾歎馬相如，才氣飄飄賦子虛。",
            "未怪家貧徒四壁，先生四壁僦人居。"
        ],
        "title": "訪吳元鼎如村五首  其四",
        "id": "83131121-ab0f-4eb2-8639-14703db1f106"
    },
    {
        "author": "韓元吉",
        "paragraphs": [
            "我生甲子幸君同，君自臞仙我禿翁。",
            "要拍銅鞮論歲月，莫嫌相對只詩窮。"
        ],
        "title": "訪吳元鼎如村五首  其五",
        "id": "5987bc27-0822-45ea-82d9-b70af5718cd0"
    },
    {
        "author": "韓元吉",
        "paragraphs": [
            "未容君識得君詩，添我幽栖一段奇。",
            "會有吹噓天上去，沈香亭北要新詞。"
        ],
        "title": "史十伯强浮沈市廛自號道人而筆力議論不可掩抑豈隠者耶觀其詩卷贈以絕句二首  其一",
        "id": "7042d246-3979-4375-b693-8af02472e792"
    },
    {
        "author": "韓元吉",
        "paragraphs": [
            "頭上塵冠豈易彈，匣中長劍篋中丹。",
            "放懷風月真餘事，好向朝廷策治安。"
        ],
        "title": "史十伯强浮沈市廛自號道人而筆力議論不可掩抑豈隠者耶觀其詩卷贈以絕句二首  其二",
        "id": "0c5c21b1-30e5-4511-8610-3dc0b66c2f45"
    },
    {
        "author": "韓元吉",
        "paragraphs": [
            "寒梢到地不肯屈，迸筍出簷還作行。",
            "故應餘韵占風月，要自勁節含冰霜。"
        ],
        "title": "次韵李平叔直舍竹二絕句  其一",
        "id": "f10d9614-01cc-4ea9-a72b-82dab7a657dc"
    },
    {
        "author": "韓元吉",
        "paragraphs": [
            "詩翁愛竹有佳句，詩就移官可奈何。",
            "密葉歲寒應更好，賸來和雪看婆娑。"
        ],
        "title": "次韵李平叔直舍竹二絕句  其二",
        "id": "e7915f54-7989-4fc1-87eb-7943084c0c47"
    },
    {
        "author": "韓元吉",
        "paragraphs": [
            "十載文場未奏功，鶡冠一笑且舂容。",
            "遥知橫槊荻蘆岸，海闊蛟鼉赴筆鋒。"
        ],
        "title": "姜特立寄詩編爲賦四首  其一",
        "id": "5af7331b-8a0f-4780-9769-4c413932511f"
    },
    {
        "author": "韓元吉",
        "paragraphs": [
            "少年耽句千篇在，老境忘言半偈無。",
            "失喜因君還絕倒，但驚寒雀費隋珠。"
        ],
        "title": "姜特立寄詩編爲賦四首  其二",
        "id": "0113a0a9-d84a-49c2-b254-3128107ab5cb"
    },
    {
        "author": "韓元吉",
        "paragraphs": [
            "榕葉青青荔子紅，三山十寺粵王宮。",
            "誦君好句渾如畫，寄我清遊夢想中。"
        ],
        "title": "姜特立寄詩編爲賦四首  其三",
        "id": "5a972e18-f8b5-4d8a-afeb-10763bc830b1"
    },
    {
        "author": "韓元吉",
        "paragraphs": [
            "宋景文爲工學問，賀方回亦擅詩歌。",
            "半山人去東坡沒，妙墨空嗟楯上磨。"
        ],
        "title": "姜特立寄詩編爲賦四首  其四",
        "id": "100662a0-e2a0-4cfd-b390-b3f31c710aa1"
    },
    {
        "author": "韓元吉",
        "paragraphs": [
            "長安米賤不難居，玉署金閨有直廬。",
            "指日君王嗟見晚，凌雲誰似馬相如。"
        ],
        "title": "重午齋宿讀蔡迨文編以酒饋之  其一",
        "id": "fef72508-2796-4e5d-b20b-d49be12c7147"
    },
    {
        "author": "韓元吉",
        "paragraphs": [
            "沈香亭上未傳宣，斗酒揮毫自百篇。",
            "研雪新蒲甌弄碧，遥知獨酌意悠然。"
        ],
        "title": "重午齋宿讀蔡迨文編以酒饋之  其二",
        "id": "29d5c366-b11b-4b7f-b0e4-1fed5d633646"
    },
    {
        "author": "韓元吉",
        "paragraphs": [
            "平生愛酒陶元亮，曾繞東籬望白衣。",
            "底事秋來猶止酒，重陽須插菊花歸。"
        ],
        "title": "九日送酒與朱元晦  其一",
        "id": "5a574f88-177b-4b26-a990-c6888a1413af"
    },
    {
        "author": "韓元吉",
        "paragraphs": [
            "老大相望寄一州，故人鄙我倦追遊。",
            "應知命駕無千里，惆悵山堂暮雨秋。"
        ],
        "title": "九日送酒與朱元晦  其二",
        "id": "f0fda567-3ea3-4f01-a9f5-214e38379583"
    },
    {
        "author": "韓元吉",
        "paragraphs": [
            "族緒彫零不計年，戶曹一眷更蕭然。",
            "恨無收斂冠巾計，送汝安心穩坐禪。"
        ],
        "title": "航弟自廣潤省墳金華作二絕句送之  其一",
        "id": "a01fab12-8125-4759-99d7-c82cf91a7eda"
    },
    {
        "author": "韓元吉",
        "paragraphs": [
            "烏玄鵠白從來事，兔角龜毛本自無。",
            "日用不知何許是，漫言實相與空虛。"
        ],
        "title": "航弟自廣潤省墳金華作二絕句送之  其二",
        "id": "9eda10f1-3a57-465a-bd7f-644b3b213231"
    },
    {
        "author": "韓元吉",
        "paragraphs": [
            "山城寒陟夜飛霜，楓葉青紅带夕陽。",
            "夾道梅花有春色，不妨衝雪到錢塘。"
        ],
        "title": "送沈信臣赴試南宮五首  其一",
        "id": "1c390563-1728-4465-be67-e03fdd9af3cc"
    },
    {
        "author": "韓元吉",
        "paragraphs": [
            "僕射吳興自世家，迺翁勳業著金華。",
            "似聞玉座詢名字，會伏青蒲掌白麻。"
        ],
        "title": "送沈信臣赴試南宮五首  其二",
        "id": "fbf62737-0f98-44f3-8d21-2337702ad29e"
    },
    {
        "author": "韓元吉",
        "paragraphs": [
            "共踏槐花記昔年，一彎新月夜移船。",
            "君行爲問靈泉水，夢到松林石壁前。"
        ],
        "title": "送沈信臣赴試南宮五首  其三",
        "id": "d45e1ca8-4257-40d4-9faf-b97dd53436aa"
    },
    {
        "author": "韓元吉",
        "paragraphs": [
            "漫仕雖同官事殊，故人來往未全疏。",
            "因君時一論文字，難我窮年困簿書。"
        ],
        "title": "送沈信臣赴試南宮五首  其四",
        "id": "6af3efe0-d1df-4602-9b20-23e5dae9b4c5"
    },
    {
        "author": "韓元吉",
        "paragraphs": [
            "吾謀不用可無人，小技文章亦有神。",
            "一第區區兒戲耳，請君折取桂爲薪。"
        ],
        "title": "送沈信臣赴試南宮五首  其五",
        "id": "53ed0cd4-d5c5-45ef-a4ee-43dc74b2f110"
    },
    {
        "author": "韓元吉",
        "paragraphs": [
            "平昔勳名步玉除，碧油幢下見懸車。",
            "定知他日平泉記，不數當年種樹書。"
        ],
        "title": "次韵石林見貽絕句四首  其一",
        "id": "e1d7b4ea-f46c-4f93-8e97-0e08c1b67e46"
    },
    {
        "author": "韓元吉",
        "paragraphs": [
            "敢從州縣歎徒勞，斗米真成費束蒿。",
            "一醉石林巖下月，世間無復武陵桃。"
        ],
        "title": "次韵石林見貽絕句四首  其二",
        "id": "5a21e325-5d06-490d-b445-1e5c66804b76"
    },
    {
        "author": "韓元吉",
        "paragraphs": [
            "青山白水對開簾，佳句中邊勝蜜甜。",
            "機杼由來千丈錦，區區割截笑江淹。"
        ],
        "title": "次韵石林見貽絕句四首  其三",
        "id": "c1a31f70-a177-417b-8e30-6e2d27ef41d8"
    },
    {
        "author": "韓元吉",
        "paragraphs": [
            "先生德業萬人雄，尋尺猶收爨下桐。",
            "乞與朱絃弄流水，坐聽巖壑起松風。"
        ],
        "title": "次韵石林見貽絕句四首  其四",
        "id": "220e786e-5cc9-428a-8e13-0748eaa01726"
    },
    {
        "author": "韓元吉",
        "paragraphs": [
            "街槐園柳綠初連，花盡春歸思黯然。",
            "密葉鳴琴清夢斷，白雲雙眼暮山前。"
        ],
        "title": "次韵沈明遠春盡書事",
        "id": "95ea2345-b6c3-47bc-b8a1-b1eaf9007f1c"
    },
    {
        "author": "韓元吉",
        "paragraphs": [
            "馬上還逢江上春，冷煙和雨作紅塵。",
            "不堪柳絮催行客，也有桃花似故人。"
        ],
        "title": "次韵子雲春日雜興五首  其一",
        "id": "575ad027-782c-425b-8136-c9d3089b8eb5"
    },
    {
        "author": "韓元吉",
        "paragraphs": [
            "鶗鴂鳴時春事空，菰蒲葉小未成叢。",
            "已拚江草無情綠，不奈山花恣意紅。"
        ],
        "title": "次韵子雲春日雜興五首  其二",
        "id": "a0914dc1-c4a5-455b-a110-893ee338bc90"
    },
    {
        "author": "韓元吉",
        "paragraphs": [
            "瓦盆傾酒未全貧，歲歲田家肯負春。",
            "不恨酒醒花落去，花開酒盡最愁人。"
        ],
        "title": "次韵子雲春日雜興五首  其三",
        "id": "b8e69300-653a-42f0-9cea-458ba21310f8"
    },
    {
        "author": "韓元吉",
        "paragraphs": [
            "綠陰池沼亂鶑流，眼底春來鬢却秋。",
            "不用黄金買白日，待尋三徑作歸休。"
        ],
        "title": "次韵子雲春日雜興五首  其四",
        "id": "2d691078-c2a6-475b-9129-38bcb3d16aed"
    },
    {
        "author": "韓元吉",
        "paragraphs": [
            "山如眉綠畫新就，江似蒲萄始潑醅。",
            "收拾風光付佳句，此行嗟我未空回。"
        ],
        "title": "次韵子雲春日雜興五首  其五",
        "id": "5a7e1f26-900f-4236-b9e4-3e8f79be1194"
    },
    {
        "author": "韓元吉",
        "paragraphs": [
            "亂離誰意有新春，共醉春盤能幾人。",
            "但道沙場無匹馬，便驚羅綺總爭新。"
        ],
        "title": "又次韵子雲春日絕句三首  其一",
        "id": "f9b63ea1-c9ca-400a-bda7-ce5e87cec2c7"
    },
    {
        "author": "韓元吉",
        "paragraphs": [
            "春來殘雪自消簷，只有愁人鬢雪添。",
            "未省雙鞬談豹略，且聽紅袖唱香奩。"
        ],
        "title": "又次韵子雲春日絕句三首  其二",
        "id": "307366ce-f458-4be9-b794-3226551e786a"
    },
    {
        "author": "韓元吉",
        "paragraphs": [
            "日月行天自漢家，十年京洛恨無涯。",
            "兒童不識鄉園事，競說江南春後花。"
        ],
        "title": "又次韵子雲春日絕句三首  其三",
        "id": "b2db0f8b-f365-4e51-8906-1b1b93097cd7"
    },
    {
        "author": "韓元吉",
        "paragraphs": [
            "海上冰漿冠八州，舊傳仙姥下層樓。",
            "一樽壓倒長安市，白墮青春未解愁。"
        ],
        "title": "次韵子雲寄楊仙姑酒絕句二首  其一",
        "id": "363db67a-aff7-4558-86f1-4bf2f5aa51a3"
    },
    {
        "author": "韓元吉",
        "paragraphs": [
            "蒲萄底用博凉州，有酒逢春更上樓。",
            "留取楊家風味客，對牀來此話離愁。"
        ],
        "title": "次韵子雲寄楊仙姑酒絕句二首  其二",
        "id": "a878add7-9c7d-4d26-b748-557633ee2b46"
    },
    {
        "author": "韓元吉",
        "paragraphs": [
            "風雨經時憶對眠，秋聲愁絕雁橫天。",
            "未應放却西樓月，得酒寧須問聖賢。"
        ],
        "title": "次韵子雲中秋見寄二首  其一",
        "id": "b1feee92-134b-40ed-bca2-f65dde637ea5"
    },
    {
        "author": "韓元吉",
        "paragraphs": [
            "水繞孤城意自由，遠山無數鬰相繆。",
            "月明又作中秋好，白髮相望在兩州。"
        ],
        "title": "次韵子雲中秋見寄二首  其二",
        "id": "2251c364-fde8-4f1a-b34d-7769a8f54b7b"
    },
    {
        "author": "韓元吉",
        "paragraphs": [
            "宛宛溪流九曲灣，山猿時下鳥關關。",
            "釣磯茶竈山中樂，大隠蒼屏日月閒。"
        ],
        "title": "次櫂歌韵",
        "id": "df1f6b4f-48c5-4fdc-b201-bac3a411a4a0"
    },
    {
        "author": "韓元吉",
        "paragraphs": [
            "繚繞雲山溪水南，溪光溶漾滴晴嵐。",
            "不知日暖花爭艷，但覺風和酒易酣。"
        ],
        "title": "次韵趙文鼎同遊鵝石五首  其一",
        "id": "85503f7d-c70a-4485-a7e3-2fdc0ad6846c"
    },
    {
        "author": "韓元吉",
        "paragraphs": [
            "桃花臨水喚人看，花在嶙峋翠石間。",
            "莫惜持杯酬爛漫，更須扶杖俯潺湲。"
        ],
        "title": "次韵趙文鼎同遊鵝石五首  其二",
        "id": "7471d3fd-5263-4852-af12-6325ec34b8ed"
    },
    {
        "author": "韓元吉",
        "paragraphs": [
            "長憶湖山天意新，詔恩大尹宴羣臣。",
            "休尋輦轂紛華夢，且作林泉自在人。"
        ],
        "title": "次韵趙文鼎同遊鵝石五首  其三",
        "id": "d03351bd-dec4-4ac7-98db-bc9c59242942"
    },
    {
        "author": "韓元吉",
        "paragraphs": [
            "瀲瀲煙波带月華，渡頭江迥兩三家。",
            "細傾社甕鵝兒酒，共聽山村楊白花。"
        ],
        "title": "次韵趙文鼎同遊鵝石五首  其四",
        "id": "2930e4bd-7d23-40df-875e-94a26afc111c"
    },
    {
        "author": "韓元吉",
        "paragraphs": [
            "幾年家住玉溪頭，乘興時來上釣舟。",
            "古寺幽情未曾到，尋春一爲野僧留。"
        ],
        "title": "次韵趙文鼎同遊鵝石五首  其五",
        "id": "3bb73517-6218-431c-a34b-cdc0c67cefee"
    },
    {
        "author": "韓元吉",
        "paragraphs": [
            "雨餘雲杪澹疏星，老病窺簾眼自明。",
            "農事已知今歲好，天公賸放十分晴。"
        ],
        "title": "入冬苦雨禱晴幸應劉若訥惠詩爲賀因次其韵  其一",
        "id": "de5cdcfb-72db-47b4-aed1-16bdd07931c4"
    },
    {
        "author": "韓元吉",
        "paragraphs": [
            "酒難忘處能消日，雨不愁時任戴星。",
            "欲和新詩無好語，竹窗燈火夜晶熒。"
        ],
        "title": "入冬苦雨禱晴幸應劉若訥惠詩爲賀因次其韵  其二",
        "id": "8e1e9a49-3129-47bb-a94d-fd070eccba0d"
    },
    {
        "author": "韓元吉",
        "paragraphs": [
            "燈花作喜夜來占，樓角初晴月似鐮。",
            "便說市亭新酒美，好風寒日舞青帘。"
        ],
        "title": "入冬苦雨禱晴幸應劉若訥惠詩爲賀因次其韵  其三",
        "id": "ed9e6494-614e-4b3b-b4fb-53a9669c47eb"
    },
    {
        "author": "韓元吉",
        "paragraphs": [
            "麥田秋過未休工，䆉稏如雲白雨中。",
            "乞得晴明三十日，披襟可詠快哉風。"
        ],
        "title": "入冬苦雨禱晴幸應劉若訥惠詩爲賀因次其韵  其四",
        "id": "10f879b7-f42a-4ed7-a97e-780b15b7d880"
    },
    {
        "author": "韓元吉",
        "paragraphs": [
            "好雪相仍歲又除，豐年瑞事總堪書。",
            "未嫌款段追千騎，化作張仙跨白馿。"
        ],
        "title": "次韵鄭守舜舉喜雪四首  其一",
        "id": "d06222a9-76b0-4a46-b9dd-6c1b1995bd02"
    },
    {
        "author": "韓元吉",
        "paragraphs": [
            "使君仙骨迥無儔，合上瓊樓倒玉舟。",
            "雪裏漁簑詩更好，盛傳僧舍與歌樓。"
        ],
        "title": "次韵鄭守舜舉喜雪四首  其二",
        "id": "7a1d4c3c-884a-4d39-a871-e4f510f6af69"
    },
    {
        "author": "韓元吉",
        "paragraphs": [
            "銀似豪家沒奈何，玉成高壘更巍峨。",
            "殘年共擬看三白，酌我從今未厭多。"
        ],
        "title": "次韵鄭守舜舉喜雪四首  其三",
        "id": "c425c357-bad1-4571-8522-8aa0ea215d5a"
    },
    {
        "author": "韓元吉",
        "paragraphs": [
            "湘吳醇酎愜兼衣，多病難禁玉斚飛。",
            "月下更期看國艷，凌波那更舞江妃。"
        ],
        "title": "次韵鄭守舜舉喜雪四首  其四",
        "id": "c7e2eb00-a4b5-49cf-ad3f-da90f65267fd"
    },
    {
        "author": "韓元吉",
        "paragraphs": [
            "臘裏三看雪滿衢，使君當奉十行書。",
            "先生履敝人應笑，泥滑東家許借馿。"
        ],
        "title": "鄭守用前韵見示因亦和答四首  其一",
        "id": "cff66b4c-6b0c-4d57-afe2-bf686862fb4c"
    },
    {
        "author": "韓元吉",
        "paragraphs": [
            "九陌歌呼屬後遊，一簑風景付漁舟。",
            "相逢且向南溪看，玉作靈山萬石樓。"
        ],
        "title": "鄭守用前韵見示因亦和答四首  其二",
        "id": "810c3872-d0d1-4d04-b93d-d5dfc05a558a"
    },
    {
        "author": "韓元吉",
        "paragraphs": [
            "振廩縻金氣自和，政聲誰爲勒嵯峨。",
            "牛羊壠上饑民絕，鵝鴨池邊勇士多。"
        ],
        "title": "鄭守用前韵見示因亦和答四首  其三",
        "id": "af8d5947-0ea4-4d58-b573-282a16a93071"
    },
    {
        "author": "韓元吉",
        "paragraphs": [
            "天巧由來不露機，冰澌剪出萬花飛。",
            "瓊璫似識漢川女，瑶瑟更逢湘浦妃。"
        ],
        "title": "鄭守用前韵見示因亦和答四首  其四",
        "id": "a95554fb-27a4-4efd-bfc3-285b4f253947"
    },
    {
        "author": "韓元吉",
        "paragraphs": [
            "臘盡雪晴春欲柔，濛濛烟柳認瓜洲。",
            "潮生潮落無窮事，江水東西不限愁。"
        ],
        "title": "次韵務觀城西書事二首  其一",
        "id": "81754de6-a225-4b29-b2a6-98fc6facc1ff"
    },
    {
        "author": "韓元吉",
        "paragraphs": [
            "川摇百艇陸千車，多是淮南避地家。",
            "黄紙赦來戎馬去，兒歌婦笑總呦啞。"
        ],
        "title": "次韵務觀城西書事二首  其二",
        "id": "1dd358cd-94c3-46d8-b2da-78789c533602"
    },
    {
        "author": "韓元吉",
        "paragraphs": [
            "北山應見太清年，興廢由來亦偶然。",
            "自我得之還自失，老禪刀尺尚相連。"
        ],
        "title": "次韵王季夷時同宿蔣山  其一",
        "id": "afb59aa7-ff0e-4270-a472-a4e172e25b92"
    },
    {
        "author": "韓元吉",
        "paragraphs": [
            "草堂一壑轉山腰，杖策無因隠士招。",
            "蕙帳只應容我老，冷猿孤鶴夜寥寥。"
        ],
        "title": "次韵王季夷時同宿蔣山  其二",
        "id": "af3cd5f2-0f7a-4420-a69a-d91cc1d93720"
    },
    {
        "author": "韓元吉",
        "paragraphs": [
            "當年丞相讀書林，誰識更張萬事心。",
            "壟上牛羊共回首，插天喬木暮陰陰。"
        ],
        "title": "次韵王季夷時同宿蔣山  其三",
        "id": "59149aa9-be3f-46b3-beb0-20db029727ca"
    },
    {
        "author": "韓元吉",
        "paragraphs": [
            "西北佳人絕代姿，傾城傾國未爲奇。",
            "自然冰雪生顔色，不用人間朱粉施。"
        ],
        "title": "墨梅二首  其一",
        "id": "b0df8dbb-10a6-440a-96b1-0b5a683648d4"
    },
    {
        "author": "韓元吉",
        "paragraphs": [
            "影落寒塘月照時，夢爲蝴蝶繞高枝。",
            "畫工欲畫無窮意，不道幽人聖得知。"
        ],
        "title": "墨梅二首  其二",
        "id": "252beb0b-7718-4273-9980-28717591f384"
    },
    {
        "author": "韓元吉",
        "paragraphs": [
            "人將粧額半凌晨，天與仙風自絕塵。",
            "歲晚相逢有如此，爲君傳取雪中真。"
        ],
        "title": "栽梅",
        "id": "4976fbc2-7c4a-4435-b356-a35f08ae065c"
    },
    {
        "author": "韓元吉",
        "paragraphs": [
            "霜餘不用怨年華，已有寒梅一兩花。",
            "眼冷故知春意動，瓦瓶終日看橫斜。"
        ],
        "title": "暉仲惠梅花數枝  其一",
        "id": "c7725bb3-548f-42ec-b2a9-307e7b833205"
    },
    {
        "author": "韓元吉",
        "paragraphs": [
            "莫問南枝與北枝，幽香先與小春期。",
            "直從的皪寒梢數，看到飄零似雪時。"
        ],
        "title": "暉仲惠梅花數枝  其二",
        "id": "e5788d1b-ffa3-454e-a396-e1c7ed8a4e62"
    },
    {
        "author": "韓元吉",
        "paragraphs": [
            "江上春風幾日回，一枝先傍小堂開。",
            "恨無冷艷連天白，已有生香特地來。"
        ],
        "title": "暉仲惠梅花數枝  其三",
        "id": "d9edea8e-4ae8-4c40-9e8b-d242a98e7da6"
    },
    {
        "author": "韓元吉",
        "paragraphs": [
            "賸買青春不費錢，眼明江靜月爭妍。",
            "詩人每負梅花債，屈指今年第一篇。"
        ],
        "title": "暉仲惠梅花數枝  其四",
        "id": "8318a449-3cb1-4c1f-af00-1a523b6c76e4"
    },
    {
        "author": "韓元吉",
        "paragraphs": [
            "白璧黄金取意裁，極知變態自江梅。",
            "風流一樣香仍好，共趁春前臘後開。"
        ],
        "title": "蠟梅二首  其一",
        "id": "c43d9eff-9e3f-47ec-99fa-c5a17ebb5f4e"
    },
    {
        "author": "韓元吉",
        "paragraphs": [
            "未愜籬東染御黄，天香特地剪蜂房。",
            "應憐雪裏昭君怨，洗盡鉛華試佛粧。"
        ],
        "title": "蠟梅二首  其二",
        "id": "8de32b0e-b05e-47b7-aae8-e1ac49a8dd02"
    },
    {
        "author": "韓元吉",
        "paragraphs": [
            "今日風橫車少塵，卷帷聊看塞垣春。",
            "已驚漠漠花經眼，也有濛濛絮撲人。"
        ],
        "title": "燕山道中見桃花",
        "id": "c40a438e-6f53-4813-824b-c5c3eb2cdaee"
    },
    {
        "author": "韓元吉",
        "paragraphs": [
            "黟江新樣水晶毬，冰雪肌香體更柔。",
            "彈壓風光知第一，酴醿玉蘂見應羞。"
        ],
        "title": "去歲得黟江縣牡丹數種今年開一枝蓋白者譜中所謂水晶毬也",
        "id": "b3d70e66-f23e-4301-9408-594b6f842d0e"
    },
    {
        "author": "韓元吉",
        "paragraphs": [
            "銀盤日日飽朱櫻，不負歸轅過兩京。",
            "身到江南梅未熟，故園風味夢關情。"
        ],
        "title": "汴都至南京食櫻桃",
        "id": "ef59c9cc-492a-4b25-aef9-d779413ccef7"
    },
    {
        "author": "韓元吉",
        "paragraphs": [
            "雨洗風梳兩鬭新，凌波微步襪生塵。",
            "真成紅玉嬌相倚，不減昭陽第一人。"
        ],
        "title": "以雙蓮戲韓子師  其一",
        "id": "d7988c65-5f9d-4901-aadc-8882eb5241d9"
    },
    {
        "author": "韓元吉",
        "paragraphs": [
            "並舞連歌意態新，水晶宮裏向無塵。",
            "一時風月誰能許，要是君家兩玉人。"
        ],
        "title": "以雙蓮戲韓子師  其二",
        "id": "f9b63f9c-e0b7-417b-afa0-0974fe9e46e0"
    },
    {
        "author": "韓元吉",
        "paragraphs": [
            "香苞吹盡翠成圍，牆角蕭蕭一徑微。",
            "已喜軒窗無俗韵，更憐風月有清輝。"
        ],
        "title": "種竹",
        "id": "ebb448f6-098c-4155-88ba-e8bd611b77c4"
    },
    {
        "author": "韓元吉",
        "paragraphs": [
            "偶因借得官書讀，小札于君一向疏。",
            "忽寄江湖詩百紙，梅花擔上雪晴初。"
        ],
        "title": "謝陳秀才送詩",
        "id": "ec0d57b0-0870-4f3e-9f09-ba94cc2adbd0"
    },
    {
        "author": "韓元吉",
        "paragraphs": [
            "夢繞江南雲水鄉，麻姑壇下月如霜。",
            "風光景色一千里，都在君家古錦囊。"
        ],
        "title": "用梁士衡韵還鄧器先道中詩卷",
        "id": "ae15497c-3210-4c94-a0f0-ea36561940e5"
    },
    {
        "author": "韓元吉",
        "paragraphs": [
            "歌舞相從六換年，秦箏已斷不能絃。",
            "荷花滿眼垂楊綠，腸斷清宵月正圓。"
        ],
        "title": "悼老瓊二首  其一",
        "id": "9b8df25c-6022-4940-b77c-e85818e396ea"
    },
    {
        "author": "韓元吉",
        "paragraphs": [
            "江水東流湖水西，水邊花落夢回時。",
            "南屏山下風吹土，猶作蕭蕭暮雨垂。"
        ],
        "title": "悼老瓊二首  其二",
        "id": "b657af12-6639-41f4-a78d-d54870e80240"
    },
    {
        "author": "韓元吉",
        "paragraphs": [
            "排風决起閙羣兒，勢力由來一線微。",
            "天上鵷鸞徒似耳，却驚遮日傍雲飛。"
        ],
        "title": "紙鳶",
        "id": "f8796f81-9989-4de5-a102-ccb10b79f832"
    },
    {
        "author": "韓元吉",
        "paragraphs": [
            "山北山南佛寺開，煙銷日出更崔嵬。",
            "讀書誰伴謫仙老，沽酒要須陶令來。"
        ],
        "tags": [
            "庐山"
        ],
        "title": "廬山霽色",
        "id": "5935b0de-1ad1-40e4-8cc4-07690b31d9d0"
    },
    {
        "author": "韓元吉",
        "paragraphs": [
            "山涵水影兩空明，水到山前百尺清。",
            "洞裏臞仙應一笑，抱琴時爲寫寒聲。"
        ],
        "title": "靈隠冷泉",
        "id": "ae28b451-a9d4-4b49-9455-1a89cd640902"
    },
    {
        "author": "韓元吉",
        "paragraphs": [
            "官曹簿領無時空，一春蹙蹙塵埃中。",
            "溪南十里巖谷好，俗駕屢整無由窮。",
            "前時相邀雨斷道，今時不雨天亦風。",
            "乃知書生不解事，每以慳澀勤天公。",
            "興來邂逅始一往，相與縱轡隨飛鴻。",
            "野棠著子梅杏老，密葉尚带殘花紅。",
            "崢嶸屋宇吁可怪，無乃開闢煩豐隆。",
            "却尋危徑山巉絕，俯仰曠野迷西東。",
            "涓涓寒流滴冰雪，一酌爲我凉心胸。",
            "山川何曾歲月計，可憐翠阜紛磨礱。",
            "人生歡笑不易得，此會幾許誰能同。",
            "春禽正喧日已暮，歎我歸期還匆匆。"
        ],
        "title": "南巖",
        "id": "f59e70ef-eefe-4128-b2dc-f116cd65b319"
    },
    {
        "author": "韓元吉",
        "paragraphs": [
            "幾年家住玉溪頭，乘興時來上釣舟。"
        ],
        "title": "句  其一",
        "id": "12406b88-5922-4380-a08f-d34f825a7479"
    },
    {
        "author": "韓元吉",
        "paragraphs": [
            "但如王粲賦從軍，莫爲班姬詠團扇。"
        ],
        "title": "句  其二",
        "id": "d74dd5d7-baa4-47e1-a147-f273142f080a"
    },
    {
        "author": "李占",
        "paragraphs": [
            "爲詩直欲無前古，留骨如今錮一山。",
            "富貴當年人曷在，只君詩價滿人間。"
        ],
        "title": "賈司倉祠",
        "id": "5648d520-4ed4-4da0-a2d7-f36cbe1df69d"
    },
    {
        "author": "馮顯",
        "paragraphs": [
            "甲子循環幸一終。"
        ],
        "title": "句",
        "id": "c248dfd7-ffba-4051-a7fe-f8f3bb861334"
    },
    {
        "author": "趙善應",
        "paragraphs": [
            "飄泊南來幾歲寒，追談往事漫心酸。",
            "雲烟暮隔中原望，歸折梅花忍淚看。"
        ],
        "title": "寧師西閣",
        "id": "74cdf8a9-0ff5-4879-866e-14aac1364a6e"
    },
    {
        "author": "趙善應",
        "paragraphs": [
            "一別芳洲不計年，舊時攀折柳依然。",
            "故人似欲撩詩興，賸折梅花向酒邊。"
        ],
        "title": "次韵李長卿",
        "id": "f21f13cf-9525-48b6-94f3-e4969755b012"
    },
    {
        "author": "趙善傅",
        "paragraphs": [
            "林泉違約久，歸此有餘歡。",
            "引水來新沼，鈎簾見好山。",
            "漁歌能破寂，鷗侶可陪閒。",
            "榮辱曾何絆，怡然見考槃。"
        ],
        "title": "喜閒  其一",
        "id": "cf87725b-e313-4f78-8337-76020ffefbd8"
    },
    {
        "author": "趙善傅",
        "paragraphs": [
            "向晚幽棲地，襟懷頗自宜。",
            "品題風與月，驅使酒兼詩。",
            "供興千巖竹，應門一局棋。",
            "此中無俗慮，高卧復何之。"
        ],
        "title": "喜閒  其二",
        "id": "6f132c9b-f005-4cf8-850b-446768d875a0"
    },
    {
        "author": "趙善傅",
        "paragraphs": [
            "白日如飛去莫羈，於今舊發弗違疑。",
            "爲人欲立持身本，入學先培進德基。"
        ],
        "title": "勉善信弟志學",
        "id": "6d7914b5-04b3-4154-ad44-b446153f1fdc"
    },
    {
        "author": "趙善傅",
        "paragraphs": [
            "欽從王命寄招提，寂寂荒階綠草齊。",
            "明月夜深接佛閣，看來不比汴梁時。"
        ],
        "title": "寓居等慈寺感懷",
        "id": "5046fadd-71c3-4656-bff1-6f093ff07c9a"
    },
    {
        "author": "趙善傅",
        "paragraphs": [
            "日落寒山剪剪風，一行雁字各西東。",
            "雖然顔面睽千里，料得相思兩地同。"
        ],
        "title": "秋夜有懷孟兄",
        "id": "4c41360b-61b8-448b-a52b-8e05e2f90f90"
    },
    {
        "author": "趙善傅",
        "paragraphs": [
            "別後曾無一紙書，忽於今日寄雙魚。",
            "開緘盡是離鄉思，何日重來舜里居。"
        ],
        "title": "仲兄書至",
        "id": "99650c63-2d7a-4285-a433-fce60fcba4cb"
    },
    {
        "author": "趙善信",
        "paragraphs": [
            "勝日覓芳行，白雲朝露濕。",
            "沙頭人過頻，橋底湍流急。",
            "花在隔籬明，鵑於高樹泣。",
            "青帘沽酒家，和氣春風集。"
        ],
        "title": "南郊即景",
        "id": "c17cf28b-7783-4d98-b348-7adca3c6f9df"
    },
    {
        "author": "趙善信",
        "paragraphs": [
            "燈火黄昏盡，無家不掩門。",
            "爲看橋上月，印破水中雲。",
            "樹影縱橫見，蛙聲雜遝聞。",
            "幽人思正苦，獨坐更難論。"
        ],
        "title": "步月池",
        "id": "291b9506-39ab-4aa3-a384-97c4364e724a"
    },
    {
        "author": "趙善信",
        "paragraphs": [
            "地僻人稀到，兀然對百樓。",
            "墨花香入硯，詩草色傾甌。",
            "晝迥拋書睡，雨餘著屐遊。",
            "還須期報主，檀爇紫雲浮。"
        ],
        "title": "車輅院書懷",
        "id": "a65fb883-a4e4-43c1-9c07-c450a8c97d89"
    },
    {
        "author": "釋印",
        "paragraphs": [
            "不落不昧，誣人之罪。",
            "不昧不落，無繩自縛。",
            "可憐柳絮隨春風，有時自西還自東。"
        ],
        "title": "舉野狐話頌",
        "id": "50cadf2f-dbf9-48eb-98cb-a1c115929b5e"
    },
    {
        "author": "徐定",
        "paragraphs": [
            "今古名流特地奇，生平學術得真師。",
            "纘將管樂爲操藴，論切周唐入設施。",
            "經理遠橅歸使節，撫循中道稱藩麾。",
            "堪驚四十成埋玉，嘆息襟期有未爲。"
        ],
        "title": "挽薛艮齋",
        "id": "5529b2d7-08a0-48d1-9f7b-aa1db8570ba4"
    },
    {
        "author": "李全之",
        "paragraphs": [
            "還山終戴鹿皮巾。"
        ],
        "title": "句",
        "id": "5c4016b5-3901-4adc-90d8-d1a47e8b4b25"
    },
    {
        "author": "羅珊",
        "paragraphs": [
            "子甫七齡夫蚤世，獨將慈節鑄心肝。",
            "含暉寸草流光遠，天矢孤闈正氣寒。",
            "苦味燈前餘粉膽，清風塵外振衿鞶。",
            "悠悠甲子知無恙，看到恩深紫誥鸞。"
        ],
        "title": "題薌氏慈節卷",
        "id": "8637bd68-e3f1-4ac6-9a03-be421685cc47"
    },
    {
        "author": "新喻宰",
        "paragraphs": [
            "刑部二品尚書郎，匹馬蕭然返故鄉。",
            "點檢庭前親種柳，於今森列總成行。"
        ],
        "title": "賀羅珊",
        "id": "747a2d69-5419-4949-a0d9-4a8219267a75"
    },
    {
        "author": "關耆孫",
        "paragraphs": [
            "清議久不作，世無公是非。",
            "祇因翻故紙，不覺蹈危機。",
            "東壁夢初斷，西山蕨正肥。",
            "十年成底事，贏得載書歸。"
        ],
        "title": "送劉朝美侍郎歸蜀",
        "id": "e0423e53-c944-4929-8b93-0b60c614e9f8"
    },
    {
        "author": "關耆孫",
        "paragraphs": [
            "呼船渡西瀼，策馬行東屯。",
            "猶有竹下屋，依然柴作門。",
            "林深多鳥雀，山對有猱猿。",
            "世隔券尤在，堂非基自存。",
            "稼雲迷曠野，屏翠隨層軒。",
            "土厚疑吾里，溪清何處源。",
            "餐英金有種，飯粒玉爲根。",
            "蘆筍戀春渚，蕨芽蕃故園。",
            "山名竊諸葛，城榜爲公孫。",
            "雲雨峽前夢，琵琶山後村。",
            "留人惟野趣，隔世絕塵喧。",
            "牆度鳥飛影，泥留兔走痕。",
            "漁樵老歲月，藜莧過朝昏。",
            "槎漢我初返，梯參君暫捫。",
            "車徒今附驥，行列舊同鵷。",
            "休沐因閑日，攜持訪古原。",
            "摧頹一弊節，走逐雙朱轓。",
            "凉飆薄巾袂，佳氣浮酒樽。",
            "出遊有此樂，相視而無言。",
            "則爲樵夫嘲，甚於人言煩。",
            "取君古錦囊，盛我浣花番。",
            "歸去待星上，隨江看月翻。"
        ],
        "title": "遊東屯",
        "id": "a484ec3a-afd7-4f6f-9368-382ab8527478"
    },
    {
        "author": "關耆孫",
        "paragraphs": [
            "况此憔悴州，居人仰煮鹵。",
            "煮鹵數十年，餘者皆貧寠。"
        ],
        "title": "句",
        "id": "118f10a3-614b-444c-b5a7-7f52d1a63122"
    },
    {
        "author": "朱豈",
        "paragraphs": [
            "霜降草花落，林柯亦紛披。",
            "耿耿園中菊，煌煌發幽姿。",
            "良夜積華露，花葉繁以滋。",
            "風流賢史君，澹然與花期。",
            "黎旦曳杖去，採掇欣忘疲。",
            "佳色彌清興，明艷侔晨煇。",
            "雅尚已千載，神交此一時。",
            "秉芬寄遐想，載詠閒居詩。",
            "氣清秋改容，景晏山益奇。",
            "佳處要領略，忘言心自怡。",
            "客來無可語，坐見花陰移。",
            "夕英浮凍醴，痛飲須反卮。",
            "歸來北窗下，古風良可追。"
        ],
        "title": "采菊亭",
        "id": "d95509f8-012d-48b9-bbbc-3c04f58661b8"
    },
    {
        "author": "黄克仁",
        "paragraphs": [
            "登陟最高頂，四圍山盡低。",
            "星辰可手掬，杉檜與天齊。",
            "只覺風生腋，恍如雲作梯。",
            "何當謝塵事，來此共幽棲。"
        ],
        "title": "七臺山",
        "id": "e2ccd606-4d24-41a5-bde4-9f03e12c4c51"
    },
    {
        "author": "盛辛",
        "paragraphs": [
            "巨浸浮空無路通，雙鱗紀瑞杳難窮。",
            "昔人刻石留山趾，今日呈祥表歲豐。",
            "衆喜有年歌善政，獨慚無補助成功。",
            "須知顯晦將千載，往哲標名歲大中。"
        ],
        "title": "題涪江石魚次何憲韵",
        "id": "807d2f2c-7bb3-497c-8e5e-46b5d391eb9f"
    },
    {
        "author": "廖虞弼",
        "paragraphs": [
            "招提深鎖綠苔幽，故遣高人向此留。",
            "萬疊雲山從地湧，雙源瀑布自天流。",
            "風翻象宇松聲碎，雨過禪房竹翠浮。",
            "試問苾芻會厭客，乘閒還許再來否。"
        ],
        "title": "五洩山寺",
        "id": "59c9baee-f7b7-4537-a5bb-c013de0804b9"
    },
    {
        "author": "蔡宰",
        "paragraphs": [
            "歲事今無幾，清霜苦見侵。",
            "寒深落雁渚，風急搗衣砧。",
            "翠縠紋秋水，斑綃纈霧林。",
            "洞陽棲隠地，樓觀白雲深。"
        ],
        "title": "望洞陽",
        "id": "bd5a9a16-2bb1-4541-9ecb-8db480fc6480"
    },
    {
        "author": "燕照鄰",
        "paragraphs": [
            "女矮兒癡十口餘，進時無業退無廬。",
            "一窗風雪韓城夜，火冷燈青照舊書。"
        ],
        "title": "絕句",
        "id": "a5043f65-5a18-40c0-80dc-e4fe6b3e9a54"
    },
    {
        "author": "王從",
        "paragraphs": [
            "地迥高樓目，天寒故國心。",
            "江鷗無萬里，雲木自千尋。",
            "門掩斜陽下，人歸落葉深。",
            "風前悵何許，入耳越鄉吟。"
        ],
        "title": "次韻張晉彥秋日",
        "id": "740c7b84-84f2-49df-be93-8c5cc43e7f4e"
    },
    {
        "author": "王從",
        "paragraphs": [
            "落木森猶力，寒山淡欲無。"
        ],
        "title": "句  其一",
        "id": "f3900805-032b-4ec8-8673-84dd40581d42"
    },
    {
        "author": "王從",
        "paragraphs": [
            "凉風回遠笛，暝色带歸舟。"
        ],
        "title": "句  其二",
        "id": "077fca86-c36e-47a6-ae56-e641fe4a7911"
    },
    {
        "author": "王從",
        "paragraphs": [
            "塵心依水凈，歸鬢與山青。"
        ],
        "title": "句  其三",
        "id": "d2709aa9-2b18-45b3-8e33-b01b6bd77aca"
    },
    {
        "author": "王從",
        "paragraphs": [
            "墮蕊盡教輸燕子，嫩寒猶及占梨花。"
        ],
        "title": "句  其四",
        "id": "6599cd74-88e4-4455-b168-8c0860c15b53"
    },
    {
        "author": "王從",
        "paragraphs": [
            "一番風雨催寒食，千里鶑花想故園。"
        ],
        "title": "句  其五",
        "id": "95089a6a-f611-4515-b9ac-b20ac87bcc97"
    },
    {
        "author": "王從",
        "paragraphs": [
            "身閑更得憑陵酒，花早殊非愛惜春。"
        ],
        "title": "句  其六",
        "id": "02335698-2ecc-4ef8-b55e-b1ac2a419eb7"
    },
    {
        "author": "王從",
        "paragraphs": [
            "秋生列岫雲尤薄，泉漱懸崖路更慳。"
        ],
        "title": "句  其七",
        "id": "e9e6f8a3-b7ac-4737-8c3a-4044aea890d7"
    },
    {
        "author": "王從",
        "paragraphs": [
            "臨春慘不舒，蓋國空自香。"
        ],
        "title": "句  其八",
        "id": "049091b2-fdd5-48b8-bc1c-d15e31766eef"
    },
    {
        "author": "顔師魯",
        "paragraphs": [
            "聞說淮南第一山，老來方此憑欄干。",
            "孤城不隔長安望，落日空悲汴水寒。"
        ],
        "title": "第一山",
        "id": "1f36cc1d-301c-44df-a4d7-598e879c295b"
    },
    {
        "author": "顔師魯",
        "paragraphs": [
            "后土祠中二月暮，瓊花放後有蜂來。",
            "東君不怕春歸去，留待詩人一夜開。"
        ],
        "title": "瓊花",
        "id": "2805a93d-914a-40b9-ae2d-cff67bb52dc3"
    },
    {
        "author": "王正己",
        "paragraphs": [
            "夜來殘暑鏖西風，秋聲摵摵先井桐。",
            "纖雲四捲天開容，一碧萬里磨青銅。",
            "使君退食新凉逢，厭看凝寢江雲濃。",
            "領客欲送孤飛鴻，城隅高亭濕青紅。",
            "曠望四野開心胸，前瞻江山勝而雄。",
            "瑠璃波光群玉峰，水墨正爾難爲工。",
            "天開地闢今古中，此景自若無初終。",
            "天豈爲我施新功，我心得之眼相從。",
            "收入几席無遺蹤，錦囊得助防詩窮。",
            "向來神秀造化鍾，李成郭熙將無同。",
            "强名圖畫託天公，撫掌一笑浮金鍾。"
        ],
        "title": "天開圖畫亭",
        "id": "5e3a55c5-ac4b-4ba7-ae93-36faace22d73"
    },
    {
        "author": "蔡如松",
        "paragraphs": [
            "誰言少康真禹子，子孫九人流到此。",
            "誰言鬼侯遭紂虐，冤魄至今靈故壘。",
            "誕哉二說太荒唐，未識根原有初始。",
            "我曾南自五羊回，杖屨空山問遺址。",
            "數間古屋傍林巒，一簇偶人皆劍履。",
            "斷碑仆地蒼蘚沒，滿庭落葉秋風起。",
            "歲時伏臘走村翁，醵錢買酒烹羊豕。",
            "粵巫擊鼓細吹角，整日歌呼乞新祉。",
            "饑烏攫肉舞盤間，野蝶尋馨投盞裏。",
            "愚民驚怪相駭誕，巧囀笙簧縈俗耳。",
            "那知三代去已遠，鬼神豈肯歆非祀。",
            "漳川遐僻在窮閩，北去中州幾萬里。",
            "從來不及風馬牛，廟食胡爲而至是。",
            "濫觴曲士妄穿鑿，湍激妖狐因倚恃。",
            "噓烟吹霧作精變，歷古冥冥無辨理。",
            "何當濟會狄梁公，爲我乘時皆斥毀。"
        ],
        "title": "九侯山神詩",
        "id": "0c341185-3f34-406f-97be-9bb7b7eab458"
    },
    {
        "author": "蔡如松",
        "paragraphs": [
            "七閩山秀江逾碧，俗知禮義亡姦慝。",
            "賊潮何事率淮民，擁衆南來稍蠶食。",
            "椎埋却冢荒徑裏，醉飽呼天爛漁弋。",
            "孽駒躡迹逞神怪，河海波騰雲潑墨。",
            "門開啟聖像雙闕，臺築三清伴紫極。",
            "一朝春燕飛入宮，九龍帳底生荆棘。",
            "舉宗屠肆血腥穢，骸骨無人坎墳域。",
            "群凶睨目暗招邀，起火狐鳴乘月黑。",
            "雪峯禪客漏遺種，物色漳川俄訪得。",
            "蘆黄葦白秋風多，欲話辛酸語還塞。",
            "易衣傳入虎狼口，翻覆死生難可測。",
            "至今尚餘下輦處，巧作妖言相誕惑。",
            "我曾親到國師巖，父老頗能爲記憶。",
            "吐冤戟手駡從效，陰與群姦爲羽翼。",
            "孤僧逼將上車去，水石含悲空寂默。",
            "唯有霜鍾音韻清，破寒千里傳消息。"
        ],
        "title": "國師南巖詩",
        "id": "84dd7a27-aa9e-4a44-9842-53a762690b68"
    },
    {
        "author": "王濯",
        "paragraphs": [
            "無際波光滉太虛，君山一點暮雲孤。",
            "危樓欄檻能多少，展盡江湖萬里圖。"
        ],
        "title": "君山",
        "id": "11ba8ff5-b66b-4ef8-98b8-0b769781c907"
    },
    {
        "author": "王濯",
        "paragraphs": [
            "天上清都人莫到，山間仙觀久荒凉。",
            "惟余舊浴丹砂井，一酌猶令齒頰香。"
        ],
        "title": "清都觀",
        "id": "54747be7-29b6-4c85-a26a-ca7eaaf517b2"
    },
    {
        "author": "王濯",
        "paragraphs": [
            "絕壁高千丈，清泉應六時。"
        ],
        "title": "句",
        "id": "28b14adc-c502-416e-81ca-8c538916c8c6"
    },
    {
        "author": "莊革",
        "paragraphs": [
            "姑孰溪邊霜葉飛，凌歊臺上暮雲歸。",
            "謫仙一去不復返，悵望青山空翠微。"
        ],
        "title": "題凌歊臺",
        "id": "aae14c4b-aae3-4644-a3fe-f44188a84082"
    },
    {
        "author": "鄭良嗣",
        "paragraphs": [
            "玉立祠庭久不衰，俄經剪伐重能栽。",
            "端知妙護有神力，更喜當時殲厥魁。",
            "種不他傳焉得子，年將豐稔輒多開。",
            "天生異物初無伴，只許翻階近侍來。"
        ],
        "title": "瓊花",
        "id": "78a0c013-f671-4cc7-9e64-bb957c565084"
    },
    {
        "author": "杜師旦",
        "paragraphs": [
            "休嗟道險未堪行，却到層巒足較輕。",
            "山險還如心險否，心平履險險仍平。"
        ],
        "title": "蒼嶺",
        "id": "40eae19a-558b-47b9-9cc7-6ba994392013"
    },
    {
        "author": "趙崇渭",
        "paragraphs": [
            "福地天然號洞霄，王畿密邇路非遥。",
            "淡濃翠碧山重列，圓碎珠璣泉一條。",
            "九鎖真成仙境勝，借行頓使客愁銷。",
            "超凡得道從茲始，未減金華王子喬。"
        ],
        "title": "大滌洞天留題  其一",
        "id": "aa6f1972-8f0b-45c3-92f9-68bfb189b09b"
    },
    {
        "author": "趙崇渭",
        "paragraphs": [
            "一到琳宮事事幽，炎天正好暫時留。",
            "鶴仙共此泉流樂，氣象全勝白鷺洲。"
        ],
        "title": "大滌洞天留題  其二",
        "id": "c1774f31-ea31-45a2-abc1-2220f0a22d1e"
    },
    {
        "author": "趙崇森",
        "paragraphs": [
            "春晴多得兩三日，便覺暄于輕暑天。",
            "行客停鞭爭買扇，侍兒啟笥請收綿。",
            "把杯早自嫌溫酒，盥手相將喜冷泉。",
            "此去西湖已初夏，安排絺綌上游船。"
        ],
        "tags": [
            "西湖"
        ],
        "title": "春暖",
        "id": "3ceac0a6-fdb7-4590-8db4-06b2360c0a26"
    },
    {
        "author": "趙崇森",
        "paragraphs": [
            "五月炎歊化作霖，分明滴滴是黄金。",
            "田禾預卜六分熟，河水新添一尺深。",
            "和氣已能周禹甸，至誠端自感湯林。",
            "此時此澤人知否，大慰饑民望歲心。"
        ],
        "title": "久旱喜雨",
        "id": "70100cfe-1c8e-40a8-8d3c-33c04d74cd3b"
    },
    {
        "author": "趙崇森",
        "paragraphs": [
            "玉宇秋光無一塵，人人共喜桂花新。",
            "看來世態炎凉盡，惟有月明無貴貧。"
        ],
        "title": "玩秋月",
        "id": "e4e97e79-268c-4fe0-be7e-8d451873408b"
    },
    {
        "author": "趙崇森",
        "paragraphs": [
            "官屋無錢可得修，雨來難免震凌憂。",
            "牆基有罅相將踣，地杖無釘自在浮。",
            "僕折松枝通夾溜，兒編竹葉學行舟。",
            "衣衾漂濕渾閑事，且上書樓把畫收。"
        ],
        "title": "漏屋雨",
        "id": "f290c48c-9da7-4f9c-9208-b5307b227c3e"
    },
    {
        "author": "趙崇森",
        "paragraphs": [
            "連朝連夜雨，春盡轉瀟瀟。",
            "巷陌泥沾足，田疇水侵腰。",
            "麥黄皆倒穗，桑凍不抽條。",
            "花事今休矣，祈晴且救苗。"
        ],
        "title": "春雨",
        "id": "16f6cb7f-1638-4022-96b1-4edf69baef88"
    },
    {
        "author": "趙崇森",
        "paragraphs": [
            "今年寒較早，十月雪霏霏。",
            "冰渚魚深逝，風林鳥倦飛。",
            "家人催買炭，客子慮無衣。",
            "便好騎馿過，羊羔酒正肥。"
        ],
        "title": "雪",
        "id": "ace29e9e-43dc-41b0-a00c-0b2814006320"
    },
    {
        "author": "趙崇森",
        "paragraphs": [
            "貪看湘江景，蓬窗手自捫。",
            "沙陳鳥行迹，石带水流痕。",
            "大樹多遮廟，疏林間有村。",
            "蘆花自彌望，消得酒盈尊。"
        ],
        "title": "江行",
        "id": "288113be-4a0d-46b1-b86c-ccb078f8725c"
    },
    {
        "author": "趙崇森",
        "paragraphs": [
            "群胥推案去，一客抱琴來。",
            "喚起高山趣，驅除俗吏埃。",
            "耳根從此凈，指法看君開。",
            "剩欲傳佳操，仙舟且莫回。"
        ],
        "title": "琴",
        "id": "a55a3f16-30ac-407c-a476-22199acc55dc"
    },
    {
        "author": "趙崇森",
        "paragraphs": [
            "贈子椰心簟，波紋細欲流。",
            "來浮南海遠，好伴浙西游。",
            "睡處知溫凊，行時便卷收。",
            "不知風雨夜，能憶故人不。"
        ],
        "title": "椰簟",
        "id": "fd8df3d6-92d2-494e-9c5e-62ab0d876aaa"
    },
    {
        "author": "趙崇森",
        "paragraphs": [
            "誰家夜月響秋砧，一段清愁不自禁。",
            "况是客中欹枕聽，聲聲搗碎故鄉心。"
        ],
        "title": "砧",
        "id": "d5ce1b0b-ec29-41cf-80a3-68fd0dc623ca"
    },
    {
        "author": "趙崇森",
        "paragraphs": [
            "懶散數椽下，于人無所求。",
            "靜觀棋得趣，閑坐石忘憂。",
            "對酒紅生頰，孤吟白上頭。",
            "高山有佳趣，便欲作清游。"
        ],
        "title": "隠逸",
        "id": "bbda6fe5-046a-4369-8b3c-d0ec052ec866"
    },
    {
        "author": "趙崇森",
        "paragraphs": [
            "舊址來從晉，史更幾廢興。",
            "一蓮開陸地，三女卧岡陵。",
            "題詠誇先輩，流傳得主僧。",
            "林深鐘梵寂，長夜一明燈。"
        ],
        "title": "題三女岡白蓮花",
        "id": "721117ef-5ae6-434d-bb10-27954d37ca7d"
    },
    {
        "author": "趙崇釠",
        "paragraphs": [
            "嵌空天影落元間，更著梅花迥莫攀。",
            "休說橫斜欠清淺，此巖正不減孤山。"
        ],
        "title": "梅巖  其一",
        "id": "270e3e31-336c-44d3-9494-c3b231ab0e67"
    },
    {
        "author": "趙崇釠",
        "paragraphs": [
            "梅花應只在巖間，無奈官身不可攀。",
            "幾度句中尋夜佛，鉅靈安得爲移山。"
        ],
        "title": "梅巖  其二",
        "id": "ce652269-1f79-434d-ab0c-0f95267c8186"
    },
    {
        "author": "趙崇傑",
        "paragraphs": [
            "欲覓龍潭何處是，青山影裏見浮圖。",
            "紅蕖映日真花藏，碧水涵天瑩玉壺。",
            "已放源流通北海，未饒風物說西湖。",
            "侍中菴外多閑地，容我他年卜築無。"
        ],
        "tags": [
            "西湖"
        ],
        "title": "龍潭寺",
        "id": "74dc5a62-6549-4c8f-8ea5-fb7edae541ac"
    },
    {
        "author": "皇甫坦",
        "paragraphs": [
            "夜靜天中星歷歷，曉來壇上月娟娟。",
            "皇圖鞏固中興業，帝祚遐昌億萬年。"
        ],
        "title": "進詩",
        "id": "8649a61c-2ab2-43cf-bd2e-2df0051d3226"
    },
    {
        "author": "皇甫坦",
        "paragraphs": [
            "每蒙天一笑，遂與物爲春。"
        ],
        "title": "句",
        "id": "2b28da63-4119-46c4-803e-64473b912313"
    },
    {
        "author": "洪遵",
        "paragraphs": [
            "來自丁香國，還應世所稀。",
            "叢生盛枝葉，亂結罥中衣。",
            "冷艷瓊爲色，低枝翠作圍。",
            "蔓連疑鎖骨，時見玉塵飛。"
        ],
        "title": "丁香",
        "id": "a0c47204-cf95-4f24-a3b6-903e31520ef2"
    },
    {
        "author": "洪遵",
        "paragraphs": [
            "築臺結閣兩爭華，便覺流涎過麴車。",
            "戶小難禁竹葉酒，睡多須藉菊苗茶。"
        ],
        "title": "和弟景盧月臺詩",
        "id": "6bf0fc75-97df-4a93-a7e3-ec90fba58544"
    },
    {
        "author": "洪遵",
        "paragraphs": [
            "憶昔西湖上，芳醪手自斟。",
            "龜游低芰亂，魚闖小萍沉。",
            "意遠山猶迥，心清水共深。",
            "三秋未許見，聊向夢中尋。"
        ],
        "tags": [
            "西湖"
        ],
        "title": "憶西湖",
        "id": "59ecf036-a218-4b1b-8c12-24942e7891d5"
    },
    {
        "author": "洪遵",
        "paragraphs": [
            "長年三老漫良圖，何用西風十幅蒲。",
            "四壁煙光長在眼，公知杖屨有江湖。"
        ],
        "title": "次韻相兄舫齋詩二首  其一",
        "id": "6482de34-cec4-4fe1-aa6d-961e90241f63"
    },
    {
        "author": "洪遵",
        "paragraphs": [
            "浮家泛宅古無多，只有高人張志和。",
            "心似虛舟元不繫，泊然聊與世同波。"
        ],
        "title": "次韻相兄舫齋詩二首  其二",
        "id": "014d50bc-62f6-4a11-9d39-1065b32c7e3d"
    },
    {
        "author": "洪遵",
        "paragraphs": [
            "多謝吳中客，移花五畝園。",
            "灰心勞遠夢，繭足蹈前言。",
            "定是黄金蕊，真須白玉尊。",
            "從今付幽賞，不用賦招魂。"
        ],
        "title": "洛花不望而至次相兄韻",
        "id": "bb5efde6-8e06-494b-99b6-76be3aae505d"
    },
    {
        "author": "洪遵",
        "paragraphs": [
            "投筆文章壯志休，鳥經鶴訓漫心留。",
            "若爲一見開青眼，解使三公出黑頭。",
            "望隴自應知可否，折潮須信妙源流。",
            "夜光明月無虛售，可忍庸人按劍求。"
        ],
        "title": "王世英秀才出示曾卿詩求和",
        "id": "d5073b77-3dd7-4db1-bf8c-862ed85c2adc"
    },
    {
        "author": "洪遵",
        "paragraphs": [
            "天生蒸民，曷其有識。",
            "維聖摩勵，規閑矩飭。"
        ],
        "title": "漢詔郡縣行鄉飲酒禮頌詩  其一",
        "id": "0decf6a0-327b-4509-bc40-3f0332b311b9"
    },
    {
        "author": "洪遵",
        "paragraphs": [
            "陽禮教遜，誥誓上儀。",
            "降周迄秦，淟涊弗治。"
        ],
        "title": "漢詔郡縣行鄉飲酒禮頌詩  其二",
        "id": "f88d0353-e12b-4c55-b593-47bff4497874"
    },
    {
        "author": "洪遵",
        "paragraphs": [
            "斤斤顯宗，黼黻王度。",
            "三宮孔陽，精意治具。"
        ],
        "title": "漢詔郡縣行鄉飲酒禮頌詩  其三",
        "id": "4a3da2a9-3472-4ff6-8570-8522b88bae92"
    },
    {
        "author": "洪遵",
        "paragraphs": [
            "爰勑方國，禮行于鄉。",
            "稽經諏律，屬民橫堂。"
        ],
        "title": "漢詔郡縣行鄉飲酒禮頌詩  其四",
        "id": "642e6a22-a6bf-4d0a-b002-b988cc5e794b"
    },
    {
        "author": "洪遵",
        "paragraphs": [
            "先聖嚴嚴，拜跪薦祭。",
            "冠纓莘莘，鱗差櫛比。"
        ],
        "title": "漢詔郡縣行鄉飲酒禮頌詩  其五",
        "id": "4281e3e4-9af7-4219-8ffa-ef82d1d6516d"
    },
    {
        "author": "洪遵",
        "paragraphs": [
            "迺速庠門，迺潔東榮。",
            "賓主僎介，堪輿是程。"
        ],
        "title": "漢詔郡縣行鄉飲酒禮頌詩  其六",
        "id": "05b36563-8f84-409d-acdf-4fec81e91b32"
    },
    {
        "author": "洪遵",
        "paragraphs": [
            "笙流觶揚，少長位辨。",
            "已事而竣，不誡用勸。"
        ],
        "title": "漢詔郡縣行鄉飲酒禮頌詩  其七",
        "id": "6dc97571-8d2f-493e-8b6a-fec73398e001"
    },
    {
        "author": "洪遵",
        "paragraphs": [
            "詠仁蹈德，駸駸措刑。",
            "舄弈千載，薰爲太平。"
        ],
        "title": "漢詔郡縣行鄉飲酒禮頌詩  其八",
        "id": "d6757796-c106-4612-a673-1ed99c0a1b6f"
    },
    {
        "author": "洪遵",
        "paragraphs": [
            "乾清坤夷，軒豁呈露。",
            "萬祥畢溱，登三咸五。"
        ],
        "title": "漢詔郡縣行鄉飲酒禮頌詩  其九",
        "id": "6394f0ed-d48b-47a4-a41d-982117f26db2"
    },
    {
        "author": "洪遵",
        "paragraphs": [
            "昔在建武，大聖載營。",
            "有臣曰湛，示我漢行。"
        ],
        "title": "漢詔郡縣行鄉飲酒禮頌詩  其一○",
        "id": "d2c40b21-bfda-4f47-ac79-fb5c2788176a"
    },
    {
        "author": "洪遵",
        "paragraphs": [
            "緜蕝無傳，莫克用人。",
            "孰播其馨，孝明是似。"
        ],
        "title": "漢詔郡縣行鄉飲酒禮頌詩  其一一",
        "id": "dcbe7f0d-a533-42fe-a6aa-59c6eabc27db"
    },
    {
        "author": "洪遵",
        "paragraphs": [
            "允哉帝德，侯其偉而。",
            "矢詩不多，維後之詒。"
        ],
        "title": "漢詔郡縣行鄉飲酒禮頌詩  其一二",
        "id": "c02139a9-78e2-4275-8584-25beae32725b"
    },
    {
        "author": "周因",
        "paragraphs": [
            "雲水茫茫慘別情，悲風吹樹作離聲。",
            "酒傾銀斚臨江滸，潮落沙汀带月明。",
            "千里綠煙芳草合，一天囗雨落花輕。",
            "老予對景成三嘆，不覺潸然淚雨傾。"
        ],
        "title": "送樞密相公樓仲暉歸田",
        "id": "85914370-c904-4493-9cf1-dda3b718c87e"
    },
    {
        "author": "周因",
        "paragraphs": [
            "一網多收泮水英。"
        ],
        "title": "句",
        "id": "e7c90861-a34f-4708-8e63-16bad5d4528a"
    },
    {
        "author": "魏杞",
        "paragraphs": [
            "折桂歸來日，西風萬里秋。",
            "錦衣天上客，紅葉渡頭舟。",
            "把酒難爲別，題詩更欲留。",
            "明朝山水隔，何日是重遊。"
        ],
        "title": "送左彥武歸鄉",
        "id": "92728e37-6cf8-489d-a6e3-84e656ff3652"
    },
    {
        "author": "魏杞",
        "paragraphs": [
            "諸賢投紱孟前期，愧我需章獨厚時。",
            "勉徇禮經聊弭謗，敢貪榮祿計遷資。",
            "歸兮陶令惟三徑，去矣君嚴有二宜。",
            "處世功勳忘厚饗，人生知止要能知。"
        ],
        "title": "次韵送汪尚書致政還鄉",
        "id": "08dd64e8-f413-4aca-b213-eb34f68a5f24"
    },
    {
        "author": "魏杞",
        "paragraphs": [
            "王事忽來此，今朝天氣新。",
            "溪山渾是句，樽酒可無人。",
            "幽鳥空驚夢，殘花不當春。",
            "飄然又歸去，明月滿衣巾。"
        ],
        "title": "到巖豅寺勸農",
        "id": "75814943-49d7-45ba-b6de-6886eb377a27"
    },
    {
        "author": "魏杞",
        "paragraphs": [
            "山崦筠車轉屈蟠，欲尋野店具盤餐。",
            "主人變色行蠶忌，客子包羞坐虱官。",
            "早見此生真寄寓，更知行役是艱難。",
            "逡巡攬袂來旁舍，曉月朦朧春夢殘。"
        ],
        "title": "欲飯野人家見拒甚力",
        "id": "da65e1e8-818f-447b-b504-9e73d509d9aa"
    },
    {
        "author": "魏杞",
        "paragraphs": [
            "舉觴屬明月，送君江上舟。",
            "王事知有程，翩然不可留。",
            "濠梁古佳郡，觀魚記莊周。",
            "年來邊徼清，桑麻被田疇。",
            "有詔蠲民租，拊摸頼郡侯。",
            "樂入芙蓉幕，君其贊嘉猷。",
            "僉曹簿領餘，拄頰興未休。",
            "淮山千萬疊，丐君回青眸。",
            "才命各有時，行止非人謀。",
            "主公方拔士，入奉甘泉遊。"
        ],
        "title": "送吳僉判之官濠州",
        "id": "18d8fe55-d6d1-4729-8dd6-a2ab74d79a77"
    },
    {
        "author": "魏杞",
        "paragraphs": [
            "壯年鼓篋上神京，歎息驚人未一鳴。",
            "白髮尚堪談世事，青衫原不墜詩名。",
            "簿書堆案三年夢，風月張帆午夜程。",
            "去矣飛騰九霄上，莫忘瞻衮話平生。"
        ],
        "title": "送袁朝奉芳秩滿趨朝",
        "id": "8f9e0637-689d-4027-8c03-e617b42f6178"
    },
    {
        "author": "魏杞",
        "paragraphs": [
            "開山何日事，斷碣卧荒榛。",
            "食盡僧行脚，兵來佛捨身。",
            "燒痕侵殿址，租額累山鄰。",
            "可是天魔盛，誰能問大鈞。"
        ],
        "title": "延慶寺",
        "id": "38860117-eaa7-4910-991d-b6f1df3d3500"
    },
    {
        "author": "釋曇密",
        "paragraphs": [
            "一二三四五，金木水火土。",
            "拾得語寒山，豐干騎老虎。",
            "報君知，莫莽鹵。",
            "從來保福四謾人，不似禾山解打鼓。"
        ],
        "title": "偈頌十首  其一",
        "id": "bb3d2fbe-c752-4b09-a3a8-9eee73dd5ab3"
    },
    {
        "author": "釋曇密",
        "paragraphs": [
            "五祖箇老翁，從來多指注。",
            "不是不知歸，忘却來時路。"
        ],
        "title": "偈頌十首  其二",
        "id": "811251c6-9880-42cb-8f46-2114ad51c076"
    },
    {
        "author": "釋曇密",
        "paragraphs": [
            "連緜雨不晴，穀子多損失。",
            "二麥未入泥，憂心常惕惕。",
            "來歲不饑荒，未敢相委悉。",
            "啟告梵天帝釋天玉皇大帝天，且放日頭出。"
        ],
        "title": "偈頌十首  其三",
        "id": "39c5bbf0-db85-42b6-941d-3919561793fa"
    },
    {
        "author": "釋曇密",
        "paragraphs": [
            "春日晴，黄鶑鳴，更聽斷崖流水聲。",
            "青山疊翠，款步作程，歸來煙島有誰爭。"
        ],
        "title": "偈頌十首  其四",
        "id": "af62e4b7-e8ba-468f-9283-f24cb282e0be"
    },
    {
        "author": "釋曇密",
        "paragraphs": [
            "即心即佛，非心非佛。",
            "不是心，不是佛，不是物，半夜虛空揣出骨。",
            "十分描摸畫難成，試問諸人是何物。",
            "阿呵呵，咄咄咄。",
            "拶倒門前大案山，搏風放出遼天鶻。"
        ],
        "title": "偈頌十首  其五",
        "id": "d0132801-9a30-450e-880c-9d639a8e35ec"
    },
    {
        "author": "釋曇密",
        "paragraphs": [
            "一身浪宕無拘撿，閙市門頭恣意遊。",
            "漢地不收秦不管，不風流處也風流。",
            "健則坐，困則休，信任從教雪滿頭。",
            "寄語宣和政和元和佛陀，張僧伽李達磨，老聃孔丘，照顧溈山水牯牛。"
        ],
        "title": "偈頌十首  其六",
        "id": "285d0b92-0c5c-4468-b3e1-148044af8e2c"
    },
    {
        "author": "釋曇密",
        "paragraphs": [
            "豈弟張夫子，遺我徑寸璧。",
            "中有數箇字，字字無人識。"
        ],
        "title": "偈頌十首  其七",
        "id": "9bb72661-9c76-4f9d-8215-e15041700c5e"
    },
    {
        "author": "釋曇密",
        "paragraphs": [
            "菩提妙心作麽發，日應萬機元不差。",
            "回首瞥然輕覷著，大千沙界是皇家。"
        ],
        "title": "偈頌十首  其八",
        "id": "c11e2190-fb64-4c42-a7b3-74c78d767823"
    },
    {
        "author": "釋曇密",
        "paragraphs": [
            "咄這花木瓜，苦澁無以加。",
            "驀然嚼得碎，清風生齒牙。",
            "種性惡，不堪誇。",
            "楊岐老馿三隻脚，蹋人無數滿天涯。"
        ],
        "title": "偈頌十首  其九",
        "id": "d1971005-89da-4330-9cc5-a237447ae208"
    },
    {
        "author": "釋曇密",
        "paragraphs": [
            "湖山疊亂青，湖水漾虛碧。",
            "斷岸蓼花紅，疎林秋露滴。",
            "良哉觀世音，處處失彌勒。"
        ],
        "title": "偈頌十首  其一○",
        "id": "1b98a639-9953-40cb-8e14-1163f9d18161"
    },
    {
        "author": "釋曇密",
        "paragraphs": [
            "塞北平沙闊，黄河衮底流。",
            "征帆纔及岸，蠻狄一時收。"
        ],
        "title": "頌古二首  其一",
        "id": "b576f2c9-107d-4f35-8820-9c1798a0a970"
    },
    {
        "author": "釋曇密",
        "paragraphs": [
            "汲水僧歸林下寺，待船人立渡頭沙。",
            "澄江渺渺煙波窄，雲靜一天星斗斜。"
        ],
        "title": "頌古二首  其二",
        "id": "d0083b4b-4863-4588-b47b-9021274ab84d"
    },
    {
        "author": "釋曇密",
        "paragraphs": [
            "百八摩尼顆顆圓，遼天鼻孔一時穿。",
            "恒河沙數佛菩薩，日日呼來跳一圈。"
        ],
        "title": "數珠",
        "id": "a7a8ea0d-5f58-4b94-a223-c48781b03a5a"
    },
    {
        "author": "釋曇密",
        "paragraphs": [
            "平地摝魚蝦，遼天射飛鶚。",
            "跛脚老雲門，千錯與萬錯。"
        ],
        "title": "頌古",
        "id": "3edac72f-8bdd-4f78-8876-257b0d102da7"
    },
    {
        "author": "釋曇密",
        "paragraphs": [
            "崔顥曾題黄鶴樓，長沙拈起當風流。",
            "大千國土俱家業，諸佛何曾有地頭。"
        ],
        "title": "頌古",
        "id": "b26e7fb5-1572-4efb-8bf6-83d95a2c4bd0"
    },
    {
        "author": "釋賢",
        "paragraphs": [
            "冰雪佳人貌最奇，常將玉笛向人吹。",
            "曲中無限花心動，獨許東君第一枝。"
        ],
        "title": "舉趙州勘婆話頌",
        "id": "1d05fea4-f435-42e7-abab-be9e6a026154"
    },
    {
        "author": "釋鑑",
        "paragraphs": [
            "尊者何曾得藴空，罽賓徒自斬春風。",
            "桃花雨後已零落，染得一溪流水紅。"
        ],
        "title": "舉罽賓國王問師子尊者藴空公案頌",
        "id": "003b1036-d19b-4c53-a816-e65d535e9a79"
    },
    {
        "author": "釋祖珠",
        "paragraphs": [
            "機前一句子，用處不留情。",
            "如撞幢子弩，箭箭中紅心。"
        ],
        "title": "偈三首  其一",
        "id": "a6f060f8-c8c3-4e76-ade4-46d5e68f49a5"
    },
    {
        "author": "釋祖珠",
        "paragraphs": [
            "不是心，不是佛，不是物。",
            "瀝盡野狐涎，趯翻山鬼窟。",
            "平田淺草裏，露出焦尾大蟲。",
            "太虛寥廓中，放出遼天俊鶻。",
            "阿呵呵，露風骨。",
            "等閑拈出衆人前，畢竟分明是何物。"
        ],
        "title": "偈三首  其二",
        "id": "550abf7f-df79-437a-ab9a-5551ee6d73e8"
    },
    {
        "author": "釋祖珠",
        "paragraphs": [
            "玉露垂青草，金風動白蘋。",
            "一聲寒雁叫，喚起未惶人。"
        ],
        "title": "偈三首  其三",
        "id": "7e56c8dd-9172-4f13-bedd-82b9a61c079f"
    },
    {
        "author": "釋祖珠",
        "paragraphs": [
            "半夜逾城往雪山，龍樓鳳閣絕躋攀。",
            "如今輥出草窠裏，一箇閑人天地間。"
        ],
        "title": "題出山相",
        "id": "54995b29-a12d-4f3f-9e88-d24a06ca83b4"
    },
    {
        "author": "釋祖珠",
        "paragraphs": [
            "月色照幽谷，泉聲落斷崖。",
            "水光山色裏，一塊爛枯柴。"
        ],
        "title": "自贊",
        "id": "d7bc524b-47d1-4088-a582-69bc984ebd7d"
    },
    {
        "author": "釋真慈",
        "paragraphs": [
            "一顆明珠，在我這裏。",
            "撥著動著，放光動地。"
        ],
        "title": "聽講圓覺經有省作頌",
        "id": "6c6f4425-7176-432d-b9ef-c09897adc1fc"
    },
    {
        "author": "釋真慈",
        "paragraphs": [
            "撥塵見佛，佛亦是塵。",
            "問了答了，直下翻身。"
        ],
        "title": "頌",
        "id": "d50ac073-01be-45d8-9d24-2a60fd318a9e"
    },
    {
        "author": "釋真慈",
        "paragraphs": [
            "鉢裏飯，桶裏水，別寶崑崙坐潭底。",
            "一塵塵上走須彌，明眼波斯笑彈指。",
            "笑彈指，珊瑚枝上清風起。"
        ],
        "title": "頌塵塵三昧",
        "id": "2b8bab7d-d107-4ec3-8b9e-2443f123aa00"
    },
    {
        "author": "釋法演",
        "paragraphs": [
            "佳人睡起懶梳頭，把得金釵插便休。",
            "大抵還他肌骨好，不涂紅粉也風流。"
        ],
        "title": "舉俱胝豎指因緣頌",
        "id": "597e1399-8790-486b-8245-cf1c81947089"
    },
    {
        "author": "釋南雅",
        "paragraphs": [
            "葛陂化杖誰爲力，陶壁飛梭事有因。",
            "好是風雲相際會，崢嶸頭角自驚群。"
        ],
        "title": "偈頌七首  其一",
        "id": "3220b02d-3622-4e7e-9308-71a36ec55029"
    },
    {
        "author": "釋南雅",
        "paragraphs": [
            "百歲光陰彈指頃，萬緣休處是良謀。",
            "文章蓋世今何在，到了還歸土一坵。"
        ],
        "title": "偈頌七首  其二",
        "id": "bc4d8063-368a-4939-a284-5f2372b040d3"
    },
    {
        "author": "釋南雅",
        "paragraphs": [
            "生而無生，一片浮雲點太清。",
            "滅而無滅，萬里寒空沈曉月。",
            "箇些兒，佛不知，擬心棲處隔山迷。",
            "直饒不擬棲心處，猶落吾家第二機。"
        ],
        "title": "偈頌七首  其三",
        "id": "018756ad-e4aa-4608-aded-5f3247f2d15b"
    },
    {
        "author": "釋南雅",
        "paragraphs": [
            "生是死之生，死是生之死。",
            "兩路坦然平，無彼亦無此。"
        ],
        "title": "偈頌七首  其四",
        "id": "40eead22-55cc-41e8-940b-fd04513febcc"
    },
    {
        "author": "釋南雅",
        "paragraphs": [
            "瞎馿滅却正法眼，臨濟宗風始大張。",
            "的的單傳至今日，繩繩不斷愈光揚。",
            "有價數，沒商量。"
        ],
        "title": "偈頌七首  其五",
        "id": "9dfc1d10-6a6b-4766-8475-74a75cdeab69"
    },
    {
        "author": "釋南雅",
        "paragraphs": [
            "去年今月正今日，北高峯前，冷泉亭畔。",
            "懸羊頭，賣狗肉，秤頭斤兩惜如玉。",
            "幾多高價來相酬，盡力相酬酬不足。",
            "今年今日正今時，竹山頂上，棲風亭邊。",
            "饑即餐，困即眠，石頭爲枕草爲氈。",
            "永日蕭然無箇事，白雲深處不朝天。"
        ],
        "title": "偈頌七首  其六",
        "id": "38e6d683-853b-4ef3-950c-73aa0dae28ed"
    },
    {
        "author": "釋南雅",
        "paragraphs": [
            "十方同聚會，箇箇學無爲。",
            "此是選佛場，心空及第歸。"
        ],
        "title": "偈頌七首  其七",
        "id": "7bb9c753-8313-43bc-bc3c-96ab08a6f8f3"
    },
    {
        "author": "釋南雅",
        "paragraphs": [
            "見見之時非是見，見猶離見若爲論。",
            "錢塘江上中秋後，風急潮聲萬馬奔。"
        ],
        "tags": [
            "钱塘江"
        ],
        "title": "見見之時見非是見",
        "id": "9f170a68-ae07-46ac-9bb9-34f80dbaa5df"
    },
    {
        "author": "釋南雅",
        "paragraphs": [
            "德山棒下桶底脫，又被巖頭轟一喝。",
            "懸崖萬丈放全身，松山撐破秋空月。"
        ],
        "title": "真覺禪師",
        "id": "e0bc483a-2e5a-4844-8078-b7480baf1aba"
    },
    {
        "author": "釋南雅",
        "paragraphs": [
            "大機貴直截，大用貴頓發。",
            "縱有嚙鏃機，一鎚須打殺。"
        ],
        "title": "偈二首  其一",
        "id": "aa1a2f48-c4bd-4512-b238-1b09098f5fb7"
    },
    {
        "author": "釋南雅",
        "paragraphs": [
            "紫蕨伸拳笋破梢，楊花飛盡綠陰交。",
            "分明西祖單傳句，黄栗留鳴燕語巢。"
        ],
        "title": "偈二首  其二",
        "id": "539c0df8-6995-4bf7-a1b3-e94e7ece8db4"
    },
    {
        "author": "程叔達",
        "paragraphs": [
            "自幸躬逢時盛治，人欣官備掌絲綸。",
            "頻年館閣更新進，屢世階墀作近臣。",
            "憶昔中興開六位，旋禪歷數轉雙輪。",
            "禎符龍馬南江出，寶籙臺垣北極陳。",
            "端拱明堂時御世，溯源清廟允尊親。",
            "無爲效舜惟恭己，受攝如堯只布仁。",
            "四海群生回泰運，萬幾一日起黎民。",
            "曾聞洪範平康福，尤守丹書敬勝身。",
            "昨見江湖雖飲馬，將來京洛靖烽塵。",
            "吾儒所學惟誠正，稽古欽哉有誡詢。",
            "四國八風生萬象，九重一語定三辰。",
            "遥祈天鑒納遺老，抃舞溫和渾是春。"
        ],
        "title": "進敬天圖",
        "id": "9c977570-de6e-420d-9715-ed475170779c"
    },
    {
        "author": "程叔達",
        "paragraphs": [
            "山國不栽桑，抱布貿絲藏。",
            "恩詔光明燭，寒燈織室光。"
        ],
        "title": "喜賀恩減本州絹額",
        "id": "2ac5de44-ec81-4c82-bb98-8eec1d525aab"
    },
    {
        "author": "汪大猷",
        "paragraphs": [
            "投分雖深迹却疏，君居東婺我西湖。",
            "兒曹方喜承毛檄，父執應容效鯉趨。",
            "慨念舊遊多宿草，僅餘二老見霜鬚。",
            "詩來喚起相思夢，又向梅山得楷模。"
        ],
        "tags": [
            "西湖"
        ],
        "title": "和姜梅山見寄",
        "id": "5886696d-52c9-4911-8729-1bac8d285fb9"
    },
    {
        "author": "汪大猷",
        "paragraphs": [
            "碧澗環山麓，高低滿百家。",
            "途窮疏騎氣，縣古聽蜂衙。",
            "書倩雲中雁，歌煩水底蛙。",
            "陽和不擇地，隨分得春花。"
        ],
        "title": "通山縣寄朱元晦",
        "id": "70e5acc6-ae39-44d6-a672-c49a7cfd4978"
    },
    {
        "author": "汪大猷",
        "paragraphs": [
            "居士當年謫九江，高懷往往寓篇章。",
            "多言世上風波惡，不似閒中氣味長。",
            "千載聲名雖莫及，一時蹤跡偶相望。",
            "若容俗駕追遺矩，待看南山結草堂。"
        ],
        "tags": [
            "庐山"
        ],
        "title": "題樂天居士詩集後時謫居廬山",
        "id": "c9f3a175-646b-41d1-8539-4db8da543dcf"
    },
    {
        "author": "汪大猷",
        "paragraphs": [
            "自入中書不計年，只將方寸作良田。",
            "桑榆物外都無累，桃李人家賸有緣。",
            "放意不妨娛綠野，勒功何必向燕然。",
            "姓名元在丹臺上，千歲徜徉小洞天。"
        ],
        "title": "次韵奉答諸公  其一",
        "id": "e3fdb6f4-f4d6-446a-bdd2-ee1e0032c6cf"
    },
    {
        "author": "汪大猷",
        "paragraphs": [
            "衰年已過縱心期，安得聰明及往時。",
            "既老固應全晚節，雖貧豈暇計留資。",
            "元非矯飾求爲異，自是行藏要合宜。",
            "曾記詩僧林下約，爲將蹤跡報渠知。"
        ],
        "title": "次韵奉答諸公  其二",
        "id": "f8e94fe9-d593-4ef5-9218-27cab0461da3"
    },
    {
        "author": "汪大猷",
        "paragraphs": [
            "金玉相輝滿畫扉，高風未許一行題。",
            "五朝冠蓋聯朱紫，八代文章煥壁奎。",
            "四老德推商皓並，群英名許魯賢齊。",
            "憑將世譜從頭看，道此真源出道溪。"
        ],
        "title": "題袁右丞滋像",
        "id": "045049ff-2d78-4d08-abf0-21d26914cb41"
    },
    {
        "author": "鄭若沖",
        "paragraphs": [
            "包括乾坤一環堵，拍手千門輝藻黼。",
            "編茅何事傍雲根，川觀巖居天固予。",
            "憶昔卧病歲壬午，夢行澗石憩衡宇。",
            "常充達庵表其門，大楷金書爰仰覩。",
            "吉符應已分行藏，二紀唐捐惜無補。",
            "我生六年哀怙恃，三殤相繼泣同乳。",
            "隻影危蹤巢在幕，孽子孤臣氣如縷。",
            "千金不忍坐垂堂，十稔詎能酬鞠撫。",
            "六張五角具孤虛，萬死一生逃險阻。",
            "矛頭淅米劍頭炊，耕常得晴刈常雨。",
            "菲末葑根有荆棘，鼠牙雀舌皆强禦。",
            "意行足下起關山，夕計朝謀成齟齬。",
            "先時敗事後失機，囀喉觸諱默招侮。",
            "貧來富往見交情，行信言忠貽罪罟。",
            "一本難令親者親，四海何由兄弟普。",
            "數奇嘗愧李將軍，五窮未嗟韓吏部。",
            "人生美惡半乘除，我常一味無甘苦。",
            "五十知非計已遲，見機而作今猶愈。",
            "結廬茲境了前緣，端居漫作溪山主。",
            "列壑攢峯無聳峭，疊穎飛柯不瞋拒。",
            "一室凝塵號全拙，茶鐺酒壺編簡聚。",
            "草亭臨流倚夢溪，觀罷魚游呼鶴舞。",
            "地饒松竹秀而腴，林生蘭蕙香頻吐。",
            "泉清洗耳何妨枕，晴軒炙背還堪俯。",
            "採藥尋梅度嶺去，空翠霏煙迎步武。",
            "乘堅策肥彼何人，藜杖枝筇自撐拄。",
            "人家燈火照籬落，山頭月色窺松戶。",
            "隨雲歸逐度溪風，自喜此身輕一羽。",
            "意安不厭飯藜蔬，睡美那能候鐘鼓。",
            "少壯顔從鏡裏非，利名心向尊前腐。",
            "長因橫逆反忠仁，詎向艱深探城府。",
            "事變起滅真浮漚，身世行藏俱逆旅。",
            "玉堂茅舍一蘧廬，鷃起鵬摶各飛舉。",
            "蠻觸戰爭兩蝸角，雞蟲得失了無補。",
            "興廢紛紛汗馬牛，賢愚泯泯埋塵土。",
            "長嘯勿礙天地郛，游思還從竹素圃。",
            "要知歲晏日斜時，此心只與虛空侶。",
            "一觴一詠姑自娛，斷不傷今更思古。",
            "力命悠悠詎足論，漫述平生記軒廡。"
        ],
        "title": "紀夢",
        "id": "ba0370a1-2224-473d-b19e-94b7cc1df6ba"
    },
    {
        "author": "張恪",
        "paragraphs": [
            "常懷玉壘李謫仙，精神浩瀚游八表。",
            "頂摩蒼天弄白日，方丈蓬萊思清矯。",
            "吾鄉夙號山水邦，縈青繚白雜蒼縹。",
            "人間要自有佳趣，何必東瞷扶桑曉。",
            "江郎秀色照閩吳，咀嚼自可忘幽悄。",
            "爛柯山與浮雲齊，突星騎石凌飛鳥。",
            "何獨此山名未燿，無乃潛德避喧擾。",
            "定是壺中小有天，衆星未易立譚了。",
            "物之顯晦固有數，巧曆誰能窮忽秒。",
            "我聞雁岩古來無，山經不載事沉杳。",
            "後世奇祕始發見，游人足迹竟盤繞。",
            "九華妙觀人未覩，劉郎當時眼偏瞭。",
            "固知有物必有遇，此理甚明非深渺。",
            "豈惟安定名不腐，自覺劉郎才力少。",
            "我詩那能爲重輕，九鼎借助鴻毛小。",
            "群豪自可繼唐賢，聯名况有詩僧皎。"
        ],
        "title": "安定山",
        "id": "8b2deff5-d3cd-4938-b49b-b156ff2330c6"
    },
    {
        "author": "釋有權",
        "paragraphs": [
            "黑漆崑崙把釣竿，古帆高掛下驚湍。",
            "蘆花影裏弄明月，引得盲龜上釣船。"
        ],
        "title": "偈三首  其一",
        "id": "7dc46c4e-50c0-4337-8a5a-7d68222ac2d4"
    },
    {
        "author": "釋有權",
        "paragraphs": [
            "今朝結却布袋口，明眼衲僧莫亂走。",
            "心行滅處解翻身，噴嚏也成師子吼。",
            "旃檀林，任馳驟。",
            "剔起眉毛頂上生，剜肉成瘡露家醜。"
        ],
        "title": "偈三首  其二",
        "id": "487d0396-791f-442c-a0a5-a7676b117182"
    },
    {
        "author": "釋有權",
        "paragraphs": [
            "禪禪，無黨無偏。",
            "迷時千里隔，悟在口皮邊。"
        ],
        "title": "偈三首  其三",
        "id": "8e3738e2-ccfb-4564-ba0f-101436f98c8f"
    },
    {
        "author": "釋有權",
        "paragraphs": [
            "石上栽花分外奇，枝頭春色暗芳菲。",
            "馨香徧界無人嗅，一任狂風取次吹。"
        ],
        "title": "頌古十一首  其一",
        "id": "4606f24b-d5e4-48ed-90f0-efac1daa8359"
    },
    {
        "author": "釋有權",
        "paragraphs": [
            "秀才覓火和烟得，長沙賣石著雲饒。",
            "欲知千佛居何土，贏得詩禪價轉高。"
        ],
        "title": "頌古十一首  其二",
        "id": "0f3ccde6-31cd-43df-a9a1-81cf8000cb5a"
    },
    {
        "author": "釋有權",
        "paragraphs": [
            "衣錦還鄉人盡見，長時富貴許誰知。",
            "無言童子呵呵笑，贏得風光滿面歸。"
        ],
        "title": "頌古十一首  其三",
        "id": "60acc2ca-7315-4eb7-a359-93d8fffce505"
    },
    {
        "author": "釋有權",
        "paragraphs": [
            "瀲瀲灧灧水光浮，不見孤帆不見舟。",
            "斜陽欲落未落處，盡是離人今古愁。"
        ],
        "title": "頌古十一首  其四",
        "id": "7e1f84a3-ccd8-469a-a4d5-4a6d8d44b4ec"
    },
    {
        "author": "釋有權",
        "paragraphs": [
            "萬鈞之弩射何人，箭未離弦已喪身。",
            "带累盲龜失浮木，欲來火裏透金塵。"
        ],
        "title": "頌古十一首  其五",
        "id": "bd16e265-7db3-490d-8e76-4ce73b842594"
    },
    {
        "author": "釋有權",
        "paragraphs": [
            "我手何似佛手，二八恰恰十九。",
            "年尾算到年頭，家內一錢無有。"
        ],
        "title": "頌古十一首  其六",
        "id": "fada0a84-b963-444b-9e26-bf1334b9cc99"
    },
    {
        "author": "釋有權",
        "paragraphs": [
            "我脚何似馿脚，踏著趙州略彴。",
            "驚得迦葉皺眉，文殊却打無著。"
        ],
        "title": "頌古十一首  其七",
        "id": "2fbe2549-7540-4060-b9b5-5c915c43149e"
    },
    {
        "author": "釋有權",
        "paragraphs": [
            "人人有箇生緣，男兒氣宇衝天。",
            "若是爭田競地，我即喚死如眠。"
        ],
        "title": "頌古十一首  其八",
        "id": "b5674a0b-afdd-42bd-b97c-e5bec733a88a"
    },
    {
        "author": "釋有權",
        "paragraphs": [
            "佛手馿脚生緣，浩浩叢林盛傳。",
            "直饒一穿穿却，未免十萬八千。"
        ],
        "title": "頌古十一首  其九",
        "id": "4af9432f-b4f1-461d-b167-208612f45362"
    },
    {
        "author": "釋有權",
        "paragraphs": [
            "揭大夔鼓噪紅塵，徧地刀鎗解出身。",
            "結角羅紋隨處入，銀山鐵壁是通津。"
        ],
        "title": "頌古十一首  其一○",
        "id": "b1c26cd3-ad2b-4164-9886-7faf5366054b"
    },
    {
        "author": "釋有權",
        "paragraphs": [
            "黑雲當午蔽清虛，白雨翻空失畫圖。",
            "雨過雲收山色凈，趙州東壁掛葫蘆。"
        ],
        "title": "頌古十一首  其一一",
        "id": "3287569c-e5f7-4694-9caa-e10c0ddd0a2b"
    },
    {
        "author": "應材",
        "paragraphs": [
            "石磴巍峩捉膝行，行時不覺看時驚。",
            "縱教良匠描難就，自是天工造化成。"
        ],
        "title": "題羅漢洞",
        "id": "beba301a-426f-4d3f-ae5a-dbf34afe6d99"
    },
    {
        "author": "陳興",
        "paragraphs": [
            "千尋鐵綰蒼龍骨，七十舟橫赤雁行。",
            "來往渾如履平地，渡頭無復立斜陽。"
        ],
        "title": "浮橋",
        "id": "c2d0027a-6f9d-4249-8619-d08a1eca18db"
    },
    {
        "author": "李南壽",
        "paragraphs": [
            "我以銅符吏營浦，聞古刺史元最賢。"
        ],
        "title": "句",
        "id": "64aaf9af-0dde-489f-9509-22dee084dff5"
    },
    {
        "author": "范崇",
        "paragraphs": [
            "川源通漢沔，舟楫下瀟湘。"
        ],
        "title": "句",
        "id": "47964250-de21-4604-bda9-4d680a543c07"
    },
    {
        "author": "曾伋",
        "paragraphs": [
            "國憑節義壯洪基，激厲頹風屬聖時。",
            "曾屈帝尊親降輦，可因祈福幸公祠。"
        ],
        "title": "題張許雙廟",
        "id": "8401d596-6bab-4457-9e70-9cf4319fa5e6"
    },
    {
        "author": "曾伋",
        "paragraphs": [
            "篇卷留題盡昔賢，讀之英氣凜然寒。",
            "時人不曉尊崇意，都與叢祠一例看。"
        ],
        "title": "讀留題張許雙廟詩",
        "id": "d595d9d5-fcc7-4d3a-a4f1-089dbc80b584"
    },
    {
        "author": "陸淞",
        "paragraphs": [
            "維鄉有校，示民有知。",
            "教始豫遜，迪于訓彝，維風化是裨。"
        ],
        "title": "鄉校頌  其一",
        "id": "e986ac75-6eff-4aa3-a733-d0ffa243c86d"
    },
    {
        "author": "陸淞",
        "paragraphs": [
            "維校在鄉，示民有防。",
            "入孝出悌，爲忠爲良，斯邦家之光。"
        ],
        "title": "鄉校頌  其二",
        "id": "08a97e1d-ab4c-4719-95d9-8a4013733646"
    },
    {
        "author": "陸淞",
        "paragraphs": [
            "鄉校有基，如德弗虧。",
            "劉侯遷之，魏侯新之，李侯能成之。"
        ],
        "title": "鄉校頌  其三",
        "id": "d9255813-a67d-4481-90cd-7cc3c2898f1c"
    },
    {
        "author": "陸淞",
        "paragraphs": [
            "其遷者初，其新者中。",
            "肄業傳道，有師有宗，繄李侯之功。"
        ],
        "title": "鄉校頌  其四",
        "id": "41d4adc7-5231-41a2-9dd6-028209513ae5"
    },
    {
        "author": "陸淞",
        "paragraphs": [
            "樂只君子，孰後孰先。",
            "顯有嘉聞，於斯萬年，維大夫之賢。"
        ],
        "title": "鄉校頌  其五",
        "id": "22fa3d47-bc62-4212-a9f3-efb379c6bd52"
    },
    {
        "author": "楊輔世",
        "paragraphs": [
            "蕨含春味紫如椽，酒入春風浪似山。",
            "未信乾坤非細物，小吞螺浦半杯間。"
        ],
        "title": "蔬飲聯句",
        "id": "ce817f17-853e-4609-95e6-3983b1c60d05"
    },
    {
        "author": "楊輔世",
        "paragraphs": [
            "兩日風狂雨更顛，取將暖去更衣單。",
            "金罌花發關誰事，何用夜來如許寒。"
        ],
        "title": "金罌花聯句",
        "id": "e2320cfa-56f8-4a52-ac7a-ec120826c935"
    },
    {
        "author": "楊輔世",
        "paragraphs": [
            "碧玉寒塘瑩不流，紅蕖影裏立沙鷗。",
            "便當不作南溪看，當得西湖十里秋。"
        ],
        "tags": [
            "西湖"
        ],
        "title": "南溪",
        "id": "5f68a308-451d-4cd5-b3b3-667a0fceceaa"
    },
    {
        "author": "趙彥端",
        "paragraphs": [
            "沉香亭北無消息，魏國姚家亦寂寥。",
            "不見君王殿中見，溪園堂下雨瀟瀟。"
        ],
        "title": "牡丹",
        "id": "70543048-5199-4cd2-a3c7-92f13012aac8"
    },
    {
        "author": "趙彥端",
        "paragraphs": [
            "來車去馬何紛綸，城西三日吹沙塵。",
            "道旁鶴立亂青紫，千騎夾轂弓刀陳。",
            "共誇官軍勢雄盛，腰下黄金大邦印。",
            "舊人桃李已成蹊，新尹號令風雲馳。",
            "迎新爭勤送爭遠，相勸行行畏天晚。",
            "西風折柳翠不禁，落日轉旗紅半掩。",
            "別筵淚粉猶霑衣，旌旗畫戟重光輝。",
            "堂前昨夜語離燕，朝來賀厦成懽飛。",
            "江南陌上多芳草，長短亭邊貴人老。",
            "君不見田間有客徒步歸，年比使君白髮少。"
        ],
        "title": "觀送迎有感",
        "id": "0bbaac57-73ce-4538-9ea9-96c0d30ee7d1"
    },
    {
        "author": "趙彥端",
        "paragraphs": [
            "西風數客一闌干，秋色翛然得細看。",
            "潦水倍知寒事早，夕陽更覺晚山寬。",
            "小留待月鐘無遽，半醉題詩燭未殘。",
            "憶得向來幽獨處，黄精未熟客衣單。"
        ],
        "title": "題西隠",
        "id": "f3699125-e479-4eb3-b3c4-c217311f90e0"
    },
    {
        "author": "趙彥端",
        "paragraphs": [
            "雪後山更佳，冷松及脩竹。",
            "茫然枝上鳥，伴我夢亦熟。",
            "陰崖得寒乳，夜半勝酒淥。",
            "惜無同心人，共此一杯玉。"
        ],
        "title": "雪後飲水慧聚寺",
        "id": "698cf3f5-bc52-44c9-9759-6a21ba3f0ce9"
    },
    {
        "author": "趙彥端",
        "paragraphs": [
            "初疑山遥遥，不知日車永。",
            "杖藜起衰病，適此氛翳屏。",
            "北山喜覿面，倒屣客不領。",
            "讙然呼斷橋，快掃風柳影。",
            "扁舟載幽具，二面納倒景。",
            "荷香已坐足，不待花破穎。",
            "潛魚出銀刀，盈月上金餠。",
            "琴間得新弄，棋醉有新警。",
            "長笛者誰歟，喧靜同一境。",
            "行歌带亦適，還坐燭初耿。",
            "吾曹困重陰，濕處混蛙黽。",
            "忽逢天宇寬，況此星斗冷。",
            "酒爲河朔傾，大勝汲寒井。",
            "詩成西園句，浩若轉脩綆。",
            "君看萬象色，回首森已暝。",
            "吾歡豈異茲，瓶罄勿三請。"
        ],
        "title": "與諸公會飲崑山放生池亭",
        "id": "3d72a9f0-0f92-41d8-a391-77cd0452a56a"
    },
    {
        "author": "趙彥端",
        "paragraphs": [
            "疇昔從公杖屨閒，風乎嬉舞水雲閒。",
            "千言自我一聞悟，十駕從渠九折艱。",
            "蚤歲道山應徧住，他年畫戟許誰攀。",
            "何詞可贈張童子，莫忘楊公陽翟山。"
        ],
        "title": "崑山呂正之三男子連中神童科蓋奇事也建康嚴別駕爲之賦詩某因次其韻",
        "id": "f18cf5a8-7c09-4902-8b8a-1b521ba34302"
    },
    {
        "author": "趙彥端",
        "paragraphs": [
            "早向承明倦直廬，蕭然林下十年書。",
            "便名盤谷雖惡可，閒賦斜川豈不如。",
            "山擁北窗凉雨後，月生南浦夜潮餘。",
            "江湖必有從公者，風際挐音儻是歟。"
        ],
        "title": "次韻鄭逢辰直閣遷新居  其一",
        "id": "f8ec0def-96d1-4cae-8a3d-ff979d25da1e"
    },
    {
        "author": "趙彥端",
        "paragraphs": [
            "生當带索守林廬，不合輕拋種樹書。",
            "賀燕得公真是樂，弊貂將我竟何如。",
            "殊鄉更覺鄰爲貴，晚歲深期燭有餘。",
            "上下牀閒相去幾，未知夢覺孰非歟。"
        ],
        "title": "次韻鄭逢辰直閣遷新居  其二",
        "id": "97e3c2b4-d03e-410a-8513-78d3f6491c68"
    },
    {
        "author": "趙彥端",
        "paragraphs": [
            "日日龍樓問寢時，雞人未動漏花遲。",
            "前星一點朝天節，只有清臺太史知。"
        ],
        "title": "壽皇太子  其一",
        "id": "8de230c8-aa4a-4436-936d-bf8fef4402b6"
    },
    {
        "author": "趙彥端",
        "paragraphs": [
            "子晉吹笙未是仙，阿丕橫槊少全篇。",
            "小吟青著梅梢句，一日東風四海傳。"
        ],
        "title": "壽皇太子  其二",
        "id": "7b3e1d02-3d2b-430a-983b-ba0bb3c67e74"
    },
    {
        "author": "趙彥端",
        "paragraphs": [
            "光堯初御六龍天，上直參維大火躔。",
            "天意分明昌宋德，誕辰王世總丁年。"
        ],
        "title": "壽皇太子  其三",
        "id": "827b7b26-eb4d-4b82-b43f-a08cbfcea44a"
    },
    {
        "author": "趙彥端",
        "paragraphs": [
            "前星炳煥領孫星，環拱中天日兩輪。",
            "四葉重光同聖世，千秋佳節近生辰。",
            "本支秀茂旦復旦，典學熙明新又新。",
            "喜入威顔天一笑，壽觴分賜一枝椿。"
        ],
        "title": "壽皇孫",
        "id": "aa90f0cc-ff87-475b-95d9-bca80cadcf36"
    },
    {
        "author": "趙彥端",
        "paragraphs": [
            "南山如佳人，迥立未可親。",
            "而况得道者，其間梅子真。"
        ],
        "title": "梅花",
        "id": "182457c4-a70b-41c7-a62a-f301cacc66a5"
    },
    {
        "author": "趙彥端",
        "paragraphs": [
            "杜陵先生詩萬紙，剩欲題花無可擬。",
            "昭陽深殿睡東風，一日聲名勝妃子。"
        ],
        "title": "海棠",
        "id": "89dddc77-971c-44da-881e-238f48d09cc2"
    },
    {
        "author": "趙彥端",
        "paragraphs": [
            "春色無窮巷，農鄉有太和。",
            "病嗟聞道晚，貧喜得閑多。",
            "草徑供徐步，鄰花獲屢過。",
            "層臺宜抗榭，誰與買烟波。"
        ],
        "title": "玉真臺",
        "id": "10c0ad64-d98d-4ebf-bfa3-64ee831531cb"
    },
    {
        "author": "趙彥端",
        "paragraphs": [
            "風柳疎無力，秋花冷不香。",
            "客請隨去燕，凉思起啼螿。",
            "地入閩山隘，天連越樹長。",
            "年年擣衣石，爲爾感征裳。"
        ],
        "title": "崇安道中",
        "id": "20d61523-5619-4cc8-9a12-bee6f5e725b5"
    },
    {
        "author": "趙彥端",
        "paragraphs": [
            "清賞堂中無管弦，鳳山樓上有雲烟。",
            "儲皇側畔何人侍，黄卷團欒是聖賢。"
        ],
        "title": "壽皇太子  其一",
        "id": "9726f7f5-cd08-401f-ab9b-e52f32abddfa"
    },
    {
        "author": "趙彥端",
        "paragraphs": [
            "二聖多能似仲尼，儲皇家學自庭闈。",
            "銀鈎已有淳熙脚，玉句仍傳德壽衣。"
        ],
        "title": "壽皇太子  其二",
        "id": "408a18f7-a176-4b7a-8062-a8a09359c0b8"
    },
    {
        "author": "趙彥端",
        "paragraphs": [
            "明河楂上有仙翁，犯月撞星列碧穹。",
            "金闕東邊銀榜處，大書天地長男宮。"
        ],
        "title": "壽皇太子  其三",
        "id": "7825f88f-e331-41c2-8c53-8ab3df14e53f"
    },
    {
        "author": "趙彥端",
        "paragraphs": [
            "大安宮裏漆園椿，子幹孫枝葉葉新。",
            "今日四株高下碧，相承一樣八千春。"
        ],
        "title": "壽皇太子  其四",
        "id": "33ff3a9d-cb76-49a3-abe8-f6eac353ae9b"
    },
    {
        "author": "趙彥端",
        "paragraphs": [
            "菊花潭上菊花新，不是花潭是壽盃。",
            "天賜生朝千斛水，一年一斛送將來。"
        ],
        "title": "壽皇太子  其五",
        "id": "fd208a39-7dbc-4853-9b28-ce1fa9acec71"
    },
    {
        "author": "趙彥端",
        "paragraphs": [
            "禹子湯孫并聖賢，一身雙美古無前。",
            "願陳萬國元良句，不用金昭玉粹篇。"
        ],
        "title": "壽皇太子  其六",
        "id": "72a47374-5438-46b1-b37f-f1a25b089d84"
    },
    {
        "author": "趙彥端",
        "paragraphs": [
            "少陽拜賜少陽旁，黄菊紅茱滿壽觴。",
            "陽德重重在初四，不須九日是重陽。"
        ],
        "title": "壽皇太子  其七",
        "id": "37399ea5-aa22-46ca-9624-fb723418ea7b"
    },
    {
        "author": "趙彥端",
        "paragraphs": [
            "堂堂天上張公子，龍劍分光自斗牛。",
            "海上忽歸槎萬里，雲間未放月中秋。",
            "才爲漢殿無雙手，恩到閩山第一州。",
            "亦有人言識仙骨，只看何日議封留。"
        ],
        "title": "壽張守  其一",
        "id": "e67124db-5a92-4665-ad5c-11e49f473242"
    },
    {
        "author": "趙彥端",
        "paragraphs": [
            "鵷班新謁紫宸回，魚佩初迎幕府開。",
            "百里故鄉同晝錦，一年和氣自春臺。",
            "甘棠政美無留頌，泮水功成有異才。",
            "他日聽傳公不老，定知曾見武夷來。"
        ],
        "title": "壽張守  其二",
        "id": "9cc82106-bc72-4156-b17a-59de51ee4bd4"
    },
    {
        "author": "趙彥端",
        "paragraphs": [
            "閒來石上卧長松，百衲袈裟破又縫。",
            "今日不愁明日飯，生涯只在鉢盂中。"
        ],
        "title": "翠微山居八首  其一",
        "id": "2c27b7d8-9a0a-4293-9363-15dd327d5cab"
    },
    {
        "author": "趙彥端",
        "paragraphs": [
            "臨溪草草結茆堂，靜坐安然一炷香。",
            "不是息心除妄想，都緣無事可思量。"
        ],
        "title": "翠微山居八首  其二",
        "id": "1899668b-7676-4025-911a-8d7d1b2fe9f4"
    },
    {
        "author": "趙彥端",
        "paragraphs": [
            "老老山僧不下階，雙眉恰似雪分開。",
            "世人若問枯松樹，我作沙彌親見栽。"
        ],
        "title": "翠微山居八首  其三",
        "id": "35cb5d38-d76b-4f61-baab-266d81a31f35"
    },
    {
        "author": "趙彥端",
        "paragraphs": [
            "幼入空門絕是非，老來學道轉精微。",
            "鉢中貧富千家飯，身上寒暄一衲衣。"
        ],
        "title": "翠微山居八首  其四",
        "id": "e8298a49-0692-4299-9d4d-73c2814e66f3"
    },
    {
        "author": "趙彥端",
        "paragraphs": [
            "一池荷葉衣無盡，數樹松花食有餘。",
            "却被世人知住處，更移茆舍作深居。"
        ],
        "title": "翠微山居八首  其五",
        "id": "d17d06da-c059-4dc6-9983-3aef2086e583"
    },
    {
        "author": "趙彥端",
        "paragraphs": [
            "茆簷靜坐千山月，竹戶閒棲一片雲。",
            "莫送往來名利客，階前踏破綠苔紋。"
        ],
        "title": "翠微山居八首  其六",
        "id": "a97eebd2-b2de-4e7c-8f6e-e529492c71b8"
    },
    {
        "author": "趙彥端",
        "paragraphs": [
            "爐中無火已多時，早起惟將一衲披。",
            "莫怪山僧常冷淡，夜深無處拾松枝。"
        ],
        "title": "翠微山居八首  其七",
        "id": "a50ccb7f-fb5a-4c1c-8d66-e1481b1d4983"
    },
    {
        "author": "趙彥端",
        "paragraphs": [
            "豈是栽松待茯苓，且圖山色鎮長青。",
            "他年行脚不歸去，留與人間作畫屏。"
        ],
        "title": "翠微山居八首  其八",
        "id": "80d7865b-ac9b-42d9-a7d6-20a65201deac"
    },
    {
        "author": "趙彥端",
        "paragraphs": [
            "新梢漸變鵝黄色，淺水遥添鴨綠紋。"
        ],
        "title": "句  其一",
        "id": "19cfffe3-0c1e-4177-8188-f4d387da9bc8"
    },
    {
        "author": "趙彥端",
        "paragraphs": [
            "水暖池塘閒睡鴨，烟深村落自鳴鷗。"
        ],
        "title": "句  其二",
        "id": "c56da495-5fde-4848-a19e-de457235b6e3"
    },
    {
        "author": "趙彥端",
        "paragraphs": [
            "來日泥香催燕子，歸時桑老趁蠶收。"
        ],
        "title": "句  其三",
        "id": "4c30ee7d-b5e7-4ed6-88d7-c501ceb4a01f"
    },
    {
        "author": "趙彥端",
        "paragraphs": [
            "微風蹙水魚鱗浪，薄日烘雲卵色天。"
        ],
        "title": "句  其四",
        "id": "5ce363f4-eb1c-41fe-910e-3bac0545f1b6"
    },
    {
        "author": "蔡洸",
        "paragraphs": [
            "築堂傍西廡，非悅輪奐美。",
            "公餘竟何之，行行輒至止。",
            "紛紜屏玩好，周遭羅經史。",
            "晤對今偉人，尚論古君子。",
            "擇善固毋倦，勝良自自喜。",
            "衛公骨雖朽，妙語猶在耳。"
        ],
        "title": "友賢堂",
        "id": "ab643567-8bf8-4fcb-8547-f5af21479e9f"
    },
    {
        "author": "何偁",
        "paragraphs": [
            "多羨王居士，心閒事事幽。",
            "山從天末見，江近枕邊流。",
            "春圃千葩秀，霜林百果收。",
            "更能窮物理，濠上看魚游。"
        ],
        "title": "臞庵  其一",
        "id": "c76856e0-3ca2-4646-84ee-ca8300f93b85"
    },
    {
        "author": "何偁",
        "paragraphs": [
            "地占松江勝，爲園不種瓜。",
            "幽深清磬響，高下石欄斜。",
            "花密蜂隨蝶，林深雀啅蛇。",
            "勝如摩詰畫，不是季鷹家。"
        ],
        "title": "臞庵  其二",
        "id": "c876018b-e4cc-4d48-a8ea-622b9e184dbf"
    },
    {
        "author": "何偁",
        "paragraphs": [
            "柳外長虹卧，江邊小市圓。",
            "水摇千嶂影，窗納五湖天。",
            "隔岸誰家圃，開帆何處船。",
            "非關臺榭好，此地最堪憐。"
        ],
        "title": "臞庵  其三",
        "id": "b3618c7e-d61c-4cba-96ed-48ac7974f2e7"
    },
    {
        "author": "何偁",
        "paragraphs": [
            "霜落川原淡，風高木葉丹。",
            "雲垂千頃白，月墮一江寒。",
            "禮佛因成塔，焚香旋築壇。",
            "竹聲過小院，雜珮響珊珊。"
        ],
        "title": "臞庵  其四",
        "id": "81955bdb-b036-44d0-9f3f-96525df757bc"
    },
    {
        "author": "何偁",
        "paragraphs": [
            "沙暖鴛鴦困，江寒翡翠愁。",
            "紅蓮秋的歷，短櫂晚夷猶。",
            "處世長無累，端居百不憂。",
            "時時明月下，橫笛倒騎牛。"
        ],
        "title": "臞庵  其五",
        "id": "b74c10c4-4187-4d98-83b9-de5d2912fa0a"
    },
    {
        "author": "何偁",
        "paragraphs": [
            "清溪一百曲，洗我心無塵。",
            "日影上汀渚，桂香襲衣巾。",
            "露零芳更潤，山沃葉長春。",
            "種德長如昔，他年更幾人。"
        ],
        "title": "籍桂堂",
        "id": "8b11272c-69d8-4527-9fbb-e567a51be3f9"
    },
    {
        "author": "史正志",
        "paragraphs": [
            "龍盤虎踞阻江流，割據由來起仲謀。",
            "從此但誇佳麗地，不知西北有神州。"
        ],
        "title": "新亭  其一",
        "id": "58d996c7-9805-434c-a177-ec56a8882f60"
    },
    {
        "author": "史正志",
        "paragraphs": [
            "忽枉王人六轡馳，新亭有酒便同持。",
            "坐中不作南冠歎，江左夷吾是素期。"
        ],
        "title": "新亭  其二",
        "id": "a673337c-9faa-45ab-84ba-1c42e0704ecd"
    },
    {
        "author": "史正志",
        "paragraphs": [
            "玉馭蒼梧去不還，淚痕淚竹尚斑斑。",
            "空傳朱瑟流幽怨，謾許明珠解佩還。"
        ],
        "title": "黄陵題詠  其一",
        "id": "844ece8a-dbd7-4845-9160-bd381c31f701"
    },
    {
        "author": "史正志",
        "paragraphs": [
            "廟塑湘妃少女容，誰知百歲奉重瞳。",
            "從今好事詩騷客，莊肅當存念慮中。"
        ],
        "title": "黄陵題詠  其二",
        "id": "6e0bde70-24d4-4d2d-ba08-5a368b67e5fd"
    },
    {
        "author": "史正志",
        "paragraphs": [
            "直方誰似退之賢，過廟當時禱亦虔。",
            "徼福乞靈旋有助，傾囊十萬出私錢。"
        ],
        "title": "黄陵題詠  其三",
        "id": "d751e1ea-d737-4778-8ce0-2373eeb76551"
    },
    {
        "author": "趙不息",
        "paragraphs": [
            "朝陽山水佳，毫端意無極。",
            "發潛十七奇，幻出不盈尺。",
            "因續漫浪銘，更寫浯溪宅。",
            "俱作畫圖看，靜對天齊石。"
        ],
        "title": "朝陽巖",
        "id": "5316fd29-57f0-4e06-8c63-c766f62a78d0"
    }
]