[
    {
        "author": "苏籀",
        "paragraphs": [
            "辋川题作浪，武昌栽属官。",
            "爱思如孔阶，茸髯摆奇观。"
        ],
        "title": "邵公济求泰定山房十诗 柳陌",
        "id": "2dafc57d-5bf1-4925-bb06-09b6a4091aec"
    },
    {
        "author": "苏籀",
        "paragraphs": [
            "怀仙津步翳，凡圣隔两尘。",
            "长统植园果，老幼分甘珍。"
        ],
        "title": "邵公济求泰定山房十诗 桃溪",
        "id": "aeb4c655-bbcf-4811-aa79-21dc5f641569"
    },
    {
        "author": "苏籀",
        "paragraphs": [
            "侧生昂九霄，萧森谷量簵。",
            "溪岚翠欲滴，尘外嵇阮趣。"
        ],
        "title": "邵公济求泰定山房十诗 竹溪",
        "id": "d6995922-afd7-4d2c-a079-306797781e26"
    },
    {
        "author": "苏籀",
        "paragraphs": [
            "瓜瓠成时肆割烹，芰莲相属足逢迎。",
            "扫宽堂庑嚣烦解，汲冷盆壶颒濯清。",
            "畏景贤愚殊苦乐，凉飚遍洒不堪名。",
            "倦禅谩许絺衣挂，秋朔逍遥竹几横。"
        ],
        "title": "避暑山寺二首  其一",
        "id": "17c213aa-3ce8-4aaa-8f96-a5af968ff83c"
    },
    {
        "author": "苏籀",
        "paragraphs": [
            "冷澈鸡苏水，疏凉蝉翼绡。",
            "山林等袢燠，江浙剧枯焦。",
            "荫暍恫生聚，吁雩诉泬寥。",
            "干坤棋鬬劫，终局算亏饶。"
        ],
        "title": "避暑山寺二首  其二",
        "id": "74b0247e-80ca-46c6-93ad-7d5384e02c5a"
    },
    {
        "author": "苏籀",
        "paragraphs": [
            "宿舂仅有忧将竭，嘉穗连云委暵旸。",
            "厦屋珍台求暂寓，桃笙葵扇殆难当。",
            "荷烝兰藉肴溪涧，藕脆萍馨饭莽苍。",
            "龙火西颓已辰浃，何时得见雨浪浪。"
        ],
        "title": "六月不雨至七月中自宽一首",
        "id": "bb04b6ef-d73f-490e-a472-d520cb2c62da"
    },
    {
        "author": "苏籀",
        "paragraphs": [
            "娇酣拟谁似，韵甚莫为怜。",
            "矧肯媚尘俗，诚能降佛仙。",
            "洗君凡眼肉，嗟汝淤泥贤。",
            "三六驼颜侣，荡舟从妬妍。"
        ],
        "title": "千叶白浮蕖一首",
        "id": "194228c1-0c16-4399-afc8-aac8e06b313e"
    },
    {
        "author": "苏籀",
        "paragraphs": [
            "匆匆五十化，己往固莫及。",
            "祠官閴中隐，歉岁尸糁粒。",
            "毁方非瓦合，知白无伊鬰。",
            "世悦邹骆驼，我贤扬执㦸。",
            "浮云傥来寄，最贵非儒术。",
            "尘缘且复且，只尔殊易辑。",
            "古人学易年，所爱岂儿剧。"
        ],
        "title": "侨居一首",
        "id": "ec569b5b-c0b1-4f4c-a831-4b74469f23bd"
    },
    {
        "author": "苏籀",
        "paragraphs": [
            "硙霏白雪舂云子，盘摘黄金割蜜房。",
            "组织翻腾不停杼，芳甘酝酿馈先浆。",
            "西成仅有储囷窄，中土才归置枕康。",
            "敕赐宗盟旌德刹，扈阳珍木蔚葱苍。"
        ],
        "title": "岁晏即事",
        "id": "ce1026c4-fc6e-4633-98f3-8784728e2e26"
    },
    {
        "author": "苏籀",
        "paragraphs": [
            "三杯卯酝雨轻寒，鼓腹侏儒恃县官。",
            "樵指汲肩亲课督，僧签禅榻谢雕鉆。",
            "龛灯危蕊挑停久，编秩雌黄点𪑮干。",
            "未许汉阴修浑沌，周诗三百近研观。"
        ],
        "title": "连雨作寒二首  其一",
        "id": "7fbc80d8-ad5d-4301-957a-a8ffb8f13b16"
    },
    {
        "author": "苏籀",
        "paragraphs": [
            "未应牢杜敬通关，寄傲足怡元亮颜。",
            "冗龊凡庸何异目，粗疏潦倒幸投闲。",
            "平生那识贾三倍，晚节犹窥道一斑。",
            "调燮裁成真大治，茂弘先进实非孱。"
        ],
        "title": "连雨作寒二首  其二",
        "id": "136d949c-2952-4613-a4ac-2f9dd00dbed7"
    },
    {
        "author": "苏籀",
        "paragraphs": [
            "天然龊騃千金子，憬彼憸民亦有徒。",
            "蹴踏惟应怯龙象，灌输何足计瓶盂。",
            "神锥曾见汝颍士，道韵也欣山泽癯。",
            "栗尾著书趋圣处，老勤端恐负师模。"
        ],
        "title": "择邻一首",
        "id": "7bbdb4f0-0fce-4aac-bb33-255e8b282daf"
    },
    {
        "author": "苏籀",
        "paragraphs": [
            "建安谋首先文若，武德机神重伯襃。",
            "此士不妨门第美，于今景仰太山高。",
            "卓哉二贤强百万，何较九牛于一毛。",
            "异代爱才尊尚意，纷纷萎腐见儿曹。"
        ],
        "title": "才难一首",
        "id": "596a2869-5dcd-42ea-808f-444a6dabb57b"
    },
    {
        "author": "苏籀",
        "paragraphs": [
            "横槊褫神佩，追随井钺军。",
            "周旋圉徼最，首虏驿书闻。",
            "斡榷承心计，污邪续力耘。",
            "门庐必高大，训子扩儒文。"
        ],
        "title": "何武翼挽词",
        "id": "05416545-e604-4f36-b458-552f96145737"
    },
    {
        "author": "苏籀",
        "paragraphs": [
            "文章尘粃懒详论，吏术粗芜昧旧闻。",
            "钝惫康庄输轶步，精强省寺称公孙。",
            "咨吁国计神资略，嚄唶戎容壮扞藩。",
            "咄咄书痴公事闲，蝉鸣官柳梦余魂。"
        ],
        "title": "简常次立一首",
        "id": "74660dac-26b1-45d5-986a-89a675b0caf9"
    },
    {
        "author": "苏籀",
        "paragraphs": [
            "三就可怜繁马颈，一鸣须信绝鸡羣。",
            "絷维才骏殊旌别，籍甚名声奈耳闻。",
            "浩渺池庭辈鸿鹭，腾轩馆殿擢兰芸。",
            "相容历稔逃诗债，大白惟当浮劝君。"
        ],
        "title": "朱亭伯改转见过一首",
        "id": "6ebe8d62-8c9a-4871-84ff-11834837ac7e"
    },
    {
        "author": "苏籀",
        "paragraphs": [
            "悠悠疏逖皮冠守，朝著于何置漫郎。",
            "不计少多凫藻汎，岂怀吞啄鹤轩昂。",
            "执舆投刺初嫌闹，视荫言归久蹈常。",
            "饮酒读书私务尔，涣然意喻俾言忘。"
        ],
        "title": "守局一首",
        "id": "88084502-d897-4f0b-b94d-5081fdac5e2e"
    },
    {
        "author": "苏籀",
        "paragraphs": [
            "臞儒花裓戒，畴昔井眉箴。",
            "危绿擅丘壑，攒丛芗弁簪。",
            "殷勤莳芳墢，浪莽纵疏森。",
            "迥映晴空馥，乘凌阴霰任。",
            "狂俦萦栩蝶，尤物富芳心。",
            "玉蕊真人驭，铃斋水部吟。",
            "烧灯助斜月，吹角伴横参。",
            "树下幽禅观，琼蕤政糁襟。"
        ],
        "title": "观阇梨庵高树梅花盛发一首",
        "id": "63e8afb4-12b2-4c9b-b02f-5219544a5ffa"
    },
    {
        "author": "苏籀",
        "paragraphs": [
            "贤贤高哉古黔娄，独辨真趣肩夷由。",
            "市朝慕诱吁竞求，求仁丘壑良远谋。",
            "白云抗志耕平畴，炎天葛制冬鹿裘。",
            "邂逅孤豚笑肥牛，拨剌廉鱼脱金钩。",
            "雄鸡曳尾惮俎羞，鹪鹩一枝绰余庥。",
            "楚楚奢靡翾蜉蝣，下士阉然媚俗流。",
            "嗟嗟此病云何瘳，渊源友尚颜轲俦。",
            "袯襫有暇从帣鞲，形为心役无深尤。",
            "貂蝉夸诧出兜鍪，驷马高盖忧人忧，才殚力尽长不休。",
            "上士凌霞宅巖幽，千镒鹤书那转头。"
        ],
        "title": "退士一首",
        "id": "c7b8031b-e43d-4fbd-8263-1f525a01e590"
    },
    {
        "author": "苏籀",
        "paragraphs": [
            "清沂雩舞蹈前模，风咏先生于蒍于。",
            "论述殊堪露门召，镌摩已化兔园儒。",
            "台评公雅铦锋锷，杖齿袁遗抱笔觚。",
            "草木溉培裁昼暇，忘忧兰桂富芳荂。"
        ],
        "title": "祝舜俞少卿示曩岁葺蒙园陪游风什一编不度枵疏上尘二首  其一",
        "id": "eb2a0f49-15a0-4008-9df6-f6b184aca64c"
    },
    {
        "author": "苏籀",
        "paragraphs": [
            "筮仕棓生繇莫京，温凊一亩夙经营。",
            "南陔絃诵给甘旨，北阙簪裾负屈声。",
            "秦刻唐刊储墨妙，齐衢鲁庙擅文鸣。",
            "建安正始源流远，详味风规蹑玉清。"
        ],
        "title": "祝舜俞少卿示曩岁葺蒙园陪游风什一编不度枵疏上尘二首  其二",
        "id": "c2928658-a122-4b1a-8511-8b8341bc36e8"
    },
    {
        "author": "苏籀",
        "paragraphs": [
            "羣空冀北食场稭，蹙踏崔嵬憇鹤台。",
            "泉石系心终眇邈，炎蒸烁体纵恢胎。",
            "蒂怀寓眼勤呵咄，专气怡神愿力陪。",
            "公馆亦须延异士，珍包奇酝肆筵开。"
        ],
        "title": "夏日叹二首  其一",
        "id": "6e63e6b2-a5cf-4ffc-ba76-6843885a7b13"
    },
    {
        "author": "苏籀",
        "paragraphs": [
            "褫絺肆簟扇忘闲，轿担肩頳走市阛。",
            "湫隘蛙蜩讙嘒里，扫除风月广轮间。",
            "曷云时燠长无冷，却谓天高只好还。",
            "传癖词源粗超轶，拟如梅尉乐吴山。"
        ],
        "title": "夏日叹二首  其二",
        "id": "0ca4201b-696b-44d1-9666-abb80a4e4099"
    },
    {
        "author": "苏籀",
        "paragraphs": [
            "洗砚酬缄复论文，金书瑶笈忌羶荤。",
            "搔头冷枕遗簪弁，澣垢凉床洁帨帉。",
            "炀灶筚门无量燠，夏畦褐父若为芸。",
            "鸿飞遵陆抟寥廓，凫鹜胡然顾涧芹。"
        ],
        "title": "休沐日",
        "id": "8d5fffc0-b441-4412-a833-fbe4b66ba49c"
    },
    {
        "author": "苏籀",
        "paragraphs": [
            "窥见吕臣非奉己，可怜甘茂取宜阳。",
            "敢晞激激苏门啸，老去悠悠孔里狂。",
            "公利噫乎入私帑，滥吹窃尔耗官仓。",
            "座铭枕几槃盂警，九鼎何心斥被𤮊。"
        ],
        "title": "核实一首",
        "id": "00c9550f-d27c-4a85-8bb7-d3c18abc7b8d"
    },
    {
        "author": "苏籀",
        "paragraphs": [
            "墨绿螺青金翠耀，鬻讴沽笑泥娱遨。",
            "兹辰傥卜吾髯夜，陶写醉醒双凤嘈。"
        ],
        "title": "游服者二绝  其一",
        "id": "1b04e4ac-6bd6-433c-bb25-47107d1b69e6"
    },
    {
        "author": "苏籀",
        "paragraphs": [
            "畸情灰灺妙龄怀，佳月澄虚适与偕。",
            "隐几嘘天嗒然趣，参同九锁启仙阶。"
        ],
        "title": "游服者二绝  其二",
        "id": "f63de00f-a83e-4885-9021-eebdebc41111"
    },
    {
        "author": "苏籀",
        "paragraphs": [
            "紫绛李杨卢杏黄，红腮脆碧磊篝箱。",
            "春风媚世葩华过，夏日荐茶冰蜜尝。",
            "瓜步它时邵平意，木奴晚节李衡穰。",
            "君看饤坐百端辑，腐蠹萧然自弭忘。"
        ],
        "title": "园人饷果",
        "id": "ed6cb40a-04e8-4223-a72c-af49309f3b76"
    },
    {
        "author": "苏籀",
        "paragraphs": [
            "岷江浮万里，吴峤驻弥年。",
            "笑理归艎去，牢愁失眼前。",
            "德门桑梓盛，佳郡鹡鸰联。",
            "委寄参羊陆，宜知备敌先。"
        ],
        "title": "送程孚叟知归州  其一",
        "id": "309f940b-bf0b-442c-9b57-5f5c01ac3b69"
    },
    {
        "author": "苏籀",
        "paragraphs": [
            "东都人陆海，游集若为忘。",
            "筮史同微货，僧坊共小凉。",
            "卜邻栖辇毂，返旆促囊装。",
            "巽坎知人意，奔腾达侍旁。"
        ],
        "title": "送程孚叟知归州  其二",
        "id": "2143387a-bbee-4204-a361-9f679e466dbf"
    },
    {
        "author": "苏籀",
        "paragraphs": [
            "仲氏新裁汝南诺，元昆聊舣具区舸。",
            "一竿暇豫临流赋，五咏荒唐处士歌。",
            "道号散人宜拜表，朝班都士好鸣珂。",
            "染髭膏面诚牵勉，老矣迂疏可若何。"
        ],
        "title": "山斋闲咏",
        "id": "c0cff80f-2f3c-4a4e-996e-7565d14daf73"
    },
    {
        "author": "苏籀",
        "paragraphs": [
            "朔驾虞巡陟，南沿禹会幽。",
            "诒谋开上圣，多事酌鸿猷。",
            "道妙仙心廓，文昭帝作优。",
            "秋风旧汾水，海岱忽藏舟。"
        ],
        "title": "徽宗皇帝挽词二首  其一",
        "id": "7d2ea5fd-ecf6-4b53-9c1f-e3e666147ca0"
    },
    {
        "author": "苏籀",
        "paragraphs": [
            "大器提擎力，怀生渥泽滂。",
            "本枝繁盛衍，礼乐懋容光。",
            "脱屣吁勤倦，置邮辞慨慷。",
            "申胥不为己，定胜泣穹苍。"
        ],
        "title": "徽宗皇帝挽词二首  其二",
        "id": "5bb5b9ae-125e-4caf-98f4-9d0dbaaa55ff"
    },
    {
        "author": "苏籀",
        "paragraphs": [
            "英英批凤杰，遗懿诵高堂。",
            "淑质宗姻慕，慈怜寿凯康。",
            "委蛇瞷夫子，勤苦养尊章。",
            "驹隙八旬促，兰陔怆陨霜。"
        ],
        "title": "林少伊直院母夫人柳氏挽词  其一",
        "id": "4c46b5c3-740c-46c9-b465-de2fd1e4ca63"
    },
    {
        "author": "苏籀",
        "paragraphs": [
            "遐年畀东榻，流庆羨停储。",
            "吊者九皋唳，幽夫百岁居。",
            "鱼轩川上逝，石窌墓前书。",
            "绝妙斯铭勒，宁惟崔蔡如。"
        ],
        "title": "林少伊直院母夫人柳氏挽词  其二",
        "id": "cce730bc-dd65-42b0-9d86-a11b89b5dd57"
    },
    {
        "author": "苏籀",
        "paragraphs": [
            "冶荡淹嫺谁尔令，五陵妍騃可怜生。",
            "兰堂委巷喉呀啭，信有秦声非越声。"
        ],
        "title": "闻邻娃酣讴一绝",
        "id": "9b811dc9-3b33-4dac-88b5-4a0a8dbcc2ca"
    },
    {
        "author": "苏籀",
        "paragraphs": [
            "进贤譁玉青云侣，十二阳秋閟城府。",
            "飞鸣众里何少多，根墢道旁诚李苦。",
            "肃然注仰耋浮图，珍重谁家木居士。",
            "袖章陈列有伦叙，终更右移聊改步。",
            "贝多小品老耽伽，高屋帽檐持论古。",
            "丹青简素写真行，茗酝鲞腒频草具。",
            "俸清不足赈贫交，雨潦涉旬鱼跃釜。",
            "时书檄尾文昌台，月曳敝裾槐棘府。",
            "昔贤浩歌金马门，或亦箪瓢松菊主。",
            "空空自笑两端竭，志愿不应惟阿堵。",
            "初平兄弟羝眠所，山下逍遥返民亩。",
            "大道安知利与荣，唐彬何人高此举。"
        ],
        "title": "秋兴一首",
        "id": "53e2a647-ef64-4178-9d8b-6e7aa00aa31a"
    },
    {
        "author": "苏籀",
        "paragraphs": [
            "楚郢都梁奇韵佚，岚溪云壑初何僻。",
            "根蒂条荂玩九春，葩叶尖萌碧逾尺。",
            "蕙转东君溢宠光，露浥清华烟染色。",
            "蓊勃天芬透绮疏，英蕤绿艳撩诗客。",
            "滋荣九畹不因人，无际幽深来响屐。",
            "三嗅书帷尝涉猎，满把骚人安忍释。",
            "映俎垂筵纫委佩，斸苔徙槛芳盈室。",
            "燥虚黏腻俗尘清，祛病析酲驱抑鬰。",
            "猗猗不采亦奚伤，雍容屈宋无伦匹。",
            "赏慨年芳次第菲，轻重憎怜从结习。",
            "辛夷为坞薜萝门，莎菼蒲芦类非一。",
            "庭中绝出忘忧右，差等水仙诚莫逆。",
            "遥知最妙岭头梅，适口和羹似难及。",
            "更与丘明评国芗，后皇媚之殊赫奕。"
        ],
        "title": "赋丛兰一首",
        "id": "ca962926-ce6a-43aa-a010-38bc75766f70"
    },
    {
        "author": "苏籀",
        "paragraphs": [
            "渠侬青门道，冶服遨荡俦。",
            "一釂逞鸡鞠，联袂歌愿酬。",
            "太伯表东吴，季子居延州。",
            "湖山号佳观，篮舆肆优游。",
            "肴香炙亦熟，只有空樽忧。",
            "娱宾不计费，拘士捐牙筹。",
            "诗盟得首唱，有客如此不。",
            "挈壶并琴奕，松石巖湍乐。",
            "境胜属幽人，谿云俗氛却。",
            "洞穴锁苍霞，探奇或云莫。",
            "不闻古肥遁，静极还思家。",
            "高情縻圭俎，心迹何由遐。",
            "畸人告予言，黄庭老生涯。",
            "臧谷两亡羊，初平隐金华。"
        ],
        "title": "次韵陪诸公湖上春游",
        "id": "84c73123-d43f-4efb-9e30-ae86cf03c56b"
    },
    {
        "author": "苏籀",
        "paragraphs": [
            "权使将军势不行，连云鸳甃鸟乌晴。",
            "池台溢郭鏁扃固，林樾半空甍栱頳。",
            "席帽扬鞭来看鹤，绮疏褰幌政闻莺。",
            "贺兰青海勋名事，雅意未谐幽与并。"
        ],
        "title": "次韵孙邦求少监游刘园一首",
        "id": "b05a06d2-cfa4-4be7-b65a-3d6a1b2c0d52"
    },
    {
        "author": "苏籀",
        "paragraphs": [
            "葱蔚敬亭非索漠，几希陶宅遶扶疏。",
            "江山壮观惟人助，祖祢高情陟彼砠。",
            "雄笔仙才镌勒见，属车尘界默存书。",
            "柴荆虽掩渔竿挂，旌㦸嵯峩表旧庐。"
        ],
        "title": "勾龙君贶求所居垂荫亭岷堂二首  其一",
        "id": "d9dbd10d-f3eb-45c3-906a-662e9d998242"
    },
    {
        "author": "苏籀",
        "paragraphs": [
            "岷阳英杰古贤乡，侍史香炉今望郎。",
            "柬擢欲书丹凤诏，梦魂勤到碧鸡坊。",
            "已应盛美摽其茇，不比畸人愚厥堂。",
            "宦牒随江归碧海，读书源派亦诚长。"
        ],
        "title": "勾龙君贶求所居垂荫亭岷堂二首  其二",
        "id": "4498396b-11cc-442d-8a7a-aac8f3ee5295"
    },
    {
        "author": "苏籀",
        "paragraphs": [
            "吴蜀跨万里，余老师非壮。",
            "勉哉令修行，手书劳四枉。",
            "性命吾基本，权谲初不尚。",
            "萧条寂寞中，咄咄祛碍障。",
            "面目认谁欤，湛研澈尽量。",
            "云为远玄旨，比喻非实相。",
            "爱河澄不波，苦海永无浪。",
            "封执即黏缀，沦落嗟滉漾。",
            "法流于河接，焦涸吁断港。",
            "情尘欲忘世，疑网愆吾党。",
            "凡心非道体，志帅凝不丧。",
            "瞿昙与老君，一诀归至当。",
            "邈乎卢老前，古初更遐想。",
            "烧香傃霄极，痴绝坚愿望。",
            "杳眇莲社远，早接渊明放。",
            "保真未易了，伽语庶倚仗。"
        ],
        "title": "眉州禅僧一首",
        "id": "e3b9383f-0de8-48c9-beea-41a92c951302"
    },
    {
        "author": "苏籀",
        "paragraphs": [
            "重仍印组矜蝉联，丰屋藻井松桷梴。",
            "金钿翠屏珠串箔，椽烛高檠玳瑁筵。",
            "炽红麒麟沈水炉，凤纹锦褥须弥毡。",
            "琐窗犀案衒珍具，瑶瑛红珀莹杯棬。",
            "儿掷枭卢喝大采，婢名素玉花月烟。",
            "骄世华腴诧豪举，两得仁富宜兼全。",
            "朔云颜巷积深雪，斫桂烧金冻折弦。",
            "毛锥不摇汗马却，刻槌肤髓称才贤。",
            "法家拂士屹山峙，俜然穷儒衢道边。",
            "遥知莫不任运力，镞筈仰笑冲九天。"
        ],
        "title": "刺少年行",
        "id": "12fb6e12-3fd2-4ab9-97d9-570a8818d071"
    },
    {
        "author": "苏籀",
        "paragraphs": [
            "气升期汗漫，世法一黔娄。",
            "启钥因师旨，咀芝从祖求。",
            "肆言谐律吕，不梦本精修。",
            "王室金堂迩，飘飘竹杖游。"
        ],
        "title": "永嘉周道人求诗一首",
        "id": "c2eeccf9-4ca2-4b60-9b8d-d05307b57eae"
    },
    {
        "author": "苏籀",
        "paragraphs": [
            "治干怪君呼滑八，话言明府取王丞。",
            "九皋未省山雌雉，三窟不逃秋角鹰。",
            "僮鬻斛珠如许价，官居鼎钺最难胜。",
            "孰令手版投耕耒，苦慕如汤厌若冰。"
        ],
        "title": "调王季恭省干",
        "id": "0086c002-148b-4948-8d78-3576e463ccbb"
    },
    {
        "author": "苏籀",
        "paragraphs": [
            "华发些些似不公，辰申龊龊有何庸。",
            "力抛羁绁片时适，谈谑槃筵一笑烘。",
            "山刹汲壶茶可点，匠人礲斲事方丛。",
            "麦秋梅润霖淫剧，旅汎殊谙干越风。"
        ],
        "title": "示施又新同舍",
        "id": "a4f70c15-0964-4f07-8e73-1e0c6967295d"
    },
    {
        "author": "苏籀",
        "paragraphs": [
            "君不见迥妙殊怜世绝尘，脱足褰帷韫玉人。",
            "藕丝帖体沈香熨，清瘦纤柔伤九春。",
            "勒芳戢翠妍无偶，啧啧拳拳徐叩叩。",
            "洁馁何尝羨污饫，令淑专贞绝难有。",
            "绿樽翠杓稽留举，林下闲情风韵度。",
            "单羁抛掷几星霜，琐卑胁胁蓬茨伍。",
            "里邻斆嚬诧又夸，伧翁讵堪眉斧加。",
            "想当然尔霸勾践，岂竢再顾倾夫差。",
            "云霞拢抹振琼珰，蒨秾蕙转婉清扬。",
            "此翁南郭坐忘趣，道眼不玷慵来粧。"
        ],
        "title": "节妇吟",
        "id": "18cb5704-d5e9-4c16-9723-88d791ab5138"
    },
    {
        "author": "苏籀",
        "paragraphs": [
            "运水担柴力分遭，挟持泥古小儒劳。",
            "浙潮屹起岷峨上，越巘遮蟠江海滔。",
            "一叶鸥湍寻婺女，半生瓢泛信鱼舠。",
            "曩时瓜步从容侣，好糁藜羹待共轑。"
        ],
        "title": "解罢京局一首",
        "id": "f8934371-a73c-4433-9463-400a1453680f"
    },
    {
        "author": "苏籀",
        "paragraphs": [
            "道隐祖风邈，讷斋重葺新。",
            "猊巘下兽魅，神泓跃鳍鳞。",
            "缁郎踵教律，梵夹画金银。",
            "几岸风篁帻，屡钩崖峭绅。",
            "颂诗传正眼，击节富其人。",
            "汉沔曾沦碣，长康工写神。",
            "思茇在封植，春萝容抗尘。",
            "韡萼秀多襈，茶瓜经几巡。",
            "休休墨儒行，汲汲宰官身。",
            "欠伸白氎褥，翻倒明玑囷。",
            "䔲褐岚烟染，心脾草树亲。",
            "怜君深锻炼，公鉴襃老嚬。"
        ],
        "title": "甲子岁七夕与伯业伯衍游龙井聪老出示次韵边校理诗卷奉同雅趣一首借用嚬字",
        "id": "a3ae00f4-573f-4324-8511-bb161c7a84ed"
    },
    {
        "author": "苏籀",
        "paragraphs": [
            "寸念微情浩莫缄，此生殊阙住山庵。",
            "老怀钓港伴侯喜，道契涛江见陆参。",
            "调气从前深造孟，名官早欲问于郯。",
            "家书时燠何曾读，整顿尘编拂白蟫。"
        ],
        "title": "秋夜雨凉一首",
        "id": "66771315-aadb-42e6-ad0a-cceec0381713"
    },
    {
        "author": "苏籀",
        "paragraphs": [
            "君不见毕毛召芮强周宗，亮天不朽言行功。",
            "间平歆向汉人望，道宗孝恭唐治戎。",
            "一时入相九才杰，白贺胸中五色茸。",
            "圣朝举亲加柬擢，封植教诱从元丰。",
            "芜皋卑飞华岳隼，鼓车暂屈翔麟骢。",
            "召还喻蜀监王国，三雍入对文清雄。",
            "昨者临分勤造请，是时暑退火星中。",
            "公瑾之交似醇酎，吉甫之颂如清风。",
            "博山麝炷玉镇席，翠璧雪乳金涂龙。",
            "小人自分悠悠者，裨谌谋野渊明穷。",
            "急觞高咏鼓英气，飒然危冠发上冲。",
            "端敏高明必贵达，果信顽鄙根中庸。"
        ],
        "title": "次韵赵德载大监饯行之什",
        "id": "3aa9ac82-b1fc-4917-8749-193926d9265a"
    },
    {
        "author": "苏籀",
        "paragraphs": [
            "棘闱春晓鏁南宫，文柄伊人掌握雄。",
            "巧射穿杨惊破的，克家长箭挟良弓。",
            "怀经负笈云霞集，出手成卢月桂藂。",
            "玉殿赐袍黄纸诏，布衣驰骛黑头公。"
        ],
        "title": "送陈梦得省闱一首",
        "id": "72d3b7d9-7081-48bb-8f66-ad381a2e8503"
    },
    {
        "author": "苏籀",
        "paragraphs": [
            "省寺周行占姓名，老耽摄养道几成。",
            "生缘琐屑同瓮算，居处闲静惟瓶笙。",
            "求己洗心祛习气，知非穷理勇移更。",
            "鸿生彦士乖游好，道秩禅流谐此情。"
        ],
        "title": "疏懒一首",
        "id": "b35ce8b5-6f68-4e4f-8147-e65d0b5c2817"
    },
    {
        "author": "苏籀",
        "paragraphs": [
            "獐猎包羞爵秩加，舆人捧腹只呀呀。",
            "踏摇妍状当垆手，如许银钩殆可嘉。"
        ],
        "title": "题善草字者一绝",
        "id": "e195b364-3cfe-4de6-9d63-1564fea19efb"
    },
    {
        "author": "苏籀",
        "paragraphs": [
            "瑠璃万宝通明殿，珠翠千层罨画楼。",
            "匝地薰天月灯影，撼山填郭蚁蜂稠。",
            "浚都平昔金鼇峙，雍幕寻常锦幰游。",
            "今岁山城索朋侣，屠门酒酝伙酣讴。"
        ],
        "title": "元夕",
        "id": "cee94de6-9ad7-476d-a321-ee315aefeccc"
    },
    {
        "author": "苏籀",
        "paragraphs": [
            "葱路桃溪浩莽春，彤甍栱桷曜芳晨。",
            "衣如方士客闲剧，园号仪同势绝伦。",
            "梓幄桂旗端解赋，橘藩篠坞孰为邻。",
            "畦畦姜芋葵荽蓼，物物蕃滋辅主人。"
        ],
        "title": "春日郊外",
        "id": "a66b3f32-efc3-4a46-967f-e4e23d96dfe1"
    },
    {
        "author": "苏籀",
        "paragraphs": [
            "丈夫蕴挟胸怀奇，浩然幅鬰干虹蜺。",
            "俚儒婉娈习和雅，窃笑胡为瓶井湄。",
            "奈何平世事蹇蹇，奇士矫荦矜云为。",
            "伏波不屑儿女暱，马革自诡排羌夷。",
            "叔子逢时经庙略，入则造膝出诡辞。",
            "燕公异礼集贤殿，笔削金泥玉检仪。",
            "贾生前席觐宣室，立谈痛哭才几时。",
            "敬通杜门老著述，言溢千纸罔设施。",
            "肮脏黄冠遁丘壑，一旦端委偕龙夔。",
            "愚生尚友千载后，读书探道无津涯。",
            "猖狂置章留黼座，腐尘潦倒曾何裨。",
            "世承朝恩万钧重，省思此去酬毫厘。"
        ],
        "title": "饮东窗一首",
        "id": "11710d4d-7432-4a00-b43a-c4acb452a677"
    },
    {
        "author": "苏籀",
        "paragraphs": [
            "金昌亭下泊舟舻，木马关西赵郡苏。",
            "建邺鱼飧武昌水，延陵皋壤霸王都。",
            "吾髯轩轶登楼赋，汝器切磨清庙瑚。",
            "刷羽三余鸿鹄举，亨衢甲乙看先驱。"
        ],
        "title": "送苏念八郎下第西归梁益",
        "id": "b1d89934-3e5f-4b62-9da8-30f95439af9e"
    },
    {
        "author": "苏籀",
        "paragraphs": [
            "不瑕彭泽愿言中，都冶姿年慧则通。",
            "揭调郡斋宾孺子，孅阿蒨粲驻芳踪。"
        ],
        "title": "纤阿一绝",
        "id": "5d861b4f-54b5-4a88-a177-304213c8a4d6"
    },
    {
        "author": "苏籀",
        "paragraphs": [
            "君无吟秋草，萤飞而露湿。",
            "曼倩古豪英，羨门深抆拭。",
            "五难背生路，九钥探金碧。",
            "乌龙因师指，龟峯森郡㦸。",
            "张罗候凫影，过客纷如织。",
            "子房河上翁，挥犀高讌席。",
            "嘘呵枣如瓜，肉眼殊未识。",
            "西母掬露醒，东王浆霞赤。",
            "至哉高尚公，著书不靳惜。",
            "髻珠曩许学，玉版援金笔。",
            "仙阶三洗髓，短生几两屐。",
            "岧嶤法身像，褒博乌纱帻。",
            "焚沃觊有遭，稽首悲涕泣。",
            "妙诀付神水，悃诚如皎日。",
            "升降摩顶踵，抽添而损益。",
            "劳生息奔迫，颓龄飞鸟急。",
            "希求九阳聚，何惮一千夕。",
            "近期赤水中，先覩玄珠得。"
        ],
        "title": "次韵李次仲赴巨山张舍人招赠之什",
        "id": "f32155f2-ef59-4cea-897a-bd3dd69705ea"
    },
    {
        "author": "苏籀",
        "paragraphs": [
            "蜡栀五万酬鞭直，洴絖百金真食封。",
            "萧散不萌争闹趣，真醇缪觊养生慵。",
            "涤清研里憨凡笔，磨澈鉴中嚬窘容。",
            "晹旱玄冥僭春令，狐裘羔酒贮严冬。"
        ],
        "title": "冬日即事一首",
        "id": "96d31247-8c86-42e6-9a10-edeee68f71ad"
    },
    {
        "author": "苏籀",
        "paragraphs": [
            "樗枌里中契，年辈愧君先。",
            "德迈华腴裔，才优砉剨然。",
            "牛刀恢勿扰，马首峻高迁。",
            "交荐诸侯鹗，蓝田崔未贤。"
        ],
        "title": "送孙丞法先池阳二首  其一",
        "id": "8e3623ec-07a6-4865-bfe3-c03c893fecb7"
    },
    {
        "author": "苏籀",
        "paragraphs": [
            "一薰襟趣暱，掺执便它邦。",
            "书剑摇烟艇，鸿光醉绮窗。",
            "县僚迎节盖，齐酝缀羊腔。",
            "器宇青云士，能名赋练江。"
        ],
        "title": "送孙丞法先池阳二首  其二",
        "id": "93e8af96-626b-4ff4-9461-cd8d1a6462ec"
    },
    {
        "author": "苏籀",
        "paragraphs": [
            "白公枉识郭虚舟，刘李飞符袒剑裘。",
            "兴轶壶中身混世，气酣酒里意横秋。",
            "运调朱凤啄白石，耕莳金钱掣牯牛。",
            "赤子返真标指妙，阿伽陀药肯言不。"
        ],
        "title": "李隐卿名谷与青城刘翁同舟至兰溪卿大夫修生者馆之道侣赠李诗云李郎涉世似虚舟片帆来渡楚江秋之句又毗陵家弟季文和此篇云梦蝶岂知真是蝶骑牛何必更寻牛老夫亦慕道者次韵和之记刘李事迹刘本书生工诗奇异飘然尘外也",
        "id": "cfdd927f-456b-41c5-89c0-51fb94bf68c6"
    },
    {
        "author": "苏籀",
        "paragraphs": [
            "山雌泽啄竞腾轩，孰有昂驹局短辕。",
            "造物至公殊弗置，穷交未喻枉焦煎。",
            "凤批一诺膺天陟，马颈三槃朝日边。",
            "虎鼠狞尪随秉笔，铨曹常格勿从旃。"
        ],
        "title": "韩省干子平荐章应格朋友漠然未知忽改京秩作七言近体一首贺之",
        "id": "a70f0cb2-a87d-4846-a084-7e7d408a0071"
    },
    {
        "author": "苏籀",
        "paragraphs": [
            "拏云擘茧写兰亭，洴絖娃宫箑柄成。",
            "皎洁中规捐月斧，清雄消暍并桃笙。",
            "玉毫躔内乘鸾女，冰鉴光中墨客卿。",
            "爱惜御冬充便面，辟寒抚勉燠屯营。"
        ],
        "title": "绵扇偶吟一首",
        "id": "160dd50c-9f38-4591-a4d2-23c07e63c016"
    },
    {
        "author": "苏籀",
        "paragraphs": [
            "老懒清吟口角钤，任真虚一性安恬。",
            "士农轨范一身任，孔老穷探两者兼。",
            "斋舍晦晨鸡弗已，翱翔晚节蔗弥甜。",
            "平生缘业今何憾，伫返神魂倍蓰添。",
            "若个生涯论屋谷，课催童子具醪盐。",
            "俊游稍谢出囊颖，道念常嗤隔日痁。",
            "拟古纰疏何柳骨，摄生精密必张髯。",
            "鹤轩发兴从讥晏，雁塔乘时定合尖。"
        ],
        "title": "卜居遣兴一首",
        "id": "fdf5891f-a3ce-4de4-b0af-75b8ea0cfe32"
    },
    {
        "author": "苏籀",
        "paragraphs": [
            "肄习素未丰，摸索强剸裁。",
            "铢黍概闻见，谆吃奚述哉。",
            "三捷黜疏慵，湛潜散郎偕。",
            "望道几何高，人事宁免乖。",
            "眼中悠悠者，樵牧供谈谐。",
            "披卷想前芬，肮脏无敌才。",
            "功名不复朽，荣观竟烟埃。",
            "幽幽畸人居，黄花荐醁醅。",
            "所求一日富，不足语时侪。",
            "寄言繁华侣，莫嗤钝如槌。"
        ],
        "title": "卜居漫赋",
        "id": "ad762403-8bba-435e-9f91-a1466d864a15"
    },
    {
        "author": "苏籀",
        "paragraphs": [
            "设醴兹晨遨饫时，四围青峭互巇嶷。",
            "橐衣随牒何曾卜，饵药衔杯稍信医。",
            "短舞不妨擎菡萏，谈谐且勿负玻瓈。",
            "老夫直辔循吾范，无使斯民有以窥。"
        ],
        "title": "参云亭纳凉小集二首  其一",
        "id": "1a80b828-8d1c-45da-9333-414e1eeadac6"
    },
    {
        "author": "苏籀",
        "paragraphs": [
            "踽踽迂疏彼一鳏，息交绝学殆顽颜。",
            "时侪傥获多谋助，少作曾希长者删。",
            "喂犬孱尪玩逋窃，辕驹牵踪旷尤瘝。",
            "那无上术蠲人瘼，画㦸临江城负山。"
        ],
        "title": "参云亭纳凉小集二首  其二",
        "id": "75c51b81-f448-4793-9c39-5aaf652cdb56"
    },
    {
        "author": "苏籀",
        "paragraphs": [
            "下国官臣无懈时，矫然白首瞩嵚嶷。",
            "鼠攘翦灭雷霆令，魃虐萧骚霈泽医。",
            "廉袴移文谨钤键，萧斋丝管覆玻瓈。",
            "烛阑松桂冥冥雾，赤豹文貍不许窥。"
        ],
        "title": "后数朝复依前韵二首  其一",
        "id": "e3e85ead-6d65-448a-80c7-3d1a00922f5d"
    },
    {
        "author": "苏籀",
        "paragraphs": [
            "恤患周流喜逮鳏，当官掣肘汗惭颜。",
            "预虞飘兀筏能驾，取次耕犂手欲删。",
            "月窟日畿遵驿置，燕南越北洗恫瘝。",
            "一廛清佚陶元亮，万斛闲愁庾子山。"
        ],
        "title": "后数朝复依前韵二首  其二",
        "id": "11c7ccac-7178-4abe-887d-020275c8816b"
    },
    {
        "author": "苏籀",
        "paragraphs": [
            "稷下铢铢鉴择分，品评一目百知闻。",
            "初矜月殿挥毫赋，直到龙山吹帽文。",
            "邀勒公荣狎嵇阮，薰涂嫱媛侍渊云。",
            "尘惊珠贯纤罗袜，酹酒银篦不怕醺。"
        ],
        "title": "仲秋较试浄惠精舍会者六人约重九事毕置醴谢汤巩方以诗坚约次韵酬之",
        "id": "e69fc69a-c12f-444d-a648-6aa7c0d4e092"
    },
    {
        "author": "苏籀",
        "paragraphs": [
            "鼓士扬桴警五更，爨清檠冷旋吹生。",
            "深衣乡彦都君子，摩厉三秋衒此行。"
        ],
        "title": "试闱即事三绝  其一",
        "id": "47166a34-f362-45d1-83bc-59be3df13f68"
    },
    {
        "author": "苏籀",
        "paragraphs": [
            "近岁颛门不读书，右文搜拔广该儒。",
            "立言不朽非吾任，贪叩玄门隐者庐。"
        ],
        "title": "试闱即事三绝  其二",
        "id": "82df5a7f-8e20-4877-8d75-d99a166a760a"
    },
    {
        "author": "苏籀",
        "paragraphs": [
            "一坐据梧床刃消，五星竞耀烛秋宵。",
            "扫厅禁近延僧孺，孰谓诗书避赋繇。"
        ],
        "title": "试闱即事三绝  其三",
        "id": "0b46c349-68b4-4805-b90f-993c19a014e9"
    },
    {
        "author": "苏籀",
        "paragraphs": [
            "妙啜龙团啬少分，宝薰婆律靳多闻。",
            "泥封誊识遵程度，棘刺围藩按惠文。",
            "采菊骚人宁避雨，登楼朝彦气摩云。",
            "兰堂锦瑟笙簧闹，嬉笑啁讴共惜醺。"
        ],
        "title": "事毕汤巩方三君再用前韵复酬一首",
        "id": "953f5df4-90f6-420d-8557-895f17e08212"
    },
    {
        "author": "苏籀",
        "paragraphs": [
            "铿鈜正始音，严密萃英耆。",
            "上仁体勋华，四方致雍熙。",
            "文赋鸣升平，声誉艺林驰。",
            "心口烂锦绣，欬唾皆珠玑。",
            "韬涵白圭玷，挥洒清风词。",
            "兴寄扩无穷，标望擅一时。",
            "圣主逢嘉祐，两府皆龙夔。",
            "岂应献纳际，造次差毫厘。",
            "百尔贤佞评，卓绝公是非。",
            "独无许郭术，人实不易窥。",
            "东阿昭明懵，贝锦尤疏纰。",
            "犹子后来杰，元祐参丞疑。",
            "蝉联袭簪橐，孙侄声华飞。",
            "妇韩外曾裔，稚子甥曰弥。",
            "抚编可胜叹，缀缉刻棠梨。",
            "定评杨谢公，遗芳六一碑。"
        ],
        "title": "观胡文恭枢密全集偶成一首",
        "id": "bf564a6e-dbb2-445e-8819-0cdb283e9baf"
    },
    {
        "author": "苏籀",
        "paragraphs": [
            "稷下机梭纂奏篇，犀通木瘿炳彪然。",
            "盛朝耆望门庭懿，哲匠宗师典据全。",
            "掉鞅春闱贾余勇，赏音盟主诧称妍。",
            "峻登名第高酬擢，台阁容仪继武传。"
        ],
        "title": "送李举之武博学宏词",
        "id": "7a275080-1802-4016-b995-a83ca05b1711"
    },
    {
        "author": "苏籀",
        "paragraphs": [
            "六州斋榻釂分鹅，谁料延平最解歌。",
            "蒲阪崔姝白楼少，阖闾吴馆冶容多。",
            "频烦画㦸凝芗寝，辍选鸾篦插皂罗。",
            "勿俾台山洞天侣，眇无刘阮醉颜酡。"
        ],
        "title": "拟古",
        "id": "250d7bbc-08bc-4f2b-b776-0f473a892bce"
    },
    {
        "author": "苏籀",
        "paragraphs": [
            "磴藓梯飚最上头，挈排牺象主觥筹。",
            "从容北海能延客，酣适东风咏倚楼。",
            "献岁顺成当大有，名儒过计与私忧。",
            "仰看凤德翔千仞，总领鸳鸾也狎鸥。"
        ],
        "title": "陪侍知府待制丈巾山高设窃闻是日赓和去春林倅红楼风什奉继一首",
        "id": "8aa1d3ba-ba79-4efc-a654-75398e0fd823"
    },
    {
        "author": "苏籀",
        "paragraphs": [
            "一声巧啭柳巅头，半丈红芳送晓筹。",
            "天气柔嘉收积雨，林花稠叠竦高楼。",
            "七槃长袖重新制，九酝空樽讵足忧。",
            "丘壑夔龙位巖石，何妨纱帽对沙鸥。"
        ],
        "title": "蒙和府待制宠和前韵又承东湖水嬉之招一首",
        "id": "d75b8296-4f68-41f8-baba-7b8464a614e2"
    },
    {
        "author": "苏籀",
        "paragraphs": [
            "文阶王命渥，驯侃洽乡阛。",
            "末俗贾三倍，尤能赈百锾。",
            "宗盟遵倚阙，邑落旧知潸。",
            "翳翳佳城鬰，镵山殆弗删。"
        ],
        "title": "朱从事安诗挽词一首",
        "id": "854e933c-e0d6-476c-b170-cc29db95343f"
    },
    {
        "author": "苏籀",
        "paragraphs": [
            "谛复春秋指，祛排日务婴。",
            "岚峦屏郡廨，枿樾荫衙城。",
            "褐父评丹首，幽斋缘督经。",
            "忘忧葱蒨擢，伯雅燕酣酲。",
            "窈窕阳春唱，鲜咸临海鲭。",
            "惠文除扰害，五百惨徒黥。",
            "卷籍阖还展，钱刀敛尚轻。",
            "珠还凤仪政，他日傥齐声。"
        ],
        "title": "夏日池上",
        "id": "7db66ba2-1512-458d-8f7c-a428a1182d21"
    },
    {
        "author": "苏籀",
        "paragraphs": [
            "披文不释遗编慕，躭禄终惭远贿称。",
            "劫劫抗尘非胜趣，寥寥出世有真乘。",
            "转头值寓无穷极，措足虚邪粗可胜。",
            "管晏空忧觉先物，未须薄薛与卑滕。"
        ],
        "title": "公退三首  其一",
        "id": "aaa33c98-7107-4224-98b0-41b9193f5a3d"
    },
    {
        "author": "苏籀",
        "paragraphs": [
            "缪簉康庄列大夫，沈研历久到盘盂。",
            "囊余占毕干萤火，家有凌云旧履凫。",
            "般若初心依耋老，参同内事靳儒臞。",
            "吐音悫讱尝闻见，邂逅周旋只小巫。"
        ],
        "title": "公退三首  其二",
        "id": "bdea27b0-e4d2-4cec-b95a-ccc6f3a8fc1e"
    },
    {
        "author": "苏籀",
        "paragraphs": [
            "缺然资略每区区，抑冒扬清小小劬。",
            "诹律纲条思济理，算缗公帑较输储。",
            "三科识擢才能显，八计精研吏治孚。",
            "端有硕生如杜蒉，升堂洗觯降除趋。"
        ],
        "title": "公退三首  其三",
        "id": "b88a0423-8cfa-4e4a-8a48-a7d30fa3acf4"
    },
    {
        "author": "苏籀",
        "paragraphs": [
            "衣裳俎豆信华风，酒圣茶颠倚独松。",
            "夏屋渠渠听聚雨，数寻竹外泻琤淙。"
        ],
        "title": "暑雨忆衢州一绝",
        "id": "65bd6b1d-c6ab-4a4b-aa32-07a81b02893e"
    },
    {
        "author": "苏籀",
        "paragraphs": [
            "史家汗简编年垂，掌武集贤筹政机。",
            "君侯祖烈冠前世，内外贻厥真天资。",
            "景灵审象丹青炳，端靖颙昂席庆基。",
            "浙港之东早乘驿，卓尔羣吏诸侯师。",
            "云何士元淹骥足，留滞太史周南维。",
            "渊源濡染由所自，甚美而度多文词。",
            "猗欤两祖揭二柄，雹凸骞翔天下知。",
            "奈何恬无进擢慕，钩引吹嘘众力微。",
            "冷烟横雨秋涛外，滁邦山水停一麾。",
            "贫交掺执空里巷，截𩍐那复留骖騑。",
            "气宇前修令仪范，才具时侪高品题。",
            "绿绮寻绎醉吟操，清流感慨神武遗。",
            "侧听褒嘉最郡课，水衡促召夫何疑。",
            "车轮继斲心自了，桑榆稍收宜赴时。",
            "珍向高标警衰钝，鄙哉不敢多陈诗。"
        ],
        "title": "送滁守蔡瞻明提举",
        "id": "dff4dea9-567d-4eb7-9db7-cfa8e9b52f0d"
    },
    {
        "author": "苏籀",
        "paragraphs": [
            "风规王邸韵，筮醮相夫宾。",
            "逐子大家懿，弄孙东第新。",
            "百能知肖嗣，八十又三春。",
            "磬石无虚勒，笄珈不复晨。"
        ],
        "title": "赵和叔大夫母安人曹氏挽词",
        "id": "fe77c0b7-b275-4780-9a57-154f6a8b9c0a"
    },
    {
        "author": "苏籀",
        "paragraphs": [
            "长天顿改楚云容，初夕依微后搅空。",
            "点缀柳条纷若絮，未妨梅蕊衒芳丛。"
        ],
        "title": "壬申春雪一绝",
        "id": "32b2913d-23b3-440e-a8e5-e596bfcd389b"
    },
    {
        "author": "苏籀",
        "paragraphs": [
            "程苏中兴什，同庵有后前。",
            "前朝沙门首，辨浄超卓然。",
            "耆宿失闻聪，饫参余小全。",
            "龙泓风篁巘，荏苒二十年。",
            "缁俦几换易，巖崿岂变迁。",
            "亭亭百岁杉，泠泠九渊泉。",
            "梵音扰龙性，玄解忘鱼筌。",
            "有客辇瑰诡，无情施缯钱。",
            "佛法伫隆兴，般若须人传。",
            "更令观刹丽，但俾子孙贤。",
            "三空正觉路，一喻实相圆。",
            "不替人天师，重新演教禅。"
        ],
        "title": "龙井僧全示寄庵枢密程公累篇季文弟新什求余继其末一首",
        "id": "ba07a638-8170-49f4-8ac1-3a51996175b5"
    },
    {
        "author": "苏籀",
        "paragraphs": [
            "薰膏佩服尤瑰靡，联踏春阳特衒骹。",
            "十里青楼玩芳月，西湖并舫恣娱遨。"
        ],
        "tags": [
            "西湖"
        ],
        "title": "武林春日一绝",
        "id": "042cdf83-4f26-4e3c-b812-5233690c04f1"
    },
    {
        "author": "苏籀",
        "paragraphs": [
            "归一岂应无以返，要言湛谛滓淤淘。",
            "大知直截揣摩渐，积执冥迷厌离劳。",
            "目睫古人曾致论，根尘当念勿喧嚣。",
            "主张名教殚才智，王霸蟠煎火上膏。"
        ],
        "title": "勉旃一首",
        "id": "47280edb-7df6-47fd-ba0e-7f1f6d7a26d9"
    },
    {
        "author": "苏籀",
        "paragraphs": [
            "岚烟澹澹雨飕飕，残枿折槎陂水头。",
            "赎尔典裘扃户牖，饶伊夹幕閟娟柔。",
            "䔲蓑廛肆斗牢落，泞潦穷途强释愁。",
            "箬下浮君霜露旦，岂应虚诧钓诗钩。"
        ],
        "title": "秋冷一首",
        "id": "e244109f-2a01-4fe1-a15a-0095dd9f06e4"
    },
    {
        "author": "苏籀",
        "paragraphs": [
            "理窟孰宗趣，卜居忘市阛。",
            "纡余力分里，梗概智仁间。",
            "导引非茫眇，耕樵未拟闲。",
            "寅缘任俚俗，及物念痌瘝。"
        ],
        "title": "漫述二首  其一",
        "id": "47374829-3d74-4c9f-8030-a232b1feea8f"
    },
    {
        "author": "苏籀",
        "paragraphs": [
            "跏趺围褐越鸡晨，洒落生缘治水薪。",
            "一艺湛酣任疏放，百家杂揉识疵醇。",
            "舂炊断断西畴穑，书记翩翩东郭㕙。",
            "飘兀篮舆绝畦畛，莽苍更访隐湛沦。"
        ],
        "title": "漫述二首  其二",
        "id": "9d8afc65-ede6-478b-93ac-c1a3006fd44e"
    },
    {
        "author": "苏籀",
        "paragraphs": [
            "折简王春涓胜日，执舆邻曲集侨官。",
            "奕娃红手凌寒怯，歌颈涂芗诉白宽。",
            "膏沐柳梅牵屐齿，冶妍桃杏压栏干。",
            "珍烹鬬赛携英黠，娱老粧楼叠肉槃。"
        ],
        "title": "春设一首",
        "id": "1852c619-b843-4c23-888f-4419e23c6e3c"
    },
    {
        "author": "苏籀",
        "paragraphs": [
            "豁眼桃红思圣解，袭人兰鬰比脩能。",
            "面脂靡曼负涂泽，绘彩化工夸斲冰。",
            "蒨粲芳秾触吟境，艳阳风色嗾狂朋。",
            "倾壶箫管黳蓬鬓，沈顿金觥雹凸棱。"
        ],
        "title": "惜花一首",
        "id": "cc8e92f4-bb2a-4631-b315-09d050be56d1"
    },
    {
        "author": "苏籀",
        "paragraphs": [
            "常念注西竺，浮生付六如。",
            "良人怆中馈，二穉未胜裾。",
            "妯党抆红泪，乡邻隘众车。",
            "金花它日诰，封号表松樗。"
        ],
        "title": "何会卿妇清河张甥挽诗",
        "id": "cd75fa08-5d33-4445-aba4-be7b8149be10"
    },
    {
        "author": "苏籀",
        "paragraphs": [
            "肆筵无釦器，钉壁但镵碑。",
            "慨叹慕前躅，咨吁亦小知。",
            "饪谐棋酒伴，瓶远井泉湄。",
            "自许羲皇上，陶然绝旷夷。"
        ],
        "title": "闲咏一首",
        "id": "5fa5c5ce-40c3-4dc3-80de-dc5b4909b93a"
    },
    {
        "author": "苏籀",
        "paragraphs": [
            "豪宗相承籍，遗懿本驯良。",
            "夫息遵慈芘，污莱化阜康。",
            "杯棬留燕机，丹篆勒阴堂。",
            "愈愈垂青紫，诜诜庆祚长。"
        ],
        "title": "故孺封曹氏挽章",
        "id": "e948663a-9891-4339-b14d-606a453ef4b3"
    },
    {
        "author": "苏籀",
        "paragraphs": [
            "绣川藻野衒嫣姝，练缟秾殷亭育炉。",
            "二月峭寒轻抑勒，崇朝和气毕昭苏。",
            "绀青六幕无纤翳，绿缛多畴几町区。",
            "居士自携三昧酝，缁流丛错设伊蒲。"
        ],
        "title": "春集僧舍一首",
        "id": "b9414877-9002-41f5-82e6-68e47a3cf8ff"
    },
    {
        "author": "苏籀",
        "paragraphs": [
            "湘累鞙佩南邦媚，天女襟期绝世芗。",
            "艺植便应弥九畹，孰知苓藿与詹糖。"
        ],
        "title": "莳兰一首",
        "id": "55794b12-8859-4525-98e0-dcd412c60cca"
    },
    {
        "author": "苏籀",
        "paragraphs": [
            "五咏八吟鉆古奥，四豪六逸共周旋。",
            "隐囊垫帻枰棋局，轻箑珍笙荫采椽。",
            "习气峥嵘谈在昔，知音推激互相然。",
            "至哉佛老儒宗外，圣谛冰销浊火煎。"
        ],
        "title": "炎夏即事一首",
        "id": "7adda0f9-bf34-49a4-993c-eb7e25661829"
    },
    {
        "author": "苏籀",
        "paragraphs": [
            "多闻内殖每瞻乌，枉把春秋问蟪蛄。",
            "俗琐未抛聊尔尔，古心内骛亦区区。",
            "系匏于越壤田薄，双鲤铜梁仆赁痡。",
            "揃白追游味殊寡，所图荣绮访仙臞。"
        ],
        "title": "娱老一首",
        "id": "1aaba6f3-e4da-4291-bb3e-9e96c0be5c44"
    },
    {
        "author": "苏籀",
        "paragraphs": [
            "天碧绡帱障铁牛，廛居烦促远林丘。",
            "赫炎炽景烘炀灶，怅望金飚玉露秋。"
        ],
        "title": "廛居一绝",
        "id": "ae16b814-996f-418a-96f1-6fc0d9e5cb44"
    },
    {
        "author": "苏籀",
        "paragraphs": [
            "篱根金色小正时，醅垫风高与节期。",
            "耿耿挑灯闻夜诵，匆匆刈穗饫晨炊。",
            "闺娃犀蕊香盈把，朝士茱萸酒一巵。",
            "盖世豪雄健天下，感秋应待羽觞治。"
        ],
        "title": "重阳一首",
        "id": "2d3352fb-c404-44e3-bcca-010e8035bece"
    },
    {
        "author": "苏籀",
        "paragraphs": [
            "执舆入辇蹷痿几，陟险山农笑却时。",
            "屐齿未常先雍老，翬飞久已见甍楣。",
            "磴扉百步犹流汗，观阁三休岂易追。",
            "浪漫悠悠一鸡肋，角巾东路最平夷。"
        ],
        "title": "山行入寺一首",
        "id": "a9a2b5fa-aaf5-4876-9d40-8dc0e6a486f9"
    },
    {
        "author": "苏籀",
        "paragraphs": [
            "摩肩蹑足吁屠贩，接衽骈颅坌驵筲。",
            "巷隘姑名为小隐，宾佳不必有珍肴。",
            "龙钟游宦如投耒，琐屑侨民一系匏。",
            "丘索典坟心迹远，烟埃咫尺自喧淆。"
        ],
        "title": "近市一首",
        "id": "bf1fc6a4-8eb1-44e7-9052-f0d611a2d6d9"
    },
    {
        "author": "苏籀",
        "paragraphs": [
            "珠零醇碧郁春槽，矫首梅林釂自陶。",
            "横槊未应随李广，团词亦足拟王襃。",
            "俯从觞咏山阴禊，遥说笙簧锦里遨。",
            "取次难论御戎策，岂知蛙臛鳣鲭臊。"
        ],
        "title": "釂饮一首",
        "id": "6521aeed-024c-4009-b932-a48092666c82"
    },
    {
        "author": "苏籀",
        "paragraphs": [
            "高槐汤饼排朝馔，嘉菊香菹芼戛羹。",
            "饷早趁墟樵垦计，浇春量腹圣贤并。",
            "无由屠嚼相亲就，岂䛏奇章侈大烹。",
            "飘忽红稠莺燕语，康衢冶服炫春晴。"
        ],
        "title": "春晴一首",
        "id": "3310f1f7-ac0a-4485-89fb-dc6d016f12cf"
    },
    {
        "author": "苏籀",
        "paragraphs": [
            "往日承平孰为裁，诚能俾乂固当谐。",
            "岂云小辩能回斡，际遇长才力洽该。",
            "大块惨舒嘘翕顷，元明迷喻唯阿开。",
            "斗南必有圆机士，安得一樽陈此怀。"
        ],
        "title": "往日",
        "id": "baf3c4e6-3968-44ad-ba31-abe5da306557"
    },
    {
        "author": "苏籀",
        "paragraphs": [
            "三餐佚豫年其有，一醉陶然日不贫。",
            "发议讵堪登膴仕，费赀端为速嘉宾。",
            "屡空蜀信匮囊药，稍傚越吟追里邻。",
            "刘白殊无记人句，奇章高设岂应频。"
        ],
        "title": "稽山漫作一首",
        "id": "f361015c-2f0a-4592-8442-4e7da7a439a4"
    },
    {
        "author": "苏籀",
        "paragraphs": [
            "瞥闻立覩且湛研，讨索思臧义理穿。",
            "剖析赖经宗匠手，绝羣羞拍腐儒肩。",
            "鸱鸦嗜鼠颛门蔽，博簺忘羊失路偏。",
            "警策后生文宪种，若为准拟即真贤。"
        ],
        "title": "诱学徒一首",
        "id": "14d675ee-8e25-4b36-a825-6b6d50fe1ae8"
    },
    {
        "author": "苏籀",
        "paragraphs": [
            "躭饫神奇致，思研理趣幽。",
            "崎岖由考倣，勉励似鉏耰。",
            "明耀鉴频拭，醇精酒屡酘。",
            "编联存只字，解悟失全牛。",
            "曷可裨宏议，于何答彼诹。",
            "达辞宜驾说，典学善宣猷。",
            "浑浑窥姚姒，专专切旦丘。",
            "时王资粉泽，天匠不雕锼。",
            "愍恻元元意，弥纶色色优。",
            "雅驯镌鄙固，切实忌飘浮。",
            "自古英茎肆，于今都市讴。",
            "近谁臻壶奥，远孰擅风流。",
            "壹鬰穷居气，荒唐失友愁。",
            "湛酣及醲郁，浸渍复优柔。",
            "斐绮资咍噱，芜枵寡晤酬。",
            "不为伤手斲，无取强颜羞。",
            "管氏攘戎索，元龙高卧楼。",
            "激昂牵老惫，书剑判悠悠。"
        ],
        "title": "编联偶作",
        "id": "9db91c6e-2caf-4946-9748-06071b2410d4"
    },
    {
        "author": "苏籀",
        "paragraphs": [
            "慨怅秦关旧侪侣，绫袍韘䪓火镰囊。",
            "南来放马遵舟楫，鲈鳜西风号本乡。"
        ],
        "title": "旧游一绝",
        "id": "77a42ee1-73a0-4998-bb96-611b3709a874"
    },
    {
        "author": "苏籀",
        "paragraphs": [
            "嶷然衷塞懿，挟操亦人难。",
            "唱第芝庭瑞，背城逋寇残。",
            "倾殚副王命，畴曩入赀官。",
            "遗事乡评著，嘉言邑里宽。"
        ],
        "title": "嵊邑周干办挽诗",
        "id": "3564ec80-50f8-470c-a9c8-7aaa503cc7b5"
    },
    {
        "author": "苏籀",
        "paragraphs": [
            "梅酽兰氲芍药清，旃檀婆律萃天馨。",
            "试开秦赵当年目，何藉珠帘翡翠屏。"
        ],
        "title": "酴醾一绝",
        "id": "5cd33a94-631c-4270-8f4a-d18e21e01185"
    },
    {
        "author": "苏籀",
        "paragraphs": [
            "惆怅栾城旧朋执，何殊阙里孔颜徒。",
            "达生自信诚知命，晚节遭逢德不孤。",
            "贯悉该明汉中垒，雍容通雅蜀相如。",
            "老成流辈方吹荐，典训斯文示后儒。",
            "疏奏襄阳正平手，表章天策伯襃俞。",
            "明窗棐几一呻绎，背痒政逢长爪姑。"
        ],
        "title": "题刘紫微贡父公是集一首",
        "id": "0b69bac8-662e-4532-8940-e70bdc24b285"
    },
    {
        "author": "苏籀",
        "paragraphs": [
            "老火薪烝鼎灶然，柔金低伏听燔煎。",
            "虚窗叠巘攒三崿，冷枕清飚直万钱。",
            "俛仰生涯恃林井，包缠冠绂哂毹毡。",
            "朝蝇夕蜹嗟何集，山雪河冰渴沃湔。",
            "子夜凉生秋思肇，午时炎炽赫羲鲜。",
            "荫饶华桷单絺叟，嬉爱清川泳月船。",
            "巾幨垢氛勤靧濯，菓肴剖剥萃新妍。",
            "芸夫望望瞻云汉，鋜鹤声声唳碧天。",
            "瀑水何山千尺泻，洗心安得赏悬泉。"
        ],
        "title": "仲秋苦热半格一首",
        "id": "6846073b-776d-4575-aa90-7ee79fe09b52"
    },
    {
        "author": "苏籀",
        "paragraphs": [
            "曩间夏历标花候，粗尔陶巾漉酒巵。",
            "倣拟尘编谈世谛，何人才刃趁时机。"
        ],
        "title": "晚秋一首",
        "id": "cbeb5053-5f82-4dd1-b8fd-bdef3717e59e"
    },
    {
        "author": "苏籀",
        "paragraphs": [
            "婉娈标仪赋了聪，优为郎位奉车童。",
            "蕴奇处士未王命，好事儒流昵德风。",
            "姻援乌衣门闼峻，款游骑省志怀同。",
            "克家致孝钟全美，凤羽飞翔亶待封。"
        ],
        "title": "潘令度求厥弟令表挽章一首",
        "id": "993d09ee-f4d1-464b-8326-fefe7ce9a563"
    },
    {
        "author": "苏籀",
        "paragraphs": [
            "玉札丹砂宝易知，蜣蜋苏合粗擎斋。",
            "国医本草加繁悉，异域琛来献麝犀。"
        ],
        "title": "药褚吟一绝",
        "id": "f88c894f-b344-48e7-8812-f29c09f03c6f"
    },
    {
        "author": "苏籀",
        "paragraphs": [
            "炽炭雪窗尘简编，慵偎毳被藉粗毡。",
            "卯晨呵笔冰胶研，乙夜横琴冻折絃。",
            "郁郁烹鲜具羹戛，浮浮炊餗忍馋涎。",
            "鬻薪清爨庖丁粗，鼎俎逾时不解羶。"
        ],
        "title": "雪斋即事一首",
        "id": "08d5a752-7458-4f38-a64b-12c5a27dcb18"
    },
    {
        "author": "苏籀",
        "paragraphs": [
            "里唱涂讴铙吹轰，软尘梁苑记前生。",
            "宝珠穿蚁嬉游肆，莲蕊然犀不夜城。",
            "透碗灯繁人昼绣，隔罗光酝酒渑清。",
            "春娃环舞云阶隘，邦媛鲜粧月地行。"
        ],
        "title": "元夕偶成",
        "id": "b581e596-995d-4499-87d8-d16620d4ff2b"
    },
    {
        "author": "苏籀",
        "paragraphs": [
            "披猖二十四风花，淑美丰融殿百华。",
            "畀付碧茎頩粉蕊，薰裁温馥叠鲜葩。",
            "无言似笑诗魔恼，比韵侔娇女艳加。",
            "壮岁逐春心欲谢，酥煎靡丽远泥沙。"
        ],
        "title": "送芍药者一首",
        "id": "37d69708-7198-4aaf-b29b-bda5293225e0"
    },
    {
        "author": "苏籀",
        "paragraphs": [
            "枿槎匪意称居士，馈橐谁家号智囊。",
            "鸢戾青云莫吁讶，雕逃炎热利深藏。"
        ],
        "title": "古语",
        "id": "db322d2b-91e1-4695-a200-1e97003f1516"
    },
    {
        "author": "苏籀",
        "paragraphs": [
            "輶眇岂任胜妇职，春暾桃蓓未敷莲。",
            "月娥宫额噫神护，旖旎仙舲托使旃。"
        ],
        "title": "寓言一绝",
        "id": "599aa17e-a1c2-43f4-86ce-3635db98b664"
    },
    {
        "author": "苏籀",
        "paragraphs": [
            "霰集柏杉霏靀松，瓦冰镌画叶柯葩。",
            "密移裁化钟纤巧，梁苑诗盟斲句佳。"
        ],
        "title": "吕伟信求冰花诗赋得两绝  其一",
        "id": "f3f47897-6efc-4b5a-ba44-05429cfef450"
    },
    {
        "author": "苏籀",
        "paragraphs": [
            "墨迹扶疏冻未消，奇踪印纸镂刊雕。",
            "花宜道韫吟盐絮，压倒刘叉冰柱谣。"
        ],
        "title": "吕伟信求冰花诗赋得两绝  其二",
        "id": "73d13d0e-d85f-4cdb-9f05-1d0f4bfbb3cf"
    },
    {
        "author": "苏籀",
        "paragraphs": [
            "决科腾踏无前勇，比牒联飞第一流。",
            "召直毫端准谟诰，甄评皮里韫阳秋。",
            "槐班鼎辅膺荣柬，玉陛封章究远猷。",
            "楚挽凄酸泄遗恨，柏台金殿望隆优。"
        ],
        "title": "楼枢密挽词二首  其一",
        "id": "d356ff55-c101-40e5-8918-2ba3cfbb2ad8"
    },
    {
        "author": "苏籀",
        "paragraphs": [
            "岳镇巍峩幕府雄，紫青颐旨禀趋风。",
            "布宣条目都无扰，求瘼慈祥概所蒙。",
            "宾位樽罍人事改，影娥花月画堂空。",
            "诸方故吏多才藻，撰纪徽嘉篆刻丰。"
        ],
        "title": "楼枢密挽词二首  其二",
        "id": "486e150c-5846-4611-af00-4d5c5760786a"
    },
    {
        "author": "苏籀",
        "paragraphs": [
            "双纹八尺展雕床，莲艳方空夜玉香。",
            "雅秀冰姿延阁彦，岂应簪断作凄凉。"
        ],
        "title": "绝句一首",
        "id": "d0c5f661-2a50-47d8-b5fb-fe1672877f23"
    },
    {
        "author": "苏籀",
        "paragraphs": [
            "瑳兮容旷世，冰腻郁妖红。",
            "姑射非无偶，能言谅不同。"
        ],
        "title": "白菡萏一首",
        "id": "1dd91ae3-a0a6-4508-a344-2f07fb8b4171"
    },
    {
        "author": "苏籀",
        "paragraphs": [
            "择夫先筮嫁，年俯逮期颐。",
            "周南弗墙面，班诫克刑仪。",
            "陔兰冀丰养，中馈失扶持。",
            "恻慨百金诔，君文亦汉碑。"
        ],
        "title": "潘卿求内主令人挽章二首  其一",
        "id": "4b581a73-4cf2-4b3a-91a0-384d17d862f7"
    },
    {
        "author": "苏籀",
        "paragraphs": [
            "扊扅思旧苦，月缺白毫光。",
            "孝懿绰驯习，德音宁讵忘。",
            "委禽流庆衍，偕老誓言荒。",
            "肖似传孙息，绸缪卜凤皇。"
        ],
        "title": "潘卿求内主令人挽章二首  其二",
        "id": "8ceecdcd-a6ae-4117-a97c-053935a6e2d3"
    },
    {
        "author": "苏籀",
        "paragraphs": [
            "缮性克知命，乡评行实尊。",
            "传经拾科第，彩服匝庭轩。",
            "韡萼专方面，良弓补谏垣。",
            "金坡振词笔，品藻不胜言。"
        ],
        "title": "王季海求父宣义挽词二首  其一",
        "id": "5ba7bfa8-831e-489d-88fe-19f8e2d08107"
    },
    {
        "author": "苏籀",
        "paragraphs": [
            "里仁巾几寂，遗懿满瞻听。",
            "济美珪璋质，流芳琬琰铭。",
            "纸灰霏似雪，巷泣洒将冰。",
            "念念存伽释，超超拔九冥。"
        ],
        "title": "王季海求父宣义挽词二首  其二",
        "id": "598b8587-4098-491c-9b99-e369de287dd0"
    },
    {
        "author": "苏籀",
        "paragraphs": [
            "阃室良规范，萱堂子职修。",
            "仪形俨惇硕，积习肖风流。",
            "畴曩乡邻援，悽凉川逝愁。",
            "太丘纯岂弟，慈爱理能周。"
        ],
        "title": "陈䋖男求厥父挽诗二首  其一",
        "id": "14f56bda-5255-4660-9f7f-2493da4a1b2f"
    },
    {
        "author": "苏籀",
        "paragraphs": [
            "克家宗从誉，涧屋竹林庄。",
            "情话非前听，门庭付令郎。",
            "短生风烛顷，远日陇丘傍。",
            "红粉祠堂壁，亦应镌短章。"
        ],
        "title": "陈䋖男求厥父挽诗二首  其二",
        "id": "8e70d73e-4188-4d1c-9494-74f47e4461bc"
    },
    {
        "author": "苏籀",
        "paragraphs": [
            "剧美温馨逞瑰媚，腻红殷紫叠重台。",
            "芳晨华月临春阁，倚丽凝娇岂易栽。"
        ],
        "title": "潘令度送牡丹绝句",
        "id": "d4dbab64-f76e-4d8d-9fde-027016b3a215"
    },
    {
        "author": "苏籀",
        "paragraphs": [
            "东鲁怀经慕先哲，斋房僻处盛门徒。",
            "勉陪流寓推乡校，优选文华庆仕涂。",
            "议狱蚩氓生活路，削锄奸轨亟扬枹。",
            "遗编亹亹乘儒典，济美弓裘后世模。"
        ],
        "title": "巩采若求厥父令尹德秀挽诗",
        "id": "8c0d9b50-64cd-41b5-9e0a-6136ef7061a1"
    },
    {
        "author": "苏籀",
        "paragraphs": [
            "山川忽摇落，风雪交岁暮。",
            "堂堂十八公，正尔守门户。"
        ],
        "title": "松门",
        "id": "f70709d4-af6e-4a54-b223-1e40033f2e0f"
    },
    {
        "author": "苏简",
        "paragraphs": [
            "水绕庭除屋近山，居人六月自清寒。",
            "平时不起轩裳念，此去真输巖穴安。",
            "书富五车成活计，樽开千日慰艰难。",
            "径谋百亩从君隐，凭藉林泉寄一箪。"
        ],
        "title": "访涌泉吴文叟隐居",
        "id": "dfc0df7a-a4b8-493d-a493-7ec4cf7ccae4"
    },
    {
        "author": "苏简",
        "paragraphs": [
            "养拙何所诣，白昼门常关。",
            "剥啄有好怀，绕郭横秋山。",
            "佛庐占山麓，清净非人间。",
            "曳杖得晤语，幽寻为怡颜。",
            "三峯耸而秀，羣巘抱以环。",
            "寺同乔木古，僧与白云闲。",
            "一鸟不复鸣，流泉自潺湲。",
            "山林足胜践，世路羊肠艰。"
        ],
        "title": "次韵张正民游智者寺",
        "id": "f42997ae-4205-4013-befc-885f9720c877"
    },
    {
        "author": "苏简",
        "paragraphs": [
            "岁尽意不尽，日长愁更长。",
            "将士介生虮，黔黎疻复疮。",
            "拊膺念江夏，掩面向山阳。",
            "大隐未高枕，巨鼇仍望洋。",
            "旧闻死可祷，或以酒自戕。",
            "废卷三太息，抚时徒感伤。"
        ],
        "title": "至后书事",
        "id": "e630c8b3-712a-4f46-ad93-ae6c5fafe1f6"
    },
    {
        "author": "苏简",
        "paragraphs": [
            "梨乃北方来，东阳有遗种。",
            "开花如雪洁，结实论斤重。",
            "似闻风霜来，采摘不旋踵。",
            "肤莹玉在手，剖之醴泉涌。",
            "甘凉宜解酲，席上贾余勇。",
            "甚美非耐久，糜溃失前宠。",
            "长安疑父祖，压沙岂伯仲。",
            "时方禁苞苴，林下喜得共。",
            "老人齿颊寒，食指难为动。",
            "邻墙有酒仙，双苞可持送。"
        ],
        "title": "赋雪梨寄二孙",
        "id": "a03e6a5d-eb3e-485f-9471-122d0fbc2631"
    },
    {
        "author": "苏简",
        "paragraphs": [
            "雪堆屋背已崔巍，沟瓦垂冰冻不摧。",
            "乳石骈罗疑在谷，遗簪璀璨俨成堆。",
            "沍寒侵被怜衰老，咀嚼鸣牙忆尚孩。",
            "自是中原验时令，江南春候亦难裁。"
        ],
        "title": "同诸孙赋冰筯",
        "id": "eb12164e-5a1c-4dbd-976a-30800f49e84e"
    },
    {
        "author": "苏简",
        "paragraphs": [
            "举家食肉迹虽陈，端有寒儒继后尘。",
            "杜老长镵聊卒岁，颜生陋巷不逢辰。",
            "啖毡窃喜全高节，食肉从来鄙要津。",
            "扪腹祇应多愧负，天教吾党合清贫。"
        ],
        "title": "次韵徐惇济久不食肉",
        "id": "667e410a-1e74-497e-904b-cf5323dae6c6"
    },
    {
        "author": "苏简",
        "paragraphs": [
            "小小根栽出近□，□□繁实傲秋天。",
            "恍如列宿挂庭树，几误饥儿逐弹圆。",
            "荔子甘香欲争席，赤心粗俗敢差肩。",
            "饮仙嚼□□□赏，赋客寡闻犹未编。"
        ],
        "title": "咏金橘",
        "id": "36280fc2-c534-409a-b607-73197aba8c66"
    },
    {
        "author": "苏籍",
        "paragraphs": [
            "醉乡须待我，诗社莫添人。"
        ],
        "title": "句  其一",
        "id": "e60b96f0-6bb5-4f49-9b6b-6103dace69dc"
    },
    {
        "author": "苏籍",
        "paragraphs": [
            "梦蝶岂知真是蝶，骑牛何必更寻牛。"
        ],
        "title": "句  其二",
        "id": "0c57647c-eabc-4b62-a86a-110bcad5af2f"
    },
    {
        "author": "某道士",
        "paragraphs": [
            "李郎涉世似虚舟，片帆来渡楚江秋。"
        ],
        "title": "句",
        "id": "c7f504bb-766e-4b9d-a4b9-68e91b7e340b"
    },
    {
        "author": "徐师仁",
        "paragraphs": [
            "晨逾九仙山，暮访九鲤湖。",
            "何氏兄弟跨鲤鱼，同时轻举排天衢。",
            "山头云气故恍惚，三十六鳞今有无。",
            "琼浆白日醉天酒，何时华表归来乎。"
        ],
        "title": "九仙山",
        "id": "51672976-d38b-4b86-ab82-ac181bad63b2"
    },
    {
        "author": "徐师仁",
        "paragraphs": [
            "携筇登绝巘，朝爽薄危栏。",
            "乘胜移杯爵，凭高忆羽翰。",
            "泉声穿石响，树色入秋寒。",
            "对酒频长望，心同渤澥宽。"
        ],
        "title": "登瑞巖山",
        "id": "32d3c328-3055-499b-ba35-d91514dcfb2c"
    },
    {
        "author": "徐寿仁",
        "paragraphs": [
            "轻云扶曲槛，少坐觉幽深。",
            "泛酒谁同话，敲诗独写心。",
            "竹声流草榻，鸟语惹花阴。",
            "门外呼童扫，客弹月下琴。"
        ],
        "title": "题昼寂轩",
        "id": "4df95a5a-5076-42e5-91a2-d68e0f9e4204"
    },
    {
        "author": "徐寿仁",
        "paragraphs": [
            "放怀追许谢，洗耳笑巢由。"
        ],
        "title": "句",
        "id": "0a4454ff-0469-46bd-8de3-c24dfc30600e"
    },
    {
        "author": "释净昙",
        "paragraphs": [
            "本自深山卧白云，偶然来此寄闲身。",
            "莫来问我禅兼道，我是吃饭屙屎人。"
        ],
        "title": "偈",
        "id": "71cb6b52-eb3b-4c1b-a5b2-07837d3081e6"
    },
    {
        "author": "释净昙",
        "paragraphs": [
            "这汉从来没缝罅，五十六年成话霸。",
            "今朝死去见阎王，剑树刀山得人怕。"
        ],
        "title": "辞众偈",
        "id": "789c4a85-5fb8-42c5-b59f-641b7719195b"
    },
    {
        "author": "徐兢",
        "paragraphs": [
            "图秦争汉两无成，霸势先随玉斗倾。",
            "惟有乌江夜深浪，至今犹作楚歌声。"
        ],
        "title": "项亭",
        "id": "92a485b8-2e81-41ec-8dd0-bba66f9e2eec"
    },
    {
        "author": "徐兢",
        "paragraphs": [
            "高馆不知处，游人空往还。",
            "乱鸦残雪树，荒冢夕阳山。"
        ],
        "title": "彭城山",
        "id": "09a5fda2-3e80-4bcf-99a6-ef819e51bb69"
    },
    {
        "author": "陈桷",
        "paragraphs": [
            "山高不受暑，秋到十分凉。",
            "望外去程远，闲中度日长。",
            "寺林投宿鸟，山路自归羊。",
            "物物各有适，羁愁逐异乡。"
        ],
        "title": "广化寺",
        "id": "0051f809-8c58-4510-ac29-1556cb306601"
    },
    {
        "author": "陈桷",
        "paragraphs": [
            "合掌仙峯插汉高，下临沧海压波涛。",
            "看来疑是金仙子，无相光辉礼玉毫。"
        ],
        "title": "合掌巖",
        "id": "f1cb0534-1beb-44b3-a837-6c041474f9a9"
    },
    {
        "author": "崔中",
        "paragraphs": [
            "留伴君家老圃芳，月中余荫带天香。",
            "愚公纵有移山力，不入当年花石纲。"
        ],
        "title": "和邓至宏咏桂",
        "id": "e1c88938-6bab-451b-bfc4-e257e7267277"
    },
    {
        "author": "邓肃",
        "paragraphs": [
            "蔽江载石巧玲珑，雨过嶙峋万玉峰。",
            "舻尾相衔贡天子，坐移蓬岛到深宫。"
        ],
        "title": "花石诗十一章  其一",
        "id": "7b3f06e5-dfb5-4f86-98d7-4703126cc6fa"
    },
    {
        "author": "邓肃",
        "paragraphs": [
            "浮花浪蕊自朱白，月窟鬼方更奇绝。",
            "缤纷万里来如云，上林玉砌酣春色。"
        ],
        "title": "花石诗十一章  其二",
        "id": "f1e2443c-c8a9-4a87-9393-ca004b0d2185"
    },
    {
        "author": "邓肃",
        "paragraphs": [
            "守令讲求争效忠，誓将花石扫地空。",
            "那知臣子力可尽，报上之德要难穷。"
        ],
        "title": "花石诗十一章  其三",
        "id": "0469b882-4b23-4fc7-9bdb-6c69a9689799"
    },
    {
        "author": "邓肃",
        "paragraphs": [
            "天为黎民生父母，胜景直须尽寰宇。",
            "岂同臣庶作园池，但隔墙篱分尔汝。"
        ],
        "title": "花石诗十一章  其四",
        "id": "59b6db04-2845-4c43-a662-7d3a52db1b9f"
    },
    {
        "author": "邓肃",
        "paragraphs": [
            "皇帝之圃浩无涯，日月所照同一家。",
            "北连幽蓟南交趾，东极蟠木西流沙。"
        ],
        "title": "花石诗十一章  其五",
        "id": "e2e6c806-8917-4aee-9670-a86e52461fbb"
    },
    {
        "author": "邓肃",
        "paragraphs": [
            "是中嵩岳磨星斗，下视羣山真培塿。",
            "千年老木矫龙蛇，天风夜作雷霆吼。"
        ],
        "title": "花石诗十一章  其六",
        "id": "a60dc629-c41a-4ffc-898f-aef25c94e232"
    },
    {
        "author": "邓肃",
        "paragraphs": [
            "三月和风塞太空，天涯海角竞青红。",
            "不知花卉何远近，六合内外俱春容。"
        ],
        "title": "花石诗十一章  其七",
        "id": "e9972ac9-1c9e-4397-bed3-aaaf670ae5dd"
    },
    {
        "author": "邓肃",
        "paragraphs": [
            "圣主胸襟包率土，天锡园池乃如许。",
            "坐观块石与根茎，无乃卑凡不足数。"
        ],
        "title": "花石诗十一章  其八",
        "id": "af7c5e41-8bb6-46f6-86a9-fcdf5912e2fa"
    },
    {
        "author": "邓肃",
        "paragraphs": [
            "饱食官吏不深思，务求新巧日孳孳。",
            "不知均是圃中物，迁远而近盖其私。"
        ],
        "title": "花石诗十一章  其九",
        "id": "821ac806-f89e-4f79-9e28-2b6fb341415d"
    },
    {
        "author": "邓肃",
        "paragraphs": [
            "恭惟圣德高舜禹，一圃岂尝分彼此。",
            "世人用管妄窥天，水陆驱驰烦赤子。"
        ],
        "title": "花石诗十一章  其一○",
        "id": "e46581a8-7389-44c4-9197-d430915a446a"
    },
    {
        "author": "邓肃",
        "paragraphs": [
            "安得守令体宸衷，不复区区踵前踪。",
            "但为君王安百姓，圃中无日不春风。"
        ],
        "title": "花石诗十一章  其一一",
        "id": "4230a4a5-b8b2-4212-9bcd-e24fab69ef03"
    },
    {
        "author": "邓肃",
        "paragraphs": [
            "雨过西风作晚凉，连云老翠出新黄。",
            "清芬一日来天阙，世上龙涎不敢香。"
        ],
        "title": "巖桂",
        "id": "644a48c5-a07e-440b-8c10-b0c6a47de1ff"
    },
    {
        "author": "邓肃",
        "paragraphs": [
            "不顾冬残自在妍，笑将疏影弄婵娟。",
            "小轩不用垂帘幕，我醉花香自得仙。"
        ],
        "title": "梅",
        "id": "0e2e42f1-4c32-46a2-966d-4b4ca0ea14a5"
    },
    {
        "author": "邓肃",
        "paragraphs": [
            "风回浪急月初圆，携得鱼竿下钓船。",
            "自是高歌星斗上，不须骑气夜行天。"
        ],
        "title": "泛江",
        "id": "96c7d1d9-acc2-4f2e-8289-5afb614cec44"
    },
    {
        "author": "邓肃",
        "paragraphs": [
            "樽酒源头一拜神，麕羊瓮茧便青春。",
            "当年旱魃矜余虐，祷去阳侯失旧津。"
        ],
        "title": "姜池源庙二首  其一",
        "id": "c1bac071-dbba-41b4-ac57-f0b340975b65"
    },
    {
        "author": "邓肃",
        "paragraphs": [
            "博带峩冠新庙像，长衫紫领乐耕民。",
            "雨旸从此如常德，愿作常山荐号人。"
        ],
        "title": "姜池源庙二首  其二",
        "id": "a7c251ee-0a3f-4fbb-aae0-0a2e0f3cd8ce"
    },
    {
        "author": "邓肃",
        "paragraphs": [
            "松篁拥翠入云间，雅称高人卷道闲。",
            "自是红尘飞不到，一溪流水遶青山。"
        ],
        "title": "灵应寺二首  其一",
        "id": "b8d20a3a-a4d3-4182-9070-f86fa716a077"
    },
    {
        "author": "邓肃",
        "paragraphs": [
            "老木森森小径斜，淡烟横锁两三家。",
            "晚来欲写潇疏景，举目遥岑更望赊。"
        ],
        "title": "灵应寺二首  其二",
        "id": "72fe84e1-58db-4b36-ae73-74a3ed53c015"
    },
    {
        "author": "邓肃",
        "paragraphs": [
            "一叶渔舠破晓烟，山环碧玉水连天。",
            "满倾竹叶倚红玉，天遣行云慰谪仙。"
        ],
        "title": "偶题",
        "id": "b42a127b-edb2-40b9-88d0-1cca5968a6fd"
    },
    {
        "author": "邓肃",
        "paragraphs": [
            "五柳归来昔陶公，七闽召还今邓子。",
            "不将出处作殊观，便了陶邓无生死。"
        ],
        "title": "靖节先生祠下",
        "id": "c0639648-cdf1-4295-82a4-ea66e5f6b5e1"
    },
    {
        "author": "邓肃",
        "paragraphs": [
            "疏帘不下纵荷香，梦破纱厨月满廊。",
            "笑尽一杯鞭马走，恍疑山色是家乡。"
        ],
        "title": "郸州道中早行",
        "id": "3e381799-31b1-4e54-a6a1-452b32a630ac"
    },
    {
        "author": "邓肃",
        "paragraphs": [
            "当年曾忝从官班，再拜天颜咫尺间。",
            "今历千山嫌未稳，芒鞋明日又登山。"
        ],
        "title": "寄张应和运副二首  其一",
        "id": "efceeb9b-5aed-4b39-9f98-243f517b72cb"
    },
    {
        "author": "邓肃",
        "paragraphs": [
            "土屋茅茨山万重，阴云不解雨濛濛。",
            "桃源目断知何处，身在杜陵诗句中。"
        ],
        "title": "寄张应和运副二首  其二",
        "id": "9c3652d7-3692-4289-8e51-8cd1e5aef9d8"
    },
    {
        "author": "邓肃",
        "paragraphs": [
            "雨过东山春意浓，但携桃李步春风。",
            "眼高四海无勍敌，百万胡奴一□空。"
        ],
        "title": "咏史二首  其一",
        "id": "b343bc94-8c2c-4d11-bb1e-f74bbb3f187a"
    },
    {
        "author": "邓肃",
        "paragraphs": [
            "五湖范蠡携西子，三国周郎嫁小乔。",
            "盖世功名聊唾手，何妨樽酒醉妖娆。"
        ],
        "title": "咏史二首  其二",
        "id": "fa4cff90-2218-40e2-8f1d-6ce1a3d56256"
    },
    {
        "author": "邓肃",
        "paragraphs": [
            "我欲开樽百物无，邻家酒熟各觞吾。",
            "扶杖出门又应供，三生恐是宾头卢。"
        ],
        "title": "戏题",
        "id": "45c95080-7928-42f1-98a0-8b655ee5ca48"
    },
    {
        "author": "邓肃",
        "paragraphs": [
            "天寒岁暮两无聊，访戴那辞千里遥。",
            "直上洞天三十六，马蹄迤逦步琼瑶。"
        ],
        "title": "访故人",
        "id": "c3a25eba-6c55-42f0-97d1-62f22f23f340"
    },
    {
        "author": "邓肃",
        "paragraphs": [
            "清流绳断炎洲境，松响挟将寒意来。",
            "坐上逸情留不住，欲随风月过蓬莱。"
        ],
        "title": "题枕碧阁",
        "id": "5af861b4-e6ee-423b-8036-9210e5f2f789"
    },
    {
        "author": "邓肃",
        "paragraphs": [
            "年来樽酒是生涯，赤脚曾无解语花。",
            "明日可来文字饮，新诗共吐半天霞。"
        ],
        "title": "次韵李状元送酒",
        "id": "b7bad591-f7ae-428f-b8b3-97eda8f66c3c"
    },
    {
        "author": "邓肃",
        "paragraphs": [
            "谁回厄会作民禄，凭君上天厌人欲。",
            "要将勋业称貂蝉，世间岂曰无衣六。"
        ],
        "title": "次韵顺之奏雅四首  其一",
        "id": "96e4abe1-ff67-4690-a0c8-94e9d93c933c"
    },
    {
        "author": "邓肃",
        "paragraphs": [
            "谪仙酒渴要吞江，刘毅一呼从此欲。",
            "当知明琼亦有神，引上洞天三十六。"
        ],
        "title": "次韵顺之奏雅四首  其二",
        "id": "a97ea815-5c96-470e-8f48-54479aaee919"
    },
    {
        "author": "邓肃",
        "paragraphs": [
            "梦蝶庄周心槁木，入柳穿花本无欲。",
            "杯酒行春当此时，忽遇清明一百六。"
        ],
        "title": "次韵顺之奏雅四首  其三",
        "id": "365ceba0-7ab8-4d96-91aa-a59cbc2a0397"
    },
    {
        "author": "邓肃",
        "paragraphs": [
            "神仙醉歌天上曲，暖春肯念人间欲。",
            "谩将郊岛继韩豪，五出那配天葩六。"
        ],
        "title": "次韵顺之奏雅四首  其四",
        "id": "5b560b26-b54d-458b-abde-0c26c61a88d9"
    },
    {
        "author": "邓肃",
        "paragraphs": [
            "北山知有出郊心，为霁春寒十日阴。",
            "水石本为迁客共，一枝端欲寄深林。"
        ],
        "title": "凤池小饮",
        "id": "30b8fde2-4547-4ec8-8b8d-c400fa285df7"
    },
    {
        "author": "邓肃",
        "paragraphs": [
            "一夕狂风雨万英，醉扶筇竹踏疏星。",
            "归来衫袖天香冷，一洗人间龙麝腥。"
        ],
        "title": "落梅二首  其一",
        "id": "ca21424d-6c73-471d-a8f2-4166965565ab"
    },
    {
        "author": "邓肃",
        "paragraphs": [
            "飘零不用叹春工，风味端期鼎鼐中。",
            "欲揽阳和归宇宙，何妨飞舞作先锋。"
        ],
        "title": "落梅二首  其二",
        "id": "b07f1b52-f1a0-41e4-91df-874b34317884"
    },
    {
        "author": "邓肃",
        "paragraphs": [
            "扶筇欲过北山来，政赖诗囊一笑开。",
            "故走溪山寻胜景，为君携向笔端来。"
        ],
        "title": "和邓成材五绝  其一",
        "id": "3b56f9ff-572e-47c0-bee0-fb9c196671a4"
    },
    {
        "author": "邓肃",
        "paragraphs": [
            "酒兵招我破愁城，顿觉春风拂面生。",
            "却廹豺狼飞小艇，当知捩手又翻羹。"
        ],
        "title": "和邓成材五绝  其二",
        "id": "78b7e011-1154-45ea-95ac-cda001bf9b69"
    },
    {
        "author": "邓肃",
        "paragraphs": [
            "朱紫纷趋左衽班，羨君不动屹如山。",
            "卷将禹稷平生志，掉首归为陋巷颜。"
        ],
        "title": "和邓成材五绝  其三",
        "id": "6ba607bf-1cc9-45cc-a2cb-75c911c56c49"
    },
    {
        "author": "邓肃",
        "paragraphs": [
            "句法徒能泣鬼神，文穷欲饯叹无因。",
            "临存多谢知音鲍，为洗胸中万斛尘。"
        ],
        "title": "和邓成材五绝  其四",
        "id": "07e03c24-fab5-49da-a76e-bafaa1b571d3"
    },
    {
        "author": "邓肃",
        "paragraphs": [
            "卧龙何日起南阳，万骑追风竞挽强。",
            "射落长庚作顽石，坐令四海复农桑。"
        ],
        "title": "和邓成材五绝  其五",
        "id": "9479ab0d-3e70-4ab3-9037-7b1c3752bb3a"
    },
    {
        "author": "邓肃",
        "paragraphs": [
            "填海我如精卫，当车人笑螳螂。",
            "六合羣黎有补，一身万段何妨。"
        ],
        "title": "南归醉题家圃二首  其一",
        "id": "3f009bfc-8ca6-4abb-a94c-ff34e068f4c8"
    },
    {
        "author": "邓肃",
        "paragraphs": [
            "近辅暴迫狼虎，圣君德大干坤。",
            "万里去黄金阙，一杯得杏花村。"
        ],
        "title": "南归醉题家圃二首  其二",
        "id": "2217b872-ae53-4913-9384-d6e3efb158b4"
    },
    {
        "author": "邓肃",
        "paragraphs": [
            "栏前碧玉四围宽，满座清风文字欢。",
            "霜气袭人秋更爽，溪光耿月夜生寒。",
            "登临顾我那能赋，姓字从公遂不漫。",
            "此景此时难再得，相思但把锦囊看。"
        ],
        "title": "凝翠阁陪李梁溪次韵",
        "id": "91bb5c3c-2f8b-45b0-96fa-39516f3456cb"
    },
    {
        "author": "邓肃",
        "paragraphs": [
            "机锋不契更何图，便合浮杯出上都。",
            "此去定须安短褐，平生那肯曳长裾。",
            "回天傥是奇男子，绾印原非大丈夫。",
            "挥手出门殊不恶，一帆秋水及鲈鱼。"
        ],
        "title": "谢见招者",
        "id": "f6824cdc-ce50-42d8-bd95-f759104bd5e1"
    },
    {
        "author": "邓肃",
        "paragraphs": [
            "归帽纳毫真得策，要牋留带计何疏。",
            "公如买莱苦求益，我已忘要何用渠。",
            "闭户羽衣聊自适，堆窗柿叶对人书。",
            "帝都声价君知否，寄付新传折槛朱。"
        ],
        "title": "谢朱乔年",
        "id": "afff4ca9-4378-4097-8fcd-d2b2b1bd3503"
    },
    {
        "author": "邓肃",
        "paragraphs": [
            "森森松竹锁春风，半掩柴门一径通。",
            "独步水云情似鹤，对人谈论气如虹。",
            "诗书当日三冬富，光燄他时万丈雄。",
            "忽驭冷风径归去，长庚依旧耿秋空。"
        ],
        "title": "哭陈兴宗先生三首  其一",
        "id": "b5f6458e-66fe-482b-a167-33828a5f4225"
    },
    {
        "author": "邓肃",
        "paragraphs": [
            "虀盐昔者谩儒宫，苇白茅黄处处同。",
            "十载从公烦点铁，寸毫令我稍披聋。",
            "一泓渐笑牛蹄水，万里初观羊角风。",
            "欲反三隅嗟已矣，两行衰泪付春风。"
        ],
        "title": "哭陈兴宗先生三首  其二",
        "id": "b8c82be6-b7d6-4bc1-a81c-f34731246aa5"
    },
    {
        "author": "邓肃",
        "paragraphs": [
            "满腹悲辛谁与言，叩门不应更依然。",
            "一斑昔我尝窥豹，五色还公自补天。",
            "新陇只今堪挂剑，枯桐从此不调絃。",
            "典刑今有阿戎在，定与相从对白莲。"
        ],
        "title": "哭陈兴宗先生三首  其三",
        "id": "6021c2c5-af5f-4f03-985e-73aac54f1c3a"
    },
    {
        "author": "邓肃",
        "paragraphs": [
            "风行水上偶成文，暖入园林自在春。",
            "换国虽工非我有，呕心得句为谁珍。",
            "三生戒老诗堪画，千古长庚笔有神。",
            "不用临风叹奔逸，箪瓢一笑舜何人。"
        ],
        "title": "无题",
        "id": "7ade7f13-5d92-4f6d-a822-e365cf951790"
    },
    {
        "author": "邓肃",
        "paragraphs": [
            "傍水禅房半掩门，乍晴帘幕卷黄昏。",
            "风驱红雨春何在，酒入香肌玉自温。",
            "勿笑饥肠充笋蕨，须将醉眼盖干坤。",
            "杖头更有百钱在，明日还寻未到村。"
        ],
        "title": "西庵饯春",
        "id": "f15931d2-dcff-4369-b9f3-7410e3b707f8"
    },
    {
        "author": "邓肃",
        "paragraphs": [
            "万里炎洲政鬰蒸，阿香搥鼓忽砰轰。",
            "云驱铁骑千山合，雨挽银河一夜倾。",
            "龟坼有田皆灌灌，猬毛无稻不生生。",
            "高楼破晓朱帘卷，六合无尘万象清。"
        ],
        "title": "喜雨二章  其一",
        "id": "20293916-1a60-402f-9def-8272376688a4"
    },
    {
        "author": "邓肃",
        "paragraphs": [
            "旸虫赫赫欲流金，夹岸垂杨失翠阴。",
            "已恐人间被汤旱，谁从天上作商霖。",
            "崇墉定有千箱积，果腹同倾四海心。",
            "我亦不须忧脱粟，聊赓既醉入瑶琴。"
        ],
        "title": "喜雨二章  其二",
        "id": "eb02df37-6b70-40b9-93f9-07d2a2b292ae"
    },
    {
        "author": "邓肃",
        "paragraphs": [
            "谁向人间脱甑蒸，烦公大句激雷轰。",
            "高才自是百夫特，出语当令四座倾。",
            "霖雨虽从天上降，烟云要自笔端生。",
            "吹嘘六合无凡骨，例欲乘风款太清。"
        ],
        "title": "再和宰公二首  其一",
        "id": "f8477323-e6a3-423d-b2d1-65500184bc36"
    },
    {
        "author": "邓肃",
        "paragraphs": [
            "斗枢不见走蛇金，万里晴空无寸阴。",
            "郗扇虽交更挥汗，嵩车才出辄成霖。",
            "诗如翻水惊黄绢，力可回天在赤心。",
            "百里敢烦天下手，丰年无事但鸣琴。"
        ],
        "title": "再和宰公二首  其二",
        "id": "aaa06e49-5e7b-45fa-b026-02eba479d9ba"
    },
    {
        "author": "邓肃",
        "paragraphs": [
            "水色山光入画屏，浩然相对自由身。",
            "芳菲莫恨无情去，天地常藏不尽春。",
            "傥得江河化酒醴，何须瓦砾点金银。",
            "花开花谢两休问，且向樽前一笑频。"
        ],
        "title": "次韵龙学丈",
        "id": "5868a95a-0142-49f7-8d90-ff0a1fdc76c8"
    },
    {
        "author": "邓肃",
        "paragraphs": [
            "入手新诗夺化机，一天星斗夜无辉。",
            "想君佳思真泉涌，索我强辞似箭飞。",
            "平昔端为覆酱用，临时那得锦囊归。",
            "不如且遣长须去，兀坐冥搜更下帷。"
        ],
        "title": "和姜季资",
        "id": "7ffcddef-785b-4c33-b945-d3e56bd2357c"
    },
    {
        "author": "邓肃",
        "paragraphs": [
            "狂直初无涉世才，雷公斥下九天来。",
            "面冲风雪吹三月，马避干戈易四回。",
            "带雪烧柴平体粟，沥槽沽酒慰饥雷。",
            "如闻明日登闽岭，茅舍春风夜满怀。"
        ],
        "title": "云际岭",
        "id": "bffcda59-1b2f-4e67-9219-b2375bd6c848"
    },
    {
        "author": "邓肃",
        "paragraphs": [
            "未须绝迹便餐霞，且饮当朝谏议茶。",
            "法水有缘随远浪，污泥无计染莲花。",
            "千篇信笔初无语，万里浮螺触处家。",
            "已悟色空元不两，夔蚿何用更怜蛇。"
        ],
        "title": "和邹宣教",
        "id": "dee8fb5d-126a-458d-b534-144e97cb834a"
    },
    {
        "author": "邓肃",
        "paragraphs": [
            "谪宦亡聊又出奔，敢期冠盖也临存。",
            "豪华自厌蒸人乳，冷落能来叩席门。",
            "莫叹愁肠充苜蓿，从来醉眼盖干坤。",
            "相知政在世情外，赐达回穷不足论。"
        ],
        "title": "仲子叔明二邦君兼济子安德和文明四使者同过逐客于文殊偶食无肉客既满意而主人略无愧色作诗一首",
        "id": "c9f99612-f84a-4fd6-bf8f-bbe768056dcb"
    },
    {
        "author": "邓肃",
        "paragraphs": [
            "白莲结社记前缘，偶到人间共一年。",
            "对学三生形已改，相逢一笑性犹全。",
            "法缘振地公今佛，逸思磨天我亦仙。",
            "明日清风飞短棹，羨师先去得林泉。"
        ],
        "title": "送丹霞",
        "id": "c42ccd24-3b82-41ce-93f5-093073a816ff"
    },
    {
        "author": "邓肃",
        "paragraphs": [
            "吾徒得酒便超然，何用红粧恼醉眠。",
            "密约自怜非宋玉，官差聊复浼梅仙。",
            "樽前起舞无鸜鹆，坐上求归似杜鹃。",
            "去去眼中无俗物，却将诗律绊春妍。"
        ],
        "title": "遣妓",
        "id": "b9680383-9dd3-4456-b481-d21ea97e972f"
    },
    {
        "author": "邓肃",
        "paragraphs": [
            "花柳年来不忍春，出郊聊复写忧熏。",
            "天因御史欲飞雨，山为文公却霁云。",
            "寸舌不须论理乱，一犁安得遂耕耘。",
            "凭君且尽杯中物，酒恶花香自在闻。"
        ],
        "title": "游山",
        "id": "7e432bf2-7674-48a9-8169-08b2af04fc70"
    },
    {
        "author": "邓肃",
        "paragraphs": [
            "扶筇西去谩寻春，独学无人沐且熏。",
            "便欲问津从桀溺，当时折槛愧朱云。",
            "阴霾满目凭谁扫，芳草连空未易耘。",
            "家学定须兴尚父，威声一振九夷闻。"
        ],
        "title": "谢吕友善见和",
        "id": "425777dc-f8d9-43b6-8116-80574486089b"
    },
    {
        "author": "邓肃",
        "paragraphs": [
            "茅斋对语夜生春，帘幕低园沉水熏。",
            "冷坐顾余心似铁，题诗羨子气如云。",
            "山巅有蕨应同采，郭外无田可独耘。",
            "市酒盈樽且狂饮，儿曹昵昵不须闻。"
        ],
        "title": "谢吴少綝和",
        "id": "0ec56b10-18ec-4159-9d83-c295051d30eb"
    },
    {
        "author": "邓肃",
        "paragraphs": [
            "谪官谁道不知春，出郭犹能一醉熏。",
            "银笔争题追鲍谢，席门琢句拟机云。",
            "东垣敢念百朋锡，南亩当从千耦耘。",
            "剩乞新诗殊不恶，恐因叩角彻天闻。"
        ],
        "title": "次韵茂实之才",
        "id": "74b5b085-be0a-4177-8dce-bc0e301e6a8b"
    },
    {
        "author": "邓肃",
        "paragraphs": [
            "竹外玻璃十顷宽，水芝高下刻琅玕。",
            "冷香翦翦秋风动，孤艳泠泠晓月寒。",
            "康乐气豪犹出社，易之韵俗更谁看。",
            "笑谈今日亲姑射，太华高吟不数韩。"
        ],
        "title": "秋日白莲",
        "id": "1854a315-d5ef-42a4-9559-6e0d7d2e56b3"
    },
    {
        "author": "邓肃",
        "paragraphs": [
            "扁舟载月随夜风，晓到溪源访老农。",
            "水骨借风鸣活活，涧毛被雨绿茸茸。",
            "竹萌已削琼瑶白，村酒仍沽琥珀浓。",
            "醉倒田间无一事，九衢车马自冲冲。"
        ],
        "title": "访故人",
        "id": "9ba1b550-d863-48bd-824d-ccfc96196c0e"
    },
    {
        "author": "邓肃",
        "paragraphs": [
            "北书一纸惨天容，花柳春风不敢秾。",
            "未学宣尼歌凤德，姑从阮籍哭途穷。",
            "此身已落千山外，旧事回思一梦中。",
            "何日中兴烦吉甫，洗开阴翳放晴空。"
        ],
        "title": "瑞鹧鸪",
        "id": "4086e0e5-b1c5-4eab-8373-c7c83efe4cd8"
    },
    {
        "author": "邓肃",
        "paragraphs": [
            "闭门经史自优游，气宇凌凌上斗牛。",
            "从政逝将驱鸟鼠，传家那肯坠箕裘。",
            "人间端欲挥银笔，天上俄闻记玉楼。",
            "山北山南何处问，翩翩丹旐舞残秋。"
        ],
        "title": "罗知县挽诗",
        "id": "343f1fff-eccb-4fcf-a704-31458a5cfed0"
    },
    {
        "author": "邓肃",
        "paragraphs": [
            "往事无如今日新，銮舆一再冒胡尘。",
            "阳微阴极故多雨，柳怨花愁不忍春。",
            "已遣侈心倾虏帐，行收泪眼拜枫宸。",
            "眼前恶景君休问，胜负相资臂屈伸。"
        ],
        "title": "次宋左司韵",
        "id": "9748d26a-b1b1-4ed1-b03e-bea9fb93ae98"
    },
    {
        "author": "邓肃",
        "paragraphs": [
            "一天梅雨乱缤纷，二陆超然乐事并。",
            "师命炙牛携越妥，相如涤器对文君。",
            "闭门嗟我如孙敬，载酒谁人过子云。",
            "窥窦有心公肯否，要将文字杂红裙。"
        ],
        "title": "戏彦成端友",
        "id": "85463f1e-d1b6-4cdb-80b8-899c4ce4f6ce"
    },
    {
        "author": "邓肃",
        "paragraphs": [
            "九州胡马闇尘埃，政恐狂澜不可回。",
            "敢念陶潜旧彭泽，当寻阮肇过天台。",
            "三朝我乏回天力，一壑君还钓月来。",
            "便好相从长夜饮，箪瓢新有脯青苔。"
        ],
        "title": "寄张子猷",
        "id": "b0ffc503-5c5d-42ef-b42f-818a13b9e0a0"
    },
    {
        "author": "邓肃",
        "paragraphs": [
            "踪迹平生半九区，醉倒时得蛾眉扶。",
            "连年兵火四方沸，一饱鸡豚半月无。",
            "住世今非孔北海，分司自到宾头卢。",
            "卷帘月色招人醉，三百青铜径自沽。"
        ],
        "title": "自嘲",
        "id": "5d0c06c9-d2e9-47ba-8214-716c69973ff0"
    },
    {
        "author": "邓肃",
        "paragraphs": [
            "苍苔白石两清幽，缥缈虹桥跨碧流。",
            "日过窗间腾野马，雨余墙角篆蜗牛。",
            "饥寒不作妻孥念，笑语那知天地秋。",
            "一炷水沉参鼻观，扫空六凿自天游。"
        ],
        "title": "偶成三首  其一",
        "id": "7868a78a-4476-45e8-8325-d85c2810901c"
    },
    {
        "author": "邓肃",
        "paragraphs": [
            "梦破南窗袅水沉，卧看素壁挂瑶琴。",
            "丝丝细雨晚烟合，阁阁鸣蛙蔓草深。",
            "但得瓮边眠吏部，不妨跨下辱淮阴。",
            "何时楼上登晴景，一醉聊舒万里心。"
        ],
        "title": "偶成三首  其二",
        "id": "8d1ffebf-baec-4c5f-a236-0311a9665aff"
    },
    {
        "author": "邓肃",
        "paragraphs": [
            "万里归来卧白云，蚍蜉撼树政纷纷。",
            "大儿文举知何在，巨擘于陵亦谩云。",
            "空洞能容数百辈，蒙胧如见二三分。",
            "小槽谁有真珠滴，径觅吾徒作半醺。"
        ],
        "title": "偶成三首  其三",
        "id": "255ed5cb-2bc3-487f-9c20-d6958af3074c"
    },
    {
        "author": "邓肃",
        "paragraphs": [
            "逐客难参国士忧，扶筇万里过闽瓯。",
            "藜羹充腹初无憾，楛矢踰江生计愁。",
            "长夜漫漫不肯旦，梅霖灌灌未应休。",
            "醉中我欲呼风伯，一扫阴霾霁九州。"
        ],
        "title": "次韵王信州三首  其一",
        "id": "3d24fda7-84f8-468d-97e6-37f5addb25a9"
    },
    {
        "author": "邓肃",
        "paragraphs": [
            "风波未暇怨浮萍，多谢朋来慰此情。",
            "君似张凭真理窟，我惭侯喜得诗声。",
            "酒杯莫向吾徒浅，句法当令叔世惊。",
            "又恐诸公连茹去，堂堂王室要扶倾。"
        ],
        "title": "次韵王信州三首  其二",
        "id": "b7bd8a7f-2333-4ee2-8661-12234744ec36"
    },
    {
        "author": "邓肃",
        "paragraphs": [
            "平生耻为一身谋，枘凿方员两不投。",
            "虮虱但知贪肉食，酰鸡何足语天游。",
            "雪余自闭袁安户，月皎时登王粲楼。",
            "更得吾人诗句好，当知此乐与天侔。"
        ],
        "title": "次韵王信州三首  其三",
        "id": "90c173f4-e640-43c0-873e-6a529f163c32"
    },
    {
        "author": "邓肃",
        "paragraphs": [
            "白白朱朱春已深，那知雪意更阴阴。",
            "落花几阵遮山密，穿褐余寒赖酒禁。",
            "骑马不前真有恨，留衣过腊岂无心。",
            "等为迁客俱逢雪，谁似梁溪独醉吟。"
        ],
        "title": "和李梁溪春雪韵二首  其一",
        "id": "8e418357-bf2e-4a5e-91be-9cf84135864c"
    },
    {
        "author": "邓肃",
        "paragraphs": [
            "玄冥忽欲作春容，不许东君利自封。",
            "已使素英拖暖絮，更摧妖艳别寒松。",
            "那知往事思飞燕，预庆丰年免象龙。",
            "向有谪仙诗句好，何妨闭户醉金钟。"
        ],
        "title": "和李梁溪春雪韵二首  其二",
        "id": "02517546-d10e-430a-a32b-7f7b4ebaf788"
    },
    {
        "author": "邓肃",
        "paragraphs": [
            "宿雨初开万翠屏，相携云水自由身。",
            "寸心未逐莺花老，一笑能留天地春。",
            "傥得新诗同刻烛，不妨浊酒共倾银。",
            "往来一气何须问，蝙蝠飞时日正晨。"
        ],
        "title": "送春",
        "id": "c9d56377-6c51-45c0-9aa1-126ceadca01e"
    },
    {
        "author": "邓肃",
        "paragraphs": [
            "余腊羁人少共欢，那堪瑞雪降云端。",
            "四时欲尽三更鼓，六出番成两岁寒。",
            "欺压岭梅残艳白，密敲亭竹碎声干。",
            "公卿休扫黉堂下，留与来朝贺客看。"
        ],
        "title": "分岁",
        "id": "6c8d136c-3a0c-4cda-91c7-b1966885b34d"
    },
    {
        "author": "邓肃",
        "paragraphs": [
            "凛然风韵老尤癯，方寸经营包九区。",
            "窖粟巧为任氏策，缚船冷笑退之迂。",
            "深藏未肯骄僮仆，俭德端能率里闾。",
            "故使考终踰七十，不因财害似齐奴。"
        ],
        "title": "邻家翁挽辞二首  其一",
        "id": "cac5ee58-d9e7-445c-b663-d468a4604a8f"
    },
    {
        "author": "邓肃",
        "paragraphs": [
            "高堂宴坐亦何忙，金水聊观毁与穰。",
            "远配刁间笼桀黠，未饶倚顿埒侯王。",
            "桑麻有亩今千计，牛马难言用谷量。",
            "可惜一朝螺变麦，千金无药治膏肓。"
        ],
        "title": "邻家翁挽辞二首  其二",
        "id": "bf0e1fa5-b96f-4096-9f6f-f64bb61df20b"
    },
    {
        "author": "邓肃",
        "paragraphs": [
            "甜满中边一夜冰，璀璀璨璨自天成。",
            "冷香入骨追琼液，秀色当筵莹水晶。",
            "绛阙不须餐沆瀣，玉池何事养胎津。",
            "从公乞取洗蒸鬰，一驭寒风上太清。"
        ],
        "title": "从昭祖乞糖霜",
        "id": "78a770e7-ff7a-4880-b915-5ec9ee7ef359"
    },
    {
        "author": "邓肃",
        "paragraphs": [
            "门前又见马如流，兵革缤纷几日休。",
            "岭似车盘方税驾，滩如雷霹更行舟。",
            "豺狼敢侮干坤大，江海徒深虮虱忧。",
            "安得将坛登李郭，挽回羲御照神州。"
        ],
        "title": "避地过雷霹滩",
        "id": "dae08ec7-524a-4059-bf92-bcead0e39001"
    },
    {
        "author": "邓肃",
        "paragraphs": [
            "才薄难趋供奉班，归来作意水云闲。",
            "谪官谩说九年计，客枕曾无一夕安。",
            "渭水不应藏钓艇，淮阴便合起登坛。",
            "唤回胜景凭夫子，使我甘归苜蓿盘。"
        ],
        "title": "偶题",
        "id": "479d675e-bba2-475c-9d66-dbcd47a59112"
    },
    {
        "author": "邓肃",
        "paragraphs": [
            "乞身天上为溪山，征鼓不容蓑笠闲。",
            "酷暑扁舟同海角，暖风杯酒念长安。",
            "高情我自归莲社，妙誉君应冠杏坛。",
            "更约三山少从款，赪虬吐卵粲金盘。"
        ],
        "title": "次韵谢明远和",
        "id": "76b96fa9-7c46-4f81-b4c7-0d3531e4fd28"
    },
    {
        "author": "邓肃",
        "paragraphs": [
            "玲珑画阁入鸿冥，隐约鸿冥入太清。",
            "紫气氤氲随去步，青霞杳霭逐行旌。",
            "桃花浪透三山近，龟角屏高七朵横。",
            "解逐梅仙在尘世，谁知尘世有蓬瀛。"
        ],
        "title": "题步瀛阁",
        "id": "f726b022-2e39-47ff-a195-c363250f07bb"
    },
    {
        "author": "邓肃",
        "paragraphs": [
            "南奔千里已途穷，更向长江避贼锋。",
            "十口未容谋去住，片帆那暇择西东。",
            "乞钱不忍从司业，食粥新来似鲁公。",
            "赖有诗情摧不老，时将新句吐长虹。"
        ],
        "tags": [
            "长江"
        ],
        "title": "子安提举二首  其一",
        "id": "8e02e3b9-c8ce-448e-a928-d937706e6821"
    },
    {
        "author": "邓肃",
        "paragraphs": [
            "征鼓驱人夜发船，别来无处写忧煎。",
            "高吟自答㗀嘤啸，旅食时开鬰屈筵。",
            "君去青天才尺五，我今白发已三千。",
            "何当却饮南湖月，颠倒衣裳舞谪仙。"
        ],
        "title": "子安提举二首  其二",
        "id": "3f03881f-0456-4a61-9685-f901e24bb165"
    },
    {
        "author": "邓肃",
        "paragraphs": [
            "玉殿曾叨侍冕旒，才疏意广误旁求。",
            "汇征那敢私连茹，勇退何妨在急流。",
            "蓬荜已无原宪室，江山要饱子长游。",
            "西庵轩槛多风月，幸子时来共茗瓯。"
        ],
        "title": "次韵二首  其一",
        "id": "15653b6d-a930-4ac3-8a7c-5863f4682f89"
    },
    {
        "author": "邓肃",
        "paragraphs": [
            "怪底祥光夜满门，朝来入社得诗人。",
            "空疏嗟我句无眼，俊逸知君笔有神。",
            "共隐兵戈不到处，相携云水自由身。",
            "便当痛饮追河朔，红雪缤纷脍锦鳞。"
        ],
        "title": "次韵二首  其二",
        "id": "7a52a57c-ad1b-40f8-aa98-b14394998d05"
    },
    {
        "author": "邓肃",
        "paragraphs": [
            "独领诗坛卧北窗，故应落笔士夫降。",
            "笑谈自扫剡籐万，声价曾高魏阙双。",
            "六合便当归化笔，一同聊复赏澄江。",
            "初无肯綮烦游刃，夜饮何妨取万缸。"
        ],
        "title": "次韵郭宰兼简丞尉三首  其一",
        "id": "0c714b7a-30aa-4c7a-8549-30003b5ee50b"
    },
    {
        "author": "邓肃",
        "paragraphs": [
            "只将诗律对晴窗，我本无为人自降。",
            "曹子棒头施色五，崔侯厅下植松双。",
            "千篇堪友骑鲸李，八咏当奴梦笔江。",
            "文字兴余行乐耳，肯容碧玉自盈缸。"
        ],
        "title": "次韵郭宰兼简丞尉三首  其二",
        "id": "bb0f473b-edaf-4063-a457-5617798b898a"
    },
    {
        "author": "邓肃",
        "paragraphs": [
            "一点萤灯续晓窗，已千人十未甘降。",
            "见闻仅得豹斑一，胜负犹争蛙角双。",
            "山耸剑锋登九坂，浪翻银屋度三江。",
            "归来自在春风里，时得萱堂献酒缸。"
        ],
        "title": "次韵郭宰兼简丞尉三首  其三",
        "id": "fba6fead-7c11-4b18-8b8c-15de1abe1f3d"
    },
    {
        "author": "邓肃",
        "paragraphs": [
            "堂堂国士洪夫子，刻烛从渠心自降。",
            "妙手故应钓鳌六，得君那用射鸢双。",
            "定随国老兴东海，肯效骚人恸楚江。",
            "酒醴祇今须曲糵，要今六合共盈缸。"
        ],
        "title": "洪丞和来再次韵  其一",
        "id": "5b61c5ef-d078-4b4e-96f9-081c877c8420"
    },
    {
        "author": "邓肃",
        "paragraphs": [
            "世事无由到竹窗，只余心赏独难降。",
            "雨余翡翠山连七，春涨玻璃溪自双。",
            "万壑不须看越峤，千寻端可配吴江。",
            "抠衣便欲同清景，安得黄封列万缸。"
        ],
        "title": "洪丞和来再次韵  其二",
        "id": "a1b4d860-91ec-46ad-818a-cdfe49f23421"
    },
    {
        "author": "邓肃",
        "paragraphs": [
            "万里归来一小窗，利名心灭不须降。",
            "虽无何子食钱万，未到潘郎雪鬓双。",
            "楼上诗狂欲骑月，晚来酒渴思吞江。",
            "从今痛饮须论日，琐琐那能问几缸。"
        ],
        "title": "洪丞和来再次韵  其三",
        "id": "7613a9e2-2c37-4144-bfe7-3a089f5a074d"
    },
    {
        "author": "邓肃",
        "paragraphs": [
            "婷婷袅袅出纱窗，坐使红妆万目降。",
            "翠袖薄笼春笋十，玉钗初合绿云双。",
            "四絃对客追三叠，万唤令人忆九江。",
            "曼倩酒狂本无量，为渠潋滟倒银缸。"
        ],
        "title": "成彦女奴琵琶",
        "id": "d446e512-0661-40bb-8668-2e55090f870d"
    },
    {
        "author": "邓肃",
        "paragraphs": [
            "水沉一炷袅晴窗，默坐无心可得降。",
            "浥露菖蒲能寸寸，语晴新燕自双双。",
            "祇今得兔不鉆纸，那用浮杯更度江。",
            "前世远公只师是，好从元亮供千缸。"
        ],
        "title": "寄璨老西轩",
        "id": "ea6aeb6a-a911-4ccd-bb30-17bd395e95da"
    },
    {
        "author": "邓肃",
        "paragraphs": [
            "文阵曾惊贤士关，青衿袖手仰登坛。",
            "当年声价辉旸谷，晚节清贫奈岁寒。",
            "地下修文屈颜子，人间谈易失丁宽。",
            "传家赖有千人杰，三接天衢不作难。"
        ],
        "title": "林提学挽词",
        "id": "dde994ca-70cf-4d9c-9783-60deaeb927db"
    },
    {
        "author": "邓肃",
        "paragraphs": [
            "懒从蒿目世间忧，缓步招提味九丘。",
            "正论羨君无郑卫，穷途慰我在商周。",
            "飘然忽作迁乔兴，卓尔难追跨海游。",
            "别去词源应万斛，幸分涓滴洗离愁。"
        ],
        "title": "和陈少卿",
        "id": "d6240e21-a97c-4d7c-9743-2bb762309689"
    },
    {
        "author": "邓肃",
        "paragraphs": [
            "海角谁能写客忧，童颜鹤发顾崇丘。",
            "风流君似东山谢，勋业余惭赤壁周。",
            "落笔敢陪风雨疾，扶筇时共水云游。",
            "明朝却羨先生去，万顷烟波醉莫愁。"
        ],
        "title": "谨次第三章",
        "id": "2f38a1ad-bbc0-437b-8f19-020958bf8d91"
    },
    {
        "author": "邓肃",
        "paragraphs": [
            "平生杯酒百无忧，四海风流陈太丘。",
            "据景笔端凌鲍谢，当年门下得伊周。",
            "那知避世嵚𡼭迹，也许从公汗漫游。",
            "闻说片帆今又举，三山无处著人愁。"
        ],
        "title": "别陈少卿",
        "id": "26e34e4d-ff51-427a-9136-26dd21a784cd"
    },
    {
        "author": "邓肃",
        "paragraphs": [
            "我生诗酒弄林泉，紫诏三呼出洞天。",
            "高视尘寰但蚊睫，冷看时辈耸鸢肩。",
            "山间已袖婴鳞手，物外今还钓月船。",
            "若使儿曹知此乐，人人同得地行仙。"
        ],
        "title": "偶成二首  其一",
        "id": "98e36a86-ed8f-47db-8943-92955f5cb2a5"
    },
    {
        "author": "邓肃",
        "paragraphs": [
            "数椽茅屋傍山隈，野草如云径不开。",
            "小院纵横行蚁阵，孤灯明灭纵蚊雷。",
            "并包益见干坤大，扫灭何时风雪来。",
            "磊块胸中何处洗，酒行到手莫停杯。"
        ],
        "title": "偶成二首  其二",
        "id": "6820cd1d-f95e-4a5a-9a7c-c2df414330e9"
    },
    {
        "author": "邓肃",
        "paragraphs": [
            "愁见孤城万马屯，山行飘若出尘樊。",
            "临池想凤心皆妄，据槛观鱼道更尊。",
            "笑吸百川淋酒渴，旁看三峡倒词源。",
            "人生适意须觞咏，世事升沉不足论。"
        ],
        "title": "凤池小饮",
        "id": "4b0d94ba-3aed-4de1-8b9e-3055541aeece"
    },
    {
        "author": "邓肃",
        "paragraphs": [
            "枪榆不羨贴天飞，冷落柴门半掩扉。",
            "花榭水轩催客老，饭囊酒瓮与心违。",
            "风流沈约自应瘦，美好陈平今已非。",
            "谁似宗盟重山岳，九环金带称腰围。"
        ],
        "title": "次韵邓成彦",
        "id": "5e6659b6-7e5c-477b-af2f-38ad0e0d5e19"
    },
    {
        "author": "邓肃",
        "paragraphs": [
            "万里归来云水乡，逢春得酒且彷徨。",
            "好贤谁似双松吏，使我时终一石狂。",
            "忽与高唐来鼠目，却令朱户锁梅粧。",
            "先生取瑟吾知己，安得从今不举觞。"
        ],
        "title": "戏洪丞",
        "id": "63021138-dcc2-4f6d-8abc-dc74dbcf9da8"
    },
    {
        "author": "邓肃",
        "paragraphs": [
            "栏杆十二俯烟涛，冒雨从君一醉陶。",
            "颇觉寒窗侵岛瘦，故将胜景助韩豪。",
            "波声裂岸鱼歌远，水势横天钓艇高。",
            "前日主人今国老，乘桴何处泛滔滔。"
        ],
        "title": "次韵凝翠阁看水",
        "id": "7b9e11d2-4cf2-4941-8dcc-f668c586967c"
    },
    {
        "author": "邓肃",
        "paragraphs": [
            "萧条门巷半莱蒿，杯酒田间亦自陶。",
            "采栗久要工部拙，骑鲸偶厕谪仙豪。",
            "狂波故作风雷噫，逸兴何妨日月高。",
            "胜景赖君佳句压，胸中江汉更滔滔。"
        ],
        "title": "再次前韵二首  其一",
        "id": "6a79c757-1d6e-4ee1-a401-e61e86c78b12"
    },
    {
        "author": "邓肃",
        "paragraphs": [
            "琢磨佳句敌离骚，赖得朋来漉酒陶。",
            "时遣纡余资卓荦，更将华妙济雄豪。",
            "阁临巨浸南溟近，帘卷晴空北极高。",
            "更约高谈句法外，可怜天下政滔滔。"
        ],
        "title": "再次前韵二首  其二",
        "id": "512cd175-249d-4d0b-a68a-dc6f59ea864c"
    },
    {
        "author": "邓肃",
        "paragraphs": [
            "星郎德望欲摩天，坎止流行任自然。",
            "直道不回真铁石，高怀未老已林泉。",
            "宗门夙了风幡动，杰阁聊修香火缘。",
            "顾我驱驰成底事，羨公真是地行仙。"
        ],
        "title": "陈大夫华严阁",
        "id": "3e84726d-c118-4675-b030-bab8bc76899b"
    },
    {
        "author": "邓肃",
        "paragraphs": [
            "女真作意厌人肝，挥鞭直视无长安。",
            "南渡黄河如履地，东有太行不能山。",
            "帝城周遭八十里，二十万兵气裂眦。",
            "旌旗城上乱云烟，腰间宝剑凝秋水。",
            "雪花一日故濛濛，皂帜登城吹黑风。",
            "我师举头不敢视，脱兔放豚一扫空。",
            "夜起火光迷凤阙，钲鼓砰轰地欲裂。",
            "斯民嗷嗷将焉之，相顾无言惟泣血。",
            "仆射何公叩龙墀，围闭相臣臣噬脐。",
            "奇兵化作乞和使，誓捐一死生羣黎。",
            "游谈似霁胡帅怒，九鼎如山疑弗顾。",
            "郊南期税上皇舆，截破黄流径归去。",
            "陛下仁孝有虞均，忍令胡骑耸吾亲。",
            "不龟太史自鞭马，一出唤回社稷春。",
            "虏人慕得犹贪利，千乘载金未满意。",
            "钗钿那为六宫留，大索民居几卷地。",
            "六龙再为苍生出，身磨虎牙恬不恤。",
            "重城突兀万胡奴，杳隔銮舆今十日。",
            "南门赤子日骈阗，争掬香膏自顶然。",
            "忿气为云泪为雨，漫漫白昼无青天。",
            "太王事狄空金帛，坐使卜年踰八百。",
            "天听端在民心耳，苍苍谁云九万隔。",
            "会看春风拥赭黄，万民歌呼喜欲狂。",
            "天宇无尘瞻北极，旄头落地化顽石。"
        ],
        "title": "靖康迎驾行",
        "id": "9f5d877f-24ff-48cc-84e3-4397923528f7"
    },
    {
        "author": "邓肃",
        "paragraphs": [
            "老松古柏争清劲，社稷元勋李文正。",
            "风流千古照人寒，家有白眉声益振。",
            "十年游宦落穷山，妾无衣帛日号寒。",
            "只余净业磨不去，骎骎笔势江河宽。",
            "阿戎作诗更难偶，银钩仍复规颜柳。",
            "苍藤千尺练敲冰，万轴晶荧照窗牖。",
            "明月夜光两相酬，束笋堆床曾不休。",
            "公家自有呕心戒，岂容雕琢损天游。",
            "嗟我无文出月脇，惟有蓬窗堆柿叶。",
            "如何分我三百万，试扫危言助调燮。"
        ],
        "title": "寄司录朝奉兼简伯寿",
        "id": "7a699e48-c45e-4b4c-9811-5f53849bf590"
    },
    {
        "author": "邓肃",
        "paragraphs": [
            "太丘官清百物无，青衫半作蕉叶枯。",
            "尚念故人家四壁，郝原春雪随双鱼。",
            "榴火雨余烘满院，宿酒攻人剧刀箭。",
            "李白起观仙人掌，卢仝欣覩谏议面。",
            "瓶笙已作鱼眼从，杨花傍碾轻随风。",
            "击拂共看三昧手，白云洞中腾玉龙。",
            "堆胸磊块一浇散，乘风便欲款天汉。",
            "却怜世士不偕来，为借干将诛赵赞。"
        ],
        "title": "道原惠茗以长句报谢",
        "id": "8fe5525e-7af0-41f4-8ebd-fd0b0244a4c3"
    },
    {
        "author": "邓肃",
        "paragraphs": [
            "夜夜阴云如泼墨，雨势欲挽银河竭。",
            "春工十八落泥涂，骤雨谁云不终日。",
            "魏紫姚黄业已空，嬉游何足介心胸。",
            "只恐年年禾黍地，浸淫尽入阳侯宫。",
            "凭谁为我呼少女，扫空阴翳开天宇。",
            "光风霁日暖层霄，坐令六合同歌舞。"
        ],
        "title": "大雨",
        "id": "43dfbea5-0568-4af0-9807-076d55755de1"
    },
    {
        "author": "邓肃",
        "paragraphs": [
            "我闻幽轩榜芙蓉，琉璃十顷浸新红。",
            "此来踏雪空无有，黄芦败苇争号风。",
            "却坐明窗弄书史，新词仍试佳毫楮。",
            "香风忽到帘幕开，一朵芙蓉却能语。",
            "我生眼中万妖娆，为渠还作梦魂劳。",
            "炙牛未数刘师命，骖鸾便学王子乔。"
        ],
        "title": "芙蓉轩",
        "id": "0634ee28-bb52-452d-ba18-f4d4e123d930"
    },
    {
        "author": "邓肃",
        "paragraphs": [
            "三春一半入羣芳，朱朱白白竞天香。",
            "人间无处著此景，付与长庚作肺肠。",
            "长庚乘风下天宇，明窗万卷饱今古。",
            "笔端著处皆春容，文墨林中三角虎。",
            "祇今声价高云烟，要辙故应岁九迁。",
            "便当折槛追家世，与国同休亿万年。"
        ],
        "title": "贺朱乔年生日",
        "id": "cc2144ec-7211-48a8-8aef-96078f73876a"
    },
    {
        "author": "邓肃",
        "paragraphs": [
            "瑟瑟严风鼓蓬户，对话春围两亡趣。",
            "使君送酒唤春来，坐使漫空翻柳絮。",
            "雪榭悬知雪未消，一目千里皆琼瑶。",
            "诗仙冷坐清入骨，便合九万抟扶摇。",
            "回首故园归未得，天意留人亦奇绝。",
            "我今幸得贤主人，公亦未易有此客。"
        ],
        "title": "谢虞守送酒",
        "id": "67e1dd40-80da-44a7-9bc7-eca39d13dbb5"
    },
    {
        "author": "邓肃",
        "paragraphs": [
            "闽山去天惟尺五，傍立怪石如蹲虎。",
            "点额龙墀万里归，未能赤脚走风雨。",
            "惭愧使君肯相延，十日倾酒如流泉。",
            "文字兴余亦不恶，红粧执乐艳神仙。",
            "明日冯驩出有车，远借仁风归故庐。",
            "不用回头重引领，行矣商霖到海隅。"
        ],
        "title": "别虞守",
        "id": "3b4fcc1c-36e5-4d08-a401-738523925a79"
    },
    {
        "author": "邓肃",
        "paragraphs": [
            "两鸟相酬不肯休，欲令日月无旋辀。",
            "斯文未丧得韩子，扫灭阴霾霁九州。",
            "古来散文与诗律，二手方圆不兼笔。",
            "独渠星斗列心胸，散落毫端俱第一。",
            "陋巷嗟余四壁空，恶本雕残付蠹虫。",
            "虽得一班时可意，鱼鲁纷纷意莫穷。",
            "好古谁似城南杜，平生不矜润屋富。",
            "力刊善本妙毫厘，日费千金曾不顾。",
            "老藤截玉奴侧理，千古松煤腾碧烟。",
            "入手五行俱可下，兀兀短檠忘夜眠。",
            "我生嗜好随时改，独有此书心不解。",
            "欲酬厚意锥也无，更为先生作阿买。"
        ],
        "title": "昭祖送韩文",
        "id": "86c3da42-f9dc-4e93-8c3f-e654fb100658"
    },
    {
        "author": "邓肃",
        "paragraphs": [
            "乘风上天款天语，天公不怒雷公怒。",
            "烟霄一斥下人间，豺狼旁午归无路。",
            "欲度三吴血盈川，欲泛九江兵闇天。",
            "扶筇却出徽城去，去天一握五危巅。",
            "水陆辛勤已足矣，雪花更开九万里。",
            "英雄困饿古犹今，莫学儿曹生愠喜。"
        ],
        "title": "偶成",
        "id": "ae3bf65d-39d4-45ba-a432-326b51f5adcd"
    },
    {
        "author": "邓肃",
        "paragraphs": [
            "寒芦败苇秋风严，魏紫姚黄春色妍。",
            "谁能不随天地转，开阖自我古无前。",
            "秋花忽从三月盛，引得好诗来相庆。",
            "为见漫空儿女姿，义气稍回君子正。",
            "我顷失鱼缘钩直，抱璞未酬不须泣。",
            "天生我辈岂偶然，但驱百怪归篇什。",
            "惭愧梅仙情最亲，期我看花三省身。",
            "已趁春风聊一笑，更倣秋霜不改春。"
        ],
        "title": "题显亲庵谨次严韵",
        "id": "1b3d53db-5b5b-4f82-8d02-9fed0e07ef93"
    },
    {
        "author": "邓肃",
        "paragraphs": [
            "狂风一过天如洗，四卷阴云空万里。",
            "高楼月色三更寒，鱼歌相应起寒苇。",
            "一樽初对谪仙人，只用澜翻细论文。",
            "半夜拂衣翩欲往，飘飘逸兴凌秋云。",
            "破浪扁舟一叶细，问君去去端君意。",
            "笑言演峡隘心胸，要观闽海浩无际。",
            "顾我虀盐尚泮宫，安得化云便从龙。",
            "好景欲观今未遂，凭君驱入锦囊中。"
        ],
        "title": "送思道福唐",
        "id": "e680cb21-b613-4528-a893-3c4117b44fc1"
    },
    {
        "author": "邓肃",
        "paragraphs": [
            "成均冷坐穷吞纸，额叩龙墀滨九死。",
            "背负琴书偶生还，赖有春风满故里。",
            "故里渺居天一隅，因仍蔓草不堪除。",
            "多谢先生肯游刃，号令雷霆一扫驱。",
            "旧弊忽消新庆长，老稚相携纷击壤。",
            "坐使牛蹄一泓中，九万共抟羊角上。",
            "只恐朝廷急英雄，割鸡不用烦屠龙。",
            "政须太山来压卵，金阙唤回小令公。",
            "陋巷嗟余空四壁，饿死平生无枉尺。",
            "知音今有昌黎公，玉川得卧三竿日。"
        ],
        "title": "与郭舜钦朝请",
        "id": "43eb6c70-cb88-4e9c-823c-bbaeda1edf6c"
    },
    {
        "author": "邓肃",
        "paragraphs": [
            "醉中飞梦到神清，夜半高楼借水明。",
            "下瞰寒溪凝水晶，孺子相呼同濯缨。",
            "楼上天人百宝璎，瑞色天香充栋楹。",
            "步云一曲语春莺，千山洗空烟雾横。",
            "酒醒帘外竹阴行，夜风更为芭蕉生。",
            "愁肠起向谪仙呈，梦境凭君指顾成。",
            "一开后堂花柳盈，香肌可万六出霙。",
            "珮玉步莲不自轻，寒眼那能更指令。",
            "春葱斜捧玉壶倾，真珠红滴浓无声。",
            "一醉花间岂易营，归来十日寸心萦。",
            "兰亭家风类帝京，为余亦复出花城。",
            "柳腰随风万里征，安焉不复数归程。",
            "坐令铁心宋广平，夜揩醉眼赏梅英。",
            "歌燕舞赵艺更精，遏云回雪未可评。",
            "人间不复数娥嬴，神仙游戏肉眼惊。",
            "我生不顾万钟荣，对花有酒即蓬瀛。",
            "高会何须四者并，赤脚亦能写高情。",
            "最恨苏公世公卿，家声往往九夷倾。",
            "风流阵中却寝兵，酒瓯但借邻姬擎。",
            "何日高堂钟鼓鸣，如我心醉如春酲。"
        ],
        "title": "遣兴",
        "id": "c556d8cf-7c14-4762-bf2d-6acd429c26dc"
    },
    {
        "author": "邓肃",
        "paragraphs": [
            "真人蹑身凌紫霞，下悯浊世长咨嗟。",
            "崇楼杰阁耀金碧，开阐至道非雄夸。",
            "仙茅连山可度世，守此规规如井蛙。",
            "灵云一笑万事毕，到今福地空桃花。"
        ],
        "title": "题天庆观",
        "id": "12236e5a-ce68-4f2b-93ac-741b6b16bb07"
    },
    {
        "author": "邓肃",
        "paragraphs": [
            "穷山触目纷茅苇，此意昏昏谁可洗。",
            "竹间忽破一枝梅，对月嫣然耿寒水。",
            "吟诗索酒满高堂，穿帘的皪射晶光。",
            "世上羶荤来不到，翦翦天风吹冷香。",
            "人言百花睡未起，独冠羣芳差可喜。",
            "那知和羹自有期，未用争雄压桃李。",
            "但怜雨雪正濛濛，寒意未舒万象穷。",
            "故作选锋驱残腊，挽回天地变春风。"
        ],
        "title": "寒梅上李舍人",
        "id": "1f3d571a-4a81-43d4-9b3a-c1701a39bf38"
    },
    {
        "author": "邓肃",
        "paragraphs": [
            "元戎帘幕海滨开，谪仙骑鲸天上来。",
            "尊前谈笑赞筹画，一洗八郡无氛埃。",
            "功成挥鞭朝玉阙，九重阊阖开春色。",
            "要传天意下人间，翰苑政须万人杰。",
            "我今去国已五年，天子令伴黄冠仙。",
            "邂逅相逢君复去，林泉还我擅云烟。",
            "君去上天款天语，莫畏雷霆作强御。",
            "人间疾苦欲扣天，天门嵯峨隔云雨。",
            "红巾十万今已无，致此红巾本何如。",
            "拨乱傥知原始末，制梃自可鞭匈奴。"
        ],
        "title": "送李状元还朝",
        "id": "21420cd7-9dce-46b8-bac0-c2424db41904"
    },
    {
        "author": "邓肃",
        "paragraphs": [
            "老干千年如削铁，蛰龙酿春未肯泄。",
            "阿香推车动地来，振起虬髭上天阙。",
            "砰轰一声惊倒人，雨势更挽银河倾。",
            "炎洲六月尘生海，一朝化作无边春。"
        ],
        "title": "霹雳松",
        "id": "0a8ec923-6048-4210-b5e6-c04de8779934"
    },
    {
        "author": "邓肃",
        "paragraphs": [
            "江边芦苇风飕飕，东君一点破寒愁。",
            "窗间疏影横春瘦，枕上冷香寻梦幽。",
            "夜半竹折惊残雪，醉起卷帘千山月。",
            "肺腑洗空龙麝腥，落笔天香鬬清绝。"
        ],
        "title": "题梅斋",
        "id": "40d84220-a55e-492a-b289-d7f53f6c60d5"
    },
    {
        "author": "邓肃",
        "paragraphs": [
            "虏兵震地喧鼙鼓，黑帜插城遍楼橹。",
            "蔽空戈甲来如云，羣盗相随剧豺虎。",
            "胡尘漠漠四壁昏，诸将变名窜军伍。",
            "十万兵譟龙德宫，上皇避狄几无所。",
            "嗣君匹马诣行营，朕躬有罪非君父。",
            "奸臣草表遽书降，身率百官先拜舞。",
            "那知冯道冷笑渠，立晋犹存中国主。",
            "翠华竟作沙漠行，望云顿有关河阻。",
            "九天宫殿鬰岧嶤，目断离离变禾黍。",
            "生灵日夕望中兴，犹幸君王自神武。",
            "相公特起为苍生，下视萧曹无足数。",
            "词议云涌纷盈庭，羣策但以二三取。",
            "老谋大节数子并，行见犂庭灭金虏。",
            "立马常依仗下鸣，日咏杜鹃怀杜甫。",
            "飞鸟犹尊古帝魂，激烈浩歌来义旅。",
            "规模共佐李西平，庙貌不移旧钟簴。"
        ],
        "title": "贺梁溪李先生除右府",
        "id": "4fb36970-4970-47e5-8b87-9094c1d67775"
    },
    {
        "author": "邓肃",
        "paragraphs": [
            "疲马踏残月，荷策来泮宫。",
            "入门见先生，先生何雍容。",
            "循循言语能下诱，青蒿因得附长松。",
            "短檠挑灯一千二百夜，高谈雄辩磊落沃胸中。",
            "吾皇求士苦匆匆，不许先生久卧龙。",
            "玉鞭斜指长安道，祇缘此去何犹从。",
            "呜唏吁，小轩从此冷如水，虀盐朝暮欣欣尔。",
            "空留绛帐照孤灯，窗外西风起寒苇。"
        ],
        "title": "上先生",
        "id": "6a5ddef2-3533-4325-8204-2694234762f6"
    },
    {
        "author": "邓肃",
        "paragraphs": [
            "傍山怪石如蹲虎，绝顶去天无尺五。",
            "却披丛棘下山腰，丹碧照空飞栋宇。",
            "道人养道厌尘劳，避世只嫌山不高。",
            "那知行空老曼倩，窃食不遗王母桃。",
            "松桧参天门昼闭，碧玉撷蔬饭炊雪。",
            "百年冷坐无车音，一旦偕来真恶客。",
            "当知喧寂无殊观，出世何妨在世间。",
            "能致吾人师作古，龙兴今日始开山。"
        ],
        "title": "龙兴避难",
        "id": "72632558-4a65-4e38-8d81-67bc809f47a2"
    },
    {
        "author": "邓肃",
        "paragraphs": [
            "绛狗鸣空朱虎攫，神焦鬼烂不堪虐。",
            "自嗟笔力无韩豪，不敢谗风干鼎镬。",
            "闻说祥符物外臣，能将念力苏罢民。",
            "挽出洞天肩未息，飞云驱雨已生春。",
            "曹侯德我诗如洗，无乃采葑遗下体。",
            "当知此雨非人功，政赖曹溪浩无底。",
            "君看连天六日阴，檐声夜和蓬窗吟。",
            "羲和知师今日去，自行天上约秋霖。"
        ],
        "title": "和明远喜雨作",
        "id": "3e511cc7-dc40-4201-ac68-3badf5b5d53b"
    },
    {
        "author": "邓肃",
        "paragraphs": [
            "晴空当昼栖旸虫，目林欲焚深甑中。",
            "多谢吾君肯相访，袖中诗句来清风。",
            "爱主我堪犬马比，采蕨山巅行饿死。",
            "岂能五绝比天人，疾读君诗汗如洗。",
            "君今师友人中豪，琢磨事业当日高。",
            "若扣天门自求试，速为奉天留陆贽。"
        ],
        "title": "寄亨甫",
        "id": "ef17d1b2-72de-491b-b7b7-8c627b00bd5b"
    },
    {
        "author": "邓肃",
        "paragraphs": [
            "世间杰栋俯飞翰，帘旌不动天风寒。",
            "但得一身自安逸，谁思寒士三万间。",
            "东林天下推第一，净几明窗万禅客。",
            "主人幽栖仅一枝，便觉宽容无迫窄。",
            "一身六尺何足患，蠢动当知俱欲安。",
            "谁识曹溪一滴许，能令法雨遍尘寰。"
        ],
        "title": "东林一枝庵",
        "id": "d8c0ef02-e7e7-492a-b492-78839dbecd87"
    },
    {
        "author": "邓肃",
        "paragraphs": [
            "渊明句法古无有，头上幅巾供漉酒。",
            "李白豪篇惊倒人，举目望天不计斗。",
            "二子风流不可追，公作幽轩为唤回。",
            "长鲸渴兴沉江海，锦囊妙句生风雷。",
            "安得一廛在公侧，时时去作孔融客。",
            "愁肠得酒生和风，也向毫端写春色。"
        ],
        "title": "醉吟轩",
        "id": "8c478820-6688-4a6e-9cdd-924ca21b3b54"
    },
    {
        "author": "邓肃",
        "paragraphs": [
            "责官只得林泉幽，也有曲膂潜相仇。",
            "肆毒不知分彼是，后身那解癖春秋。",
            "我婴逆鳞龙不怒，谁知蠢蠢敢当路。",
            "要我迷阳不作难，祇恐寿光劾君去。"
        ],
        "title": "嘲蛇伤足",
        "id": "b2e99393-7668-4884-a80a-70222ea3a90c"
    },
    {
        "author": "邓肃",
        "paragraphs": [
            "山压浓阴势欲颓，阿香推车振不开。",
            "君来论诗风四起，挽出羲和照九垓。",
            "别君八年惊电扫，霜髭已失童颜好。",
            "逝者姑从造物流，吾人一笑初不老。",
            "明朝飞锡过平津，浩歌归耕陇上云。",
            "巖窦不应藏一滴，要须化作无边春。"
        ],
        "title": "送丹霞",
        "id": "68798d0f-5663-4b48-aea1-c3b2e9627b88"
    },
    {
        "author": "邓肃",
        "paragraphs": [
            "蔓草芊芊迷旧圃，日号狐猩走鼯鼠。",
            "世欲去之嗟未能，竭力米盐汗如雨。",
            "先生人间第一流，目中万事无全牛。",
            "割鸡已觉无多子，斩新亭柳作清游。",
            "纷纷姚魏争黄紫，醉眼虽观心似水。",
            "但搜佳景付吟魂，吐作新诗烂盈纸。",
            "惭愧知音太史公，为榜佳名字画雄。",
            "二公连茹归霄汉，此亭万古扬清风。"
        ],
        "title": "玩芳亭",
        "id": "f22208e8-bdb5-4ac7-b5cb-516492538679"
    },
    {
        "author": "邓肃",
        "paragraphs": [
            "断臂一朝续狼肉，楛矢漫空夜相逐。",
            "海凫乱飞三丈毛，蓝田不行四寸玉。",
            "何如南岳追祖风，云间坐致桃李秾。",
            "笑尽酒船三百斛，醉吹箫管上晴空。"
        ],
        "tags": [
            "衡山"
        ],
        "title": "小饮",
        "id": "1200b162-288b-4f8c-ae73-f111012dae06"
    },
    {
        "author": "邓肃",
        "paragraphs": [
            "我生不顾四壁空，千金买笑醉春风。",
            "半夜酒红潮玉颊，亭亭秋水影芙蓉。",
            "作文忽慕元和格，遂入贤关亲眉白。",
            "遽闻皇甫语穿天，渊源盖是退之客。",
            "琢句出人数等高，要令天下无英豪。",
            "击节一观百忧失，不觉此身犹布袍。",
            "平生自足牛蹄水，为公辟易数百里。",
            "愿得佳句时飞来，此间幸有子期耳。",
            "雨意朝来犹许重，安得相从恣嘲弄。",
            "虀盐充腹灯一萤，兀坐亡聊真梦梦。",
            "会鞭匹马城东陬，对床臭味两相投。",
            "归来笔下饱奇怪，不须更事子长游。"
        ],
        "title": "质夫和来",
        "id": "01b63047-c4b7-40fb-8540-64fce2fdd52c"
    },
    {
        "author": "邓肃",
        "paragraphs": [
            "雨余榴火欲烧空，宫槐老翠闇薰风。",
            "即今此景那可恃，忽观玉露泣芙蓉。",
            "请公文急出新格，一变茅黄兼苇白。",
            "坐令鼠辈扫地空，毋使再来相主客。",
            "异日光芒李杜高，声价岂但一时豪。",
            "故应高视空四海，纷纷过眼万银袍。",
            "我生作意游弱水，蓬莱杳隔三万里。",
            "何如平地揖诗仙，一洗从来郑卫耳。",
            "期公便作九鼎重，云水未容扁舟弄。",
            "漫天霖雨在胸襟，半夜吹作高宗梦。",
            "鬼方月窟虽殊陬，愿治之心辄相投。",
            "泽民事业无多子，要使人人鼓腹游。"
        ],
        "title": "紫芝和来",
        "id": "bd79752f-db62-4b17-adbc-b635d6bddea0"
    },
    {
        "author": "邓肃",
        "paragraphs": [
            "闽山去天余尺五，渔浦撼舟滨九死。",
            "临水登山万里来，却向春围饮墨水。",
            "白云目断无飞翰，夜将剑铗于谁弹。",
            "世人相马例嫌瘦，饿死首阳不作难。",
            "侧闻天下有人杰，洗出新诗耿冰雪。",
            "年来亦复坐文穷，空使品流居第一。",
            "抠衣浩歌起相从，雨意那忧泼墨浓。",
            "匆匆对语一笑粲，万斛穷愁一洗空。",
            "公今清誉高星斗，我乃栖迟事奔走。",
            "收拾政赖退之豪，瘦寒不复麾郊岛。"
        ],
        "title": "邂逅宇文",
        "id": "30d86393-3027-4f9a-adf1-0348d38057b5"
    },
    {
        "author": "邓肃",
        "paragraphs": [
            "泮水儒生急寸禄，白袍干人如立鹄。",
            "争注虫鱼股置锥，世外语言不到目。",
            "我嫌人醉还啜醨，常嗟心迹两相离。",
            "邂逅得君能我意，笔端聊复出新奇。",
            "爱君未冠少年郎，语出辄惊鹓鹭行。",
            "若不纷华替初志，事业他时未易量。",
            "今被青衫走尘土，满面春风归仕路。",
            "拄笏政可望西山，莫见輶轩腰伛偻。",
            "我今絷维犹未释，相思何处访纵迹。",
            "为君时望斗牛间，期君光芒高万尺。"
        ],
        "title": "别施君叔异",
        "id": "cc716619-c120-44fd-9bec-4e8c1d5164fa"
    },
    {
        "author": "邓肃",
        "paragraphs": [
            "君不见解空宴坐寂无侣，宝花忽尔窥巖户。",
            "已将精进耸人天，是用色相旌其苦。",
            "又不见毗耶居士坐高堂，四落天花趁挥麈。",
            "若人犹有空可谈，真机何处遁天女。",
            "丰巖寂寂梵王家，谁把幽巖名雨花。",
            "我知此诚齐人耳，但识解空与毗耶。",
            "谁知丰巖了无取，口角澜翻初不语。",
            "吾宗未出天莫窥，岂复有花可为雨。"
        ],
        "title": "雨花轩",
        "id": "4ce6882e-f62d-489d-9e07-2e6294584696"
    },
    {
        "author": "邓肃",
        "paragraphs": [
            "烟云著天无寸空，寒窗瑟瑟夜号风。",
            "浩歌出门何所诣，故人飞锡梵王宫。",
            "扣门兀坐寂无语，衲破蒙头面如土。",
            "逢场聊复触机锋，千偈澜翻疾风雨。",
            "我生鼻孔自撩天，笑将龙肉比谈禅。",
            "针水相投得吾子，帖肉汗衫今脱然。",
            "但怜净业犹诗酒，醉笔时作蛟龙走。",
            "傥惟语默两无妨，凭公刻烛联千首。",
            "况是雪意政相留，慎勿匆匆抚刀头。",
            "明日谈笑作春色，同在琼瑶十二楼。"
        ],
        "title": "访丹霞",
        "id": "4b5bac32-a354-4f8f-850f-f1d39d4c95f6"
    },
    {
        "author": "邓肃",
        "paragraphs": [
            "短檠对君同泮水，虀盐不给穷吞纸。",
            "君今载纸连数艘，贫富相悬九万里。",
            "崇宁政事先方田，纷纷讼牒乱云烟。",
            "祗今列屋饱虫蠹，官折羊酒寿高年。",
            "夫子谈笑收余庆，不复尘埃生釜甑。",
            "便当痛饮天津桥，一网尽呼天下俊。"
        ],
        "title": "戏吴少綝",
        "id": "1589adf4-5ce4-49ba-9c06-d808026487d9"
    },
    {
        "author": "邓肃",
        "paragraphs": [
            "我本穷山采薇蕨，偶上丹霄骑日月。",
            "云端不著痴仙人，天公虽笑雷公斥。",
            "今我在陈粮殆绝，不梦杏浆浇细肋。",
            "詹成炊饭似抟沙，牛革荐甘真嚼铁。",
            "惭愧忘形二禅客，倒屣相迎作禅悦。",
            "竹萌瀹水莹琼瑶，土芝借糟凝琥珀。",
            "余不供僧僧供余，是事颠倒古所无。",
            "要知人我两无有，此饱便当均太虚。",
            "昨日龙兴飞尺书，挽我登山有篮舆。",
            "试问二师肯俱否，一饱还君欲借渠。"
        ],
        "title": "寄兴国福圣二老",
        "id": "440528ae-d14c-4dc7-baf9-5764df9ed935"
    },
    {
        "author": "邓肃",
        "paragraphs": [
            "世事龊龊饥寒语，恩怨嘈然相尔汝。",
            "蝇营狗苟端可怜，不见秋风黄鹄举。",
            "君看三山夜降神，钟成人杰超不羣。",
            "堂堂劲气薄霄汉，藐视四海岂无人。",
            "箪瓢陋巷谁知己，自足一樽钓秋水。",
            "谁使文星射紫微，天书遂敕川龙起。",
            "笑来南国开绛帐，议论清明森万象。",
            "已令炉锤无顽金，九万却抟羊角上。",
            "飘飘归兴凌秋空，莫恨丁宽易已东。",
            "天生若人不私子，当令四海遍春风。"
        ],
        "title": "送游教授",
        "id": "b96004c9-6c79-4b5f-a100-26a243e61437"
    },
    {
        "author": "邓肃",
        "paragraphs": [
            "平生作意庐山游，往来却贪吴越舟。",
            "陛下许臣鞭匹马，芒鞋因得款清幽。",
            "是时六月蒸炎暑，六合黄尘空一雨。",
            "上方冷翠袭衣襟，便觉笑谈在天宇。"
        ],
        "tags": [
            "庐山"
        ],
        "title": "庐山",
        "id": "8fbd1529-7198-4e12-bb65-87d98c040b5d"
    },
    {
        "author": "邓肃",
        "paragraphs": [
            "切切寒虫常在耳，未识词源万斛水。",
            "忽开玉轴见奇文，光怪摩空乱眸子。",
            "太傅江左风流人，灵运在家元不嗔。",
            "家世千年今复振，落笔飘飘语更真。",
            "顿足忘言惊妙绝，欲续貂蝉恨才拙。",
            "铅刀那敢望神剑，舒屈无方岂常铁。"
        ],
        "title": "和谢吏部铁字韵三十四首 纪德十一首 其一",
        "id": "e55d23ab-6ca8-4a4b-af9f-a379b2f11f62"
    },
    {
        "author": "邓肃",
        "paragraphs": [
            "穷居如将豆塞耳，一泓自足牛蹄水。",
            "那知邻境有人豪，笑观造化但儿子。",
            "笔端万字惊倒人，春色秋风随喜嗔。",
            "一读锦囊殆仙去，欲借云軿遂朝真。",
            "更当负笈慰愁绝，凭公一扫平生拙。",
            "门人益亲自得回，会观踏破门限铁。"
        ],
        "title": "和谢吏部铁字韵三十四首 纪德十一首 其二",
        "id": "37ac019f-0ba3-423e-b2f8-eb82a623c5c4"
    },
    {
        "author": "邓肃",
        "paragraphs": [
            "世上区区蝇狗耳，不复解缨濯清水。",
            "只知贪雀不留珠，可怜认贼翻为子。",
            "珍重谢公天下人，冷居林泉曾不嗔。",
            "云烟万木观不足，却把新诗为写真。",
            "高节凌云亦奇绝，不绾六印未为拙。",
            "何妨笑学杜陵翁，只有布衾冷似铁。"
        ],
        "title": "和谢吏部铁字韵三十四首 纪德十一首 其三",
        "id": "716392ed-6f5c-45a3-b716-05edf972baec"
    },
    {
        "author": "邓肃",
        "paragraphs": [
            "仕途例皆谄笑耳，随盘方圆无定水。",
            "前年天子思奇才，霜台曾擢古君子。",
            "泛观中外傥非人，发上冲冠聊一嗔。",
            "那顾城狐并社鼠，好恶无私喜怒真。",
            "底事年来迹又绝，笑遁林泉似藏拙。",
            "凭谁去斩佞臣头，请公速铸楚山铁。"
        ],
        "title": "和谢吏部铁字韵三十四首 纪德十一首 其四",
        "id": "3fceb16c-d130-4b49-b091-0c3c9eeae25b"
    },
    {
        "author": "邓肃",
        "paragraphs": [
            "四海纷纷筝笛耳，谁识子期志流水。",
            "韵高调古自难酬，得意政须副墨子。",
            "我公声价第一人，积薪居上笑不嗔。",
            "但将佳句妙今古，逝变雕虫返太真。",
            "孟轲尝续吾道绝，功与神禹论工拙。",
            "先生今复回狂澜，岂减旌阳柱铸铁。"
        ],
        "title": "和谢吏部铁字韵三十四首 纪德十一首 其五",
        "id": "1701a7c2-978a-4798-82bd-7f3ca4f38959"
    },
    {
        "author": "邓肃",
        "paragraphs": [
            "引领门墙数舍耳，剑之水源自樵水。",
            "裹粮问道嗟未能，参前倚衡见夫子。",
            "自笑昔为尘土人，春狂时逐卖符嗔。",
            "年来懒惰百事废，洗空人伪惟葆真。",
            "更余净业磨未绝，强继弥明不知拙。",
            "岂是螳螂敢当车，貘兽从来食铜铁。"
        ],
        "title": "和谢吏部铁字韵三十四首 纪德十一首 其六",
        "id": "279e9f5c-6a88-4094-89a8-daf33c971a39"
    },
    {
        "author": "邓肃",
        "paragraphs": [
            "李白尝言人有耳，不当径洗颍川水。",
            "男儿出处自有时，何须锐意楚狂子。",
            "公今无意世间人，北山有灵定不嗔。",
            "天子政作唐虞计，谷口那留郑子真。",
            "伫观大手称奇绝，致君却笑前贤拙。",
            "坐使梯航到鬼方，来寻九州贡璆铁。"
        ],
        "title": "和谢吏部铁字韵三十四首 纪德十一首 其七",
        "id": "d7656357-7ad2-4e70-a263-89c8bdc2f9a9"
    },
    {
        "author": "邓肃",
        "paragraphs": [
            "眼中儒生聊尔耳，仅免春闱饮墨水。",
            "可怜四海万青衿，却愧建安六七子。",
            "谁似丘侯独可人，日无千篇即怒嗔。",
            "腐语陈言俱扫灭，奇文秀句出天真。",
            "虎头固已称诗绝，更逢安石分工拙。",
            "新诗为侯特发挥，照人之明鉴磨铁。"
        ],
        "title": "和谢吏部铁字韵三十四首 纪德十一首 其八",
        "id": "b84ebb95-e726-4b0b-b5e8-0496cec894f6"
    },
    {
        "author": "邓肃",
        "paragraphs": [
            "结交要在相知耳，趣向不殊水投水。",
            "请看丘侯对谢公，箭锋相契无多子。",
            "丘侯平日论律人，详及谢公喜与嗔。",
            "一得新诗即传借，许久夸谈今见真。",
            "车马争看纷不绝，新诗那简茅檐拙。",
            "脱腕供人嗟未能，安得毕升二板铁。"
        ],
        "title": "和谢吏部铁字韵三十四首 纪德十一首 其九",
        "id": "68b4a850-e523-4ad9-a41a-9bfddaccd1dd"
    },
    {
        "author": "邓肃",
        "paragraphs": [
            "三吴恶少飞绿耳，杀人如麻壅流水。",
            "余风往往到七闽，鱼烂鸟惊父离子。",
            "纷然回顾作流人，我侯正色聊一嗔。",
            "坐使仓黄万老弱，复歌太平养性真。",
            "百弊纷纷俱杜绝，四境无虞安朴拙。",
            "方信哲夫自成城，不须十仞坚削铁。"
        ],
        "title": "和谢吏部铁字韵三十四首 纪德十一首 其一○",
        "id": "5b0e850a-a1f3-460a-876c-8150166bc0f0"
    },
    {
        "author": "邓肃",
        "paragraphs": [
            "忘心政须曲糵耳，醉仙如吸百川水。",
            "男儿不复问圣贤，杯酒力辞真竖子。",
            "我侯度量压千人，不满金钟却怒嗔。",
            "酒酣那复迷朱碧，苗莠犹分伪与真。",
            "人言狂药要须绝，恐溃肺肠语亦拙。",
            "那知真气不可侵，乌府如今肝是铁。"
        ],
        "title": "和谢吏部铁字韵三十四首 纪德十一首 其一一",
        "id": "6408131a-1398-47fd-893b-b6e262724ed1"
    },
    {
        "author": "邓肃",
        "paragraphs": [
            "寂寞相如四壁耳，陋巷萧然穷饮水。",
            "虽似退之厌权门，时作封人慕君子。",
            "惭愧知音个中人，近前不学丞相嗔。",
            "掀髯抵掌论今古，肺腑恢然笑语真。",
            "顷余学问非三绝，操瑟干齐谋更拙。",
            "栖迟何以酬己知，吾道不移砚铸铁。"
        ],
        "title": "和谢吏部铁字韵三十四首 邑官有和者亦以诗寄之其人自云御方寇有功",
        "id": "e70c0858-2d6f-4fb4-bec1-9304340c0f7e"
    },
    {
        "author": "邓肃",
        "paragraphs": [
            "律管才吹九寸耳，帝遣玄冥下司水。",
            "天度稍多百四十，爱日差长斗建子。",
            "已剥羣阴驱小人，四海熙熙语复嗔。",
            "因辟金关谪太白，不许天庭久练真。",
            "太白尘缘固未绝，肯将天巧形世拙。",
            "会施霖雨满人间，归对千年忘恙铁。"
        ],
        "title": "和谢吏部铁字韵三十四首 丘宰生日二首 其一",
        "id": "da86981f-9b43-498f-843b-12670be96f92"
    },
    {
        "author": "邓肃",
        "paragraphs": [
            "阳复朋来七日耳，黎明当动有泉水。",
            "阴阴寒谷未生春，天闵斯民如赤子。",
            "遂因天下生奇人，俾歌襦袴无怨嗔。",
            "朅来割鸡多暇日，逸韵飘飘腾九真。",
            "琼室瑶池津不绝，冷笑人间卫生拙。",
            "三窃蟠桃颜益童，那复虬髯面如铁。"
        ],
        "title": "和谢吏部铁字韵三十四首 丘宰生日二首 其二",
        "id": "fd303440-a23a-4454-828d-5c57a8306de6"
    },
    {
        "author": "邓肃",
        "paragraphs": [
            "昔年怨声常满耳，纷纷女巫未沉水。",
            "天教我侯慰远人，坐令盗贼化君子。",
            "期年仁政遍人人，抚之如子不须嗔。",
            "吏民欲欺亦不忍，出言洞见胸中真。",
            "要图书问久已绝，人皆巧中渠宁拙。",
            "优游黄卷有余欢，此志不回端截铁。"
        ],
        "title": "和谢吏部铁字韵三十四首 和谢吏部",
        "id": "11940299-e7b2-48db-8056-fd96d3d92c52"
    },
    {
        "author": "邓肃",
        "paragraphs": [
            "瑟瑟霜风夜聒耳，小院枕衾如泼水。",
            "夜清火冷不成眠，起就短檠阅诸子。",
            "掩卷嗟嗟今古人，遗风可喜仍可嗔。",
            "风日相怜纷无已，一笑玄之妄亦真。",
            "我今是非两俱绝，百巧百中不如拙。",
            "寂然无复一念邪，那有黄冠下鞭铁。"
        ],
        "title": "和谢吏部铁字韵三十四首 自叙三首 其一",
        "id": "fc21a472-970f-4be7-af43-96b39ee532e7"
    },
    {
        "author": "邓肃",
        "paragraphs": [
            "恶声不入伯夷耳，严陵拂袖钓寒水。",
            "古来豪杰例幽居，佩𩍚肯随舟人子。",
            "造化炉中忽为人，笑笑随缘又何嗔。",
            "细语粗言俱入妙，醉中不必更陶真。",
            "年来三复韦编绝，得趣无多一味拙。",
            "物外翛然我已仙，不愁石髓坚如铁。"
        ],
        "title": "和谢吏部铁字韵三十四首 自叙三首 其二",
        "id": "3c8de159-9490-4a6a-b8f5-9a1e7f4e7cd8"
    },
    {
        "author": "邓肃",
        "paragraphs": [
            "万物纷纷一马耳，百川不同均一水。",
            "不将彼是作殊观，坐使须弥纳芥子。",
            "李白高视空无人，审言更作牙官嗔。",
            "可怜纸上较轻重，画饼象龙俱未真。",
            "我师宣尼四病绝，抱瓮宁作汉阴拙。",
            "万变纷纷不敢侵，真室何须枢楗铁。"
        ],
        "title": "和谢吏部铁字韵三十四首 自叙三首 其三",
        "id": "9c4e3f49-06cf-43fe-81cb-1dc256dbd340"
    },
    {
        "author": "邓肃",
        "paragraphs": [
            "高巖去天尺五耳，下飞瀑布千寻水。",
            "山间瘦竹映枯松，岁寒相对凛君子。",
            "杖藜去去寻幽人，剥啄扣门公勿嗔。",
            "凡骨膻腥傥不厌，愿供薪水看脩真。",
            "高人隐几语言绝，大巧深藏端若拙。",
            "无乃误游天目山，偶见唐公冠带铁。"
        ],
        "title": "和谢吏部铁字韵三十四首 游山三首 其一",
        "id": "c1784b04-0a04-4dbc-9343-3b5c0968ad81"
    },
    {
        "author": "邓肃",
        "paragraphs": [
            "人生要在行乐耳，四化相磨逝流水。",
            "溪山佳处饱遨游，莫为羶荤亲俗子。",
            "解龟谁顾谪仙人，玉局题墙亦遭嗔。",
            "世人例作叶公解，但喜画龙谁识真。",
            "何如便与尘寰绝，醉倒莫嫌茅店拙。",
            "青骢门外系垂杨，旋乞青禾剉白铁。"
        ],
        "title": "和谢吏部铁字韵三十四首 游山三首 其二",
        "id": "9e9cc59c-873c-45da-97fa-72c1db714bc5"
    },
    {
        "author": "邓肃",
        "paragraphs": [
            "门前如市不入耳，忘言隐几心如水。",
            "纷华时逐长安儿，清爽何似毛锥子。",
            "我虽事业未如人，天公不等吾弗嗔。",
            "独步高山寻兀室，默坐烧香已悟真。",
            "世事缤纷俱谢绝，叩角自歌愚且拙。",
            "谁暇投书追贾谊，更忧铜弊杂铅铁。"
        ],
        "title": "和谢吏部铁字韵三十四首 游山三首 其三",
        "id": "ccfa3963-2f60-4cd5-824a-840c6147db2e"
    },
    {
        "author": "邓肃",
        "paragraphs": [
            "世上纷华蚁穴耳，东流不作西归水。",
            "号寒那用学孟郊，捉月要须追李子。",
            "一樽忽尔逢故人，高谈往往鬼神嗔。",
            "人间目下多忌讳，忘形惟有醉乡真。",
            "但得如意酒不绝，四壁莫愁生事拙。",
            "铸成此错吾安之，何妨与费数州铁。"
        ],
        "title": "和谢吏部铁字韵三十四首 对酒二首 其一",
        "id": "bd9970b1-0a95-411b-9096-4967ad892b52"
    },
    {
        "author": "邓肃",
        "paragraphs": [
            "八斗一倾聊热耳，开匣时观三尺水。",
            "指天喝月使倒行，扬波直欲斩蛟子。",
            "安得知音吾党人，相看青眼不余嗔。",
            "笑驱八蛮有奇策，开怀聊与话诚真。",
            "可怜吐哺风流绝，乞巧未遑姑守拙。",
            "坐观明月侵虾蟆，空使玉川怀寸铁。"
        ],
        "title": "和谢吏部铁字韵三十四首 对酒二首 其二",
        "id": "a16c20c7-521d-4c60-b2a9-acfbf9e2d1d6"
    },
    {
        "author": "邓肃",
        "paragraphs": [
            "万窍于喁风割耳，梅影横斜耿烟水。",
            "杀鸡为黍政追随，七峰共作隐君子。",
            "忽举阳关饯行人，去去莫愁官长嗔。",
            "但知所领马曹似，清谈更觉子猷真。",
            "谷风尝讥朋友绝，子贡毋轻原宪拙。",
            "期公鸿雁不空回，开缄八行划如铁。"
        ],
        "title": "和谢吏部铁字韵三十四首 送成彦尉邵武三首 其一",
        "id": "9f3c73cc-324f-48b5-92bb-a0a09843e5fa"
    },
    {
        "author": "邓肃",
        "paragraphs": [
            "汗血神驹卓锥耳，去似苍崖决积水。",
            "据鞍年少笑西征，神仙中人梅氏子。",
            "平生胸抱不由人，点额再归曾未嗔。",
            "仪舌尚存斯足矣，卞玉那愁无识真。",
            "一官聊续箕裘绝，登山莫厌芒鞋拙。",
            "会使狗偷扫地无，不须蜂虿挥钜铁。"
        ],
        "title": "和谢吏部铁字韵三十四首 送成彦尉邵武三首 其二",
        "id": "8df15972-87d1-432a-9efa-7d3e65e11c1f"
    },
    {
        "author": "邓肃",
        "paragraphs": [
            "山头枯木半生耳，山下琉璃剪碧水。",
            "登山临水两超然，刻烛千篇对夫子。",
            "我生也是不羁人，白眼望天人共嗔。",
            "相逢赖有知音鲍，挥麈不疑咳唾真。",
            "子今更与竹林绝，我独凄然守株拙。",
            "望公声誉腾九天，不惟去作铮铮铁。"
        ],
        "title": "和谢吏部铁字韵三十四首 送成彦尉邵武三首 其三",
        "id": "8487adfd-3c7c-4e07-9629-d277102a03aa"
    },
    {
        "author": "邓肃",
        "paragraphs": [
            "号寒啼饥自聒耳，火中莲花那著水。",
            "超然不复顾尘寰，空色两冥舍利子。",
            "冠巾贾岛齿平人，当时仅免退之嗔。",
            "何如伯升云水去，万劫不磨一点真。",
            "公今更恐情难绝，泛作飞蓬谋未拙。",
            "挽袖牵裳浩不回，当知若人是真铁。"
        ],
        "title": "和谢吏部铁字韵三十四首 别僧永肩",
        "id": "aab980d0-d052-4090-992a-7ba249f3b7e7"
    },
    {
        "author": "邓肃",
        "paragraphs": [
            "人生相值梗萍耳，无酒投钱亦饮水。",
            "况公家世足风流，封胡羯末又贤子。",
            "匹马来寻物外人，坐上无毡寒不嗔。",
            "倾盖相逢已如故，洗空机械情更真。",
            "公今在陈粮屡绝，恶圆喜方我尤拙。",
            "穷愁相守两萧然，富骄何事如意铁。"
        ],
        "title": "和谢吏部铁字韵三十四首 谢杨休三首 其一",
        "id": "ecb44e33-2ef6-47a9-8bad-b838a36be29d"
    },
    {
        "author": "邓肃",
        "paragraphs": [
            "半夜丝簧纷养耳，舞袖香风散沉水。",
            "高堂嬉笑坐生春，不诵式微惊游子。",
            "孟公投辖虽知人，故乡千里儿曹嗔。",
            "毅然竟把刀头舞，百日梦归今日真。",
            "依前瘦马登高绝，未应却笑此行拙。",
            "邑人脂膏子弗求，况是丘侯帽无铁。"
        ],
        "title": "和谢吏部铁字韵三十四首 谢杨休三首 其二",
        "id": "ece55be7-d3c3-4197-abcb-bb7e392150cc"
    },
    {
        "author": "邓肃",
        "paragraphs": [
            "一岁无多数日耳，归心应逐东流水。",
            "遥想解鞍在于门，满室生春舞妻子。",
            "明朝去拜绛帷人，迟迟他邦冀勿嗔。",
            "愿及散才求入社，寓诗千里欲寻真。",
            "医门不与多病绝，无盐自献那羞拙。",
            "谁知此质非良金，政须乃翁为点铁。"
        ],
        "title": "和谢吏部铁字韵三十四首 谢杨休三首 其三",
        "id": "ecd0cac1-d14a-4e52-99fd-b418eb5f32fe"
    },
    {
        "author": "邓肃",
        "paragraphs": [
            "管中窥豹一斑耳，敢对江海更言水。",
            "赖公不作扬雄尾，舞雩曾许随童子。",
            "绨袍至今念故人，世人欲杀渠不嗔。",
            "更将妙语为高价，坐令玉表欲侔真。",
            "期公终始不相绝，回愚参鲁余亦拙。",
            "异时报德但脩身，那用张良袖中铁。"
        ],
        "title": "和谢吏部铁字韵三十四首 呈几叟仪曹四首 其一",
        "id": "bddd36a9-acda-4084-a312-d74a988a2c0b"
    },
    {
        "author": "邓肃",
        "paragraphs": [
            "世上乞怜帖双耳，得失毫芒汗流水。",
            "辕驹厕鼠端可怜，笑杀物外奇男子。",
            "先生眼中无可人，将军污足渠亦嗔。",
            "傥欲眠时遣客去，两忘物我渊明真。",
            "世间势位日悬绝，不能变渠平日拙。",
            "政如强弓五十步，无力可贯青唐铁。"
        ],
        "title": "和谢吏部铁字韵三十四首 呈几叟仪曹四首 其二",
        "id": "69195974-fff6-40fa-a7e0-011dadaa5233"
    },
    {
        "author": "邓肃",
        "paragraphs": [
            "岭云去天一握耳，取死一分山下水。",
            "不辞舟车千里来，赖有陈蕃知孺子。",
            "当堂得酒觞故人，醉倒花前夜不嗔。",
            "我来一见欣如故，险语聊摅肺腑真。",
            "安得眼边万事绝，与君千首较工拙。",
            "乐死初无锸自随，那学祠东墓费铁。"
        ],
        "title": "和谢吏部铁字韵三十四首 呈几叟仪曹四首 其三",
        "id": "74097ffa-96cb-4689-aab5-f285e9102100"
    },
    {
        "author": "邓肃",
        "paragraphs": [
            "忽忽百年石火耳，偃鼠不踰一腹水。",
            "胡椒百斛何为哉，箪瓢便可安颜子。",
            "君看世间容悦人，胁肩摇尾恐人嗔。",
            "所得仅能毛发许，抵掌无由一笑真。",
            "期公便与此曹绝，折脚铛中归养拙。",
            "富贵鼎来即应之，鄂公未遇姑冶铁。"
        ],
        "title": "和谢吏部铁字韵三十四首 呈几叟仪曹四首 其四",
        "id": "28bb092d-ecf7-436b-9d35-290fc8f52c05"
    },
    {
        "author": "邓肃",
        "paragraphs": [
            "城头皂帜作云飞，城中不纵胡马嘶。",
            "虎狼那顾百万众，政期生载人杰归。",
            "天王遣公赴狂虏，胡奴列拜听奇语。",
            "军中相庆得左车，便觉笑谈混天宇。",
            "先生一笑凛长虹，此膝那屈穹庐中。",
            "平生数奇似李广，自许孤忠如鲁公。",
            "毡帐归来眦欲裂，北望紫微湮涕血。",
            "更期结草报君王，夜半无人径自绝。",
            "城门初开闻讣书，参骞哭往万人俱。",
            "义色忠躯略不变，忠言凛凛在襟裾。",
            "当时中国满朱紫，不臣女真即臣楚。",
            "闻公高节端不回，身虽亡恙气先死。",
            "英风吹到新冕旒，天恩夜破九泉幽。",
            "佳城可葬不可没，时有红光上斗牛。",
            "我昔从公子弟列，欲报公知效公节。",
            "公骑箕尾我谁依，独上山巅采薇蕨。"
        ],
        "title": "刘忠显挽词",
        "id": "175487f7-9af9-49f4-9346-f078a74974c2"
    },
    {
        "author": "邓肃",
        "paragraphs": [
            "世人龊龊例卑嘶，枪榆不识南冥飞。",
            "邂逅逢公能可意，笑呼文举作羣儿。",
            "扁舟十日系杨柳，未忍愤然夸疾走。",
            "官长虽嗔渠不闻，且觅吾徒绝诗酒。",
            "笑谈便觉无樊笼，胜景况复烦天公。",
            "眼前突兀万银屋，河伯欲以山为宫。",
            "期公定非哙等伍，爱公高气塞寰宇。",
            "此行要须上九天，利磨干将斩张禹。"
        ],
        "title": "寄德裕县丞",
        "id": "33930539-e4f4-41fa-b862-585b24dbee06"
    },
    {
        "author": "邓肃",
        "paragraphs": [
            "男儿匹马追风嘶，朝燕暮越去如飞。",
            "谈笑功名在钟鼎，卵破草折驱胡儿。",
            "悲吟误学愚溪柳，落笔幸无龙蛇走。",
            "诗成不直水一杯，谁解金龟与换酒。",
            "能言嗟我闭雕笼，九万扶摇政属公。",
            "好振雷威养霖雨，要须奏赋未央宫。",
            "游戏诗坛整部伍，笔锋光怪横天宇。",
            "异时请赓七月篇，恶食卑宫赞神禹。"
        ],
        "title": "再韵明复和来",
        "id": "2b1a0caf-9877-4c83-9462-808d37bd6f64"
    },
    {
        "author": "邓肃",
        "paragraphs": [
            "白鹤一去断消息，白鹤岭高高无极。",
            "仙人望汝久不归，珠花撩乱瑶海碧。",
            "当时同伴有飞鸾，雪浪掀天翻彩翼。",
            "世间千岁会重来，过眼不须寻鸟迹。"
        ],
        "title": "口占",
        "id": "12faf0bf-a9b5-4a66-b070-d491377b3289"
    },
    {
        "author": "邓肃",
        "paragraphs": [
            "北风于喁万窍号，落雪纷纷燖鹄毛。",
            "好向高堂护帷幕，新醪入脸殷春桃。",
            "居士何为嚣不顾，叩户长歌辞我去。",
            "行行逸兴高白云，千里江山入芒屦。",
            "问君无乃急所求，笑指南安作胜游。",
            "南安老师初不死，一闻消息即归休。",
            "嗟我平生污诗酒，未能赤脚走巖窦。",
            "在家自得忘家禅，托问老师印可否。"
        ],
        "title": "送李君上洞天",
        "id": "d7a26e33-5391-4765-9b10-cb55bf8bb697"
    },
    {
        "author": "邓肃",
        "paragraphs": [
            "君不见晋阳作垣期自固，中藏荻蒿劲箘簵。",
            "知音会遇张孟谈，安赵有才终一顾。",
            "人生会遇自有时，两股何须欲置锥。",
            "快将好景供诗酒，嗟嗟戚戚非男儿。"
        ],
        "title": "戏天启作时文",
        "id": "1b7852cf-3267-49fd-8819-80509af7ca72"
    },
    {
        "author": "邓肃",
        "paragraphs": [
            "天上楼成求俊笔，今古共嗟李长吉。",
            "那知施侯更可怜，只向人间二十一。",
            "平生疾恶端如仇，高视青衫气横秋。",
            "岂惟落笔动惊俗，政事入眼无全牛。",
            "汗血共期千里足，狂风忽已摧秀木。",
            "生前万事且置之，白头老母将焉属。",
            "管鲍交情我最深，讣来一恸几失音。",
            "相思通昔不作梦，对床蟋蟀更秋吟。"
        ],
        "title": "哭施叔异",
        "id": "03e8633a-946b-41f8-9c35-a34f37aa1bd4"
    },
    {
        "author": "邓肃",
        "paragraphs": [
            "万窍于喁北风烈，乌云贴地欲飞雪。",
            "醉乘一叶上玻璃，忽霁阴威行夜月。",
            "凤凰山头想大颠，芒鞋竹杖弄清泉。",
            "胸中得句自春色，散入草木腾云烟。",
            "安得今宵对挥麈，快然别作二岁语。",
            "遥知今吾非故吾，便当刻烛追风雨。"
        ],
        "title": "招成老",
        "id": "f22d581a-99de-4824-9673-cc2abc98cdfa"
    },
    {
        "author": "邓肃",
        "paragraphs": [
            "伯夷自甘首阳蕨，商臣不戴周日月。",
            "那知世人冷笑渠，却言冯道有全节。",
            "纷纷过眼万飞蚊，何如闭目日饮醇。",
            "议论不从流俗变，吾宗赖有谪仙人。",
            "谪仙品流居第一，射策王庭恣狂直。",
            "不知天上闻不闻，见说奸臣俱辟易。",
            "秋风鞭马衫蓝，一官聊渡试江南。",
            "羣从相从得髯尹，家学当须与剧谈。",
            "江南风月归诗酒，二陆相从真得友。",
            "无人肯伴栟榈狂，为我唤回脱帽张。"
        ],
        "title": "送成材",
        "id": "361de55c-4bcf-4426-8628-355083ff469f"
    },
    {
        "author": "邓肃",
        "paragraphs": [
            "羽檄星驰暴客起，西望烽烟无百里。",
            "夜半惊呼得渔舠，老稚相携三百指。",
            "蠖屈蛇盘破蓬底，忽欲骞身风刮耳。",
            "沙汀𫇢岸少依刘，万斛愁情空一洗。",
            "回思当年侍玉皇，禁垣夜直宫漏长。",
            "驱驰谁谓遽如许，客枕不安云水乡。",
            "前日蹇驴冲火烈，今此扁舟压残雪。",
            "隆暑祁寒欲少休，钲鼓迫人如地裂。",
            "草庐安得无卧龙，奉天政赖陆宣公。",
            "凭谁急呼人杰起，使我叩角歌尧风。"
        ],
        "title": "避贼引",
        "id": "3062d17f-c45d-4c4d-b360-7ea5e854e14e"
    },
    {
        "author": "邓肃",
        "paragraphs": [
            "平生论兵轻白起，端欲采芝追甪里。",
            "谁遣声名到人间，役役十年空血指。",
            "天狗堕地嗟未已，雷声屡迫君王耳。",
            "闽山今复暗旌旗，四望长安泪如洗。",
            "羨君好古慕羲皇，品流不减刘真长。",
            "舍我帡幪得甘寝，徬徨忽在无何乡。",
            "安得大明如火烈，坐令鼠辈消春雪。",
            "六合内外还桑田，干坤不容异姓裂。",
            "看君躣马如游龙，醉中脱帽造王公。",
            "高堂请志中兴事，吉甫作诵穆清风。"
        ],
        "title": "次韵师皋",
        "id": "d6493b01-a012-4103-8e86-662b8153e626"
    },
    {
        "author": "邓肃",
        "paragraphs": [
            "昴星下天扶汉德，长庚乃向开元谪。",
            "光芒相照数百年，一尊不得闻风月。",
            "何如今日出城闉，高堂共享无边春。",
            "风流皆在烟霞表，不数当年荀与陈。",
            "江湖我今方卷舌，君等上天环北极。",
            "箕斗虚名不必多，要斥旄头作顽石。"
        ],
        "title": "聚星行",
        "id": "7a9a0ccd-e0a9-4bf9-929d-056a6a15440a"
    },
    {
        "author": "邓肃",
        "paragraphs": [
            "渡头送君泛小舟，丝丝细雨织寒愁。",
            "自闻君来天亦喜，急扫阴霾霁九州。",
            "聚星高会古难续，也欲从君勤秉烛。",
            "期君指顾苏瓯闽，一笑春风不忍独。"
        ],
        "title": "寄李状元",
        "id": "b3e42ca3-4217-4500-bcc9-4bfacda8bf0b"
    },
    {
        "author": "邓肃",
        "paragraphs": [
            "我顷天上遭雷斥，万里南归弄泉石。",
            "惭愧张侯著眼看，诗卷光芒射奎壁。",
            "一朝逸气见眉间，浩歌依刘出闽山。",
            "渠今得客君得主，宁复回首更悲酸。",
            "阴雨初生腐草翼，破并行空夜的皪。",
            "何时归伴栟榈狂，一吐长虹贯白日。"
        ],
        "title": "送张巨源",
        "id": "ddb77361-ad32-4bd8-b4f6-5449f39910e9"
    },
    {
        "author": "邓肃",
        "paragraphs": [
            "火云烧空汗如雨，江北江南俱豺虎。",
            "君侯不顾溪山幽，鞭马一朝去莫御。",
            "挽君少竢秋风清，君言倚门有双亲。",
            "千里归从彩衣舞，死生不计万钟轻。",
            "过眼纷纷青与紫，颠倒重轻真可鄙。",
            "凭君天上整干坤，自古忠臣多孝子。"
        ],
        "title": "送吕友善",
        "id": "4c3d08f6-970e-47c0-a704-3977fb6f31c3"
    },
    {
        "author": "邓肃",
        "paragraphs": [
            "石壁巉巖惊鬼划，异草幽花锁春色。",
            "羣山迤逦不能高，突兀独磨霄汉碧。",
            "芒鞋千尺上崔嵬，手摘星辰脚底雷。",
            "拨破烟云得洞户，醉眼恐是天门开。",
            "入门嵯峨森紫玉，冷风吹面天香馥。",
            "箕踞胡床挥麈尾，万指未充空洞腹。",
            "我因避地访名山，扁舟夜渡沙溪寒。",
            "辛勤博此一笑喜，太平犹在水云间。",
            "猛将今无三角虎，狐狸昼号鳅鳝舞。",
            "灵巖知有老龙藏，挽出人间作霖雨。"
        ],
        "title": "黄杨巖",
        "id": "1609944b-e24f-4605-8181-b83da7b9cb37"
    },
    {
        "author": "邓肃",
        "paragraphs": [
            "黑云压山山欲颓，阿香推车震不开。",
            "广寒宫中珠径寸，狂风倾下九天来。",
            "高堂砰轰倒四壁，万瓦飞空如转石。",
            "灯火青荧不敢明，世间谁有胆三尺。",
            "年来蠢动敢争豪，鳅鳝起舞狐狸嗥。",
            "一振天威百怪息，夜半云收北极高。"
        ],
        "title": "雹",
        "id": "a2f1a0e4-f9ea-4e9d-8f43-a5a196359853"
    },
    {
        "author": "邓肃",
        "paragraphs": [
            "冷风吹海烟雾开，绣衣使者天上来。",
            "手持天书传天语，促起天下豪杰魁。",
            "下堂拜命汗如雨，上堂鸣鼓旌旄举。",
            "要令南国生清风，不辞马上蒸溽暑。",
            "平生直气高苍穹，四海草木闻威风。",
            "业以自任如伊尹，那使流言动周公。",
            "君臣今日机锋契，六十九州归重寄。",
            "屠龙事业警狗偷，谈笑定缚吴元济。",
            "功成上天相都俞，指呼瓦皪化华胥。",
            "日辟农桑三万里，二十四考书中书。",
            "我今流落穷吞纸，蟾蜍爬沙鞭不起。",
            "归欤自筑茅三间，为作野史书雄伟。"
        ],
        "title": "送李丞相四路宣抚",
        "id": "94a5e1e6-7d27-4832-aeed-b7a1f946eb68"
    },
    {
        "author": "邓肃",
        "paragraphs": [
            "前日雨如丝，缤纷杂朝雾。",
            "昨日雨如注，万壑争驰骛。",
            "今朝有霁色，作意在芒屦。",
            "那知复如倾，漫天飞瀑布。",
            "介休借车振苍穹，十八叶幡如火红。",
            "涛头起伏万银屋，河伯尽以山为宫。",
            "门前小艇疾飞鸿，挽我同趋急流中。",
            "人生如梦贵适意，乘此可食千头龙。",
            "醉中举杯谢舟子，口腹自营吁可鄙。",
            "不闻大禹不过门，血指为疏九年水。",
            "何如乘风拜张坚，唤取女娲来补天。",
            "坐令赤子脱鱼腹，六合内外还桑田。",
            "柳枝却下蛟龙约，谈笑支奇付铁索。",
            "异时天上敢惊呼，斥作人间铛折脚。"
        ],
        "title": "大水杂言",
        "id": "f937f579-7778-40eb-af2d-c4828523dd14"
    },
    {
        "author": "邓肃",
        "paragraphs": [
            "煤炱飞上天，沉沉三日雾。",
            "银河一压摧，狂雨恣横骛。",
            "我恐铁骑来，疾驰不纳屦。",
            "气豪如项羽，势猛似黥布。",
            "弥漫江海接高穹，石牛未洗血泥红。",
            "天吴八首真奇怪，咄嗟平地作银宫。",
            "我贫家火不星灶，赤脚灭没泥涂中。",
            "目断晓风生少女，又复茅檐飞白龙。",
            "惭愧北来王夫子，籍籍声名满都鄙。",
            "朝吟千赋暮千诗，松腴亦须枯海水。",
            "莫倚文章似孟坚，未用风流追乐天。",
            "且以光芒破阴晦，挽回日色到桑田。",
            "乐岁天公有严约，斥落旄头沉贯索。",
            "从公日醉三百杯，不怕西风动旗脚。"
        ],
        "title": "次韵王信州",
        "id": "6ec52e5c-8b33-4dee-a3da-6f03e8779262"
    },
    {
        "author": "邓肃",
        "paragraphs": [
            "我闻张微子，仰天能服雾。",
            "又闻填海神，挥鞭石欲骛。",
            "二子呼不来，登山自纠屦。",
            "雷鼓速云阵，忽忽千巖布。",
            "谁云九万隔高穹，玉女笑眼逼人红。",
            "银浦遂倾瓜蔓水，雪浪欲浮天梁宫。",
            "孤孙得糟时哺翁，汎汎浮家烟浪中。",
            "竞呼力士来西域，临江吹缩十丈龙。",
            "那知夏雨逢甲子，身如猪鸭不须鄙。",
            "赤松作此岂无谋，门生主兵渠主水。",
            "长江正欲截苻坚，夜亡智伯水如天。",
            "此功朝成暮可霁，便当对月饮青田。",
            "一雨从今十日约，要赓丰年入絃索。",
            "凭君唤取阿戎俱，笑上天门同软脚。"
        ],
        "tags": [
            "长江"
        ],
        "title": "再次韵",
        "id": "ff1c8af3-7fc4-4121-90d8-09975a7bc4bb"
    },
    {
        "author": "邓肃",
        "paragraphs": [
            "当时大镬四十石，馅粗如柱饼八尺。",
            "饱食起来舞金刚，挥戈天上驻斜日。",
            "底事年来到骨穷，炙蒲脯苔诳腹空。",
            "鬬牛一饭期五日，一半又听阇黎钟。",
            "啄腐吞腥将日削，天公作意殊不恶。",
            "十围渐化杨柳轻，因驭冷风上寥廓。"
        ],
        "title": "鼓腹谣",
        "id": "966e6266-4440-469c-a190-8a6be2213f0c"
    },
    {
        "author": "邓肃",
        "paragraphs": [
            "我心不转本非石，世路爬沙任退尺。",
            "杯酒高怀独未忘，只有三万六千日。",
            "原宪虽贫亦非穷，石发溪毛放筯空。",
            "已遣寸毫饱风月，安得高堂列鼎钟。",
            "明朝莫怕山如削，夹路花香破酒恶。",
            "世间得失竞鸡虫，一笑危岑天地廓。"
        ],
        "title": "次鼓腹谣元韵",
        "id": "24db2b19-f8e4-4a38-b59f-08dfe91f03bf"
    },
    {
        "author": "邓肃",
        "paragraphs": [
            "豪华相陵豆粥石，坐上珊瑚碎三尺。",
            "那知萧条洙泗间，灶火不星连七日。",
            "我生不复饯文穷，醉眼从来四海空。",
            "一饱便令百忧失，三合红陈等万钟。",
            "君家况有柳枝弱，客恶不容主人恶。",
            "造门果腹姑置之，杜陵寒眼凭君廓。"
        ],
        "title": "戏王子和",
        "id": "a0127ed3-43a1-489e-953c-0d63cf71f3e9"
    },
    {
        "author": "邓肃",
        "paragraphs": [
            "东坡不恋二千石，却羨黄州芋径尺。",
            "一饱何妨作许难，千古光芒贯白日。",
            "我生不暇哭途穷，入户青钱转手空。",
            "肉食不容久青琐，齿牢但可叩天钟。",
            "许侯诗成谢斲削，飞流来洗徐凝恶。",
            "开缄百里已生春，九州更赖此心廓。"
        ],
        "title": "鼓腹谣谢许令",
        "id": "6561cd39-3aae-44bc-b97f-cce834c6ac62"
    },
    {
        "author": "邓肃",
        "paragraphs": [
            "前日雨声如陨石，昨日风狂退六鹢。",
            "荔子吐华漫如云，结实定知无十一。",
            "南来无以慰愁煎，端期一饱果中仙。",
            "山头看花日千转，默想香味空流涎。",
            "事类翻羹慎勿恤，风雨在天非人力。",
            "要及丰年天下同，那为海邦私一物。"
        ],
        "title": "风雨损荔子",
        "id": "94672eb3-030e-46f8-bd3a-69fecdbf886c"
    },
    {
        "author": "邓肃",
        "paragraphs": [
            "马上衣衫涴尘土，敛板权门腰伛偻。",
            "冷风天上呼不来，厚颜如甲汗如雨。",
            "星郎高韵凌云烟，天籁唤归酌流泉。",
            "人间热恼醺不到，亭上鹤衣飘欲仙。",
            "君方醉乐人愁绝，何如御此登天阙。",
            "叩天借取衣上风，吹下九州作春色。"
        ],
        "title": "题吹衣亭",
        "id": "21641b78-05c5-47c2-b9cc-2ccda2f01abc"
    },
    {
        "author": "邓肃",
        "paragraphs": [
            "兰桡𫇢岸雷霆骇，疾雨狂风欲翻海。",
            "吾人作意水石间，素志岂因风雨改。",
            "悟适当如未悟人，衡山不知为开云。",
            "鲁阳莫试挥戈手，郭泰何妨垫角巾。",
            "山僧导我飞芒屦，要看渠师得道处。",
            "雪喷鼎烹一斥回，千古涧流不东注。",
            "我笑老师太豪雄，故令鬼物窥吾踪。",
            "安得廓然无圣解，苍崖依旧飞白龙。"
        ],
        "tags": [
            "衡山"
        ],
        "title": "游鼓山",
        "id": "38702bd7-83ec-4605-95ff-b712166b97a9"
    },
    {
        "author": "邓肃",
        "paragraphs": [
            "我顷诗成准敕恶，寒江夜度秋萧索。",
            "曳杖从师得摩尼，洗空愁肠天地廓。",
            "年来狂妄婴逆鳞，去国三秋又出奔。",
            "隔墙后得绨袍旧，一笑唤回逆旅春。",
            "我心不转嗟匪石，方壮两遭天上斥。",
            "处处逢君道价高，万指方袍趋法席。",
            "白云天下妙林泉，看君又作新法缘。",
            "傥能容此无归客，便当结社追白莲。"
        ],
        "title": "别珠公",
        "id": "9804eccd-b6fb-4ce6-94ef-3c9cf101348e"
    },
    {
        "author": "邓肃",
        "paragraphs": [
            "狄犬夜吠夷门月，干坤易位人泣血。",
            "那知千官舞蹈回，马上洋洋面不热。",
            "许侯逆风敢孤骞，黄金围腰挽不前。",
            "大明升天狐兔遯，再拜丹墀吾节全。",
            "我时上天恣狂直，权臣舌端飞霹雳。",
            "当时陷穽皆交游，侯独临存真铁石。",
            "此来邂逅一笑间，夜倾闽酒赤如丹。",
            "胸中磊块浇未下，征旆匆匆又吴山。",
            "山前鲛鳄翻平陆，杀人如麻未充腹。",
            "凭君仗剑追祖风，坐令四海桑田复。"
        ],
        "title": "送许丈赴行在",
        "id": "baf692be-52eb-4640-89b7-ae240af5a5e0"
    },
    {
        "author": "邓肃",
        "paragraphs": [
            "挥鞭冲晓露，归鞍载夕阳。",
            "一日复一日，不见御袍黄。",
            "左衽须文绣，毡车奉珪璋。",
            "作意礼乐盛，而乃访毛嫱。",
            "上皇袭太平，珍怪乘四方。",
            "奇器惊鬼划，舞要欲云翔。",
            "端为大盗积，万里来贪狼。",
            "文移急星火，搜抉到毫芒。",
            "伐柯则不远，吾道其复昌。",
            "君看天宇间，紫微已辉光。",
            "躣马今朝去，定拜御炉香。",
            "恶衣供禹御，茅茨覆尧堂。",
            "为邦消底物，人心归则王。"
        ],
        "title": "后迎驾行",
        "id": "7f625cf6-e3d8-4810-afb1-8c618c9f9ce0"
    },
    {
        "author": "邓肃",
        "paragraphs": [
            "点额万里归，兀坐冷如水。",
            "惭愧北阮贤，为余欣设醴。",
            "既邀折槛朱，仍约骑鲸李。",
            "人乳已方丈，清歌迟皓齿。",
            "那知事大谬，反误占食指。",
            "得鹿傥是梦，翻羹得无鬼。",
            "我生饮红裙，万事空一洗。",
            "所失如猬毛，岂惟一饭耳。",
            "端恐荀陈会，自此参辰矣。",
            "凭公反高阳，勿专兰亭美。",
            "主人或素餐，苏晋端可拟。",
            "何妨具大烹，肉食从客鄙。"
        ],
        "title": "邓成彦邀李益之朱乔年及某一饭适忌日无侑觞者遂迟明日成彦偶在式假以食素谢吾三人朱且行仆因以诗促之",
        "id": "ec7ca55f-9f2d-467b-bc40-155167b212d7"
    },
    {
        "author": "邓肃",
        "paragraphs": [
            "我涉江东路，平地雪盈尺。",
            "明日登芙蓉，晴天开晓日。",
            "朅自婺源来，阴雨连朝夕。",
            "瘦马逼云际，又断檐间滴。",
            "顾我亦何人，市朝欲扫迹。",
            "平生诗酒交，落井仍下石。",
            "那知涉畏途，乃烦造化力。",
            "要知万里行，人谪非天谪。",
            "衡云霁韩愈，海市呈苏轼。",
            "君知此理不，鬼物护狂直。"
        ],
        "title": "偶成",
        "id": "f41bbcf7-0494-473f-a333-adf21fcba8ac"
    },
    {
        "author": "邓肃",
        "paragraphs": [
            "妾身如暮云，阴霾愁渐浓。",
            "郎来如晓色，日高云自空。",
            "晓色未应夜，愁云不可重。",
            "会持一杯酒，举室生春风。"
        ],
        "title": "古意三首  其一",
        "id": "7f94d85a-adad-456c-8b93-5c676724fa6f"
    },
    {
        "author": "邓肃",
        "paragraphs": [
            "妾心如寒梅，随郎遍江东。",
            "妾身如飞雪，知落何亭中。",
            "雪花故清绝，何人能击节。",
            "梅花岁岁春，千秋香不灭。"
        ],
        "title": "古意三首  其二",
        "id": "d072958a-5bb3-49c7-9629-93cfa340d630"
    },
    {
        "author": "邓肃",
        "paragraphs": [
            "妾如傍篱菊，不肯嫁春风。",
            "郎如出谷莺，飞鸣醉乱红。",
            "乱红有何好，风雨一夕空。",
            "菊英虽枯淡，不愁霜露浓。"
        ],
        "title": "古意三首  其三",
        "id": "3528c0dd-5c5e-448b-9afd-3d71b21f60f6"
    },
    {
        "author": "邓肃",
        "paragraphs": [
            "陶朱防狡兔，渭滨兆非熊。",
            "先生但钓月，君王友不从。",
            "我昔访其迹，溪光磨青铜。",
            "呼公公不应，天籁自号空。",
            "何人知此景，携归梵王宫。",
            "乃知夜半力，端在寸毫中。"
        ],
        "title": "观子陵画像",
        "id": "06a2ed94-483c-4b36-948e-eb5124656712"
    },
    {
        "author": "邓肃",
        "paragraphs": [
            "青青门外竹，练练涧中流。",
            "水竹自相激，天壤无炎洲。",
            "我友有高韵，来为扶策游。",
            "氛埃飞不到，轩窗寸寸秋。",
            "高文穿天心，细字编蝇头。",
            "气豪欲骑月，志锐定焚舟。",
            "我来初过雨，衣衫空翠浮。",
            "平生百斛尘，一洗空不留。",
            "归来短檠下，清风入梦幽。",
            "不知白莲社，肯容灵运不。"
        ],
        "title": "谒南斋诸友",
        "id": "62a29395-661d-4e7c-9064-d66e112c17e8"
    },
    {
        "author": "邓肃",
        "paragraphs": [
            "沙溪清可啜，远山翠欲流。",
            "翩然航一苇，浩歌入芦洲。",
            "高堂上木杪，幽人事胜游。",
            "但足箪瓢乐，不知天地秋。",
            "我笔嗟无口，冥搜空掉头。",
            "何如三才杰，等是济川舟。",
            "开卷腾光怪，天上卿云浮。",
            "阿云又嗣音，吾砚不欲留。",
            "平生浪诗声，寒虫号清幽。",
            "已对狂道士，从此敢吟不。"
        ],
        "title": "再用南斋韵谢",
        "id": "53ced583-a14c-4a77-a142-04d127963a33"
    },
    {
        "author": "邓肃",
        "paragraphs": [
            "维舟古木阴，故人能倒屣。",
            "相携步高阁，千尺夸雄伟。",
            "雨余天气清，宇宙空如洗。",
            "对面碧玉峰，去天不盈咫。",
            "凭栏一超然，欲抟九万里。",
            "下视嚣尘间，蠢蠢鱼虫耳。",
            "平生浪自苦，马上肉消髀。",
            "匆匆欲何之，烧香更隐几。",
            "入夜寂无人，波声栏下起。",
            "坐觉非尘寰，雷霆生脚底。"
        ],
        "title": "登妙峰阁",
        "id": "f5cde4ad-4b2d-4da1-aecf-ada23a28fae1"
    },
    {
        "author": "邓肃",
        "paragraphs": [
            "草木得新露，袭人吹冷香。",
            "泉水夜相激，衾枕自清凉。",
            "我携谪仙人，眉目秀而长。",
            "高怀洗尘累，抵掌论老庄。",
            "若人不世有，此景那可忘。",
            "终当跨皓鹤，同作云间翔。"
        ],
        "title": "游东山",
        "id": "694ef384-9a97-4a70-ab82-52e26f5393fa"
    },
    {
        "author": "邓肃",
        "paragraphs": [
            "苍苍九万里，拍塞雨天葩。",
            "云际在天上，我去更携家。",
            "不知山高低，晶荧浩无涯。",
            "回头见侍香，濛濛隔琼花。"
        ],
        "title": "云际岭",
        "id": "81cbbc18-5f3b-42fb-89f4-6cc322a0f854"
    },
    {
        "author": "邓肃",
        "paragraphs": [
            "丹霞脩何行，天花雨红英。",
            "草莽化金碧，宴坐十年成。",
            "落笔多奇语，酬唱皆名卿。",
            "微言寄祸福，无心天籁鸣。",
            "顷年来七峰，见我眼增明。",
            "西来的的意，一语贯三乘。",
            "坐令尘土人，弹指悟无生。",
            "别来今许久，夜梦飞爽灵。",
            "新诗忽入手，春风死草萌。",
            "公以慧生定，我自明而诚。",
            "相望虽千里，秋风共一清。",
            "去去勿作念，明鉴无将迎。"
        ],
        "title": "谢丹霞老师",
        "id": "b191d0f9-e9ec-493f-a2c1-600017c325a4"
    },
    {
        "author": "邓肃",
        "paragraphs": [
            "前年十月间，胡兵满大梁。",
            "小臣阻天对，血涕夜霑裳。",
            "去年十月间，左省谪征商。",
            "扁舟归无处，江浙俱豺狼。",
            "今年十月间，叛卒起南方。",
            "官兵且二万，一旦忽已亡。",
            "一身幸无责，奉亲走穷荒。",
            "天宇如许大，八口无处藏。",
            "空山四十日，画饼诳饥肠。",
            "朅来古招提，和气霭脩廊。",
            "迎门有禅伯，梵行照穹苍。",
            "却念客无归，烧猪饭苏郎。",
            "方袍二百指，祖灯其复光。",
            "中有护法人，义气干天枪。",
            "倒床得甘寝，不知冬夜长。",
            "明朝曹夫子，破浪飞危樯。",
            "入门郁春色，满船载琼浆。",
            "高谈惊霹雳，佳句刻琳琅。",
            "那知奔窜中，一乐得未尝。",
            "何当扫阴雪，四海共春阳。",
            "便携我辈人，浩歌归醉乡。",
            "世事如奕棋，臧否均亡羊。",
            "蓑衣可钓月，底处是金章。"
        ],
        "title": "玉山避寇",
        "id": "4fdc47a2-1ead-4491-aa11-b989985be4a7"
    },
    {
        "author": "邓肃",
        "paragraphs": [
            "道山文章伯，杖履作幽栖。",
            "笔砚为戏事，业落翻墨螭。",
            "平生百万言，定相初不离。",
            "更怜世间士，尘网深相闱。",
            "笑踵双林辙，誓破万夫疑。",
            "八面列神王，剑戟森携持。",
            "怒目干龙宫，机缄绝谋惟。",
            "佛语浩无际，天地如可弥。",
            "笑谈一转毕，璿玑时未移。",
            "见者皆了了，钝根化神机。",
            "不然分三藏，谁能俱不遗。",
            "白头鉆故纸，底是出头时。",
            "此恩今欲报，四顾将谁依。",
            "在佛本无说，于公亦何为。",
            "珍重谪仙人，登山力未疲。",
            "天涯渺万里，著处即为归。",
            "随缘作赞叹，妙语何奇奇。",
            "置之天壤间，千古无敢非。",
            "我生多肉障，烦公示宝篦。",
            "请作一言蔽，牟尼即仲尼。"
        ],
        "title": "次韵李舍人",
        "id": "22d0b5f6-2160-4eb3-82cf-0e962bd1464e"
    },
    {
        "author": "邓肃",
        "paragraphs": [
            "晴云耸奇峰，烈日破昏雾。",
            "谪仙有行色，朋僚伤远送。",
            "嗟哉君子人，簿书久倥偬。",
            "文星应长庚，劲气模䗖蝀。",
            "幡然玉京去，伫听朝阳凤。",
            "巖野岂能留，端肖高宗梦。"
        ],
        "title": "送李司录西赴",
        "id": "905a18f6-91f0-437f-bc75-9bf03af8bbaa"
    },
    {
        "author": "邓肃",
        "paragraphs": [
            "俯仰天地间，纷纷尘垢耳。",
            "市井与山林，累人均一体。",
            "有真故有妄，无彼那取此。",
            "谓是为尘外，政应在尘里。",
            "凭师一埽空，六尘不用洗。",
            "渊默即雷声，万川同一水。"
        ],
        "title": "尘外堂",
        "id": "4c2a0a2d-501e-4b01-a66d-07e12b204d21"
    },
    {
        "author": "邓肃",
        "paragraphs": [
            "寸草春未报，秋风树不停。",
            "三年真忽尔，过隙白驹奔。",
            "庐坟吾岂敢，北堂有老人。",
            "作庵居释子，佛事勤朝昏。",
            "太史怜此意，高额揭显亲。",
            "梁间垂玉筯，壁上霭飞云。",
            "顾我何为者，传家空一经。",
            "栖迟已三十，寒灯尚短檠。",
            "北辕将适楚，捩手或翻羹。",
            "那能为亲显，只可充添丁。",
            "但念我先人，白首困飘零。",
            "射策不逢赏，青衫脱王庭。",
            "今焉逢太史，发挥身后名。",
            "坐令九泉下，冷骨复生春。",
            "显扬政在此，松楸万世荣。",
            "作诗敢论报，欲为肌上铭。"
        ],
        "title": "谢李舍人题额",
        "id": "7d6c9204-ffc5-4996-b807-84e8762fbfa8"
    },
    {
        "author": "邓肃",
        "paragraphs": [
            "凉天夜无云，寒江秋更碧。",
            "冷照月华中，水天同一色。",
            "画船渺中流，三更羣动寂。",
            "清风远相随，芦花秋瑟瑟。",
            "近山得桂香，隔烟起渔笛。",
            "楼台半有无，疑是化人国。",
            "我生本无事，钓竿勤水石。",
            "今宵更可人，仍侍君子侧。",
            "浪登元礼舟，本非谪仙敌。",
            "敛手看挥毫，光芒腾万尺。"
        ],
        "title": "陪李梁溪游泛碧",
        "id": "8ba4f095-2e0a-4ee5-a2c3-08f779aafa08"
    },
    {
        "author": "邓肃",
        "paragraphs": [
            "乞食自王城，骏笔挥万纸。",
            "开缄动心目，忽忽龙蛇起。",
            "便可老烟霞，声价日千里。",
            "那知未满意，更访栟榈子。",
            "栟榈亦何人，是心如灰死。",
            "恶语满人间，春风自桃李。",
            "凭君一笑挥，万事空一洗。",
            "但了风动幡，在处针投水。",
            "愿将广长舌，语出亦糠粃。",
            "回到我辈人，政堪覆酱耳。"
        ],
        "title": "本上人",
        "id": "d152756d-b67a-47f6-91b2-6fa6372b4a8c"
    },
    {
        "author": "邓肃",
        "paragraphs": [
            "我瓠非五石，安能枵不用。",
            "但恃少年气，未肯就羁鞚。",
            "越人已断发，章甫浪出宋。",
            "何如子建文，脱口人争讽。",
            "笑示善者机，绮语时一弄。",
            "妙竟秘不传，尺管阁云梦。",
            "固应羞芹藻，清明奴隶共。",
            "明年鬰梧桐，定作喈喈凤。",
            "归来访原宪，慎毋学子贡。",
            "故人犹未病，反己能求中。"
        ],
        "title": "和作哲送令德",
        "id": "9c009a31-5759-4264-86af-664202c37b94"
    },
    {
        "author": "邓肃",
        "paragraphs": [
            "客食突不黔，马上肉消髀。",
            "所得知几何，此生亦茅靡。",
            "何如丰巖公，一室万缘止。",
            "竹林能清幽，巖窦富奇伟。",
            "关门寂无人，烧香坐隐几。",
            "今年忽猿惊，杖屦数百里。",
            "持此凝宴坐，老师一启齿。",
            "我岂死灰如，春风吹不起。",
            "请君看九渊，止水即一洗。"
        ],
        "title": "宴坐轩",
        "id": "cb14784f-26a4-4c81-9202-708cd2510e08"
    },
    {
        "author": "邓肃",
        "paragraphs": [
            "寓形天宇间，一枝慎所处。",
            "到眼无溪山，堆胸自尘土。",
            "陈子作舫斋，端能世外趣。",
            "笑傲风波境，恬无风波虑。",
            "循本鱼可观，灰心鸥自舞。",
            "风景虽可人，公乎聊四顾。",
            "纷纷逐末流，谁援沉迷苦。",
            "吾事在济川，慎勿五湖去。"
        ],
        "title": "舫斋",
        "id": "81a452b9-6e4c-4aec-bfb0-0671a6f704d7"
    },
    {
        "author": "邓肃",
        "paragraphs": [
            "秋江十日雨，破浪飞危樯。",
            "恍如在天上，万顷烟茫茫。",
            "狂风自南来，桂华雨新黄。",
            "停杯不须饮，且饮空中香。",
            "平生四海心，老大愧周郎。",
            "聊复随孺子，解缨濯沧浪。",
            "北斗挹酒浆，天孙织衣裳。",
            "乘兴拏舟去，一笑上银潢。"
        ],
        "title": "泛舟示子",
        "id": "79a57551-105e-41ec-a189-4d5f36f00b1e"
    },
    {
        "author": "邓肃",
        "paragraphs": [
            "世人无远韵，挟策干浮云。",
            "识字仅有数，得志无短檠。",
            "太丘妙家法，不肯卤耕耘。",
            "藏书浩无际，兀坐观沧溟。",
            "寒陋鄙李邕，假书勤朝昏。",
            "过眼如杜甫，散为笔下神。",
            "一家今四杰，射策到王庭。",
            "自视犹细事，家塾方讨论。",
            "嗟我未闻道，政作鉆纸蝇。",
            "会同阿戎去，从公问斲轮。"
        ],
        "title": "万卷堂",
        "id": "cdf35487-e4d0-4ac5-86b7-3a4b167fbdcb"
    },
    {
        "author": "邓肃",
        "paragraphs": [
            "朔风夜号空，于喁几枝木。",
            "深山自春色，芳草不凋绿。",
            "朋来得佳游，招提藏翠麓。",
            "新酒赤如丹，竹萌肥胜肉。",
            "一醉出门去，缺月挂脩竹。",
            "归路沙溪浅，危桥践寒玉。",
            "夜过渭滨居，门庭故不俗。",
            "对坐寂无语，泉声如击筑。",
            "宗盟更可人，相邀勤秉烛。",
            "开缄得捷音，豺狼俱面北。",
            "回棹今可矣，赏心嗟未足。",
            "西去有奇巖，佳名配王屋。",
            "箕踞列十人，未充空洞腹。",
            "更约林宗俱，来伴白云宿。"
        ],
        "title": "过黄杨巖",
        "id": "6dc0ca8b-7b9b-479c-af61-cb38b09e6ff4"
    },
    {
        "author": "邓肃",
        "paragraphs": [
            "谷雨已十日，不散阴云顽。",
            "夜风翼腐草，借光蒲苇间。",
            "往来自相照，似欣天地宽。",
            "何时东方白，红日开云端。"
        ],
        "title": "飞萤",
        "id": "e640c978-c799-4d1e-9383-5bdb06db8c84"
    },
    {
        "author": "邓肃",
        "paragraphs": [
            "我昔少年日，气与风雷壮。",
            "一言既不合，掉头归望望。",
            "誓将老烟霞，叩角耕闲旷。",
            "一日烦干旌，叩天舒孟浪。",
            "自譬舟一叶，沙溪春荡漾。",
            "百川傥已东，吾力那能障。",
            "尚赖天地宽，未即崇山放。",
            "栟榈付冷居，乃为世所长。",
            "老妻画纸棋，赤脚沽村酿。",
            "醉起舞彩衣，吾道颇休畅。",
            "人杰又鼎来，不怕供诗帐。",
            "酬唱激清风，洗空烟雨瘴。",
            "故人化鹤仙，穹庐共悽怆。",
            "生还义更高，裹饭远相饷。",
            "演山见长庚，醉眼不敢仰。",
            "便结骑鲸游，不知飞燕谤。",
            "兰亭最后来，德齿均所尚。",
            "伤时虽慷慨，论事尤倜傥。",
            "杯酒七峰下，逸思九天上。",
            "万事俱可人，祇欠蛾眉唱。"
        ],
        "title": "次韵王信州古风",
        "id": "da66ca94-6e4e-4638-a1e6-73a8cb435574"
    },
    {
        "author": "邓肃",
        "paragraphs": [
            "四海王信州，志气老益壮。",
            "家学九夷闻，人物万夫望。",
            "若使在庙堂，天下无怨旷。",
            "胡为一叶舟，也泛闽溪浪。",
            "顾余真断梗，江淮付摇漾。",
            "逢人辄倾倒，涉世无隄障。",
            "既念越人瘠，仍欲郑声放。",
            "斥下九天来，宜似幽怪长。",
            "邂逅忽相逢，琥珀倾新酿。",
            "大急赓歌诗，胸臆赖舒畅。",
            "我语无余韵，日书甲乙帐。",
            "得君驱鳄手，不忧潮阳瘴。",
            "三年去国心，海隅日悽怆。",
            "东家久不燔，稚子将无饷。",
            "诗成皆置之，万事吾不仰。",
            "那复思重裘，区区欲止谤。",
            "明朝更可人，芒鞋穷好尚。",
            "遥知翠微中，高谈得纵傥。",
            "至乐曲糵间，虚名钟鼎上。",
            "轻重不须论，杯行且酬唱。"
        ],
        "title": "再次韵谢之  其一",
        "id": "50e25c3f-8f94-40e9-ae65-11564b927190"
    },
    {
        "author": "邓肃",
        "paragraphs": [
            "昌黎论佛骨，南行气亦壮。",
            "献书请镂玉，却起北归望。",
            "香山最风流，诗酒事夷旷。",
            "那知闻琵琶，泪溅九江浪。",
            "此身苦海中，风波随荡漾。",
            "妄见分南北，无乃眼中障。",
            "嗟我果何人，楚狂本天放。",
            "外物不须论，有身今已长。",
            "斥归水云乡，日醉莲花酿。",
            "茗饮过陆羽，禅悦得文畅。",
            "安此更何求，万里脱毡帐。",
            "死生则置之，北邙岂俱瘴。",
            "使君怜我愚，了无逐客怆。",
            "谓我耕白云，不独齐眉饷。",
            "诗来觅欢处，光芒不可仰。",
            "欲醉桃李春，那忧贝锦谤。",
            "赤脚敢云无，社舞非时尚。",
            "侯门列蛾眉，一见吾其傥。",
            "抛砖此当先，积薪君在上。",
            "更为李与苏，两家按新唱。"
        ],
        "title": "再次韵谢之  其二",
        "id": "404cfeba-f241-4c0e-bbd4-1ef3dfa2592c"
    },
    {
        "author": "邓肃",
        "paragraphs": [
            "虱卜虽萧条，虎筮固豪壮。",
            "要皆有得失，未息胸中望。",
            "那知方寸地，太空等虚旷。",
            "川逝水不流，石高风自浪。",
            "郑五相府荣，谢三渔舟漾。",
            "穷达安在哉，但瞒肉眼障。",
            "鼓瑟铿尔舍，扶杖曝然放。",
            "在我本不亏，底处更求长。",
            "独挂百钱游，无人捉私酿。",
            "醉归一腹春，满纸挥琴畅。",
            "珍重江左王，德卲宜绛帐。",
            "天遣千里来，不顾闽山瘴。",
            "人言臭味同，政可慰悽怆。",
            "谁知金玉予，诗成即相饷。",
            "笔力到天心，开卷人争仰。",
            "但勿赋兔葵，小儿易生谤。",
            "献之诗更奇，句法晋宋尚。",
            "从渠得精深，嗟余真恍傥。",
            "何当日相从，烦君更语上。",
            "径追太古风，三叹聊十唱。"
        ],
        "title": "第四章兼简其子",
        "id": "61f978d6-4f95-4df2-8044-c4f9c44dce6a"
    },
    {
        "author": "邓肃",
        "paragraphs": [
            "荔子有佳品，乃在府城东。",
            "我来方秀发，黄云几万重。",
            "遥知香味色，已具碎花中。",
            "凭栏一念足，不食意自充。",
            "人世如梦耳，当体色即空。",
            "谓是为真实，便可侑千钟。",
            "谓是为非实，真饱亦何从。",
            "虚实两无有，楼高雨濛濛。"
        ],
        "title": "荔子",
        "id": "47d1189b-efc3-49ef-981c-268a5441370a"
    },
    {
        "author": "邓肃",
        "paragraphs": [
            "大禹不到处，石壁谁凿开。",
            "云端欲相搏，飞出白云来。",
            "余沫乱飞雪，雄声敌春雷。",
            "溯流涌百尺，银山陟崔嵬。",
            "顾我虽逐客，解雨已春回。",
            "嗟此天尽处，胡为乎来哉。",
            "萱堂有垂白，蓬室纷提孩。",
            "内外三百指，奔窜若为怀。",
            "我疑云水间，亦有天下才。",
            "何时日三锡，一振纪律颓。",
            "羲和傥中天，六合无氛埃。",
            "鼠壤与蚁穴，不风当自摧。",
            "坐令陋巷中，依旧乐颜回。",
            "亦能书夷狄，朝会叩天阶。"
        ],
        "title": "避地山谷",
        "id": "f71699ca-d2a7-4a87-a0b3-4166017e911b"
    },
    {
        "author": "邓肃",
        "paragraphs": [
            "胜游出林杪，参天仅一分。",
            "从君如附骥，顾我愿为云。",
            "野色连空碧，幽香袭露薰。",
            "耦耕当卜此，横笛夜相闻。"
        ],
        "title": "次韵王信州游栖云",
        "id": "2802af48-2e5c-40bd-b074-069703ec61f6"
    },
    {
        "author": "释正觉",
        "paragraphs": [
            "易外家风未兆时，三更黑马上乌鸡。",
            "而今拨转机轮也，刹刹尘尘更是谁。"
        ],
        "title": "偈颂七十八首  其一",
        "id": "a7c14835-3093-408b-a714-68fcf93708a2"
    },
    {
        "author": "释正觉",
        "paragraphs": [
            "同声相应，同气相求。",
            "同风千里，不隔丝头。",
            "脱尽情尘消息在，芦花江上月明秋。"
        ],
        "title": "偈颂七十八首  其二",
        "id": "98748fa5-aff1-44f9-8fc7-d1c2b9ea4459"
    },
    {
        "author": "释正觉",
        "paragraphs": [
            "山云冉冉，江水茫茫。",
            "正不居位，偏不涉傍。",
            "显而不露，隐而弥彰。",
            "猿啼古木音声急，鹤宿枯松梦寐长。"
        ],
        "title": "偈颂七十八首  其三",
        "id": "8211710b-193b-4eee-9270-944211198559"
    },
    {
        "author": "释正觉",
        "paragraphs": [
            "朔风作寒色，爱日流恩光。",
            "处处相逢遇，明明不覆藏。",
            "山河无隔越，草木尽敷扬。",
            "刹说众生说，毗卢舌广长。"
        ],
        "title": "偈颂七十八首  其四",
        "id": "099f57c8-5486-4ab9-bf19-a513bcfb719f"
    },
    {
        "author": "释正觉",
        "paragraphs": [
            "十五日已前，有口说不得。",
            "十五日已后，无心却自然。",
            "正当十五日，云笼无缝袄，花笑不萌枝。"
        ],
        "title": "偈颂七十八首  其五",
        "id": "87c5408b-29ae-40b5-bf31-6218924d62f6"
    },
    {
        "author": "释正觉",
        "paragraphs": [
            "一亘清虚夜正央，桂宫老兔冷喷霜。",
            "混融明暗无分处，谁辨个中偏正方。"
        ],
        "title": "偈颂七十八首  其六",
        "id": "16e3efc9-20ef-462d-b31c-4581bdf35d1c"
    },
    {
        "author": "释正觉",
        "paragraphs": [
            "明明百草头，明明祖师意。",
            "于佗未尝一，于我未尝异。"
        ],
        "title": "偈颂七十八首  其七",
        "id": "30b2e054-db69-4eed-bf89-61775ce93c2f"
    },
    {
        "author": "释正觉",
        "paragraphs": [
            "丙丁童子来求火，南海波斯鼻孔大。",
            "狤獠舌头会者难，直下而今照得破。",
            "照得破，没功过。",
            "知你被底穿，曾与同床卧。",
            "廉纤脱尽旧时疑，杯影蛇絃留再坐。"
        ],
        "title": "偈颂七十八首  其八",
        "id": "4ea0fa8a-4111-4043-9cdb-af2c91c5490e"
    },
    {
        "author": "释正觉",
        "paragraphs": [
            "心不自心始是心，眼不见眼始是眼。",
            "堂堂无影迹，历历绝思惟。",
            "明满环中，兔怀夜月。",
            "翠横海上，犀晕秋山。",
            "直须及尽玄微，始解承当底事。"
        ],
        "title": "偈颂七十八首  其九",
        "id": "6d805936-5d15-4bbb-8623-2046a258aff3"
    },
    {
        "author": "释正觉",
        "paragraphs": [
            "一不是，二不成。",
            "介然独立，法尔双行。",
            "柳线渐摇风力嫩，草针齐上烧痕青。",
            "一点灵光普天地，更嫌何处不分明。",
            "闲里摸著鼻孔，忙时换却眼睛。"
        ],
        "title": "偈颂七十八首  其一○",
        "id": "baa99d42-29fc-4c3a-b4b2-d2e2aa00d0d4"
    },
    {
        "author": "释正觉",
        "paragraphs": [
            "半夜谁传无尽灯，黄梅席上许卢能。",
            "虚明自照非心力，分付丛林了事僧。"
        ],
        "title": "偈颂七十八首  其一一",
        "id": "a6e4803a-8141-4d81-9eca-8adf9068eab8"
    },
    {
        "author": "释正觉",
        "paragraphs": [
            "习习春风，丝丝春雨。",
            "一等沾濡，十方周普。",
            "甘草得之甜，黄连得之苦。",
            "天意发丛林，檐声闹窗户。",
            "古德尝云己不迷，等闲教坏人男女。"
        ],
        "title": "偈颂七十八首  其一二",
        "id": "048fec7f-09d4-4ae0-8056-8ddaf08e3390"
    },
    {
        "author": "释正觉",
        "paragraphs": [
            "法界无尘心月圆，本光还照未萌前。",
            "而今直下分明去，犹较南泉二十年。"
        ],
        "title": "偈颂七十八首  其一三",
        "id": "49e33a3d-3680-4709-b79d-72ad57975fe9"
    },
    {
        "author": "释正觉",
        "paragraphs": [
            "心不能缘，口不能议。",
            "直须退步荷担，切忌当头触讳。",
            "风月寒清古渡头，夜船拨转琉璃地。"
        ],
        "title": "偈颂七十八首  其一四",
        "id": "4d8d301d-809f-4e84-8152-1cfa47c81460"
    },
    {
        "author": "释正觉",
        "paragraphs": [
            "青山白云父，白云青山儿。",
            "白云终日倚，青山总不知。"
        ],
        "title": "偈颂七十八首  其一五",
        "id": "8ee14104-4632-4225-a2fb-0cfe0d5bc93e"
    },
    {
        "author": "释正觉",
        "paragraphs": [
            "当生不生，借光现三十六应。",
            "当灭不灭，忘照摄千百亿身。",
            "祇如绝去，来无动静。"
        ],
        "title": "偈颂七十八首  其一六",
        "id": "fe35dbcf-af88-48cf-88dd-189f47f02f57"
    },
    {
        "author": "释正觉",
        "paragraphs": [
            "云敛长空风日和，太平樵牧共高歌。",
            "衲僧饭饱无佗事，密密机前弄玉梭。"
        ],
        "title": "偈颂七十八首  其一七",
        "id": "4ff19e50-68b9-480f-a76d-5c949a6922be"
    },
    {
        "author": "释正觉",
        "paragraphs": [
            "谁将活眼窥空劫，我道宗枝染浩春。",
            "头角峥嵘藏不得，青原门下有祥麟。"
        ],
        "title": "偈颂七十八首  其一八",
        "id": "1876f56b-2b63-4f0d-a44c-301cd116e3a2"
    },
    {
        "author": "释正觉",
        "paragraphs": [
            "寥寥无异辙，密密去玄功。",
            "月转芦花岸，水秋吞太空。",
            "欲识诞生王子父，鹤腾霄汉出银笼。"
        ],
        "title": "偈颂七十八首  其一九",
        "id": "b00f2176-a3cc-4bb6-b264-5534051cfb5f"
    },
    {
        "author": "释正觉",
        "paragraphs": [
            "百骸俱溃散，一物镇长灵。",
            "白云功尽青山秀，青山路转白云迎。",
            "不曾死，不曾生。",
            "金绳拽转泥牛鼻，半夜驱来海上耕。"
        ],
        "title": "偈颂七十八首  其二○",
        "id": "d8656902-cb97-46d2-bf66-44c4f02a1de9"
    },
    {
        "author": "释正觉",
        "paragraphs": [
            "一言尽十方，万卷该不得。",
            "一步周八絃，驷马追不及。"
        ],
        "title": "偈颂七十八首  其二一",
        "id": "6889602f-62d9-4678-b1bf-65d1c2fcab0d"
    },
    {
        "author": "释正觉",
        "paragraphs": [
            "性觉妙明，本觉明妙。",
            "与太虚等量，与物情同道。",
            "应色应声，随听随眺。",
            "入三世而非去来，混万缘而无正倒。",
            "云日低时字雁横，夜蟾落处孤猿叫。"
        ],
        "title": "偈颂七十八首  其二二",
        "id": "f4c93394-c05b-46da-b3fb-9505aae9c62f"
    },
    {
        "author": "释正觉",
        "paragraphs": [
            "云在青天水在瓶，几人错认定盘星。",
            "药山八字轰开也，恰到而今话大行。"
        ],
        "title": "偈颂七十八首  其二三",
        "id": "6c82e686-5040-4d3f-b705-df8852c7dac3"
    },
    {
        "author": "释正觉",
        "paragraphs": [
            "寒灰发焰旧家风，恰恰当人受用中。",
            "片雪飞来炉上尽，通身无像不同功。"
        ],
        "title": "偈颂七十八首  其二四",
        "id": "0848effa-f306-4b4d-987c-8e631aa31fc4"
    },
    {
        "author": "释正觉",
        "paragraphs": [
            "佛病法病，佛药法药。",
            "本色衲僧，俱不染著。",
            "遇饭开口，要行移脚。",
            "自是现成，谁能造作。",
            "言满天下无口过，行满天下无怨恶。"
        ],
        "title": "偈颂七十八首  其二五",
        "id": "c4b11a27-be5d-414e-b3a4-362a803b9e72"
    },
    {
        "author": "释正觉",
        "paragraphs": [
            "衲僧祇么是家风，隐显磨砻入混融。",
            "归子返掷全归火，羚羊挂角不同功。"
        ],
        "title": "偈颂七十八首  其二六",
        "id": "4279d928-42fe-42b7-87e6-4dd985b6569b"
    },
    {
        "author": "释正觉",
        "paragraphs": [
            "藏身须要无踪迹，碧眼胡僧难辨白。",
            "没踪迹处莫藏身，门门廓达了诸尘。",
            "独来将谓无俦侣，闹里忽然逢故人。",
            "柳线含金犹畏冷，梅花破雪已成春。",
            "阿侬千眼通身是，善应无方处处真。"
        ],
        "title": "偈颂七十八首  其二七",
        "id": "9a94a861-7fca-4953-adb9-1897e904c037"
    },
    {
        "author": "释正觉",
        "paragraphs": [
            "一点环中照极微，智无功处却存知。",
            "缘思浄尽无余事，半夜星河斗柄垂。"
        ],
        "title": "偈颂七十八首  其二八",
        "id": "cda707de-2a8a-47a3-aedc-d89c868e5ba2"
    },
    {
        "author": "释正觉",
        "paragraphs": [
            "脱去还如鸟出笼，水云将与旧来同。",
            "依俙似曲才堪听，又被风吹别调中。"
        ],
        "title": "偈颂七十八首  其二九",
        "id": "47a9fa5e-32bf-46e5-9907-59072dbc1669"
    },
    {
        "author": "释正觉",
        "paragraphs": [
            "不可以色见，不可以声求。",
            "风定花犹落，鸟啼山更幽。",
            "四衢明自晓，六户冷如秋。",
            "再坐不疑处，杯中弓影浮。"
        ],
        "title": "偈颂七十八首  其三○",
        "id": "9a291907-5d79-46d2-865d-a7297031a958"
    },
    {
        "author": "释正觉",
        "paragraphs": [
            "一雨一晴，底事分明。",
            "六尘昏扰，世界峥嵘。",
            "一心虚泊，万法齐平。",
            "出得气是你鼻孔，觑得破是你眼睛。",
            "有缘不是余朋友，无用双眉却弟兄。"
        ],
        "title": "偈颂七十八首  其三一",
        "id": "2612f1c2-d960-421b-953b-9254de780b72"
    },
    {
        "author": "释正觉",
        "paragraphs": [
            "即日贵人，旧家富汉。",
            "兄弟相成，尊宾互换。",
            "突晓途中眼不开，夜明帘外机旋转。",
            "骑牛戴帽异中来，百炼真金色不变。"
        ],
        "title": "偈颂七十八首  其三二",
        "id": "aaa576ef-c3ed-4a46-8535-8c2578628415"
    },
    {
        "author": "释正觉",
        "paragraphs": [
            "心月孤圆，义天洞晓。",
            "照中之虚，虚中之照。",
            "不萌枝上鸟初惺，无影树头春不老。",
            "垢衣权挂类中来，出门信手拈来草。"
        ],
        "title": "偈颂七十八首  其三三",
        "id": "085d0fbd-cd7c-4a4c-830a-80f8b2f16a0a"
    },
    {
        "author": "释正觉",
        "paragraphs": [
            "掣鼓夺旗，往往光影里走作。",
            "停机息杼，往往死水里浸却。",
            "衲僧家，稳下脚。",
            "没窠臼，莫栖泊。",
            "月树不啼猿，云巢无宿鹤。",
            "玄微及尽类难齐，千手大悲难摸索。"
        ],
        "title": "偈颂七十八首  其三四",
        "id": "bb83adc8-010a-4434-94bb-61c5c6b649c9"
    },
    {
        "author": "释正觉",
        "paragraphs": [
            "大雄父子许雍容，消息传通到劫空。",
            "寒卧老蟾呼不觉，扶疏丹桂月朦胧。"
        ],
        "title": "偈颂七十八首  其三五",
        "id": "b5e281c3-d247-4adc-9988-c121767b49c8"
    },
    {
        "author": "释正觉",
        "paragraphs": [
            "云从龙，风从虎。",
            "雪峰辊毬，禾山打鼓。",
            "意不立玄，机不停午。",
            "恰恰相当用不穷，道吾觑破乐神舞。"
        ],
        "title": "偈颂七十八首  其三六",
        "id": "3e1e2136-4f8a-431e-bb15-6252b9973af9"
    },
    {
        "author": "释正觉",
        "paragraphs": [
            "去时踏雪似来时，来去途中一色迷。",
            "妙得转身宾是主，宗家正令付全提。"
        ],
        "title": "偈颂七十八首  其三七",
        "id": "288e6fc8-d3a7-402f-961d-2dbe74663a91"
    },
    {
        "author": "释正觉",
        "paragraphs": [
            "去时不出户，来时不入门。",
            "清癯山有骨，闲澹云无根。",
            "归家奉祖祢，了事还儿孙。",
            "云水通方士，相期报佛恩。"
        ],
        "title": "偈颂七十八首  其三八",
        "id": "e63ce7af-fa8e-4b34-8d89-b3417d1362f9"
    },
    {
        "author": "释正觉",
        "paragraphs": [
            "内若不动，外必不乱，个是丛林知有汉。",
            "而今识得不为冤，自家兵马何须战。",
            "心因不生境缘断，体若虚空勿崖岸。",
            "霜天皎月上中峰，一段光明洗痴暗。"
        ],
        "title": "偈颂七十八首  其三九",
        "id": "9b368227-4b73-4659-a657-cfad40710a31"
    },
    {
        "author": "释正觉",
        "paragraphs": [
            "衲僧须沥髑髅干，透出威音世外看。",
            "岁月不能迁变处，个人肯共你同盘。"
        ],
        "title": "偈颂七十八首  其四○",
        "id": "4f36af7f-c9e6-401e-b6a8-a48664373007"
    },
    {
        "author": "释正觉",
        "paragraphs": [
            "五九四十五，春风吹断前山雨。",
            "行云归去复何心，转背飘然无觅处。",
            "无觅处，知不知，坐断十方还是谁。",
            "东弗于代鬰单越，西瞿耶尼阎浮提。"
        ],
        "title": "偈颂七十八首  其四一",
        "id": "93c7fcd9-5b34-48fd-9a02-b06211548640"
    },
    {
        "author": "释正觉",
        "paragraphs": [
            "声色见闻闹浩浩，怡似儿时鬬百草。",
            "两家拈出一般般，相对无言点头笑。"
        ],
        "title": "偈颂七十八首  其四二",
        "id": "226fa5fd-efff-4599-a323-905b5ac0c198"
    },
    {
        "author": "释正觉",
        "paragraphs": [
            "碧琉璃色水澄清，紫磨金光身莹明。",
            "洗浄方知不受垢，释迦老子此时生。"
        ],
        "title": "偈颂七十八首  其四三",
        "id": "3587aece-4e5c-4f33-a1a8-ca3dc89da419"
    },
    {
        "author": "释正觉",
        "paragraphs": [
            "尊贵位中尊贵身，绵绵不断转金轮。",
            "刹尘寿量无穷已，个是干坤旧主人。"
        ],
        "title": "偈颂七十八首  其四四",
        "id": "f35ea61c-1c57-44b6-b368-99c0e7ab3548"
    },
    {
        "author": "释正觉",
        "paragraphs": [
            "五月半，农忙乱，插田心是秋成饭。",
            "却道禾熟不临场，祇么任从风雨烂。",
            "禅和子，一身了。",
            "一身两眼对两眼，个中丝发初无间。",
            "老狐涎尽复何疑，再坐盘中弓落盏。"
        ],
        "title": "偈颂七十八首  其四五",
        "id": "68fd83ab-020b-466a-8dc6-f55677544544"
    },
    {
        "author": "释正觉",
        "paragraphs": [
            "衲僧去就水云姿，偶堕夤缘出应时。",
            "今日又归林壑去，得便宜了得便宜。"
        ],
        "title": "偈颂七十八首  其四六",
        "id": "8bda0997-fa95-48bf-a9e9-91ffdc421213"
    },
    {
        "author": "释正觉",
        "paragraphs": [
            "祇解恁么去，沙禽夜宿沧洲树。",
            "不解恁么来，石笋穿开古路苔。",
            "莫道鲲鲸无羽翼，今日亲从鸟道回。"
        ],
        "title": "偈颂七十八首  其四七",
        "id": "df117a08-f9b5-4baa-96ff-a4ff035e93eb"
    },
    {
        "author": "释正觉",
        "paragraphs": [
            "淅淅西风敛气浮，远天野水一般秋。",
            "衲僧歇到兹时节，坐照寒光湛不流。"
        ],
        "title": "偈颂七十八首  其四八",
        "id": "4b53b393-e32c-48e2-89fe-ff036dd04891"
    },
    {
        "author": "释正觉",
        "paragraphs": [
            "日照昼，月照夜。",
            "天清而高，地厚而下。",
            "不我处者大功，不可逃者至化。",
            "举起镇州罗卜，酬却庐陵米价。",
            "阿噜勒继萨婆诃，佳作人可知礼也。"
        ],
        "title": "偈颂七十八首  其四九",
        "id": "323d4931-9fde-4b64-bb61-f0b96126f651"
    },
    {
        "author": "释正觉",
        "paragraphs": [
            "祇个是家风，明明入混融。",
            "江光芦映月，夜色水吞空。",
            "攃手悬崖下，分身万像中。",
            "回涂登鸟道，恰恰是神通。"
        ],
        "title": "偈颂七十八首  其五○",
        "id": "b7c206e6-7968-4c67-9337-8a774dd392ed"
    },
    {
        "author": "释正觉",
        "paragraphs": [
            "南亩黄云禾弄穟，中洲白雪苇成花。",
            "归舟恰向其闲过，一棹清风夜到家。"
        ],
        "title": "偈颂七十八首  其五一",
        "id": "03157a75-7271-4b43-bf5e-14a5bfbffb94"
    },
    {
        "author": "释正觉",
        "paragraphs": [
            "空劫有真宗，声前问己躬。",
            "赤穷新活计，清白旧家风。",
            "的的三乘外，寥寥一印中。",
            "却来行异类，万派自朝东。"
        ],
        "title": "偈颂七十八首  其五二",
        "id": "5e823f44-b538-4af9-b168-b2e9f6c5f59e"
    },
    {
        "author": "释正觉",
        "paragraphs": [
            "道绵绵兮用也不勤，道绵绵兮寂也不灭。",
            "二乘困堕于空无，众生执迷于分别。",
            "菩萨区区于进修，诸佛唠唠于演说。",
            "一句子妙出三乘，一念闲功超万劫。",
            "水月茫茫兮舟棹闲，雪云冉冉兮路岐绝。",
            "明明灵灵兮唯己自知，大辩若讷兮大巧若拙。"
        ],
        "title": "偈颂七十八首  其五三",
        "id": "0279d5ed-d026-453e-97c5-827b44285903"
    },
    {
        "author": "释正觉",
        "paragraphs": [
            "恰恰无绫缝，明明不覆藏。",
            "鹫岭岂传迦叶，少林那付神光。",
            "现成处处合头句，具足人人知见香。",
            "虚空说法森罗听，不挂唇皮解举扬。"
        ],
        "title": "偈颂七十八首  其五四",
        "id": "eebea167-446f-4c9b-9453-7d7091cc2e2f"
    },
    {
        "author": "释正觉",
        "paragraphs": [
            "玉线金针相续难，劫壶空处妙投关。",
            "香林烟暖风排雪，月窟冰寒影转山。",
            "里许借功方得活，那时退位不知闲。",
            "宗家密密绵绵事，布施多人莫要悭。"
        ],
        "title": "偈颂七十八首  其五五",
        "id": "0daeacab-bc69-4547-ada4-9162c1a21842"
    },
    {
        "author": "释正觉",
        "paragraphs": [
            "直下无窠窟，不用求奇特。",
            "皓玉本无瑕，雕文丧君德。"
        ],
        "title": "偈颂七十八首  其五六",
        "id": "03d7dfaf-0b26-4245-97b8-4e92092e8320"
    },
    {
        "author": "释正觉",
        "paragraphs": [
            "本来田地无涯岸，极目寒光成一片。",
            "消息平沈佛也迷，机轮转侧谁能辨。",
            "雪山山下拥蓑人，白牛一掣芒绳断。"
        ],
        "title": "偈颂七十八首  其五七",
        "id": "de773ba1-3625-422d-8c6b-46551009a51f"
    },
    {
        "author": "释正觉",
        "paragraphs": [
            "灵苗发种，觉树敷春。",
            "冷湫湫处却要温和，干爆爆时还须津润。"
        ],
        "title": "偈颂七十八首  其五八",
        "id": "11d3abf3-2b31-482f-98c0-7781b68eab4a"
    },
    {
        "author": "释正觉",
        "paragraphs": [
            "借婆裙子拜婆年，买尽风光不著钱。",
            "劈面来时莫回避，个人里许有生缘。"
        ],
        "title": "偈颂七十八首  其五九",
        "id": "8c0759e3-abc4-4217-9a6f-f44570a1e0af"
    },
    {
        "author": "释正觉",
        "paragraphs": [
            "同中有异，功亡就位。",
            "异中有同，在位借功。",
            "一步密移玄路转，全身放下劫壶空。",
            "隐隐密密，玲玲珑珑。",
            "记取深云须变豹，自然死水不藏龙。"
        ],
        "title": "偈颂七十八首  其六○",
        "id": "5198b238-e88d-4d51-8b77-021d8fe34ef5"
    },
    {
        "author": "释正觉",
        "paragraphs": [
            "麟龙不为瑞，珠璧不为贵。",
            "衲僧眼豁开，彻见生死蔕。",
            "生死蔕，第一义。",
            "诸佛心，祖师鼻。",
            "少林传灯，灵山授记。",
            "随高随下，何此何彼。",
            "假诸因缘，神通游戏。",
            "有时五教三乘，有时三德六味。",
            "有时屋里主财，有时门头了事。",
            "处处清白家风，人人见成活计。"
        ],
        "title": "偈颂七十八首  其六一",
        "id": "75fd09e4-f316-4353-aec3-e7630be5336c"
    },
    {
        "author": "释正觉",
        "paragraphs": [
            "一二三四五，禾山打鼓金牛舞。",
            "劈面来时著眼看，全身放下休回互。"
        ],
        "title": "偈颂七十八首  其六二",
        "id": "05679801-f05d-46e7-b41f-083c5f78782e"
    },
    {
        "author": "释正觉",
        "paragraphs": [
            "活计如今付旧人，版头疏久又还亲。",
            "星河月与长江混，渺渺清光一色匀。",
            "底时节，落功勋。",
            "卧稳须知却转身，转得了来相识么，寒穷面觜黑皴皴。"
        ],
        "tags": [
            "长江"
        ],
        "title": "偈颂七十八首  其六三",
        "id": "c1632430-298d-4cea-a813-ab0b4b2b13b2"
    },
    {
        "author": "释正觉",
        "paragraphs": [
            "万物自有功，当言用极处。",
            "事存函盖合，理应箭锋柱。"
        ],
        "title": "偈颂七十八首  其六四",
        "id": "ef234383-4ae2-44f5-9ea2-a0246c2efab4"
    },
    {
        "author": "释正觉",
        "paragraphs": [
            "何须更举扬，全体露堂堂。",
            "溼暑时时雨，薰风阵阵香。",
            "秧针初透水痕浅，蒲刀欲剪柳丝长。",
            "双六盘中休喝彩，分明触事恰相当。"
        ],
        "title": "偈颂七十八首  其六五",
        "id": "fe805fda-5587-4abf-8699-4e99b341d4f9"
    },
    {
        "author": "释正觉",
        "paragraphs": [
            "一尘具无量刹土，一念超无量劫数。",
            "一身现无量众生，一体合无量诸佛。"
        ],
        "title": "偈颂七十八首  其六六",
        "id": "33ca10bb-b096-4478-8a4f-108218d5dd05"
    },
    {
        "author": "释正觉",
        "paragraphs": [
            "吾家种草古今难，针鼻才分度线端。",
            "混处相期君把手，到时不与汝同盘。",
            "却来大用纵横是，向去全功转侧看。",
            "底事要凭师印可，轮回生死不相干。"
        ],
        "title": "偈颂七十八首  其六七",
        "id": "9f5ee855-6303-4419-9905-9bc8d6e7e38a"
    },
    {
        "author": "释正觉",
        "paragraphs": [
            "寒巖异草，坐著成功。",
            "明月白云，步时分影。",
            "幽洞不拘关锁意，纵横那涉两头人。"
        ],
        "title": "偈颂七十八首  其六八",
        "id": "d883f805-3a4e-4426-aa9c-c7657757276e"
    },
    {
        "author": "释正觉",
        "paragraphs": [
            "云无心而自闲，天无际而能宽。",
            "道无像而普应，神无虑而常安。",
            "随之也不见去吊，迎之也不见来端。",
            "一藏教祇成赞叹，三世佛止可傍观。",
            "烛晓堂虚，织妇转机梭路细。",
            "水明夜静，渔老拥蓑船月寒。"
        ],
        "title": "偈颂七十八首  其六九",
        "id": "34f7ecce-9e04-4539-952c-63ec539acb12"
    },
    {
        "author": "释正觉",
        "paragraphs": [
            "芝麻压得油，秔米炊得饭，还我丛林饱参汉。",
            "衲僧履道贵平怀，何必临机争转换。",
            "活计自然，家风成现。",
            "顺水便风，归舟到岸。",
            "寒山拾得笑呵呵，此心分付知音辨。"
        ],
        "title": "偈颂七十八首  其七○",
        "id": "4e1d530b-cb07-473e-aa7e-5ce3916f070e"
    },
    {
        "author": "释正觉",
        "paragraphs": [
            "浪爪拏舟雪溅空，十年胸际著慈风。",
            "如今堂上时相见，分付饮茶谈笑中。"
        ],
        "title": "偈颂七十八首  其七一",
        "id": "8dffdb28-7a31-482a-9f46-f913f6879efd"
    },
    {
        "author": "释正觉",
        "paragraphs": [
            "髑髅前有本来灵，照彻毗卢顶𩕳平。",
            "玉马过关方半夜，木鸡唤月恰三更。",
            "寥寥迹绝全功转，历历光生借位明。",
            "却著弊衣垂化手，合同船子顺流行。"
        ],
        "title": "偈颂七十八首  其七二",
        "id": "8e326193-365a-4656-86f2-7b300181c423"
    },
    {
        "author": "释正觉",
        "paragraphs": [
            "一盘黑白互交罗，生杀其中细琢磨。",
            "樵人疑著当头著，不觉腰闲烂斧柯。"
        ],
        "title": "偈颂七十八首  其七三",
        "id": "445b5a27-5941-4bff-b103-bcc641234708"
    },
    {
        "author": "释正觉",
        "paragraphs": [
            "生灭心尽是寂灭，露柱怀胎底时节。",
            "寂灭心起是生灭，石女生儿解言说。",
            "用时万象不盈余，休处一真无空缺。",
            "藤枯树倒笑呵呵，依旧清风与明月。"
        ],
        "title": "偈颂七十八首  其七四",
        "id": "8485749e-673e-42cf-9e63-b4aceb0f6a12"
    },
    {
        "author": "释正觉",
        "paragraphs": [
            "不是男，不是女。",
            "不是神，不是鬼。",
            "不是佛，不是物。",
            "祇知白云无心，谁辨青山在目。",
            "夜明识取断蛇珠，潭寒退下苍龙骨。",
            "等闲掣断紫丝绦，天上人间收不得。",
            "收不得，底事从来没窠窟。"
        ],
        "title": "偈颂七十八首  其七五",
        "id": "1c2c2f74-004a-4df7-8f29-aee1132e4b90"
    },
    {
        "author": "释正觉",
        "paragraphs": [
            "赵州四门长开，不碍诸方往来。",
            "十字街头人大叫，平铺买卖没相猜。"
        ],
        "title": "偈颂七十八首  其七六",
        "id": "6c773caa-1d6b-4bb6-93d8-1bbf017a4268"
    },
    {
        "author": "释正觉",
        "paragraphs": [
            "本源无风波，真界绝涯畛。",
            "木人步月归，转侧功勋尽。"
        ],
        "title": "偈颂七十八首  其七七",
        "id": "b59ae560-8438-4892-91a2-0a082adb29a1"
    },
    {
        "author": "释正觉",
        "paragraphs": [
            "地水火风休假藉，一切不留还脱洒。",
            "家风廓落等虚空，田地虚明非昼夜。",
            "鸟道须知举足难，玄机不许丝头挂。",
            "同中有异异中同，彻底浑沦无缝罅。"
        ],
        "title": "偈颂七十八首  其七八",
        "id": "66f96618-1ac7-4a08-aa1c-9bf2abcd9182"
    },
    {
        "author": "释正觉",
        "paragraphs": [
            "赵州道有，赵州道无。",
            "狗子佛性，天下分疏。",
            "面赤不如语直，心真莫怪言粗。",
            "七百甲子老禅伯，驴粪逢人换眼珠。"
        ],
        "title": "偈颂七十八首  其七九",
        "id": "933464fd-4a56-4e1f-8453-84716a88f3dc"
    },
    {
        "author": "释正觉",
        "paragraphs": [
            "一亘清虚衲子家，十方三世个生涯。",
            "光明照夜触髅眼，消息含春枯木花。",
            "晓色依依云冉冉，天容淡淡月斜斜。",
            "母陀罗臂通身是，今日逢场便攃沙。"
        ],
        "title": "偈颂七十八首  其八○",
        "id": "c6e6e46e-b234-4044-b47c-67f3a4c046b7"
    },
    {
        "author": "释正觉",
        "paragraphs": [
            "一段真风见也么，绵绵化母理机梭。",
            "织成古锦含春像，无奈东君漏泄何。"
        ],
        "title": "颂古一百则  其一",
        "id": "67ef120a-6c08-44bf-a38e-b6ec5640864a"
    },
    {
        "author": "释正觉",
        "paragraphs": [
            "廓然无圣，来机径挺。",
            "得非犯鼻而挥斤，失不回头而堕甑。",
            "寥寥冷坐少林，默默全提正令。",
            "秋清月转霜轮，河淡斗垂夜柄。",
            "绳绳衣钵付儿孙，从此人天成药病。"
        ],
        "title": "颂古一百则  其二",
        "id": "d8896640-071b-4def-9d87-b642a3a6fa94"
    },
    {
        "author": "释正觉",
        "paragraphs": [
            "云犀玩月璨含辉，木马游春骏不羁。",
            "眉底一双寒碧眼，看经那到透牛皮。",
            "明白心超旷劫，英雄力破重围。",
            "妙圆枢口转灵机，寒山忘却来时路，拾得相将携手归。"
        ],
        "title": "颂古一百则  其三",
        "id": "72b54e5a-bd46-43ca-adbf-33358244f7bd"
    },
    {
        "author": "释正觉",
        "paragraphs": [
            "百草头上无边春，信手拈来用得亲。",
            "丈六金身功德聚，等闲携手入红尘。",
            "尘中能作主，化外自来宾。",
            "触处生涯随分足，未嫌伎俩不如人。"
        ],
        "title": "颂古一百则  其四",
        "id": "8e82b0ee-3838-4da3-bc88-0b69524973af"
    },
    {
        "author": "释正觉",
        "paragraphs": [
            "太平治业无像，野老家风至淳。",
            "只管村歌社饮，那知舜德尧仁。"
        ],
        "title": "颂古一百则  其五",
        "id": "03ca7be4-416f-44bd-adc1-21339ef56ec7"
    },
    {
        "author": "释正觉",
        "paragraphs": [
            "药之作病，鉴乎前圣。",
            "病之作医，必也其谁。",
            "白头黑头兮克家之子，有句无句兮截流之机。",
            "堂堂坐断舌头路，应笑毗耶老古锥。"
        ],
        "title": "颂古一百则  其六",
        "id": "ae6f8011-26fd-478e-a0b5-46e8f2b9463c"
    },
    {
        "author": "释正觉",
        "paragraphs": [
            "痴儿刻意止啼钱，良驷追风顾影鞭。",
            "云扫长空巢月鹤，寒清入骨不成眠。"
        ],
        "title": "颂古一百则  其七",
        "id": "bccbdf5c-88b3-4a59-89d5-3c2b124e174b"
    },
    {
        "author": "释正觉",
        "paragraphs": [
            "一尺水，一丈波，五百生前不奈何。",
            "不落不昧商量也，依前撞入葛藤窠。",
            "阿呵呵，会也么。",
            "若是你洒洒落落，不妨我哆哆和和。",
            "神歌社舞自成曲，拍手其间唱哩囉。"
        ],
        "title": "颂古一百则  其八",
        "id": "97272d04-5383-447a-8884-3c9f7be4dcbe"
    },
    {
        "author": "释正觉",
        "paragraphs": [
            "两堂云水尽分拏，王老师能验正邪。",
            "利刀斩断具亡像，千古令人爱作家。",
            "此道未丧，知音可嘉。",
            "凿山透海兮唯尊大禹，炼石补天兮独贤女娲。",
            "赵州老，有生涯，草鞋头戴较些些。",
            "异中来也还明鉴，只个真金不混沙。"
        ],
        "title": "颂古一百则  其九",
        "id": "edbf8fbf-abd1-4001-998d-9bfa6b4cfe11"
    },
    {
        "author": "释正觉",
        "paragraphs": [
            "年老成精不谬传，赵州古佛嗣南泉。",
            "枯龟丧命因图象，良马追风累缠牵。",
            "勘破了老婆禅，说向人前不直钱。"
        ],
        "title": "颂古一百则  其一○",
        "id": "be5b8a18-e509-4efd-90cc-e4aa1fb6ce6b"
    },
    {
        "author": "释正觉",
        "paragraphs": [
            "森罗万象许峥嵘，透脱无方碍眼睛。",
            "扫彼门庭谁有力，隐人胸次自成情。",
            "船横野渡涵秋碧，棹入芦花照雪明。",
            "串锦老渔怀就市，飘飘一叶浪头行。"
        ],
        "title": "颂古一百则  其一一",
        "id": "2f9fa508-7481-4443-8cac-ee5f93686446"
    },
    {
        "author": "释正觉",
        "paragraphs": [
            "宗说般般尽强为，流传耳口便支离。",
            "种田博饭家常事，不是饱参人不知。",
            "参饱明知无所求，子房终不贵封侯。",
            "忘机归去同鱼鸟，濯足沧浪烟水秋。"
        ],
        "title": "颂古一百则  其一二",
        "id": "30f6326e-51de-4b45-a218-d2e5bd54ce1f"
    },
    {
        "author": "释正觉",
        "paragraphs": [
            "言衣半夜付卢能，搅搅黄梅七百僧。",
            "临际一枝正法眼，瞎驴灭却得人憎。",
            "心心相印，祖祖传灯。",
            "夷平海岳，变化鲲鹏。",
            "只个名言难比拟，大都手段解翻腾。"
        ],
        "title": "颂古一百则  其一三",
        "id": "f6214a9a-af86-48b2-8dec-2214bf806d35"
    },
    {
        "author": "释正觉",
        "paragraphs": [
            "觌面来时作者知，可中石火电光迟。",
            "输机谋主有深意，欺敌兵家无远思。",
            "发必中，更谩谁。",
            "脑后见腮兮人难触犯，眉底著眼兮渠得便宜。"
        ],
        "title": "颂古一百则  其一四",
        "id": "7e6f4736-d27d-46cf-b16f-5d8510b7a80a"
    },
    {
        "author": "释正觉",
        "paragraphs": [
            "老觉情多念子孙，而今惭愧起家门。",
            "是须记取南山语，镂骨铭肌共报恩。"
        ],
        "title": "颂古一百则  其一五",
        "id": "6d292c4a-b306-4a21-9a8f-13df359c37ff"
    },
    {
        "author": "释正觉",
        "paragraphs": [
            "是与不是，好看棬。",
            "似抑似扬，难兄难弟。",
            "纵也彼既临时，夺也我何特地。",
            "金锡一振太孤标，绳床三绕闲游戏。",
            "丛林扰扰是非生，想像触髅前见鬼。"
        ],
        "title": "颂古一百则  其一六",
        "id": "900d7c07-1a6b-43de-ae0b-5f241b84a1b2"
    },
    {
        "author": "释正觉",
        "paragraphs": [
            "秤头蝇坐便欹倾，万世权衡照不平。",
            "斤两锱铢见端的，终归输我定盘星。"
        ],
        "title": "颂古一百则  其一七",
        "id": "14dbea49-a516-4346-a069-70e4f6f25d23"
    },
    {
        "author": "释正觉",
        "paragraphs": [
            "狗子佛性有，狗子佛性无，直钩元求负命鱼。",
            "逐气寻香云水客，嘈嘈杂杂作分疏。",
            "平展演，大铺舒，莫怪侬家不慎初。",
            "指点瑕疵还夺璧，秦王不识蔺相如。"
        ],
        "title": "颂古一百则  其一八",
        "id": "02e04287-ce92-4acb-90cb-e90f0e3911bb"
    },
    {
        "author": "释正觉",
        "paragraphs": [
            "不起一念须弥山，韶阳法施意非悭。",
            "肯来两手相分付，拟去千寻不可攀。",
            "沧海阔，白云闲，莫将毫发著其间。",
            "假鸡声韵难谩我，未肯模胡放过关。"
        ],
        "title": "颂古一百则  其一九",
        "id": "566cc733-7757-4817-9966-076021ac5026"
    },
    {
        "author": "释正觉",
        "paragraphs": [
            "而今参饱似当时，脱尽廉纤到不知。",
            "任短任长休剪缀，随高随下自平持。",
            "家门丰俭临时用，田地优游信步移。",
            "三十年前行脚事，分明辜负一双眉。"
        ],
        "title": "颂古一百则  其二○",
        "id": "d56af0bd-05a6-46ae-8111-b6c34bf60826"
    },
    {
        "author": "释正觉",
        "paragraphs": [
            "借来聊尔了门头，得用随宜即便休。",
            "象骨巖前弄蛇手，儿时做处老知羞。"
        ],
        "title": "颂古一百则  其二一",
        "id": "e4067718-6df6-4b42-a956-e0db138aa974"
    },
    {
        "author": "释正觉",
        "paragraphs": [
            "挫来机，总权柄。",
            "事有必行之威，国有不犯之令。",
            "宾尚奉而主骄，君忌谏而臣佞。",
            "底意巖头问德山，一擡一搦看心行。"
        ],
        "title": "颂古一百则  其二二",
        "id": "aa408c55-4225-4021-b91c-c47d4e715b96"
    },
    {
        "author": "释正觉",
        "paragraphs": [
            "淡中有味，妙超情谓。",
            "绵绵若存兮象先，兀兀如愚兮道贵。",
            "玉雕文以丧淳，珠在渊而自媚。",
            "十分爽气兮清磨暑秋，一片闲云兮远分天水。"
        ],
        "title": "颂古一百则  其二三",
        "id": "d575abe6-0625-49ba-a094-555da6bcca69"
    },
    {
        "author": "释正觉",
        "paragraphs": [
            "玄沙太刚，长庆少勇，南山鳖鼻死无用。",
            "风云际会头角生，果见韶阳下手弄。",
            "下手弄，激电光中看变动。",
            "在我也能遣能呼，于彼也有擒有纵。",
            "底事如今付阿谁，冷口伤人不知痛。"
        ],
        "title": "颂古一百则  其二四",
        "id": "c205f029-ab64-4ea3-a70f-a6f4265557d8"
    },
    {
        "author": "释正觉",
        "paragraphs": [
            "扇子破，索犀牛，棬挛中字有来由。",
            "谁知桂毂千年魄，妙作通明一点秋。"
        ],
        "title": "颂古一百则  其二五",
        "id": "b7d242a0-d273-41a9-a2c1-29672b816701"
    },
    {
        "author": "释正觉",
        "paragraphs": [
            "一倒一起，雪庭师子。",
            "慎于犯而怀仁，勇于为而见义。",
            "清光照眼似迷家，明白转身还堕位。",
            "衲僧家，了无寄，同死同生，何此何彼。",
            "暖信破梅兮春到寒枝，凉飚脱叶兮秋澄潦水。"
        ],
        "title": "颂古一百则  其二六",
        "id": "d202575b-a9bc-49e0-8f18-eb1c2f730674"
    },
    {
        "author": "释正觉",
        "paragraphs": [
            "松直棘曲，鹤长凫短。",
            "羲皇世人，俱忘治乱。",
            "其安也潜鳞在渊，其逸也翔鸟脱绊。",
            "无何祖祢西来，里许得失相半。",
            "蓬随风而转空，船截流而到岸。",
            "个中灵利衲僧，看取清凉手段。"
        ],
        "title": "颂古一百则  其二七",
        "id": "aee08fae-89d0-4511-884b-8e4f6a4b836b"
    },
    {
        "author": "释正觉",
        "paragraphs": [
            "壮志棱棱鬓未秋，男儿不愤不封侯。",
            "翻思清白传家客，洗耳溪头不饮牛。"
        ],
        "title": "颂古一百则  其二八",
        "id": "38609759-8f4a-405b-8d38-7fc0d5ea5ac6"
    },
    {
        "author": "释正觉",
        "paragraphs": [
            "铁牛之机，印住印破。",
            "透出毗卢顶𩕳行，却来化佛舌头坐。",
            "风穴当衡，卢陂负堕。",
            "棒头喝下，电光石火。",
            "历历分明珠在盘，眨起眉毛还蹉过。"
        ],
        "title": "颂古一百则  其二九",
        "id": "3a2d5c26-c0f7-451a-99a6-edb12d7e90d4"
    },
    {
        "author": "释正觉",
        "paragraphs": [
            "坏不坏，随他去也。",
            "大千界句里了无钩锁机，脚头多被葛藤碍。",
            "会不会分明，底事丁宁杀。",
            "知心拈出勿商量，还我当行相买卖。"
        ],
        "title": "颂古一百则  其三○",
        "id": "e70cad5c-cd24-46ed-a038-110797d7f215"
    },
    {
        "author": "释正觉",
        "paragraphs": [
            "一道神光，初不覆藏。",
            "超见缘也是而无是，出情量也当而无当。",
            "巖花之粉兮蜂房成蜜，野草之滋兮麝脐作香。",
            "随类三尺一丈六，明明触处露堂堂。"
        ],
        "title": "颂古一百则  其三一",
        "id": "f0bdaa5f-4776-4df8-8935-d23baa8b38b2"
    },
    {
        "author": "释正觉",
        "paragraphs": [
            "无外而容，无碍而冲。",
            "门墙岸岸，关锁重重。",
            "酒常酣而卧客，饭虽饱而颓农。",
            "突出虚空兮凤抟妙翅，踏翻沧海兮雷送游龙。"
        ],
        "title": "颂古一百则  其三二",
        "id": "b03b4250-3690-446b-b79c-37595dd072e4"
    },
    {
        "author": "释正觉",
        "paragraphs": [
            "浪汲初升，云雷相送，腾跃棱棱看大用。",
            "烧尾分明度禹门，华鳞未肯淹虀瓮。",
            "老成人，不惊众，惯临大敌初无恐。",
            "泛泛端如五两轻，堆堆何翅千钧重。",
            "高名四海复谁同，介立八风吹不动。"
        ],
        "title": "颂古一百则  其三三",
        "id": "ef2e37e6-c8e6-49c0-8f5f-21e8b2d7b555"
    },
    {
        "author": "释正觉",
        "paragraphs": [
            "皤然渭水起垂纶，何似首阳清饿人。",
            "只在一尘分变态，高名勋业两难泯。"
        ],
        "title": "颂古一百则  其三四",
        "id": "9f7e4f14-7ebf-4168-a5e1-624867f0df79"
    },
    {
        "author": "释正觉",
        "paragraphs": [
            "摇头摆尾赤梢鳞，彻底无依解转身。",
            "截断舌头饶有术，拽回鼻孔妙通神。",
            "夜明帘外兮风月如昼，枯木巖前兮花卉长春。",
            "无舌人，无舌人，正令全提一句亲。",
            "独步环中明了了，任从天下乐欣欣。"
        ],
        "title": "颂古一百则  其三五",
        "id": "3b17b54e-631e-4bd5-831d-c07feb6fdaa3"
    },
    {
        "author": "释正觉",
        "paragraphs": [
            "日面月面，星流电卷。",
            "镜对像而无私，珠在盘而自转。",
            "君不见钳锤前百炼之金，刀尺下一机之绢。"
        ],
        "title": "颂古一百则  其三六",
        "id": "5507cb30-4510-4b33-a2ea-da0596751264"
    },
    {
        "author": "释正觉",
        "paragraphs": [
            "一唤回头识我不，依俙萝月又成钩。",
            "千金之子才流落，漠漠涂穷有许愁。"
        ],
        "title": "颂古一百则  其三七",
        "id": "4a7c63aa-cf36-4b25-9db7-4389797734fd"
    },
    {
        "author": "释正觉",
        "paragraphs": [
            "迷悟相返，妙传而简。",
            "春拆百花兮一吹，力回九牛兮一挽。",
            "无奈泥沙拨不开，分明塞断甘泉眼。",
            "忽然突出肆横流，险。"
        ],
        "title": "颂古一百则  其三八",
        "id": "877f7179-37ae-4f41-9475-54d28e8df4d3"
    },
    {
        "author": "释正觉",
        "paragraphs": [
            "粥罢令教洗钵盂，豁然心地自相符。",
            "而今参饱丛林客，且道其间有悟无。"
        ],
        "title": "颂古一百则  其三九",
        "id": "6d209273-396a-483e-b3a0-912cdb753b60"
    },
    {
        "author": "释正觉",
        "paragraphs": [
            "絃筈相衔，网珠相对。",
            "发百中而箭箭不虚，摄众景而光光无碍。",
            "得言句之总，持住游戏之三昧。",
            "妙其间也宛转偏圆，必如是也纵横自在。"
        ],
        "title": "颂古一百则  其四○",
        "id": "c12730d8-fea9-4a3a-9cf6-7dfe1b103f65"
    },
    {
        "author": "释正觉",
        "paragraphs": [
            "饵云钩月钓清津，年老心孤未得鳞。",
            "一曲离骚归去后，汨罗江上独醒人。"
        ],
        "title": "颂古一百则  其四一",
        "id": "d1f5d695-9025-4465-91a0-cf1e29712136"
    },
    {
        "author": "释正觉",
        "paragraphs": [
            "鸟之行空，鱼之在水。",
            "江湖相忘，云天得志。",
            "拟心一丝，对面千里。",
            "知恩报恩，人间几几。"
        ],
        "title": "颂古一百则  其四二",
        "id": "17af0404-0e79-401a-9687-646c7624bfe3"
    },
    {
        "author": "释正觉",
        "paragraphs": [
            "斫断老葛藤，打破狐窠窟。",
            "豹披雾而变文，龙乘雷而换骨。",
            "咄，起灭纷纷是何物。"
        ],
        "title": "颂古一百则  其四三",
        "id": "e95ee1b5-ded1-4d61-90c4-1ce37d4f74db"
    },
    {
        "author": "释正觉",
        "paragraphs": [
            "丝纶降，号令分，寰中天子，塞外将军。",
            "不待雷惊出蛰，那知风遏行云。",
            "机底联绵兮，自有金针玉线。",
            "印前恢廓兮，元无鸟篆虫文。"
        ],
        "title": "颂古一百则  其四四",
        "id": "2b6f5375-56a6-4e63-a462-f16f7cefa802"
    },
    {
        "author": "释正觉",
        "paragraphs": [
            "巍巍堂堂，磊磊落落。",
            "闹处刺头，稳处下脚。",
            "脚下线断我自由，鼻端泥尽君休斲。",
            "莫动著，千年故纸中合药。"
        ],
        "title": "颂古一百则  其四五",
        "id": "c45c5f0c-078a-4d46-9249-430efdea5fed"
    },
    {
        "author": "释正觉",
        "paragraphs": [
            "收把断襟喉，风磨云拭，水冷天秋。",
            "锦鳞莫谓无滋味，钓尽沧浪月一钩。"
        ],
        "title": "颂古一百则  其四六",
        "id": "36ade33d-d5a8-4ac5-b432-499dc0d92911"
    },
    {
        "author": "释正觉",
        "paragraphs": [
            "岸眉横雪，河目含秋。",
            "海口鼓浪，航舌驾流。",
            "拨乱之手，太平之筹。",
            "老赵州，老赵州，搅搅丛林卒未休。",
            "徒费工夫也造车合辙，本无伎俩也塞壑填沟。"
        ],
        "title": "颂古一百则  其四七",
        "id": "70c5ba7d-5d51-4ed6-89c7-12d6fb950944"
    },
    {
        "author": "释正觉",
        "paragraphs": [
            "曼殊问疾老毗耶，不二门开看作家。",
            "珉表粹中谁赏鉴，忘前失后莫咨嗟。",
            "区区抱璞兮楚庭膑士，璨璨报珠兮隋城断蛇。",
            "休点破，绝疵瑕，俗气浑无却较些。"
        ],
        "title": "颂古一百则  其四八",
        "id": "7b259ff3-56de-43d0-a848-507d27fabf65"
    },
    {
        "author": "释正觉",
        "paragraphs": [
            "争解恁么道，五更鸡唱家林晓。",
            "争肯恁么道，千年鹤与云松老。",
            "宝鉴澄明验正偏，玉机转侧看兼到。",
            "门风大振兮规步绵绵，父子变通兮声光浩浩。"
        ],
        "title": "颂古一百则  其四九",
        "id": "b3c2b744-0bb0-47d2-a596-709957c8f44a"
    },
    {
        "author": "释正觉",
        "paragraphs": [
            "切瑳琢磨，变态肴讹。",
            "葛陂化龙之杖，陶家居蛰之梭。",
            "同条生兮有数，同条死兮无多。",
            "末后句，只这是，风舟载月浮秋水。"
        ],
        "title": "颂古一百则  其五○",
        "id": "13dc594c-2998-444e-b064-b46a0ad4c787"
    },
    {
        "author": "释正觉",
        "paragraphs": [
            "水不洗水，金不博金。",
            "昧毛色而得马，靡丝絃而乐琴。",
            "结绳画卦有许事，丧尽真淳盘古心。"
        ],
        "title": "颂古一百则  其五一",
        "id": "52094671-e84a-4e1f-93c8-5c14c4b573d3"
    },
    {
        "author": "释正觉",
        "paragraphs": [
            "驴觑井，井觑驴。",
            "智容无外，浄涵有余。",
            "肘后谁分印，家中不蓄书。",
            "机丝不挂梭头事，文彩纵横意自殊。"
        ],
        "title": "颂古一百则  其五二",
        "id": "e99e43d0-a1b7-4368-9dd2-9905a23e10f6"
    },
    {
        "author": "释正觉",
        "paragraphs": [
            "岐分丝染太唠唠，果缀花联败祖曹。",
            "妙握司南造化柄，水云器具在甄陶。",
            "屏割繁碎，剪除氄毛。",
            "星衡藻鉴，玉尺金刀。",
            "黄蘗老，察秋毫，坐断春风不放高。"
        ],
        "title": "颂古一百则  其五三",
        "id": "b2eb80dc-ed11-431c-bf6b-ca3aa559b671"
    },
    {
        "author": "释正觉",
        "paragraphs": [
            "一窍虚通，八面玲珑。",
            "无象无私春入律，不留不碍月行空。",
            "清浄宝目功德臂，遍身何似通身是。",
            "现前手眼显全机，大用纵横何讳忌。"
        ],
        "title": "颂古一百则  其五四",
        "id": "5f6e3e04-b1a9-46bb-b837-48db18d9489a"
    },
    {
        "author": "释正觉",
        "paragraphs": [
            "末后句，会也无，德山父子太含胡。",
            "座中亦有江南客，莫向人前唱鹧鸪。"
        ],
        "title": "颂古一百则  其五五",
        "id": "5691f1ad-c14f-4400-aa76-37aff2178be3"
    },
    {
        "author": "释正觉",
        "paragraphs": [
            "抗力霜雪，平步云霄。",
            "下惠黜国，相如过桥。",
            "萧曹谋略能成汉，巢许身心欲避尧。",
            "宠辱若惊深自信，真情参迹混渔樵。"
        ],
        "title": "颂古一百则  其五六",
        "id": "ec982607-ce52-4680-ba9a-c3a497e87e9e"
    },
    {
        "author": "释正觉",
        "paragraphs": [
            "不妨行细输先手，自觉心粗愧撞头。",
            "局破腰间斧柯烂，洗清凡骨共仙游。"
        ],
        "title": "颂古一百则  其五七",
        "id": "3800ab59-c646-4261-8823-a2cd74ab1790"
    },
    {
        "author": "释正觉",
        "paragraphs": [
            "缀缀功过，胶胶因果。",
            "镜外狂奔演若多，杖头击著破灶堕。",
            "灶堕破，来相贺，却道从前辜负我。"
        ],
        "title": "颂古一百则  其五八",
        "id": "29ae3827-b7d2-4884-ae70-ba74e5a3149a"
    },
    {
        "author": "释正觉",
        "paragraphs": [
            "三老暗转舵，孤舟夜回头。",
            "芦花两岸雪，烟水一江秋。",
            "风力扶帆行不棹，笛声唤月下沧洲。"
        ],
        "title": "颂古一百则  其五九",
        "id": "471eb449-f5ad-4ccd-bb4b-732c46da15ea"
    },
    {
        "author": "释正觉",
        "paragraphs": [
            "百战成功老太平，优柔谁肯苦争衡。",
            "玉鞭金马闲终日，明月清风富一生。"
        ],
        "title": "颂古一百则  其六○",
        "id": "52892703-f18c-42ad-8136-498f8ce6a9f0"
    },
    {
        "author": "释正觉",
        "paragraphs": [
            "入手还将死马医，反魂香欲起君危。",
            "一朝拶出通身汗，方信侬家不惜眉。"
        ],
        "title": "颂古一百则  其六一",
        "id": "ec4a4a83-46bf-4a7e-ab68-c9724a15c94b"
    },
    {
        "author": "释正觉",
        "paragraphs": [
            "第二头分悟破迷，快须攃手舍筌蹄。",
            "功兮未尽成骈拇，智也难知觉噬脐。",
            "兔老冰盘秋露泣，乌寒玉树晓风凄。",
            "持来大仰辨真假，痕玷浑无贵白珪。"
        ],
        "title": "颂古一百则  其六二",
        "id": "54f3da03-674b-426e-bc76-466a8f998139"
    },
    {
        "author": "释正觉",
        "paragraphs": [
            "芥城劫石妙穷初，活眼环中照廓虚。",
            "不许夜行投晓到，家音未肯付鸿鱼。"
        ],
        "title": "颂古一百则  其六三",
        "id": "9577c294-45c1-4ce1-8be4-4bb061054d07"
    },
    {
        "author": "释正觉",
        "paragraphs": [
            "离念见佛，破尘出经。",
            "现成家法，谁立门庭。",
            "月逐舟行江练浄，春随草上烧痕青。",
            "拨不拨，听丁宁，三径就荒归便得，旧时松菊尚芳馨。"
        ],
        "title": "颂古一百则  其六四",
        "id": "9ddaa862-1361-4d8c-b8a2-f3bd2b544dfb"
    },
    {
        "author": "释正觉",
        "paragraphs": [
            "新妇骑驴阿家牵，体段风流得自然。",
            "堪笑效颦邻舍女，向人添丑不成妍。"
        ],
        "title": "颂古一百则  其六五",
        "id": "d983d01c-56e8-40db-b699-d53b2d916162"
    },
    {
        "author": "释正觉",
        "paragraphs": [
            "规圆矩方，用行舍藏。",
            "钝置栖芦之鸟，进退触藩之羊。",
            "吃人家饭，卧自家床。",
            "云腾致雨，露结为霜。",
            "玉线相投透针鼻，锦丝不断吐梭肠。",
            "石女机停兮夜色向午，木人路转兮月影移央。"
        ],
        "title": "颂古一百则  其六六",
        "id": "33d475aa-36f5-4c6a-bdb7-a864852f4cbf"
    },
    {
        "author": "释正觉",
        "paragraphs": [
            "天盖地载，成团成块。",
            "周法界而无边，折邻虚而无内。",
            "及尽玄微，谁分向背。",
            "佛祖来偿口业债，问取南泉王老师，人人只吃一茎菜。"
        ],
        "title": "颂古一百则  其六七",
        "id": "27c6f1de-3d17-43bb-a554-f87d213a9dd1"
    },
    {
        "author": "释正觉",
        "paragraphs": [
            "拂牛剑气洗兵威，定乱归功更是谁。",
            "一旦氛埃清四海，垂衣皇化自无为。"
        ],
        "title": "颂古一百则  其六八",
        "id": "7dd59eae-d6cd-4664-a0b9-9b9f70084dbf"
    },
    {
        "author": "释正觉",
        "paragraphs": [
            "跛跛挈挈，㲯㲯毵毵。",
            "百不可取，一无所堪。",
            "默默自知田地稳，腾腾谁谓肚皮憨。",
            "普周法界浑成饭，鼻孔累垂信饱参。"
        ],
        "title": "颂古一百则  其六九",
        "id": "f167e62e-ca46-40cd-9ec0-cd07d42d2f10"
    },
    {
        "author": "释正觉",
        "paragraphs": [
            "豁落亡依，高闲不羁，家邦平贴到人稀。",
            "些些力量分阶级，荡荡身心绝是非。",
            "是非绝，介立大方无轨辙。"
        ],
        "title": "颂古一百则  其七○",
        "id": "b83b9ba2-4937-44c7-89f8-df00a4f4f942"
    },
    {
        "author": "释正觉",
        "paragraphs": [
            "作贼心，过人胆，历历纵横对机感。",
            "保福云门也垂鼻欺唇，翠巖长庆也脩眉映眼。",
            "杜禅和，有何限，刚道意句一齐刬。",
            "埋没自己也饮气吞声，带累先宗也面墙檐版。"
        ],
        "title": "颂古一百则  其七一",
        "id": "eb11428a-513a-450a-93c0-7722f3777265"
    },
    {
        "author": "释正觉",
        "paragraphs": [
            "冻眠雪屋岁摧颓，窈窕萝门夜不开。",
            "寒槁园林看变态，春风吹起律筒灰。"
        ],
        "title": "颂古一百则  其七二",
        "id": "60df14de-852b-4f1c-92b1-d9790e6e681c"
    },
    {
        "author": "释正觉",
        "paragraphs": [
            "清白门庭四绝邻，长年关扫不容尘。",
            "光明转处倾残月，爻象分时却建寅。",
            "新满孝，便逢春，醉步狂歌任堕巾。",
            "散发夷犹谁管系，太平无事酒颠人。"
        ],
        "title": "颂古一百则  其七三",
        "id": "5a965867-1380-4f1a-b872-5d860a8038d0"
    },
    {
        "author": "释正觉",
        "paragraphs": [
            "没踪迹，断消息。",
            "白云无根，清风何色。",
            "散干盖而非心，持坤舆而有力。",
            "洞千古之渊源，造万像之模则。",
            "刹尘道会也处处普贤，楼阁门开也头头弥勒。"
        ],
        "title": "颂古一百则  其七四",
        "id": "5d13884f-4487-4d6f-96ff-745155964a36"
    },
    {
        "author": "释正觉",
        "paragraphs": [
            "圆珠不穴，大璞不琢，道人所贵无棱角。",
            "拈却肯路根尘空，脱体无依活卓卓。"
        ],
        "title": "颂古一百则  其七五",
        "id": "8223ef7a-03bc-4a54-aa37-f28a0d262e64"
    },
    {
        "author": "释正觉",
        "paragraphs": [
            "佛祖髑髅穿一串，宫漏沈沈密传箭。",
            "人天机要发千钧，云阵煇煇急飞电。",
            "个中人，看转变，遇贱则贵贵则贱。",
            "得珠罔象兮至道绵绵，游刃亡牛兮赤心片片。"
        ],
        "title": "颂古一百则  其七六",
        "id": "df36615a-9b62-4768-b5f9-3ea934a374e1"
    },
    {
        "author": "释正觉",
        "paragraphs": [
            "道环之虚靡盈，空印之字未形。",
            "妙运天轮地轴，密罗武纬文经。",
            "放开捏聚，独立周行。",
            "机发玄枢兮青天激电，眼含紫光兮白日见星。"
        ],
        "title": "颂古一百则  其七七",
        "id": "5d3784de-ef74-4010-89dd-7afe2d7b7579"
    },
    {
        "author": "释正觉",
        "paragraphs": [
            "胡饼云超佛祖谈，句中无味若为参。",
            "衲僧一日如知饱，方见云门面不惭。"
        ],
        "title": "颂古一百则  其七八",
        "id": "540470e9-19ee-4d99-9ca7-db06c737249b"
    },
    {
        "author": "释正觉",
        "paragraphs": [
            "玉人梦破一声鸡，转盼生涯色色齐。",
            "有信风雷催出蛰，无言桃李自成蹊。",
            "及时节，力耕犁，谁怕春畴没胫泥。"
        ],
        "title": "颂古一百则  其七九",
        "id": "f957c15c-72e9-43c4-9dec-bd79f2fdc076"
    },
    {
        "author": "释正觉",
        "paragraphs": [
            "蒲团禅版对龙牙，何事当机不作家。",
            "未意成褫明目下，恐将流落在天涯。",
            "虚空那挂剑，星汉却浮槎。",
            "不萌草解藏香象，无底篮能著活蛇。",
            "今日江湖何障碍，通方津渡有船车。"
        ],
        "title": "颂古一百则  其八○",
        "id": "893d07e7-bdfe-4f96-a66f-2a42bd72649a"
    },
    {
        "author": "释正觉",
        "paragraphs": [
            "夜壑藏舟，澄源著棹。",
            "龙鱼未知水为命，折筯不妨聊一搅。",
            "玄沙师，小塘老，函盖箭锋，探竿影草。",
            "潜缩也老龟巢莲，游戏也华鳞弄藻。"
        ],
        "title": "颂古一百则  其八一",
        "id": "dc73e007-b6a3-4b27-b5ed-da630fdf8f27"
    },
    {
        "author": "释正觉",
        "paragraphs": [
            "出门跃马扫欃抢，万国烟尘自肃清。",
            "十二处亡闲影响，三千界放浄光明。"
        ],
        "title": "颂古一百则  其八二",
        "id": "a1171af4-6f86-43da-ac93-9170d5e600f6"
    },
    {
        "author": "释正觉",
        "paragraphs": [
            "妙药何曾过口，神医莫能投手。",
            "若存也渠本非无，至虚也渠本非有。",
            "不灭而生，不亡而寿。",
            "全超威音之前，独步劫空之后。",
            "成平也天盖地擎，运转也乌飞兔走。"
        ],
        "title": "颂古一百则  其八三",
        "id": "0050148f-b0d8-4d42-94aa-2b83c82f9bf5"
    },
    {
        "author": "释正觉",
        "paragraphs": [
            "俱胝老子指头禅，三十年来用不残。",
            "信有道人方外术，了无俗物眼前看。",
            "所得甚简，施设弥宽，大千刹海饮毛端。",
            "鳞龙无限落谁手，珍重任公把钓竿。",
            "师复竖起一指云，看。"
        ],
        "title": "颂古一百则  其八四",
        "id": "3ce25e70-a519-4fba-aedc-b0f42504e4a0"
    },
    {
        "author": "释正觉",
        "paragraphs": [
            "孤迥迥，圆陀陀，眼力尽处高峩峩。",
            "月落潭空夜色重，云收山瘦秋容多。",
            "八封位正，五行气和，身先在里见来么。",
            "南阳父子兮却似知有，西竺佛祖兮无如奈何。"
        ],
        "title": "颂古一百则  其八五",
        "id": "9a3ba72c-87b8-4fee-8985-4c751198e2fd"
    },
    {
        "author": "释正觉",
        "paragraphs": [
            "九包之雏，千里之驹。",
            "真风度籥，灵机发枢。",
            "劈面来时飞电急，迷云破处太阳孤。",
            "捋虎须，见也无，个是雄雄大丈夫。"
        ],
        "title": "颂古一百则  其八六",
        "id": "013c9b5f-e9cc-47a2-ba16-7f917fd9aabb"
    },
    {
        "author": "释正觉",
        "paragraphs": [
            "藤枯树倒问沩山，大笑呵呵岂等闲。",
            "笑里有刀窥得破，言思无路绝机关。"
        ],
        "title": "颂古一百则  其八七",
        "id": "0cf93164-2f61-4e15-ac33-6782481219fa"
    },
    {
        "author": "释正觉",
        "paragraphs": [
            "沧海沥干，太虚充满。",
            "衲僧鼻孔长，古佛舌头短。",
            "珠丝度九曲，玉机才一转。",
            "直下相逢谁识渠，始信斯人不合伴。"
        ],
        "title": "颂古一百则  其八八",
        "id": "070707ce-4bfc-4112-819e-517410bcedf3"
    },
    {
        "author": "释正觉",
        "paragraphs": [
            "草漫漫，门里门外君自看。",
            "荆棘林中下脚易，夜明帘外转身难。",
            "看看，几何般。",
            "且随老木同寒瘠，将逐春风入烧瘢。"
        ],
        "title": "颂古一百则  其八九",
        "id": "7e2948e7-1336-47a8-a9b4-a97964334e9b"
    },
    {
        "author": "释正觉",
        "paragraphs": [
            "梦中拥衲参耆旧，列圣森森坐其右。",
            "当仁不让犍穉鸣，说法无畏师子吼。",
            "心安如海，胆量如斗。",
            "鲛目泪流，蚌肠珠剖。",
            "谵语谁知泄我机，厖眉应笑扬家丑。",
            "离四句，绝百非，马师父子病休医。"
        ],
        "title": "颂古一百则  其九○",
        "id": "127fd629-2eec-4a87-9461-f16eb47d00c0"
    },
    {
        "author": "释正觉",
        "paragraphs": [
            "照彻离微造化根，纷纭出没见其门。",
            "游神劫外问何有，著眼身前知妙存。",
            "虎啸萧萧巖吹作，龙吟冉冉洞云昏。",
            "南泉点破时人梦，要识堂堂补处尊。"
        ],
        "title": "颂古一百则  其九一",
        "id": "a9366041-fe3e-44c7-9b4f-d9e4175f4b20"
    },
    {
        "author": "释正觉",
        "paragraphs": [
            "收尽余怀厌事华，归来何所是生涯。",
            "烂柯樵子疑无路，挂树壶公妙有家。",
            "夜水金波浮桂影，秋风雪阵拥芦花。",
            "寒鱼著底不吞饵，兴尽清歌却转槎。"
        ],
        "title": "颂古一百则  其九二",
        "id": "d2edcc52-c5a8-4470-9deb-3a5a4ddd7af1"
    },
    {
        "author": "释正觉",
        "paragraphs": [
            "别是非，明得丧。",
            "应之心，指诸掌。",
            "往来不往来，只者俱是藏。",
            "轮王赏之有功，黄帝得之罔象。",
            "转枢机，能伎俩，明眼衲僧无卤莽。"
        ],
        "title": "颂古一百则  其九三",
        "id": "4131ab7d-8128-45b2-8e67-787f65e2decf"
    },
    {
        "author": "释正觉",
        "paragraphs": [
            "卸却臭皮袋，拈转赤肉团。",
            "当头鼻孔正，直下髑髅干。",
            "老医不见从来癖，少子相看向近难。",
            "野水瘦时秋潦退，白云断处旧山寒。",
            "须剿绝，莫颟顸。",
            "转尽无功伊就位，孤标不与汝同盘。"
        ],
        "title": "颂古一百则  其九四",
        "id": "6fdf44e3-4d96-496c-952e-df3b305d28e1"
    },
    {
        "author": "释正觉",
        "paragraphs": [
            "临际全机格调高，棒头有眼辨秋毫。",
            "扫除狐兔家风峻，变化鱼龙雷火烧。",
            "活人剑，杀人刀，倚天照雪利吹毛。",
            "一等令行滋味别，十分痛处是谁遭。"
        ],
        "title": "颂古一百则  其九五",
        "id": "ad11b229-bb4a-4d73-8c01-7cc7873ff3a8"
    },
    {
        "author": "释正觉",
        "paragraphs": [
            "石霜一宗，亲传九峰。",
            "香烟脱去，正脉难通。",
            "月巢鹤作千年梦，雪屋人迷一色功。",
            "坐断十方犹点额，密移一步看飞龙。"
        ],
        "title": "颂古一百则  其九六",
        "id": "5823b83f-05c5-415c-a7af-44472682b569"
    },
    {
        "author": "释正觉",
        "paragraphs": [
            "君王底意语知音，天下倾诚葵藿心。",
            "掇出中原无价宝，不同赵璧与燕金。"
        ],
        "title": "颂古一百则  其九七",
        "id": "bc0bd38a-cf10-4165-929b-c5ea26e558e2"
    },
    {
        "author": "释正觉",
        "paragraphs": [
            "中原之宝呈兴化，一段光明难定价。",
            "帝业堪为万世师，金轮景燿四天下。"
        ],
        "title": "颂古一百则  其九八",
        "id": "0bb711b3-619c-4374-9895-411c80b3eb78"
    },
    {
        "author": "释正觉",
        "paragraphs": [
            "不入世，未循缘，劫壶空处有家传。",
            "白苹风细秋江暮，古岸船归一带烟。"
        ],
        "title": "颂古一百则  其九九",
        "id": "f5b8f61c-5631-47d7-9d70-dffc6f54acca"
    },
    {
        "author": "释正觉",
        "paragraphs": [
            "钵里饭，桶里水，开口见胆求知己。",
            "拟思便落二三机，对面忽成千万里。",
            "韶阳师，较些子。",
            "断金之义兮谁与相同，匪石之心兮独能如此。"
        ],
        "title": "颂古一百则  其一○○",
        "id": "40cdcd33-e1a7-4ecf-98b8-e58d1027d4a8"
    },
    {
        "author": "释正觉",
        "paragraphs": [
            "见有不有，翻手覆手。",
            "瑯琊山里人，不落瞿昙后。"
        ],
        "title": "颂古一百则  其一○一",
        "id": "d05294f2-4e6b-4ae8-acce-e0969078bafb"
    },
    {
        "author": "释正觉",
        "paragraphs": [
            "阴极而阳生，力穷而位转。",
            "苍龙退骨而骧，玄豹披雾而变。",
            "要将三世佛髑髅，穿作数珠子一穿。",
            "莫道明头暗头，真个日面月面。",
            "直饶你斗满秤平，也输我卖贵买贱。",
            "槃里明珠，不拨自转。"
        ],
        "title": "偈颂二百零五首  其一",
        "id": "418f8059-d3fe-437c-8fa1-409f26bdfa80"
    },
    {
        "author": "释正觉",
        "paragraphs": [
            "妙存湛湛不为无，真照灵灵不为有。",
            "更向其间退步看，白云断处青山瘦。"
        ],
        "title": "偈颂二百零五首  其二",
        "id": "2d72f0ff-1c4d-46ad-81fc-41eee3f62b2f"
    },
    {
        "author": "释正觉",
        "paragraphs": [
            "恁么去底错，恁么去底亲。",
            "错时错到底，亲时亲见真。",
            "相识满天下，知心能几人。"
        ],
        "title": "偈颂二百零五首  其三",
        "id": "d9a0ad7f-6bdc-424a-8a6f-170b981618ac"
    },
    {
        "author": "释正觉",
        "paragraphs": [
            "生也死也，不道不道。",
            "只知憨狗怒逐块，谁见死蛇惊出草。",
            "著眼家林里许看，不萌枝上春阳早。"
        ],
        "title": "偈颂二百零五首  其四",
        "id": "9c39fae3-51e2-41aa-89d5-68c7f68fd9ab"
    },
    {
        "author": "释正觉",
        "paragraphs": [
            "来来去去山中人，识得青山便是身。",
            "青山是身身是我，更于何处著根尘。"
        ],
        "title": "偈颂二百零五首  其五",
        "id": "488456a0-5b1f-43b8-91e3-5728d33812d6"
    },
    {
        "author": "释正觉",
        "paragraphs": [
            "溶溶曳曳山上云，潺潺湲湲山下水。",
            "试问其间云水人，更于何处求诸己。"
        ],
        "title": "偈颂二百零五首  其六",
        "id": "38c891d7-f15c-4b15-aefb-e3b4d2c71754"
    },
    {
        "author": "释正觉",
        "paragraphs": [
            "吸尽西江向汝道，马师不肯落荒草。",
            "三千刹海一成秋，明月珊瑚冷相照。"
        ],
        "title": "偈颂二百零五首  其七",
        "id": "716ede6b-7ab9-4927-84e8-9117c4035c92"
    },
    {
        "author": "释正觉",
        "paragraphs": [
            "孤筇长作水云游，底事而今放下休。",
            "一点破幽明历历，十分合体冷湫湫。",
            "暗中须透金针穴，转处还藏玉线头。",
            "劫外家风兹日辨，渠侬真与我侬俦。"
        ],
        "title": "偈颂二百零五首  其八",
        "id": "eaba6bff-39f7-4ee2-8812-2f736d8eb4c4"
    },
    {
        "author": "释正觉",
        "paragraphs": [
            "劫前机，肘后印，用而无痕，空而不尽。",
            "是谁造作大千，出自虚明方寸。",
            "你侬欲去泥瘢，匠石不悭斤运。"
        ],
        "title": "偈颂二百零五首  其九",
        "id": "ce7a3368-f202-41eb-8c9f-d5c13eef9b1e"
    },
    {
        "author": "释正觉",
        "paragraphs": [
            "五月五日天中节，百草头上看生杀。",
            "甘草黄连自苦甜，人参附子分寒热。",
            "薰莸难昧双垂爪，滋味那瞒初偃月。",
            "圆明了知心念闲，摩诃迦叶能分别。"
        ],
        "title": "偈颂二百零五首  其一○",
        "id": "393934af-851b-49b4-94c2-81bc40fc1777"
    },
    {
        "author": "释正觉",
        "paragraphs": [
            "你也住，我也住，十方三世一时捏。",
            "聚月醉云酣离水犀，转身触倒珊瑚树。"
        ],
        "title": "偈颂二百零五首  其一一",
        "id": "a34dfdf3-7423-4568-b8f5-2b255ad92181"
    },
    {
        "author": "释正觉",
        "paragraphs": [
            "万里西来坐少林，灯灯相续至如今。",
            "泥牛鬬里同归海，玉线联时妙契鍼。",
            "未坠绵绵吾祖绪，不忘切切老婆心。",
            "风前一弄无弦曲，会有丛林人赏音。"
        ],
        "title": "偈颂二百零五首  其一二",
        "id": "3e8b0957-4c24-4c88-a21f-47ccb53e28c3"
    },
    {
        "author": "释正觉",
        "paragraphs": [
            "菩提无树镜非台，虚浄光明不受埃。",
            "照处易分雪里粉，转时难辨墨中煤。",
            "鸟归无影树头宿，华在不萌枝上开。",
            "际会风云底时节，寒梭出蛰一声雷。"
        ],
        "title": "偈颂二百零五首  其一三",
        "id": "585ed1fa-f95a-4e0c-995c-9f2a88a2ce01"
    },
    {
        "author": "释正觉",
        "paragraphs": [
            "开炉岁岁是今朝，暖气潜通称我曹。",
            "可惜丹霞烧木佛，翻令院主堕眉毛。"
        ],
        "title": "偈颂二百零五首  其一四",
        "id": "ce9f8d63-b7ac-4141-be8b-b78565c89082"
    },
    {
        "author": "释正觉",
        "paragraphs": [
            "蛇鉆不入，鸟飞不度，我道人人在里许。",
            "三更明月下西山，一阵清霜脱寒树。"
        ],
        "title": "偈颂二百零五首  其一五",
        "id": "8da2ce1b-4264-4a0a-b3d2-de70915c8b7b"
    },
    {
        "author": "释正觉",
        "paragraphs": [
            "阿那是祖，位崇家谱。",
            "二仪之根，万象之母。",
            "建化门未要转机，实际地如何进步。",
            "青山一线路相通，月落寒猿啼断处。"
        ],
        "title": "偈颂二百零五首  其一六",
        "id": "cfde3f5b-55b6-456d-b6dc-92dc33a3856f"
    },
    {
        "author": "释正觉",
        "paragraphs": [
            "肉团无主，空劫有家。",
            "清白十分活计，丕平一段生涯。",
            "月户风高兮云凝古路，星河浪静兮夜泛灵槎。",
            "唯心成万法，化佛现千华。",
            "快须拽鼻回香象，切忌当头触死蛇。"
        ],
        "title": "偈颂二百零五首  其一七",
        "id": "61697686-21cc-40a4-837a-4ea800dbda3b"
    },
    {
        "author": "释正觉",
        "paragraphs": [
            "劫火炎炎是事灰，劫空空处有灵台。",
            "更无妍丑成痕垢，妍丑俱从个里来。"
        ],
        "title": "偈颂二百零五首  其一八",
        "id": "254b4e13-6042-4d7e-a4dd-a55560872223"
    },
    {
        "author": "释正觉",
        "paragraphs": [
            "夤缘心，和合相，傀儡棚头呈伎俩。",
            "打破画屏归去来，家山田地还清旷。",
            "扫断情尘，沥干识浪。",
            "虚明游践兮风月一壶，梦冷转身兮雪云万丈。"
        ],
        "title": "偈颂二百零五首  其一九",
        "id": "84853ea3-3cc0-4ce9-95a5-78b69e41b772"
    },
    {
        "author": "释正觉",
        "paragraphs": [
            "舌头一脔肉，口唇两片皮。",
            "其间无固必，分外莫猜疑。",
            "赵州古佛，云门圣师，历历机头不挂丝。",
            "自然桃李成蹊去，那是春风作意吹。"
        ],
        "title": "偈颂二百零五首  其二○",
        "id": "bf4f1781-2534-47f3-85cf-3b9654eb6aaa"
    },
    {
        "author": "释正觉",
        "paragraphs": [
            "深明无底，灵异无根。",
            "案山行尽，不见有家。",
            "识浪沥干，不见有己。",
            "石女掣开金锁钥，木人拨动玉轮机。",
            "方信道从佛口生，法化生得佛法分。"
        ],
        "title": "偈颂二百零五首  其二一",
        "id": "48944d0d-c108-4fb6-898a-8c89940f5606"
    },
    {
        "author": "释正觉",
        "paragraphs": [
            "柳线垂金莺语滑，华棚张锦蝶飞忙。",
            "见闻里许通消息，谁得先生点铁方。"
        ],
        "title": "偈颂二百零五首  其二二",
        "id": "c05451c2-1420-4911-ae51-54535c6a9644"
    },
    {
        "author": "释正觉",
        "paragraphs": [
            "露，超宗越祖。",
            "人言渠爇返魂香，我道伊挝涂毒皷。",
            "苦苦，更若咬文嚼字，规行矩步。",
            "上唱下随，前瞻后顾。",
            "张三裹帽新有钱，富汉不是恁么做。"
        ],
        "title": "偈颂二百零五首  其二三",
        "id": "ef7c4d3e-4ba3-4f53-8e92-b5cc57de092a"
    },
    {
        "author": "释正觉",
        "paragraphs": [
            "巢知风，穴知雨。",
            "不用安排，自成规矩。",
            "历历靡缘，闲闲何偶。",
            "乐哉林鸟渊鱼，一笑相忘尔汝。"
        ],
        "title": "偈颂二百零五首  其二四",
        "id": "ede8b3ad-82b3-4556-acb9-c15555541fb7"
    },
    {
        "author": "释正觉",
        "paragraphs": [
            "衲僧舌头真个自由，浑仑里许没锥钩。",
            "轮扁斲工不授子，庖丁游刃无全牛。"
        ],
        "title": "偈颂二百零五首  其二五",
        "id": "115891c2-a389-48d9-8725-1d217a3e8210"
    },
    {
        "author": "释正觉",
        "paragraphs": [
            "身非尘聚，卓卓妙存。",
            "心非情缘，冥冥独尊。",
            "其体也出诸障碍，其用也得大自在。",
            "无去无来，非显非晦。",
            "应色应声，亡对亡待。",
            "馒头胡饼观世音，还我当行家卖买。"
        ],
        "title": "偈颂二百零五首  其二六",
        "id": "9356fcef-017b-45c0-b327-635d82d77528"
    },
    {
        "author": "释正觉",
        "paragraphs": [
            "华鸟不来空过春，牛头山上懒慵人。",
            "自心浄故元无作，放下许多闲苦辛。"
        ],
        "title": "偈颂二百零五首  其二七",
        "id": "bb6e9ff0-b56a-42f0-927b-9ad492804413"
    },
    {
        "author": "释正觉",
        "paragraphs": [
            "眼里拈却翳，空中那有华。",
            "路不拾遗君子事，民无侵扰太平家。"
        ],
        "title": "偈颂二百零五首  其二八",
        "id": "bb843f63-90d9-44db-907f-b10eba14c46c"
    },
    {
        "author": "释正觉",
        "paragraphs": [
            "檐头雨滴声，问你要惺惺。",
            "直下成己事，途中作主盟。",
            "刹刹见佛，尘尘出经。",
            "擘开华岳连天色，放出黄河到海声。"
        ],
        "tags": [
            "华山"
        ],
        "title": "偈颂二百零五首  其二九",
        "id": "5b08d3ad-6764-4cc6-97d6-3ba477657669"
    },
    {
        "author": "释正觉",
        "paragraphs": [
            "只个家风，八面玲珑。",
            "斗柄横而河淡，梦鹤起而巢空。",
            "功中退步就位，位里移身借功。",
            "灵灵了了处同中有异，湛湛澄澄处异中有同。",
            "随宜也机轮宛转，妙应也关捩虚通。",
            "佛子住此地，即是佛受用。",
            "经行及坐卧，常在于其中。"
        ],
        "title": "偈颂二百零五首  其三○",
        "id": "cbbc1b3d-8618-4836-b0a1-d7d26d0f7a74"
    },
    {
        "author": "释正觉",
        "paragraphs": [
            "玉麒麟，铁昆仑。",
            "金绳在渠手，归步月黄昏。"
        ],
        "title": "偈颂二百零五首  其三一",
        "id": "0457d7fc-0608-4b5d-b092-f74dbbca4503"
    },
    {
        "author": "释正觉",
        "paragraphs": [
            "九重尊贵位中人，灿灿星图拱北辰。",
            "活计四时调玉烛，家风万世运金轮。",
            "区分群象布淳化，囊括二仪怀至仁。",
            "算数不能穷寿量，南山苍翠镇长春。"
        ],
        "title": "偈颂二百零五首  其三二",
        "id": "858ff66c-fe2f-4e11-a7fa-e1fa40525553"
    },
    {
        "author": "释正觉",
        "paragraphs": [
            "人平不语，水平不流。",
            "风定华犹落，鸟啼山更幽。",
            "只么天真无少剩，莫于里许著丝头。"
        ],
        "title": "偈颂二百零五首  其三三",
        "id": "79c52a65-3417-4b1d-80e2-6970edf25362"
    },
    {
        "author": "释正觉",
        "paragraphs": [
            "不居功，不合伴，脱体其间过一遍。",
            "梦觉船浮明月波，眼寒雪拥芦华岸。"
        ],
        "title": "偈颂二百零五首  其三四",
        "id": "0595da1c-b0d0-4c4b-b407-e18675795e10"
    },
    {
        "author": "释正觉",
        "paragraphs": [
            "祖华五叶发灵根，端的知恩解报恩。",
            "大仰未忘东寺会，玄沙相继雪峯存。",
            "机梭传处难通路，针芥投时有妙门。",
            "鼻孔放光出气快，当年一斲尽泥痕。"
        ],
        "title": "偈颂二百零五首  其三五",
        "id": "439619ee-bb34-4396-84c2-379f8478267e"
    },
    {
        "author": "释正觉",
        "paragraphs": [
            "一月雨，半夏凉，蒲团禅板坐相当。",
            "泥牛踏破澄潭月，光影芒芒夜未央。"
        ],
        "title": "偈颂二百零五首  其三六",
        "id": "a49a195d-5fb7-455b-ae04-92062b1368c7"
    },
    {
        "author": "释正觉",
        "paragraphs": [
            "黄河九曲，七斤布衫。",
            "胡马嘶北，越鸟巢南。",
            "衲僧恰到真常处，语不欺人面不惭。"
        ],
        "title": "偈颂二百零五首  其三七",
        "id": "a5609a5c-191e-4f3d-8eae-0298d180e859"
    },
    {
        "author": "释正觉",
        "paragraphs": [
            "直到劫空明自己，有无不堕超生死。",
            "夜船载月钓沧浪，清白传家只如此。"
        ],
        "title": "偈颂二百零五首  其三八",
        "id": "72b16fe9-141f-43bb-8b0e-87f32ffb47c2"
    },
    {
        "author": "释正觉",
        "paragraphs": [
            "大众退后，妙超窠臼。",
            "不用安排，何须饤饾。",
            "动絃别曲孰知音，舒肠沥胆渠开口。",
            "丛林切莫乱商量，三世诸佛不知有。"
        ],
        "title": "偈颂二百零五首  其三九",
        "id": "7272b7d0-dde0-4bdb-8c5b-6ef6f3945aaa"
    },
    {
        "author": "释正觉",
        "paragraphs": [
            "主中之主天中天，家势金轮万代传。",
            "退步不居尊贵位，借功却作诞生缘。",
            "廓虚印上无瑕垢，明白机头有转旋。",
            "劫数不能知寿量，湛存象外自绵绵。"
        ],
        "title": "偈颂二百零五首  其四○",
        "id": "3b57291c-1e3f-4cc5-afcf-5634fae5e7ee"
    },
    {
        "author": "释正觉",
        "paragraphs": [
            "爱结成身，想澄成界，从此漂流生死海。",
            "照彻灵源湛不浑，方知幻泡同无碍。",
            "六门气秋，四大缘坏，了了一真常自在。",
            "明月混融兮雪芦眼迷，清风相送兮夜船归快。"
        ],
        "title": "偈颂二百零五首  其四一",
        "id": "7b22bdfc-a991-4b84-a25f-801a066ec9b1"
    },
    {
        "author": "释正觉",
        "paragraphs": [
            "藏山于泽，藏舟于壑。",
            "一真不可藏，怕尔满寥廓。",
            "传家清白有风规，圆陀陀地无棱角。"
        ],
        "title": "偈颂二百零五首  其四二",
        "id": "6a317c15-efc5-456e-b73d-41eec33f4e7c"
    },
    {
        "author": "释正觉",
        "paragraphs": [
            "朔风拂旦吹秋过，时节薄寒宜就火。",
            "拱默威音世外游，放闲枯木堂中坐。",
            "尘劫空时却有家，道环虚处元无我。",
            "灵灵不昧寂而知，衣钵少林分付可。"
        ],
        "title": "偈颂二百零五首  其四三",
        "id": "9770fac0-9df6-4cfe-a2cc-84924aa9c86a"
    },
    {
        "author": "释正觉",
        "paragraphs": [
            "青山不用白云朝，白云不用青山管。",
            "云常在山山在云，青山自闲云自缓。"
        ],
        "title": "偈颂二百零五首  其四四",
        "id": "3002b74c-fb69-40f5-b326-b2d42312f813"
    },
    {
        "author": "释正觉",
        "paragraphs": [
            "去时还复似来时，明月芦华夜不迷。",
            "转棹又归何处去，秋光目断水天低。"
        ],
        "title": "偈颂二百零五首  其四五",
        "id": "a7474b8f-92c6-44ca-95ad-f0a0aa187e7e"
    },
    {
        "author": "释正觉",
        "paragraphs": [
            "去也五年，分疏不下，一句元无缝罅。",
            "只知推过商量，谁信分明酬价。",
            "玲珑底相知，莽卤底相讶。",
            "宁可与晓事人相骂，不可共不晓事人说话。"
        ],
        "title": "偈颂二百零五首  其四六",
        "id": "8823cbb4-b70c-48e4-a9c6-ad1ca89be275"
    },
    {
        "author": "释正觉",
        "paragraphs": [
            "忒团圞，不相瞒。",
            "冬不寒，腊下看。"
        ],
        "title": "偈颂二百零五首  其四七",
        "id": "449a8c05-cd37-42b9-9351-3034734f7e49"
    },
    {
        "author": "释正觉",
        "paragraphs": [
            "一阵清霜，千峯寒色，里许是谁看转侧。",
            "家风克绍绍非功，抚背忽惊儿脱白。"
        ],
        "title": "偈颂二百零五首  其四八",
        "id": "d0a148dd-0a35-4830-99f0-5c6e13aff0e5"
    },
    {
        "author": "释正觉",
        "paragraphs": [
            "不习禅，不论义，铺个破席日里睡。",
            "想料上方兜率天，也无如此日炙背。"
        ],
        "title": "偈颂二百零五首  其四九",
        "id": "3e7cce77-cac0-4f7e-acd9-425cdd0c8a82"
    },
    {
        "author": "释正觉",
        "paragraphs": [
            "唯只一真心，三缘坐断谁升沉。",
            "遂成十法界，六道轮回自障碍。",
            "不见一法即如来，方得名为观自在。",
            "见怪不怪，其怪自坏。",
            "灵从何来，圣亦何在。",
            "拄杖敲时灶堕摧，一片虚明绝中外。"
        ],
        "title": "偈颂二百零五首  其五○",
        "id": "72caeaeb-4fee-44ba-a271-baaa3b153709"
    },
    {
        "author": "释正觉",
        "paragraphs": [
            "凛凛将军令已行，八荒四海要澄清。",
            "提来剑气干牛斗，洗荡氛埃见太平。"
        ],
        "title": "偈颂二百零五首  其五一",
        "id": "2e280b02-cd43-4a6d-a3ea-eb2bb12f502d"
    },
    {
        "author": "释正觉",
        "paragraphs": [
            "春雨洗园林，春风动帘箔。",
            "百城人已归，弹指开楼阁。",
            "入门俱是佛家风，帝网光明相映夺。"
        ],
        "title": "偈颂二百零五首  其五二",
        "id": "ba2b94a3-4cba-4c8d-9561-2a08f53e0105"
    },
    {
        "author": "释正觉",
        "paragraphs": [
            "三十六物一时空，空空空处自光通。",
            "转侧末山不露顶，非男女相主人翁。",
            "主人翁，借伴能来用莫穷。",
            "百草头上俱胝老，尘尘刹刹是家风。"
        ],
        "title": "偈颂二百零五首  其五三",
        "id": "29166bf4-1d32-4c2d-8457-4928350f9fcc"
    },
    {
        "author": "释正觉",
        "paragraphs": [
            "拽石般土，打鼓作舞。",
            "意不立玄，机不停午。",
            "踏破草鞋赤脚行，见成底事休回互。",
            "不回互，大龙不受玄沙瞒，前面斑斑元是虎。"
        ],
        "title": "偈颂二百零五首  其五四",
        "id": "8d4b507d-c5f4-47e9-8db5-e6c491c784e4"
    },
    {
        "author": "释正觉",
        "paragraphs": [
            "心心相印，叶叶联芳，自己光明不覆藏。",
            "刹刹尘尘如是说，广长舌相解敷扬。"
        ],
        "title": "偈颂二百零五首  其五五",
        "id": "340de5ee-dfd1-42cd-9017-9431d6837529"
    },
    {
        "author": "释正觉",
        "paragraphs": [
            "钓尽沧波月一钩，月低烟树夜维舟。",
            "寒鸡抖擞呼天晓，笑对春风百草柔。",
            "中外夷犹，纵横自由。",
            "志公不是闲和尚，刀尺相将拄杖头。"
        ],
        "title": "偈颂二百零五首  其五六",
        "id": "2ce8349b-77a2-4af5-aa23-c8e8a7baf3e2"
    },
    {
        "author": "释正觉",
        "paragraphs": [
            "无事题取一首，我侬不落他人后。",
            "略略绰绰思大口，醇醇酽酽白家酒。",
            "醉中犹道未沾唇，被人问著还打手。",
            "不打手，三年一闰，冬后数九。"
        ],
        "title": "偈颂二百零五首  其五七",
        "id": "8290e2e2-104f-4622-ad1c-28acef305d0e"
    },
    {
        "author": "释正觉",
        "paragraphs": [
            "小雪纤纤洗霁色，新春冉冉入烧痕。",
            "三千界现非佗物，百亿分身有妙门。",
            "白云儿是青山用，青山父是白云根。",
            "寄语白云数回首，青山免见瘦棱棱。"
        ],
        "title": "偈颂二百零五首  其五八",
        "id": "d77633ce-2497-4d69-8ad7-af23dbb22aa5"
    },
    {
        "author": "释正觉",
        "paragraphs": [
            "一雨一晴，盖载生成。",
            "桃华濯锦而丽，杨柳弄风而轻。",
            "决决野泉发响，关关林鸟和鸣。",
            "历历见闻中得妙，更嫌何处不分明。"
        ],
        "title": "偈颂二百零五首  其五九",
        "id": "12ddde8f-e4dd-4415-a195-aa6ab6f0fe92"
    },
    {
        "author": "释正觉",
        "paragraphs": [
            "云开青山横屋头，雨住流水涨门底。",
            "南无家家观世音，回避不及鼻相抵。",
            "非唯鼻相抵，亦乃同见同闻，同齅同舐，同身同意，同得同智。",
            "果满菩提圆，华开世界起。"
        ],
        "title": "偈颂二百零五首  其六○",
        "id": "d4d08837-6fff-46fb-aa55-8473c6e545b7"
    },
    {
        "author": "释正觉",
        "paragraphs": [
            "灵云却解见桃华，老眼如今冷淡些。",
            "拈却面前案山子，柱门路直不横斜。"
        ],
        "title": "偈颂二百零五首  其六一",
        "id": "bb72e9db-67d3-4914-85fd-b7cdcff22e16"
    },
    {
        "author": "释正觉",
        "paragraphs": [
            "乳粥当年得善生，心开成道见明星。",
            "而今各各恁么去，犹较瞿昙半月程。"
        ],
        "title": "偈颂二百零五首  其六二",
        "id": "1507135c-0e49-4114-b24b-5765c11c3ae9"
    },
    {
        "author": "释正觉",
        "paragraphs": [
            "人平不语，水平不流。",
            "嘉州大象，陜府铁牛。",
            "莫怪扶桑最先照，大都家住海门洲。"
        ],
        "title": "偈颂二百零五首  其六三",
        "id": "4422fe8c-6c30-4352-b662-b0c95523a262"
    },
    {
        "author": "释正觉",
        "paragraphs": [
            "风不鸣条，雨不破块，会不会兮还信采。",
            "廓廓落落兮大方无外，跛跛挈挈兮大功不宰，稳稳密密兮心安如海。"
        ],
        "title": "偈颂二百零五首  其六四",
        "id": "e6826455-de6b-4987-9c05-dbddff2203ba"
    },
    {
        "author": "释正觉",
        "paragraphs": [
            "功勋密处转身难，转后家风又觉宽。",
            "黯黯旧山青落眼，涣然霜雪洗蓑寒。"
        ],
        "title": "偈颂二百零五首  其六五",
        "id": "9ea68f8c-a2a5-4be9-b783-9e209f745bd7"
    },
    {
        "author": "释正觉",
        "paragraphs": [
            "空劫威音前，别有一壶天。",
            "御楼观射猎，不是刈茅田。"
        ],
        "title": "偈颂二百零五首  其六六",
        "id": "1df6710b-5b92-4e33-998d-9137e8ec8c6d"
    },
    {
        "author": "释正觉",
        "paragraphs": [
            "生灭去来，本如来藏。",
            "清浄妙明，虚融通畅。",
            "六门我绝，攀缘三界。",
            "渠无身相，无生路上。",
            "底人识取，万回和尚。",
            "持钵归。"
        ],
        "title": "偈颂二百零五首  其六七",
        "id": "4deb2f67-6f26-465d-8474-40d067b565d5"
    },
    {
        "author": "释正觉",
        "paragraphs": [
            "不可得一，不可得异，我如是也彼如是。",
            "两茎眉现燄光身，百草头扬祖师意。",
            "归云谁使就青山，落华自得随流水。"
        ],
        "title": "偈颂二百零五首  其六八",
        "id": "70d10c99-2794-4ce7-88d8-0c18992fd8b1"
    },
    {
        "author": "释正觉",
        "paragraphs": [
            "密密住其中，灵然空不空。",
            "一牛才饮水，五马不嘶风。",
            "位里亡消息，机头有变通。",
            "三千大千事，弹指入圆融。"
        ],
        "title": "偈颂二百零五首  其六九",
        "id": "c53cb9ce-03ef-4e54-8407-5da5b1b86700"
    },
    {
        "author": "释正觉",
        "paragraphs": [
            "三界唯心，唯心三界，一切法空观自在。",
            "处处光明处处身，者回泡幻同无碍。",
            "吐云如山，吞川如海，了无毛发居其外。",
            "万象森罗尽我家，只个虚空肚皮大。"
        ],
        "title": "偈颂二百零五首  其七○",
        "id": "f476ba59-f3c4-49bb-8f9e-00b7b90f37a9"
    },
    {
        "author": "释正觉",
        "paragraphs": [
            "佛身光明了无垢，性水清浄常不浑。",
            "降生沐浴吉祥事，要以大开功德门。",
            "哆哆和和增口业，胶胶缀缀添尘结。",
            "大家浄洗佛浑身，彻底洞然明皎洁。",
            "长时诸佛洗我身，今日众僧洗我佛。"
        ],
        "title": "偈颂二百零五首  其七一",
        "id": "78a71d24-8fbc-405b-94dd-5c194de6647a"
    },
    {
        "author": "释正觉",
        "paragraphs": [
            "时行即行卓然何倚，时止即止廓尔独灵。",
            "历万变而不我求功，住一如而不我藏用。"
        ],
        "title": "偈颂二百零五首  其七二",
        "id": "3b4f351b-c80d-4291-8ea4-e457aa0c886c"
    },
    {
        "author": "释正觉",
        "paragraphs": [
            "渊默之津，皓然之色。",
            "混处功齐，细看转侧。",
            "昆仑脱手黄金绳，鼻孔累垂收不得。"
        ],
        "title": "偈颂二百零五首  其七三",
        "id": "7e1aeb72-1212-4ab3-9079-870915663ef5"
    },
    {
        "author": "释正觉",
        "paragraphs": [
            "长者长法身，短者短法身。",
            "虚空已是色，大地却非尘。",
            "觑得破阿那律祖，放得稳舜若多神。",
            "飘飘闲戏白鸥水，栩栩梦游蝴蝶春。",
            "拶头拶面推来也，眼里无筋一世贫。"
        ],
        "title": "偈颂二百零五首  其七四",
        "id": "206a76cc-e9ee-43a2-afd9-81b1218cbe1d"
    },
    {
        "author": "释正觉",
        "paragraphs": [
            "不可得而有，不可得而无。",
            "寂寂十方坐断，寥寥一境清虚。",
            "妍丑那能瞒浄镜，青黄莫我染明珠。",
            "刹海不能关锁月，夜来流影在珊瑚。"
        ],
        "title": "偈颂二百零五首  其七五",
        "id": "c8d2c068-6643-4511-a5ce-18a3a179a9da"
    },
    {
        "author": "释正觉",
        "paragraphs": [
            "渠非老朽，不礼不受。",
            "威音世前，毗卢顶后。",
            "把定壶中白日长，触著匣内青蛇吼。",
            "良医叮嘱病人，服药不如忌口。"
        ],
        "title": "偈颂二百零五首  其七六",
        "id": "017f3d0c-de50-4951-9096-a0dc235dc124"
    },
    {
        "author": "释正觉",
        "paragraphs": [
            "不是心，不是物。",
            "非天非人，非僧非俗。",
            "南北东西莫我寻，长短方圆莫我测。",
            "牛饮星河，兔眠月窟，彻底灵明破昏塞。",
            "末山超拔兮顶相不形，铁磨变通兮舌头无骨。"
        ],
        "title": "偈颂二百零五首  其七七",
        "id": "d2f32738-25f4-48d7-b04a-4467e8f8a942"
    },
    {
        "author": "释正觉",
        "paragraphs": [
            "吾家日日选场开，及第心空有大才。",
            "莫把桂枝零碎折，为佗和月抱将来。"
        ],
        "title": "偈颂二百零五首  其七八",
        "id": "72683c38-686d-410f-bc7e-32e537443463"
    },
    {
        "author": "释正觉",
        "paragraphs": [
            "十方大地是我一个身便能禁足，十方众生是我一个汉方解护生。",
            "禁足也步步不妄行，护生也心心不妄动。"
        ],
        "title": "偈颂二百零五首  其七九",
        "id": "2ab0de8d-f17c-4cb2-80e8-20cf76d862e9"
    },
    {
        "author": "释正觉",
        "paragraphs": [
            "十方法侣共安居，云月身心照处虚。",
            "转侧芦汀飞鹤鹭，亡机林壑混樵渔。",
            "瘢痕若尽光无际，丝糁才萌念有余。",
            "廊下相逢休放喝，且容兴化撒珍珠。"
        ],
        "title": "偈颂二百零五首  其八○",
        "id": "64564da1-498a-4508-9c30-61373d94406f"
    },
    {
        "author": "释正觉",
        "paragraphs": [
            "踏破草鞋赤脚走，拄杖头上挑日月。",
            "智门真得祖家风，放出云门广长舌。",
            "大智如愚，大功若拙，用尽工夫参不彻。",
            "莫于平地上增堆，休向虚空里钉橛。"
        ],
        "title": "偈颂二百零五首  其八一",
        "id": "d1440d0f-243d-4046-8366-81ae52366c77"
    },
    {
        "author": "释正觉",
        "paragraphs": [
            "途中久客忆家山，一线蹊通入翠寒。",
            "望处霁云收素练，跨门残月堕金盘。",
            "十虚俱殒眼方阔，三世齐吞肚觉宽。",
            "变化鲲鹏底时节，霄程九万看风抟。"
        ],
        "title": "偈颂二百零五首  其八二",
        "id": "a9bc3b31-7625-42f1-80ec-6e288ce41911"
    },
    {
        "author": "释正觉",
        "paragraphs": [
            "正昼热，深夜凉，冰壶谁复到中央。",
            "身心直许摩云月，脾肺都将洗雪霜。",
            "莫守一色处，莫坐万年床。",
            "玉人转侧机梭动，细辨里头偏正方。"
        ],
        "title": "偈颂二百零五首  其八三",
        "id": "ac05039e-f7f7-4434-98c4-15c3499112cd"
    },
    {
        "author": "释正觉",
        "paragraphs": [
            "身里出门，门里出身。",
            "白云能作客，明月解随人。"
        ],
        "title": "偈颂二百零五首  其八四",
        "id": "234ef3e4-3cc5-4556-94f8-9a21f5b1bffa"
    },
    {
        "author": "释正觉",
        "paragraphs": [
            "一句超然，良马影鞭。",
            "道出语默，理合方圆。",
            "运斤之妙，宾主可怜。",
            "斲轮之伎，父子不传。",
            "莫将爻象兮相求龟壳，才落是非兮底事驴年。"
        ],
        "title": "偈颂二百零五首  其八五",
        "id": "9ecf9eb7-08f3-4c81-994a-83eb069b40b7"
    },
    {
        "author": "释正觉",
        "paragraphs": [
            "鉴像谷神，云心月影。",
            "闲闲不宰于功，历历无私于应。",
            "莫问正偏，谁论动静。",
            "自方自圆，谁欠谁剩。",
            "能来异类中行，常处那伽大定。",
            "云水丛林自恣人，果如是也须相庆。"
        ],
        "title": "偈颂二百零五首  其八六",
        "id": "80c9e55a-359e-4eae-92f5-5dc81536a5d4"
    },
    {
        "author": "释正觉",
        "paragraphs": [
            "父母所生眼，悉见三千界，拈却案山谁我碍。",
            "直饶全象无全牛，未免依前还碍塞。",
            "衲僧家，真庆快。",
            "物我虚空，混成一块。",
            "更于何处著根尘，祇个堂堂观自在。"
        ],
        "title": "偈颂二百零五首  其八七",
        "id": "94ce05ae-4ff6-42d4-bd74-1a6339e2f306"
    },
    {
        "author": "释正觉",
        "paragraphs": [
            "不展事，不投机。",
            "不徇缘，不答话。",
            "个是出格，辙脱窠臼。",
            "平生肝胆向人倾，相识犹如不相识。"
        ],
        "title": "偈颂二百零五首  其八八",
        "id": "27fcd6a8-2ff3-44d8-bbd3-7a1992508933"
    },
    {
        "author": "释正觉",
        "paragraphs": [
            "雨从何来，不离问处。",
            "森罗大千，出乎方寸。",
            "照中之虚，静中之动，衲僧分上常相共。",
            "寒露濡松夜气清，皋禽惊起月巢梦。",
            "举刘端公问云居：雨从何来？居云：从端公问处来。"
        ],
        "title": "偈颂二百零五首  其八九",
        "id": "f7f467ae-7c41-48f6-b4f3-f9981d3fd0c1"
    },
    {
        "author": "释正觉",
        "paragraphs": [
            "主中主，须辨取。",
            "动犯威严，细看规矩。",
            "贵不可得其名，寿不可穷其数。",
            "四溟潮落露仙山，万里云开廓天宇。"
        ],
        "title": "偈颂二百零五首  其九○",
        "id": "d6ae3763-411f-4cd3-828c-e157a6df5ef7"
    },
    {
        "author": "释正觉",
        "paragraphs": [
            "苏秦尝佩六国印，许由还厌一瓢风。",
            "了无佗相能通变，可笑僧繇画志公。"
        ],
        "title": "偈颂二百零五首  其九一",
        "id": "92bdb151-2bcb-43bc-b9ad-1e35e8767160"
    },
    {
        "author": "释正觉",
        "paragraphs": [
            "灵机未动，道环先入。",
            "极理也妙得穷通，顺事也聊分借借。",
            "无象无私，何固何必。",
            "娟娟印水之月魂，冉冉在华之春律。",
            "巍巍堂堂兮炜炜煌煌，三千大千兮周行独立。"
        ],
        "title": "偈颂二百零五首  其九二",
        "id": "02caeb07-c64c-4e42-bf62-36b0f9aa9e2f"
    },
    {
        "author": "释正觉",
        "paragraphs": [
            "几许欢心几许愁，好看野老两眉头。",
            "家风平贴清如镜，水瘦山空一样秋。",
            "手段通变，身心自由，不怕风涛雪拥舟。",
            "海上三山颓一掣，六鼇连落上金钩。",
            "华岳连天秀，黄河辊底流。"
        ],
        "tags": [
            "华山"
        ],
        "title": "偈颂二百零五首  其九三",
        "id": "6e79e0d9-4935-479e-8c5e-adecb8d9516d"
    },
    {
        "author": "释正觉",
        "paragraphs": [
            "大而无外，小而无内。",
            "合虚空而无欠无余，混万象而成团成块。",
            "不出不在，不失不坏。",
            "我不与物争，物不为我碍。",
            "路逢达道人，不将语默对。",
            "三千界里放光明，双六盘中休喝彩。"
        ],
        "title": "偈颂二百零五首  其九四",
        "id": "39aa3ef4-c3c1-4e0f-bca9-4cf71da92ee5"
    },
    {
        "author": "释正觉",
        "paragraphs": [
            "里头看，勿暑寒，直下沧溟沥得干。",
            "我道巨鼇能俯拾，笑君沙际弄钓竿。"
        ],
        "title": "偈颂二百零五首  其九五",
        "id": "7fa5ca02-5192-40b2-b2ab-e39ffb5fa9d5"
    },
    {
        "author": "释正觉",
        "paragraphs": [
            "云门老子能施设，胡饼佛祖俱超越。",
            "哆哆和和两片皮，狤狤獠獠三寸舌。",
            "不是特地展家风，也非投机应时节。",
            "生铁铸成无孔锤，忒团圞兮难下楔。"
        ],
        "title": "偈颂二百零五首  其九六",
        "id": "e75c5b90-2bc7-4ddf-86de-320bed38afe4"
    },
    {
        "author": "释正觉",
        "paragraphs": [
            "皓然雪月浄无埃，一色功中更放开。",
            "唤起牧童蓑底梦，白牛鼻孔拽教回。"
        ],
        "title": "偈颂二百零五首  其九七",
        "id": "d2bacf13-8ec7-489e-bdeb-87e30c2e4a9b"
    },
    {
        "author": "释正觉",
        "paragraphs": [
            "阴阳爻象此为宗，杀活机头看变通。",
            "玉女退身功后位，木人引步异中同。",
            "一尘不受能虚廓，万像无遗却混融。",
            "借得因缘成现用，玲珑八面尽家风。"
        ],
        "title": "偈颂二百零五首  其九八",
        "id": "f1bc4a96-2009-4843-b5c0-8a4d53c0e0a1"
    },
    {
        "author": "释正觉",
        "paragraphs": [
            "饮干巨海，推倒须弥，廓大灵通更是谁。",
            "馨香秀林栴檀枝，哮吼出屈师子儿。",
            "三千界现一弹指，八万门开双用眉。",
            "知不知，为不为。",
            "道满十处兮心超亿劫，影流万象兮气分二仪。"
        ],
        "title": "偈颂二百零五首  其九九",
        "id": "502f358f-178c-474d-b6e0-a72544419a46"
    },
    {
        "author": "释正觉",
        "paragraphs": [
            "宿雨洗去山面尘，东君料理山家春。",
            "浩劫壶中勿新岁，枯木巖前有古人。",
            "寒暑不到以法界为处，齿发不老以虚空为身。",
            "坐间默有相传意，川上干无逝去津。"
        ],
        "title": "偈颂二百零五首  其一○○",
        "id": "8998991c-bf96-42c0-8887-98a04eaaba29"
    },
    {
        "author": "释正觉",
        "paragraphs": [
            "生灭夤缘不著人，一年才尽又逢春。",
            "森罗借得为他用，法界浑仑是我身。",
            "不受杂毒，自然纯真。",
            "拈却千差亡彼此，打成一片没根尘。"
        ],
        "title": "偈颂二百零五首  其一○一",
        "id": "2645fe23-eef4-44a5-8c91-6d671e4a00d9"
    },
    {
        "author": "释正觉",
        "paragraphs": [
            "非男女之相，出有无之量。",
            "透万机之前，超三界之上。",
            "穷而通，简而当。",
            "松含月兮夜寒，溪带雨而春涨。"
        ],
        "title": "偈颂二百零五首  其一○二",
        "id": "a95e6a06-860d-4854-8faf-68dcbe38c957"
    },
    {
        "author": "释正觉",
        "paragraphs": [
            "管籥真风暗度韶，春恩如许在芳条。",
            "志公不是闲和尚，拄杖头边有剪刀。"
        ],
        "title": "偈颂二百零五首  其一○三",
        "id": "e67952e8-099c-4135-a80e-da22a4431b17"
    },
    {
        "author": "释正觉",
        "paragraphs": [
            "莺弄歌喉华弄妍，如许春事在门前。",
            "道冲而用亡机者，买尽风流不著钱。"
        ],
        "title": "偈颂二百零五首  其一○四",
        "id": "6c6beeb2-c5e2-4d84-a120-4e24575ad635"
    },
    {
        "author": "释正觉",
        "paragraphs": [
            "寿等南山，位崇北斗。",
            "机运象先，体同道久。",
            "明逾日月兮普及幽深，德合干坤兮廓无前后。"
        ],
        "title": "偈颂二百零五首  其一○五",
        "id": "1da74dcd-d8d7-4cb1-8ebb-4dde97d5b0b7"
    },
    {
        "author": "释正觉",
        "paragraphs": [
            "清彻性空水，圆明浄智身。",
            "个中不洗体，直下了无尘。",
            "有成佛，有降神。",
            "有彼岸，有迷津。",
            "哆哆和和此其始，胶胶缀缀此其因。",
            "底时节，释迦文，恶水蓦头浇莫嗔。",
            "何须念彼观音力，自然还著于本人。"
        ],
        "title": "偈颂二百零五首  其一○六",
        "id": "93235367-336e-4630-bd88-d7755a694e8d"
    },
    {
        "author": "释正觉",
        "paragraphs": [
            "不起一念，向道须弥。",
            "舌头一脔肉，口唇两边皮。",
            "云门得用妙如许，不落是非知不知。"
        ],
        "title": "偈颂二百零五首  其一○七",
        "id": "b8fdcaae-08c4-41ef-8c79-a6c42e325d3a"
    },
    {
        "author": "释正觉",
        "paragraphs": [
            "萧然一念未萌初，露柱怀胎辨得无。",
            "风扫余云月未上，霁虚廓浄绝方隅。"
        ],
        "title": "偈颂二百零五首  其一○八",
        "id": "2ec6d9bf-acc6-4e50-ab63-23b97f47715e"
    },
    {
        "author": "释正觉",
        "paragraphs": [
            "岭头功德眼，倦足等闲垂。",
            "红炉一点雪，直下廓亡依。"
        ],
        "title": "偈颂二百零五首  其一○九",
        "id": "be33c771-a676-4309-ac40-78584218f854"
    },
    {
        "author": "释正觉",
        "paragraphs": [
            "百草头上平生事，闹市门前百亿身。",
            "及尽如许闲影响，体明空劫那边人。",
            "那边人，何所有，白云断处青山秀。",
            "绝他缘，唯自守，结夏须教醭生口。",
            "有说便是野干鸣，无说自然师子吼。"
        ],
        "title": "偈颂二百零五首  其一一○",
        "id": "b2aa3e7d-415f-4be5-a035-71b381f969bd"
    },
    {
        "author": "释正觉",
        "paragraphs": [
            "凡圣通同共一家，寂光田地看生涯。",
            "而今选佛心空去，自有丘园开觉华。"
        ],
        "title": "偈颂二百零五首  其一一一",
        "id": "6e93b1fe-b977-4687-9712-665314ba0295"
    },
    {
        "author": "释正觉",
        "paragraphs": [
            "三千世界出弹指，百亿庄严集化身。",
            "寿域无疆同道久，河沙劫数一成春。"
        ],
        "title": "偈颂二百零五首  其一一二",
        "id": "622a91c6-54bb-4c42-9e26-5965789aaf1c"
    },
    {
        "author": "释正觉",
        "paragraphs": [
            "世尊无说说，迦叶不闻闻。",
            "默默到时良自庆，家山元在白云根。"
        ],
        "title": "偈颂二百零五首  其一一三",
        "id": "c609c481-9a5a-449a-94ac-da238a745cdf"
    },
    {
        "author": "释正觉",
        "paragraphs": [
            "归根得旨，叶落知秋。",
            "拈得鼻孔，失却舌头。",
            "照彻三世佛之顶𩕳，把定历代祖之襟喉。",
            "玉井涵碧，冰壶断流。",
            "诸法空寂为之座，是须坐处不停囚。"
        ],
        "title": "偈颂二百零五首  其一一四",
        "id": "373a4f39-6315-4555-8c15-85b156d87c40"
    },
    {
        "author": "释正觉",
        "paragraphs": [
            "当处出生，当处灭尽。",
            "三世如来，相授此印。",
            "石人放意卧烟寒，玉女摇头看晓信。"
        ],
        "title": "偈颂二百零五首  其一一五",
        "id": "6f245a57-941d-4783-b92d-9dfaad7f89f3"
    },
    {
        "author": "释正觉",
        "paragraphs": [
            "雪峯之子，德山之孙，葛藤牵转难穷根。",
            "截断众流见源底，相应函盖同干坤。",
            "长长短短无节奏，绵绵密密忒鹘仑。",
            "随波逐浪恁么去，上船便到家前门。"
        ],
        "title": "偈颂二百零五首  其一一六",
        "id": "bf259350-a7b9-411c-8ac3-a8803c328dd2"
    },
    {
        "author": "释正觉",
        "paragraphs": [
            "端公问处来，径直勿迂回。",
            "善财处处逢弥勒，弹指作声楼阁开。"
        ],
        "title": "偈颂二百零五首  其一一七",
        "id": "8d39caaa-ecb5-40c7-8f39-a99659d9ddb3"
    },
    {
        "author": "释正觉",
        "paragraphs": [
            "冰鉴浄，玉壶寒。",
            "一亘清处擡脚易，十分明白转身难。",
            "混身转却舌头短，转却浑身鼻孔宽。"
        ],
        "title": "偈颂二百零五首  其一一八",
        "id": "48a77df4-016f-4c2d-8bfa-edcd833ed4d6"
    },
    {
        "author": "释正觉",
        "paragraphs": [
            "一人之父，百王之师。",
            "道机有余兮，动若四时。",
            "寿域无疆兮，量同二仪。",
            "大功不宰，至化无为。",
            "妙兮虽喻，智也不知。",
            "权挂垢衣云是佛，却装珍御复名谁。"
        ],
        "title": "偈颂二百零五首  其一一九",
        "id": "b6c4178f-eb53-4ce6-ba6d-9b66ac0e0801"
    },
    {
        "author": "释正觉",
        "paragraphs": [
            "耳应声而无响，眼有照而亡缘，旷劫清规里许圆。",
            "生死死生不到处，云磨秋色水连天。"
        ],
        "title": "偈颂二百零五首  其一二○",
        "id": "2d55829d-12e4-4c89-90e9-5c7e1ac5adae"
    },
    {
        "author": "释正觉",
        "paragraphs": [
            "寒林濡露，明月濯波。",
            "时节恁么，衲僧如何。",
            "廓一念不见有自，极十方不见有它。",
            "遍界通身无背面，莫教丝绪落机梭。"
        ],
        "title": "偈颂二百零五首  其一二一",
        "id": "debb4a12-b4e4-435c-ab4d-2e2948bd8b30"
    },
    {
        "author": "释正觉",
        "paragraphs": [
            "十月朔，风雨肇寒天意作。",
            "丛席地炉今日开，免烧木佛无斟酌。",
            "丹霞将错就错，院主眉须堕落。",
            "如聋如盲大家翁，搅扰杀你不要恶。"
        ],
        "title": "偈颂二百零五首  其一二二",
        "id": "828f2715-6119-440c-98a7-4bb3fd64ec87"
    },
    {
        "author": "释正觉",
        "paragraphs": [
            "深深处，细细行。",
            "隐隐时，密密觑。",
            "若能恁么彻根彻，源旁参回互宛转。",
            "虚玄不触尊贵机，横梭度针露线穿。"
        ],
        "title": "偈颂二百零五首  其一二三",
        "id": "f7f6c19d-8ab3-413f-abf8-50afa4f4fd81"
    },
    {
        "author": "释正觉",
        "paragraphs": [
            "一日不作，一日不食，歇者无心获者力。",
            "分明只个是家风，会得种田博饭吃。"
        ],
        "title": "偈颂二百零五首  其一二四",
        "id": "100138b6-3d6b-4033-a0c5-91896d9bdd3c"
    },
    {
        "author": "释正觉",
        "paragraphs": [
            "唯心唯识，平出平入。",
            "金刀之齐，玉尺之直。",
            "你唤甚么作三界，真个不曾遗颗粒。"
        ],
        "title": "偈颂二百零五首  其一二五",
        "id": "917f9b49-7e16-444b-bbe3-abc85feb386f"
    },
    {
        "author": "释正觉",
        "paragraphs": [
            "王老师，足意气，是是非非荡情谓。",
            "倚天照雪烂光芒，扫尽搀抢千万里。"
        ],
        "title": "偈颂二百零五首  其一二六",
        "id": "ae760463-1c1b-4a37-bff1-c4d2fccb970b"
    },
    {
        "author": "释正觉",
        "paragraphs": [
            "一枝秀出栴檀林，想见馨香慰众心。",
            "不负老兄开凿力，当风子和鹤鸣阴。"
        ],
        "title": "偈颂二百零五首  其一二七",
        "id": "49fb4ce8-120d-4422-b5ac-993f36b2345f"
    },
    {
        "author": "释正觉",
        "paragraphs": [
            "影略门前倒刹竿，个中消息授传难。",
            "玲珑侍者能相委，盘走明珠珠走盘。"
        ],
        "title": "偈颂二百零五首  其一二八",
        "id": "5a0ab9e5-542a-4891-aae2-a3ba9fd0bc68"
    },
    {
        "author": "释正觉",
        "paragraphs": [
            "功勋消，阶级尽。",
            "尊贵不知名，威严莫得近。",
            "子退步而就父，臣转身以合君。",
            "机转玉轮侧，妙叶正当风。"
        ],
        "title": "偈颂二百零五首  其一二九",
        "id": "a7a8b40d-c850-48ee-a9cc-da767f956f2c"
    },
    {
        "author": "释正觉",
        "paragraphs": [
            "湛湛不昏，绵绵若存。",
            "三世佛护持为之顶相，历代祖传受为之命根。",
            "苍头祖父寒居位，白发儿孙夜过门。"
        ],
        "title": "偈颂二百零五首  其一三○",
        "id": "5ce50d0c-8f1d-4b4a-8061-c6eac0b23ed6"
    },
    {
        "author": "释正觉",
        "paragraphs": [
            "道契如如，非有非无。",
            "静也神之在谷，应也像之在珠。",
            "了无所住，照不失虚，无影杖子两人扶。",
            "清华临于至鉴，深密守于元枢，机轮文彩妙穷初。",
            "霁色廓澄兮秋怀月满，秀棱重叠兮云卷山癯。"
        ],
        "title": "偈颂二百零五首  其一三一",
        "id": "22f7f71f-b572-483a-ba8c-322a2c38dfb6"
    },
    {
        "author": "释正觉",
        "paragraphs": [
            "不即不离，非取非舍。",
            "自东自西，谁上谁下。",
            "委曲也顺俗亡功，蓦直也应真不借。",
            "珠中有火君须信，休向天边问太阳。"
        ],
        "title": "偈颂二百零五首  其一三二",
        "id": "d2758fb3-e681-4c75-8790-05c0eafcc2e7"
    },
    {
        "author": "释正觉",
        "paragraphs": [
            "只者一缝大小，饱丛林汉分晓。",
            "点头言语，丁宁摆手。",
            "舌头狤獠不狤獠，人人脚下长安道。"
        ],
        "title": "偈颂二百零五首  其一三三",
        "id": "b3259e89-459d-4ba8-aee0-e0470cdeffd5"
    },
    {
        "author": "释正觉",
        "paragraphs": [
            "不问维摩经，看底甚么经，大千卷出破尘情。",
            "水中盐味，色里胶青，机前有路妙难名。",
            "才形言像迢然去，又是泥团换眼睛。"
        ],
        "title": "偈颂二百零五首  其一三四",
        "id": "1dcd7ec4-c336-4f6a-a05e-dd7d5922fd28"
    },
    {
        "author": "释正觉",
        "paragraphs": [
            "一阳生，万物潜萌。",
            "隐隐有像，寥寥未形。",
            "蚌肠含妙蕴，犀角晕通星。",
            "密密用，细细行，本智虚融与理冥。",
            "露地白牛肥腻饱，拥蓑人驾雪山耕。"
        ],
        "title": "偈颂二百零五首  其一三五",
        "id": "4b1d7438-bfbd-4731-baf4-cd6e6fb9507f"
    },
    {
        "author": "释正觉",
        "paragraphs": [
            "今朝腊月二十五，衲僧一曲和云门。",
            "谁将节奏乱孔窍，不到瘢痕伤斧斤。",
            "舌无骨，眼有筋，方见韶阳老子能。",
            "拍拍元来浑是令，哩鸣囉了逻鸣棱。"
        ],
        "title": "偈颂二百零五首  其一三六",
        "id": "5cf06373-60bb-4207-a8fa-4e366a39c5d9"
    },
    {
        "author": "释正觉",
        "paragraphs": [
            "吃茶去，吃茶去，明明指人无异语。",
            "家风平展没机关，谁道赵州谩院主。",
            "苦苦苦，往往邯郸学唐步。",
            "恰恰长安道上行，分明有眼如天瞽。"
        ],
        "title": "偈颂二百零五首  其一三七",
        "id": "0c6df388-51e6-4679-8817-df304885a301"
    },
    {
        "author": "释正觉",
        "paragraphs": [
            "岁朝坐禅，万事自然。",
            "心心绝待，佛佛现前。",
            "清白十分江上雪，谢郎满意钓渔船。"
        ],
        "title": "偈颂二百零五首  其一三八",
        "id": "31e45b84-81ec-46a1-9635-2f774ac19cd3"
    },
    {
        "author": "释正觉",
        "paragraphs": [
            "明月芦华四望连，转身人上合同船。",
            "借功自有旁参事，历历机头看正偏。"
        ],
        "title": "偈颂二百零五首  其一三九",
        "id": "55bccd37-6b43-4ce2-81c2-7394410f65d3"
    },
    {
        "author": "释正觉",
        "paragraphs": [
            "浄不涉缘，照不对物。",
            "用无去来之相，混无彼我之心。",
            "稳稳密密，玲玲珑珑。",
            "宛转虚玄事不彰，明暗只在影中圆。"
        ],
        "title": "偈颂二百零五首  其一四○",
        "id": "0198b5b0-4811-41d9-94e0-bcd2eb3a8450"
    },
    {
        "author": "释正觉",
        "paragraphs": [
            "云无心成何处雨，蜜有味是谁家华。",
            "一钵上方分得饭，归来香气满毗耶。"
        ],
        "title": "偈颂二百零五首  其一四一",
        "id": "47c9c31a-f4bd-4546-a473-5d0e1ed15269"
    },
    {
        "author": "释正觉",
        "paragraphs": [
            "轻烟羃羃衲僧家，节物迎春气象华。",
            "流水落华无限意，游山消息付长沙。"
        ],
        "title": "偈颂二百零五首  其一四二",
        "id": "a665c797-ab86-43b2-ba89-32f506db5dce"
    },
    {
        "author": "释正觉",
        "paragraphs": [
            "世梦短，劫壶宽，底人退步里头看。",
            "豹变文而雾重，龙不卧而潭寒。",
            "欲使人人双眼冷，要须先沥髑髅干。"
        ],
        "title": "偈颂二百零五首  其一四三",
        "id": "25d98e6d-41aa-4faf-9730-54b263549ec3"
    },
    {
        "author": "释正觉",
        "paragraphs": [
            "桃华浪里振脩鳞，一跃龙门看化身。",
            "谛了十方三世事，无始的的自家春。"
        ],
        "title": "偈颂二百零五首  其一四四",
        "id": "fa16979b-7f51-42f9-9f72-60cf89267643"
    },
    {
        "author": "释正觉",
        "paragraphs": [
            "吸尽西江向汝道，马师家风不草草。",
            "截流一棹破烟寒，天水同秋清渺渺。"
        ],
        "title": "偈颂二百零五首  其一四五",
        "id": "68d4237f-3670-403c-80d9-843a62a56572"
    },
    {
        "author": "释正觉",
        "paragraphs": [
            "白云之宾青山伴，位里借功看互换。",
            "无底合盘转手擎，穿心碗子通身饭。"
        ],
        "title": "偈颂二百零五首  其一四六",
        "id": "2f5e71c7-7fe2-4b75-9aa4-b3d61ec75e4c"
    },
    {
        "author": "释正觉",
        "paragraphs": [
            "春云堆絮，春雨散丝，华开笑口柳申眉。",
            "翻紫燕，嚼黄鹂，声色丛中有路歧。",
            "家风鼻孔相摩触，不独观音大士知。"
        ],
        "title": "偈颂二百零五首  其一四七",
        "id": "72454244-2c91-4526-adff-96eb853dbfb1"
    },
    {
        "author": "释正觉",
        "paragraphs": [
            "差之毫厘，失之千里。",
            "会也打草惊蛇，不会也烧钱引鬼。",
            "荒田不拣老俱胝，只今信手拈来底。"
        ],
        "title": "偈颂二百零五首  其一四八",
        "id": "5059ef26-dca1-4df7-ae53-084c8b4b6132"
    },
    {
        "author": "释正觉",
        "paragraphs": [
            "主中宾，宾中主，相合回头看里许。",
            "明月团团夜正央，昆仑抱出珊瑚树。"
        ],
        "title": "偈颂二百零五首  其一四九",
        "id": "0cbacfdf-83f7-4511-af74-b04b90502e88"
    },
    {
        "author": "释正觉",
        "paragraphs": [
            "水不洗水，金不博金。",
            "眼不见眼，心不用心。",
            "不堕根境识，那涉去来今。",
            "迷里忽然逢达磨，何曾特地作丛林。"
        ],
        "title": "偈颂二百零五首  其一五○",
        "id": "c693cf89-f211-41d1-adb3-098e568e8e00"
    },
    {
        "author": "释正觉",
        "paragraphs": [
            "我住汝亦住，我行汝亦行。",
            "结制顺诸佛，禁足护众生。",
            "金锁无须两头动，灵犀有晕中间明。",
            "泥牛入海恰半夜，木鸡唤月看五更。",
            "云倚山是父子，眼约眉为兄弟。",
            "三世同参或一段合宗家之事，大千等量破微尘出自己之经。",
            "琼林寸寸宝，旃檀片片馨。",
            "物物头头有平出底多许，心心法法无外来底一星。",
            "抹抹挞挞憨皮袋，跛跛挈挈常不轻。",
            "无是无非长默默，非凡非圣独惺惺。",
            "蒲团坐倚无他事，永日寥寥谢太平。"
        ],
        "title": "偈颂二百零五首  其一五一",
        "id": "08061490-fd62-4efb-a9e7-9f5eb4efa600"
    },
    {
        "author": "释正觉",
        "paragraphs": [
            "笊篱木杓，钱贯井索。",
            "受用见成，家风廓落。",
            "生涯放得信缘看，佛法更于何处著。",
            "不用安排只么从，自然心地常安乐。"
        ],
        "title": "偈颂二百零五首  其一五二",
        "id": "beb35005-c642-42a8-83e7-e39dc206ea1f"
    },
    {
        "author": "释正觉",
        "paragraphs": [
            "默默相投时节，灯灯不断光明。",
            "其间著脚浑无地，望尽玉壶连底清。"
        ],
        "title": "偈颂二百零五首  其一五三",
        "id": "9c0fbc1a-9c82-402e-a739-fc95af6e1e1c"
    },
    {
        "author": "释正觉",
        "paragraphs": [
            "句里明宗则易，宗中辨的则难。",
            "也须是到个时节，始得色转不见身。",
            "功亡不知位。",
            "绝怜大匠一斲泥，不犯祖师三尺鼻。",
            "儿孙去后阿谁共守清贫，臣庶退时独自难称尊贵。"
        ],
        "title": "偈颂二百零五首  其一五四",
        "id": "4ecdbbf8-e315-4a62-9b5a-06a63b66a8a1"
    },
    {
        "author": "释正觉",
        "paragraphs": [
            "寻常撞搕，当面讳却。",
            "可怜傅大师，处处失楼阁。"
        ],
        "title": "偈颂二百零五首  其一五五",
        "id": "2caf77c4-55f8-4b66-8595-40323d1e231a"
    },
    {
        "author": "释正觉",
        "paragraphs": [
            "来问此经低声，大千卷自尘中出，三世佛从口里生。",
            "天得一以清，地得一以宁，空无依兮谷不盈。",
            "摩诃般若波罗密，落日渔樵歌太平。"
        ],
        "title": "偈颂二百零五首  其一五六",
        "id": "07f1a5da-0125-4cb1-8255-04809faf3ca4"
    },
    {
        "author": "释正觉",
        "paragraphs": [
            "尘尘三昧，彼彼不外。",
            "千峯向岳，百川赴海。",
            "更无一法不如来，只个堂堂观自在。"
        ],
        "title": "偈颂二百零五首  其一五七",
        "id": "65f6af92-622d-4e09-ba75-df9c55eca11a"
    },
    {
        "author": "释正觉",
        "paragraphs": [
            "百城游遍，遍诣文殊。",
            "不见其身，唯摩其顶。",
            "老眼就看青嶂骨，败鞋行到白云根。"
        ],
        "title": "偈颂二百零五首  其一五八",
        "id": "e043f417-76fa-4eb0-88db-0e0aef125047"
    },
    {
        "author": "释正觉",
        "paragraphs": [
            "地藏栽田博饭，南泉买镰割禾。",
            "六祖负舂明历历，金牛棒钵笑呵呵。",
            "古人得恁饱参煞，尔辈莫嫌辛苦多。"
        ],
        "title": "偈颂二百零五首  其一五九",
        "id": "8a3b1fd2-9988-4cba-b0a4-c62bc4c951e2"
    },
    {
        "author": "释正觉",
        "paragraphs": [
            "难难难是遣情难，情尽圆明一颗寒。",
            "大法眼，不相谩。",
            "面前不破案山碍，直下无津识浪干。"
        ],
        "title": "偈颂二百零五首  其一六○",
        "id": "2bafa0c5-6a8b-4907-a5b1-42e85398b962"
    },
    {
        "author": "释正觉",
        "paragraphs": [
            "木有火伤身，人有火伤神。",
            "木无火不生，人无火不成。",
            "地水风火，亦复如是。",
            "四大普周同法界，各各普周无障碍。",
            "只者普周无碍时，自然无坏无不坏。"
        ],
        "title": "偈颂二百零五首  其一六一",
        "id": "ed19d422-a088-4489-98db-d3573ec6fb84"
    },
    {
        "author": "释正觉",
        "paragraphs": [
            "只者便是，非像非镜。",
            "谁主谁宾，何偏何正。",
            "缝罅莫我欺无孔之槌，锱铢莫我定无星之秤。",
            "聊将柱杖搅沧溟，令彼鱼龙知水为命。"
        ],
        "title": "偈颂二百零五首  其一六二",
        "id": "1ae669d8-a010-43da-ae97-4414aa4eb0bf"
    },
    {
        "author": "释正觉",
        "paragraphs": [
            "须知风动心摇树，果见云生性起尘。",
            "雨霖霖兮日杲杲，点头弥勒解分身。"
        ],
        "title": "偈颂二百零五首  其一六三",
        "id": "750698a1-afcd-4350-bb01-f6b82decfbf9"
    },
    {
        "author": "释正觉",
        "paragraphs": [
            "玉壶著脚四围宽，妙处其中转侧看。",
            "顾鉴功忘鼻孔直，津流识尽髑髅干。",
            "夜横河汉白，霜洗斗牛寒。"
        ],
        "title": "偈颂二百零五首  其一六四",
        "id": "d5fae948-f1ac-41c8-a033-6bf4c290246a"
    },
    {
        "author": "释正觉",
        "paragraphs": [
            "休去歇去，绝言绝虑。",
            "廓无所依，妙无所住。",
            "转历历之机，运绵绵之步。",
            "神游方外灵台，道契环中虚处。",
            "藏身白云云外家，著脚青山山下路。",
            "宛转穷通，旁参回互。",
            "十成收得返魂香，一等来挝荼毒鼓。",
            "肯触气于死蛇，要捋须于猛虎。",
            "却借其功，不谋而遇。",
            "枯木龙吟而起云，南山豹变□披雾。",
            "律入春筒，影流晓户。",
            "百亿仪分，三千体露。",
            "大经掇出于微尘，古佛相交于露柱。",
            "历代诸祖只个生涯，一切众生同时灭度。",
            "大用石火迟，全机电光遽。",
            "哆哆和和也问若剪答如裁，轰轰磕磕也喝如雷棒如雨。",
            "洞山佛对三斤麻，赵州衫重七斤布。",
            "道火不我烧唇，道水不我濡袴。",
            "无是无非，何规何矩。",
            "柱杖子里许将来，钵袋子那时分付。"
        ],
        "title": "偈颂二百零五首  其一六五",
        "id": "932d7d65-3b1e-42c8-9ae1-49f0d20423fe"
    },
    {
        "author": "释正觉",
        "paragraphs": [
            "无对无待，有兼有带。",
            "历历物机，空空眼界。",
            "绵绵相柱兮箭锋，恰恰相应兮函盖。",
            "巨海饮毛，妙峯纳芥。",
            "彼不见其有余，我方知其无外。",
            "普明照世约同参，补怛落伽观自在。"
        ],
        "title": "偈颂二百零五首  其一六六",
        "id": "d9df220f-cc84-4d8e-85f5-79feba545974"
    },
    {
        "author": "释正觉",
        "paragraphs": [
            "静沉沉，明荡荡，雪满十方，云迷四向。",
            "一色影里是谁坐著功勋，百尺竿头阿你变通伎俩。",
            "恁么时须辨几微，恁么处须明的当。",
            "趁不去露地白牛，透得过流河香象。",
            "彻见其源，如指诸掌。",
            "恁么尽去也无法可传，恁么却来也有人相亮。"
        ],
        "title": "偈颂二百零五首  其一六七",
        "id": "6eb56c99-a895-47b1-9d61-e5851b96a00e"
    },
    {
        "author": "释正觉",
        "paragraphs": [
            "三世诸佛不知有，忉忉怛怛扬家丑。",
            "狸奴白牯却知有，跛跛挈挈能自守。",
            "弄鳖鼻兮忆南山，透法身兮藏北斗。",
            "风飘白雪岭头梅，春撚金丝堤上柳。",
            "天童也要不沾唇，三盏清源白家酒。"
        ],
        "title": "偈颂二百零五首  其一六八",
        "id": "12c97edd-74d8-42c9-a418-e43b73a96f0e"
    },
    {
        "author": "释正觉",
        "paragraphs": [
            "你也恁么住，我也恁么住，作业相似贫相聚。",
            "十方无壁，四面无门。",
            "遮丑无衣，御寒无絮。",
            "直下不居功，个中看转处。",
            "采华蜂集萌不枝，卧月鸟栖无影树。"
        ],
        "title": "偈颂二百零五首  其一六九",
        "id": "56b847b4-64d2-433f-af4c-8b6b33dbbff3"
    },
    {
        "author": "释正觉",
        "paragraphs": [
            "三寸舌，两片唇，无始时来赚杀人。",
            "解弄不教圭角露，阿谁参见跛云门。"
        ],
        "title": "偈颂二百零五首  其一七○",
        "id": "f355ef13-2cea-41ce-8581-ba231f80d31f"
    },
    {
        "author": "释正觉",
        "paragraphs": [
            "老大丛林快说禅，不将禅拄口皮边。",
            "谷深山远空无像，何处人呼应不圆。"
        ],
        "title": "偈颂二百零五首  其一七一",
        "id": "4c62d84f-f90b-4add-be5b-e130483d0efd"
    },
    {
        "author": "释正觉",
        "paragraphs": [
            "一头白发几回春，方信闲身似痴人。",
            "直下放教平稳去，更将何法作根尘。",
            "法无根尘，心无向背。",
            "心无向背，道合自然。",
            "道合自然也，日日好日，年年好年。",
            "东君刀尺裁华木，付与过头杖子禅。"
        ],
        "title": "偈颂二百零五首  其一七二",
        "id": "2c094ffe-1d2b-4370-aac1-7b76afeddcaa"
    },
    {
        "author": "释正觉",
        "paragraphs": [
            "三界无法，何处求心。",
            "风生虎啸，雾起龙吟。",
            "泥中有刺，绵里有针。",
            "华鸟隔墙相唤甚，十分春事到家林。"
        ],
        "title": "偈颂二百零五首  其一七三",
        "id": "415a8ab5-4134-4c70-bb36-1a3b19e786fe"
    },
    {
        "author": "释正觉",
        "paragraphs": [
            "不堕前后，独超古今。",
            "唤回千岁梦，飞出九皋禽。",
            "无栖泊，勿猜斟，只个虚空等样心。",
            "直下一槌光迸散，斩新弹子出炉金。"
        ],
        "title": "偈颂二百零五首  其一七四",
        "id": "56818261-4ff5-403d-9f44-ed1afe44348a"
    },
    {
        "author": "释正觉",
        "paragraphs": [
            "山谷之响，水监之像。",
            "白云之心，太虚之量。",
            "应机也乍卷乍舒，据令也全收全放。",
            "三千世界你夤缘，百亿分身君伎俩。",
            "风行空，船驾浪，施受通同无住相。",
            "一言相送知不知，千僧在你钵盂上。"
        ],
        "title": "偈颂二百零五首  其一七五",
        "id": "e6c54042-14fd-4414-b3d9-bdc332af5782"
    },
    {
        "author": "释正觉",
        "paragraphs": [
            "家法简严，非二非三。",
            "月来明湛水，云退露寒巖。",
            "真机自得妙处，谁参不是文殊。",
            "白槌后也应，千古屈瞿昙。"
        ],
        "title": "偈颂二百零五首  其一七六",
        "id": "ea6b7248-01e1-4001-8791-9833d83d3ea2"
    },
    {
        "author": "释正觉",
        "paragraphs": [
            "清浄性空水，光明法界身。",
            "依俙辨白处，便是诞生人。",
            "不洗体，不洗尘，妙触宣明悟水因。",
            "借问当年向去事，如何今日却来亲。",
            "二千年前此时候，指天指地师子吼。",
            "云门居乱思太平，打杀不妨将餧狗。",
            "指东话西，将无作有。",
            "恶水泼君君莫嗔，而今看你如何受。"
        ],
        "title": "偈颂二百零五首  其一七七",
        "id": "60d42768-a744-43ec-96eb-2562eb6db450"
    },
    {
        "author": "释正觉",
        "paragraphs": [
            "吃粥了，洗钵去，法尔圆成正规矩。",
            "可怜叶氏怕真龙，却怪谢郎欺猛虎。",
            "本常路，真实语，这僧且问如何悟。",
            "从来鼻孔大头垂，不用安排兮自著处所。"
        ],
        "title": "偈颂二百零五首  其一七八",
        "id": "3a2209b0-c4f4-4991-8561-e780393acdd1"
    },
    {
        "author": "释正觉",
        "paragraphs": [
            "泥泥水水一年农，收拾将来碓下舂。",
            "炊软香分千钵饭，肚皮参饱放颓慵。"
        ],
        "title": "偈颂二百零五首  其一七九",
        "id": "86777272-23bb-4f09-8731-d08c74467349"
    },
    {
        "author": "释正觉",
        "paragraphs": [
            "一色是须转，大功不我居，珠走碧盘盘走珠。",
            "直下沧溟取明月，吾家自有昆仑奴。",
            "天宇豁空云卷雨，溪容澄澈水怀秋。"
        ],
        "title": "偈颂二百零五首  其一八○",
        "id": "c7603d4e-93de-4a25-9ef7-22da6123696e"
    },
    {
        "author": "释正觉",
        "paragraphs": [
            "乞食浙西苏与秀，人人奉佛家家富。",
            "收拾几成三万缗，尚自不能供众口。"
        ],
        "title": "偈颂二百零五首  其一八一",
        "id": "885678ab-ba6f-413f-a285-5b114b817f37"
    },
    {
        "author": "释正觉",
        "paragraphs": [
            "却请和尚道，三世诸佛也靠倒。",
            "释迦师，浄名老，毗耶摩竭心相照。",
            "倦鹤夜移巢，灵蛇寒入草，正偏转侧兮妙圆兼到。"
        ],
        "title": "偈颂二百零五首  其一八二",
        "id": "5e426f01-4041-44e2-ac75-e6d7f642cf8e"
    },
    {
        "author": "释正觉",
        "paragraphs": [
            "作么生行，履得十成，去功业力争英雄。",
            "刘项时，将太平。",
            "坐亨朴懋，羲轩世人。"
        ],
        "title": "偈颂二百零五首  其一八三",
        "id": "9e8a4ed3-5585-4a20-afcf-fc110dd2c772"
    },
    {
        "author": "释正觉",
        "paragraphs": [
            "莫向枯龟版上鉆，衲僧开口见心肝。",
            "莲华荷叶出未出，做尽工夫转觉难。"
        ],
        "title": "偈颂二百零五首  其一八四",
        "id": "b20da775-7ea6-440e-9d80-4dd1ef34e9a6"
    },
    {
        "author": "释正觉",
        "paragraphs": [
            "不得讳，有头底。",
            "当时你带累别人，而今别人带累你。",
            "来生我家，作业相似，针线穿联细中细。",
            "迦叶阿难不相知，人人各自住三昧。",
            "里许转功勋，这边得游戏，到底还须彻根蒂。",
            "望断冥鸿没处秋，苍苍一色天连水。"
        ],
        "title": "偈颂二百零五首  其一八五",
        "id": "b90c151c-c73f-418d-8ca9-a07d9f1c72e3"
    },
    {
        "author": "释正觉",
        "paragraphs": [
            "地藏栽田做活计，南泉镰子能收刈。",
            "日用平怀稳便休，自然颗糁无遗弃。",
            "无遗弃，不容易。",
            "你也莫亏我，我也不亏你。",
            "两家宾主平，四棱齐塌地。",
            "风不鸣条，雨不破块，个是丛林饱参底。",
            "牧来纯熟水牯牛，检点将来堕随类。"
        ],
        "title": "偈颂二百零五首  其一八六",
        "id": "45c06825-0f7a-44a1-9527-565d5e6aef1c"
    },
    {
        "author": "释正觉",
        "paragraphs": [
            "仲秋渐凉，蒲团放稳长连床。",
            "身心澄彻见渊底，河汉淡淡秋磨光。",
            "二祖不短，少林不长，相传笑杀威音王。",
            "你无所得，我无所藏，四无壁落浑大方。",
            "万世清规信明白，夜寒吐月山苍苍。"
        ],
        "title": "偈颂二百零五首  其一八七",
        "id": "1cf9be25-2a71-4276-babd-2ef6e68cd8eb"
    },
    {
        "author": "释正觉",
        "paragraphs": [
            "经归藏，禅归海。",
            "稽首归依，合掌顶戴。",
            "王老师，超物外。",
            "二十年前恁么来，而今去尽闲光彩。"
        ],
        "title": "偈颂二百零五首  其一八八",
        "id": "23ea9eb9-95c2-4fd9-926b-0fbcde964fb4"
    },
    {
        "author": "释正觉",
        "paragraphs": [
            "九月又重阳，菊华依旧黄。",
            "渊明是醉不是酒，荡荡游心于大方。"
        ],
        "title": "偈颂二百零五首  其一八九",
        "id": "33bbe9ca-e5d3-45de-b6ac-0831ea708b40"
    },
    {
        "author": "释正觉",
        "paragraphs": [
            "无人接得渠，贵逼马相如。",
            "果来桥上也，记得柱头书。",
            "无人识得渠，棋局醉樵夫。",
            "回头斧柯烂，大海一成枯。"
        ],
        "title": "偈颂二百零五首  其一九○",
        "id": "c0f9129f-53ca-4e12-92aa-5d306b5f11f5"
    },
    {
        "author": "释正觉",
        "paragraphs": [
            "玉女依稀夜动机，锦丝历历吐梭脐。",
            "水天湛碧全功堕，雪月寒清一色迷。"
        ],
        "title": "偈颂二百零五首  其一九一",
        "id": "ad1c55a7-cfda-4dfa-bfac-d71359c60a54"
    },
    {
        "author": "释正觉",
        "paragraphs": [
            "释迦自是释迦，然灯莫要添些。",
            "不用烧钱引鬼，何须勾贼破家。",
            "你那里针劄不入，我这里石上栽华。"
        ],
        "title": "偈颂二百零五首  其一九二",
        "id": "a4c41f13-ef84-4205-9a44-96806624448d"
    },
    {
        "author": "释正觉",
        "paragraphs": [
            "诸见若尽，慎勿追寻。",
            "才有是非，纷然失心。"
        ],
        "title": "偈颂二百零五首  其一九三",
        "id": "56c677d9-03ae-4680-8f8d-c01620dc9ee3"
    },
    {
        "author": "释正觉",
        "paragraphs": [
            "不落阶级，卓卓超出三际。",
            "曷用安排，十方自然畐塞。",
            "五色线不我羁縻，七宝冠是谁严饰。"
        ],
        "title": "偈颂二百零五首  其一九四",
        "id": "b5ed3ded-d0f8-4510-8a7d-c6009cdb426c"
    },
    {
        "author": "释正觉",
        "paragraphs": [
            "香林腊月火烧山，关楗如今透底难。",
            "无碍机锋能自在，虚空挥剑不成瘢。"
        ],
        "title": "偈颂二百零五首  其一九五",
        "id": "cedbd735-e6da-47c3-9e96-df165cf48ebe"
    },
    {
        "author": "释正觉",
        "paragraphs": [
            "若恁么，也难得，清光浩荡无瑕隙。",
            "人言千里本同风，我道十方浑一色。",
            "浑一色，须转侧。",
            "才转侧，透关隔。",
            "透关隔，酬尔平生今脱白。",
            "侬家龟鹤自成仙，昨夜龙门无宿客。"
        ],
        "title": "偈颂二百零五首  其一九六",
        "id": "10a55694-f705-4b77-aca0-959c267d1feb"
    },
    {
        "author": "释正觉",
        "paragraphs": [
            "清白传家雪月光，玉壶中有转身方。",
            "情干识尽功勋断，不觉全身入帝乡。"
        ],
        "title": "偈颂二百零五首  其一九七",
        "id": "e9ea694d-7c3e-46ba-a8e5-42ff04b83dff"
    },
    {
        "author": "释正觉",
        "paragraphs": [
            "一著能回一局棋，仙即妙处只些儿。",
            "点开活眼分生杀，不作穷忙死马医。",
            "倒却门前刹竿著，一把推出谁藏缩。",
            "工夫磨琢老成人，圆陀陀地无棱角。"
        ],
        "title": "偈颂二百零五首  其一九八",
        "id": "ad4971c2-5c4e-46ff-9e31-90d47bbb4bf5"
    },
    {
        "author": "释正觉",
        "paragraphs": [
            "一灯分耀百千灯，个事宗家谁也曾。",
            "少室相传断臂可，黄梅分付坠腰能。"
        ],
        "title": "偈颂二百零五首  其一九九",
        "id": "9371e6b1-19d9-43fc-95df-1f71be1408d3"
    },
    {
        "author": "释正觉",
        "paragraphs": [
            "闻说英雄苦战争，四方歧路自难行。",
            "而今踏著长安道，始信家邦久太平。"
        ],
        "title": "偈颂二百零五首  其二○○",
        "id": "79c9e39c-9805-467d-8c7f-238cabda07b1"
    },
    {
        "author": "释正觉",
        "paragraphs": [
            "曾到家山里许看，星河濯月霁天寒。",
            "个时失却娘生口，始信从来鼻孔宽。"
        ],
        "title": "偈颂二百零五首  其二○一",
        "id": "ab94356d-0955-479c-afc8-5004cc0419fb"
    },
    {
        "author": "释正觉",
        "paragraphs": [
            "演出一大藏，明明超过诸缘上。",
            "随曲随直也流水转山，随高随下也虚舟驾浪。"
        ],
        "title": "偈颂二百零五首  其二○二",
        "id": "9ee46598-57f1-4908-afee-e80a675f9277"
    },
    {
        "author": "释正觉",
        "paragraphs": [
            "灵云悟桃华，玄沙旁不肯。",
            "昭昭然此心分明，隐隐也放身未稳。",
            "放得稳，八两元来是半斤，钩头秤尾能平等。"
        ],
        "title": "偈颂二百零五首  其二○三",
        "id": "0683b57b-b38a-4d8e-823a-eec5e7172d9f"
    },
    {
        "author": "释正觉",
        "paragraphs": [
            "一物长灵，十方普应。",
            "骑声跨色，超眺越听。",
            "浩浩也能纵能横，如如也能动能静。",
            "参饱丛林个样人，取饭不问谁家甑。",
            "佛云常乞是清规，一切食中斯正命。"
        ],
        "title": "偈颂二百零五首  其二○四",
        "id": "19c223a7-c873-4b8f-89b0-b8202a988eea"
    },
    {
        "author": "释正觉",
        "paragraphs": [
            "一雨霑濡，诸根萌动。",
            "青黄各成其姿，长短各随其用。",
            "绵绵也妙有机丝，混混也廓无棱缝。",
            "若人问我如何，敢道不快漆桶。"
        ],
        "title": "偈颂二百零五首  其二○五",
        "id": "bb52245c-3966-40d9-82ea-a475c2d5235d"
    },
    {
        "author": "释正觉",
        "paragraphs": [
            "若于一切法上通，身去亦是有所得。",
            "若于一切用处豁，落去亦是有所得。"
        ],
        "title": "偈颂二百零五首  其二○六",
        "id": "846a0126-7cda-4daa-a94a-be570409844c"
    },
    {
        "author": "释正觉",
        "paragraphs": [
            "心心智通，佛佛道同。",
            "十方圆满，八面玲珑。",
            "施时也三乘教备，坐处也一切法空。",
            "应供而来有不受之受，度世而出得无功之功。",
            "动而常静，用时弥冲。",
            "处处不乖兮水中夜月，物物斯应兮华上春风。",
            "因缘和合而生，生不可生生。",
            "影生于形，响生于声。",
            "森罗万像从峥嵘，虚空廓落无亏盈。",
            "杳杳冥冥，灵灵明明。",
            "是其中之精，非其外之情。",
            "见本家旷古之佛，得自己广大之经。",
            "湛兮若存无迹像，善恶不我相随行。",
            "物物现成观自在，人人具足常不轻。"
        ],
        "title": "偈颂二百零五首  其二○七",
        "id": "722153c3-5c53-49b6-b6e3-6ed48a02678f"
    },
    {
        "author": "释正觉",
        "paragraphs": [
            "即此见闻非见闻，更无声色可呈君。",
            "个中若了全无事，体用何妨分不分。"
        ],
        "title": "偈十首  其一",
        "id": "db6aacac-7f87-4a4f-a7da-c0bebc4bf193"
    },
    {
        "author": "释正觉",
        "paragraphs": [
            "万法是心光，诸缘唯性晓。",
            "本无迷悟人，只要今日了。",
            "心无形影，对缘即照。"
        ],
        "title": "偈十首  其二",
        "id": "a7f9876b-5820-4230-b252-f9cd02007cc7"
    },
    {
        "author": "释正觉",
        "paragraphs": [
            "男子身中入正定，女子身中从定起。",
            "一尘入正受，诸尘三昧起。",
            "展翅奔腾六合云，抟风鼓荡四溟水。"
        ],
        "title": "偈十首  其三",
        "id": "e6df4212-f516-418f-bb77-f24f8c842df0"
    },
    {
        "author": "释正觉",
        "paragraphs": [
            "心是根，法是尘，两种犹如镜上痕。",
            "尘垢尽时光始现，心法双忘性即真。"
        ],
        "title": "偈十首  其四",
        "id": "4a299f2e-ce1d-4743-a7ad-4683d2c5f21e"
    },
    {
        "author": "释正觉",
        "paragraphs": [
            "牢笼不肯住，呼唤不回头。",
            "古圣不安排，至今无处所。"
        ],
        "title": "偈十首  其五",
        "id": "9c74ba8b-0ac5-4410-9f04-323348364172"
    },
    {
        "author": "释正觉",
        "paragraphs": [
            "万像之中独露身，唯人自肯乃方亲。",
            "昔年谬向途中觅，今日观来火里冰。"
        ],
        "title": "偈十首  其六",
        "id": "820ad6b5-06f8-4577-b05b-4e8e5993293a"
    },
    {
        "author": "释正觉",
        "paragraphs": [
            "交互明中暗，功齐转觉难。",
            "力穷忘进退，金锁网鞔鞔。"
        ],
        "title": "偈十首  其七",
        "id": "063afbad-f501-4980-ab39-d4f407af8e23"
    },
    {
        "author": "释正觉",
        "paragraphs": [
            "触目绝对待，万法无不在。",
            "是汝心不知，非汝心不会。",
            "不会无不会，不知无不知。",
            "只个不会知，殊特也大奇。"
        ],
        "title": "偈十首  其八",
        "id": "6cacacf1-11ff-4c3d-b349-df680528aa74"
    },
    {
        "author": "释正觉",
        "paragraphs": [
            "一段光明亘古今，有无照破脱情尘。",
            "当头触著弥天过，退步承当特地新。",
            "紫极宫中鸟抱卵，银河浪里兔推轮。",
            "是须妙手携来用，百亿分身处处真。"
        ],
        "title": "偈十首  其九",
        "id": "8eea5398-455c-432e-99e1-a1da6cb2afcf"
    },
    {
        "author": "释正觉",
        "paragraphs": [
            "衲僧巴鼻，圆明绝纇。",
            "直须推倒，却要扶起。",
            "玉马饮干明月泉，泥牛耕破玻璃地。",
            "披毛戴角异中来，天上人间能几几。"
        ],
        "title": "偈十首  其一○",
        "id": "51b56071-4842-4218-a206-0645047c4fae"
    },
    {
        "author": "释正觉",
        "paragraphs": [
            "心地含诸种，普雨悉皆萌。",
            "既悟花情已，菩提果自成。"
        ],
        "title": "偈二首  其一",
        "id": "d9df1231-42ae-4b7d-b490-d98f151678c0"
    },
    {
        "author": "释正觉",
        "paragraphs": [
            "妄息寂自生，寂生知则现。",
            "知生寂自灭，了了唯真见。"
        ],
        "title": "偈二首  其二",
        "id": "fbc4c669-1c45-4c9b-8724-02e49a033516"
    },
    {
        "author": "释正觉",
        "paragraphs": [
            "其来何求，其去无得。",
            "寂漠度岭兮万里独行，清白传家兮九年一默。",
            "针芥投而妙不可名，毫厘差而敝不可塞。",
            "知过而改，知难而退。",
            "谁去谁来，自买自卖。",
            "当面讳却兮满眼乌华，望涯赞之兮隔身鲸海。"
        ],
        "title": "吴傅朋郎中书来尝得李伯时所画震旦第一祖西归像相需以赞说偈寄之",
        "id": "2f24e9df-27f2-43f9-8208-258e6e2fa8db"
    },
    {
        "author": "释正觉",
        "paragraphs": [
            "长芦驾浪，只履西归。",
            "求支那之法器，付屈眴之田衣。",
            "度九年之缄默，印二祖之灵知。",
            "海犀酣月而晕，寒乌带雪而飞。",
            "机前自得兮顶目四照，迷里相逢兮鼻头下垂。",
            "水著秋清兮湖光湛湛，山衔落日兮云锦辉浑。"
        ],
        "title": "吴兴辩长老以达磨画像请赞",
        "id": "85c8e6ae-63c6-4308-a117-e7a1ec73d5e3"
    },
    {
        "author": "释正觉",
        "paragraphs": [
            "山拥云腴，水怀月昼。",
            "照彻体前，湛存身后。",
            "机头梭路微分，针鼻线芒初透。",
            "灵涵万象兮彼不遗余，坐断十方兮我无渗漏。"
        ],
        "title": "宝峰照和尚真赞",
        "id": "c2743d7c-eb1e-4cd7-a570-9bd368d17912"
    },
    {
        "author": "释正觉",
        "paragraphs": [
            "力世佛宗，心传我公。",
            "一拳活计，一喝家风。",
            "影草呈机也三圣却瞎，精金出冶也百丈还聋。",
            "绰绰有裕，恢恢而隆。",
            "阿难迦叶之多闻抖擞，目连鹙子之智慧神通。",
            "真得不借之应，大同不宰之功。",
            "百川曲折兮自然到海，万象森罗兮不可逃空。"
        ],
        "title": "弟子薄坚仁以幅缣写圆悟禅师像径山裕虎丘隆二高弟侍焉绍兴丙辰二月八日予乞食之苏台过其家且出以相示再三有请辄随喜赞云",
        "id": "b61b1b0e-d139-4ec2-93dc-977bdaa8b9f1"
    },
    {
        "author": "释正觉",
        "paragraphs": [
            "傲雪松孤，怀云石癯。",
            "妙存而有也不有，独照而无也非无。",
            "万象勿能逃空王之印，众色莫我染灵蛇之珠。",
            "金鸡啼寒兮晓分夜户，玉兔弄魄兮莹彻冰壶。"
        ],
        "title": "法澄上人出长芦了师兄画像求赞",
        "id": "6b20275e-8a8b-4ff7-a00b-dd9e2d9ab66e"
    },
    {
        "author": "释正觉",
        "paragraphs": [
            "孤坐默默，倚杖沉沉。",
            "石怀云而无像，松啸风而有音。",
            "应兮珠盘不拨而自转，湛兮玉井随汲而弥深。",
            "诸尘不受兮十分清气，三际无寄兮一片闲心。"
        ],
        "title": "从首座画予于松石间求赞",
        "id": "be8639fe-d04b-475f-961c-dfc670173032"
    },
    {
        "author": "释正觉",
        "paragraphs": [
            "默默传真，如何指陈。",
            "性月不夜，心华长春。",
            "净有容兮海印，应无爽兮谷神。",
            "觌面相呈讳不得，烦君为我洗清贫。"
        ],
        "title": "禅人写真求赞  其一",
        "id": "c58a2f57-30ec-4b62-9144-19beacb3a8ce"
    },
    {
        "author": "释正觉",
        "paragraphs": [
            "古涧退潦，寒林著秋。",
            "山空云自在，水净月相投。",
            "向道底心非世用，更嫌何处不风流。"
        ],
        "title": "禅人写真求赞  其二",
        "id": "f7a570dc-654b-4c4b-a076-c111406a422f"
    },
    {
        "author": "释正觉",
        "paragraphs": [
            "阿侬是谁，恰恰相随。",
            "眉毛垂眼尾，鼻孔压唇皮。",
            "默默机轮何处转，玉人踏破吠瑠璃。"
        ],
        "title": "禅人写真求赞  其三",
        "id": "e5abc32b-619a-4d74-afe5-3e99629d8178"
    },
    {
        "author": "释正觉",
        "paragraphs": [
            "情闲口快，眼深鼻隆。",
            "有时对云水，无可展家风。",
            "梦鹤卧寒兮月魂泣露，冥鸿望断兮秋色摩空。"
        ],
        "title": "禅人写真求赞  其四",
        "id": "3b4338fd-d923-41dd-989f-262824fa6ce4"
    },
    {
        "author": "释正觉",
        "paragraphs": [
            "黄瘦厌厌，风规冷严。",
            "万机闲暇，一味清恬。",
            "心宗提简默，手段扫廉纤。",
            "岁寒不变兮虚怀若竹，道妙难传兮有口如钳。"
        ],
        "title": "禅人写真求赞  其五",
        "id": "68dba93d-13b1-4f25-86f1-aaa1024709af"
    },
    {
        "author": "释正觉",
        "paragraphs": [
            "槁寒初不展家风，默默神游透劫空。",
            "百草头边兴化事，自然秋色水天同。"
        ],
        "title": "禅人写真求赞  其六",
        "id": "ca2a1aa0-839c-4b00-9143-ad33975eebb0"
    },
    {
        "author": "释正觉",
        "paragraphs": [
            "似与不似，毫厘千里。",
            "真与不真，大方一尘。",
            "理无生兮如梦事，妙不死也如谷神。",
            "彻见渊源方是我，了知变态无别人。"
        ],
        "title": "禅人写真求赞  其七",
        "id": "bcb2455b-80b6-4885-8d7a-d7b47a303dcc"
    },
    {
        "author": "释正觉",
        "paragraphs": [
            "身心廓如，手段卷舒。",
            "似华作蜜，如井觑驴。",
            "外不痕兮空印普应，中无象兮道环常虚。",
            "亡机孤坐兮自不为碍，把臂同行兮谁敢相疏。"
        ],
        "title": "禅人写真求赞  其八",
        "id": "552a364f-8986-4540-9f78-9d6766b87904"
    },
    {
        "author": "释正觉",
        "paragraphs": [
            "床倚杖蔾，权名住持。",
            "久默钳口，一笑伸眉。",
            "云水谁相问，家风自不知。",
            "明白宁居兮河空月转，寂寥无象兮雨霁天垂。"
        ],
        "title": "禅人写真求赞  其九",
        "id": "23eb59ee-5a75-4db4-a35a-07993b1915f9"
    },
    {
        "author": "释正觉",
        "paragraphs": [
            "貌古骨癯，云闲月孤。",
            "相随似有，认著还无。",
            "三千界内谁相外，双六盘中不到输。"
        ],
        "title": "禅人写真求赞  其一○",
        "id": "dbb4013b-1d65-47aa-8820-47fe9aac1c3e"
    },
    {
        "author": "释正觉",
        "paragraphs": [
            "胡床寒，坐卓卓，只个虚空唱兮万象和。",
            "道契环中有智游，言满天下无口过。"
        ],
        "title": "禅人写真求赞  其一一",
        "id": "b4959ddc-2f53-4a04-8c66-6ffba69573ad"
    },
    {
        "author": "释正觉",
        "paragraphs": [
            "默默家风，云摩霁空。",
            "露月夜爽，天水秋同。",
            "人传眉目好，我道骨头穷。",
            "华须凝粉蜂房蜜，桂毂流魂犀角通。"
        ],
        "title": "禅人写真求赞  其一二",
        "id": "0365fdcc-7afe-4a98-b0a1-dd1f82e4d66d"
    },
    {
        "author": "释正觉",
        "paragraphs": [
            "谁道物齐，俱亡品题。",
            "欺唇一鼻直，盖眼两眉低。",
            "大千同入印，三世未分畦。",
            "斫额望之不及，拟心思也还迷。"
        ],
        "title": "禅人写真求赞  其一三",
        "id": "68119f5a-48bb-487f-9cdd-f339ab878fe5"
    },
    {
        "author": "释正觉",
        "paragraphs": [
            "枯坐清严，真宗剧谈。",
            "一明无异相，万化是同参。",
            "牛头转觉病懒，鸟喙不用华衔。",
            "甘分住山三束篾，等闲对客七斤衫。"
        ],
        "title": "禅人写真求赞  其一四",
        "id": "01f05d5a-788f-42ec-8963-db0d5794bbea"
    },
    {
        "author": "释正觉",
        "paragraphs": [
            "画得似谁，胡床黪衣。",
            "默游彷彿，去就依稀。",
            "洞山锦开缝，云巖绢下机。",
            "功亡妙尽看消息，野水磨秋白鸟飞。"
        ],
        "title": "禅人写真求赞  其一五",
        "id": "65671c13-149f-436b-a403-6d7c1ab1b8d5"
    },
    {
        "author": "释正觉",
        "paragraphs": [
            "面瘦颊凸，眉棱眼深。",
            "默亡所住，妙在而今。",
            "鳞潜寒水，鹤梦月林。",
            "应声应色分身也，拍手家家观世音。"
        ],
        "title": "禅人写真求赞  其一六",
        "id": "f8898978-f807-4aab-a2b1-e4af81622a13"
    },
    {
        "author": "释正觉",
        "paragraphs": [
            "写出梦中身，你道真不真。",
            "槁寒秋在眼，渊默醭生唇。",
            "道环谁谓无象，空谷自来有神。",
            "父子不传些子妙，白首侬家老斲轮。"
        ],
        "title": "禅人写真求赞  其一七",
        "id": "223a03ef-f352-47e5-bc7f-8b8405fb9e17"
    },
    {
        "author": "释正觉",
        "paragraphs": [
            "画手未相识，默心谁与知。",
            "千峯敛云脚，一月濯风漪。",
            "墙面袖双手，对缘横两眉。",
            "惊龟之缩兮愧有其兆，逸鸟之翔兮情亡所羁。"
        ],
        "title": "禅人写真求赞  其一八",
        "id": "d35d9882-3795-4424-836b-07fa56973e83"
    },
    {
        "author": "释正觉",
        "paragraphs": [
            "瘦削而黄，惯穷不忙。",
            "闲情许淡，默味能长。",
            "灵犀之通一点晕，老蚌之蕴千年光。",
            "而今到处相随去，头头的的露堂堂。"
        ],
        "title": "禅人写真求赞  其一九",
        "id": "3202e965-0928-4684-9c72-4497f6c8eaee"
    },
    {
        "author": "释正觉",
        "paragraphs": [
            "大一无外，小一无内。",
            "一兮一兮，靡所不在。",
            "心地净亡尘，肉山闲弗碍。",
            "道环中，绝端倪。",
            "空印里，何文彩。",
            "风凄凄兮秋落远山，波烂烂兮月浮沧海。"
        ],
        "title": "禅人写真求赞  其二○",
        "id": "15c1273a-d3aa-4375-93bd-01de29bcf6f6"
    },
    {
        "author": "释正觉",
        "paragraphs": [
            "默默蒲禅，空空世缘。",
            "谁赓白雪，我得青毡。",
            "万法之机开两拳，千僧之檐著一肩。",
            "戏蝶栩栩兮物齐春梦，飞鸿冥冥兮字没秋烟。"
        ],
        "title": "禅人写真求赞  其二一",
        "id": "143350ca-3dbd-48a7-b0c9-18cf78be795f"
    },
    {
        "author": "释正觉",
        "paragraphs": [
            "不是恁么形像，刚地起模画样。",
            "从来万法同根，究竟虚空等量。",
            "可中二浙说禅，分外三河口强。",
            "深藏那里也烟蓑卧云，大用现前也风舟驾浪。"
        ],
        "title": "禅人写真求赞  其二二",
        "id": "0dc9c6bf-f0ea-4ec9-9a7c-155584e9672c"
    },
    {
        "author": "释正觉",
        "paragraphs": [
            "画得几成，精神许清。",
            "秋高月转，天淡河横。",
            "出家如有以，处世似无情。",
            "而今闹里相将去，拨动眉毛眼更明。"
        ],
        "title": "禅人写真求赞  其二三",
        "id": "b0950174-7b84-4bef-8245-3c8526ee7352"
    },
    {
        "author": "释正觉",
        "paragraphs": [
            "乔乔楚楚，丛林规矩。",
            "萎萎羸羸，枯木风姿。",
            "宗乘壁挂口，师友雪生眉。",
            "住山事拙束三篾，对月机鸣度一丝。",
            "颠毛间白发，眉睫裹青瞳。",
            "食指一肩重，门风四壁空。",
            "诸根亡偶宗家妙，万虑不摇心匠工。"
        ],
        "title": "禅人写真求赞  其二四",
        "id": "61729088-9eb0-49c5-b375-66d914d6bedf"
    },
    {
        "author": "释正觉",
        "paragraphs": [
            "野水秋自瘦，枯山春复肥。",
            "胡床放得稳，默默坐亡机。",
            "电流柄拂，云入田衣。",
            "位分偏正兮，道出离微。"
        ],
        "title": "禅人写真求赞  其二五",
        "id": "fa14f9b7-cef6-4841-98ab-4a4ab6ab3fbb"
    },
    {
        "author": "释正觉",
        "paragraphs": [
            "骨气能朴，精神愈憨。",
            "闲身无所系，冷眼莫相瞒。",
            "远霁摩秋兮天河斗转，清霜结夜兮月窟蟾寒。"
        ],
        "title": "禅人写真求赞  其二六",
        "id": "028eedb4-b320-43c0-ac63-ffd017a3d556"
    },
    {
        "author": "释正觉",
        "paragraphs": [
            "双奋拳空，一担肩重。",
            "材本不堪，心元无用。",
            "莺院华香，蜂房蜜冻。",
            "喝时耳朵三日聋，扭处鼻头连岁痛。"
        ],
        "title": "禅人写真求赞  其二七",
        "id": "3664b3f7-763e-40cd-893c-236fb90d6077"
    },
    {
        "author": "释正觉",
        "paragraphs": [
            "口方鼻直，眉棱眼深。",
            "未填沟壑，还碍丛林。",
            "万象无得剩法，三世不见闲心。",
            "字雁没而寒烟淡淡，华鳞潜而秋水沈沈。"
        ],
        "title": "禅人写真求赞  其二八",
        "id": "63c4b178-9092-4787-8c48-7e6decb8d54f"
    },
    {
        "author": "释正觉",
        "paragraphs": [
            "只个家风，穷而却通。",
            "于其间内绍外绍，在里许转功借功。",
            "至游而默，妙用而冲。",
            "气温温而春活，心湛湛而秋空。",
            "相随来也兮，头头契同。"
        ],
        "title": "禅人写真求赞  其二九",
        "id": "cb7ec7af-87f9-4a94-9e93-f3f178120dc4"
    },
    {
        "author": "释正觉",
        "paragraphs": [
            "发长带雪，骨瘦横山。",
            "身心冷淡，云月高闲。",
            "三条篾束兮道情自槁，五叶华开兮春信那悭。"
        ],
        "title": "禅人写真求赞  其三○",
        "id": "b918e02b-23a4-4da7-8bfd-338894142e86"
    },
    {
        "author": "释正觉",
        "paragraphs": [
            "曲木床头，心空默游。",
            "沙寒黄苇雪，风细白苹秋。",
            "静可久兮山瘠树老，动无羁兮云行水流。"
        ],
        "title": "禅人写真求赞  其三一",
        "id": "66466aa8-16b9-4e64-a953-8971cdd8fb97"
    },
    {
        "author": "释正觉",
        "paragraphs": [
            "双眉低垂，两目清冷。",
            "著于万象森罗，更没一丝欠剩。",
            "秋霜鹤老梦寒，霁月夜摩松顶。"
        ],
        "title": "禅人写真求赞  其三二",
        "id": "9f3e5451-8bc4-4bfc-b3a3-637a254c305b"
    },
    {
        "author": "释正觉",
        "paragraphs": [
            "虚空借得作身，万象相随为伴。",
            "纵横人道十成，点检谁知一半。",
            "看看青山峥嵘，白云零乱。",
            "里许牧童归未归，铁牛一掣金绳断。"
        ],
        "title": "禅人写真求赞  其三三",
        "id": "190df9f6-d471-4d4c-8c56-a7b4e9a47fdc"
    },
    {
        "author": "释正觉",
        "paragraphs": [
            "秋生木老，水退沙隆。",
            "眉骨阴晴轻重，鼻筒子丑疏通。",
            "身心霁月，踪迹流蓬。",
            "默坐胡床兮不欲说黑道白，闲倚柱杖兮谁能画西指东。"
        ],
        "title": "禅人写真求赞  其三四",
        "id": "0dfb055c-30e4-4b26-ad03-6b4c0fc60d0e"
    },
    {
        "author": "释正觉",
        "paragraphs": [
            "发将雪白，面作茶黄。",
            "触动眼三角，忘言口四方。",
            "明月松头鹤梦，香风莲底龟藏。",
            "净极发光光自照，虚空鸟印不成章。"
        ],
        "title": "禅人写真求赞  其三五",
        "id": "373b8c9f-de91-45cb-9e8f-1211ebaf446b"
    },
    {
        "author": "释正觉",
        "paragraphs": [
            "恬然正观，山空水寒。",
            "河汉横而斗润，云雾敛而秋宽。",
            "如仇学子兮怒眼三角，无位真人兮赤肉一团。"
        ],
        "title": "禅人写真求赞  其三六",
        "id": "bd15f7c2-3af9-40c8-8510-bfbc2309805f"
    },
    {
        "author": "释正觉",
        "paragraphs": [
            "老觉雪入鬓，净若秋摩心。",
            "寒枯坐曲木，缄默饱丛林。",
            "气韵寥寥兮风清山瘠，性灵湛湛兮月落潭深。"
        ],
        "title": "禅人写真求赞  其三七",
        "id": "694edad8-76fd-434f-9ba4-1a6675226dd5"
    },
    {
        "author": "释正觉",
        "paragraphs": [
            "太虚之心，万象之身。",
            "濯濯水中月，英英华上春。",
            "而今到处相逢也，眼里无筋一世贫。"
        ],
        "title": "禅人写真求赞  其三八",
        "id": "3b8defa4-08ab-467d-91a9-84cfea653c21"
    },
    {
        "author": "释正觉",
        "paragraphs": [
            "渊默之得，不可文墨。",
            "流应之功，不可形容。",
            "秋入野水，月行霁空。",
            "影像名字，且唤天童。"
        ],
        "title": "禅人写真求赞  其三九",
        "id": "a53110d8-a030-431e-9a0f-56c733d94e00"
    },
    {
        "author": "释正觉",
        "paragraphs": [
            "风日面皮，秋山眉目。",
            "闲情肖水云，野性从麋鹿。",
            "憨憨少室九年，草草曹溪一宿。",
            "穷根彻源，出髓敲骨。",
            "明回老兔宫，冷下苍龙窟。",
            "诸人名邈兮摇手未然，万象森罗兮点头具足。"
        ],
        "title": "禅人写真求赞  其四○",
        "id": "9436a112-7f39-41a9-9720-edf4a0b6e917"
    },
    {
        "author": "释正觉",
        "paragraphs": [
            "伎俩俱无，身心淡如。",
            "霁月自分照，闲云从卷舒。",
            "疋上不足，疋下有余。",
            "少室谩传衣钵，曹溪不识文书。"
        ],
        "title": "禅人写真求赞  其四一",
        "id": "f092668a-1f0c-4f3f-833e-b1a721ed5ade"
    },
    {
        "author": "释正觉",
        "paragraphs": [
            "一色功回，雷云冻开。",
            "万机俱罢，风月转夜。",
            "空空谷有神，欣欣木有春，而今何处不分身。"
        ],
        "title": "禅人写真求赞  其四二",
        "id": "e4b85134-b041-48f7-b7b8-9647071e672b"
    },
    {
        "author": "释正觉",
        "paragraphs": [
            "说时不借口，用处不依身。",
            "天寒绝飞鸟，潭净无游鳞。",
            "点活眼，著精神，野草闲华自在春。"
        ],
        "title": "禅人写真求赞  其四三",
        "id": "aff14258-8b13-4e7c-9b55-72ca64124b67"
    },
    {
        "author": "释正觉",
        "paragraphs": [
            "雨霁云收，山寒水秋。",
            "心目自照，言象俱休。",
            "满十方而智应，廓三世以神游。",
            "虚空那碍东西壁，明月解随南北舟。"
        ],
        "title": "禅人写真求赞  其四四",
        "id": "58ca4992-c010-4fe7-b019-fb725515bc26"
    },
    {
        "author": "释正觉",
        "paragraphs": [
            "面孔风埃，身心冷灰。",
            "鲸饮海干而珊瑚露，龟藏泥暖而芙蓉开。",
            "向去却来，其间变态也掣电轰雷。"
        ],
        "title": "禅人写真求赞  其四五",
        "id": "1e9b6609-de53-425e-88f0-925d95788ebe"
    },
    {
        "author": "释正觉",
        "paragraphs": [
            "忒煞觉老，寒而且槁。",
            "古巖春迟，澄潭秋早。",
            "心无象也月影未回，物不争也风吹便倒。"
        ],
        "title": "禅人写真求赞  其四六",
        "id": "e575b547-c7e1-4d8e-a881-e9594a2c3411"
    },
    {
        "author": "释正觉",
        "paragraphs": [
            "只者赤肉一块，说甚清奇古怪。",
            "平生懒似牛头，度世憨如布袋。",
            "不空而空，无在而在。",
            "法法唯心，尘尘三昧。",
            "问渠是假是真，两彩而今一赛。"
        ],
        "title": "禅人写真求赞  其四七",
        "id": "da439a9d-1e62-4b87-8d45-954518b95e84"
    },
    {
        "author": "释正觉",
        "paragraphs": [
            "眉低不愁，眼深非恶。",
            "鼻孔累垂，口唇龌龊。",
            "月明破夜兮野水怀秋，霁色摩霜兮闲云投壑。",
            "能错落纵横十字兮，妙提一著。"
        ],
        "title": "禅人写真求赞  其四八",
        "id": "ef2c1130-b883-4ebc-b9ef-de44f39abc06"
    },
    {
        "author": "释正觉",
        "paragraphs": [
            "谁能目眴眉扬，每笑手乱脚忙。",
            "守鲁祖之简默，得南泉之平常。",
            "明心秋月，活物春阳。",
            "铸机器也模范大小，据丛林也规矩圆方。"
        ],
        "title": "禅人写真求赞  其四九",
        "id": "73378434-14ba-44a2-9f5a-0d6255a97854"
    },
    {
        "author": "释正觉",
        "paragraphs": [
            "画工出脱它，精神较得些。",
            "草不萌，藏香象。",
            "匣无缝，吼青蛇。",
            "春雷开众蛰，暖律发千华。",
            "想是平江人见笑，去年才去又来耶。"
        ],
        "title": "禅人写真求赞  其五○",
        "id": "6f5f5df6-057b-474d-a59e-79e6f4878c71"
    },
    {
        "author": "释正觉",
        "paragraphs": [
            "云树苍苍，泉石凿凿。",
            "倚杖坐其间，此心自空廓。",
            "秋月濯沧溟，春风在林薄。",
            "游鱼下藻玉溪寒，字雁没烟天宇阔。"
        ],
        "title": "禅人写真求赞  其五一",
        "id": "b4af8410-0730-4a82-8a1e-9706547c2929"
    },
    {
        "author": "释正觉",
        "paragraphs": [
            "眼空毛芥不立，心空海岳可容。",
            "便与打成一片，尚犹笑道疏踪。",
            "虚空那挂剑，死水不藏龙。",
            "转色转功家法子，芦华明月后相逢。"
        ],
        "title": "禅人写真求赞  其五二",
        "id": "d2f5e6de-03be-4731-986b-1dd370070de2"
    },
    {
        "author": "释正觉",
        "paragraphs": [
            "怒眉嗔目，枯肠空腹。",
            "面冷莫触，气清可掬。",
            "乘仙槎而棹星河，握玉斧而修月毂。",
            "真见法以唯心，妙契神于即物。"
        ],
        "title": "禅人写真求赞  其五三",
        "id": "8a16b407-6eec-45e2-936f-bf1f18b064c3"
    },
    {
        "author": "释正觉",
        "paragraphs": [
            "鼻孔脩直，眉毛低垂。",
            "闲来一默，净扫余思。",
            "秋水连天摩霁色，春风著木见游丝，撒开捏聚兮只个些儿。"
        ],
        "title": "禅人写真求赞  其五四",
        "id": "8b5b30d4-55db-48ab-840e-1a6e120c653b"
    },
    {
        "author": "释正觉",
        "paragraphs": [
            "头雪老晒，面肉肥些。",
            "骨寒穷鬼子，情淡道人家。",
            "谤佛谤祖，撒土撒沙。",
            "明月犀玩兮晕通其角，迅雷象惊兮文理其牙，未把家风兮草草传耶。"
        ],
        "title": "禅人写真求赞  其五五",
        "id": "3de8dd36-f611-45d1-b8ec-2667e29a1207"
    },
    {
        "author": "释正觉",
        "paragraphs": [
            "气韵能清，眉目似笑。",
            "深深入大道之环，默默守羣机之要。",
            "闹里随缘，虚中分照。",
            "用作家之钳锤，与本分之草料。",
            "千毳相从兮，俱求参饱。"
        ],
        "title": "禅人写真求赞  其五六",
        "id": "c8ceabad-0ce3-410b-817b-1f2bfc749dbe"
    },
    {
        "author": "释正觉",
        "paragraphs": [
            "胡床小小身，握麈默而神。",
            "唤醒旷劫之梦，沥干沧海之津。",
            "霁空摩尘，风月重轮。",
            "羣机活活物中眼，一点英英华上春。"
        ],
        "title": "禅人写真求赞  其五七",
        "id": "fd3f1c3a-9c97-40f8-9306-63f3ec80880a"
    },
    {
        "author": "释正觉",
        "paragraphs": [
            "觉之微妙，未痕朕兆。",
            "彻造化之源，据生杀之要。",
            "至虚而独存，当明而隐照。",
            "筑筑磕磕兮鼻孔累垂，哆哆和和兮舌头狤獠。"
        ],
        "title": "禅人写真求赞  其五八",
        "id": "e54cda0d-5f7d-40f1-be4d-6c8f13079d31"
    },
    {
        "author": "释正觉",
        "paragraphs": [
            "眉棱棱，眼烱烱。",
            "自爱情闲，人嫌面冷。",
            "片云出岫之心，孤月濯潭之影。",
            "绝怜百亿分身，恰满三千化境。"
        ],
        "title": "禅人写真求赞  其五九",
        "id": "7af9ba8c-001b-4045-a4e7-234c12af1d83"
    },
    {
        "author": "释正觉",
        "paragraphs": [
            "赤肉穿多孔，臭骨裹闲皮。",
            "已是不著便，更将描画伊。",
            "一柄拂聊为伴手，三世佛谁敢称师。",
            "鲸怒饮干沧海水，月明烂烂珊瑚枝。"
        ],
        "title": "禅人写真求赞  其六○",
        "id": "d5f06548-60f6-4ad7-a244-ce61118cc4f0"
    },
    {
        "author": "释正觉",
        "paragraphs": [
            "器宇潭潭，风骨巖巖。",
            "云梦之气吞八九，嵩少之道落二三。",
            "守一爻生成之机纽，秉诸祖烹锻之锤钳。",
            "捏聚放行也肖岳蓄而海涵。"
        ],
        "title": "禅人写真求赞  其六一",
        "id": "0d46d519-a2e4-4ec5-81b2-59a4a21a3abd"
    },
    {
        "author": "释正觉",
        "paragraphs": [
            "闲兮无寄，用也不痕。",
            "月虽能现影，云自不生根。",
            "活卓卓诸尘莫混，明历历旷劫长存。",
            "相随闹市堆中去，普光三昧发门门。"
        ],
        "title": "禅人写真求赞  其六二",
        "id": "95c13a90-b5c4-4395-bd18-06590a3a32c9"
    },
    {
        "author": "释正觉",
        "paragraphs": [
            "不以律拘，不以禅缚。",
            "说法口窄，默游步阔。",
            "草木阳春来，池塘明月落，何妨处处相安著。"
        ],
        "title": "禅人写真求赞  其六三",
        "id": "30724bcd-3eef-47d0-9cd0-f794a0201971"
    },
    {
        "author": "释正觉",
        "paragraphs": [
            "天童比丘，还相识不。",
            "白发寒巖雪，青瞳古涧秋。",
            "现身不堕类，分影也随流。",
            "它日果能窥顶相，晴云似放去山头。"
        ],
        "title": "禅人写真求赞  其六四",
        "id": "90c9b81c-cc1b-4794-ae09-679e6a83482b"
    },
    {
        "author": "释正觉",
        "paragraphs": [
            "白云之身，寒月之心。",
            "性灵麋鹿，气韵山林。",
            "不堕两头兮匪明匪暗，全超三际兮谁古谁今。"
        ],
        "title": "禅人写真求赞  其六五",
        "id": "93f2bf78-7730-4b01-822b-2480b4983e78"
    },
    {
        "author": "释正觉",
        "paragraphs": [
            "说也说不破，画也画不成。",
            "慷慨鼻气通快，清闲眉棱觉轻。",
            "静不得像，动不流情。",
            "十方三世无安处，历历诸缘头上行。"
        ],
        "title": "禅人写真求赞  其六六",
        "id": "7d11aa0e-235c-4a9d-a541-8309001aee95"
    },
    {
        "author": "释正觉",
        "paragraphs": [
            "圆颅方衣，静枢活机。",
            "天空云淡淡，潭净月依依。",
            "十分化事成华木，默默冰壶春信归。"
        ],
        "title": "禅人写真求赞  其六七",
        "id": "f5c8b263-f8a3-48fb-96c3-63329f544098"
    },
    {
        "author": "释正觉",
        "paragraphs": [
            "握筇之像，对机之身。",
            "六根摄一处，三昧起诸尘。",
            "蚌肠孕于月明之夜，蛰户开于雷动之春。",
            "个般手段兮，分付善应之人。"
        ],
        "title": "禅人写真求赞  其六八",
        "id": "af905d01-bf06-4ac2-8e82-ccc15e0e62aa"
    },
    {
        "author": "释正觉",
        "paragraphs": [
            "看看静，见其端。",
            "星河斗湿，月窟蟾寒。",
            "体无棱缝，用绝痕瘢。",
            "不须喝彩还赢也，已见双双六在盘。"
        ],
        "title": "禅人写真求赞  其六九",
        "id": "e60bbfe3-95ab-499d-9981-695ab84ac76a"
    },
    {
        "author": "释正觉",
        "paragraphs": [
            "春山似肥，春雪才晞。",
            "默中有句，用也无机。",
            "不来而来兮非三界之笼络，无住而住兮是二仪之范围。"
        ],
        "title": "禅人写真求赞  其七○",
        "id": "786f8708-81c6-4517-bc9e-b21742faef21"
    },
    {
        "author": "释正觉",
        "paragraphs": [
            "曲木床稳，刺蔾杖横。",
            "揽五宗之家法，据万象之主盟。",
            "秋半风清，霁空月明。",
            "水云模楷兮无禅可说，丛林规矩兮不令而行。"
        ],
        "title": "禅人写真求赞  其七一",
        "id": "50e241e8-e524-4b7f-911e-9a444627f0b1"
    },
    {
        "author": "释正觉",
        "paragraphs": [
            "棱眉眼自深，阔口笑吟吟。",
            "峥嵘一片胆，疏豁十方心。",
            "默默春回万象，星星雪点孤岑。",
            "恁么来也兮，不用相寻。"
        ],
        "title": "禅人写真求赞  其七二",
        "id": "232912ad-5cca-498c-a904-55449c7019e5"
    },
    {
        "author": "释正觉",
        "paragraphs": [
            "坐曲木床，握乌藤杖。",
            "铸佛祖之楷模，活丛林之气象。",
            "你莫来虎口撩须，谁更敢蛇头揩痒。"
        ],
        "title": "禅人写真求赞  其七三",
        "id": "4b10640d-767e-460b-a183-da99b92b6fd0"
    },
    {
        "author": "释正觉",
        "paragraphs": [
            "袈娑在肩，柱杖入握。",
            "未动六爻，全提一著。",
            "分身是处相随，当面不须讳却。"
        ],
        "title": "禅人写真求赞  其七四",
        "id": "2459bd1c-31d8-4c4a-8600-ef1ce68ebfd3"
    },
    {
        "author": "释正觉",
        "paragraphs": [
            "笑含口角，喜在眉棱。",
            "一默照源底，三乘空葛藤。",
            "清白濯秋之月，光明破夜之灯。",
            "柱杖有时横膝上，个般面觜得人憎。",
            "动而静，虚而应。",
            "专气致柔，湛神如凝。",
            "一住天童，十分没兴。"
        ],
        "title": "禅人写真求赞  其七五",
        "id": "130ae3ab-f3d4-4e0c-83c9-8831784bbf43"
    },
    {
        "author": "释正觉",
        "paragraphs": [
            "庐陵米价百念升，赵州萝卜半千秤。",
            "只么郎当住持，洎合殃杀性命。",
            "省不省，脑后更将楔钉。"
        ],
        "title": "禅人写真求赞  其七六",
        "id": "630bc421-4025-43f7-94b7-f2a08cd22ed0"
    },
    {
        "author": "释正觉",
        "paragraphs": [
            "闲云卷雨，野水怀秋。",
            "一心绝待，六处不收。",
            "是个面觜兮，还相识不。"
        ],
        "title": "禅人写真求赞  其七七",
        "id": "d260acca-54de-4ece-9e74-77d70016c51f"
    },
    {
        "author": "释正觉",
        "paragraphs": [
            "胸中事简，面上气和。",
            "白头随我老，青眼见人多。",
            "一身幸且惭愧，千钵相从奈何。",
            "曲木床头坐不语，玉蟾推月过星河。"
        ],
        "title": "禅人写真求赞  其七八",
        "id": "0e9fd6b6-20a4-4d5f-868e-e88e924c510e"
    },
    {
        "author": "释正觉",
        "paragraphs": [
            "发白星星，心鉴灵灵。",
            "随机说法，应物现形。",
            "天与之清，地与之宁。",
            "野云曳曳兮，山月亭亭。"
        ],
        "title": "禅人写真求赞  其七九",
        "id": "0c7cc464-20b3-4203-bd12-16f8b09d72d3"
    },
    {
        "author": "释正觉",
        "paragraphs": [
            "家风贫自惭，面孔恶人嫌。",
            "点漆之眼有角，截筒之鼻无尖。",
            "颠毛寒覆雪，项瘿暗消盐。",
            "说妙谈玄兮迟钝口觜，呵佛骂祖兮诳吓闾阎。"
        ],
        "title": "禅人写真求赞  其八○",
        "id": "20159faa-7ab2-45f3-9600-92dd46e172cb"
    },
    {
        "author": "释正觉",
        "paragraphs": [
            "禅床默默，无得之得。",
            "寒淡赋心，清贫入骨。",
            "秋彻鲛人之家，霜摩老兔之窟。",
            "万象影中兮自纵自横，百草头上兮随出随没。"
        ],
        "title": "禅人写真求赞  其八一",
        "id": "9837feab-b824-4358-9da0-dd805227ab58"
    },
    {
        "author": "释正觉",
        "paragraphs": [
            "眼低眉棱，骨寒肩耸。",
            "道情闲不羁，禅胆老能勇。",
            "流水清而月随，青山瘦而云拥。",
            "诸缘廓净兮拈却头皮，一句妙圜兮好看鼻孔。"
        ],
        "title": "禅人写真求赞  其八二",
        "id": "078a3dd5-f92a-4152-97be-d08a7eceb8d5"
    },
    {
        "author": "释正觉",
        "paragraphs": [
            "且道是何面觜，刚地无风浪起。",
            "默默闲自照心，了了倚谁传髓。",
            "白鸥暮落烟沙秋，寒卧芦华明月里。"
        ],
        "title": "禅人写真求赞  其八三",
        "id": "b3fcc9eb-42db-404d-97e4-d66d42982e96"
    },
    {
        "author": "释正觉",
        "paragraphs": [
            "是处分身，如谷之神。",
            "有应之月，无私之春。",
            "行将五路开双手，一切门头只个人。"
        ],
        "title": "禅人写真求赞  其八四",
        "id": "41ae2186-6cbd-4406-aef2-78fe4f0e70b7"
    },
    {
        "author": "释正觉",
        "paragraphs": [
            "虚而通，用而冲。",
            "默游量外，直照环中。",
            "云水一身瘠，家风四壁空。",
            "相逢有知己，点指识渠侬。"
        ],
        "title": "禅人写真求赞  其八五",
        "id": "15cf7d74-2bed-479a-ac98-1af6155c983d"
    },
    {
        "author": "释正觉",
        "paragraphs": [
            "双目寒青，秋水冷冷。",
            "半颠衰白，春雪星星。",
            "山雾霏霏文豹变，松月娟娟梦鹤醒。",
            "妙应方圜兮了无外法，尘缘俯仰兮初不吾经。"
        ],
        "title": "禅人写真求赞  其八六",
        "id": "4af54401-b3b3-404b-9d64-94f747914ffe"
    },
    {
        "author": "释正觉",
        "paragraphs": [
            "鹤老松孤，泉寒石癯。",
            "镜之对像，谷之答呼。",
            "万缘杂错不是有，一点灵明不是无。",
            "湛存妙应兮机轮活枢。"
        ],
        "title": "禅人写真求赞  其八七",
        "id": "cc50046d-899e-4f19-ae0c-6b8122e1e2f4"
    },
    {
        "author": "释正觉",
        "paragraphs": [
            "山林之姿，水月之像。",
            "雷潜九地之中，春在百华之上。",
            "随缘半合半开，分付全收全放。",
            "渊默家风，纵横伎俩。",
            "道超情也万法齐平，心出碍也十方通畅。"
        ],
        "title": "凭宣教写真请赞",
        "id": "7e9c003c-8cfe-430a-a55d-c0c24b670d4a"
    },
    {
        "author": "释正觉",
        "paragraphs": [
            "灵灵而真，默默而神。",
            "眉毛低盖眼，鼻孔直欺唇。",
            "千华上何须问佛，百草头自然有春。",
            "一微尘里也来说法，三千界内不碍分身。"
        ],
        "title": "薄了固保义写予真请赞",
        "id": "892c3576-99fc-4e6c-bd14-756fb95688ff"
    },
    {
        "author": "释正觉",
        "paragraphs": [
            "唇口能缄，眉目如笑。",
            "应外而冲，虚中而照。",
            "全身放下是全身，一点独灵常了了。"
        ],
        "title": "乌墩密印大师仁公真赞",
        "id": "4443dbd5-66b9-4978-813c-e8d6924db96b"
    },
    {
        "author": "释正觉",
        "paragraphs": [
            "野云情态闲，秋山风骨瘦。",
            "真照也默默而灵，湛存也绵绵而寿。",
            "圆蒲曲木兮清白传家，老鹤苍松兮岁寒去就。"
        ],
        "title": "善友陆铨写真请赞",
        "id": "73019286-cc0c-4f28-acba-3274a99789f8"
    },
    {
        "author": "释正觉",
        "paragraphs": [
            "云容闲而未收，月魄湛而不流。",
            "严净身器也依律而住，虚明神宇也唯道而游。",
            "凛凛清姿兮颠毛覆雪，寥寥霁色兮心鉴含秋。"
        ],
        "title": "赞法云升律师",
        "id": "acc1ea4c-2619-4afd-96d1-4c96a435d0d1"
    },
    {
        "author": "释正觉",
        "paragraphs": [
            "木老春迟，山寒雪早。",
            "潮退珊瑚林，霁空明月晓。",
            "守默自如，对缘恰好。",
            "得往得来，随起随倒。",
            "龙潭觑破天皇，马祖踏著水潦。"
        ],
        "title": "仗锡为长老写真求赞",
        "id": "1ffc4a4d-eab1-4b01-ae2d-12e974925ccb"
    },
    {
        "author": "释正觉",
        "paragraphs": [
            "芙蓉之枝，丹山之儿。",
            "一丝联自信，三昧约谁知。",
            "珊瑚寒月堕影，琥珀老松流滋。",
            "诸缘豁净兮山空秋壮，万态变通兮华丽春脂。"
        ],
        "title": "像维那写老病阿师像请赞",
        "id": "89dfe33f-75dc-4ace-9c06-58a43e4d137b"
    },
    {
        "author": "释正觉",
        "paragraphs": [
            "衲僧拨转铁牛机，默耀灵通底是谁。",
            "月兔影沉云母地，海禽梦卧珊瑚枝。",
            "韶阳佛法嫌饶舌，鲁祖家风解惜眉。",
            "端坐环中虚白处，纵经尘劫个难移。"
        ],
        "title": "次韵真歇和尚圆觉经颂一十四首 大光明藏",
        "id": "b6a5f5ff-6d98-4949-baa1-d8fcf36800fc"
    },
    {
        "author": "释正觉",
        "paragraphs": [
            "曼殊大士振真风，智洗无明去夙蒙。",
            "眼翳才消华自灭，灵光独照妄还镕。",
            "木人步转初归位，玉女机回却借功。",
            "纲领提持看手段，门门变态是神通。"
        ],
        "title": "次韵真歇和尚圆觉经颂一十四首 文殊师利菩萨章",
        "id": "4645203f-8b3d-4fb6-ba08-c8bad3b7c312"
    },
    {
        "author": "释正觉",
        "paragraphs": [
            "侬家活计本天然，刹刹尘尘见普贤。",
            "犀角一星蟾影透，神珠九曲蚁丝穿。",
            "觉非渐次亡棱缝，幻自消镕得混圆。",
            "妙应通身无向背，古菱花不染媸妍。"
        ],
        "title": "次韵真歇和尚圆觉经颂一十四首 普贤菩萨章",
        "id": "2792b4ca-6834-4200-91ce-fa3986329f3a"
    },
    {
        "author": "释正觉",
        "paragraphs": [
            "谁从普眼道场来，天帝堂前珠网开。",
            "彻底光明成一段，个中清净绝纤埃。",
            "交罗理事真空观，照破根尘不夜台。",
            "恰恰相应尔时节，陶家壁上起梭雷。"
        ],
        "title": "次韵真歇和尚圆觉经颂一十四首 普眼菩萨章",
        "id": "97586579-44f0-4ac6-b80e-3f99d5221b7c"
    },
    {
        "author": "释正觉",
        "paragraphs": [
            "黄金出鑛断前疑，岸走舟安觉所欺。",
            "动目是渠摇湛水，聚萤无我灼须弥。",
            "翳消便见飞华尽，机迅将知击电迟。",
            "识得堆堆庵内主，外魔那得到藩篱。"
        ],
        "title": "次韵真歇和尚圆觉经颂一十四首 金刚藏菩萨章",
        "id": "159ab7c3-73d1-4b64-a83d-d09b37619b22"
    },
    {
        "author": "释正觉",
        "paragraphs": [
            "痴根爱种力锄除，一段灵明是旧基。",
            "插草天人深会意，拈华尊者笑开眉。",
            "鱼行大士须珍重，布袋憨僧且伏惟。",
            "处处鼻头相撞磕，唯心境界你谩谁。"
        ],
        "title": "次韵真歇和尚圆觉经颂一十四首 弥勒菩萨章",
        "id": "15da283c-e1ec-4367-adad-c067ae28b005"
    },
    {
        "author": "释正觉",
        "paragraphs": [
            "觉了前前非处难，而今步步到长安。",
            "色心㳷合无丝路，法性圆融没许般。",
            "个事本来元脱洒，几人到此出颟顸。",
            "妄亡起灭功成也，应笑风旛动刹竿。"
        ],
        "title": "次韵真歇和尚圆觉经颂一十四首 清净慧菩萨章",
        "id": "d6b44d49-ef9e-4b93-935c-163206d6cfe3"
    },
    {
        "author": "释正觉",
        "paragraphs": [
            "门开三观莫迟留，得路行行到始休。",
            "鉴像照心无所住，楼钟出碍有来由。",
            "顶中具眼如天主，肘后分符似国侯。",
            "应世度生游幻海，月船风棹驾涛头。"
        ],
        "title": "次韵真歇和尚圆觉经颂一十四首 威德自在菩萨章",
        "id": "97fb76de-9fc6-4998-ac98-dbeef077c49f"
    },
    {
        "author": "释正觉",
        "paragraphs": [
            "妙圆单复绝中边，五五机轮互换难。",
            "絃管调来声律合，梭丝织出锦文观。",
            "身心一一能分应，手眼千千不可谩。",
            "似付盐梅巖叟用，和羹无复见咸酸。"
        ],
        "title": "次韵真歇和尚圆觉经颂一十四首 辩音菩萨章",
        "id": "e1ff96f6-642a-499a-af43-8e6acb59c0cb"
    },
    {
        "author": "释正觉",
        "paragraphs": [
            "证语由来把柄长，重重脱处雪加霜。",
            "众生相在犹流浪，寿命根除自息狂。",
            "退骨龙能将雨去，蜕鳞鲲复得风翔。",
            "郢人斲尽蝇泥也，方见元初鼻孔光。"
        ],
        "title": "次韵真歇和尚圆觉经颂一十四首 净诸业障菩萨章",
        "id": "b2faf486-bf92-4704-9329-89379e4c68fa"
    },
    {
        "author": "释正觉",
        "paragraphs": [
            "药病相攻双去难，心华开发自家禅。",
            "天真历历非修证，日用堂堂岂授传。",
            "高步丹霄知得计，止啼黄叶信成权。",
            "底时屑屑行泥滓，可笑蜗牛自涴涎。"
        ],
        "title": "次韵真歇和尚圆觉经颂一十四首 普觉菩萨章",
        "id": "d23e68ec-a30e-451d-a4da-4281760c9e32"
    },
    {
        "author": "释正觉",
        "paragraphs": [
            "选场随手取标毬，长短期中入社流。",
            "觉后绳绳机自脱，悟来密密类难收。",
            "十分饱足雪山草，一色浑成露地牛。",
            "风扫水天尘翳尽，芦华相照月明秋。"
        ],
        "title": "次韵真歇和尚圆觉经颂一十四首 圆觉菩萨章",
        "id": "d3feecd1-b84a-4c3d-956e-f3b6bda4d704"
    },
    {
        "author": "释正觉",
        "paragraphs": [
            "陀罗尼句觉皇宣，一略闻名胜施缘。",
            "端见髓心相付嘱，莫将耳口作流传。",
            "顿机做处天飞电，大器任时海纳川。",
            "不是老婆情分切，肯留文字破尼干。"
        ],
        "title": "次韵真歇和尚圆觉经颂一十四首 贤善首菩萨章",
        "id": "2e614a32-dd96-4bca-a9f1-2f11f4f4c38a"
    },
    {
        "author": "释正觉",
        "paragraphs": [
            "木童吟处槁回春，个里庄严功德林。",
            "垂手断崖知路活，藏身空劫忌机沈。",
            "未翻识浪无多子，不挂唇皮有一音。",
            "佛祖契心言迹外，炷香清坐与追寻。"
        ],
        "title": "次韵真歇和尚圆觉经颂一十四首 总颂",
        "id": "7b02d566-2a34-4a7c-987f-d505b2634b39"
    },
    {
        "author": "释正觉",
        "paragraphs": [
            "般游念未稳，又别住山人。",
            "雁影水中字，云心江上宾。",
            "同条如是住，千里亦成邻。",
            "深翠一枝玺，腐红五合陈。",
            "回途登鸟道，华木故园春。"
        ],
        "title": "别洪山预和尚",
        "id": "dd4d8f88-45ea-4d8c-9181-9e485e35c4c9"
    },
    {
        "author": "释正觉",
        "paragraphs": [
            "丹山凤窟冷相依，惭愧如今羽翼齐。",
            "云外翔鸣同颉颃，林间啄步暂分携。",
            "玉华衔处天容晓，珠树栖时月影低。",
            "引喙醴泉期后会，殆将新语濯尘泥。"
        ],
        "title": "别满首座",
        "id": "c757a090-e321-400f-86b3-077c3209e9df"
    },
    {
        "author": "释正觉",
        "paragraphs": [
            "雪立空庭畴堕宾，丹山握手履芳尘。",
            "石人破晓初移位，玉女羞明却转身。",
            "去意江湖频挂梦，回头棠棣一成春。",
            "丛林衰色待膏沃，侧耳风霆起蛰鳞。"
        ],
        "title": "别环首座",
        "id": "53a88da0-d13c-433d-a2f6-2c1bbc44c447"
    },
    {
        "author": "释正觉",
        "paragraphs": [
            "米坊能者较些些，七百僧中独作家。",
            "半夜传来衣有据，机前收得镜无瑕。",
            "祖师只么闲舂碓，若子如今莫撒沙。",
            "古井先秋念枯冷，金绳钓出玉虾蟆。"
        ],
        "title": "与楷知仓",
        "id": "4eef1983-2602-44b1-8224-853115349eb8"
    },
    {
        "author": "释正觉",
        "paragraphs": [
            "胸中行脚事分明，亲见芙蓉缀晚英。",
            "黑马踏霜元不迹，白鱼吹水了无声。",
            "投机曾弄无须锁，出手相扶折脚铛。",
            "去米去沙还未可，要须偏正竝头行。"
        ],
        "title": "与因典座",
        "id": "be3eee02-0c13-4303-a11b-b4ae3dbe70d0"
    },
    {
        "author": "释正觉",
        "paragraphs": [
            "密室分灯光焰焰，空壶著月影沈沈。",
            "谁言古殿今无佛，只在其时来梵音。"
        ],
        "title": "与白表白",
        "id": "a7cd596b-7238-4ac9-bda8-87f63daaa2b5"
    },
    {
        "author": "释正觉",
        "paragraphs": [
            "拖策鸣林游兴浓，要将丘壑醉青瞳。",
            "黄华尚媚秋余日，锦树那禁霜后风。",
            "转岫虵行岐屈曲，断崖虹卧水丁东。",
            "谁悭剧味平生事，分付饮茶谈笑中。"
        ],
        "title": "十月朔与法上人南谷行  其一",
        "id": "3f3c9e85-685f-458e-833c-421022a4f7c5"
    },
    {
        "author": "释正觉",
        "paragraphs": [
            "一筇双屦征具简，幽讨胜友宾栖深。",
            "与公半夜丘壑语，慰我平生麋鹿心。",
            "倒榻雅成山水梦，落泉寒作丝桐音。",
            "归欤城寺禅肤粟，定是流想来家林。"
        ],
        "title": "十月朔与法上人南谷行  其二",
        "id": "f3fc4754-6f5b-4a25-b739-6c5410939602"
    },
    {
        "author": "释正觉",
        "paragraphs": [
            "一从豆颗爆寒灰，头角峥嵘顶目开。",
            "碧玉盘中珠宛转，瑠璃殿上月徘徊。",
            "木人顾影当明去，石女披云半夜来。",
            "偏正功圆须转位，入廛垂手类难该。"
        ],
        "title": "别觉知藏",
        "id": "a54e2e37-1d57-44fe-b7aa-db9266dd1a42"
    },
    {
        "author": "释正觉",
        "paragraphs": [
            "梦回茶碗手亲扶，雅意沩山转道枢。",
            "自唤主人酬一诺，谁违尊者应三呼。",
            "死生到日还能否，辜负当年是有无。",
            "妙得古人行履处，了无些事作工夫。"
        ],
        "title": "与诺侍者",
        "id": "6de0cf58-3b20-4ee8-a392-690f91bd7a40"
    },
    {
        "author": "释正觉",
        "paragraphs": [
            "道吾当年不肯道，渐源中路没商量。",
            "先师灵骨今犹在，无用扶锹上法堂。"
        ],
        "title": "与杲侍者",
        "id": "31f3ce40-cdfd-4118-a570-4970c276868c"
    },
    {
        "author": "释正觉",
        "paragraphs": [
            "疏巢凄冷卧西柯，梦觉归思遽许多。",
            "风雨江头乱雁字，家山坞外悬渔蓑。",
            "白杨村落庞居士，青石浮图蕴大哥。",
            "倦倚苍松坐凉夕，兔推明月下星河。"
        ],
        "title": "送通禅者之襄阳",
        "id": "eef52cf1-26ec-48d9-8ac9-c294c8bcf04b"
    },
    {
        "author": "释正觉",
        "paragraphs": [
            "虚明一念洗粉埃，眼在髑髅眉底开。",
            "玉凤衔华春不老，金鸡唤月梦初回。",
            "匣中古剑光干斗，壁上寒梭蛰破雷。",
            "佛祖入廛成化事，那嫌榼𣜂鼻头堆。"
        ],
        "title": "宗知客",
        "id": "34c68734-6c34-471d-bbcc-152ff3367baf"
    },
    {
        "author": "释正觉",
        "paragraphs": [
            "洞下家风虚一著，白牛耕断青山脚。",
            "而今何处不逢渠，鼻孔累垂相撞磕。",
            "阿剌剌，始信从来无缚脱。"
        ],
        "title": "与初禅人",
        "id": "5c058c3d-3c80-4dd9-9bc1-5eebdc531fa2"
    },
    {
        "author": "释正觉",
        "paragraphs": [
            "机梭未动若为颜，一点虚灵入道环。",
            "明月光中窥自己，白云影外到家山。",
            "金鼇转侧夜潮落，玉马嘶鸣春信还。",
            "得手应心无不可，脱然时事岂相关。"
        ],
        "title": "与充维那",
        "id": "d78422fe-9bd9-4fdb-ab85-f3ca0c042a52"
    },
    {
        "author": "释正觉",
        "paragraphs": [
            "宾茧风枝梦不宁，夜堂思对老人星。",
            "一心归去事萱草，千里相求鸣鹡鸰。",
            "树树丹枫金堕叶，丛丛黄叶雪浮汀。",
            "西山秀骨濯秋雨，窗户卷帘分远青。"
        ],
        "title": "送僧归豫章省亲",
        "id": "c37f72d0-f15d-4cf6-afaa-099151409425"
    },
    {
        "author": "释正觉",
        "paragraphs": [
            "虚明道洗壮心秋，畦服蒙颅下板头。",
            "定起要看星汉兔，回机失却雪山牛。"
        ],
        "title": "与简禅人",
        "id": "674d93a9-70c8-4c72-a1e1-dc98c4475fe5"
    },
    {
        "author": "释正觉",
        "paragraphs": [
            "白鸥定怪盟事寒，杖蔾投社不多难。",
            "苇风华雪秋著岸，船月蓬霜夜转滩。",
            "丘壑身心徒役梦，江湖臭味赋游般。",
            "它时衣外传来物，唤得回头倒刹竿。"
        ],
        "title": "与演侍者",
        "id": "85f7afed-26b7-4caa-842b-a83db28f9f6c"
    },
    {
        "author": "释正觉",
        "paragraphs": [
            "显处机须隐，忙时智自闲。",
            "泥牛初出海，玉马复临关。",
            "寒水澄涵月，流云静倚山。",
            "回途分化柄，不作旧家悭。"
        ],
        "title": "显禅人求颂",
        "id": "53f52d4b-fde7-4008-a7ae-adf877cc80c0"
    },
    {
        "author": "释正觉",
        "paragraphs": [
            "杖头挂钵丐丹丘，力破清贫一点忧。",
            "红雨几番华事老，黄云万顷麦家秋。",
            "对缘手眼通身是，应物机轮转处幽。",
            "归理韶阳餬饼话，肚皮束篾饱齁齁。"
        ],
        "title": "蒙禅人丐麦求颂",
        "id": "cebfc4de-846c-43bb-9f2e-1274f99c0713"
    },
    {
        "author": "释正觉",
        "paragraphs": [
            "缘丐人间一锡飞，苍巖烟腻雪初晞。",
            "风丝未许闹禅眼，云锦将看落化机。",
            "自勉丛林供食钵，谁嫌尘土翳征衣。",
            "归来僧饱上方饭，相伴春山歌采薇。"
        ],
        "title": "送缘上人持钵",
        "id": "e7349b4f-d256-4da6-bb75-4304524ef936"
    },
    {
        "author": "释正觉",
        "paragraphs": [
            "淡烟苍树水溅溅，黄氏初平已得仙。",
            "满地痴羊不收拾，夕阳零乱绕篱眠。"
        ],
        "title": "与法上人南谷过黄氏居  其一",
        "id": "8e365b30-a4fc-4a0c-8ed6-71a28dc4866b"
    },
    {
        "author": "释正觉",
        "paragraphs": [
            "乱石深云寻野泉，老侬怪我地行仙。",
            "钟情山水醇于酒，今夜竹床成醉眠。"
        ],
        "title": "与法上人南谷过黄氏居  其二",
        "id": "cd7c8041-1dbd-4a16-bd8a-550088c822be"
    },
    {
        "author": "释正觉",
        "paragraphs": [
            "方游捋遍虎髭须，空劫壶中探有无。",
            "风月满头功未转，江山入骨病难扶。",
            "针投芥粒机非爽，絃续鸾胶道不枯。",
            "归去丛林看仪羽，丹山出处九包雏。"
        ],
        "title": "与辅禅人",
        "id": "27fa6dc6-f3d5-4c80-a170-9c16d7a1db5f"
    },
    {
        "author": "释正觉",
        "paragraphs": [
            "乌石岭头相见，长生路上常逢。",
            "正是游山时节，落华芳草蒙茸。"
        ],
        "title": "与嵩禅人",
        "id": "46a6e3bc-29e5-447c-8db2-41010a8fee45"
    },
    {
        "author": "释正觉",
        "paragraphs": [
            "缚茨枯坐九江东，镜像虚融方寸中。",
            "舜若多身禅夜看，母陀罗臂用时通。",
            "缘生谁兆有非有，寂照自知空不空。",
            "道契观音斯善应，萧萧竹雨杂松风。"
        ],
        "title": "次韵端楞伽与生首座",
        "id": "e0c4f25e-bbe6-4226-9f13-8cdcf45628c2"
    },
    {
        "author": "释正觉",
        "paragraphs": [
            "平生胸中云外峯，有闲便与扶瘦筇。",
            "但知一世丘壑味，想得十分猿鸟从。",
            "明见秋容山洗雨，清可人意风吟松。",
            "归来游兴散不尽，谁杵唤月黄昏钟。"
        ],
        "title": "假日山行",
        "id": "bc217815-9ce7-452d-8904-f02f30ad4edd"
    },
    {
        "author": "释正觉",
        "paragraphs": [
            "千里同风德不孤，心秋觉月照空壶。",
            "两头坐断何生死，一点圆明异有无。",
            "木马寒嘶青草坞，泥牛春种白云区。",
            "见闻佛事谁迎背，用处全机道转枢。"
        ],
        "title": "别陆尚书",
        "id": "94ad9bf6-6dd8-4e36-be1e-cf6a80badd11"
    },
    {
        "author": "释正觉",
        "paragraphs": [
            "门门通彻长安道，信手拈来还恰好。",
            "脚跟踏著赵州关，丈六金身一茎草。",
            "我初相会个中人，法法圆通见怀抱。",
            "杖屦追随来道场，不学痴禅事关扫。",
            "青山白云一径通，行行鸟道谁寻讨。",
            "宝峯师是马馰儿，相得而今恨不早。",
            "吸尽西江居士庞，唤回竖指俱胝老。",
            "泥牛力耕空劫春，木人捧出形山宝。",
            "罢捋虎须归去来，荆棘林中任起倒，午日丽天光杲杲。"
        ],
        "title": "超然居士得得问道于宝峰祥禅师且欲归歌长篇以谢予偕其行见挽以和渍笔说句继之",
        "id": "610acdfd-853b-44ea-bdc8-33f851e6475d"
    },
    {
        "author": "释正觉",
        "paragraphs": [
            "晨露晞时桑柘，宿云歛处溪山。",
            "摩诘画图未卷，渊明农事初闲。"
        ],
        "title": "过王彦与郊居",
        "id": "585e9d82-e0cb-4e47-98b8-5155280d8e75"
    },
    {
        "author": "释正觉",
        "paragraphs": [
            "而今别后记丁宁，曹洞家风句未形。",
            "月满凤林寒不梦，年深龟壳灼犹灵。",
            "沈沈莫触蛇头毒，的的须明犀角星。",
            "便与放开聊展手，那时相见望州亭。"
        ],
        "title": "与福州满禅人",
        "id": "392b02bb-240e-48c1-967a-69f4610eaec6"
    },
    {
        "author": "释正觉",
        "paragraphs": [
            "霜晨蔾杖起孤禅，乞食山家图省缘。",
            "斜径顺风鸣竹火，飞甍迷眼映松烟。",
            "秋羹木鼈有真味，午饭树鸡无俗羶。",
            "谁谓客床卧不稳，我无支遁买山钱。"
        ],
        "title": "投食山家",
        "id": "4f08fd7b-cdac-416b-9c89-60ff3161b937"
    },
    {
        "author": "释正觉",
        "paragraphs": [
            "佳处轸游念，芒鞋筇杖俱。",
            "溪寒卧虹饿，路暗垂云腴。",
            "冈树鸠呼雨，田家鸡告晡。",
            "此心亮谁语，三绕石浮屠。"
        ],
        "title": "礼大阳明安塔道中得句",
        "id": "cc043859-1ae2-4da5-a253-2dc6793e4ded"
    },
    {
        "author": "释正觉",
        "paragraphs": [
            "历历枢中转化机，出门气象履芳时。",
            "溪光丽濯红锦段，风柳细撚黄金丝。",
            "空空不碍浑亡我，处处相逢却是谁。",
            "会得宾头卢见佛，向人卖弄有长眉。"
        ],
        "title": "教禅人出丐求颂",
        "id": "6ff58604-4c99-47f7-b7cc-687ac857d64d"
    },
    {
        "author": "释正觉",
        "paragraphs": [
            "劫壶浩浩洗魔缘，妙处真观自见前。",
            "的的未萌明宾际，灵灵无得入深禅。",
            "风抟海运鲲将蜕，月皎沙寒鹭不眠。",
            "触事投谐能转变，何妨大浪驾空船。"
        ],
        "title": "妙禅人出丐求颂",
        "id": "eaaa5c3f-b31e-411b-b76d-24d5bcca2c9e"
    },
    {
        "author": "释正觉",
        "paragraphs": [
            "家林稳卧一巢云，厌作梁家庵底宾。",
            "折桂手舒寒触月，衔珠眼合梦游春。",
            "庭除不见雨华鸟，麋鹿能来呼谷神。",
            "五老芳邻归问讯，笑谈相对白头新。"
        ],
        "title": "折桂章首座近自双泉来因作句与之",
        "id": "3ab3c97e-42ae-4588-8805-8f4b717ed36d"
    },
    {
        "author": "释正觉",
        "paragraphs": [
            "麓华联蕾破春红，惭愧无私造化功。",
            "谁怕满头椿岁月，要听啼鸟说家风。"
        ],
        "title": "宣和甲辰岁开十日予欲束衣随淮水东下锦官常禅人且合掌请语因留三绝  其一",
        "id": "68291c44-554f-468a-b496-b8f94cb92dc5"
    },
    {
        "author": "释正觉",
        "paragraphs": [
            "蔬肠那著一星愁，但觉春眠粥似稠。",
            "梦外寻盟何处是，荻洲稚子绿排头。"
        ],
        "title": "宣和甲辰岁开十日予欲束衣随淮水东下锦官常禅人且合掌请语因留三绝  其二",
        "id": "36627174-1348-4014-aa1d-692c0935f623"
    },
    {
        "author": "释正觉",
        "paragraphs": [
            "恬然谁作去留心，月下沧波风过林。",
            "相别相逢定何所，明明向道只如今。"
        ],
        "title": "宣和甲辰岁开十日予欲束衣随淮水东下锦官常禅人且合掌请语因留三绝  其三",
        "id": "712c6463-91b3-4feb-8b1d-98d5c95cbca9"
    },
    {
        "author": "释正觉",
        "paragraphs": [
            "月兔含清欲喷霜，客怀陈习作归翔。",
            "虽云扫尽名言垢，我笑熏成知见香。",
            "聚石为徒头易点，悟空能讲义难量。",
            "到家握麈随宜说，莫对余机挥界方。"
        ],
        "title": "送仝座主归上党  其一",
        "id": "21613f2b-26e8-4814-bc78-fdff64b8cff2"
    },
    {
        "author": "释正觉",
        "paragraphs": [
            "觉海长鲸作蜕翔，青天端以背磨光。",
            "胸中浩浩吞云梦，眉际津津秀太行。",
            "静榻每来成友语，孤筇它往咽人肠。",
            "后将访我先传雁，为薙别来三径荒。"
        ],
        "title": "送仝座主归上党  其二",
        "id": "79c6a76e-4f8e-4017-9de3-6cc1ae8d390a"
    },
    {
        "author": "释正觉",
        "paragraphs": [
            "夜明帘外月天霜，衲子还家机事忘。",
            "枯木吟云须内照，死蛇含毒更隄防。",
            "闻琴起舞饮光习，放镜迷头演若狂。",
            "好是重来斲蝇翼，祖师鼻孔要生光。"
        ],
        "title": "送仝座主归上党  其三",
        "id": "3be58d7d-ccd9-4bb2-9c5b-c34ec7b0a80e"
    },
    {
        "author": "释正觉",
        "paragraphs": [
            "略彴横门下转流，挂窗山在屋檐头。",
            "大明古意是时节，霜夜月堂帘上钩。"
        ],
        "title": "大明庵留偈",
        "id": "04699c95-24ce-4211-8887-1e5a6312687f"
    },
    {
        "author": "释正觉",
        "paragraphs": [
            "耕云种月自由人，田地分明契券真。",
            "黄独将看炊作饭，白牛今已牧来纯。",
            "镢头活计时时用，物外家风处处亲。",
            "禾黍十分秋可望，饱丛林汉著精神。"
        ],
        "title": "心知庄求颂",
        "id": "b1833a21-6fc8-40a0-9140-404551309ef3"
    },
    {
        "author": "释正觉",
        "paragraphs": [
            "白苹风作江头秋，青鸟梦随沙水流。",
            "清兴十分蓬上月，满船载入芦华洲。",
            "斯适意，去来休。",
            "六鼇合负归来也，烟浪雪飜收钓钩。"
        ],
        "title": "与胨禅人",
        "id": "c2658536-06fe-4878-b983-0c1a613b0047"
    },
    {
        "author": "释正觉",
        "paragraphs": [
            "明月芦华未得如，清光自照本来虚。",
            "十方坐断须拈帽，一色功圆要放锄。",
            "转背石人归位后，擡头玉马过关初。",
            "尘尘刹刹见身相，方信曹山井觑驴。"
        ],
        "title": "纯白禅人求颂",
        "id": "6ac31577-b13f-414e-bee8-320f4c9f237a"
    },
    {
        "author": "释正觉",
        "paragraphs": [
            "曦色云庵半堵红，霜林初暖鸟啼风。",
            "下知人在萝窗里，瞑目炉薰百虑空。"
        ],
        "title": "泐潭云庵偶作",
        "id": "7225c13b-b7ea-498a-9001-61204d000695"
    },
    {
        "author": "释正觉",
        "paragraphs": [
            "束肚三条篾，恬然卧家林。",
            "机深大仰寂，用捷长沙岑。",
            "空壑溪鸣玉，疏筠月漏金。",
            "东山师叔在，此道未浮沈。"
        ],
        "title": "次韵超然与折桂觉大师兼简方丈老",
        "id": "b40cc19e-97d1-4352-bdac-090d9a72d6fe"
    },
    {
        "author": "释正觉",
        "paragraphs": [
            "一口吸尽西江水，马师家风擢然起。",
            "老庞俯伏嗣芳尘，古也今也谁如此。",
            "超然道与若人交，南游浩意未相饶。",
            "风清骨秀眼寒碧，玉井冰壶冻不消。",
            "羌床孤卧净名室，无住无依脱虚溢。",
            "渊然一默乃全提，不二门开肖当日。",
            "佛事圆来作归想，出门歧路平如掌。",
            "到家儿女独圞头，相对无言得真赏。"
        ],
        "tags": [
            "长江"
        ],
        "title": "借雪窦韵送超然居士赵表之时在泐潭",
        "id": "85f1960c-2cf7-48a6-9ad0-1826570be43c"
    },
    {
        "author": "释正觉",
        "paragraphs": [
            "山麓水滨竹木阴，我侬懒养静居深。",
            "一生自足淡中味，三际那收闲底心。",
            "壑云未成出岫意，松风能作下滩音。",
            "十分清兴与谁共，想有沃洲支道林。"
        ],
        "title": "南麓新居",
        "id": "600affa6-9a98-48fd-a9f8-87f2b955e27d"
    },
    {
        "author": "释正觉",
        "paragraphs": [
            "世间尘杂长人瘿，归卧萝龛霜月影。",
            "里许离微妙转功，玉壶夜汲瑠璃井。",
            "吾家语味嚼枯硬，醉饱回来双眼冷。",
            "云水明明得自由，六门事外谁关屏。"
        ],
        "title": "送嵩上人住庵  其一",
        "id": "531393f2-3afb-4061-931b-8b5ce65fc719"
    },
    {
        "author": "释正觉",
        "paragraphs": [
            "禅腹须来竹篾缠，好看水牯自耕田。",
            "布单不卖三千里，树耳谁疑二十年。",
            "一句合头尊旅会，十方坐断正偏圆。",
            "它时投杖来相访，且莫穷忙空竖拳。"
        ],
        "title": "送嵩上人住庵  其二",
        "id": "da060315-1c0a-4475-bc2c-9cba258c46fd"
    },
    {
        "author": "释正觉",
        "paragraphs": [
            "烧痕笋蕨富登春，谁解看承庵内人。",
            "天供异华功未尽，龙吟枯木病难泯。",
            "夜禅终作寒蝉蜕，昼卧何妨倦鸟伸。",
            "后日重来勘诸祖，阿谁钩上赤梢鳞。"
        ],
        "title": "送嵩上人住庵  其三",
        "id": "a485894c-8042-402b-b559-c3176e3478dc"
    },
    {
        "author": "释正觉",
        "paragraphs": [
            "这开梦觉底因缘，佛佛心同亡后先。",
            "一点灵明三世外，十分妙净万机前。",
            "琢磨自得丛林下，游戏何妨百草颠。",
            "尘刹纵横俱化事，起家人只奋空拳。"
        ],
        "title": "荣上人发心知罗汉堂办茶油事乞颂",
        "id": "2cb994c3-10de-43bb-acf6-e092fa58ae0d"
    },
    {
        "author": "释正觉",
        "paragraphs": [
            "去去之人乞食心，春风浩荡洗丛林。",
            "松蹊香腻糁黄粉，竹坞清癯包玉簪。",
            "炊甑分珠斋钵满，净瓶汲月夜塘深。",
            "归来磨濯光明在，向道尘泥不涴金。"
        ],
        "title": "心上人乞食求颂",
        "id": "2c574390-df5b-4f82-9a1e-f565e5fb73f3"
    },
    {
        "author": "释正觉",
        "paragraphs": [
            "呼筇起寂下云居，寒麓回春寻友于。",
            "烟染草芒三径暗，雪晞麦脚一鉏濡。",
            "欲求真语涤尘想，那畏峭风生粟肤。",
            "不见诗郎归怅怏，清癯时对石菖蒲。"
        ],
        "title": "访杨才叔不遇留偈斋舍",
        "id": "ed73f400-8faf-4687-b4e1-2681dc3df3a8"
    },
    {
        "author": "释正觉",
        "paragraphs": [
            "原鸰能作归呼音，暮风堕叶秋在林。",
            "路沙漠漠水潏潏，夜色冉冉山阴阴。",
            "坐冠多士自省短，挽袂乃友相知深。",
            "乞与高闲偿夙歉，闭门稳卧舒疲心。"
        ],
        "title": "解首座职事书记相招以偈力辞",
        "id": "1e10df2a-5db5-4c8f-ad8e-a4f394d7a5fa"
    },
    {
        "author": "释正觉",
        "paragraphs": [
            "杨柳斜风力弱，芭蕉击雨声寒。",
            "莫把见闻作对，谁将声色相瞒。"
        ],
        "title": "偶成示众",
        "id": "de8d68c1-0c80-4337-9adf-2137c70648f0"
    },
    {
        "author": "释正觉",
        "paragraphs": [
            "真源不皱风，月兔影澄水。",
            "枯情但恬如，默默饱禅味。",
            "家风乃廓然，当年第一义。",
            "机轮转有方，万化出弹指。"
        ],
        "title": "成侍者求颂",
        "id": "784bcbbf-0bd8-44ab-9ee5-d0a0857878d6"
    },
    {
        "author": "释正觉",
        "paragraphs": [
            "云麓胜处夙未到，清行兴锐忘崎嵚。",
            "谁无瘦杖少扶力，我与幽人同赏心。",
            "壑津软缘自宛转，岸树老碧长阴森。",
            "溪西乞火煮茶去，竹里人家斋磬音。"
        ],
        "title": "庚子冬二十八日天意晴和与止上人同南麓行横冈转流长作清响阴溪直木寒无悴容到竹林人家饮茶而还",
        "id": "4dfd7490-cb85-4f95-bce7-ea35c1b38312"
    },
    {
        "author": "释正觉",
        "paragraphs": [
            "东山聚散亦夤缘，华吐芳姿柳锁烟。",
            "肯处根尘非一一，用时手眼恰千千。",
            "塔中祖有相传事，岭外人元不会禅。",
            "后日能来圆此话，未嫌敲枕唤春眠。"
        ],
        "title": "别五祖山悦众",
        "id": "20955f77-6da4-4fdd-88f2-80b2aec05f97"
    },
    {
        "author": "释正觉",
        "paragraphs": [
            "东风吹断濡华雨，淮上秀峯青可数。",
            "束屦欲寻南北山，卷衣又别东西祖。",
            "渊鱼蒲鸟闹一家，汀笋溪蔬甘两箸。",
            "处处相逢记得么，夜寒月在珊瑚树。"
        ],
        "title": "五祖将禅人求颂",
        "id": "bf635802-ea70-412e-a64c-aaaa80b26774"
    },
    {
        "author": "释正觉",
        "paragraphs": [
            "云林风雪暮纤纤，滴沥寒声晓断檐。",
            "一点丐心盟杖屦，十分化事入锤钳。",
            "霁光如拭月无碍，华锦落机春不嫌。",
            "百亿分身遍尘刹，见闻萧洒孰相黏。"
        ],
        "title": "云上人持钵求颂",
        "id": "35af94f8-c8bd-457e-a169-02cf8c7de762"
    },
    {
        "author": "释正觉",
        "paragraphs": [
            "苕霅溪头柳眼青，食时持钵众香城。",
            "诸邻定怪颠毛白，久客自怜心境清。",
            "重念雪寒亲麈语，无忘水暖走鸥盟。",
            "饱丛林汉深相悉，笋蕨春山次第生。"
        ],
        "title": "清上人持钵求颂",
        "id": "1b10faa3-a5c9-406e-abb6-c38275e51a0e"
    },
    {
        "author": "释正觉",
        "paragraphs": [
            "温风促客下云岭，触处无心即道游。",
            "得坐会当明变豹，出门须解倒骑牛。",
            "冲烟筇入青萝径，载月船回白鸟洲。",
            "中外夷犹功迹绝，㳷然天水一成秋。"
        ],
        "title": "送广禅人",
        "id": "3c92b310-9eee-4437-878f-602a915744d3"
    },
    {
        "author": "释正觉",
        "paragraphs": [
            "若子能来过我门，端知良遂志弥敦。",
            "微尘破处得经卷，万象纷时空眼根。",
            "与世支离谁恶意，怪人棱瘦自秋痕。",
            "归兴定到家林稳，山月流明洗夜昏。"
        ],
        "title": "勤大师访别作句赠之",
        "id": "029a8a8d-3d6f-4ac4-97df-63ee9912af21"
    }
]