[
    {
        "author": "葛起耕",
        "paragraphs": [
            "鎮日雙棲向畫梁，有時飛去爲誰忙。",
            "得泥趁暖添芹壘，掠水因風貼柳塘。",
            "語重喚回芳草夢，舞輕時罥落花香。",
            "五陵年少傷春恨，書繫紅絲擬寄將。"
        ],
        "title": "贈燕",
        "id": "8cce411b-79b6-48b4-800e-6fb6abfff6b5"
    },
    {
        "author": "葛起耕",
        "paragraphs": [
            "一聲鶗鴂又春休，風簸榆錢滿地流。",
            "燕子不知花落盡，等閑飛過柳邊樓。"
        ],
        "title": "次子泉韻  其一",
        "id": "e71ee1b1-f298-4611-bb2f-adff92ecf9fa"
    },
    {
        "author": "葛起耕",
        "paragraphs": [
            "月轉庭花玉一闌，寶釵不卸待郎看。",
            "丁香擬結相思夢，無柰東風作社寒。"
        ],
        "title": "次子泉韻  其二",
        "id": "a8017061-529e-4642-951b-b58999e6ec09"
    },
    {
        "author": "葛起耕",
        "paragraphs": [
            "游倦歸來似長卿，弊廬事事費經營。",
            "掃除塵土虛堂潔，拂拭窗櫺舊紙明。",
            "徑菊已荒唯草長，井花少汲覺苔生。",
            "寒衣未辦西風急，不奈鄰家機杼鳴。"
        ],
        "title": "東歸",
        "id": "916bcd41-56ae-4418-965d-ef7fe42c525d"
    },
    {
        "author": "葛起耕",
        "paragraphs": [
            "爆竹傳聲又歲除，流年不駐隙中駒。",
            "屠蘇未用斟春酒，餺飥先教促曉厨。",
            "彩絢戶庭更鬰壘，歡傳院落競樗蒲。",
            "老來樂事關心懶，吟對梅花撚斷鬚。"
        ],
        "title": "除夕",
        "id": "511e1bf4-8cf5-4ba7-8654-f84ec4ca71d4"
    },
    {
        "author": "葛起耕",
        "paragraphs": [
            "催破橙香薦蟹黄，快斟新酒潤詩腸。",
            "雁拖暝色橫秋水，鴉带寒聲噪夕陽。",
            "萬事莫如花下醉，百年渾似夢中狂。",
            "登高休負湖山約，約買扁舟載豔妝。"
        ],
        "title": "秋寓都城次趙君瑞韻",
        "id": "b7f0eeda-a9a5-41e3-9c9e-a37a0f90ab9c"
    },
    {
        "author": "葛起耕",
        "paragraphs": [
            "自笑生隨雁影浮，幾經楚尾與吳頭。",
            "塞樓角送關山月，湘驛砧敲嶽麓秋。",
            "歲月森輪如走坂，功名求劍記行舟。",
            "即今安得如澠酒，與汝同澆萬古愁。"
        ],
        "title": "次劉野泉韻",
        "id": "4cf5a9e5-18fd-4b89-b0ab-5b327ba366d1"
    },
    {
        "author": "葛起耕",
        "paragraphs": [
            "淒烟澹靄鎖林霏，又是秋光欲莫時。",
            "蘋葉江湖風剪剪，桂花庭院雨絲絲。",
            "世情冷暖杯中酒，人事輸贏局上棋。",
            "安分得閑閑最好，不須身外强尋思。"
        ],
        "title": "安分",
        "id": "a5d7dd6d-dd98-4acc-9077-2b75b13ba967"
    },
    {
        "author": "葛起耕",
        "paragraphs": [
            "覽鏡羞看鬢點霜，若云勳業更堪傷。",
            "已甘身向山中老，安得名留海內香。",
            "雅志擬聯高士傳，倦游慵入少年場。",
            "長吟酒醒憑闌處，更聽秋碪答暮螿。"
        ],
        "title": "覽鏡",
        "id": "004b5ee0-a153-432e-9d19-c0820b52dcac"
    },
    {
        "author": "葛起耕",
        "paragraphs": [
            "笑把儒冠換墨衣，深思富貴有危機。",
            "參他龍象知今是，還了鴛鴦悟昨非。",
            "開鉢展單隨所寓，打包持錫去如飛。",
            "有人若問西來意，正要高談爲發揮。"
        ],
        "title": "贈烏龍山圓上人",
        "id": "6c025d32-81ab-4fa7-8d88-b39c73aa534c"
    },
    {
        "author": "葛起耕",
        "paragraphs": [
            "氣數推移有盛衰，老觀此理獨支頤。",
            "閲人雲木能千載，過眼風花只片時。",
            "名利場中棋變幻，是非窠裏浪傾危。",
            "到頭輸與山中叟，樂在耕鋤別不知。"
        ],
        "title": "支頤",
        "id": "b95a89da-fd5e-4e76-b23e-0cc258a2ff08"
    },
    {
        "author": "葛起耕",
        "paragraphs": [
            "誰奏琵琶妬客歡，啼珠泣玉使心酸。",
            "感時多向英雄灑，怨別還從粉黛彈。",
            "每聽巴猿愁滴袂，莫燒漢蠟恐堆盤。",
            "陽關一曲君休唱，唱罷人間行路難。"
        ],
        "title": "淚",
        "id": "4c9587d3-9b0f-4821-9805-66ca2a3f0e32"
    },
    {
        "author": "葛起耕",
        "paragraphs": [
            "小隠山林習已成，市朝聲利讓渠爭。",
            "是非每向靜中見，悔吝多從動處生。",
            "且約蒼官陪竹友，共邀歡伯訪梅兄。",
            "歲寒心事期相守，一瞬枯榮任變更。"
        ],
        "title": "小隠",
        "id": "a6623ebc-563d-4d8a-a21c-33e4fdfab46d"
    },
    {
        "author": "葛起耕",
        "paragraphs": [
            "城笳吹下暮雲邊，螢照書帷夜未眠。",
            "遊子不堪征袖薄，西風懶誦擣衣篇。"
        ],
        "title": "秋夜",
        "id": "90a5ba4c-9f9a-44ac-8d57-a7902cb53a20"
    },
    {
        "author": "葛起耕",
        "paragraphs": [
            "樓上何人奏玉簫，數聲和月伴春宵。",
            "斷腸喚起江南夢，愁絕寒梅酒半銷。"
        ],
        "title": "樓上",
        "id": "d06a0604-f677-4fb4-9fa1-ca9d5cd20afa"
    },
    {
        "author": "葛起耕",
        "paragraphs": [
            "銀漏疏風透玉屏，碧梧枝上雨三更。",
            "依稀似寫華清恨，雲冷香銷夢不成。"
        ],
        "title": "宮詞",
        "id": "1b96232b-98a7-41ab-8289-9df53998aa48"
    },
    {
        "author": "楊公遠",
        "paragraphs": [
            "碧雲深處著吾廬，遠却喧囂儘自如。",
            "呵硯磨冰朝鍊句，擁爐燒葉夜觀書。",
            "人生窮達乘軒鶴，世事盈虛賦芧狙。",
            "勘破已無朝市夢，軟紅端不上衣裾。"
        ],
        "title": "隠居雜興  其一",
        "id": "de81bb3c-54a9-4850-9376-f4cc4e8002fe"
    },
    {
        "author": "楊公遠",
        "paragraphs": [
            "身世悠悠付等閒，盧仝破屋恰三間。",
            "暫時結伴窗前月，耐久論交戶外山。",
            "竹鼎篆香消更爇，錦囊詩卷改還刪。",
            "是非榮辱俱烏有，翻笑人間兩觸蠻。"
        ],
        "title": "隠居雜興  其二",
        "id": "ed05ee12-63f5-4e80-8d3c-38ac4916e86d"
    },
    {
        "author": "楊公遠",
        "paragraphs": [
            "老屋荒寒亦自清，柴門雖設只長扃。",
            "數行古隸閒居賦，半壁行書陋室銘。",
            "□□□□□□□，研硃滴露勘黄庭。",
            "此生與世雖無補，筆底青山到了青。"
        ],
        "title": "隠居雜興  其三",
        "id": "7383338b-203d-4fa4-a976-ff7586bd724b"
    },
    {
        "author": "楊公遠",
        "paragraphs": [
            "生計新來喜有涯，蒔菘栽韮樹桑麻。",
            "慣眠紙帳三竿日，飽聽萍池兩部蛙。",
            "往事真成看墮甑，凡身安敢望乘槎。",
            "一般受用還官樣，門外黄蜂爲報衙。"
        ],
        "title": "隠居雜興  其四",
        "id": "10c5505a-37d5-4e67-8696-62ec3661a1e4"
    },
    {
        "author": "楊公遠",
        "paragraphs": [
            "髼鬆兩鬢欲成絲，又是桃紅李白時。",
            "百歲光陰須藉酒，一生志趣莫過詩。",
            "世情因向貧中識，畫思方知老後宜。",
            "却喜半犁新雨過，旋分菊本蒔東籬。"
        ],
        "title": "隠居雜興  其五",
        "id": "bb1a83b7-e711-4780-b00b-e1c2676b68c3"
    },
    {
        "author": "楊公遠",
        "paragraphs": [
            "一味幽閒了此生，那曾懷刺謁公卿。",
            "無官可署名雖晦，有句堪吟思自清。",
            "棋要藏機何用著，琴能識趣底須聲。",
            "何當辦取青蓑笠，去趁農夫學耦耕。"
        ],
        "title": "隠居雜興  其六",
        "id": "d51db3da-5dd7-4ca9-90e6-8998b82b0728"
    },
    {
        "author": "楊公遠",
        "paragraphs": [
            "蕭然天地一吟身，著向荒村野水濱。",
            "耳底松聲風奏樂，窗間竹影月傳神。",
            "無田種秫難謀醉，有硯遺家未是貧。",
            "除却推敲無別事，襟懷拍塞四時春。"
        ],
        "title": "隠居雜興  其七",
        "id": "cb6c41bc-1416-4b73-9ee1-00292b42bd5f"
    },
    {
        "author": "楊公遠",
        "paragraphs": [
            "籬編紅槿障蓬茅，半近城闉半近郊。",
            "苔繡曲蹊千萬點，梅窺碧沼兩三梢。",
            "閒將今古澆胸臆，嬾把榮枯問卦爻。",
            "一自漁樵分席後，清泉白石與論交。"
        ],
        "title": "隠居雜興  其八",
        "id": "2ffdb62c-022d-4d5b-99bd-45389c01fdab"
    },
    {
        "author": "楊公遠",
        "paragraphs": [
            "槎牙詩骨等梅臞，試啟青銅失故吾。",
            "啖蔗祇應佳境近，解袍那想故人無。",
            "推排景物歸吟卷，安頓江山入畫圖。",
            "只此可堪供活計，底須舍瑟學齊竽。"
        ],
        "title": "隠居雜興  其九",
        "id": "d996794b-19bd-4e85-941f-dfdec24f0f20"
    },
    {
        "author": "楊公遠",
        "paragraphs": [
            "詰曲通村小徑開，依山結屋任低隈。",
            "無從問字高人過，有不嫌貧長者來。",
            "煮茗燒殘柴带葉，脫巾漉起酒和醅。",
            "絕憐筆硯香猶在，集句曾賡百詠梅。"
        ],
        "title": "隠居雜興  其一○",
        "id": "3f433abe-c1db-4b97-8a80-ef8116c218f6"
    },
    {
        "author": "楊公遠",
        "paragraphs": [
            "秋氣平分雨乍晴，殘雲斂盡楚天清。",
            "野人不趁□花課，贏得今宵看月明。"
        ],
        "title": "中秋",
        "id": "fdee7e38-3f9c-403a-ab40-54defeb93379"
    },
    {
        "author": "楊公遠",
        "paragraphs": [
            "霏微雨過不成泥，小步何妨曳杖藜。",
            "半露好山雲斷續，輕籠淡日樹高低。",
            "池塘有夢春生草，桃李無言下自蹊。",
            "政此新晴猶未定，那堪又聽竹雞啼。"
        ],
        "title": "雨過閒步",
        "id": "77a06e6b-6c59-4960-9076-8af02308d109"
    },
    {
        "author": "楊公遠",
        "paragraphs": [
            "飄然片雪下晴空，終日盤旋淺瀨中。",
            "行近鷗鳬風致別，立依蒲蓼畫圖同。",
            "數莖絲髮心何慮，一世魚餐體不豐。",
            "歷遍江湖真漫浪，前身應想是漁翁。"
        ],
        "title": "鷺",
        "id": "d85113a9-4a2c-4827-a6a3-c20ad8f88141"
    },
    {
        "author": "楊公遠",
        "paragraphs": [
            "通村一徑遶清溪，緩步行來曳杖藜。",
            "風弄柳絲垂裊裊，紅桃映水壓枝低。"
        ],
        "title": "溪行",
        "id": "e225c7f5-26e4-484e-b181-9aa902bf6b0d"
    },
    {
        "author": "楊公遠",
        "paragraphs": [
            "草木根荄暖未回，□□□□□□□。",
            "□□□□□□□，老幹槎牙一半摧。",
            "水急可曾流影去，雪深還不礙香來。",
            "赤松孤竹真渠友，萬紫千紅總皂臺。"
        ],
        "title": "梅花五首  其一",
        "id": "ff791d90-6be1-4e30-8f05-732ef984e474"
    },
    {
        "author": "楊公遠",
        "paragraphs": [
            "高標獨立歲寒時，不受狂蜂浪蝶知。",
            "樹百千年枯更好，花三兩點少爲奇。",
            "暗香疎影孤山句，却月凌風水部詩。",
            "顧我對渠吟未穩，且將淡墨貌橫枝。"
        ],
        "title": "梅花五首  其二",
        "id": "0d5c9bb2-545c-4c52-875e-adca0373df97"
    },
    {
        "author": "楊公遠",
        "paragraphs": [
            "屋簷斜入一枝低，欲爲形容頗費思。",
            "蕭灑花裁冰腦綴，橫斜幹倚斗杓垂。",
            "風浮香動更闌後，窗映枝橫月轉時。",
            "最是孤高難著語，只宜索笑莫言詩。"
        ],
        "title": "梅花五首  其三",
        "id": "d2994efc-2da7-4098-bf85-c8de6e40fb51"
    },
    {
        "author": "楊公遠",
        "paragraphs": [
            "橫隔片煙爭向靜，深藏翠幕全真性。",
            "霞拖數縷日初沉，月挂一眉天未暝。",
            "問訊頻敲碧玉枝，覓詩踏遍蒼苔逕。",
            "有時小醉倚幽窗，只藉清香聞得醒。"
        ],
        "title": "梅花五首  其四",
        "id": "5bcc0ad4-dfed-4621-8755-f15332bd2521"
    },
    {
        "author": "楊公遠",
        "paragraphs": [
            "半黏殘雪不勝清，可惜梢頭欠月明。",
            "影不橫斜冰未泮，香微漏洩曉初晴。",
            "餐氈蘇武應同調，披氅王恭想再生。",
            "忍凍保全清節在，爲渠從此定交盟。"
        ],
        "title": "梅花五首  其五",
        "id": "453f918c-0550-47f2-a219-f6755b8c55ca"
    },
    {
        "author": "楊公遠",
        "paragraphs": [
            "飛螢生腐草，熠燿暗中遊。",
            "貼水燈相照，穿林火獨幽。",
            "風前疑燼落，雨裏訝星流。",
            "映讀除車胤，今人肯效不。"
        ],
        "title": "螢",
        "id": "adca074f-6b23-414a-9f1e-6553b15ab5db"
    },
    {
        "author": "楊公遠",
        "paragraphs": [
            "從來只說映山紅，幻出鉛華奪化工。",
            "莫是杜鵑飛不到，故無啼血染芳叢。"
        ],
        "title": "白杜鵑花",
        "id": "08b6fdd4-2e73-41f9-b7a6-da6a38d32198"
    },
    {
        "author": "楊公遠",
        "paragraphs": [
            "春色相將老，幽禽百樣吟。",
            "一犁新雨驟，滿地落花深。",
            "麥秀風翻浪，秧青水透針。",
            "年登應可卜，稍稍慰儂心。"
        ],
        "title": "雨後  其一",
        "id": "185f273f-6290-4f8e-9a86-4287cb344615"
    },
    {
        "author": "楊公遠",
        "paragraphs": [
            "沛然傾霔戰驕陽，颯颯風來作晚凉。",
            "吹散浮雲澄玉宇，敲殘枯葉墮銀牀。",
            "韓檠擢用因書薦，班扇投閒被雨妨。",
            "自此吟情辜不得，一秋景物要平章。"
        ],
        "title": "雨後  其二",
        "id": "87825492-c41f-4579-a7d1-5cd2919ef9d0"
    },
    {
        "author": "楊公遠",
        "paragraphs": [
            "怪得雲頑凍不開，漫空忽攪豆稭灰。",
            "青留一半窗前竹，白勝三分屋外梅。",
            "剡曲舟應撐月去，灞橋馿想得詩回。",
            "吾儂喜有煎茶興，不羨銷金帳底杯。"
        ],
        "title": "雪",
        "id": "f304577f-9316-4a9a-abdc-1fea0f6085d7"
    },
    {
        "author": "楊公遠",
        "paragraphs": [
            "支筇過嶺坳，對景試推敲。",
            "野水書之字，山田畫卦爻。",
            "雲歸峰露頂，葉落樹留梢。",
            "問此名何地，人言是白茅。"
        ],
        "title": "白茅道中",
        "id": "a941600d-c8be-402f-97b7-b05790678ad3"
    },
    {
        "author": "楊公遠",
        "paragraphs": [
            "口作蛩吟肩聳山，了無縈繫一生閒。",
            "夢回春草池塘外，詩在梅花煙雨間。",
            "但得雙眸長炯炯，從教兩鬢自斑斑。",
            "此身窮達何消問，天道乘除去復還。"
        ],
        "title": "次程斗山韻",
        "id": "50fd3dca-2a53-4456-88a3-e18c1ee93e9c"
    },
    {
        "author": "楊公遠",
        "paragraphs": [
            "詰曲深林小逕斜，杖藜徐步訪山家。",
            "老翁□□無祗待，禁酒官嚴又禁茶。"
        ],
        "title": "次吳篁嶼山行",
        "id": "4e67cacb-898f-4bed-898b-92189eefd366"
    },
    {
        "author": "楊公遠",
        "paragraphs": [
            "帝魄聲聲切，教儂聽不禁。",
            "都緣傷國破，豈是怨春深。",
            "枕上幽人思，燈前逆旅心。",
            "花枝疑恨血，到處映山林。"
        ],
        "title": "聞鵑  其一",
        "id": "080a750e-1f22-42e1-a465-6a1bd6e1a944"
    },
    {
        "author": "楊公遠",
        "paragraphs": [
            "春闌聞杜宇，歸去意難禁。",
            "蜀道連天嶮，郫城隠霧深。",
            "差池當日事，懊恨此生心。",
            "閲世多興廢，君休憶故林。"
        ],
        "title": "聞鵑  其二",
        "id": "1f304ec8-8ebd-4a95-90fb-2cd9a77d4c36"
    },
    {
        "author": "楊公遠",
        "paragraphs": [
            "一雨戰秋陽，風生衣袂舉。",
            "更不假蒲葵，秋陽眇何許。",
            "渾如赫赫人，其技只鼯鼠。",
            "須信有循環，凉生屏煩暑。",
            "此意默領會，何勞向人語。"
        ],
        "title": "次程直學秋雨感",
        "id": "7ec1515e-d903-41dc-956b-61a600eb514b"
    },
    {
        "author": "楊公遠",
        "paragraphs": [
            "兩字清忠帝衮褒，都緣穩把濟川篙。",
            "後來諸老多成敗，何似先生勇退高。"
        ],
        "title": "弔訥相次仲宣韻  其一",
        "id": "b186f37d-dba1-47f8-9ab1-fda4c4dd7054"
    },
    {
        "author": "楊公遠",
        "paragraphs": [
            "官居鼎鼐只儒酸，雅淡襟期耐歲寒。",
            "拂袖乘箕天上去，斑斑青史後人看。"
        ],
        "title": "弔訥相次仲宣韻  其二",
        "id": "5f03d7f9-6d8a-40c2-bc98-1ef50471be6c"
    },
    {
        "author": "楊公遠",
        "paragraphs": [
            "非賢非智半癡聾，性稟天然雅淡中。",
            "閒閲廢興槐國夢，細思得失楚人弓。",
            "事無欺世心何愧，詩爲傷時句不工。",
            "却謝梅花開幾點，年年此日伴山翁。"
        ],
        "title": "始生書懷",
        "id": "adb53628-72e1-4c51-b687-3579db7765a6"
    },
    {
        "author": "楊公遠",
        "paragraphs": [
            "古今墨客兼騷客，推許黄山甲衆山。",
            "三十六峰層漢外，百千萬岫亂雲間。",
            "鍊丹帝往名長在，搗藥仙歸臼已閒。",
            "葉落花開人寂寂，雄鳴雌和鳥關關。",
            "瀑湍巖罅常飛沫，砂現崖巔未带殷。",
            "水畔青牛眠正穩，源頭白鹿去仍還。",
            "清潭易見魚翻錦，幽洞難窺豹露斑。",
            "著罷棋枰留嶂頂，流來桃片點溪灣。",
            "鸞翔弄影非無侶，鶴唳衝天豈類鷳。",
            "空谷伐柯樵父遠，平川喚犢牧兒頑。",
            "石缾傾注泉那竭，瑶草敷榮地匪慳。",
            "老檜絡藤纏夭矯，蒼苔蝕徑遶迴環。",
            "遥知衲子明空苦，應笑貪夫競觸蠻。",
            "斷續小橋艱跋涉，崎嶇絕磴費躋攀。",
            "枝頭果熟猿爭取，樹杪梢枯鵲爲刪。",
            "虎踞風前疑嘯吼，龍潛潭底想盤跧。",
            "水簾珠貫何曾捲，石室雲封底用𣡬。",
            "對峙容浮高聳峭，合流曹院響湲潺。",
            "湯泉浴起能輕骨，藥鼎餐遺可駐顔。",
            "勝概不窮吟不盡，一時模寫在人寰。"
        ],
        "title": "黄山",
        "id": "cfb58878-b162-4952-a3c8-50048acfde20"
    },
    {
        "author": "楊公遠",
        "paragraphs": [
            "燕語鶑啼日正長，六宮桃李閙春光。",
            "妾身雖未承恩澤，却喜君恩澤萬方。"
        ],
        "title": "宮詞",
        "id": "148a42fe-8068-488a-9dbb-7789ffc86ac4"
    },
    {
        "author": "楊公遠",
        "paragraphs": [
            "小池新艤野航輕，分得江湖一段清。",
            "最是好天良月夜，嬋娟冷浸入窗明。"
        ],
        "title": "次敏齋陳先生月艇",
        "id": "abfe53bd-9af6-4ed3-9372-2e6fac3e9cd9"
    },
    {
        "author": "楊公遠",
        "paragraphs": [
            "悶來咄咄向空書，怪底年來每事疎。",
            "著脚左如旋磨蟻，進身難似上竿魚。",
            "不逢賢者休彈鋏，謾說侯門可曳裾。",
            "畢竟歸農爲上策，買將蓑笠去耕鋤。"
        ],
        "title": "悶書",
        "id": "e6659918-7887-477c-bce1-f89a13eca37d"
    },
    {
        "author": "楊公遠",
        "paragraphs": [
            "陡覺老秋郊，山臞出嶺坳。",
            "蕭騷風脫葉，清峭樹留梢。",
            "漸失牛羊徑，難藏鸛鵲巢。",
            "爐燒供夜讀，童掃莫輕拋。"
        ],
        "title": "次冰寮尤倅落葉",
        "id": "888a9217-5ba6-4446-b69a-6cb26d7013d8"
    },
    {
        "author": "楊公遠",
        "paragraphs": [
            "世路崎嶇蜀道難，長年兀兀坐柴關。",
            "詩才得句心先喜，事不縈懷夢亦閒。",
            "已種蒼竿環碧沼，旋營矮屋傍青山。",
            "倘來軒冕雖無分，贏得優游天地間。"
        ],
        "title": "偶成",
        "id": "a4a622ee-4c27-40ed-a986-e5b2abbd4b71"
    },
    {
        "author": "楊公遠",
        "paragraphs": [
            "生來無分對書燈，却喜逢人便眼青。",
            "枵腹謾臨求米帖，學耕頻勘相牛經。",
            "崚嶒骨相身長健，磊磈襟懷鬢未星。",
            "密掩柴扉盤膝坐，人非人是底須聽。"
        ],
        "title": "次蘭皋自詠",
        "id": "f7a0e3f9-1b87-4149-8672-93840440eaac"
    },
    {
        "author": "楊公遠",
        "paragraphs": [
            "何處避炎威，好是幽人屋。",
            "拂拂來清風，蒼松間脩竹。",
            "坐久細哦詩，惜不療饑腹。",
            "念彼田舍翁，桔槔聲斷續。",
            "誰知漢陰老，抱甕灌園谷。",
            "顧我本無機，所願年穀熟。"
        ],
        "title": "次宋省齋避暑",
        "id": "9dd9dd4d-8eb6-4c17-906a-91bcd2b8d4a4"
    },
    {
        "author": "楊公遠",
        "paragraphs": [
            "梗跡寄琳宮，蕭然萬慮空。",
            "觀碁評勝負，拂劍認雌雄。",
            "香篆消還續，缾花白間紅。",
            "自憐閒雅趣，恰共羽流同。"
        ],
        "title": "寓乾明觀  其一",
        "id": "7ffab6c9-c17c-4d3c-83ad-b1fd8565564c"
    },
    {
        "author": "楊公遠",
        "paragraphs": [
            "無奈雨潺潺，驅除惡况難。",
            "三杯官酒薄，一掬客心酸。",
            "畫卷慵拈起，書編謾展看。",
            "更誰堪與話，時對老黄冠。"
        ],
        "title": "寓乾明觀  其二",
        "id": "76c4db5d-a888-43fb-84a1-8f045bd33ecb"
    },
    {
        "author": "楊公遠",
        "paragraphs": [
            "多謝老彌明，金芽石鼎烹。",
            "一甌浮雪白，兩腋覺風清。",
            "齒頰回真味，詩聯悟道情。",
            "北窗高卧處，魂夢到蓬瀛。"
        ],
        "title": "寓乾明觀  其三",
        "id": "493a7060-1695-4aef-b01a-6060e17a03b4"
    },
    {
        "author": "楊公遠",
        "paragraphs": [
            "丹室白雲深，紅塵不受侵。",
            "鳴琴驚鶴夢，彈鋏恐龍吟。",
            "只有清虛事，全無名利心。",
            "謝渠爲下榻，買酒共儂斟。"
        ],
        "title": "寓乾明觀  其四",
        "id": "bea0404e-191a-4535-9e02-19e2115970b2"
    },
    {
        "author": "楊公遠",
        "paragraphs": [
            "月色上窗紗，移來竹影斜。",
            "夜深人已寂，更轉鼓頻撾。",
            "杜宇驚幽夢，銀釭墜細花。",
            "一時渾不記，身在羽人家。"
        ],
        "title": "寓乾明觀  其五",
        "id": "56e92dc2-30c4-4e7b-8243-8ef69be6fc93"
    },
    {
        "author": "楊公遠",
        "paragraphs": [
            "丈六金身本自然，如今丈六未齊肩。",
            "當時若起亭亭立，只恐纔餘尺五天。"
        ],
        "title": "大佛頭次程斗山",
        "id": "7ee87ecc-3faf-4d51-815f-164baf9c8d2f"
    },
    {
        "author": "楊公遠",
        "paragraphs": [
            "蜀魄抑何靈，年年不負盟。",
            "才過百五日，便作兩三聲。",
            "渠自懷歸計，人因惱別情。",
            "凄凉無處著，那更雨如傾。"
        ],
        "title": "清明日雨中聞鵑  其一",
        "id": "de556a15-b401-4dbb-8532-eb71bcee4f3b"
    },
    {
        "author": "楊公遠",
        "paragraphs": [
            "家輕授鼇靈，不擬再尋盟。",
            "故業成荒址，中心飲恨聲。",
            "廢興猶反掌，今古總傷情。",
            "最是初聞處，令人淚欲傾。"
        ],
        "title": "清明日雨中聞鵑  其二",
        "id": "2e780a66-ed2d-4309-afeb-2b9e46fe1a42"
    },
    {
        "author": "楊公遠",
        "paragraphs": [
            "鐘鼎簞瓢信宿緣，且將閒逸度餘年。",
            "詩敲雪月風花夜，畫捲江湖煙雨天。",
            "三尺焦桐方外友，一泓老硯郭邊田。",
            "自慚野趣無拘束，敢和清吟一十篇。"
        ],
        "title": "借虛谷太博狂吟十詩韻書懷併呈太博  其一",
        "id": "9e5109fb-f44c-4148-8286-1d49014cc70d"
    },
    {
        "author": "楊公遠",
        "paragraphs": [
            "竹馬纔拋又是翁，年來自覺轉疎慵。",
            "欲開竹下三三逕，還借毫端六六峰。",
            "處世竟無非理事，對人那有可慙容。",
            "浮沈聊爾從吾好，却笑南陽說卧龍。"
        ],
        "title": "借虛谷太博狂吟十詩韻書懷併呈太博  其二",
        "id": "86ee9275-906d-4585-92cf-d544087b32d2"
    },
    {
        "author": "楊公遠",
        "paragraphs": [
            "幽事知誰可共論，烟浮清曉月黄昏。",
            "吟梅細味逋仙句，植蕙閒招楚客魂。",
            "暴富小池蛙奏樂，安貧陋室席爲門。",
            "吾生幸自無榮辱，一任傍人笑作村。"
        ],
        "title": "借虛谷太博狂吟十詩韻書懷併呈太博  其三",
        "id": "b9c323f7-dfba-4c65-b291-281ae50d0790"
    },
    {
        "author": "楊公遠",
        "paragraphs": [
            "頭顱搭颯一山翁，萬事隨宜敢諱窮。",
            "不結東華塵土夢，何干北海馬牛風。",
            "半生蹤跡從容裏，一片襟期冷淡中。",
            "兀坐有時參世味，古今興廢轉頭空。"
        ],
        "title": "借虛谷太博狂吟十詩韻書懷併呈太博  其四",
        "id": "58311b9f-e702-4afe-8d78-c76c9b919cd3"
    },
    {
        "author": "楊公遠",
        "paragraphs": [
            "失笑如何了此生，須教日日醉烏程。",
            "是非不較人情好，窮達休論世路平。",
            "釣月耕雲何限樂，枕流漱石有餘清。",
            "近來轉覺身强健，賸喜雙瞳炯炯明。"
        ],
        "title": "借虛谷太博狂吟十詩韻書懷併呈太博  其五",
        "id": "48bc86a3-0978-4f9b-8333-bc4f2b92f8e3"
    },
    {
        "author": "楊公遠",
        "paragraphs": [
            "書劍謀生總不成，效渠東野以詩鳴。",
            "未知唐宋源流異，却喜江湖句法輕。",
            "肩聳每同臞鶴立，口吟端似冷蛩聲。",
            "自憐絕少驚人句，生怕人傳浪得名。"
        ],
        "title": "借虛谷太博狂吟十詩韻書懷併呈太博  其六",
        "id": "3724d074-2db6-4d92-a010-958f5c7e05dc"
    },
    {
        "author": "楊公遠",
        "paragraphs": [
            "一生不把兩眉愁，厭聽瓢聲笑許由。",
            "願荷鋤來翻畎畝，懶携刺去謁公侯。",
            "酒傾明月清風夜，詩琢空山落木秋。",
            "坎止流行俱莫問，自然霜雪未蒙頭。"
        ],
        "title": "借虛谷太博狂吟十詩韻書懷併呈太博  其七",
        "id": "a4ea1cb7-9673-4f23-bd38-71e7a0aa6132"
    },
    {
        "author": "楊公遠",
        "paragraphs": [
            "吾廬近野却依城，彈壓風光藉酒兵。",
            "山色可供圖畫趣，泉流聊當管絃聲。",
            "眼前無事方安逸，天下豐年即太平。",
            "權勢從來難倚仗，祇宜孤立度浮生。"
        ],
        "title": "借虛谷太博狂吟十詩韻書懷併呈太博  其八",
        "id": "984674df-af0b-4684-a772-687e28ade3ee"
    },
    {
        "author": "楊公遠",
        "paragraphs": [
            "身世悠悠歲月侵，兒時歷練到如今。",
            "梅臞元稟冰霜操，松老猶堅鐵石心。",
            "世道任從渠否泰，人情豈爲我辰參。",
            "欲知卜隠在何處，寂寞荒村煙樹深。"
        ],
        "title": "借虛谷太博狂吟十詩韻書懷併呈太博  其九",
        "id": "d24d2196-56e8-4773-b0b1-2d07e267b58b"
    },
    {
        "author": "楊公遠",
        "paragraphs": [
            "逕曲通村深復深，聽鶑吟歇聽蟬吟。",
            "園林幽雅已成趣，朝市紛華豈到心。",
            "匣冷馮驩長鋏劍，壁懸元亮不絃琴。",
            "故知忤世皆緣直，有口從今只合瘖。"
        ],
        "title": "借虛谷太博狂吟十詩韻書懷併呈太博  其一○",
        "id": "6694c0d9-12d7-4e7c-bb58-7f394dd39670"
    },
    {
        "author": "楊公遠",
        "paragraphs": [
            "古歙遭逢定宿緣，作成和氣致豐年。",
            "一溪浪靜一溪月，百里民安百里天。",
            "草茂圜扉花滿縣，雨餘村落水通田。",
            "正慙欠識荆州願，忽拜雕冰鏤玉篇。"
        ],
        "title": "一溪趙宰惠詩次韻謝",
        "id": "5f4b7cd1-dc16-4b9a-8d6a-b97f72f49896"
    },
    {
        "author": "楊公遠",
        "paragraphs": [
            "世間名利我無緣，飽看黄花又一年。",
            "鬢有幾根從带雪，心無一事可欺天。",
            "築居易辦觀梅閣，取醉難謀種秫田。",
            "欲謁昌黎論此意，那知先已寄新篇。"
        ],
        "title": "高齋韓東尉用前韻見寄次韻謝",
        "id": "9cc07022-06aa-44a1-94d5-c3e6892ed51d"
    },
    {
        "author": "楊公遠",
        "paragraphs": [
            "來謁磵泉琴，都忘利與名。",
            "初聞心地爽，飽聽耳根清。",
            "三峽流波勢，九臯鳴鶴聲。",
            "更期明月夜，共此暢幽情。"
        ],
        "title": "聽磵泉琴次趙丞韻",
        "id": "db6f064e-f889-43b8-8e68-982d1bb8e205"
    },
    {
        "author": "楊公遠",
        "paragraphs": [
            "初度今朝四二年，頭顱堪笑尚依然。",
            "故廬僅有三間月，負郭曾無二頃田。",
            "雅淡生涯圖畫裏，清新吟思竹梅邊。",
            "焚香只祝吾親健，此外窮通付老天。"
        ],
        "title": "生朝",
        "id": "01a4f9ff-4841-48a9-936e-490b8ed358fa"
    },
    {
        "author": "楊公遠",
        "paragraphs": [
            "過了清明又一旬，不聞杜宇免傷情。",
            "算渠會得羈人意，應向山林僻處鳴。"
        ],
        "title": "清明後旬日不聞鵑",
        "id": "25656900-051d-46bf-bf59-0f2bb6d8ebd9"
    },
    {
        "author": "楊公遠",
        "paragraphs": [
            "隠迹深村裏，年今四十餘。",
            "謾携三寸管，欠讀幾行書。",
            "愛竹和煙種，移梅带月鋤。",
            "簞瓢還自樂，飯糗茹青蔬。"
        ],
        "title": "次程斗山村居韻  其一",
        "id": "9423a126-343e-41e6-9293-0240e357fb92"
    },
    {
        "author": "楊公遠",
        "paragraphs": [
            "蕭灑園池上，依然一故廬。",
            "蒼苔封曲逕，老鶴伴閒居。",
            "計拙身還逸，顔酡鬢任疎。",
            "日長無個事，窮達儘教渠。"
        ],
        "title": "次程斗山村居韻  其二",
        "id": "c1d20fbe-9157-45cd-986a-3a2870205a85"
    },
    {
        "author": "楊公遠",
        "paragraphs": [
            "山勢主賓立，溪流涇渭分。",
            "景幽詩易得，興逸酒難醺。",
            "有累營家燕，無心出岫雲。",
            "若言朝市事，毫髮不曾聞。"
        ],
        "title": "次程斗山村居韻  其三",
        "id": "3212eff0-cad8-492e-a467-76bbe1d1c081"
    },
    {
        "author": "楊公遠",
        "paragraphs": [
            "融和天氣好，携杖作清遊。",
            "景物自消長，禽言或去留。",
            "人登山際寺，花映水邊樓。",
            "欲寫歸吟卷，敲推手不休。"
        ],
        "title": "次程斗山村居韻  其四",
        "id": "68a8bc2b-a500-419c-ab88-5c7b0991aa4b"
    },
    {
        "author": "楊公遠",
        "paragraphs": [
            "搔頭無別想，得句但長吟。",
            "懶到風波地，堅存鐵石心。",
            "人情從冷熱，世態任浮沈。",
            "却喜虛簷外，清吹滿竹林。"
        ],
        "title": "次程斗山村居韻  其五",
        "id": "7ed726fc-c178-4b16-b683-4dd35f1058c1"
    },
    {
        "author": "楊公遠",
        "paragraphs": [
            "茅結兩間月，白雲分半間。",
            "利名俱拚捨，雲月共清閒。",
            "來轍元無俗，論交頼有山。",
            "謝渠梁上燕，社後又飛還。"
        ],
        "title": "次程斗山村居韻  其六",
        "id": "928a38ea-d7e8-4d5c-9ee7-edb47a160b01"
    },
    {
        "author": "楊公遠",
        "paragraphs": [
            "山中閒宰相，日日有蜂衙。",
            "劍戟門前竹，槍棋鼎內茶。",
            "鶑歌喉宛轉，蝶舞翅欹斜。",
            "只此堪娛樂，何消解語花。"
        ],
        "title": "次程斗山村居韻  其七",
        "id": "f636611e-f278-4b45-9e8e-470ec5bc9819"
    },
    {
        "author": "楊公遠",
        "paragraphs": [
            "村疃多幽趣，誰言景象稀。",
            "雲欹山卸帽，苔長石添衣。",
            "一歲驚春老，千林覺綠肥。",
            "可憐雙蛺蝶，又傍菜花飛。"
        ],
        "title": "次程斗山村居韻  其八",
        "id": "11b42869-5598-44eb-a4d6-1ea8718e35a6"
    },
    {
        "author": "楊公遠",
        "paragraphs": [
            "生來疎拙甚，怕與俗流同。",
            "頗識一丁字，寧牽兩石弓。",
            "夜敲篩柳月，曉對落花風。",
            "但得身無事，何消效送窮。"
        ],
        "title": "次程斗山村居韻  其九",
        "id": "b7204014-eed2-4856-a16d-4484b2491ee1"
    },
    {
        "author": "楊公遠",
        "paragraphs": [
            "詩骨清臞甚，幾如沈隠侯。",
            "自編籬象眼，爲護笋貓頭。",
            "日有丘園樂，身無世俗愁。",
            "憐渠名利客，汩汩幾時休。"
        ],
        "title": "次程斗山村居韻  其一○",
        "id": "6a397fcc-8d8a-496e-8f1a-2adf377db16b"
    },
    {
        "author": "楊公遠",
        "paragraphs": [
            "非郭非山住，蕭然樂有餘。",
            "晝長延客話，夜靜課兒書。",
            "藥潤晴時曬，畦磽雨後鋤。",
            "近來生計好，新味富佳蔬。"
        ],
        "title": "再用韻  其一",
        "id": "6308f307-bc37-486a-8367-64f40d76a5b2"
    },
    {
        "author": "楊公遠",
        "paragraphs": [
            "數椽欹欲壓，髣髴玉川廬。",
            "不結市朝夢，惟便水竹居。",
            "靜中諳世味，貧裏見親疏。",
            "忽怪幽池漲，元通灌稻渠。"
        ],
        "title": "再用韻  其二",
        "id": "a106174f-4c8a-4271-910d-9eea441f1af8"
    },
    {
        "author": "楊公遠",
        "paragraphs": [
            "村深林密處，路向小橋分。",
            "屋老誅茅葺，腸枯借酒醺。",
            "廢興隨反掌，富貴等浮雲。",
            "近更澆漓甚，傷懷不忍聞。"
        ],
        "title": "再用韻  其三",
        "id": "2fcce3f2-e12c-42e7-b05a-ddfca49ef548"
    },
    {
        "author": "楊公遠",
        "paragraphs": [
            "林塘幽復僻，俗士可曾遊。",
            "景物因人勝，茶瓜爲客留。",
            "納凉尋密竹，凝眺倚層樓。",
            "浮世榮枯事，從今莫問休。"
        ],
        "title": "再用韻  其四",
        "id": "55d39ff1-8b1d-46ef-bee3-f9b0e6aa06b3"
    },
    {
        "author": "楊公遠",
        "paragraphs": [
            "閒拂蒼苔坐，新蟬伴我吟。",
            "有山堪著眼，無事可縈心。",
            "風細荷香度，池清鳥影沈。",
            "詩成慙句拙，那得落雞林。"
        ],
        "title": "再用韻  其五",
        "id": "cd861e6b-aa62-4bb4-82c2-708ab08b1d0a"
    },
    {
        "author": "楊公遠",
        "paragraphs": [
            "孤竹赤松子，定交泉石間。",
            "不關渠勢利，落得自蕭閒。",
            "畫寫景中景，雲分山外山。",
            "興來時散策，興盡便知還。"
        ],
        "title": "再用韻  其六",
        "id": "5a836e4f-1582-47ef-a37d-685c0bd0e12a"
    },
    {
        "author": "楊公遠",
        "paragraphs": [
            "遶簷森竹木，環列類排衙。",
            "供客何消酒，論文只藉茶。",
            "禽聲喧晝永，日影印窗斜。",
            "更有清虛事，凭欄看藕花。"
        ],
        "title": "再用韻  其七",
        "id": "628156e9-b43a-45ac-a12f-2581abed4639"
    },
    {
        "author": "楊公遠",
        "paragraphs": [
            "地僻人煙少，林深轍迹稀。",
            "折蕉當巨扇，裁葛作單衣。",
            "田綠秧初遍，梅紅雨後肥。",
            "茅簷喧閙處，紫燕引雛飛。"
        ],
        "title": "再用韻  其八",
        "id": "310171d4-4119-4870-9379-ef2699c421f1"
    },
    {
        "author": "楊公遠",
        "paragraphs": [
            "平生丘壑趣，閒雅更誰同。",
            "養竹苔三徑，栽花地一弓。",
            "棋邊消永日，琴上鼓薰風。",
            "靜裏謀生計，優游道不窮。"
        ],
        "title": "再用韻  其九",
        "id": "08f535ab-b9f7-4244-af0a-07c4aa197b7a"
    },
    {
        "author": "楊公遠",
        "paragraphs": [
            "骨相寒如許，那封萬戶侯。",
            "紅顔非藉酒，白雪未蒙頭。",
            "事少渾無夢，身閒豈有愁。",
            "老天能覆我，飽暖四宜休。"
        ],
        "title": "再用韻  其一○",
        "id": "48321b2d-29d2-4699-a276-8115b7716171"
    },
    {
        "author": "楊公遠",
        "paragraphs": [
            "卜築郊坰外，寬閒一畝餘。",
            "汲泉朝灌菊，炙燭夜觀書。",
            "酒熟邀朋酌，園荒課僕鋤。",
            "喜嘗紅稻飯，旋薦晚菘蔬。"
        ],
        "title": "三用韻  其一",
        "id": "26eb741d-4781-4d81-8937-7ce7bdba0de9"
    },
    {
        "author": "楊公遠",
        "paragraphs": [
            "地不喧車馬，蕭然一草廬。",
            "曲通樵牧逕，正合野人居。",
            "秋老欣禾熟，林寒覺葉疏。",
            "高歌仍鼓腹，世事豈關渠。"
        ],
        "title": "三用韻  其二",
        "id": "5879f1e2-c005-4315-9c77-e453da386553"
    },
    {
        "author": "楊公遠",
        "paragraphs": [
            "屋頭明月上，此夕又秋分。",
            "千里人俱共，三杯酒自醺。",
            "河清疑有水，夜永喜無雲。",
            "桂樹婆娑影，天香滿世聞。"
        ],
        "title": "三用韻  其三",
        "id": "0335048c-c814-4252-a2ce-aef3e7967d81"
    },
    {
        "author": "楊公遠",
        "paragraphs": [
            "人生期滿百，有興且追遊。",
            "白髮來非約，青春去莫留。",
            "兔烏雙轉轂，今古一凭樓。",
            "莫問窮通事，從今付分休。"
        ],
        "title": "三用韻  其四",
        "id": "8210d6a3-b746-47c0-bce4-c88a05f0720a"
    },
    {
        "author": "楊公遠",
        "paragraphs": [
            "夜凉清似水，凄切只蛩吟。",
            "喚起離人思，催殘懶婦心。",
            "敲梧風淅淅，篩竹月沈沈。",
            "顥氣微茫裏，依稀見遠林。"
        ],
        "title": "三用韻  其五",
        "id": "08e21aab-134e-4a2d-ae9c-7b91405ab9aa"
    },
    {
        "author": "楊公遠",
        "paragraphs": [
            "性野耽幽隠，茅茨一二間。",
            "身侔黄鶴瘦，心與白雲閒。",
            "囊裏詩無俗，毫端畫有山。",
            "忽驚時節換，塞鴈又南還。"
        ],
        "title": "三用韻  其六",
        "id": "22a7415d-0eb1-4951-8605-e160ed4307c7"
    },
    {
        "author": "楊公遠",
        "paragraphs": [
            "不作皺眉事，何煩古押衙。",
            "且嘗桑落酒，更瀹雨前茶。",
            "風銳霜初結，天寒日易斜。",
            "莫言秋色老，猶自有黄花。"
        ],
        "title": "三用韻  其七",
        "id": "26187d00-a351-4919-820b-8b39e0e8fe9e"
    },
    {
        "author": "楊公遠",
        "paragraphs": [
            "陡覺秋蕭索，林端葉漸稀。",
            "菊殘堪作枕，荷老不成衣。",
            "著句愁詩俗，持螯喜蟹肥。",
            "晚來風色緊，吹起荻花飛。"
        ],
        "title": "三用韻  其八",
        "id": "87a3952f-8628-406c-acc2-07d65aa412e9"
    },
    {
        "author": "楊公遠",
        "paragraphs": [
            "生計雖隨分，年來迥不同。",
            "窮通槐國夢，得失楚人弓。",
            "世事埋雲月，人情過耳風。",
            "但教强健在，佳况自無窮。"
        ],
        "title": "三用韻  其九",
        "id": "3d81ee45-90aa-44f4-880a-09d2106f2bd2"
    },
    {
        "author": "楊公遠",
        "paragraphs": [
            "無官堪受祿，有橘當封侯。",
            "俗事退三舍，吟情出一頭。",
            "策筇枝縱步，買竹葉澆愁。",
            "又是秋歸去，推移不暫休。"
        ],
        "title": "三用韻  其一○",
        "id": "f0143222-e9a2-411d-870c-8a82f8a88094"
    },
    {
        "author": "楊公遠",
        "paragraphs": [
            "探梅時節近，春小已秋餘。",
            "飯足農家樂，年豐史筆書。",
            "籬隈眠繭栗，池淺立舂鋤。",
            "對景閒吟句，風騷沒笋蔬。"
        ],
        "title": "四用韻  其一",
        "id": "d18d4dcb-adfb-480f-b774-0b982608cf96"
    },
    {
        "author": "楊公遠",
        "paragraphs": [
            "朝市何曾夢，山林自結廬。",
            "清幽無俗事，蕭灑類僧居。",
            "地鎖苔痕潤，池窺竹影疎。",
            "每番新雨過，門外水成渠。"
        ],
        "title": "四用韻  其二",
        "id": "a996c0d4-962d-48eb-b0a5-5a03dd4f3750"
    },
    {
        "author": "楊公遠",
        "paragraphs": [
            "朔風號萬竅，冷色倍三分。",
            "榾柮爐偏暖，茅柴酒易醺。",
            "烘梅慳愛日，釀雪布彤雲。",
            "今是豐年瑞，吾儂政樂聞。"
        ],
        "title": "四用韻  其三",
        "id": "0a737f7b-a3fc-4aa6-8bca-124c22165508"
    },
    {
        "author": "楊公遠",
        "paragraphs": [
            "小醉初醒後，衝寒作興遊。",
            "宿雲山頂散，殘雪樹根留。",
            "簷溜懸冰柱，風威凍玉樓。",
            "欲吟吟未穩，歸擁地爐休。"
        ],
        "title": "四用韻  其四",
        "id": "04b520bd-a29d-4671-a78b-ebff782fae57"
    },
    {
        "author": "楊公遠",
        "paragraphs": [
            "夢覺燈初燼，搔頭謾短吟。",
            "人生隨宿分，世慮莫縈心。",
            "霜結風聲息，參橫月影沈。",
            "此時朝市客，爭似卧家林。"
        ],
        "title": "四用韻  其五",
        "id": "7145fa23-3208-4fe7-8de1-30e89b640418"
    },
    {
        "author": "楊公遠",
        "paragraphs": [
            "活計人知否，無聲詩句間。",
            "高低煙樹古，來往釣舟閒。",
            "練挂千尋瀑，屏圍幾座山。",
            "天涯無限景，只仗筆追還。"
        ],
        "title": "四用韻  其六",
        "id": "04eb4643-1641-43d3-b473-21d99002f264"
    },
    {
        "author": "楊公遠",
        "paragraphs": [
            "捲起黄紬被，何消道放衙。",
            "瓦盆常貯酒，雪水旋煎茶。",
            "但得詩聯穩，從教竹屋斜。",
            "助儂高興處，索笑共梅花。"
        ],
        "title": "四用韻  其七",
        "id": "42c45e8e-d4f9-4756-96ab-5b8b5637314c"
    },
    {
        "author": "楊公遠",
        "paragraphs": [
            "六出新裁就，漫空密又稀。",
            "獨行無鶴氅，冷卧有牛衣。",
            "竹頂千鈞重，梅添十倍肥。",
            "品題輸謝女，柳絮逐風飛。"
        ],
        "title": "四用韻  其八",
        "id": "0467d31f-a3c2-4511-aee8-bb45945f78a8"
    },
    {
        "author": "楊公遠",
        "paragraphs": [
            "愛梅能獨立，不與衆芳同。",
            "花貯香千斛，梢籠月一弓。",
            "倚松還傍竹，洗雨更梳風。",
            "和靖清吟後，題評愈不窮。"
        ],
        "title": "四用韻  其九",
        "id": "e4e01f45-a575-405e-b17b-9caab2b53d0d"
    },
    {
        "author": "楊公遠",
        "paragraphs": [
            "因循身漸老，性懶謁王侯。",
            "嘗到新藍尾，翻餘舊歷頭。",
            "春來雖可喜，歲去抑何愁。",
            "桃板書聯句，三平二滿休。"
        ],
        "title": "四用韻  其一○",
        "id": "1d6cd0e8-5529-4e67-8cb0-d083d4592778"
    },
    {
        "author": "楊公遠",
        "paragraphs": [
            "目欲窮千里，樓頭著意看。",
            "雲橫知岫遠，野迥覺天寬。",
            "對景詩懷壯，乘風衣袂寒。",
            "主人還解事，容我恣憑闌。"
        ],
        "title": "見遠樓次敏齋陳先生韻",
        "id": "5e468fbd-9a64-48a9-b758-6be6c4ba85be"
    },
    {
        "author": "楊公遠",
        "paragraphs": [
            "梅倚幽巖頂，花開碧蘚枝。",
            "了無脂粉態，惟有雪霜姿。",
            "一點香清遠，千年樹倔奇。",
            "和羹風味在，那許浪題詩。"
        ],
        "title": "次汪制議梅巖韻",
        "id": "5dac5e62-bdbe-4978-a4de-376a9fbe9d4e"
    },
    {
        "author": "楊公遠",
        "paragraphs": [
            "覽鏡顔非昔，相將老態催。",
            "青春彈指去，白雪上頭來。",
            "興逸三杯酒，詩清百咏梅。",
            "襟期除此外，萬事付悠哉。"
        ],
        "title": "覽鏡",
        "id": "2acd8e39-83b8-4642-9490-76fb20cc5c11"
    },
    {
        "author": "楊公遠",
        "paragraphs": [
            "九日重逢惱肺腸，世情底事便炎凉。",
            "今朝有酒還堪醉，不信黄花不復香。"
        ],
        "title": "閏九日",
        "id": "eea97601-c65f-461d-af69-cb73040cd252"
    },
    {
        "author": "楊公遠",
        "paragraphs": [
            "厭聽滴簷聲，風回喜乍晴。",
            "潤添新柳重，瘦損落花輕。",
            "山翠雲初斂，溪渾水漸清。",
            "野人無別事，杖策又郊行。"
        ],
        "title": "喜晴",
        "id": "ee2a16c2-f5eb-45a9-aa42-2228b30b12a7"
    },
    {
        "author": "楊公遠",
        "paragraphs": [
            "促人機杼意殊深，徹夜啾啾不絕吟。",
            "莫入五侯庭院去，青蛾紅粉少知心。"
        ],
        "title": "促織",
        "id": "412c1e0e-5213-4501-bd33-3a87b3bbd3bf"
    },
    {
        "author": "楊公遠",
        "paragraphs": [
            "老境漸相干，饒儂鬢未斑。",
            "歲華今夜換，天道此時還。",
            "累重家常儉，身輕心自閒。",
            "莫愁生計薄，筆底有青山。"
        ],
        "title": "除夜",
        "id": "3dc4f867-399d-46c6-b41f-3d931f623d5d"
    },
    {
        "author": "楊公遠",
        "paragraphs": [
            "一去重來已十年，頭顱堪笑尚依然。",
            "何當了却塵紛事，來結梅花紙帳緣。"
        ],
        "title": "再謁紫極宮",
        "id": "a9093985-8033-4540-ad93-065f422579ed"
    },
    {
        "author": "楊公遠",
        "paragraphs": [
            "疎影橫斜水清淺，冰容不比尋常見。",
            "若非采石謫仙魂，定是汨羅騷客面。",
            "鶴膝枝低俯鏡奩，鴨頭波靜澄江練。",
            "憑誰說與老孤山，敢續君詩君莫厭。"
        ],
        "title": "偶得李竹屋居士摘和靖先生梅詩四聯演成八韻句工而韻險似難繼和愧不自揣僭敢續貂珠玉在傍覺我形穢  其一",
        "id": "97dbe9be-e08a-4569-bb95-8205cf42c5f6"
    },
    {
        "author": "楊公遠",
        "paragraphs": [
            "暗香浮動月黄昏，斗轉參橫月闖門。",
            "香一線通清曉夢，影千枝寫悄詩魂。",
            "荒寒老屋疎籬處，寂寞斷橋流水村。",
            "青女橫陳雞唱徹，懸知煙霧暝雲根。"
        ],
        "title": "偶得李竹屋居士摘和靖先生梅詩四聯演成八韻句工而韻險似難繼和愧不自揣僭敢續貂珠玉在傍覺我形穢  其二",
        "id": "229c2b80-7a05-40ec-9b1a-87bed208574d"
    },
    {
        "author": "楊公遠",
        "paragraphs": [
            "雪後園林纔半樹，支筇細認孤山路。",
            "雲頑未斂風更嚴，木凍且僵天欲莫。",
            "冷蕊依稀無處尋，清香髣髴暗中度。",
            "翻思立馬老坡翁，月上黄昏方得句。"
        ],
        "title": "偶得李竹屋居士摘和靖先生梅詩四聯演成八韻句工而韻險似難繼和愧不自揣僭敢續貂珠玉在傍覺我形穢  其三",
        "id": "47e3bc49-5ebf-4984-829f-619a558b1a85"
    },
    {
        "author": "楊公遠",
        "paragraphs": [
            "水邊籬落忽橫枝，不受狂蜂浪蝶知。",
            "萬紫千紅俱寂寞，三花五蕊自新奇。",
            "風號浪湧連天起，雪作雲凝拂地垂。",
            "此景此時難著脚，輸渠耐冷立江湄。"
        ],
        "title": "偶得李竹屋居士摘和靖先生梅詩四聯演成八韻句工而韻險似難繼和愧不自揣僭敢續貂珠玉在傍覺我形穢  其四",
        "id": "0b8095ea-824a-48d5-8211-c17ec9271836"
    },
    {
        "author": "楊公遠",
        "paragraphs": [
            "池水倒窺疎影動，任渠羌管吹三弄。",
            "碧波清淺浄無痕，老榦槎牙堅耐凍。",
            "花放羞同桃李場，香來偏惱詩人夢。",
            "當年曾醉老師雄，翠羽雙雙疑作鳳。"
        ],
        "title": "偶得李竹屋居士摘和靖先生梅詩四聯演成八韻句工而韻險似難繼和愧不自揣僭敢續貂珠玉在傍覺我形穢  其五",
        "id": "582f1b53-3653-4d2c-9d7e-521cde8bb3ec"
    },
    {
        "author": "楊公遠",
        "paragraphs": [
            "數日君不來，欲賦莫雲詩。",
            "今朝忽過我，歡然如先期。",
            "談論已忘倦，坐卧猶忘機。",
            "正爾躊躇間，袖出言別詩。",
            "且知束錦囊，屆途無多時。",
            "使我心爲感，使我心爲悲。",
            "此意竟何如，寫作送行詩。",
            "君不鄙我句，喜色形鬚眉。",
            "明朝天一方，胥會知何時。"
        ],
        "title": "江草塘袖詩言別次韻以餞",
        "id": "45e719d2-5709-4b87-a90c-057f39208426"
    },
    {
        "author": "楊公遠",
        "paragraphs": [
            "曉起披衣不奈寒，搔頭自愧轉疎頑。",
            "吟情冷淡梅花外，畫思微茫烟雨間。",
            "有興何妨終日醉，無求贏得此生閒。",
            "要知人事循環理，歲月推移去復還。"
        ],
        "title": "次蘭皋吳堂長曉起",
        "id": "ee9e5ef1-d21b-47c8-8f27-774236805ecb"
    },
    {
        "author": "楊公遠",
        "paragraphs": [
            "浮生四十自今朝，一味清閒宿分招。",
            "山在筆端長不老，雪於鬢裏幸相饒。",
            "有時得句難緘口，無事干人懶折腰。",
            "多謝梅花爲我壽，年年先放小溪橋。"
        ],
        "title": "生朝",
        "id": "21576696-edfb-4670-b6f5-6fcfaa2cc0c5"
    },
    {
        "author": "楊公遠",
        "paragraphs": [
            "旌旆來時桂未華，如今烟柳又藏鴉。",
            "一塵不著千家月，萬象無私滿縣花。",
            "草茂圜扉春寂靜，吏閒庭院燕諠譁。",
            "剩膺當路飛騰剡，玉笋催班已有涯。"
        ],
        "title": "贄雨村施權宰",
        "id": "36a40fc3-2352-428c-80e5-4b389218c691"
    },
    {
        "author": "楊公遠",
        "paragraphs": [
            "鵝黄又染柳絲絲，自笑勞生作麽爲。",
            "雨耒雲耕三寸管，風櫺月牖一聯詩。",
            "酒逢知己何妨醉，事不如人且待時。",
            "祇恁眼前隨分去，展開懷抱豁雙眉。"
        ],
        "title": "偶題",
        "id": "fd6d60a7-4c1d-4eec-ac8a-f2478be4b914"
    },
    {
        "author": "楊公遠",
        "paragraphs": [
            "疎懶春來分外添，蒲團兀坐地爐邊。",
            "關心事少夜慳夢，酌酒杯多晝亦眠。",
            "琴有徽絃姑挂壁，詩無眼目謾成篇。",
            "自憐不似門前柳，才得東風翠拂天。"
        ],
        "title": "懶",
        "id": "daa2cbb1-ab3c-405d-a38e-37cc8290e6d5"
    },
    {
        "author": "楊公遠",
        "paragraphs": [
            "山居無一事，所得趣何深。",
            "閲世秋聲賦，存心夜氣箴。",
            "步徐携葛杖，興逸鼓嵇琴。",
            "最喜疎籬下，悠然見翠岑。"
        ],
        "title": "次黄山中山居韻  其一",
        "id": "8ad182a7-94e2-4d60-863c-84c20dcc5f0d"
    },
    {
        "author": "楊公遠",
        "paragraphs": [
            "結茅林麓久，老大鬢絲多。",
            "浮世幾棋局，生涯一釣蓑。",
            "位卑希少室，飲醉達無何。",
            "勘破紅塵事，風恬水不波。"
        ],
        "title": "次黄山中山居韻  其二",
        "id": "8ae9f773-7760-4b30-b341-7eeeac640980"
    },
    {
        "author": "楊公遠",
        "paragraphs": [
            "寒梅開後雪初晴，斂盡殘雲月又生。",
            "月映雪時梅更好，梅橫月處雪爭明。",
            "羨渠結伴成三白，添我相親即四清。",
            "今夕細吟詩說與，來年此際莫寒盟。"
        ],
        "title": "雪月梅",
        "id": "3c96df85-e4cc-4eeb-a7d4-882020e4902d"
    },
    {
        "author": "楊公遠",
        "paragraphs": [
            "人間歷日又天頒，造化推移豈暫閒。",
            "春到却添詩思好，年高何惜鬢毛斑。",
            "非干己事慵開口，不受人情免厚顔。",
            "試問近來知我者，梅花之外只青山。"
        ],
        "title": "次趙篷窗歲莫",
        "id": "5cfafb47-9c1a-41f9-95a5-cd11a243e416"
    },
    {
        "author": "楊公遠",
        "paragraphs": [
            "勘破浮生且任真，底須苦苦役精神。",
            "靜觀歷代千張紙，細數英才幾掬塵。",
            "朝市只尊黄閣貴，山林誰念素衣貧。",
            "何如領取閒風月，贏得襟懷日日春。"
        ],
        "title": "有感",
        "id": "95e08bf0-9213-4fbc-aad4-34b7d3f8083e"
    },
    {
        "author": "楊公遠",
        "paragraphs": [
            "憶昔離家日，村村煮繭香。",
            "因循淹五月，次第過重陽。",
            "排悶詩多感，懷歸夢最長。",
            "君言名利事，都只付亡羊。"
        ],
        "title": "旅寓",
        "id": "eb28c747-7b4f-4ca5-b360-c66ee12500d5"
    },
    {
        "author": "楊公遠",
        "paragraphs": [
            "燕寢凝香夢更清，夢回得句快吟情。",
            "可憐人化遼天鶴，池上年年草自生。"
        ],
        "title": "池塘生春草",
        "id": "49161988-7b72-4e76-93c6-6dc79c470a18"
    },
    {
        "author": "楊公遠",
        "paragraphs": [
            "抱膝長吟更短歌，百年身世易蹉跎。",
            "事逢如意從來少，詩不驚人空自多。",
            "暖日烘時花著子，東風吹後草成莎。",
            "看渠天道無私覆，寒谷陽春有脚麽。"
        ],
        "title": "偶成",
        "id": "828eb9b7-b029-4b27-9297-17e757537ff6"
    },
    {
        "author": "楊公遠",
        "paragraphs": [
            "江湖郭索草泥行，不料遭人入鼎烹。",
            "勇恃甲戈身莫衛，富藏金玉味還清。",
            "持螯細咀仍三詠，把酒高吟快一生。",
            "鱸膾侯鯖應退舍，算渠只合伴香橙。"
        ],
        "title": "次蘭皋擘蟹",
        "id": "5f6b746a-6cc6-4c91-9702-89752456681d"
    },
    {
        "author": "楊公遠",
        "paragraphs": [
            "倚遍闌干日欲斜，春光撩動客思家。",
            "園丁頗識人岑寂，特地携來四品花。"
        ],
        "title": "旅寓岑寂中園丁送花四品因賦五絕  其一",
        "id": "d240e209-4280-4942-88c4-a656d460fa56"
    },
    {
        "author": "楊公遠",
        "paragraphs": [
            "玉蕊花開觸處芳，甆缾安頓細平章。",
            "怕渠不肯梅花弟，能趁春風七里香。"
        ],
        "title": "旅寓岑寂中園丁送花四品因賦五絕  其二",
        "id": "d569d0b0-3d59-4fd0-88d9-6e8e8a34411a"
    },
    {
        "author": "楊公遠",
        "paragraphs": [
            "百葉夭桃簇絳綃，向人含笑態妖嬈。",
            "開元天子曾擡舉，簪向妃冠恨便消。"
        ],
        "title": "旅寓岑寂中園丁送花四品因賦五絕  其三",
        "id": "b26bb52a-a5bb-4ce1-843c-68c40952f6c5"
    },
    {
        "author": "楊公遠",
        "paragraphs": [
            "西蜀名花別樣芳，玉環睡起試新粧。",
            "化工還有無情處，祇與胭脂不與香。"
        ],
        "title": "旅寓岑寂中園丁送花四品因賦五絕  其四",
        "id": "fcf66c74-44e9-497f-b253-b3cfb0d721eb"
    },
    {
        "author": "楊公遠",
        "paragraphs": [
            "粉綃細剪綴枝條，無奈盈盈笑靨嬌。",
            "最是短籬遥認處，渾如臘雪未全消。"
        ],
        "title": "旅寓岑寂中園丁送花四品因賦五絕  其五",
        "id": "1984040a-25d7-4214-83d3-a820a139449d"
    },
    {
        "author": "楊公遠",
        "paragraphs": [
            "襟期坡上菊，稟得一天秋。",
            "德述須銀管，詩吟聳玉樓。",
            "不關心富貴，愛隠迹林丘。",
            "只恐符商夢，桃源莫可留。"
        ],
        "title": "次菊坡汪判丞",
        "id": "3180838f-7df6-4b03-a1b9-11e15ef77998"
    },
    {
        "author": "楊公遠",
        "paragraphs": [
            "向晚郊墟送嫩凉，征鴻點點又南翔。",
            "年光迅似離弦箭，世事艱於上水航。",
            "月不冷炎來戶牖，詩多凄怨感蛩螿。",
            "秋容莫道全蕭索，籬菊芙蓉競試粧。"
        ],
        "title": "次蘭皋秋感",
        "id": "f74b1748-f70c-475e-892a-ca77e7eb40c0"
    },
    {
        "author": "楊公遠",
        "paragraphs": [
            "纔見春花榮，又見春花謝。",
            "花謝綠成陰，瞬目逢炎夏。",
            "誰知俯仰間，祝融便回駕。",
            "却喜西風來，美矣難酬價。",
            "且效柴桑人，寄傲南窗下。",
            "此意自領會，那許傍人借。",
            "所願無榮辱，靜中觀物化。"
        ],
        "title": "次宋省齋立秋",
        "id": "eea14296-faa2-4f77-926b-f0dd4de1e190"
    },
    {
        "author": "楊公遠",
        "paragraphs": [
            "偶病腰疼失步傷，艱行終日坐胡床。",
            "非干騎鶴因錢重，豈是懸魚爲带長。",
            "倒屣蔡邕那敢效，休官陶令却相當。",
            "名方細檢無良劑，祇好頻頻酌酒漿。"
        ],
        "title": "病腰",
        "id": "3a1940e0-3f7d-4797-a146-bfc692a0b856"
    },
    {
        "author": "楊公遠",
        "paragraphs": [
            "萬籟更深寂不鳴，窗間恍覺月微明。",
            "情知是雪疑非雪，忽聽前村折竹聲。"
        ],
        "title": "雪  其一",
        "id": "446070a9-32ae-485f-b5af-f7fe8f30e0b6"
    },
    {
        "author": "楊公遠",
        "paragraphs": [
            "無奈風威冷逼衾，起來搔首更披襟。",
            "方知攪下漫空雪，已積階前尺許深。"
        ],
        "title": "雪  其二",
        "id": "699ed3f3-728a-4e9d-a0e6-335ca44b0362"
    },
    {
        "author": "楊公遠",
        "paragraphs": [
            "祇應王母宴瑶池，宴罷羣仙趁醉歸。",
            "駕鳳鞭鸞仍馭鶴，滿空風捲羽毛飛。"
        ],
        "title": "雪  其三",
        "id": "2eb5fd76-78e8-4d3b-84fe-2f0feec6a96c"
    },
    {
        "author": "楊公遠",
        "paragraphs": [
            "天教塵世換規模，萬象憂愁心未孚。",
            "一夜蒼松鬚白盡，青山頓覺老頭顱。"
        ],
        "title": "雪  其四",
        "id": "10534e82-dd7c-4fc4-9032-a36c61680ef2"
    },
    {
        "author": "楊公遠",
        "paragraphs": [
            "堆瓊積玉遍階除，個是騷人富貴餘。",
            "莫道得渠無用處，寒窗能映夜觀書。"
        ],
        "title": "雪  其五",
        "id": "4302c79c-e536-40d5-9c68-02f471837b9c"
    },
    {
        "author": "楊公遠",
        "paragraphs": [
            "造化須臾變物華，園林無處不梅花。",
            "三間矮屋清溪上，疑似林逋處士家。"
        ],
        "title": "雪  其六",
        "id": "383a3996-9afc-4274-8f27-33a52640a7c6"
    },
    {
        "author": "楊公遠",
        "paragraphs": [
            "喧呼童稚塑獅兒，髣髴形模便有威。",
            "枯炭點睛鈴用橘，酒杯疊疊印毛衣。"
        ],
        "title": "雪  其七",
        "id": "ee3407a3-86b5-4b03-a370-79f2412c66b5"
    },
    {
        "author": "楊公遠",
        "paragraphs": [
            "臘前三白兆豐年，此話農家萬古傳。",
            "近值世更人事改，生民全藉老天憐。"
        ],
        "title": "雪  其八",
        "id": "3a78002e-113c-4941-931b-33bbef9565c6"
    },
    {
        "author": "楊公遠",
        "paragraphs": [
            "雪滿乾坤月滿天，剡溪風景尚依然。",
            "戴逵仙去徽之死，乘興無人更棹船。"
        ],
        "title": "雪  其九",
        "id": "9255d0c1-38c3-4820-9b33-3d0f9e96329e"
    },
    {
        "author": "楊公遠",
        "paragraphs": [
            "徹夜陰風恣怒號，誰家帳底飲羊羔。",
            "何如榾柮爐邊坐，雪水煎茶興味高。"
        ],
        "title": "雪  其一○",
        "id": "6c1dc8b4-522e-42b3-b7d9-ebb72ac61ab8"
    },
    {
        "author": "楊公遠",
        "paragraphs": [
            "東風怒撼樹梢鳴，凍住頑雲黯不明。",
            "兀坐爐邊閒側耳，春蟲撩亂撲窗聲。"
        ],
        "title": "春夜雪再用韻  其一",
        "id": "827b271e-1e0c-454c-9e60-297c4446aa3a"
    },
    {
        "author": "楊公遠",
        "paragraphs": [
            "向曉披衣更擁衾，略無一事惱胸襟。",
            "起來點檢窗前雪，地上無多屋上深。"
        ],
        "title": "春夜雪再用韻  其二",
        "id": "e2257da0-2b5f-4256-9cff-2a2e5f602b4b"
    },
    {
        "author": "楊公遠",
        "paragraphs": [
            "詩夢關情草滿池，東皇已向歲前歸。",
            "怪渠楊柳摇金未，底事漫空絮便飛。"
        ],
        "title": "春夜雪再用韻  其三",
        "id": "df33ca75-6fb5-4867-a8ad-998b74d748de"
    },
    {
        "author": "楊公遠",
        "paragraphs": [
            "江梅带雪狀糢糊，梅雪相逢意不孚。",
            "雪遜無香梅遜白，雪消梅現舊頭顱。"
        ],
        "title": "春夜雪再用韻  其四",
        "id": "763d1145-7271-404c-a2ff-0af0c2991d7c"
    },
    {
        "author": "楊公遠",
        "paragraphs": [
            "茆簷堆積未消除，仔細觀來半尺餘。",
            "臘後春前知幾白，豐年可卜史官書。"
        ],
        "title": "春夜雪再用韻  其五",
        "id": "711050c1-dee3-4962-bcea-a08ffb7771a5"
    },
    {
        "author": "楊公遠",
        "paragraphs": [
            "瓊林玉樹競奢華，老眼光摇眩有花。",
            "莫是幻成銀色界，樓臺勝處梵王家。"
        ],
        "title": "春夜雪再用韻  其六",
        "id": "e6e9bac1-e85e-427f-87c6-77216ff220aa"
    },
    {
        "author": "楊公遠",
        "paragraphs": [
            "仙禽灑羽半天飛，疑是歸來老令威。",
            "粧點江鄉堪入畫，漁翁披得滿蓑衣。"
        ],
        "title": "春夜雪再用韻  其七",
        "id": "aec0cdd0-18e8-4e9d-a39d-d46e8ae06f26"
    },
    {
        "author": "楊公遠",
        "paragraphs": [
            "數聲爆竹入新年，萬紫千紅信息傳。",
            "巽二攙先施妙手，花開頃刻更堪憐。"
        ],
        "title": "春夜雪再用韻  其八",
        "id": "613b2374-2b07-4926-9029-89804ae439b8"
    },
    {
        "author": "楊公遠",
        "paragraphs": [
            "一色寰區水墨天，了無塵翳自天然。",
            "惜乎官禁缾無酒，勝賞空辜藥玉船。"
        ],
        "title": "春夜雪再用韻  其九",
        "id": "b58a437c-8d9b-49c8-9925-a82c42c22559"
    },
    {
        "author": "楊公遠",
        "paragraphs": [
            "雪霽風猶萬竅號，微吟擁鼻袖無羔。",
            "一寒如此還風味，和得詩成句法高。"
        ],
        "title": "春夜雪再用韻  其一○",
        "id": "ef789a52-a663-4de2-afca-1c79f44b212d"
    },
    {
        "author": "楊公遠",
        "paragraphs": [
            "滴碎空階頗厭聽，惱人况又近清明。",
            "三分春忽二分過，十日天無一日晴。",
            "寒沁柳眉愁寂寂，濕凝花臉淚盈盈。",
            "蒼穹好憫雲霓望，留作甘霖助有成。"
        ],
        "title": "苦雨",
        "id": "96508809-9646-4cd1-94d0-2317a260de21"
    },
    {
        "author": "楊公遠",
        "paragraphs": [
            "梅谷梅應占作魁，不論時節遣花開。",
            "傳真舊說華光老，詩到林逋俱壓倒。",
            "華光去後誰逼真，補之筆底生陽春。",
            "月香水影許多態，竹外斜枝奇且怪。",
            "後來若問誰解無聲兼有聲，須還梅谷野趣相與共推評。"
        ],
        "title": "次羅梅谷詩畫總觀",
        "id": "91d694c7-bb1b-4608-ae70-9af92d699d95"
    },
    {
        "author": "楊公遠",
        "paragraphs": [
            "風姨剪水作花鈿，鋪遍乾坤惜不堅。",
            "滑滑淤泥溶暖日，潺潺簷溜滴晴天。",
            "山頭白了青還在，梅臉肥添瘦復前。",
            "倒指兼旬猶是臘，願期再作兆豐年。"
        ],
        "title": "雪消",
        "id": "cf37ba52-adf2-4a12-adb5-bf6af7c0dd31"
    },
    {
        "author": "楊公遠",
        "paragraphs": [
            "西風生桂子，香色總關情。",
            "籬菊宜交友，山礬可弟兄。",
            "慣承秋露重，獨占楚天清。",
            "對此須吟句，呼童索管城。"
        ],
        "title": "次宋省齋木犀  其一",
        "id": "b7de557f-ad38-4f1f-b1a3-8a8e72667929"
    },
    {
        "author": "楊公遠",
        "paragraphs": [
            "顥氣清如許，全鍾在木犀。",
            "碎金羞色淺，片腦愧香低。",
            "根析蟾宮種，詩吟繭紙題。",
            "折來供鼻觀，何用上天梯。"
        ],
        "title": "次宋省齋木犀  其二",
        "id": "e7c6a729-fa3d-443b-bf28-2df80cfd14ee"
    },
    {
        "author": "楊公遠",
        "paragraphs": [
            "琅玕萬箇碧雲深，長覆晴川數畝陰。",
            "渭水侯封元有節，葛陂龍化本無心。",
            "波光靜處涵清影，灘瀨鳴時和好音。",
            "除却寒流相映外，此君那許俗塵侵。"
        ],
        "title": "見竹溪羅權府",
        "id": "e7809b3c-47a0-4615-a74e-1f76704991fa"
    },
    {
        "author": "楊公遠",
        "paragraphs": [
            "萬木風饕凍欲癡，孤根逗暖正斯時。",
            "樹槎牙歷百千歲，花摘索開三兩枝。",
            "兄弟山礬應未稱，交朋松竹恐相宜。",
            "玉堂標致和羹味，可是香名滿世知。"
        ],
        "title": "見古梅吳府教",
        "id": "343c8b59-f5b1-43c8-8d9f-884f366dbc45"
    },
    {
        "author": "楊公遠",
        "paragraphs": [
            "蒼洲無恙在，依舊匝溪灣。",
            "闌護竹三逕，屋環梅數間。",
            "幽池生草夢，危石繡苔斑。",
            "遥想銜杯處，何曾醉玉山。"
        ],
        "title": "次宋省齋懷竹洲",
        "id": "a4af5461-2d3f-43fd-8b62-9525d5ec2b7e"
    },
    {
        "author": "楊公遠",
        "paragraphs": [
            "傍水尋梅步水湄，輕寒輕暖日斜時。",
            "不辭二里還三里，且看南枝又北枝。",
            "蘂勝珠圓香勝腦，花如玉潔蔕如脂。",
            "絕憐疎影橫清淺，欲爲題詩未敢詩。"
        ],
        "title": "探梅",
        "id": "0b9e2699-67b6-4d95-8b3d-2a7eadb9393d"
    },
    {
        "author": "楊公遠",
        "paragraphs": [
            "羨君詩句正而葩，閒對西風賦桂花。",
            "可惜分來蟾窟種，如今開遍野人家。"
        ],
        "title": "次省齋桂花",
        "id": "c3709ec4-e34b-4242-b814-0f6abeda25ba"
    },
    {
        "author": "楊公遠",
        "paragraphs": [
            "小池擎雨已無荷，池上芙蓉映碧波。",
            "初試晨粧銅鏡浄，未醒卯醉玉顔酡。",
            "一秋造化全鍾此，十月風光尚屬他。",
            "除却籬邊叢菊伴，別誰能奈曉霜何。"
        ],
        "title": "池上芙蓉",
        "id": "c929e1c6-33eb-4f6e-9ab8-af8313f70857"
    },
    {
        "author": "楊公遠",
        "paragraphs": [
            "朋山心與白雲閒，一點塵囂不可干。",
            "披褐朝真香篆裊，登壇召將劍芒寒。",
            "棋枰子落鳴飛雹，石鼎茶煎吼怒湍。",
            "待得功成丹九轉，願隨雞犬事劉安。"
        ],
        "title": "次朋山鄭管轄韻",
        "id": "82a3a27c-51fc-412f-9be5-814309c1842b"
    },
    {
        "author": "楊公遠",
        "paragraphs": [
            "非園非圃亦非坰，寸地無多好力耕。",
            "豈藉鋤犁開曠蕩，但除塵垢自和平。",
            "雲收月挂天長浄，水止風恬浪不生。",
            "壽域預營真得所，王家繭室可齊名。"
        ],
        "title": "次趙都使心田壽域韻",
        "id": "8fea08c6-118d-4310-9543-18eb71a901e0"
    },
    {
        "author": "楊公遠",
        "paragraphs": [
            "結屋俯清溪，蕭然迥出奇。",
            "書藏千萬卷，梅浸兩三枝。",
            "入竹風聲細，移花日影遲。",
            "樂山仍樂水，何慮復何思。",
            "菊有陶潛逸，蘭無屈子悲。",
            "娛情琴上操，遣興局間棋。",
            "對客頻傾酒，臨流賸賦詩。",
            "要將閒度日，只恐道關時。",
            "觸目多幽致，留題總色絲。",
            "細吟增敬羨，貂續匪佳辭。"
        ],
        "title": "借汪路教韻題趙東麓判丞臨清堂",
        "id": "45e5eac9-8385-4aeb-b08f-30d61e01793a"
    },
    {
        "author": "楊公遠",
        "paragraphs": [
            "江山勝處簇人家，樓閣重重枕水涯。",
            "試倚闌干凝望眼，帆歸遠浦隔蘆花。"
        ],
        "title": "遠浦歸帆",
        "id": "e1d7cc07-d146-4f74-975d-7035f1f1e127"
    },
    {
        "author": "楊公遠",
        "paragraphs": [
            "山寺鐘敲晚照殘，僧歸雲暝費躋攀。",
            "浮屠屹立巔崖頂，恰在煙嵐紫翠間。"
        ],
        "title": "烟寺晚鐘",
        "id": "f6ef56e0-9b51-4ab8-884a-95fcd6728dca"
    },
    {
        "author": "楊公遠",
        "paragraphs": [
            "極目青山带夕陽，平沙漠漠水茫茫。",
            "幾聲漁笛蘆花外，驚起斜飛鴈一行。"
        ],
        "title": "平沙起鴈",
        "id": "0158c275-8f81-48e0-be21-d0c4aadf9a92"
    },
    {
        "author": "楊公遠",
        "paragraphs": [
            "垂垂四幕凍雲頑，萬木號風晚更寒。",
            "繫纜漁人歸去後，亂飛柳絮滿江干。"
        ],
        "title": "江天莫雪",
        "id": "eee78bae-3a9d-4ee9-808f-e89bfa1aa166"
    },
    {
        "author": "楊公遠",
        "paragraphs": [
            "薄莫維舟古岸邊，濃雲潑墨暗江天。",
            "道林嶽麓知何處，雨打篷窗夜不眠。"
        ],
        "title": "瀟湘夜雨",
        "id": "34a440c8-dc04-4d0c-8f42-04c0fb66bcba"
    },
    {
        "author": "楊公遠",
        "paragraphs": [
            "月色湖天浸岳城，蘆花渺渺白鋪汀。",
            "玻瓈萬頃清無滓，只有君山一點青。"
        ],
        "tags": [
            "洞庭湖"
        ],
        "title": "洞庭秋月",
        "id": "7b4b30f5-9231-4e65-954b-f1055405b79c"
    },
    {
        "author": "楊公遠",
        "paragraphs": [
            "橫嵐髣髴抹高岡，村市人家釀秫香。",
            "溪上曉來爭渡急，裹鹽沽酒趁虛忙。"
        ],
        "title": "山市晴嵐",
        "id": "51b0fa37-ff57-49fe-a822-8b1dc53398d3"
    },
    {
        "author": "楊公遠",
        "paragraphs": [
            "一簇漁家古渡頭，生涯只在幾扁舟。",
            "歸來曬網斜陽外，欵乃數聲烟樹秋。"
        ],
        "title": "漁村夕照",
        "id": "b08d392f-21bb-4040-aa74-96f52e075be3"
    },
    {
        "author": "楊公遠",
        "paragraphs": [
            "天教古歙巧遭逢，和氣薰蒸蠶麥豐。",
            "重見龔黄宣德化，再生韓柳振文風。",
            "萬間廣厦人人共，千里明蟾處處同。",
            "端的相門還拜相，魯公行即繼周公。"
        ],
        "title": "上趙相公  其一",
        "id": "05c1d2d2-b6a9-42f5-b5d2-d14cd488b15b"
    },
    {
        "author": "楊公遠",
        "paragraphs": [
            "徹骨清貧頗自憐，生涯淡薄只隨緣。",
            "搜羅景象畫多趣，抖擻襟期詩幾篇。",
            "毛穎漫供煙雨耒，石泓聊當稻粱田。",
            "化爐倘賜甄陶意，便是人生際遇年。"
        ],
        "title": "上趙相公  其二",
        "id": "fdbb98f1-4a02-42e3-833e-4ae37ffd784b"
    },
    {
        "author": "楊公遠",
        "paragraphs": [
            "相逢一笑信前緣，聞道先吾豈較年。",
            "灑落襟期良夜月，沖融氣宇小春天。",
            "喜評曲直人間事，懶問肥磽郭外田。",
            "忙裏依然清興在，時時不吝惠新篇。"
        ],
        "title": "次姚吏隠惠詩韻",
        "id": "100a03da-8bd2-4ea0-a4dd-1458d7cc688b"
    },
    {
        "author": "楊公遠",
        "paragraphs": [
            "續得遠公派，結庵千仞巔。",
            "利名俱拚捨，寒暑任推遷。",
            "供佛燃香篆，餐松嚥石泉。",
            "箇中三昧處，克廣自無邊。"
        ],
        "title": "龍金庵次壁間韻",
        "id": "c1ba1e97-c185-47d1-8be0-b7c457d54204"
    },
    {
        "author": "楊公遠",
        "paragraphs": [
            "塵埃面目半生勤，去住渾如出岫雲。",
            "腹餒謾揮求米帖，囊空徒誦送窮文。",
            "詩書滿架何堪煮，稌黍盈疇政樂聞。",
            "欲辦烟蓑并雨笠，願隨田叟學耕耘。"
        ],
        "title": "學稼",
        "id": "9103154a-16f1-441a-9343-7f56dd4566ef"
    },
    {
        "author": "楊公遠",
        "paragraphs": [
            "蕭然身世儘寬舒，剩有工夫學種蔬。",
            "每汲清泉勤抱甕，旋鋤荒圃謾携書。",
            "綠葵紫芥香尤美，春韭秋菘味有餘。",
            "時擷鮮苗烹石銚，朱門肉食不如渠。"
        ],
        "title": "學圃",
        "id": "4072e2c6-63aa-467c-92e4-c15218ed0ac4"
    },
    {
        "author": "楊公遠",
        "paragraphs": [
            "年來懶問是和非，謾向滄浪理釣磯。",
            "折取綠荷充蒻笠，收將紅芰緝蓑衣。",
            "秋風蓴菜鱸堪膾，春水桃花鱖正肥。",
            "身逐煙波逃世慮，沙鷗汀鷺共忘機。"
        ],
        "title": "學漁",
        "id": "d87f30d0-80ad-4780-91c1-664c17384353"
    },
    {
        "author": "楊公遠",
        "paragraphs": [
            "因嫌蹤跡混塵囂，腰斧高歌去採樵。",
            "欲效買臣無貴骨，何如王質有仙標。",
            "丁丁伐木空山外，軋軋肩薪小逕遥。",
            "一任雪天霜月夜，且將带葉地爐燒。"
        ],
        "title": "學樵",
        "id": "4aa6bf1e-74c1-4b48-95ab-62ef5f0486b5"
    },
    {
        "author": "楊公遠",
        "paragraphs": [
            "西堂夢徹草塘春，得句渾無半點塵。",
            "却喜寥寥千古後，只今分付與詩人。"
        ],
        "title": "次江草塘",
        "id": "c627d028-7fa9-486a-be28-183d5d71a8fc"
    },
    {
        "author": "楊公遠",
        "paragraphs": [
            "會聚渾無定，雲萍一樣觀。",
            "今朝酬俚句，明日隔重山。",
            "鴻便書須寄，秋期盟莫寒。",
            "算來無遠別，底用唱陽關。"
        ],
        "title": "次黄山中進退韻以餞",
        "id": "edc94b6f-ae60-4745-8c65-2bf3272759f7"
    },
    {
        "author": "楊公遠",
        "paragraphs": [
            "每嗟人世等浮漚，會聚如雲散復收。",
            "詩賦別情無白雪，酒澆離思有青州。",
            "見梅須寄一枝信，對月還關兩地愁。",
            "此去若逢風雨夜，肯思細話對床不。"
        ],
        "title": "次吳篁嶼贈別",
        "id": "c71d4a10-b0f3-4016-894e-4b403f68de68"
    },
    {
        "author": "楊公遠",
        "paragraphs": [
            "地爐煨芋栗，兀坐數寒更。",
            "香篆消重爇，銀釭剔復明。",
            "月穿窗隙過，風拂樹梢鳴。",
            "喚醒吟邊興，敲推睡不成。"
        ],
        "title": "次余靜庵寒夜詩思  其一",
        "id": "3722c76d-5217-41b7-86b0-62f440fc4889"
    },
    {
        "author": "楊公遠",
        "paragraphs": [
            "拂拭蒲團坐，從渠歲事更。",
            "年來心益壯，老去眼增明。",
            "月牖描梅影，風簷撼鐸鳴。",
            "撩儂詩興動，得句自天成。"
        ],
        "title": "次余靜庵寒夜詩思  其二",
        "id": "0f831ec9-a3cf-47e9-ac02-4705d4e16b18"
    },
    {
        "author": "楊公遠",
        "paragraphs": [
            "一種孤芳別樣奇，化工鎔蠟雪霜時。",
            "正憐粉蝶歸何處，却怪黄蜂集滿枝。",
            "衣效道粧香惹袖，面侔佛相臉無脂。",
            "清名也受梅花號，底事林逋不贈詩。"
        ],
        "title": "蠟梅",
        "id": "4ba682fc-61bd-4578-a06e-44dcbdbe8c5e"
    },
    {
        "author": "楊公遠",
        "paragraphs": [
            "蜀地名花迥出奇，玉環卯醉未醒時。",
            "只開春暖二三月，偶冒冬寒四五枝。",
            "曉带清霜濃傅粉，晚迎紅日淡勻脂。",
            "惜渠未敢輕攀折，子美如何少得詩。"
        ],
        "title": "逗春海棠",
        "id": "9b99aba5-033d-40d5-a063-1e2e2e03132a"
    },
    {
        "author": "楊公遠",
        "paragraphs": [
            "簷溜聲中送舊年，團圞笑語不成眠。",
            "忽驚雷吼三更後，始悟春回半月前。",
            "桃板欲題詩未穩，燈花頻結兆開先。",
            "明朝賀客無祗待，汲水煎茶當酒傳。"
        ],
        "title": "除夜",
        "id": "99319814-0f45-450f-ace9-348d94330549"
    },
    {
        "author": "楊公遠",
        "paragraphs": [
            "雙井源流綽有聲，襟期一片玉壺清。",
            "吟成物外風騷句，付與人間月旦評。",
            "隨柳問花知雅興，論心握手見交情。",
            "英雄標致真難敵，雙井源流綽有聲。"
        ],
        "title": "次黄山中首尾吟",
        "id": "9e29cb7c-ec7c-4ec5-abca-2a4f7d24eb06"
    },
    {
        "author": "楊公遠",
        "paragraphs": [
            "得失榮枯付分休，康强之外復何求。",
            "靈臺洞徹天無夜，銀海精明月正秋。",
            "謾賦律章酬誕節，旋沽官醖破羈愁。",
            "生來結得梅花伴，長占春風第一籌。"
        ],
        "title": "初度寓郡",
        "id": "8cd11d02-0308-4c39-9a57-82c126a9e1ea"
    },
    {
        "author": "楊公遠",
        "paragraphs": [
            "凝眸天欲莫，烏鵲認巢歸。",
            "萬竅號風急，千林脫葉稀。",
            "雲頑垂地暝，屋冷带煙霏。",
            "默想滕郎意，商量剪水飛。"
        ],
        "title": "次余靜庵晚望欲雪",
        "id": "d20b72db-a7bc-42b5-95a1-31d49f082a8b"
    },
    {
        "author": "楊公遠",
        "paragraphs": [
            "牧豎橫清笛，騎牛引犢歸。",
            "陰凝山髣髴，暝合樹依稀。",
            "風逼衣裘冷，天將雨雪霏。",
            "倚闌遥睇處，接翅有鴉飛。"
        ],
        "title": "再韻",
        "id": "1d0c4c78-c804-4c53-840e-9a18ced5cf5f"
    },
    {
        "author": "楊公遠",
        "paragraphs": [
            "年踰半百頗酸心，眼底朋儔試選掄。",
            "松竹梅花三益友，詩書畫卷一閒人。",
            "北窗高卧那非樂，南阮甘貧只任真。",
            "却喜生無榮辱事，底須姓字動朝紳。"
        ],
        "title": "自述",
        "id": "a55f7fca-0722-4312-b824-0e65975df190"
    },
    {
        "author": "楊公遠",
        "paragraphs": [
            "開樽酹酒問嬋娟，來照人間是幾年。",
            "從古到今今復古，纔圓又缺缺還圓。",
            "隔千里共何同異，描萬象真無醜妍。",
            "最是婆娑仙桂樹，新枝不長出青天。"
        ],
        "title": "次宋省齋問月",
        "id": "93bb7f96-6b4b-458a-8578-30d8edcb5037"
    },
    {
        "author": "楊公遠",
        "paragraphs": [
            "幡然何事賦歸來，領略黄山酬玉杯。",
            "敲月幾編雖滿世，澤民一念未宜灰。",
            "笑呼臞鶴梅邊去，旋買寒花竹外栽。",
            "襟度汪汪千萬頃，眼青應爲野人開。"
        ],
        "title": "借張山長韻呈方虛谷  其一",
        "id": "0cf93a48-07c2-4d27-bc7d-c88240b74850"
    },
    {
        "author": "楊公遠",
        "paragraphs": [
            "歸來默坐似心齋，南北曾穿幾緉鞋。",
            "踏遍關河才思古，名知草木宦情佳。",
            "桐江勝景歸吟卷，練水寒雲入壯懷。",
            "試數時賢誰敢並，蘇黄端的是同儕。"
        ],
        "title": "借張山長韻呈方虛谷  其二",
        "id": "a0652d93-3591-4d19-827f-6bc70480cf10"
    },
    {
        "author": "楊公遠",
        "paragraphs": [
            "樓臺寂寂白雲堆，三徑縈迂鎖翠苔。",
            "怪得菊松多喜色，祇緣琴鶴已歸來。",
            "人瞻北斗光尤燦，門對南山掩復開。",
            "野客再持漫刺謁，不應袖手又空回。"
        ],
        "title": "借張山長韻呈方虛谷  其三",
        "id": "253da5ce-8c10-4af0-a0b3-9ab0b7e3bf53"
    },
    {
        "author": "楊公遠",
        "paragraphs": [
            "相逢祇在萬山阿，每愧才疎藉琢磨。",
            "昨日忽來明日去，會時常少別時多。",
            "茶聊當酒匆匆話，詩爲言懷細細哦。",
            "折得梅花須寄我，不然携杖早相過。"
        ],
        "title": "次韻別黄山中",
        "id": "ffe097ee-05b8-409c-8189-f8d8f84c6918"
    },
    {
        "author": "楊公遠",
        "paragraphs": [
            "造化推移秋意深，安排景物逐時新。",
            "又逢九日寒花節，不覺三年逆旅身。",
            "烏帽戀頭渾忤俗，白衣送酒竟無人。",
            "翻思杜牧牛山句，誰解清吟繼後塵。"
        ],
        "title": "九日",
        "id": "6cfae907-3bdc-4572-9502-e18aca7ef9c5"
    },
    {
        "author": "楊公遠",
        "paragraphs": [
            "恰說重陽又罷休，奈何烏兔去悠悠。",
            "可憐節後人心別，未信花前蝶意愁。",
            "病裏不禁三盞酒，客中虛負一年秋。",
            "來年昨日登高興，强健還能痛飲不。"
        ],
        "title": "次宋省齋九月十日",
        "id": "ea7b192a-9830-41a9-ac4e-fa936aedba3a"
    },
    {
        "author": "楊公遠",
        "paragraphs": [
            "巨編藏古錦，風雅續遺音。",
            "雷電欲下取，辟易不敢侵。",
            "真趣誰領會，一如陶潛琴。",
            "所言正而大，詎比鄭聲淫。",
            "疑有造化爐，煉鐵成黄金。",
            "箇是絕世寶，何必問西琛。",
            "有時吟竹外，竹影弄清陰。",
            "有時歌梅邊，梅香散水沈。",
            "所以形之句，毋乃得之心。",
            "俗子敢再請，幸爾勿沈吟。"
        ],
        "title": "次省齋韻覓友梅索笑集不蒙見惠再借韻",
        "id": "35437ae5-a87b-4b00-9360-12260d0d1817"
    },
    {
        "author": "楊公遠",
        "paragraphs": [
            "自笑生來作麽爲，百無一解太癡愚。",
            "今宵欲覓天孫巧，未審天孫乞我無。"
        ],
        "title": "次宋省齋七夕雨  其一",
        "id": "a5d0e4ab-621e-4371-817a-8a4d50f257e8"
    },
    {
        "author": "楊公遠",
        "paragraphs": [
            "織女河邊渡鵲橋，風吹仙袂舉飄飄。",
            "洗車一夜霶𩃱雨，圖得人間起旱苗。"
        ],
        "title": "次宋省齋七夕雨  其二",
        "id": "8e39e1cf-0769-4d6f-9ab4-7bef349217d3"
    },
    {
        "author": "楊公遠",
        "paragraphs": [
            "人言此夕會雙星，騃女癡兒競乞靈。",
            "學織學耕非我事，何如牛角自橫經。"
        ],
        "title": "次宋省齋七夕雨  其三",
        "id": "f2601f95-81bd-411d-95ad-4219f8045607"
    },
    {
        "author": "楊公遠",
        "paragraphs": [
            "披起綿衣換葛裘，不禁時序去悠悠。",
            "吳江楓老蕭蕭下，紫塞鴻歸點點秋。",
            "幾幅蠻牋詩狀景，一聲羌笛客凭樓。",
            "羈懷正此無聊奈，細雨簷花分外愁。"
        ],
        "title": "次姚舍人  其一",
        "id": "208c2d0b-703b-4d63-9770-633c13b16714"
    },
    {
        "author": "楊公遠",
        "paragraphs": [
            "斜岸烏紗落魄裘，得寬閒處且悠悠。",
            "任渠名利濃於酒，顧我情懷淡似秋。",
            "黄菊蒼松陶令宅，清風明月庾公樓。",
            "翻思二老今何在，景物依然惱客愁。"
        ],
        "title": "次姚舍人  其二",
        "id": "0b083879-0a6f-4f96-a5ab-cbf061111736"
    },
    {
        "author": "楊公遠",
        "paragraphs": [
            "梅花紙帳伴書窗，氈褥平鋪小小牀。",
            "趺膝橫琴情自適，曲肱當枕樂偏長。",
            "詩魂直透冰霜國，衾錦那沾粉膩香。",
            "丈五日高眠正熟，不知前古又三皇。"
        ],
        "title": "次友梅編校獨卧牀",
        "id": "ed8c4586-e4f1-459f-bdfc-9907791007e0"
    },
    {
        "author": "楊公遠",
        "paragraphs": [
            "桃板休題只任真，也無艱苦與悲辛。",
            "屠蘇後飲身雖老，毛穎頻揮道不貧。",
            "昨夜燈花今歲兆，今朝元日昨宵春。",
            "邇來時俗全非古，烏帽長衫能幾人。"
        ],
        "title": "癸未元日",
        "id": "a4b701f4-9e65-4ff8-bd4c-65390d18d68d"
    },
    {
        "author": "楊公遠",
        "paragraphs": [
            "梅花點點自清真，雪虐風饕苦且辛。",
            "白玉堂開雖是貴，古銅缾浸亦非貧。",
            "愛渠夜寫燈前影，類我時揮筆底春。",
            "雅趣有誰能領會，華光已後更無人。"
        ],
        "title": "銅缾簪梅",
        "id": "dd72d370-674c-46ce-a46f-aaaae51b5d70"
    },
    {
        "author": "楊公遠",
        "paragraphs": [
            "神仙窟宅白雲扃，山逕迂迴峻復平。",
            "煙冷恐遺丹竈在，草深不向斗壇生。",
            "市廛塵隔二三里，巖谷禽啼一兩聲。",
            "莫訝此來仙不見，遥岑寸碧眼增明。"
        ],
        "title": "遊南山次劉曉窗韻二首  其一",
        "id": "e5081a9e-5bb5-4e3d-88bf-0d865db1728e"
    },
    {
        "author": "楊公遠",
        "paragraphs": [
            "李白曾來問姓名，宣平疑是古初平。",
            "負薪出處天將曙，沽酒歸時月又生。",
            "雞啄遺丹非有意，瓢懸老樹寂無聲。",
            "寒泉滿沼依然在，靜夜長涵星斗明。"
        ],
        "title": "遊南山次劉曉窗韻二首  其二",
        "id": "27349043-b42f-42c1-93d5-12c2389b7dd8"
    },
    {
        "author": "楊公遠",
        "paragraphs": [
            "清風明月逐時新，天付幽人直萬金。",
            "和得詩成無箇事，來時可惜不携琴。"
        ],
        "title": "龍金庵次黄山中",
        "id": "5ee53282-b3b9-4a1a-9c50-5fc5c02393d3"
    },
    {
        "author": "楊公遠",
        "paragraphs": [
            "道人結屋萬山阿，趺坐焚香意味多。",
            "塵事不干心已寂，年華易度髮難皤。",
            "薇烹石銚供常饌，茶煮山泉當太和。",
            "我亦非貪名利者，擬來入社許儂麽。"
        ],
        "title": "龍金庵借張山長韻",
        "id": "66715873-68fd-4bcb-b1b7-501984712dde"
    },
    {
        "author": "楊公遠",
        "paragraphs": [
            "輪奐危危百尺樓，闌干徙倚豁雙眸。",
            "插天萬仞黄山聳，遶郭千尋練水流。",
            "風月不消錢可買，主賓須要味相投。",
            "四時景物俱收斂，引得詩人競唱酬。"
        ],
        "title": "題徐氏聚秀樓",
        "id": "e5d8a134-8c43-469a-8dcc-2c48604fb898"
    },
    {
        "author": "楊公遠",
        "paragraphs": [
            "暗香消歇粉粧殘，點點虛庭碧蘚間。",
            "却怪貧家新富貴，地茵純用鹿胎斑。"
        ],
        "title": "殘梅",
        "id": "3d3caa28-8e2a-4c72-b3df-fa98a6b5c70e"
    },
    {
        "author": "楊公遠",
        "paragraphs": [
            "細觀吟卷壓陽春，字字新奇絕點塵。",
            "既已學詩兼學禮，底須憂道更憂貧。",
            "鳥啼花落蕭閒日，月白風清自在身。",
            "內景通明誰會得，窗寒曙色正精神。"
        ],
        "title": "還劉曉窗吟卷就用卷端韻",
        "id": "e209abe5-ff26-4310-9eef-4311d82ec184"
    },
    {
        "author": "楊公遠",
        "paragraphs": [
            "松下雲根迂菊徑，梅邊竹外著茆茨。",
            "天教管領閒風月，得句無非妙色絲。"
        ],
        "title": "詩家",
        "id": "544de448-d089-49c5-b9e1-6af41ef21824"
    },
    {
        "author": "楊公遠",
        "paragraphs": [
            "突兀騷壇依漢立，英豪元帥凜霜威。",
            "四時景物知多少，一一投降聽指揮。"
        ],
        "title": "詩壇",
        "id": "6a4b705c-7768-451b-ac50-6c783c46f866"
    },
    {
        "author": "楊公遠",
        "paragraphs": [
            "草木森羅歸隊伍，溪山遼遶作城池。",
            "運籌決勝應無敵，郊島從旁作鼓旗。"
        ],
        "title": "詩將",
        "id": "67a19a59-9eb0-41be-be33-c8789d0e9351"
    },
    {
        "author": "楊公遠",
        "paragraphs": [
            "吳剛運斧惟修月，輪扁揮斤妙斲輪。",
            "好句何須勞斧鑿，無痕無跡自天真。"
        ],
        "title": "詩匠",
        "id": "830d86a5-4122-4da0-b2e6-3749cdbafbc2"
    },
    {
        "author": "楊公遠",
        "paragraphs": [
            "銀管空虛藏兔穎，冰懷磊磈吐天葩。",
            "有時揮掃渾無礙，盡道毫鋒自有花。"
        ],
        "title": "詩筆",
        "id": "64130b53-50e4-4b66-a094-fb735df9c2ae"
    },
    {
        "author": "楊公遠",
        "paragraphs": [
            "短篇吟了長篇續，舊韻酬成新韻催。",
            "一節此君緘錦繡，奚奴携去又携來。"
        ],
        "title": "詩筒",
        "id": "c566df65-46f7-47b1-b514-aa6925486fc7"
    },
    {
        "author": "楊公遠",
        "paragraphs": [
            "閒亭虛閣多標揭，舊句新篇各鬭工。",
            "爲拂塵埃題數語，敢期他日碧沙籠。"
        ],
        "title": "詩牌",
        "id": "2bd58114-6948-4312-ae89-be012225a1c2"
    },
    {
        "author": "楊公遠",
        "paragraphs": [
            "一方素壁龍蛇走，幾首新詩冰雪清。",
            "語好驚人看不足，教儂技癢動吟情。"
        ],
        "title": "詩壁",
        "id": "3828262c-1c95-4ff2-97d0-ed591965eaf7"
    },
    {
        "author": "楊公遠",
        "paragraphs": [
            "生來性癖耽佳句，吟得詩成似有神。",
            "險語豈惟驚鬼膽，直須字字要驚人。"
        ],
        "title": "詩癖",
        "id": "4bcbc0fa-94ec-423e-847e-0b68cb23fa67"
    },
    {
        "author": "楊公遠",
        "paragraphs": [
            "掬取長江供硯水，借將碧漢作蠻牋。",
            "興來拈起如椽筆，大詠高吟欲上天。"
        ],
        "tags": [
            "长江"
        ],
        "title": "詩狂",
        "id": "c7833283-166a-4ab7-8830-ee1ca43bcc99"
    },
    {
        "author": "楊公遠",
        "paragraphs": [
            "磔索銀鬚細，翩翩粉翅柔。",
            "百花巡已遍，入夢戲莊周。"
        ],
        "title": "蝶  其一",
        "id": "53e93676-977e-4988-967d-c33b8dcc226a"
    },
    {
        "author": "楊公遠",
        "paragraphs": [
            "款款穿芳徑，雙雙度短牆。",
            "不知身是幻，抵死戀花香。"
        ],
        "title": "蝶  其二",
        "id": "2e6d2027-7478-4da0-89a1-9fb582696b3d"
    },
    {
        "author": "楊公遠",
        "paragraphs": [
            "自笑人生立世難，甘辛滋味飽曾參。",
            "頭顱潦倒梅橫雪，心地通明月印潭。",
            "詩欠驚人徒著意，事多忤俗更休談。",
            "何如領略三杯酒，不必如泥只半酣。"
        ],
        "title": "自笑  其一",
        "id": "8cab6b58-947c-435d-80bc-c9ec4e3a4c3e"
    },
    {
        "author": "楊公遠",
        "paragraphs": [
            "東郊結屋恰三間，景物供吟要細參。",
            "紅日射芒穿密樹，青山倒影浴寒潭。",
            "樵雖分席當時話，客爲同心盡日談。",
            "最是北窗高卧處，如雷鼻息睡偏酣。"
        ],
        "title": "自笑  其二",
        "id": "f7ff2713-d4bb-4dc4-b9a8-4b609ee72a8c"
    },
    {
        "author": "楊公遠",
        "paragraphs": [
            "凉入郊墟暑漸微，奈何節序暗推移。",
            "景逢三五秋分夜，光異尋常月滿時。",
            "按舞霓裳仙綽約，長舂靈藥兔迷離。",
            "廣寒宮桂花空發，近世無人折一枝。"
        ],
        "title": "癸未中秋",
        "id": "ab13d1ed-e3f9-4a7d-bb8a-0c4c9ae4ff23"
    },
    {
        "author": "楊公遠",
        "paragraphs": [
            "欲坐春風欠宿緣，識荆琳宇憶當年。",
            "初逢脫略知心地，再見從容值暑天。",
            "萬卷詩書君有種，一犁煙雨我無田。",
            "曉來喜報簷前鵲，忽得珠璣璨兩篇。"
        ],
        "title": "次程國舍",
        "id": "c3d79142-fe9b-4825-98d5-97dcafe03eb8"
    },
    {
        "author": "楊公遠",
        "paragraphs": [
            "因請休兵諫不行，首陽遁跡似沽名。",
            "既言不食周家粟，薇蕨誰家土上生。"
        ],
        "title": "夷齊",
        "id": "d03dac4b-4b51-4a21-9578-882afaec1353"
    },
    {
        "author": "楊公遠",
        "paragraphs": [
            "古汴文章伯，來爲我郡侯。",
            "一心天不夜，千里月長秋。",
            "政壓龔黄輩，詩儕李杜儔。",
            "雷門持布鼓，肯矚電光不。"
        ],
        "title": "呈康總管相公",
        "id": "1ba99530-d137-42a0-9166-6068a60be8af"
    },
    {
        "author": "楊公遠",
        "paragraphs": [
            "滿城風雨霍然開，不負登臨亦快哉。",
            "時俗半無烏帽墮，世情那有白衣來。",
            "且沽薄酒酬佳節，欲賦新詩愧短才。",
            "折得黄花簪兩鬢，任渠兩鬢自毰毸。"
        ],
        "title": "九日",
        "id": "9495f3d6-6ac2-438e-a1c4-18d755e2a1d9"
    },
    {
        "author": "楊公遠",
        "paragraphs": [
            "我輩登高嶮更遥，聞君獨步上烏聊。",
            "休嗟昨日渾無興，須信明年尚有條。",
            "節後黄花香未減，年高黑鬢雪偏饒。",
            "拂箋續罷新詩句，回首重陽越一朝。"
        ],
        "title": "十日宋省齋有詩謂不及同登南山獨步烏聊山",
        "id": "2320c8ba-a433-4d42-802a-c487ea29376e"
    },
    {
        "author": "楊公遠",
        "paragraphs": [
            "細誦芝田詩一編，了無斧鑿自天然。",
            "豪雄虹抹斜陽外，雅淡梅橫缺月邊。",
            "點石化金非是幻，脫胎換骨欲成仙。",
            "箇般才調真難敵，行看雞林聲價傳。"
        ],
        "title": "孫芝田見示吟編一詩捲錦",
        "id": "6f8478de-ba41-4618-8d50-d65bdce82987"
    },
    {
        "author": "楊公遠",
        "paragraphs": [
            "過了重陽半月餘，菊花方見放東籬。",
            "香清不減登山日，色好偏過泛酒時。",
            "餐落英真成浪語，存荒徑豈是虛辭。",
            "生來寧耐風霜挫，晚節騰芳滿世知。"
        ],
        "title": "重陽已過半月菊花方開  其一",
        "id": "b574ab0e-6f27-4a25-8a51-34ceef37a742"
    },
    {
        "author": "楊公遠",
        "paragraphs": [
            "西風轉北又旬餘，才見黄花粲短籬。",
            "底事不開重九日，何心却趁小春時。",
            "芳傳栗里陶潛逕，香入離騷屈子辭。",
            "不肯趨時真隠逸，豈教塵世俗人知。"
        ],
        "title": "重陽已過半月菊花方開  其二",
        "id": "90dc8ca9-7a0a-4cf4-aec4-ab4075b520ca"
    },
    {
        "author": "楊公遠",
        "paragraphs": [
            "三聘玄纁莫可辭，此行爲滿故人思。",
            "一宵共榻論心事，却被司天太史知。"
        ],
        "title": "子陵",
        "id": "7a84dde8-6674-4363-bb32-c5aaeaec05a6"
    },
    {
        "author": "楊公遠",
        "paragraphs": [
            "湖上吟翁道味長，孤墳今已草成荒。",
            "姓名猶寄梅花上，一度開時一度香。"
        ],
        "title": "和靖",
        "id": "f639630c-5d97-4a09-9528-0c4e9e4a0693"
    },
    {
        "author": "楊公遠",
        "paragraphs": [
            "洲上檀欒竹萬竿，此君得所一般般。",
            "根雖易地終無異，操直參天也不難。",
            "冠借皮爲疑斗燦，杖憑枝作覺龍寒。",
            "步虛詞罷幽閒處，好勘黄庭悟寸丹。"
        ],
        "title": "萬竹乃竹洲曾孫也萬竹子常新恩棄儒於乾明入道伯父友梅以詩餞之因次韻",
        "id": "f0f73c6a-d37e-43d8-a678-3623017f535b"
    },
    {
        "author": "楊公遠",
        "paragraphs": [
            "昨携拙稿乞揮斤，安敢顒顒覬賞音。",
            "明月清風聊寓意，孤峰絕岸頗留心。",
            "駑逢伯樂方增重，劍遇張華免陸沈。",
            "肯把靈丹攻鄙俗，珍藏何啻萬黄金。"
        ],
        "title": "昨携拙稿呈康使君郢正以詩促之",
        "id": "93d94746-8cf6-4eb1-a4d2-363481956fa8"
    },
    {
        "author": "楊公遠",
        "paragraphs": [
            "久向人間脫俗緣，了無罣礙度年年。",
            "一塵不惹菩提樹，四大俱空兜率天。",
            "閒爇篆香供鼻觀，靜翻貝葉養心田。",
            "推敲對景清吟處，應是渾無蔬笋篇。"
        ],
        "title": "次文長老",
        "id": "a09067ed-329b-435a-aad8-ece515681490"
    },
    {
        "author": "楊公遠",
        "paragraphs": [
            "家世桃源越幾年，驀携書卷覓安全。",
            "來尋竹所山房處，爲結梅花紙帳緣。",
            "白鶴詞歌明月下，黄庭經勘晚風前。",
            "他時九轉功成後，穩駕真人蓮葉船。"
        ],
        "title": "次乾明觀汪新恩",
        "id": "d9db678f-47a8-4f29-bab4-e863aa3551da"
    },
    {
        "author": "楊公遠",
        "paragraphs": [
            "青銅頻啟看，瘦劣沈東陽。",
            "鬢染秋霜色，身期晚節香。",
            "閒情耽水石，幽夢遶池塘。",
            "何似伊川脈，淵源道味長。"
        ],
        "title": "次程直學對鏡",
        "id": "4886ea62-41ad-4402-bf48-767bfb1835bf"
    },
    {
        "author": "楊公遠",
        "paragraphs": [
            "石眼泉流乳，盈池永不乾。",
            "空明涵玉潤，湛徹带雲寒。",
            "月浸知無異，鷗來認却難。",
            "何郎今在否，好向此凭闌。"
        ],
        "title": "白水池次俞山長韻",
        "id": "fa488f91-5c58-4b15-bc55-9f9938ac4616"
    },
    {
        "author": "楊公遠",
        "paragraphs": [
            "東籬粲處正秋高，氣骨清寒等孟郊。",
            "試問羣芳誰是侶，梅花差可作平交。"
        ],
        "title": "次宋省齋菊花五絕  其一",
        "id": "bac20eeb-e682-4229-a78b-253aefb7df61"
    },
    {
        "author": "楊公遠",
        "paragraphs": [
            "凡卉徒妖迥不同，輸渠籬下自叢叢。",
            "趨時未肯隠君子，畢竟依然带晉風。"
        ],
        "title": "次宋省齋菊花五絕  其二",
        "id": "19f001bf-f33e-435c-b882-8ba15d2ac45e"
    },
    {
        "author": "楊公遠",
        "paragraphs": [
            "細嚼芳英清肺腑，離騷一語傳千古。",
            "靈均去後誰知心，幸有柴桑人作主。"
        ],
        "title": "次宋省齋菊花五絕  其三",
        "id": "0fa2c6d4-6764-40e9-9323-4be7d739c85f"
    },
    {
        "author": "楊公遠",
        "paragraphs": [
            "千花萬卉已俱亡，獨占秋光點點黄。",
            "露冷霜濃難著脚，甘心寧耐此荒凉。"
        ],
        "title": "次宋省齋菊花五絕  其四",
        "id": "8aebd5e4-e05f-4cea-a99d-c6307863c73d"
    },
    {
        "author": "楊公遠",
        "paragraphs": [
            "萬木歸根葉漸空，淡煙斜照有無中。",
            "客懷對此無情思，頼有知心老菊叢。"
        ],
        "title": "次宋省齋菊花五絕  其五",
        "id": "39a2bfc3-d644-4875-80f9-7565fd2c19e2"
    },
    {
        "author": "楊公遠",
        "paragraphs": [
            "每思分袂歲寒天，又見荷錢貼水圓。",
            "月落梁間清夜後，雲生江上晚風前。",
            "題詩繭紙無由達，結夢花屏又復還。",
            "會晤未龜空悵恨，何時握手共歡然。"
        ],
        "title": "省齋寄詩用韻走筆以謝  其一",
        "id": "899f5ef4-f0d2-4ee8-a2a8-00928e4993a7"
    },
    {
        "author": "楊公遠",
        "paragraphs": [
            "竟日昏昏醉夢中，俄驚綠暗石榴紅。",
            "兩三箇月書全杳，四五篇詩信忽通。",
            "身世愧無鴻鵠志，交情歎作馬牛風。",
            "如今暫效相如計，較著無聲迥不同。"
        ],
        "title": "省齋寄詩用韻走筆以謝  其二",
        "id": "73a75a37-de1a-479c-b821-d57ec781e50c"
    },
    {
        "author": "楊公遠",
        "paragraphs": [
            "話別匆匆二月天，回眸兩見月虧圓。",
            "數聲乾鵲纔聞後，一幅鸞牋忽墮前。",
            "風雨對牀何日遂，鴈魚傳信幾時還。",
            "每逢騷客論心處，說著山中意悄然。"
        ],
        "title": "黄山中用省齋韻見寄次韻謝  其一",
        "id": "1a6b941d-2b75-440b-808f-a5f8afd1fec7"
    },
    {
        "author": "楊公遠",
        "paragraphs": [
            "幽窗兀兀坐愁中，忽拜山中小篆紅。",
            "心事盡從詩裏見，交情全在帖間通。",
            "從容笑語知何日，老草賡酬寄便風。",
            "多謝綈袍尤戀戀，箇般襟度有誰同。"
        ],
        "title": "黄山中用省齋韻見寄次韻謝  其二",
        "id": "02d96a7c-5ff1-42dd-b8a5-467031cd3fa1"
    },
    {
        "author": "楊公遠",
        "paragraphs": [
            "幾幅生綃掃麝煤，枯梢黏蘚石封苔。",
            "布成野水雲山去，博得金章玉句來。",
            "眉白自慚非我有，眼青多藉爲儂開。",
            "一經題品多增價，古錦光芒亦壯哉。"
        ],
        "title": "康使君惠詩借韻謝",
        "id": "8dcabbc9-27a2-47c0-be4c-bf90af913ba0"
    },
    {
        "author": "楊公遠",
        "paragraphs": [
            "門前何用白衣來，旋買官醪亦可杯。",
            "笑問黄花前日事，未生陶令爲誰開。"
        ],
        "title": "次劉曉窗九日韻  其一",
        "id": "6540841c-9767-43bd-adf2-2de8e723e9ef"
    },
    {
        "author": "楊公遠",
        "paragraphs": [
            "自憐萍梗老羈孤，暫寓僧寮不用租。",
            "九日有錢還可醉，不然萸菊酒俱無。"
        ],
        "title": "次劉曉窗九日韻  其二",
        "id": "83eff944-4049-431f-98d5-feee2efadc4b"
    },
    {
        "author": "楊公遠",
        "paragraphs": [
            "秋菊何嘗委片英，都緣氣韻稟清寧。",
            "欲將此意靈均道，只恐靈均喚不醒。"
        ],
        "title": "次劉曉窗九日韻  其三",
        "id": "ae61cfc8-01b3-4554-9cd8-e1759914f267"
    },
    {
        "author": "楊公遠",
        "paragraphs": [
            "西風摇落鴈南飛，黄葉深深擁竹扉。",
            "佳節只消拚酩酊，牛山何事淚沾衣。"
        ],
        "title": "次劉曉窗九日韻  其四",
        "id": "451e7780-62c1-462f-ab18-c7afec9b8375"
    },
    {
        "author": "楊公遠",
        "paragraphs": [
            "籬下寒花色自妍，折來泛酒更新鮮。",
            "化工底事寧多巧，鑄出黄金滿地錢。"
        ],
        "title": "次劉曉窗九日韻  其五",
        "id": "10915139-3eb3-49ee-bc2d-935cb4cf580c"
    },
    {
        "author": "楊公遠",
        "paragraphs": [
            "佩萸囊菊陟崔嵬，世俗想傳有自來。",
            "顧我此身强健在，不消囊佩亦無災。"
        ],
        "title": "次劉曉窗九日韻  其六",
        "id": "02b2df26-9803-4665-bd26-2b47daba43e5"
    },
    {
        "author": "楊公遠",
        "paragraphs": [
            "菊花偏作道家粧，開遍重巖與斷岡。",
            "醉後折來簪短鬢，老夫翻學少年狂。"
        ],
        "title": "次劉曉窗九日韻  其七",
        "id": "3e893628-1246-449c-acd6-3defacaf0198"
    },
    {
        "author": "楊公遠",
        "paragraphs": [
            "黄花堆積若錢流，粧點詩家富貴秋。",
            "元亮不將渠貰酒，空留遺恨尚悠悠。"
        ],
        "title": "次劉曉窗九日韻  其八",
        "id": "e92b15b3-bd1c-419f-9497-c25815baa2c7"
    },
    {
        "author": "楊公遠",
        "paragraphs": [
            "人皆九日醉流霞，君汲山泉自煮茶。",
            "可是詩成無點俗，祇應吟筆燦生花。"
        ],
        "title": "次劉曉窗九日韻  其九",
        "id": "6686c13e-f0b9-47aa-87df-f68b8a87b387"
    },
    {
        "author": "楊公遠",
        "paragraphs": [
            "藕花呈素質，兔魄散清光。",
            "我試平章看，嫦娥伴六郎。"
        ],
        "title": "月下看白蓮  其一",
        "id": "abb2b7d7-a028-42d3-931a-e0e224c94bcd"
    },
    {
        "author": "楊公遠",
        "paragraphs": [
            "別岸花孤裊，冰姿带月痕。",
            "波沈花月影，疑是謫仙魂。"
        ],
        "title": "月下看白蓮  其二",
        "id": "f8424b5a-4f46-4d66-b1c3-c060d4e79271"
    },
    {
        "author": "楊公遠",
        "paragraphs": [
            "十里荷花带月看，花和月色一般般。",
            "祇應舞徹霓裳曲，宮女三千下廣寒。"
        ],
        "title": "月下看白蓮",
        "id": "37fbe19b-968a-4b3f-b8b5-dab10c140bdb"
    },
    {
        "author": "楊公遠",
        "paragraphs": [
            "倦走南州與北州，竹籬茅舍足清幽。",
            "但教有酒名從事，何必爲官見督郵。",
            "謝友寄詩通間闊，拂箋泚筆細賡酬。",
            "雖然可寫胸中意，難寫胸中半點愁。"
        ],
        "title": "酬黄仲宣見寄",
        "id": "f9965b7b-1856-4980-9969-ee058f481655"
    },
    {
        "author": "楊公遠",
        "paragraphs": [
            "檢起牀頭歷又新，吁嗟老境漸侵尋。",
            "十朝春恰九朝雨，一日晴還半日陰。",
            "滴碎空階聲已厭，寒欺薄酒力難禁。",
            "絕憐窗外蒼苔地，積得殘梅寸許深。"
        ],
        "title": "立春旬日雨作不止",
        "id": "d867c42d-c227-4def-95c6-eeb21a4ed54b"
    },
    {
        "author": "楊公遠",
        "paragraphs": [
            "瘦筇支我上山頭，拂石盤桓看瀑流。",
            "莫訝喧豗何太急，要歸江海濟行舟。"
        ],
        "title": "回嶺觀瀑",
        "id": "e548156f-463b-40c5-b6d9-5b33ae9a7c0a"
    },
    {
        "author": "楊公遠",
        "paragraphs": [
            "轉眼纔餘五日春，東奔西走廢光陰。",
            "一泓硯裏謀生意，幾句詩中寫客心。",
            "貫斗衝牛雷煥劍，高山流水伯牙琴。",
            "莫將未遇添惆悵，自有名公爲賞音。"
        ],
        "title": "悶書  其一",
        "id": "9320f6f2-4622-4771-a2a2-76ce2bace52d"
    },
    {
        "author": "楊公遠",
        "paragraphs": [
            "客裏因循斷送春，况逢天氣半晴陰。",
            "生來百事少如意，老去千般都上心。",
            "長鋏空彈馮氏劍，良材還斲蔡翁琴。",
            "愁懷正此無分付，多謝黄鸝送好音。"
        ],
        "title": "悶書  其二",
        "id": "f16a9fdc-60e3-41c3-9ad5-411969efa075"
    },
    {
        "author": "楊公遠",
        "paragraphs": [
            "梯級層層步頗艱，嶺頭清吹逼人寒。",
            "四邊絕壁詩懷壯，一片蒼空眼界寬。",
            "何處山坳吞落照，長年石罅噴鳴湍。",
            "支筇對景盤桓久，領略留將作畫看。"
        ],
        "title": "回嶺",
        "id": "7073d40d-b347-4698-b067-64a84ab2cedc"
    },
    {
        "author": "楊公遠",
        "paragraphs": [
            "書卷携來寓紫虛，憑高凝眺更無餘。",
            "五山結邑龍盤踞，一水依城带卷舒。",
            "旦暮鼓鐘喧梵宇，高低樓閣壯神居。",
            "年時除却酬香者，闤闠行人往復疎。"
        ],
        "title": "寓婺源紫虛觀",
        "id": "9d818329-bc39-4a17-8e8d-b8024b995abd"
    },
    {
        "author": "楊公遠",
        "paragraphs": [
            "山束溪流窄逕迂，眼前景物入詩無。",
            "田中蝌蚪古文字，柳下舂鉏新畫圖。",
            "巨室儲茶供客販，小旗誇酒誘人沽。",
            "行行不記幾多里，回首林端日又晡。"
        ],
        "title": "回溪道中",
        "id": "04f727ae-89ac-4ae4-96bf-56f1120f29ee"
    },
    {
        "author": "楊公遠",
        "paragraphs": [
            "半日脩途適到陳，因思尼父倍傷神。",
            "行囊抖擻幸餘半，旅館蕭條苦乏薪。",
            "喚僕買杯蘇脚倦，拂塵題句效眉顰。",
            "孤村落日黄昏後，一覺明朝又問津。"
        ],
        "title": "到陳村",
        "id": "666f591d-5543-41f6-80e8-fbd2ee597176"
    },
    {
        "author": "楊公遠",
        "paragraphs": [
            "抱膝孤吟欠範模，願隨雞犬藉丹爐。",
            "儻能化得塵凡骨，差勝無聲水墨圖。"
        ],
        "title": "次韻酬孫艮齋  其一",
        "id": "6de73d95-7307-4031-8656-fda342a32d94"
    },
    {
        "author": "楊公遠",
        "paragraphs": [
            "風竹蕭蕭密掩門，苔封支徑曲通村。",
            "野人自有家林趣，那得榮華入夢魂。"
        ],
        "title": "次韻酬孫艮齋  其二",
        "id": "400efba4-590e-4400-aa86-cef3339f6c23"
    },
    {
        "author": "楊公遠",
        "paragraphs": [
            "想倚危樓十二闌，詩成可是過方干。",
            "好風吹墮寒窗底，勝得仙翁九轉丹。"
        ],
        "title": "次韻酬孫艮齋  其三",
        "id": "d2a7e23d-1138-42b9-9ceb-8ad09219d142"
    },
    {
        "author": "楊公遠",
        "paragraphs": [
            "白帝交承下令時，蒲葵絺葛豎降旗。",
            "書親燈火兒曹喜，鴈過沙場士卒悲。",
            "夜月一簾雖舊識，西風半榻是新知。",
            "從今景物皆清致，多辦吟箋剩賦詩。"
        ],
        "title": "次韻立秋",
        "id": "772b3660-1290-43be-9192-ddb540d75046"
    },
    {
        "author": "楊公遠",
        "paragraphs": [
            "久出嘗思賦式微，半生心事少人知。",
            "登高且泛寒花酒，扶老須憑勁竹枝。",
            "樵逕緩躋山詰曲，羈懷難琢句新奇。",
            "絕憐萬里澄秋霽，辜負潘郎風雨詩。"
        ],
        "title": "九日登高次宋省齋韻",
        "id": "083fd9f6-0943-447f-b26f-76247fb9c7bc"
    },
    {
        "author": "楊公遠",
        "paragraphs": [
            "栗里幽深自結廬，東籬採菊足清娛。",
            "偶然觸目南山好，相對沈吟一語無。"
        ],
        "title": "見山真意",
        "id": "78547b0c-19c8-47a4-9b2b-399b8893f042"
    },
    {
        "author": "楊公遠",
        "paragraphs": [
            "黄粱已熟夢初醒，束擔匆匆促去程。",
            "手挈杖端和袖裹，氣呵髭上覺冰生。",
            "山銜斗柄兩三點，犬吠籬根四五聲。",
            "何處梅花開較早，清香暗度動詩情。"
        ],
        "title": "早行",
        "id": "d079165c-c8ee-4d52-bd87-ff7ca5485e87"
    },
    {
        "author": "楊公遠",
        "paragraphs": [
            "寒花璨璨遶東籬，露洗霜欺未肯萎。",
            "褪却清香誰領略，北風吹上小梅枝。"
        ],
        "title": "菊梅交承",
        "id": "26049f29-cef6-4e0f-b0aa-71334e71b424"
    },
    {
        "author": "楊公遠",
        "paragraphs": [
            "門外霜風獵獵聲，擁爐坐對一燈明。",
            "閒思浮世古今事，倦聽荒城長短更。",
            "滿榻詩書終有味，半生名利竟無成。",
            "從人笑我衣冠別，雖不趨時却自清。"
        ],
        "title": "夜坐  其一",
        "id": "52fbcea8-477c-4d02-b010-35d0944502c4"
    },
    {
        "author": "楊公遠",
        "paragraphs": [
            "相伴青燈坐矮窗，老來計拙負年光。",
            "畫灰有句羞才短，就枕無眠畏夜長。",
            "世路難躋緣峻嶮，人情易見爲炎凉。",
            "知心却藉風和月，時度梅花一線香。"
        ],
        "title": "夜坐  其二",
        "id": "b5740ff0-94c8-4e22-833b-9dc9548e7268"
    },
    {
        "author": "楊公遠",
        "paragraphs": [
            "聽徹茶烹蚓竅聲，挑燈開卷眼能明。",
            "□□□□□□□，過了殘冬歲又更。",
            "世事間關人易老，容懷蕭索寐難成。",
            "推窗且對梅花月，便覺塵襟一晌清。"
        ],
        "title": "再韻  其一",
        "id": "a2656946-09d5-47ef-b758-ff0c5f6bc858"
    },
    {
        "author": "楊公遠",
        "paragraphs": [
            "榾柮爐紅密掩窗，傷嗟勞役度時光。",
            "朝三雖怒暮還四，鳬短難添鶴自長。",
            "老憶少年成感慨，吟殘永夜越凄凉。",
            "教兒檢點銅匜看，報道猶存一縷香。"
        ],
        "title": "再韻  其二",
        "id": "496cc961-87a7-4923-9866-a1141ffcb124"
    },
    {
        "author": "楊公遠",
        "paragraphs": [
            "生朝自頌豈非呆，吟得詩成亦快哉。",
            "六十平頭慳兩歲，百千往事付三杯。",
            "在家清苦僧留髮，立世支離櫟不材。",
            "却是與梅緣分厚，年年此日向儂開。"
        ],
        "title": "生朝  其一",
        "id": "c9ef692c-6be3-4d3f-ba65-37d752143330"
    },
    {
        "author": "楊公遠",
        "paragraphs": [
            "七年客裏度初生，詩骨依然只鶴形。",
            "梅亦清臞鬚却白，吾將潦倒鬢還青。",
            "愧無德可書銀管，幸有酒堪儲玉缾。",
            "一點靈臺塵不滓，何消修鍊勘黄庭。"
        ],
        "title": "生朝  其二",
        "id": "c474b6a2-08d9-49d9-ba4c-b1e6366afbca"
    },
    {
        "author": "楊公遠",
        "paragraphs": [
            "歲序從教自改更，老天有意活蒼生。",
            "一冬晴暖雨全少，三日陰寒雪不成。",
            "謾擁地爐然榾柮，每憂時事驗欃槍。",
            "庭前問訊枯梅樹，怕有南枝綻玉英。"
        ],
        "title": "冬晴",
        "id": "7b6b4a74-61fe-4df8-837d-9af171ff4161"
    },
    {
        "author": "楊公遠",
        "paragraphs": [
            "老來寵辱兩無聞，纔見梅花喜十分。",
            "冰雪相看雖屬我，乾坤獨步却輸君。",
            "受知和靖黄昏月，入夢昌齡落寞雲。",
            "從此暗香來不斷，何消更把水沈焚。"
        ],
        "title": "觀梅",
        "id": "c55799dc-3da5-4339-b966-47bc3bf4a8ab"
    },
    {
        "author": "楊公遠",
        "paragraphs": [
            "竹杖芒鞋作興來，來時準擬有花開。",
            "誰知老樹荒烟裏，地冷孤根暖未回。"
        ],
        "title": "探梅",
        "id": "7cbc3be6-c3de-4de5-81b1-aaa263190862"
    },
    {
        "author": "楊公遠",
        "paragraphs": [
            "荒寒茅屋是誰家，獨木橋橫小逕斜。",
            "却是無人行到處，春風先已到梅花。"
        ],
        "title": "訪梅",
        "id": "bbc06b4c-9374-4f7b-a226-cead851b8e94"
    },
    {
        "author": "楊公遠",
        "paragraphs": [
            "方愧無由洗俗塵，喜逢竹外一枝春。",
            "看來未敢輕攀折，待侑詩篇贈故人。"
        ],
        "title": "寄梅",
        "id": "ae8e1313-fccc-41c1-919a-e2f0a28b9cd1"
    },
    {
        "author": "楊公遠",
        "paragraphs": [
            "雪月雲煙件件宜，騷人墨客費尋思。",
            "怕渠因得逋仙句，不要人言半字詩。"
        ],
        "title": "賦梅",
        "id": "8b37a647-003c-4761-b08d-8ee2e57e1cca"
    },
    {
        "author": "楊公遠",
        "paragraphs": [
            "東閣觀梅效少陵，巡簷索笑面生春。",
            "試將心事從渠道，恰又無言領略人。"
        ],
        "title": "觀梅",
        "id": "53d81fea-e404-4197-bacb-344ab4de61d1"
    },
    {
        "author": "楊公遠",
        "paragraphs": [
            "折時須揀带苔枝，兩蘂三花儘自奇。",
            "簪向銀缾全俗了，古銅缾浸恰相宜。"
        ],
        "title": "折梅",
        "id": "cf7e28de-2b36-4d78-99e6-288c86481adf"
    },
    {
        "author": "楊公遠",
        "paragraphs": [
            "爲渠模寫未爲難，只要稀疎不要繁。",
            "雪月風煙俱屬我，一時收拾付毫端。"
        ],
        "title": "寫梅",
        "id": "ab891e61-9006-40f6-a667-f91faad28cc3"
    },
    {
        "author": "楊公遠",
        "paragraphs": [
            "特立孤高耐歲寒，渥丹顔貌带儒酸。",
            "荆公詩句休拈出，北地人今已熟看。"
        ],
        "title": "紅梅",
        "id": "b44badaa-b149-41c3-abe7-b65f3267a9e5"
    },
    {
        "author": "楊公遠",
        "paragraphs": [
            "千葉梅開一樣清，向人含笑似多情。",
            "化工只麽寧多巧，碎剪瓊瑶細簇成。"
        ],
        "title": "千葉梅",
        "id": "9c319694-8185-4c5d-990c-79045a5f7116"
    },
    {
        "author": "楊公遠",
        "paragraphs": [
            "凍合頑雲四幕垂，須臾六出攪空飛。",
            "梅花自稟清臞相，底事添渠十倍肥。"
        ],
        "title": "雪梅",
        "id": "bc39511e-99dc-49c9-b0d9-3072c7b3cac0"
    },
    {
        "author": "楊公遠",
        "paragraphs": [
            "梢如鹿角月如眉，月到梢頭分外宜。",
            "梅得月來無限好，月和梅看越清奇。"
        ],
        "title": "月梅",
        "id": "656316a7-9200-49f7-99e8-66e8ac9a0abf"
    },
    {
        "author": "楊公遠",
        "paragraphs": [
            "玉妃謫墮作梅花，不與羣芳定等差。",
            "莫是清高嫌俗眼，故張翠幕淡籠遮。"
        ],
        "title": "烟梅",
        "id": "cc5748dd-1a0c-4920-bb7e-7da14c3e2ed9"
    },
    {
        "author": "楊公遠",
        "paragraphs": [
            "梅到更闌自主張，依然不住散清香。",
            "橫陳青女無端甚，也要教渠學粉妝。"
        ],
        "title": "霜梅",
        "id": "4725e5d2-50d1-415d-813a-8736d997acc2"
    },
    {
        "author": "楊公遠",
        "paragraphs": [
            "絕憐花带雪璘瓏，彷彿惟存蠟蔕紅。",
            "一夜清寒風結凍，分明身在水晶宮。"
        ],
        "title": "冰梅",
        "id": "a480cd9a-4153-41b7-a614-6f87972689ba"
    },
    {
        "author": "楊公遠",
        "paragraphs": [
            "梢橫鶴膝小池東，幾點疎花冷淡中。",
            "自是曉妝勻未了，故擡粉面對青銅。"
        ],
        "title": "照水梅",
        "id": "e7f21192-4325-4b87-adc0-7bf2f78d1b33"
    },
    {
        "author": "楊公遠",
        "paragraphs": [
            "柴門相對月華新，月上梅梢絕點塵。",
            "却是嫦娥工性巧，不須泓穎畫全身。"
        ],
        "title": "梅影",
        "id": "3a9b5912-5e72-448a-94ab-72255b032a9e"
    },
    {
        "author": "楊公遠",
        "paragraphs": [
            "籬下叢叢菊老時，清香飛上向南枝。",
            "化工未必無私意，試問春風知不知。"
        ],
        "title": "早梅",
        "id": "e47244c7-3a83-4278-8505-53df974b3fe6"
    },
    {
        "author": "楊公遠",
        "paragraphs": [
            "盡道孤根逗暖回，緣何春至未肧胎。",
            "東皇想是憐孤獨，留與羣芳作伴開。"
        ],
        "title": "遲梅",
        "id": "63f34776-9083-4585-9f11-307864317493"
    },
    {
        "author": "楊公遠",
        "paragraphs": [
            "可惜梢頭爛漫芳，無心要趁壽陽妝。",
            "寧教片片隨風去，點在苔痕骨也香。"
        ],
        "title": "殘梅",
        "id": "7ec1cd6f-eef0-4862-bd2f-6c14a460c436"
    },
    {
        "author": "楊公遠",
        "paragraphs": [
            "纍纍青子綴枝丫，一味含酸軟齒牙。",
            "不獨曹軍資止渴，也曾調鼎佐商家。"
        ],
        "title": "梅實",
        "id": "8dc4236e-9044-4d54-bb40-d51d15cac88c"
    },
    {
        "author": "楊公遠",
        "paragraphs": [
            "六出霏霏餞歲華，終宵撩亂撲窗紗。",
            "未言造化工夫巧，且看乾坤景象奢。",
            "□□□□□□□，□□□□□□花。",
            "明朝正旦常年別，瓊戶瑶階一樣誇。"
        ],
        "title": "十二月二十九夜大雪  其一",
        "id": "703be6f3-fde0-4f00-b729-9eaf1761784c"
    },
    {
        "author": "楊公遠",
        "paragraphs": [
            "歲已云除四日春，正嗟無雪慰農心。",
            "重衾夜覺十分冷，平地朝看一尺深。",
            "剡曲舟雖無月載，灞橋景更有誰吟。",
            "今宵拚飲椒花酒，醉後烹茶自賞音。"
        ],
        "title": "十二月二十九夜大雪  其二",
        "id": "6ac48dc0-b7c3-4483-8045-85b5048c17fc"
    },
    {
        "author": "楊公遠",
        "paragraphs": [
            "天教滕六下良宵，恰值人間正頌椒。",
            "萬屋高低皆玉潔，四山遠邇絕塵囂。",
            "蒼髯鐵面亦華髮，直節虛心也折腰。",
            "可惜梅花無覓處，祇應低亞小溪橋。"
        ],
        "title": "十二月二十九夜大雪  其三",
        "id": "5c17bba5-82a4-414b-a237-b6a7d8a957dd"
    },
    {
        "author": "楊公遠",
        "paragraphs": [
            "達人謀事豈躊躇，壽域天開不費鉏。",
            "結得庵成無點俗，栽梅蒔竹當幽居。"
        ],
        "title": "友梅吳編校壽宮之側築庵曰全歸有詩十詠敬次之  其一",
        "id": "b99481cf-8acc-45b5-bc9b-16bb812c4638"
    },
    {
        "author": "楊公遠",
        "paragraphs": [
            "蓋世功名水一杯，君曾勘破箇中來。",
            "平生不問凡紅紫，莫逆交情只是梅。"
        ],
        "title": "友梅吳編校壽宮之側築庵曰全歸有詩十詠敬次之  其二",
        "id": "92cd6ce6-1f64-4851-aeff-e44bacdd88be"
    },
    {
        "author": "楊公遠",
        "paragraphs": [
            "壽宅雖然已預營，手栽松柏待亭亭。",
            "童顔鶴髮身强健，長對商山萬古青。"
        ],
        "title": "友梅吳編校壽宮之側築庵曰全歸有詩十詠敬次之  其三",
        "id": "d13cc87a-e8b9-49de-843a-b89ec272c207"
    },
    {
        "author": "楊公遠",
        "paragraphs": [
            "休論馬鬣卧牛形，後擁前堆要有情。",
            "自是主人心地好，老天分付不應輕。"
        ],
        "title": "友梅吳編校壽宮之側築庵曰全歸有詩十詠敬次之  其四",
        "id": "c3555758-6392-43d3-a8d6-7d82afeeb0c6"
    },
    {
        "author": "楊公遠",
        "paragraphs": [
            "屋瞰梅間倚竹林，一爐香篆一張琴。",
            "有時月上黄昏後，三弄寒梅夜正深。"
        ],
        "title": "友梅吳編校壽宮之側築庵曰全歸有詩十詠敬次之  其五",
        "id": "f64f3497-0f19-478b-851f-f3e6f85195f9"
    },
    {
        "author": "楊公遠",
        "paragraphs": [
            "梅花本是一難兄，山谷當時錯用情。",
            "畢竟渠家知己在，仙礬贏得浪馳聲。"
        ],
        "title": "友梅吳編校壽宮之側築庵曰全歸有詩十詠敬次之  其六",
        "id": "d567ae52-0c1d-4a84-bdd4-2b17c62f14d2"
    },
    {
        "author": "楊公遠",
        "paragraphs": [
            "游山瓢具竹邊安，石鼎松邊瀹鳳團。",
            "更向梅邊觀鶴舞，好將模作畫圖看。"
        ],
        "title": "友梅吳編校壽宮之側築庵曰全歸有詩十詠敬次之  其七",
        "id": "5c8965f9-73c6-4cb3-9c3e-56033ba7efe7"
    },
    {
        "author": "楊公遠",
        "paragraphs": [
            "庵外山環翠作堆，庵前山秀長臺萊。",
            "主人日日携琴去，直到松梢月上回。"
        ],
        "title": "友梅吳編校壽宮之側築庵曰全歸有詩十詠敬次之  其八",
        "id": "6cae04ff-aa91-422d-89ef-eefc35ab80bc"
    },
    {
        "author": "楊公遠",
        "paragraphs": [
            "顔貌元非借酒紅，那堪和氣更春風。",
            "梅邊索笑閒吟處，句法清圓字字工。"
        ],
        "title": "友梅吳編校壽宮之側築庵曰全歸有詩十詠敬次之  其九",
        "id": "4730971c-9374-4a62-bedb-59035321f1ae"
    },
    {
        "author": "楊公遠",
        "paragraphs": [
            "竹滿長洲蔬滿畦，四時豐富足豚雞。",
            "况君賸有羊腔祿，笑我猶餘幾甕虀。"
        ],
        "title": "友梅吳編校壽宮之側築庵曰全歸有詩十詠敬次之  其一○",
        "id": "85be387b-04cf-4d82-820c-6ff156a30da9"
    },
    {
        "author": "楊公遠",
        "paragraphs": [
            "韶光又是二分過，日月如梭可奈何。",
            "對景詩成新意少，持杯量減舊時多。",
            "禁烟修禊偶同日，落絮飛花逐逝波。",
            "祇恐陰晴天不定，明朝有興亦蹉跎。"
        ],
        "title": "上巳同省齋直軒郊游直軒有詩次韻是日又值寒食節",
        "id": "b0f548a5-fd4b-43ac-b4d1-e0e043fc7f3b"
    },
    {
        "author": "楊公遠",
        "paragraphs": [
            "小樓炙燭未成眠，好雨知時聽不厭。",
            "風急斜敲窗上紙，簷高微灑楯邊簾。",
            "花應憔悴啼丹臉，麥定惺愡磔翠髯。",
            "添得明朝詩興好，池塘草長水漸漸。"
        ],
        "title": "春夜聽雨",
        "id": "3a0335b0-2843-4e2b-a2ae-610c9466af54"
    },
    {
        "author": "楊公遠",
        "paragraphs": [
            "翩翩旌旆下吾邦，六邑喧傳姓字香。",
            "不著一塵秋夜月，謹施三尺曉天霜。",
            "平反獄訟縲囚喜，勸課農桑惰叟忙。",
            "昨拜荆州天與幸，敢趨行幕獻詩章。"
        ],
        "title": "見王書史係按察司所委平反勸課",
        "id": "3be2e6e6-5396-4dc2-b11a-af764de1a971"
    },
    {
        "author": "楊公遠",
        "paragraphs": [
            "褰帷暫駐小山邦，正值芳春百卉香。",
            "洞徹胸襟欺雪月，英豪名譽冷風霜。",
            "評分曲直奸人畏，詩費賡酬竟日忙。",
            "寒士無聲增重處，珠璣璀璨賜平章。"
        ],
        "title": "再用韻奉酬",
        "id": "746223f4-060a-4e71-b079-1c03ce2b4915"
    },
    {
        "author": "楊公遠",
        "paragraphs": [
            "山水新安斗大邦，也煩臨按馬蹄香。",
            "扶持秀士蛟逢雨，糾察貪夫草遇霜。",
            "對景詩成吟思好，劭農心切去裝忙。",
            "自慚野叟何爲者，白雪陽春拜兩章。"
        ],
        "title": "三用韻奉酬",
        "id": "50015946-d29e-49ed-9a7a-54b14c3082ca"
    },
    {
        "author": "楊公遠",
        "paragraphs": [
            "文獻中州仰大邦，姓名由此带天香。",
            "襟懷月照江湖水，談笑風生齒頰霜。",
            "天理每從閒處見，詩篇常向靜中忙。",
            "明朝小隊郊坰去，儻有新吟寄一章。"
        ],
        "title": "四用韻奉酬",
        "id": "ce43d43b-5ffa-4455-8fc2-f66c04b76972"
    },
    {
        "author": "楊公遠",
        "paragraphs": [
            "揚鞭迤邐歷鄉邦，留得清名處處香。",
            "六邑春風濃似酒，一輪秋月冷於霜。",
            "蘇回民瘼宦情好，聽徹鵑聲歸興忙。",
            "滿路溪山無限好，祇應裁剪入詞章。"
        ],
        "title": "五用韻奉酬見寄  其一",
        "id": "d7e53897-1227-4c57-9fb2-7c65101bebb0"
    },
    {
        "author": "楊公遠",
        "paragraphs": [
            "潦倒無成困一邦，江湖姓字可曾香。",
            "興來且泛三杯酒，老去從添兩鬢霜。",
            "畫思詩情雖我有，名韁利鎖任渠忙。",
            "寒窗兀坐渾無事，閒閲離騷誦九章。"
        ],
        "title": "五用韻奉酬見寄  其二",
        "id": "b7114e49-a1e7-4210-82a2-917fcce84182"
    },
    {
        "author": "楊公遠",
        "paragraphs": [
            "憶昔輕舟衣錦還，青紅旗幟滿江邊。",
            "正逢時節梅將潦，又見池塘柳欲綿。",
            "千古棠陰思召伯，一封芝詔下堯天。",
            "行看大展經綸手，霖雨蒼生四海傳。"
        ],
        "title": "寄陸同府",
        "id": "322aea57-9615-424f-a7a4-86ac1b07dcc6"
    },
    {
        "author": "楊公遠",
        "paragraphs": [
            "從容依綠泛蓮紅，吾郡生民有幸逢。",
            "政事分明天外月，風標翹楚雪中松。",
            "携琴領鶴宦情好，橫笛倚樓詩興濃。",
            "騰茂蜚英聞帝里，行看寵錫祿千鍾。"
        ],
        "title": "呈趙提領",
        "id": "e060fa06-705e-44f4-9a3d-34954e13ef35"
    },
    {
        "author": "楊公遠",
        "paragraphs": [
            "雕鞍駿馬驟如飛，正是春風柳絮時。",
            "夾道居民爭看處，青紅小隊曳旌旗。"
        ],
        "title": "迓王書史六邑勸課回四絕  其一",
        "id": "ed78d3c8-213f-4f26-95aa-23174a0dbaa8"
    },
    {
        "author": "楊公遠",
        "paragraphs": [
            "一犁雨足快耕農，可卜今年歲事豐。",
            "喜見四郊生意好，秧針刺水麥梳風。"
        ],
        "title": "迓王書史六邑勸課回四絕  其二",
        "id": "ce8265e8-a075-4dc0-99d9-d359376735ef"
    },
    {
        "author": "楊公遠",
        "paragraphs": [
            "杜鵑聲裏莫春天，桑柘村村綠似烟。",
            "分繭稱絲將有日，吳蠶今已起三眠。"
        ],
        "title": "迓王書史六邑勸課回四絕  其三",
        "id": "34d96f6e-419a-41d5-bf8e-9a427ba7e24c"
    },
    {
        "author": "楊公遠",
        "paragraphs": [
            "匆匆出郭又經旬，和氣薰蒸處處春。",
            "料得錦囊詩拍塞，寄來曾拜一篇新。"
        ],
        "title": "迓王書史六邑勸課回四絕  其四",
        "id": "d0c8cd43-538b-4f58-b41d-80223b1fb4a0"
    },
    {
        "author": "楊公遠",
        "paragraphs": [
            "穿簾燕子作雙飛，恰是春光欲老時。",
            "公退祇應無箇事，山泉石鼎煮鎗旗。"
        ],
        "title": "再韻奉酬  其一",
        "id": "4db47054-8814-4b3c-903a-7bd47355b967"
    },
    {
        "author": "楊公遠",
        "paragraphs": [
            "夫耕婦餉念斯農，蠶麥將登慶小豐。",
            "不是今年天意好，皆由教雨與仁風。"
        ],
        "title": "再韻奉酬  其二",
        "id": "a565ac64-61ca-4e38-9254-69f3c2591a82"
    },
    {
        "author": "楊公遠",
        "paragraphs": [
            "楊花一任雪漫天，清坐鈎簾對篆烟。",
            "應是日長詩酒罷，困來閒向北窗眠。"
        ],
        "title": "再韻奉酬  其三",
        "id": "aba1e329-4a24-4170-bc62-d6d32374e5ff"
    },
    {
        "author": "楊公遠",
        "paragraphs": [
            "自愧浮生又六旬，苦無情况度殘春。",
            "謾吟俚句塵清聽，多謝賡酬字字新。"
        ],
        "title": "再韻奉酬  其四",
        "id": "eb82e81e-ce33-4d38-959d-c5333613bd44"
    },
    {
        "author": "楊公遠",
        "paragraphs": [
            "龍蛇滿紙勢如飛，浄几明窗得句時。",
            "一陣好風吹過我，吟餘束手豎降旗。"
        ],
        "title": "三用韻奉酬  其一",
        "id": "d2f2be19-7dc2-497d-8be0-7d898bffd874"
    },
    {
        "author": "楊公遠",
        "paragraphs": [
            "不是騷人不是農，筆耕墨耒願年豐。",
            "有時啜罷盧仝茗，習習能生兩腋風。"
        ],
        "title": "三用韻奉酬  其二",
        "id": "4e79c4e8-9e6d-4854-bfba-c2b7be571c46"
    },
    {
        "author": "楊公遠",
        "paragraphs": [
            "乍雨微寒養麥天，村村斜日起炊烟。",
            "老夫但愧缾無酒，芳草如茵好醉眠。"
        ],
        "title": "三用韻奉酬  其三",
        "id": "5eb98390-576a-42f9-96bc-c0ac2cf048da"
    },
    {
        "author": "楊公遠",
        "paragraphs": [
            "今日韶光滿九旬，浮生又了一年春。",
            "莫言虛度渾無補，學得先生句法新。"
        ],
        "title": "三用韻奉酬  其四",
        "id": "9f10713e-b3a1-4495-bd2b-def9afbd932f"
    },
    {
        "author": "楊公遠",
        "paragraphs": [
            "攬轡來時柳未烟，榴花又見火初然。",
            "一春人坐冰霜國，四野農歌蠶麥天。",
            "教雨仁風彌歙境，屏山練水入吟編。",
            "明朝馬首東歸去，佇看清名到日邊。"
        ],
        "title": "餞王書史",
        "id": "36338e43-c0f5-421d-8edb-b721a880cd7b"
    },
    {
        "author": "楊公遠",
        "paragraphs": [
            "烏兔雙飛去若梭，又逢天氣正清和。",
            "綠空桑柘蠶成繭，青遍田疇犢卧莎。",
            "好景常供詩料足，浮生每歎客愁多。",
            "家山不是無風月，斗粟區區可奈何。"
        ],
        "title": "初夏旅中  其一",
        "id": "a7b3ac87-0fba-4661-bda2-5daccab04eea"
    },
    {
        "author": "楊公遠",
        "paragraphs": [
            "早起窗前擁弊裘，鬢毛蕭散冷颼颼。",
            "葵榴花發已云夏，竹樹風生却似秋。",
            "驟雨乍晴雙港漲，宿雲初斂四山幽。",
            "客懷頓覺添蕭灑，且放吟情出一頭。"
        ],
        "title": "初夏旅中  其二",
        "id": "ae9f6cb8-74d6-4112-a827-8383fa56b44c"
    },
    {
        "author": "楊公遠",
        "paragraphs": [
            "往來蕭寺幾經年，時向僧窗聽說禪。",
            "一事不成空老去，三椽聊寓幸安眠。",
            "詩篇冰雪無蔬氣，粥飯齏鹽有道緣。",
            "欲卜歸期猶未定，况聞綠樹有啼鵑。"
        ],
        "title": "初夏旅中  其三",
        "id": "8f619882-dafb-4b9b-9c83-215c3ec1b937"
    },
    {
        "author": "楊公遠",
        "paragraphs": [
            "吟髭細撚祇堪傷，幾度徘徊立夕陽。",
            "詩不療饑徒著意，酒能作病莫持觴。",
            "此心軒豁出雲月，浮世間關逆水航。",
            "多謝老天憐我在，長教窮健又何妨。"
        ],
        "title": "初夏旅中  其四",
        "id": "183bc65a-bccc-4378-88c6-173d412d05d1"
    },
    {
        "author": "楊公遠",
        "paragraphs": [
            "每憶吾廬隠者居，天然景物足清娛。",
            "樹林陰翳鶑求友，簾幕深沈燕引雛。",
            "可釣可耕盤谷序，堪詩堪畫輞川圖。",
            "何當歸去北窗卧，能勝羲皇以上無。"
        ],
        "title": "初夏旅中  其五",
        "id": "b551e10b-d35b-4ef5-bcf3-4a886b3942ee"
    },
    {
        "author": "楊公遠",
        "paragraphs": [
            "羞領青奴號，由來節操剛。",
            "有生惟具眼，不妬爲無腸。",
            "戀戀言何寂，娟娟體自凉。",
            "棄捐知素分，那敢望專房。"
        ],
        "title": "竹夫人",
        "id": "8711d28c-6589-43bd-98eb-48724bc5e87d"
    },
    {
        "author": "楊公遠",
        "paragraphs": [
            "報政三年滿，還容借寇麽。",
            "絲綸來帝幄，襦袴藹民歌。",
            "遺愛棠陰茂，留傳錦句多。",
            "蒼生今有待，霖雨早滂沱。"
        ],
        "title": "餞康侯  其一",
        "id": "52b90957-13bc-4699-9dad-c42a7cb79ae6"
    },
    {
        "author": "楊公遠",
        "paragraphs": [
            "古歙何多幸，民叨撫育恩。",
            "清聲冠今古，浩氣滿乾坤。",
            "夜月一船載，秋風三逕存。",
            "莫能攀去轍，戀戀勸金樽。"
        ],
        "title": "餞康侯  其二",
        "id": "b8927c37-9231-41e7-971d-f17778d4becc"
    },
    {
        "author": "楊公遠",
        "paragraphs": [
            "石闌斜護崎嶇逕，村酒頻澆磊磈胸。",
            "好是黄山供望眼，白雲分出兩三峰。"
        ],
        "title": "新安江上次程南仲韻",
        "id": "4a772c89-4e4a-49e8-bb1d-3df947a4395f"
    },
    {
        "author": "楊公遠",
        "paragraphs": [
            "自憐老境漸侵尋，檢點頭顱雪旋深。",
            "無酒澆愁還獨嘯，有時得句但長吟。",
            "一天月色涵秋意，四壁蛩聲惱客心。",
            "好是夜凉清似水，蕭蕭風度古松林。"
        ],
        "title": "次韻凌義山  其一",
        "id": "d000972e-e9dd-48bd-9501-a3362da8cac0"
    },
    {
        "author": "楊公遠",
        "paragraphs": [
            "眼前詩料底消尋，移入蠻牋別淺深。",
            "無斧鑿痕方造妙，超塵俗表始堪吟。",
            "物情體狀須留意，句眼推敲好用心。",
            "試看咏梅千萬首，影香獨數老逋林。"
        ],
        "title": "次韻凌義山  其二",
        "id": "979c3fb7-4819-4342-9c59-6d90d9305342"
    },
    {
        "author": "楊公遠",
        "paragraphs": [
            "兒童探穴戲搜尋，隱跡苔階深復深。",
            "見敵有時能勇鬭，無情終夜只清吟。",
            "喚回枕上羈人夢，惱碎閨中織婦心。",
            "莫向當今機局去，拋梭絡緯已林林。"
        ],
        "title": "促織用前韻",
        "id": "da174e4e-8d8f-45f1-835b-499221c1e55c"
    },
    {
        "author": "楊公遠",
        "paragraphs": [
            "散步招提去，禪房幽更深。",
            "開經醒俗眼，瀹茗洗塵心。",
            "石罅泉長溜，林巔蟬獨吟。",
            "詩成書雪壁，恐或有知音。"
        ],
        "title": "水西行散次韻程南仲",
        "id": "7a8e8117-943b-4163-a1bc-0a01966422b9"
    },
    {
        "author": "楊公遠",
        "paragraphs": [
            "又逢重九日，七載寓僧廬。",
            "送酒人何在，迎風帽自如。",
            "萸肥含味遠，菊瘦著花疎。",
            "祇麽酬佳節，詩成繭紙書。"
        ],
        "title": "次韻黄仲宣九日",
        "id": "6c722c46-e063-46d8-a871-abdaf4e99867"
    },
    {
        "author": "楊公遠",
        "paragraphs": [
            "西風凄緊未成霜，拄杖橫拖訪紫陽。",
            "遶郭溪山千古勝，泛杯萸菊一時香。",
            "鬢邊有雪身還健，筆底無塵句不狂。",
            "佳節直須拚酩酊，渾如仙在白雲鄉。"
        ],
        "title": "九日同王月溪訪紫陽有詩次韻",
        "id": "86922342-1732-4d53-bc23-a95d8aeaed38"
    },
    {
        "author": "楊公遠",
        "paragraphs": [
            "短鬢蕭蕭已半霜，從教憔悴勝東陽。",
            "磨穿老硯畫成趣，撚斷吟髭句不香。",
            "月下行歌閒放逸，酒邊起舞發清狂。",
            "欲過鄭老論心事，可惜相逢各異鄉。"
        ],
        "title": "用前韻酬鄭山長",
        "id": "e97a77d0-3527-4dbf-8931-3cd8e137e644"
    },
    {
        "author": "楊公遠",
        "paragraphs": [
            "連年客裏度星霜，過了重陽又一陽。",
            "籬下正憐叢菊老，風前將領早梅香。",
            "寧同子美吟詩瘦，豈效寬饒肆酒狂。",
            "欲卜歸期猶未定，空勞魂夢遶江鄉。"
        ],
        "title": "用前韻酬項性初",
        "id": "b43abc50-9d4a-422a-8462-dfefdcbacfe5"
    },
    {
        "author": "楊公遠",
        "paragraphs": [
            "詩逢佳節應酬忙，三斗何妨效汝陽。",
            "帽任欹斜雙鬢白，菊無今古數枝黄。",
            "龍山景物自消長，栗里琴書今在亡。",
            "往事莫談添感慨，醒時也作次公狂。"
        ],
        "title": "次韻鄭山長九日",
        "id": "76292a7d-8bec-4032-abef-4b5bb0b8c764"
    },
    {
        "author": "楊公遠",
        "paragraphs": [
            "江天向曉縕輕寒，霧捲雲收眼界寬。",
            "鴈起沙頭兵出戍，鷺翹柳上雪成團。",
            "數聲柔櫓船初發，一片寒蘆葉半乾。",
            "無奈滿前詩料富，耽吟幾致廢朝餐。"
        ],
        "title": "江天曉望次南仲韻",
        "id": "eefb087e-bd10-4f85-b3fa-08131e26961f"
    },
    {
        "author": "楊公遠",
        "paragraphs": [
            "霜後楓林渾似纈，籬邊菊老香初歇。",
            "昏昏醉夢了時光，一任頭顱堆白雪。"
        ],
        "title": "飲歸次南仲韻",
        "id": "b635d863-caf4-457b-9f21-60c763201985"
    },
    {
        "author": "楊公遠",
        "paragraphs": [
            "秋深天氣肅，風緊襲人衣。",
            "攪夢蛩聲碎，驚心鴈陣飛。",
            "事嗟今日別，身愧昔年非。",
            "欲辦青蓑笠，滄浪理釣磯。"
        ],
        "title": "次汪菊坡秋深韻",
        "id": "a4343fb5-b2c1-41a2-b928-0006c632c200"
    },
    {
        "author": "楊公遠",
        "paragraphs": [
            "憶昔鳴騶闖草廬，歡然把酒話襟期。",
            "自從六月袂分後，又是重陽節過時。",
            "江左英賢姑佐邑，湖南松竹助哦詩。",
            "餞違不及空惆悵，儻或逢梅寄一枝。"
        ],
        "title": "寄餞東麓趙贊府之官湖南",
        "id": "5839bf66-9d4d-4585-83d4-501d05c9d831"
    },
    {
        "author": "楊公遠",
        "paragraphs": [
            "渺渺江空闊，停帆首屢回。",
            "漁家編葦荻，蜃氣幻樓臺。",
            "逸少亭應在，鴟夷棹不來。",
            "一鈎新月上，時把篾篷推。"
        ],
        "title": "泊浙江東岸次斗山韻",
        "id": "6d264349-0d57-4d28-81c7-4c1c5f4abe99"
    },
    {
        "author": "楊公遠",
        "paragraphs": [
            "孤山仙塚草菲菲，姓字留將後世知。",
            "遣稿文無封禪事，名家梅有影香詩。",
            "祇慚老子携琴晚，不見蒼頭放鶴時。",
            "一瓣心香聊敢敬，寒泉自掬酹甆巵。"
        ],
        "title": "謁和靖先生墓借斗山韻",
        "id": "9550ac77-2d4f-451a-83ab-d3d21ce2205d"
    },
    {
        "author": "楊公遠",
        "paragraphs": [
            "到得黄盆九月天，呼童弛擔駐征韉。",
            "迢迢江水天連楚，漠漠淮鄉稻滿田。",
            "酒旆風翻疎柳外，漁家網曬夕陽邊。",
            "買將郭索傾杯處，對景詩成恰一篇。"
        ],
        "title": "黄盆渡次友人韻",
        "id": "f9065700-d4b4-4fe2-9dd4-d990446b2334"
    },
    {
        "author": "楊公遠",
        "paragraphs": [
            "竹杖芒鞋度斷岡，崎嶇小逕遶寒塘。",
            "野梅照水初含白，山菊支霜未委黄。",
            "對景每番成感慨，把杯幾度放疎狂。",
            "此生但只安吾分，無辱無榮壽且康。"
        ],
        "title": "芳溪閒步",
        "id": "5cde383f-2414-4c67-90ed-b4df6ea86fd3"
    },
    {
        "author": "楊公遠",
        "paragraphs": [
            "河嶽中原地，英賢間世生。",
            "氣雄虹萬丈，心浄月三更。",
            "韓柳文同妙，龔黄政共清。",
            "新安人有分，月旦願推評。"
        ],
        "title": "呈許使君  其一",
        "id": "3f6470ad-4e05-489a-99cf-2f3dfda724c7"
    },
    {
        "author": "楊公遠",
        "paragraphs": [
            "蒙泉清徹底，更不著纖塵。",
            "滕閣曾逢月，花屏又遇春。",
            "采芹尊秀士，拔薤抑强民。",
            "祇恐芝泥召，催歸侍紫宸。"
        ],
        "title": "呈許使君  其二",
        "id": "a54d13f5-20cc-456e-ae8c-c037bebf3b65"
    },
    {
        "author": "楊公遠",
        "paragraphs": [
            "丹房蕭灑絕纖埃，石逕縈紆闢草萊。",
            "窗外果從猿摘去，山中芝藉鶴銜回。",
            "一甌白雪湯輕注，三尺青蛇匣不開。",
            "如許清虛塵世隔，明朝再約抱琴來。"
        ],
        "title": "張道士山房次程南仲韻",
        "id": "6230e72a-b618-43d3-9285-33d4c99103c4"
    },
    {
        "author": "楊公遠",
        "paragraphs": [
            "傳呼門外駭還驚，忙著荷衣倒屣迎。",
            "皂蓋朱幡人從簡，雕鞍繡勒馬蹄輕。",
            "羣中駑頓增高價，爨下桐方有烈聲。",
            "多謝使君青顧後，免教汩沒度浮生。"
        ],
        "title": "謝許侯特顧",
        "id": "87637ae8-ffe8-4a6b-95c9-34111e9694b2"
    },
    {
        "author": "楊公遠",
        "paragraphs": [
            "風號緊緊閉柴門，榾柮爐邊了不聞。",
            "窗外月明誰是主，輸渠梅竹自平分。"
        ],
        "title": "冬夜次南仲韻",
        "id": "398bae69-fec7-4f9b-a60e-7d70591e68ae"
    },
    {
        "author": "楊公遠",
        "paragraphs": [
            "冬孟猶餘一葉蓂，中原賢哲此時生。",
            "星輝南極躔吳分，月出東山照歙城。",
            "耐與寒花香晚節，清如冷蕊味和羹。",
            "童顔鶴髮神仙骨，便是崆峒老廣成。"
        ],
        "title": "壽許侯",
        "id": "38072df0-9c74-4467-b7d7-dc51747c5865"
    },
    {
        "author": "楊公遠",
        "paragraphs": [
            "回首明年六十春，依然不改古衣巾。",
            "畫圖蕭灑詩千首，心地通明月一輪。",
            "鐘鼎虛名雖是貴，簞瓢陋巷且安貧。",
            "客來問我平生事，寵辱俱無老逸民。"
        ],
        "title": "次南仲韻",
        "id": "8e8f2a22-947c-4a7c-bbb4-8e77093142db"
    },
    {
        "author": "楊公遠",
        "paragraphs": [
            "崖翁底事姓名香，照世文章日月光。",
            "葭塢留荷啼曉露，繭窩埋玉黯斜陽。",
            "碑刊地記生前撰，甃蝕苔痕去後荒。",
            "一炷爐薰瞻敬罷，教人空結九回腸。"
        ],
        "title": "謁秋崖先生方吏部墓借斗山韻",
        "id": "d8e99d80-d129-41cf-a03d-88b02ff15d5c"
    },
    {
        "author": "楊公遠",
        "paragraphs": [
            "貂裘氈帽紫驊騮，挾彈彎弧架鐵矛。",
            "飛放歸來天欲暮，數聲羌笛起高樓。"
        ],
        "title": "次韻塞下曲",
        "id": "c5737f9e-cf0b-496c-abad-7ab4362e070c"
    },
    {
        "author": "楊公遠",
        "paragraphs": [
            "琳宮深處小桃紅，當日玄都事已空。",
            "今見花開渾似舊，不知又隔幾春風。"
        ],
        "title": "觀中桃花次友人韻",
        "id": "ddbafabd-fb72-4aea-bd2a-6a1eedb69c5f"
    },
    {
        "author": "楊公遠",
        "paragraphs": [
            "拙稿携將謁使君，區區那敢冀知聞。",
            "編成初卷如終卷，賦就三分誦七分。",
            "妄意僭干修月斧，刪蕪端藉運風斤。",
            "一經題品便佳士，庶別叢間蕕與薰。"
        ],
        "title": "拙稿呈許侯",
        "id": "32dacda9-c4b0-497e-9f4c-216831774690"
    },
    {
        "author": "楊公遠",
        "paragraphs": [
            "千載孤山處士星，只將閒逸了平生。",
            "一聯好句香猶在，幾世聞孫聲最清。",
            "泮水工夫施教雨，梅花標格待和羹。",
            "不知野叟何緣分，邂逅城闉幸識荆。"
        ],
        "title": "贄林路教",
        "id": "8eec7727-7510-4a56-b346-728a0d28c8ed"
    },
    {
        "author": "楊公遠",
        "paragraphs": [
            "揮灑雲烟筆有神，衮褒字字燭吾真。",
            "從今詩畫多增重，寒谷頓回天地春。"
        ],
        "title": "許侯贈詩借韻謝  其一",
        "id": "d504e78f-4ab1-4ba3-842e-c224d40ab5a8"
    },
    {
        "author": "楊公遠",
        "paragraphs": [
            "政徹宸旒久有聲，何消入夢更圖形。",
            "行看大展經綸手，整頓乾坤萬國寧。"
        ],
        "title": "許侯贈詩借韻謝  其二",
        "id": "a1cb9bd7-4a5f-44e6-b507-20bee2aca260"
    },
    {
        "author": "楊公遠",
        "paragraphs": [
            "行止由來不自如，八年初度寓僧廬。",
            "半生閒逸雲無定，兩鬢蕭騷雪尚疎。",
            "豈願身榮如衛鶴，祇慙技拙類黔馿。",
            "今朝六十從頭起，數到稀年更有餘。"
        ],
        "title": "初度",
        "id": "6fccb3ad-a6e1-438a-84b3-789fff12089b"
    },
    {
        "author": "楊公遠",
        "paragraphs": [
            "世路間關迥不同，生涯淡薄硯池中。",
            "買蓑去伴玄真子，著句來違黄石公。",
            "雖慰曉猿兼夜鶴，却嗟社燕與秋鴻。",
            "從今雪月交光夜，乘興當思泛短篷。"
        ],
        "title": "借吳直軒韻別黄仲宣",
        "id": "72b31285-07c0-4e70-9bff-82b2069ab0a3"
    },
    {
        "author": "楊公遠",
        "paragraphs": [
            "石骨嵌巖聳怪形，主人對此快詩情。",
            "若教老筆來模倣，盤礴終朝畫不成。"
        ],
        "title": "次吳友梅假山韻",
        "id": "a0642a6a-e082-4e13-ab14-db1ad482e4db"
    },
    {
        "author": "楊公遠",
        "paragraphs": [
            "花朝恰了一分春，雨雪陰霾占兩旬。",
            "物態未妍寒瑟縮，人生易老事因循。",
            "洗瓷杯酌浮蛆酒，擁地爐燒带葉薪。",
            "翻憶昔年成感慨，長官出郭劭耕民。"
        ],
        "title": "花朝",
        "id": "f5a3029f-4ed6-427b-a547-70a8bb9c6985"
    },
    {
        "author": "楊公遠",
        "paragraphs": [
            "歙境爭先覩使星，玉川風致是前生。",
            "壯懷學富五千卷，明月光分十一城。",
            "吏立寒冰驚號令，民沾和氣樂耘耕。",
            "政聲久徹宸旒聽，行看金甌覆姓名。"
        ],
        "title": "上疏齋盧按察",
        "id": "5956d30c-97c2-4d68-a44a-8ede0bb1ca3f"
    },
    {
        "author": "楊公遠",
        "paragraphs": [
            "自憐雙鬢已星星，書劍無成老此生。",
            "願識荆州輕萬戶，要令和璧重連城。",
            "敲推風月詩隨興，模寫江山筆代耕。",
            "聞道珠璣囊拍塞，願分顆粒振聲名。"
        ],
        "title": "又",
        "id": "7d303c02-a1f6-4cec-a35a-abce5a9940d0"
    },
    {
        "author": "楊公遠",
        "paragraphs": [
            "幸披雲霧覩青天，盡道山人有宿緣。",
            "得坐春風纔半日，勝居塵世已千年。",
            "槎枯許到銀河畔，葭老容依玉樹邊。",
            "兩字光芒關不住，私心猶敢覓新篇。"
        ],
        "title": "詩謁按察疏齋賜賤號二大字賦詩以謝",
        "id": "a820e4cf-2b76-4ec1-9e42-d9e2a5532e11"
    },
    {
        "author": "楊公遠",
        "paragraphs": [
            "一病已兼旬，朝來試整襟。",
            "眼前驚霧散，耳底怪蟬吟。",
            "檢點塵侵硯，爬搔雪滿簪。",
            "春歸渾未省，綠樹又成陰。"
        ],
        "title": "病起  其一",
        "id": "48ef1e55-fa85-4e89-8106-c4aed629ad2d"
    },
    {
        "author": "楊公遠",
        "paragraphs": [
            "彈指歎吟身，慳慳滿六旬。",
            "維摩寧久病，孺子豈長貧。",
            "雖欠詩邊興，還存筆底春。",
            "莫言憔悴損，梅瘦越精神。"
        ],
        "title": "病起  其二",
        "id": "ca724b6b-076c-40fe-ae2e-aa59423a24b8"
    },
    {
        "author": "楊公遠",
        "paragraphs": [
            "病起覺癡聾，徐行脚躡空。",
            "杖能供半力，藥已奏全功。",
            "整頓身仍健，優游道未窮。",
            "呼兒滌泓穎，拂素貌漁翁。"
        ],
        "title": "病起  其三",
        "id": "2c58e245-d605-4a25-a143-81a3b124185b"
    },
    {
        "author": "楊公遠",
        "paragraphs": [
            "清明又向客中過，憶著家山事若何。",
            "未及掃松徒悵恨，偶因得句漫吟哦。",
            "六旬身世憂懷少，九十春光陰雨多。",
            "對景豈宜虛負却，把杯須拚醉顔酡。"
        ],
        "title": "清明",
        "id": "8b2eb120-6bd8-4f7d-8730-12c966e9e379"
    },
    {
        "author": "楊公遠",
        "paragraphs": [
            "松陰石逕絕纖埃，緩步行春得得來。",
            "風景一川詩料足，樓臺兩岸畫圖開。",
            "山花亂插髼鬆鬢，村酒頻傾瀲灧杯。",
            "扶醉歸來天欲莫，數聲鼓角又相催。"
        ],
        "title": "游水西次吳秋磵韻",
        "id": "58d9c6f6-0e4b-4cc9-9052-b1ec6fe9cb5c"
    },
    {
        "author": "楊公遠",
        "paragraphs": [
            "軺車至日歲將更，又趁薰風理去程。",
            "歷遍山城留好句，蘇回民瘼快輿情。",
            "人言但有官如此，世道應無事不平。",
            "祇恐江東難久駐，看看詔趣秉鈞衡。"
        ],
        "title": "餞盧按察",
        "id": "f00baf7e-61a5-442d-bcd4-a22c0fdd7582"
    },
    {
        "author": "楊公遠",
        "paragraphs": [
            "數竿脩竹半池荷，密掩柴門少客過。",
            "筆底畫能希李郭，囊中詩欠似陰何。",
            "一心夜月炯長在，兩鬢秋霜積未多。",
            "花甲明年重數起，幸逢塵世息兵戈。"
        ],
        "title": "借虛翁湧金門城望五詩韻以寫幽居之興  其一",
        "id": "869a4064-2445-446e-bcf8-253385599bd2"
    },
    {
        "author": "楊公遠",
        "paragraphs": [
            "半生跡未歷江湖，闢地東郊旋剪蕪。",
            "結屋池邊塵自少，蒔梅窗外俗全無。",
            "偶來啜茗謝良友，不肯趨時愧腐儒。",
            "却笑一寒難措手，欲裨短褐拆天吳。"
        ],
        "title": "借虛翁湧金門城望五詩韻以寫幽居之興  其二",
        "id": "c0797afc-b43d-4212-be6c-a02f9ca5aa7e"
    },
    {
        "author": "楊公遠",
        "paragraphs": [
            "時光迅速走雙輪，忽憶前朝事已陳。",
            "門外難交騎馬客，竹邊惟結話詩人。",
            "生來豈羨陶朱富，老去寧甘原憲貧。",
            "處世自憐渾不解，江山聊助筆頭春。"
        ],
        "title": "借虛翁湧金門城望五詩韻以寫幽居之興  其三",
        "id": "37744e87-24a1-40f6-8136-d79c6009347f"
    },
    {
        "author": "楊公遠",
        "paragraphs": [
            "細撚吟髭謾賦詩，騷人那敢與爭馳。",
            "傾杯對月風清夜，倚杖觀山雲斂時。",
            "世事安危渾莫問，人生得失底須悲。",
            "何當琢就梅花句，付與高樓畫角吹。"
        ],
        "title": "借虛翁湧金門城望五詩韻以寫幽居之興  其四",
        "id": "c205b26c-f296-47ac-a14c-c3a61386bbd3"
    },
    {
        "author": "楊公遠",
        "paragraphs": [
            "堂標野趣豈虛傳，坐看朝嵐與夕烟。",
            "支逕縈迂斜傍竹，幽池清淺倒涵天。",
            "少年心付沾泥絮，晚景身猶順水船。",
            "却喜傳家惟老硯，麝煤磨盡可曾穿。"
        ],
        "title": "借虛翁湧金門城望五詩韻以寫幽居之興  其五",
        "id": "89a953e8-a9db-4091-a883-68a9d98cb865"
    },
    {
        "author": "楊公遠",
        "paragraphs": [
            "炎天無處滌煩心，拂拭蒼苔坐茂林。",
            "貪撚吟髭搜好句，不知日轉已移陰。"
        ],
        "title": "避暑次葉教授韻",
        "id": "25b2302e-8345-4716-82b3-cdbfbbfc2b1a"
    },
    {
        "author": "楊公遠",
        "paragraphs": [
            "桂薪玉米轉煎熬，口體區區不勝勞。",
            "今日難謀明日計，老年徒羨少年豪。",
            "皮膚剝落詩方熟，鬢髮滄浪畫愈高。",
            "自顧一寒成感慨，有誰能肯解綈袍。"
        ],
        "title": "感懷  其一",
        "id": "09fadc9f-7918-409b-90bd-65104065d383"
    },
    {
        "author": "楊公遠",
        "paragraphs": [
            "長吟抱膝更欷歔，較著前時迥不如。",
            "世事看來巢幕燕，人生勘破上竿魚。",
            "投非所好緣工瑟，見匪相知嬾曳裾。",
            "造物豈應私困我，還須水到自成渠。"
        ],
        "title": "感懷  其二",
        "id": "1ac1a186-bee0-426d-93f1-d5051ef8da0d"
    },
    {
        "author": "楊公遠",
        "paragraphs": [
            "買酒割雞祠社後，踏歌搥鼓閙清明。",
            "柔桑葉長蠶苗出，從此關門禁客行。"
        ],
        "title": "次金東園農家雜詠  其一",
        "id": "83c891f4-4f91-43f1-b416-f50f8094a673"
    },
    {
        "author": "楊公遠",
        "paragraphs": [
            "林下欹傾茅草屋，門前詰曲竹笆籬。",
            "數聲清笛知何處，牛背斜陽牧豎吹。"
        ],
        "title": "次金東園農家雜詠  其二",
        "id": "b4bd32fe-20f6-4142-99f1-4fb2b0746e02"
    },
    {
        "author": "楊公遠",
        "paragraphs": [
            "遲日麗時秧刺水，午風暄處麥掀髯。",
            "一村桃杏紅如錦，旋數青銅傍酒帘。"
        ],
        "title": "次金東園農家雜詠  其三",
        "id": "bc937e90-7fa8-4661-a352-e902f77579de"
    },
    {
        "author": "楊公遠",
        "paragraphs": [
            "趁雨足時翻畎畝，插秧遍後便耔耘。",
            "願天頻把甘霖霔，佇看豐年萬頃雲。"
        ],
        "title": "次金東園農家雜詠  其四",
        "id": "8997bb1b-76b0-4210-87da-f5e09767fc28"
    },
    {
        "author": "楊公遠",
        "paragraphs": [
            "嘗稻翻匙誇白雪，腰鎌荷擔刈黄雲。",
            "逢人謾說空辛苦，償債輸官費九分。"
        ],
        "title": "次金東園農家雜詠  其五",
        "id": "8eace3de-cec7-4fcf-888c-30179c57d221"
    },
    {
        "author": "楊公遠",
        "paragraphs": [
            "四郊䆉稏高低熟，幾處連耞澎湃聲。",
            "婦餉區區無寸暇，績麻猶趁月華明。"
        ],
        "title": "次金東園農家雜詠  其六",
        "id": "0fc997bd-9d2b-42a6-b83c-6a8fbe397fcf"
    },
    {
        "author": "楊公遠",
        "paragraphs": [
            "戰伐已聞初卸甲，耘耔却喜近添丁。",
            "明年小稔應堪望，雪後平疇宿麥青。"
        ],
        "title": "次金東園農家雜詠  其七",
        "id": "baa8d10a-1ad2-4735-b218-07c7bff0378a"
    },
    {
        "author": "楊公遠",
        "paragraphs": [
            "婦作生涯勤杼軸，夫營活計在桑田。",
            "老翁榾柮爐邊坐，幼稚簷前負日暄。"
        ],
        "title": "次金東園農家雜詠  其八",
        "id": "89c38dbe-a5bb-451e-9e45-623a0226be14"
    },
    {
        "author": "楊公遠",
        "paragraphs": [
            "繫纜旋編新箬笠，喜晴仍曬舊蓑衣。",
            "岸飛柳絮河魨上，春漲幾添一尺肥。"
        ],
        "title": "次金東園漁家雜詠  其一",
        "id": "0e831c5f-bda8-4bdb-bad7-a723ffaf2305"
    },
    {
        "author": "楊公遠",
        "paragraphs": [
            "篙撐舴艋閒來往，手把絲綸自卷舒。",
            "妻子已諳風露慣，篷窗便可當茅廬。"
        ],
        "title": "次金東園漁家雜詠  其二",
        "id": "db7b768c-d159-40e6-8f9f-33c920907905"
    },
    {
        "author": "楊公遠",
        "paragraphs": [
            "醉來要把鵬爲餌，夜後長將月作鈎。",
            "浮利浮名渾不問，數聲欵乃轉船頭。"
        ],
        "title": "次金東園漁家雜詠  其三",
        "id": "16c74fd7-8f0e-47a4-aaf7-19a1f362a23b"
    },
    {
        "author": "楊公遠",
        "paragraphs": [
            "經行葦荻沙頭熟，出沒風濤膽氣麤。",
            "博得酒歸明月夜，呼兒作膾旋批鱸。"
        ],
        "title": "次金東園漁家雜詠  其四",
        "id": "5d372625-da54-4406-aa76-a57d3bb07981"
    },
    {
        "author": "楊公遠",
        "paragraphs": [
            "愛玄真子吟佳句，笑老姜公用直鈎。",
            "一片水鄉供活計，四時風月在扁舟。"
        ],
        "title": "次金東園漁家雜詠  其五",
        "id": "b5213189-49f2-4ae4-ab92-a648871e5153"
    },
    {
        "author": "楊公遠",
        "paragraphs": [
            "兩岸蘆花飛雪絮，一江秋水接銀河。",
            "平生不結榮華夢，只把青蓑當綺羅。"
        ],
        "title": "次金東園漁家雜詠  其六",
        "id": "bcee1607-7d13-499f-bf22-01b457a034fa"
    },
    {
        "author": "楊公遠",
        "paragraphs": [
            "那有清霜來鬢上，略無閒事上眉頭。",
            "傍人借問家何處，一葉輕舟水面浮。"
        ],
        "title": "次金東園漁家雜詠  其七",
        "id": "6097e023-d74f-467f-8c50-b67e9934d8cf"
    },
    {
        "author": "楊公遠",
        "paragraphs": [
            "風緊岸邊安釣艇，雲濃空裏散楊花。",
            "披蓑頂笠携魚去，遥指前村問酒家。"
        ],
        "title": "次金東園漁家雜詠  其八",
        "id": "6d8247ba-ca7a-45c9-8d21-fc5262bb2d12"
    },
    {
        "author": "楊公遠",
        "paragraphs": [
            "檢點頭顱髮半絲，老來剗地費支持。",
            "技緣冷淡知音寡，事每差池賦命奇。",
            "一暴十寒良可歎，三平二滿且隨宜。",
            "杜門嬾出過從少，自錄唐詩旋課兒。"
        ],
        "title": "書懷",
        "id": "e45c59ac-bde1-4689-884d-e0043156b328"
    },
    {
        "author": "楊公遠",
        "paragraphs": [
            "竹邊窗外小池塘，青蓋亭亭擁靚妝。",
            "莫把仙娥相比擬，合將君子爲平章。",
            "凋時堪供真人艇，老去猶充楚客裳。",
            "幾夜月明風露下，輸儂受用許清香。"
        ],
        "title": "荷花",
        "id": "5fb9dd20-bcbf-4c20-95ca-0acc7a457a44"
    },
    {
        "author": "楊公遠",
        "paragraphs": [
            "橫塘清淺藕花開，綽約冰姿絕點埃。",
            "雨過渾疑湯餠試，風生却訝玉山頹。",
            "未經太液承恩去，先向東林結社來。",
            "銓次羣芳須第一，妖紅麗紫盡輿臺。"
        ],
        "title": "白蓮",
        "id": "b1a0cb4f-1801-44e2-90f7-829a9a7577ba"
    },
    {
        "author": "楊公遠",
        "paragraphs": [
            "秋高秣馬理征鞍，琴鶴相隨上帝關。",
            "已有聲名聞草木，又將詩句動夷蠻。",
            "金鑾未賜金蓮炬，玉陛將催玉笋班。",
            "管取來年三二月，定看晝著錦衣還。"
        ],
        "title": "餞趙可齋朝京",
        "id": "4cdaeb55-a185-4c51-afae-5b71c999734b"
    },
    {
        "author": "楊公遠",
        "paragraphs": [
            "佐邑{氵貲}陽綽有聲，文章政事冠羣英。",
            "南牆松想乘閒詠，北海樽聞已戒傾。",
            "橫笛倚樓襟度逸，携琴带鶴宦情輕。",
            "結知當路交飛剡，行看除書下玉京。"
        ],
        "title": "寄東麓趙贊府  其一",
        "id": "056f3ce4-5b0b-475c-aa87-eac9f4943845"
    },
    {
        "author": "楊公遠",
        "paragraphs": [
            "黄花開後驟征鞍，再見黄花秋又殘。",
            "隻字未能通間闊，長箋先辱問平安。",
            "共看明月隔千里，獨對西風愧一寒。",
            "祇有麓翁知我者，何時會面話辛酸。"
        ],
        "title": "寄東麓趙贊府  其二",
        "id": "d718d7df-6f8f-42d7-8afa-7acb4bee319d"
    },
    {
        "author": "楊公遠",
        "paragraphs": [
            "星輝南極彩雲邊，律轉黄鍾一日前。",
            "河嶽間生賢太守，椿松齊算老神仙。",
            "心猶秋月燭千里，人在春風度兩年。",
            "祇恐練溪難久駐，行看飛詔下堯天。"
        ],
        "title": "壽許侯",
        "id": "72f33c64-c07c-47e0-aa87-21ec587612ba"
    },
    {
        "author": "楊公遠",
        "paragraphs": [
            "天遣馮夷剪水飛，拏空萬木凍龍癡。",
            "寒思坡老玉樓句，清想劉叉冰柱詩。",
            "謾擁地爐然竹火，更垂紙帳當羅帷。",
            "誰知預作豐年瑞，不療貧家眼下饑。"
        ],
        "title": "連日雪次黄仲宣韻  其一",
        "id": "8022f56f-22d2-4824-acf4-10bd2c6c0494"
    },
    {
        "author": "楊公遠",
        "paragraphs": [
            "連朝飛雪滿山城，恰負人言雪易晴。",
            "梅頓添肥香不減，竹雖暫屈節還清。",
            "閉門僵卧嗟寒士，煮水烹茶任巨卿。",
            "但喜遺蝗深入地，休誇李愬把吳平。"
        ],
        "title": "連日雪次黄仲宣韻  其二",
        "id": "d415c2c1-2cd9-47e0-b236-25b1200c8383"
    },
    {
        "author": "楊公遠",
        "paragraphs": [
            "連年客裏度生朝，自草新詩慰寂寥。",
            "却喜窗前風景好，梅花初放雪初消。"
        ],
        "title": "始生書懷  其一",
        "id": "e38bdf40-14ec-48d8-9ffa-a3a3b9aa3079"
    },
    {
        "author": "楊公遠",
        "paragraphs": [
            "浮生六十度春秋，無辱無榮儘自由。",
            "但得此身强健在，明年花甲又從頭。"
        ],
        "title": "始生書懷  其二",
        "id": "d37b52c2-307e-4488-b441-dcf21f432b4c"
    },
    {
        "author": "楊公遠",
        "paragraphs": [
            "一片閒雲出岫遲，詩情畫思老來宜。",
            "莫言末技渾無用，傳入雞林未可知。"
        ],
        "title": "始生書懷  其三",
        "id": "186792b8-51b4-4112-ba7c-6c0526b65c8a"
    },
    {
        "author": "楊公遠",
        "paragraphs": [
            "老來鶴髮更雞皮，計解曾無六出奇。",
            "耕釣雲烟三寸管，剪裁風月幾聯詩。",
            "逢人多謝開青眼，顧我惟慙匪白眉。",
            "世路近來雖著脚，不如退步學聾癡。"
        ],
        "title": "次程南仲韻  其一",
        "id": "1b83bdf5-7058-4ae8-b33e-f292634078bc"
    },
    {
        "author": "楊公遠",
        "paragraphs": [
            "生意窗前草不除，翛翛蒼玉自扶疎。",
            "貧將入骨誰憐我，富欲掀天命屬渠。",
            "學圃頻觀種樹傳，杜門幾似絕交書。",
            "有時間有過從者，分席非樵即是漁。"
        ],
        "title": "次程南仲韻  其二",
        "id": "54ba2afc-5c5e-49b1-afbe-25a65f1fbf9d"
    },
    {
        "author": "楊公遠",
        "paragraphs": [
            "興來呼酒乏瓷巵，自笑醄醄作麽爲。",
            "細誦坡仙前後賦，更歌元亮去來辭。",
            "一心湛徹長如水，兩鬢髼鬆半欲絲。",
            "畢竟不消惆悵得，蒼松獨傲歲寒時。"
        ],
        "title": "次程南仲韻  其三",
        "id": "93c1f3d8-aef0-4851-bfba-78292e1282e9"
    },
    {
        "author": "楊公遠",
        "paragraphs": [
            "倒指頭顱六十餘，尤堪抱甕灌園蔬。",
            "生來自得江山趣，身後何消竹帛書。",
            "無事關懷心寂寂，有時敲句意徐徐。",
            "乘閒問柳尋花去，緩步安然當小車。"
        ],
        "title": "次程南仲韻  其四",
        "id": "d52108be-a4c9-4a89-b193-99fa6bb8d833"
    },
    {
        "author": "楊公遠",
        "paragraphs": [
            "賸喜壺中別是天，誅茆結屋竹梅邊。",
            "伴人有意一泓硯，笑我無緣二頃田。",
            "半醉半醒知酒聖，非空非色悟僧禪。",
            "門前青嶂渾如畫，雲去雲來樹倚巔。"
        ],
        "title": "次程南仲韻  其五",
        "id": "94ab0ee3-8f1f-45e2-8640-807925b6e483"
    },
    {
        "author": "唐天麟",
        "paragraphs": [
            "百尺樓高足賞心，我來猶記舊登臨。",
            "四時天色有晴雨，一片湖光無古今。",
            "遠塔連雲知寺隠，小舟穿柳覺村深。",
            "凭闌多少斜陽景，分付漁歌替晚吟。"
        ],
        "title": "烟雨樓",
        "id": "b1b69bdd-318a-4ebd-8162-e2e511c2dea2"
    },
    {
        "author": "楊世奕",
        "paragraphs": [
            "富貴寧如節義香，也教青史播餘芳。",
            "四年諫省歸何暮，七十新參老欲彊。",
            "孺子早聞辭爵位，君謨今又去班行。",
            "軺車玉節江東路，清夢時應繞建章。"
        ],
        "title": "淳祐七年丁未十一月朔蔡久軒自江東提刑歸抵家時三館諸公以風霜隨氣節河漢下文章分韻賦詩送別得章字",
        "id": "57ee92f8-b159-4e04-8a60-9d6f5791a8ac"
    },
    {
        "author": "莊崇節",
        "paragraphs": [
            "元翁作頌魯公書，峭壁雲煙萬古垂。",
            "三絕堂前月浸碧，兩峰亭下草生悲。",
            "英風義概有存者，流水高山誰會之。",
            "便使中原歸趙璧，磨崖再勒中興碑。"
        ],
        "title": "浯溪",
        "id": "f898951d-3a43-476e-9e2d-9477bb937dbd"
    },
    {
        "author": "丁叔巖",
        "paragraphs": [
            "相去祁陽五里餘，撼山爲谷斷爲谿。",
            "河南刺史老文學，石上真□健筆題。",
            "風月滿堂無地着，雲烟半壁與天齊。",
            "英雄說着唐朝事，淚濺長安蜀道西。"
        ],
        "title": "浯溪",
        "id": "f6973643-e066-47cc-9f4d-c0c0a4147861"
    },
    {
        "author": "王壺",
        "paragraphs": [
            "□□□□□□□，□值淒涼八百秋。",
            "入院伽藍先稽首，題詩神鬼暗添愁。",
            "幾章鎸石珠璣燦，一带臨江泉石幽。",
            "讀罷中興碑去後，逢人便舉伴茶甌。"
        ],
        "title": "遊浯溪",
        "id": "eef1003b-1be4-4954-ba0d-9fea88caffad"
    },
    {
        "author": "蔡郁",
        "paragraphs": [
            "嗟哉此綱常，一朝已散失。",
            "臣豈無賢良，君豈有慚德。",
            "君臣義未明，大道致閉塞。",
            "誰實篤忠貞，矢志不可屈。",
            "先生真英豪，提戈呼叱咤。",
            "一心收桑榆，戎行瞻黼黻。",
            "間關五嶺南，誓師存百粵。",
            "有仍田一成，足以張征伐。",
            "南陽戴真人，足以興漢室。",
            "天道豈無知，爲此冠裳惻。",
            "昨聞戰城南，王師奮鈇鉞。",
            "萬馬似群羊，鬭敗鼓聲竭。",
            "百年養士恩，報之在朝夕。",
            "多慚遲暮身，涕淚望鄉國。"
        ],
        "title": "奉寄文丞相",
        "id": "83988bf6-9890-44fa-b685-a0a8f59f85ec"
    },
    {
        "author": "衛富益",
        "paragraphs": [
            "漢宮日暮風雷遠，南國秋深水殿寒。",
            "留得一枝烟雨裏，又隨人去報平安。"
        ],
        "title": "題趙子昂竹",
        "id": "3438d913-c5a3-41b8-95c0-69ea9b2b893b"
    },
    {
        "author": "葛起文",
        "paragraphs": [
            "偶爲尋幽出，扶筇亦懶拈。",
            "鸛巢依古塔，燕語入虛欄。",
            "筆下詩初就，樽中酒屢添。",
            "此遊堪喜處，膝上一掀髯。"
        ],
        "title": "遊黄山寺",
        "id": "f480ef7a-1c8b-44e7-b150-073152448e59"
    },
    {
        "author": "葛起文",
        "paragraphs": [
            "歲寒編竹閣，蝸縮度窮年。",
            "日暴南窗紙，風垂北戶簾。",
            "鑪深全火氣，鐺小聚茶煙。",
            "爲索梅花笑，微醺步矮簷。"
        ],
        "title": "詠竹閣",
        "id": "975294d6-06c0-4b4b-b9b1-3a19b5b9666f"
    },
    {
        "author": "葛起文",
        "paragraphs": [
            "屨穿蒼蘚滑，水複更山重。",
            "有圃春偏晚，無人碓自舂。",
            "亂雲生峭壁，一鳥沒高峰。",
            "隨處桃花發，仙源似可逢。"
        ],
        "title": "窖嶺道中",
        "id": "686fd64f-ec07-4bcd-8793-295cfd832419"
    },
    {
        "author": "葛起文",
        "paragraphs": [
            "深院人閒酒淺斟，日長簾幕自沉沉。",
            "梅花可是因春瘦，洗雨梳風太不禁。"
        ],
        "title": "深院",
        "id": "00cdea4e-e5b7-42c2-9040-ed90a9a934b1"
    },
    {
        "author": "葛起文",
        "paragraphs": [
            "止水澄胸次，蕭然遠俗氛。",
            "靜求徽外趣，時策酒中勳。",
            "風馬簷前樂，香猊帳底雲。",
            "破黄臨小草，咄咄逼鵝群。"
        ],
        "title": "偶成",
        "id": "d398d9f0-1222-429a-bb37-bad19a12d4d2"
    },
    {
        "author": "樓楚材",
        "paragraphs": [
            "看來固是最低樹，外此都無許大花。"
        ],
        "title": "句  其一",
        "id": "ac762210-91a3-46af-93d2-01132b159720"
    },
    {
        "author": "樓楚材",
        "paragraphs": [
            "秋香無比魁天下，仙種非凡□月中。"
        ],
        "title": "句  其二",
        "id": "ac069a13-09b7-4cab-b646-5d92502d8187"
    },
    {
        "author": "樓楚材",
        "paragraphs": [
            "滿閻浮世香俱有，與廣寒宮花對開。"
        ],
        "title": "句  其三",
        "id": "b0f59a3d-79b0-4dab-8109-9ffe4b8e6ef3"
    },
    {
        "author": "樓楚材",
        "paragraphs": [
            "春將結尾去時有，花在着身高處香。"
        ],
        "title": "句  其四",
        "id": "839e2ecd-3d5f-42c7-aa3b-ff7665db464e"
    },
    {
        "author": "樓楚材",
        "paragraphs": [
            "晴霄有月與佳色，春圃無花可比香。"
        ],
        "title": "句  其五",
        "id": "c8aa0384-7f47-491a-a515-8ff5de784e6d"
    },
    {
        "author": "樓楚材",
        "paragraphs": [
            "房生裏面子虛實，柄折中間絲短長。"
        ],
        "title": "句  其六",
        "id": "ba21ea16-56f3-458e-871f-fb8b40b88daf"
    },
    {
        "author": "樓楚材",
        "paragraphs": [
            "從來把得堅牢處，不是晴明不肯飛。"
        ],
        "title": "句  其七",
        "id": "f5d2145a-d8ea-4571-8332-7d7eaa185853"
    },
    {
        "author": "樓楚材",
        "paragraphs": [
            "名園不是無花卉，凌駕春風不似伊。"
        ],
        "title": "句  其八",
        "id": "d7695edf-1a48-469b-9a7b-bfe83d76ab33"
    },
    {
        "author": "樓楚材",
        "paragraphs": [
            "一株種外無遺種，九箇花間有細花。"
        ],
        "title": "句  其九",
        "id": "0e1ab958-e08d-49c2-848e-31eeca270e72"
    },
    {
        "author": "樓楚材",
        "paragraphs": [
            "混融月色江湖夜，照應蘆花島嶼秋。"
        ],
        "title": "句  其一○",
        "id": "f00361dd-e95b-49c1-a659-0146b32b2a0c"
    },
    {
        "author": "樓楚材",
        "paragraphs": [
            "晚歸烟樹住猶見，曉向雪汀飛若無。"
        ],
        "title": "句  其一一",
        "id": "1b7476b3-81a7-43e8-8688-7397172989d5"
    },
    {
        "author": "樓楚材",
        "paragraphs": [
            "蝶成擒處身粘粉，花蹈翻時足带香。"
        ],
        "title": "句  其一二",
        "id": "bfe705cc-3ef7-4148-a9e6-b4b20a4233e6"
    },
    {
        "author": "樓楚材",
        "paragraphs": [
            "野花狼藉桑麻長，除却他邊補這邊。"
        ],
        "title": "句  其一三",
        "id": "f559a4c9-ac7d-4c38-86d6-ea92c81575b7"
    },
    {
        "author": "樓楚材",
        "paragraphs": [
            "吞氈固是真難事，要辨人生是與非。"
        ],
        "title": "句  其一四",
        "id": "e8d6db86-5f45-40eb-936b-6e49dbc5691a"
    },
    {
        "author": "樓楚材",
        "paragraphs": [
            "有時移向西堂去，一座青山逐手來。"
        ],
        "title": "句  其一五",
        "id": "789438a5-32fa-4cc8-8a4e-7e2f791247be"
    },
    {
        "author": "樓楚材",
        "paragraphs": [
            "玲瓏不許多呈露，只借時人一面看。"
        ],
        "title": "句  其一六",
        "id": "b95810f5-ed21-4d6e-a3bb-ca6d90e642bf"
    },
    {
        "author": "樓楚材",
        "paragraphs": [
            "鷺等魚船近了飛。"
        ],
        "title": "句  其一七",
        "id": "b1182683-f0dc-4fc8-8239-733dd511dc8b"
    },
    {
        "author": "樓楚材",
        "paragraphs": [
            "小心抽出大規模。"
        ],
        "title": "句  其一八",
        "id": "2f42857b-dbe7-40a8-8026-4b98f55f449d"
    },
    {
        "author": "樓楚材",
        "paragraphs": [
            "除屏簇外少青山。"
        ],
        "title": "句  其一九",
        "id": "98d56cad-1a2d-4984-bc3e-35820d7ed0b4"
    },
    {
        "author": "樓楚材",
        "paragraphs": [
            "矮婆娑地却禁霜。"
        ],
        "title": "句  其二○",
        "id": "63286426-4c5e-4417-a44a-e27acc33a061"
    },
    {
        "author": "樓楚材",
        "paragraphs": [
            "又欲其生樹上苔。"
        ],
        "title": "句  其二一",
        "id": "2c430c13-f082-4142-a035-acd14a0c133e"
    },
    {
        "author": "樓楚材",
        "paragraphs": [
            "器量不爭正二月。"
        ],
        "title": "句  其二二",
        "id": "186fabe4-37dd-4aea-9f16-082ed45bcc3c"
    },
    {
        "author": "樓楚材",
        "paragraphs": [
            "雲掌月陰晴。"
        ],
        "title": "句  其二三",
        "id": "1697dad1-c276-4d4f-8c4b-0abe09588559"
    },
    {
        "author": "樓楚材",
        "paragraphs": [
            "野花香勝名。"
        ],
        "title": "句  其二四",
        "id": "70a1e913-19ec-41ed-b002-02c8e669912a"
    },
    {
        "author": "樓楚材",
        "paragraphs": [
            "窠花盆是地，巢燕屋爲天。"
        ],
        "title": "句  其二五",
        "id": "8e4e366d-fe7d-4fa0-af67-f19050f92e40"
    },
    {
        "author": "樓楚材",
        "paragraphs": [
            "天晴常網濕，船窄自心寬。"
        ],
        "title": "句  其二六",
        "id": "f4664d16-6c58-47d4-921d-87eb92863511"
    },
    {
        "author": "樓楚材",
        "paragraphs": [
            "不須憂暑氣，有我便無它。"
        ],
        "title": "句  其二七",
        "id": "61c3541c-82b8-4572-8465-fac699ce74ea"
    },
    {
        "author": "樓楚材",
        "paragraphs": [
            "要滿地卑處，常鳴石激時。"
        ],
        "title": "句  其二八",
        "id": "208c85f0-6b92-477d-9eb2-c273872131dd"
    },
    {
        "author": "樓楚材",
        "paragraphs": [
            "着馬輕鞍重，隨僧皂衲斑。"
        ],
        "title": "句  其二九",
        "id": "49522c9b-84b1-4f85-af6a-3bebfe7fdf33"
    },
    {
        "author": "方至",
        "paragraphs": [
            "缺多圓少人如月，盛極衰來物易秋。"
        ],
        "title": "句",
        "id": "b9a9a2e3-7d6b-480b-9a2a-c48b154286a3"
    },
    {
        "author": "吳倧",
        "paragraphs": [
            "舊聞有西山，松風六月寒。",
            "明當整襟屨，舒笑青雲端。",
            "招手塵外人，瀹泉采芳蓀。"
        ],
        "title": "夏暑",
        "id": "eab0f69e-3265-44aa-a17e-de7e04b311fc"
    },
    {
        "author": "吳倧",
        "paragraphs": [
            "老去漸同嫫母醜，歸來免效賈胡留。"
        ],
        "title": "句  其一",
        "id": "7b5ee939-bd8d-43c1-8a6c-1f072672d8e7"
    },
    {
        "author": "吳倧",
        "paragraphs": [
            "兩生更肯從綿蕞，高祖規模又不同。"
        ],
        "title": "句  其二",
        "id": "2143dca3-f9a4-4c9d-b5b2-a4d5d44a8296"
    },
    {
        "author": "吳倧",
        "paragraphs": [
            "吳市終身避言耳，去家豈是去爲仙。"
        ],
        "title": "句  其三",
        "id": "eda193c2-992d-4d07-9b9e-489ce8d0a249"
    },
    {
        "author": "吳倧",
        "paragraphs": [
            "楊柳池深魚乍出，桑麻土潤燕初歸。",
            "一年春草風前綠，萬點桃花雨後紅。"
        ],
        "title": "句  其四",
        "id": "b0763c72-5622-47c9-b391-abb6fdbb2bc9"
    },
    {
        "author": "吳倧",
        "paragraphs": [
            "漁携網近鷗斜去，人過橋東影倒行。"
        ],
        "title": "句  其五",
        "id": "2440dc4c-a8a2-414e-b6d9-95a52079ff51"
    },
    {
        "author": "吳倧",
        "paragraphs": [
            "岸近田多損，潭深石疊平。",
            "村舂林外急，釣艇柳陰橫。"
        ],
        "title": "句  其六",
        "id": "cfeb4d23-b283-4b1f-9455-e2bcb5b1d891"
    },
    {
        "author": "吳倧",
        "paragraphs": [
            "竹牖迎風翻貝葉，銅爐溫火養龍涎。"
        ],
        "title": "句  其七",
        "id": "0f98ab7f-55f2-444d-8ed7-3b13518b7c30"
    },
    {
        "author": "劉光",
        "paragraphs": [
            "清晨出柴扉，偶遇耕田夫。",
            "爲問爾田間，近曾得雨無。",
            "田夫欣欣言，旱勢早已蘇。",
            "昨午雲四合，一雨半日餘。",
            "高下粗沾溉，芃然藹菑畬。",
            "老夫聞此言，欣懌當何如。"
        ],
        "title": "問田夫",
        "id": "4bb00096-46f7-4389-ba8b-fa57d0daf7e9"
    },
    {
        "author": "劉光",
        "paragraphs": [
            "滿地殘紅驚不見，曉風吹上石榴枝。"
        ],
        "title": "句  其一",
        "id": "59d77aa6-0514-4883-89af-ba13d53d5da4"
    },
    {
        "author": "劉光",
        "paragraphs": [
            "仙館無人春寂寂，一林紅日鍊櫻丹。"
        ],
        "title": "句  其二",
        "id": "576449d3-463e-487c-a19c-cecc7a8c389a"
    },
    {
        "author": "劉光",
        "paragraphs": [
            "曉來多謝梁間燕，盡把春愁舉似人。"
        ],
        "title": "句  其三",
        "id": "2597912c-ae03-49c6-bfe2-213ecc585e4a"
    },
    {
        "author": "劉光",
        "paragraphs": [
            "山翁何事衝寒往，知有梅花在隔溪。"
        ],
        "title": "句  其四",
        "id": "48f33701-2e4f-42ad-a475-7cd5c0523f5e"
    },
    {
        "author": "劉光",
        "paragraphs": [
            "歸路夕陽收，山翠染襟袖。"
        ],
        "title": "句  其五",
        "id": "5e00e43a-f64f-4626-874c-09c677a323f9"
    },
    {
        "author": "滕塛",
        "paragraphs": [
            "東城有高樓，峩峩冠城闕。",
            "我來屬昏暮，見此初上月。",
            "遥天羅江山，極目如霽雪。",
            "江山秀如此，豈不生豪傑。",
            "臨風一高歌，達曙何由歇。"
        ],
        "title": "東城",
        "id": "9a5a385f-48d0-417f-8318-1a08b457b5ab"
    },
    {
        "author": "滕塛",
        "paragraphs": [
            "獨步溪村午，時時一二家。",
            "綠波浮錦鴨，翠草點黄花。",
            "釣石臨溪古，連山繞徑斜。",
            "幽人吟未極，西日散平沙。"
        ],
        "title": "溪村",
        "id": "bb9618fc-f7bf-41a4-9e0f-d1cf61229f4b"
    },
    {
        "author": "滕塛",
        "paragraphs": [
            "大墳老樹列其中，小塚旁堆樹亦同。",
            "不世孝忠惟父子，極天憤痛在英雄。",
            "上方有劍誰能請，中國輸金使不通。",
            "相對含悲石翁仲，老衰無淚落秋風。"
        ],
        "title": "拜岳將軍墓",
        "id": "f2547d6f-7b03-4349-b990-c0960dafef48"
    },
    {
        "author": "趙必岊",
        "paragraphs": [
            "窮居無與娛，弱子戲我右。",
            "寧知千載前，不是桑榆友。",
            "今爲骨肉親，結愛豈不厚。",
            "不知後千載，當復如此否。",
            "且盡人間事，幽遠非所叩。"
        ],
        "title": "飲酒",
        "id": "885069ff-3a04-4f76-b57d-b6bc77c98989"
    },
    {
        "author": "鄭會龍",
        "paragraphs": [
            "詩翁仙去舊壇荒，雲滿空山花自香。",
            "老盡遊人春不問，杜鵑聲裏幾斜陽。"
        ],
        "title": "題蔣詩翁故居",
        "id": "71112373-5ad2-4a52-bfbd-064de1678057"
    },
    {
        "author": "張樞",
        "paragraphs": [
            "堯殿融春大宴開，山呼纔了樂聲催。",
            "侍臣宣勸君恩重，宰相親王對舉杯。"
        ],
        "title": "宮詞十首  其一",
        "id": "2bed4545-f261-4e91-976c-0a83afe2a4c6"
    },
    {
        "author": "張樞",
        "paragraphs": [
            "觀堂鐘響待催班，步入朱廊十二間。",
            "宣坐賜茶開講席，花磚咫尺對天顔。"
        ],
        "title": "宮詞十首  其二",
        "id": "678e4b7d-d1c1-4a8f-94aa-b25ba82d0b80"
    },
    {
        "author": "張樞",
        "paragraphs": [
            "月籠梅影夜深時，白玉排簫索獨吹。",
            "傳得官家暗宣賜，黄金約臂翠花枝。"
        ],
        "title": "宮詞十首  其三",
        "id": "917470ef-241a-4f8f-8caf-5d56426b9817"
    },
    {
        "author": "張樞",
        "paragraphs": [
            "翠枝斜插滴金花，特髻低蟠貼水荷。",
            "應奉人多宣喚少，海棠花下看飛梭。"
        ],
        "title": "宮詞十首  其四",
        "id": "fd118177-5d77-41af-95b5-dd017cfc71f9"
    },
    {
        "author": "張樞",
        "paragraphs": [
            "笙歌散後歸深院，花柳陰中過曲廊。",
            "靜掩金鋪三十六，黄昏處處爇衙香。"
        ],
        "title": "宮詞十首  其五",
        "id": "f4e02b77-6e80-4e85-a1b3-9f73cf9dad6d"
    },
    {
        "author": "張樞",
        "paragraphs": [
            "燦錦堂西過夕陽，水風吹起芰荷香。",
            "內監催掃池邊地，準備官家納晚凉。"
        ],
        "title": "宮詞十首  其六",
        "id": "b7a01fdb-1d1d-4516-8e16-f827ebced065"
    },
    {
        "author": "張樞",
        "paragraphs": [
            "晚涼開院近中秋，香染金風倚桂樓。",
            "花月新篇初唱徹，內人傳旨索歌頭。"
        ],
        "title": "宮詞十首  其七",
        "id": "7d5837ca-7c75-44b3-ac66-9f41ddd32015"
    },
    {
        "author": "張樞",
        "paragraphs": [
            "銀簧乍靘參差竹，玉軸新調尺合絃。",
            "奏罷六么花十八，水晶簾底賜金錢。"
        ],
        "title": "宮詞十首  其八",
        "id": "98783378-50ea-4463-98f1-03af7042c952"
    },
    {
        "author": "張樞",
        "paragraphs": [
            "迴廊隔樹簾簾捲，曲水穿橋路路通。",
            "禁漏滴斜花外日，御香薰暖柳邊風。"
        ],
        "title": "宮詞十首  其九",
        "id": "f6db105f-54e4-47e5-a488-3f100af88dca"
    },
    {
        "author": "張樞",
        "paragraphs": [
            "紫閣深嚴邃殿西，書林飛白揭宸奎。",
            "黄封繳進昇平奏，直筆夫人看內批。"
        ],
        "title": "宮詞十首  其一○",
        "id": "2cf7b64b-6a62-4b15-971a-77544b5127a7"
    },
    {
        "author": "張樞",
        "paragraphs": [
            "一曲朱欄百尺餘，仙人自是愛樓居。",
            "松風不動千山靜，月滿天壇人步虛。"
        ],
        "title": "游大滌",
        "id": "76bef4e8-b49a-4ee4-bf9b-f4fc867d1434"
    },
    {
        "author": "張樞",
        "paragraphs": [
            "今古茅山是勝遊，秀峰突兀繞滄洲。",
            "雲含老樹迷還散，石擁甘泉咽復留。",
            "未見巖風晨下鶴，祇聞澗月夜鳴蜩。",
            "道人不是悲秋客，黄菊丹楓相對愁。"
        ],
        "title": "茅山",
        "id": "947b46d6-2126-4e7f-a329-5678dea3c7c3"
    },
    {
        "author": "錢默",
        "paragraphs": [
            "坐擁遺衾百尺樓，湘簾高捲不勝秋。",
            "半窗凉月三更夢，一枕凄風萬斛愁。"
        ],
        "title": "登書樓有感和秋思韻",
        "id": "3535ba7d-3660-4d6d-861a-1bcc43efaa73"
    },
    {
        "author": "錢槱",
        "paragraphs": [
            "秋老蘆花冉冉飛，曉天寒氣襲人衣。",
            "輕橈棹入鷗群去，釣得鱸魚带雨歸。"
        ],
        "title": "溪上",
        "id": "159c0391-f41f-4cd1-a71e-055351c00122"
    },
    {
        "author": "劉玉",
        "paragraphs": [
            "春風休記舊繁華，舉案園林樂事賒。",
            "月引池光歸座榻，雲含花氣入窗紗。",
            "鹿門本是龐公宅，栗里誰尋舊令家。",
            "相對莫論終歲計，酒狂詩癖自生涯。"
        ],
        "title": "贈內",
        "id": "4984c59f-cdd7-40fd-aa7b-b98be3b2ea4e"
    },
    {
        "author": "趙禕",
        "paragraphs": [
            "路入武陽信馬行，野花香好不知名。",
            "官卑無補公家事，時向田間問耦耕。"
        ],
        "title": "路入武陽",
        "id": "431cf344-ab65-4dd5-8b15-cd087f6760e7"
    },
    {
        "author": "趙禕",
        "paragraphs": [
            "三分春色二分休，是處紅稀綠已稠。",
            "芳草池邊空有思，落花亭畔不勝愁。",
            "人情似昔猶難合，身世于今豈易謀。",
            "若欲忘憂須是酒，醉鄉安穩勝封侯。"
        ],
        "title": "春晚書懷",
        "id": "ee37396d-c5d4-4813-96dd-093879767cba"
    },
    {
        "author": "柳敘",
        "paragraphs": [
            "蘭陰山跨瀔破峰顔三月三。",
            "松柏森森翻野籟，竹梧隠隠撲晴嵐。",
            "高摩雲漢千尋路，倒浸峰巒百尺潭。",
            "此外未知誰洞府，試春遊騎必停驂。"
        ],
        "title": "橫山聳翠",
        "id": "fe24f866-b5e4-44b8-b6b2-7eb2ea591f44"
    },
    {
        "author": "廖應淮",
        "paragraphs": [
            "禽聲兮啾啾，草色兮幽幽。",
            "風𤍿𤍿兮火怒，泉殷殷兮血流。",
            "屋將焚兮燕呢喃以未已，鼎沸兮虱婆娑其不休。",
            "歸去來兮，不歸兮焉求。"
        ],
        "title": "殿院曾淵子宅酒酣放歌",
        "id": "07359b6d-c1be-4e12-91c3-d374be6dfe42"
    },
    {
        "author": "何夢桂",
        "paragraphs": [
            "明月墮我檐，白雲生我屋。",
            "明發起振衣，出戶聊躑躅。",
            "青冥下輶軒，皇華照幽谷。",
            "乾坤散清氣，固不在惡木。"
        ],
        "title": "上崔中丞古意二首  其一",
        "id": "f206ea14-c965-4aac-9c3c-96213b279d65"
    },
    {
        "author": "何夢桂",
        "paragraphs": [
            "岩岩南山石，上有孤生竹。",
            "結根不擇地，天地聊自足。",
            "卷耳不盈筐，綠芻不盈掬。",
            "願言勿采采，留此媚幽獨。"
        ],
        "title": "上崔中丞古意二首  其二",
        "id": "9c2909eb-423d-47a1-8248-41a5fe3c8976"
    },
    {
        "author": "何夢桂",
        "paragraphs": [
            "憶別二十年，再見驚莽渺。",
            "黔髮上星霜，紅顔化枯槁。",
            "隔世或相逢，往事漫不考。",
            "季子舌尚存，長卿心未老。",
            "妙算出星躔，窮搜入冥窅。",
            "病質愧衰遲，高論驚絕倒。",
            "天地兩無情，大化長浩浩。",
            "逝者如川流，朝露溘春草。",
            "行行重行行，貞名以爲寶。"
        ],
        "title": "贈方星翁",
        "id": "50daef59-5b5e-4092-916c-a81031c79dcb"
    },
    {
        "author": "何夢桂",
        "paragraphs": [
            "屏翳盜天權，豐隆據天宇。",
            "沴陰抗六陽，入夏苦旬雨。",
            "煉石無媧皇，天漏誰與補。",
            "羲和駕赤輪，倏覩朝旭吐。",
            "泥蟲起躑躅，淖羽鼓掀舞。",
            "倚杖擬郊行，脫屣始出戶。",
            "喜氣薄林巒，生意溢蘅杜。",
            "天公本無心，造物誰實主。",
            "今昔倏變化，陰晴孰吹煦。",
            "我欲叫蒼蒼，叩閽撾天鼓。",
            "蒼生在巔崖，何時脫辛苦。"
        ],
        "title": "入夏初晴",
        "id": "5ad7f75e-bf14-43e6-a5f9-15a09f317d82"
    },
    {
        "author": "何夢桂",
        "paragraphs": [
            "有客傲今世，去古見是人。",
            "得姓遺唐譜，自號樂天民。",
            "毋乃香山老，重來現後身。",
            "問君何能解，滿口談天星。",
            "術高價難酬，索詩抵千金。",
            "我政坐詩窮，敢以窮累君。",
            "君謂窮不憂，詩賦樂我貧。",
            "不見石友死，錦帆不歛形。",
            "不見鄧侯餓，銅山化爲塵。",
            "命固受於天，誰能躍陶鈞。",
            "外物不可必，吾已反吾真。",
            "君看世上兒，疾走方紜紜。"
        ],
        "title": "贈唐樂天星翁",
        "id": "8c8c1814-6594-472b-98c3-475c73e5d340"
    },
    {
        "author": "何夢桂",
        "paragraphs": [
            "子以自然名，詰我自然理。",
            "至理本無言，有言已非是。",
            "畏隹時怒號，厲風從何起。",
            "晚得復怒生，春雨果誰使。",
            "使然與不然，萬化誰與紀。",
            "君詰我不知，不如兩忘已。",
            "君苟未忘言，請問柱下史。"
        ],
        "title": "送自然子夏德甫",
        "id": "e297c94b-2322-4c63-8b82-84756dee5b9a"
    },
    {
        "author": "何夢桂",
        "paragraphs": [
            "世人方熙熙，我獨處落落。",
            "世人方昭昭，我獨混濁濁。",
            "我行世固疑，世棄我自樂。",
            "馬蹄踐霜雪，寧期受刻雒。",
            "彘尻登俎豆，何如食糟粕。",
            "不知帝懸解，甘受人犍韄。",
            "回首觀環中，乾坤本寥廓。"
        ],
        "title": "送天約子胡子春",
        "id": "6668bd5f-eaab-4791-8db3-71fff5eb5961"
    },
    {
        "author": "何夢桂",
        "paragraphs": [
            "浩浩天上水，悠悠天際雲。",
            "靜觀萬物化，誰使之芸芸。",
            "吾道在宇宙，與物同涬溟。",
            "牛馬誰毀譽，龍蠖自屈伸。",
            "浮游寄一世，儻然忘我人。",
            "究竟弗可詰，與子俱愚芚。"
        ],
        "title": "贈天遊子潘知非",
        "id": "f70e7e77-11d6-4179-9885-e5b641a0e149"
    },
    {
        "author": "何夢桂",
        "paragraphs": [
            "山中老希夷，長抱白雲睡。",
            "睡覺呼蹇馿，悠然出山去。",
            "道上忽相逢，爲問天下事。",
            "長笑不復言，不言有深意。",
            "蒼生在巔崖，感此淚如雨。"
        ],
        "title": "贈天台陳道人",
        "id": "db3944d9-f49c-4052-a7da-d5e4c76a8979"
    },
    {
        "author": "何夢桂",
        "paragraphs": [
            "駢拇不礙履，枝指不害持。",
            "兩者各自適，意其天所爲。",
            "決之足反蹇，齕之手反萎。",
            "萬物固有命，勸君休說醫。"
        ],
        "title": "方釣隠挾星學求詩且業醫",
        "id": "a3371fbd-d0d0-440f-96a9-d58532412a91"
    },
    {
        "author": "何夢桂",
        "paragraphs": [
            "南山有岑樓，岑樓高落星。",
            "娟娟樓上女，悠悠撫朱繩。",
            "高年猗蘭操，翻作長短清。",
            "世無千古人，惟遺千古心。",
            "心長韻愈遠，疏越難可聞。",
            "曲盡無人聽，月高風滿城。"
        ],
        "title": "贈楊古澹",
        "id": "ff03480d-a56b-437f-abe3-6072a3f24af0"
    },
    {
        "author": "何夢桂",
        "paragraphs": [
            "苒苒歲月晚，悠悠美人思。",
            "皎皎在天月，娟娟落水涯。",
            "相思何所寄，日莫折瓊枝。",
            "哀鴻翅翎短，苦爲稻粱縻。",
            "願言化爲雲，長與龍相隨。"
        ],
        "title": "和徐榷院唐佐見寄七首  其一",
        "id": "4f518b6d-9a63-4088-9f89-7bb4412f40d5"
    },
    {
        "author": "何夢桂",
        "paragraphs": [
            "白雲古樹杪，下有山人家。",
            "與君曾讀易，探索入聖涯。",
            "盤桓坐白石，汲泉燒鼎茶。",
            "至今山中兒，羨我兩客嘉。",
            "客去不復來，屋上凝朝霞。",
            "有時撫孤琴，猿鶴聽無譁。",
            "何當賦招隠，共駕青牛車。"
        ],
        "title": "和徐榷院唐佐見寄七首  其二",
        "id": "e457cd5a-476c-4e9b-9c72-1c92013e6f7e"
    },
    {
        "author": "何夢桂",
        "paragraphs": [
            "月冷岸葭蒼，風勁山木震。",
            "搗砧誰家婦，聲急心緒紊。",
            "爲問聲何哀，聲聲怨時運。",
            "何許從英皇，蒼梧叫虞舜。"
        ],
        "title": "和徐榷院唐佐見寄七首  其三",
        "id": "36b28da1-e421-4ea7-a179-c97cd2ad00ea"
    },
    {
        "author": "何夢桂",
        "paragraphs": [
            "孟冬寒氣至，蟋蟀入床下。",
            "我早索衣裘，婦尚繫裙布。",
            "時序倏改變，悽慘感霜露。",
            "姑老遠行役，鞠子誰乳哺。",
            "夜半山壑移，人生况旅寓。",
            "傷心重傷心，江空歲華暮。"
        ],
        "title": "和徐榷院唐佐見寄七首  其四",
        "id": "1f067a7d-2b6c-4a4c-8acb-63a1c8623857"
    },
    {
        "author": "何夢桂",
        "paragraphs": [
            "南山有高樓，青雲可俯踐。",
            "樓上有佳人，當年慣識面。",
            "忽覺在他鄉，綽約思目見。",
            "綠綺無知音，心長曲未遍。",
            "青雲在山頭，將去還復戀。",
            "人生不如雲，欲見萬里遠。",
            "恃有青銅鏡，與君各分半。",
            "忽來雙鯉魚，白璧何足羨。"
        ],
        "title": "和徐榷院唐佐見寄七首  其五",
        "id": "645af16f-116b-442d-8d35-c48e05a2210b"
    },
    {
        "author": "何夢桂",
        "paragraphs": [
            "望有玉山果，細實如房蜂。",
            "世味羞桃李，棄此盤盎巾。",
            "膚頑味更澀，僅能殺三蟲。",
            "頼以著微績，始襲炎帝封。",
            "不意得君采，致身願相從。"
        ],
        "title": "和徐榷院唐佐見寄七首  其六",
        "id": "71214ce3-5841-4f80-a3b3-b881633a1022"
    },
    {
        "author": "何夢桂",
        "paragraphs": [
            "人懷千歲憂，常苦百年速。",
            "千歲與百年，黄泉總相逐。",
            "漆園何誕妄，養生託緣督。",
            "邯鄲非渺茫，夢覺驚黍熟。",
            "生死如彼何，愛惡亦徒欲。",
            "俛仰宇宙間，吾姑抱吾獨。"
        ],
        "title": "和徐榷院唐佐見寄七首  其七",
        "id": "65c29299-0f63-47b8-8e2e-67c3bfc01404"
    },
    {
        "author": "何夢桂",
        "paragraphs": [
            "秋風來庭際，奄忽老蓐收。",
            "夜寒耿無寐，起坐焚膏油。",
            "孤燈照我影，對坐自倡酬。",
            "偈參意未竟，參橫轉西樓。"
        ],
        "title": "和盧可菴悲秋十首  其一",
        "id": "1a73cf3d-a43e-41a7-918e-3c8b2006f2e8"
    },
    {
        "author": "何夢桂",
        "paragraphs": [
            "秋風來高樓，樓上棟雲飛。",
            "登樓杳西望，陰陰天雲垂。",
            "天闊渺無極，遊子去不歸。",
            "不歸在何許，意採南山芝。"
        ],
        "title": "和盧可菴悲秋十首  其二",
        "id": "97fba0e6-bd62-4bd3-b642-afb95a470bce"
    },
    {
        "author": "何夢桂",
        "paragraphs": [
            "秋風來戶牖，出戶天地寬。",
            "俯仰何跼蹐，天地猶盤盤。",
            "况復中間人，機險一黄間。",
            "毋懷千歲憂，且盡百年歡。"
        ],
        "title": "和盧可菴悲秋十首  其三",
        "id": "949f51e6-daca-4a68-ac7c-f4a3f0a3bfe8"
    },
    {
        "author": "何夢桂",
        "paragraphs": [
            "秋風來木末，忽忽吹晚晴。",
            "木落雁南歸，嚦嚦多悲聲。",
            "少壯老復至，歲月方遄奔。",
            "我欲歌秋風，愁聽簫鼓鳴。"
        ],
        "title": "和盧可菴悲秋十首  其四",
        "id": "1d522ce7-94db-4ab9-9f8d-9d88e27f68c7"
    },
    {
        "author": "何夢桂",
        "paragraphs": [
            "秋風來萬壑，蜴蜥吐冰雹。",
            "雷吼彈丸飛，四海沍陰濁。",
            "誰能彎天弧，與我一矢落。",
            "奈何山嶽移，回頭已非昨。"
        ],
        "title": "和盧可菴悲秋十首  其五",
        "id": "f0f151cc-9c99-475b-8ea9-01ce075d5d51"
    },
    {
        "author": "何夢桂",
        "paragraphs": [
            "秋風來岩谷，萬竅生寂虛。",
            "畏隹忽怒號，披拂其誰居。",
            "天地等一馬，逝者無停車。",
            "君看郭外塚，荒丘無人鋤。"
        ],
        "title": "和盧可菴悲秋十首  其六",
        "id": "90f5a4cf-2144-4d16-8e35-5f0db8f17535"
    },
    {
        "author": "何夢桂",
        "paragraphs": [
            "秋風來江臯，槌鼓誰載酒。",
            "徒羨謫仙人，百篇醉一斗。",
            "將軍告身在，尚可易醇酎。",
            "萬事休皺眉，一笑且開口。"
        ],
        "title": "和盧可菴悲秋十首  其七",
        "id": "38c935c7-0fb4-4dce-b8f5-c3c877a91d7b"
    },
    {
        "author": "何夢桂",
        "paragraphs": [
            "秋風來天河，天河淺且清。",
            "天孫撫機杼，終日織不成。",
            "自從夫君去，聽盡金雞鳴。",
            "妾身倘未死，妾心百煉精。"
        ],
        "title": "和盧可菴悲秋十首  其八",
        "id": "675b6ae7-6251-4803-a2d5-fc74a4637241"
    },
    {
        "author": "何夢桂",
        "paragraphs": [
            "秋風來大地，萬里成丘墟。",
            "床頭何所有，惟有一卷書。",
            "曳縱朗長誦，環堵樂有餘。",
            "自笑飯顆山，少陵真腐儒。"
        ],
        "title": "和盧可菴悲秋十首  其九",
        "id": "acc4dfe0-8bca-42b2-a6ff-4cf5d3a6391e"
    },
    {
        "author": "何夢桂",
        "paragraphs": [
            "秋風來太虛，逍遥浮大庭。",
            "吾身與天地，等如水上萍。",
            "弄丸閒往來，意行還微吟。",
            "吟盡無人聽，惟遺空外音。"
        ],
        "title": "和盧可菴悲秋十首  其一○",
        "id": "f6212149-ce43-41b0-9afb-fff2035606db"
    },
    {
        "author": "何夢桂",
        "paragraphs": [
            "堪輿渺無極，俯仰慨古初。",
            "皇風戰涿鹿，草野傷血塗。",
            "勳華襲文明，不肯私均朱。",
            "誓命纘王業，侵伐紛霸圖。",
            "春秋二百祀，已矣吾道孤。",
            "天不生夫子，民極誰其扶。"
        ],
        "title": "上夾谷書隠先生六首  其一",
        "id": "823729b3-1cde-4d66-b98b-c2a1853fcca2"
    },
    {
        "author": "何夢桂",
        "paragraphs": [
            "反袂歎麟折，過門傷鳳衰。",
            "奠楹不復作，世喪禮樂隳。",
            "世喪道不喪，文豈不在茲。",
            "千載而有人，三代猶可追。",
            "吾聞夾谷翁，文獻尚有遺。",
            "斯世微斯人，皇皇吾安歸。"
        ],
        "title": "上夾谷書隠先生六首  其二",
        "id": "dffce97d-94f8-4eb9-b403-f677b0362a22"
    },
    {
        "author": "何夢桂",
        "paragraphs": [
            "錦峰有使星，光芒夜燭天。",
            "聞道繡衣來，上應此星躔。",
            "兒童爭迎拜，不敢持一錢。",
            "一錢不足云，愛心重留連。",
            "輒持一盂水，滴滴釣臺前。"
        ],
        "title": "上夾谷書隠先生六首  其三",
        "id": "22a80fcd-8649-46d4-b4ce-b1ec3b05b8f8"
    },
    {
        "author": "何夢桂",
        "paragraphs": [
            "衣冠墮塗炭，血肉膏斤斧。",
            "喜聞使車來，猶歌來何暮。",
            "蒼生在顛崖，惟恐隔風雨。",
            "誰爲埋車輪，渾家白雲住。",
            "下有羊裘翁，清風清萬古。"
        ],
        "title": "上夾谷書隠先生六首  其四",
        "id": "c8aa059d-8a83-46a1-911c-14a7afbc90e5"
    },
    {
        "author": "何夢桂",
        "paragraphs": [
            "平生學屠龍，終乃成履豨。",
            "國亡身未殯，戮死竟何如。",
            "衣带日以緩，鬢髮日以疏。",
            "晨風懷苦心，不能高奮飛。",
            "獨抱三聖易，終焉老吾廬。"
        ],
        "title": "上夾谷書隠先生六首  其五",
        "id": "be656c8b-e074-4c05-b821-f401cdc6e10f"
    },
    {
        "author": "何夢桂",
        "paragraphs": [
            "驥老不適用，狐首復何幾。",
            "身名與世隔，誰以告彼姝。",
            "衷腸遠難訴，載訴出戶衣。",
            "出戶亦不辭，疑我故步非。",
            "袖中懷綠綺，自傷知音稀。",
            "爲君試一彈，霑襟涕漣濡。"
        ],
        "title": "上夾谷書隠先生六首  其六",
        "id": "60cf403a-ad1a-4ea9-85a2-f2595f96cec0"
    },
    {
        "author": "何夢桂",
        "paragraphs": [
            "木落不離根，菊槁不離枝。",
            "人懷父母心，豈願生別離。",
            "皇路謇幽蔽，民用嬰百罹。",
            "南枝栖越鳥，忍逐北風飛。",
            "北風藐萬里，分此無回期。",
            "骨朽化爲塵，魂魄將南歸。"
        ],
        "title": "擬古五首  其一",
        "id": "96db6e58-980d-47f0-beb1-6cfe3f3904b8"
    },
    {
        "author": "何夢桂",
        "paragraphs": [
            "生爲結髮婚，死爲同穴鬼。",
            "豈意冰上緣，淪沒隔萬里。",
            "半鏡隨塵沙，嫁衣在巾笥。",
            "紅絲倘未絕，白首尚歸止。",
            "心隨碣石雲，淚落銅盤水。",
            "雲飛會南來，水流還北注。",
            "此生不可期，心期勖來世。"
        ],
        "title": "擬古五首  其二",
        "id": "cc21787c-b135-4fd9-8572-bb70b51eec56"
    },
    {
        "author": "何夢桂",
        "paragraphs": [
            "萬馬蕭蕭來，萬矢的的鳴。",
            "蛾眉逐羈馽，淚盡眥血零。",
            "偷生愧夫天，寧死化鬼燐。",
            "昭質誓不污，九死志靡徵。",
            "紅玉隨劍光，晶熒貫列星。",
            "遺胔葬螻蟻，冢墓高媧陵。"
        ],
        "title": "擬古五首  其三",
        "id": "118c7112-c708-4e18-aebd-7ea99883fe0f"
    },
    {
        "author": "何夢桂",
        "paragraphs": [
            "封狼藐萬里，風雪饒陰山。",
            "地荒走蛇豕，俘縶去不還。",
            "高門誰氏子，受驅牧猳犍。",
            "去時紈袴敝，氈毳不蔽寒。",
            "夜夜望北斗，不逐南箕旋。",
            "父母生我初，拊我掌股間。",
            "豈意越在茲，撫身空自憐。"
        ],
        "title": "擬古五首  其四",
        "id": "0fdbd6d2-ae6c-44b9-89b0-4e472d2be68b"
    },
    {
        "author": "何夢桂",
        "paragraphs": [
            "杞國天柱傾，哀我鞠子疚。",
            "蒼鵞飛沖天，妖星大如斗。",
            "簾下玉床移，山摧石鰲負。",
            "河南弔遺黎，原野骨未朽。",
            "北邙望孤陵，古木叫猿狖。",
            "朔風吹塵沙，天寒薄翠袖。",
            "南雲山萬重，去去莫回首。"
        ],
        "title": "擬古五首  其五",
        "id": "9837c923-3b73-46fd-a3d5-413c7d994a08"
    },
    {
        "author": "何夢桂",
        "paragraphs": [
            "一琴久絃絕，孤操誰與同。",
            "羅幃長白髮，燕子樓已空。",
            "夫君邈萬里，目斷隨冥鴻。",
            "鴻飛不南來，亂鳥啼朔風。",
            "寧死化爲石，石上生虬松。"
        ],
        "title": "岳帥寄烈女古意和韻答之",
        "id": "ae1caa12-419a-4819-b430-0f4a58077d0a"
    },
    {
        "author": "何夢桂",
        "paragraphs": [
            "玄化浩無極，豈爲萬物私。",
            "燕坐觀物化，榮悴故有時。",
            "春林著寒葩，猶記去年枝。",
            "日暮還復殞，委運不可羈。",
            "天機自高下，時命非所知。",
            "變化紛萬感，逝者長如斯。",
            "誰能渺獨立，終古以爲期。"
        ],
        "title": "賦風花  其一",
        "id": "9e40bb8f-d826-40b0-be8c-e47a60a6c075"
    },
    {
        "author": "何夢桂",
        "paragraphs": [
            "大鈞播萬物，靜觀自森著。",
            "倏見朝華榮，夕隕亦何遽。",
            "升沈信天機，高下兩無據。",
            "世眼空紛籍，往事逐飛絮。",
            "今年花上枝，去年花落處。",
            "開落無常期，年來復年去。"
        ],
        "title": "賦風花  其二",
        "id": "e774e3d0-e5c1-4ce6-87d4-f3a02eed94dc"
    },
    {
        "author": "何夢桂",
        "paragraphs": [
            "萬物委橋運，逝水無回波。",
            "美人渺何許，道遠空寤歌。",
            "願言結瑶珮，乘虬下陽阿。",
            "陽阿有瑶草，爲我起宿痾。",
            "行行望高臺，日暮將奈何。"
        ],
        "title": "雪樓程御史次方山房韻見寄用韻答賦三首  其一",
        "id": "3155464a-344a-458b-a904-ff8127dc2cfa"
    },
    {
        "author": "何夢桂",
        "paragraphs": [
            "青樓有蛾眉，翳袖渺獨處。",
            "日暮賦摽梅，愧我求彼士。",
            "誰家操孤鸞，感此中夜起。",
            "明河落天西，玉繩低欲輊。",
            "結言藉媒勞，恩重報無地。",
            "明珠在羅襦，誰能諒心事。"
        ],
        "title": "雪樓程御史次方山房韻見寄用韻答賦三首  其二",
        "id": "78f93481-3cdb-4ee0-bcd1-ff9ba7fc3fa2"
    },
    {
        "author": "何夢桂",
        "paragraphs": [
            "思君隔山陂，矢心誓白水。",
            "夔蚿各自憐，人生貴適意。",
            "馬頭黄金羈，不易牛背睡。",
            "白髮難再玄，百子空自許。",
            "南山或可移，愚公有孫子。",
            "堪輿浩無窮，俯仰一寤寐。"
        ],
        "title": "雪樓程御史次方山房韻見寄用韻答賦三首  其三",
        "id": "f50dca28-d89b-458d-88d7-6345a7c3e3b2"
    },
    {
        "author": "何夢桂",
        "paragraphs": [
            "白日過駒隙，玄髮成衰翁。",
            "陞天無八翼，苦志懷晨風。",
            "晨風不可企，下界塵冥濛。",
            "去去藐八極，安能離彀中。",
            "爲馬或爲牛，吾將安適從。"
        ],
        "title": "遠遊丞樵隠王德甫寄詩輒和二章以謝  其一",
        "id": "f721c50a-ad38-47f4-afdf-c8e95b42fd6f"
    },
    {
        "author": "何夢桂",
        "paragraphs": [
            "宿昔夢見君，晨起得詩冊。",
            "詩中意如何，閔我遠行役。",
            "上言久別離，下言長寤擗。",
            "世無魯陽戈，誰能迴白日。",
            "白髮一夜生，爲君隠陫側。"
        ],
        "title": "遠遊丞樵隠王德甫寄詩輒和二章以謝  其二",
        "id": "cdf26f13-990f-4e37-b34e-bf804a455dfc"
    },
    {
        "author": "何夢桂",
        "paragraphs": [
            "堪輿運玄化，萬物品彙分。",
            "狉狉鹿豕羣，中有五色麟。",
            "聖哲不出世，郊囿可能馴。",
            "粵從光嶽分，鴻靈咸糾紛。",
            "征役石漸漸，戰伐車轔轔。",
            "詩亡春秋作，三嘆悲聖人。",
            "西狩折其足，反袂那能聞。",
            "而况千載下，遺軼已絕塵。",
            "木鐸響不振，安能此身親。",
            "冥冥晦暮夜，高燎誰煬晨。",
            "縱橫紛季子，法律慘商君。",
            "吾道成說輻，君子歎伐輪。",
            "時無郢人鼻，誰運匠石斤。",
            "世喪道未喪，氣盛化自神。",
            "無道固耻穀，有道亦耻貧。",
            "蛟翁世耆俊，皇華重諏詢。",
            "次公早識面，次第以禮賓。",
            "廼聞抗高誼，木石將終身。",
            "雲間有山峽，劫火不得焚。",
            "石間有書室，雪迹猶未陳。",
            "當路風詩書，出此屋壁文。",
            "青青集衿風，勖爾小子勤。",
            "斯道未墜地，百世知所因。",
            "苞栩成集鴇，白茅尚包麕。",
            "終期人臯稷，相與帝華勳。",
            "中立天地極，再還風俗淳。",
            "願言放巢許，使得老轅申。",
            "吾爲混沌氏，抑爲葛天民。",
            "俯仰慨今古，悠悠秋復春。",
            "夜半舟壑移，故者誰其新。"
        ],
        "title": "和夾谷書隠先生寄題蛟峰石峽書院三十韻",
        "id": "f568ec23-4263-4565-ba3b-eac3988beb72"
    },
    {
        "author": "何夢桂",
        "paragraphs": [
            "粵從太極分，大塊溟涬洩。",
            "人生於其間，三才位成列。",
            "人極苟不立，清寧將竭裂。",
            "厥初始斷鰲，萬古功卓絕。",
            "誰觸不周山，地摧天柱折。",
            "媧皇不煉石，方圓成陷缺。",
            "九載困懷襄，東柱至西碣。",
            "乘載微司空，斯民化魚鱉。",
            "上下三千年，世變幾更迭。",
            "誰與持風輪，不至人類滅。",
            "魯廟祠太牢，漢庭定綿蕝。",
            "澤國訪羊裘，東都樹名節。",
            "斯道無存亡，惟人善顯設。",
            "先後雖殊途，彼此有同轍。",
            "山冢摧且傾，川流沸將竭。",
            "托身止徬徨，勞心苦忡惙。",
            "時無武城偃，誰知堂下蔑。",
            "吏來方叫囂，我行方蹩躠。",
            "賓主成寇讎，樽俎化縲絏。",
            "楚市愧受鉗，山東羞折頞。",
            "無處籲旻天，甘心死岩穴。",
            "維北有星躔，煌煌西柄揭。",
            "皇帝哀不辜，分符理司臬。",
            "令出風霆行，章分雲漢抉。",
            "垂光燭幽壤，萬里悉昭晰。",
            "汲綆出深淵，千仞藉提挈。",
            "自顧此身微，天地一甕蠛。",
            "自笑往事非，古今一劍吷。",
            "鳥卵來儀羽，駿骨致汗血。",
            "犁然心自孚，難以口騰說。",
            "衣冠出藻色，詩書響木舌。",
            "從此公道開，起我庶士揭。",
            "不圖老轅申，復見人稷卨。",
            "蒼生在巔崖，寄命方杌隉。",
            "山下豺狼多，况復晝噬囓。",
            "皇皇倘無歸，惸惸靡遺孑。",
            "四海望公來，久旱望霓切。",
            "惟有此西人，謂私我西浙。",
            "永言誓澄清，且爲沃焦熱。",
            "次第雨八荒，寧久民望觖。",
            "嚴瀨有男子，苦心頭半雪。",
            "受恩口難言，寤歎惟契契。",
            "延佇羌思君，解佩願遺玦。",
            "遺玦不可得，采芳聊薄擷。"
        ],
        "title": "寄謝夾谷書隠先生四十四韻",
        "id": "ebceef2b-d21d-45b9-a7eb-ee734a9edd4e"
    },
    {
        "author": "何夢桂",
        "paragraphs": [
            "世變浩無極，俯仰長吁嘻。",
            "人情恩與讎，相值每不期。",
            "邯鄲至受兵，何與魯酒醨。",
            "弄丸本無心，乃解兩家圍。",
            "懷古意未竟，傷今有餘悲。",
            "世無武城宰，偃室有誰歸。",
            "世無吳興令，牛屋奚敢辭。",
            "不虞涉吾地，叫囂且突隳。",
            "樽俎化桎梏，賓主生戎夷。",
            "范雎幾拉骼，蔡澤成頷頤。",
            "自憐還自笑，此物至奚宜。",
            "犁牛受鞭縶，文貍墜阱機。",
            "此豈物有罪，罪在角與皮。",
            "安之若有命，雖死無悔追。",
            "俄聞天際星，一夕躔次移。",
            "光芒照人間，是爲使者車。",
            "翩然下青冥，持斧衣繡衣。",
            "文章星斗爛，號令雷霆威。",
            "幕府遴高選，分遣羽檄飛。",
            "君來山水縣，草木生光輝。",
            "洗手奉三尺，不肯枉毫釐。",
            "登山縛虎兕，入水擒蛟螭。",
            "斯民久瘡痏，嫗喣以母慈。",
            "遂使斯道福，溥及山澤癯。",
            "盤水無先容，傾蓋無素知。",
            "南北風馬牛，何以極至斯。",
            "生物不言功，固匪天地私。",
            "寸草猶有心，那得報春暉。",
            "臨行持盃水，勸君重躊躇。",
            "爲我更持獻，端謝夾谷師。"
        ],
        "title": "送野塘王經歷三十韻",
        "id": "e393f538-c7f5-4371-8ed9-c16c3ce0ac94"
    },
    {
        "author": "何夢桂",
        "paragraphs": [
            "三釜養弗違，五斗腹已饜。",
            "歸無買山銀，聊占白石崦。",
            "崦西有斗室，草色青入簾。",
            "有時獨悲歌，白雲低覆檐。",
            "心勞髮成絲，不敢開鏡奩。",
            "純鈎未曾試，敢謂鉛刀銛。",
            "行行行復止，恐爲世猜嫌。",
            "俯仰宇宙窄，吾姑養吾恬。",
            "濯髮餐沆瀣，載魄吞玉蟾。",
            "世味紛濁濁，食魚誰溉鬵。",
            "君來此山中，相逢一掀髯。",
            "議論不苟同，鹹酸惟梅鹽。",
            "探索卦爻賾，抉發天地潛。",
            "君思方浩浩，我足愧霑霑。",
            "未竟先天奧，已報歸郵籤。",
            "重來詰玄秘，試與君一拈。",
            "精神寄四聖，後學未易覘。",
            "堪輿物最巨，蝡動物至纖。",
            "雷震與風行，水潤復火炎。",
            "孰匪陰陽用，豈待蓍策占。",
            "吾身亦具足，誰能減與添。",
            "六畫無一辭，三才道已兼。",
            "大象不可名，小言徒詹詹。",
            "九師易已病，安得惡石砭。",
            "況復坐井窞，周旋類鮧鮎。",
            "獨以嗜成癖，食苦自謂甜。",
            "方此愧施孟，敢自比伊濂。",
            "雄玄倘猶白，墨突空不黔。",
            "阿誰登負丘，赤手捕長蚺。",
            "泠然御風至，瞪目不可瞻。",
            "大聲忽揮綽，皇荂俱口箝。",
            "竊意吾道孤，四海謀無僉。",
            "安知太皡虛，前奔有飛廉。",
            "參同合左契，機迅留無淹。",
            "憶昔世道衰，九侯已醢醃。",
            "作易爲憂患，九卦首履謙。",
            "子雲卒投閣，擬易空噞噞。",
            "君子觀遯象，惡在不惡嚴。",
            "心易寫不盡，恨無千丈縑。",
            "書空只一畫，自向筆端粘。",
            "君如會此意，此節真鎚鉗。",
            "君肯來南山，相從效比鶼。"
        ],
        "title": "和耜岩讚易傳來韻",
        "id": "ce64f121-3d2c-4d1d-8075-aebcbe4967be"
    },
    {
        "author": "何夢桂",
        "paragraphs": [
            "世界歸大壑，人事如奔淙。",
            "浮生萃草木，萬變成飄風。",
            "觸蠻兩蝸國，王侯一蟻封。",
            "下觀黔首愚，咄嗟書虛空。",
            "怒攘亦蠢蠢，羣飛何夢夢。",
            "失手弄刀劍，轉眼生兵戎。",
            "萬騎彀弓矢，千夫駕臨衝。",
            "原野肆尸血，道路哀離鴻。",
            "帥師有丈人，在師得師中。",
            "不辜多全活，不與羣醜同。",
            "師克未爲績，不殺真膚公。",
            "乾坤一胞與，感此重戚容。",
            "涿鹿始爭戰，千古開武功。",
            "春秋書戰伐，三復爲惙忡。",
            "南風鼓虞氏，吾誰與王通。",
            "擊磬斯已矣，荷蕢猶可宗。",
            "無用媿社櫟，浪出羞澗松。",
            "君謂叔孫智，人笑酈生庸。",
            "未能半分補，政墮一動凶。",
            "歸來友石友，相對仲與翁。",
            "抱神慎守一，吾欲師崆峒。"
        ],
        "title": "和何逢原寄韻",
        "id": "fd58c7d4-43fd-4c80-a197-bbb454fd8106"
    },
    {
        "author": "何夢桂",
        "paragraphs": [
            "那有賢貳車，抗節今無儕。",
            "拄笏看千峰，冷風散虛齋。",
            "莊陵一絲絕，白雲鎖雙崖。",
            "曷時從君遊，聊以紓余懷。"
        ],
        "title": "和劉府判寄詩",
        "id": "06a0f49d-a847-4d09-91b0-1d4c463c6ee3"
    },
    {
        "author": "何夢桂",
        "paragraphs": [
            "易道皆萬變，萬彙寄一易。",
            "大道降九流，至理散方術。",
            "譬猶八面窗，八方可從入。",
            "譬猶九達衢，九軌所由出。",
            "道術雖二致，殊途極歸一。",
            "得醫爲倉扁，得法爲軌革。",
            "郭氏探錦囊，甘心步璇歷。",
            "勿謂所執微，垂名等籍籍。",
            "易庵挾四技，每技探易賾。",
            "技分易不精，君獨精以密。",
            "我愧絕韋編，所得止一畫。",
            "一畫未爲病，錯出已什伯。",
            "四事君盡兼，懼君苦形役。",
            "持此應世間，化身須百億。"
        ],
        "title": "贈術士邵易庵",
        "id": "c601ff13-bdd2-4fbb-9472-20cf424c3517"
    },
    {
        "author": "何夢桂",
        "paragraphs": [
            "昔有二道士，學道隠此山。",
            "一覺徑超詣，脫屣遺人寰。",
            "石影未滅沒，半出林巒間。",
            "空山以名存，高蹤那能攀。",
            "下有可人翁，老去雙鬢斑。",
            "天涯蹇行足，日暮倦鳥還。",
            "神交藐千古，試爲問丸丹。"
        ],
        "title": "贈何覺山",
        "id": "f1f90f59-1b4a-4aa4-a435-7868ba5b77e0"
    },
    {
        "author": "何夢桂",
        "paragraphs": [
            "一亭亦直寄，作者知爲誰。",
            "結薜開戶牖，柱桂辛夷楣。",
            "百年此宴樂，常恐生憂悲。",
            "天地一傳舍，過客安可羈。",
            "唐肆欲求馬，萬事隙決駒。",
            "白雲亭上山，流水亭下池。",
            "夜半撫朱繩，美人生白髭。"
        ],
        "title": "題邵古香乾坤一亭",
        "id": "141f55b0-7d8d-4987-8af8-169e7672468f"
    },
    {
        "author": "何夢桂",
        "paragraphs": [
            "白馬何方來，青絲紅錦韉。",
            "手持省府檄，身著從事衫。",
            "分麾蒞屬邑，銜命司括田。",
            "一見爲鸞鳳，不肯爲鷹鸇。",
            "視民如有疾，見客似無官。",
            "疲民得賈父，僻壤戴蘇天。",
            "群情有欲愬，百口難具宣。",
            "君來五閲月，熟察民顛連。",
            "嚴爲浙偏壘，淳在嚴萬山。",
            "按圖覽輿地，邑境若斗然。",
            "一分布阡陌，九分奠山川。",
            "墾畝雜沙礫，斸土見水泉。",
            "桑不給繭絲，農不供粥饘。",
            "耕鑿地力盡，租稅民用殫。",
            "江南享有國，錢塘餘百年。",
            "地偏費實浩，額外賦益繁。",
            "和買非正絹，茶役皆贏錢。",
            "民窮未忍死，上慈政令寬。",
            "三年輸未足，一榜逋悉蠲。",
            "遺黎戴白叟，尚能話興元。",
            "天朝大一統，地域跨八埏。",
            "中邦定成賦，遠氓均受廛。",
            "吁嗟天地仁，豈使雨露偏。",
            "君歸勿委蛇，禁中需牧頗。",
            "願言述民勞，海表同恩波。",
            "相彼西人好，東人爭奈何。"
        ],
        "title": "送淳安括田省委賈都事",
        "id": "a9e8bfcc-9040-458e-beeb-dda39de56f2e"
    },
    {
        "author": "何夢桂",
        "paragraphs": [
            "幽人癖好山，結屋山北方。",
            "於菟出繞屋，寧復劬禿當。",
            "岩溜晴霢霂，野燒夕燉煌。",
            "療饑采紫芝，不救病髮蒼。",
            "何人賦小山，靜聽心茫茫。",
            "倚歌和招隠，意長曲未央。",
            "夜夢衣雲錦，乘虬朝帝旁。",
            "鈞天聽未了，玄運不可常。",
            "百年少壯心，時醉歌并凉。",
            "層城閉青蛾，無處覓玄霜。",
            "亡羊兩得失，奚擇穀與臧。",
            "齒舌誰墮在，寧計彼軟剛。",
            "千古雲山高，歃泉酹嚴光。"
        ],
        "title": "感懷再和山房韻",
        "id": "4e9b9d32-d770-4894-a2bf-f38cb532b0ea"
    },
    {
        "author": "何夢桂",
        "paragraphs": [
            "朝日景曈曈，湛露溘已晞。",
            "日暮風淒淒，啼鳥失其雛。",
            "時邁感物化，撫事成傷悲。",
            "嚴溪子張子，有兒讀父書。",
            "年少雋且文，親顔悅以怡。",
            "一朝成鬼錄，登臺空望歸。",
            "望歸不歸來，淚盡雙目眵。",
            "嬴博招爾魂，忍撫游子衣。",
            "生子期養親，安知親哭兒。",
            "古傷鄧伯道，天道不可知。",
            "穆伯有收子，暮年良可期。"
        ],
        "title": "慰嚴溪張君貢士",
        "id": "7df92964-9c14-4b26-8803-28df737fa750"
    },
    {
        "author": "何夢桂",
        "paragraphs": [
            "天地委爾形，禍福唯所命。",
            "夭顔壽盜跖，窮憲富猗頓。",
            "陰陽氣不齊，所受各有分。",
            "司造秘不言，誰能作天問。",
            "君今挾相術，兩目烱清鏡。",
            "開口說是非，竊弄司造柄。",
            "富貴聞者喜，貧賤聞者慍。",
            "分定不可移，喜慍兩皆病。",
            "朝暮芧四三，空使衆狙競。",
            "安知鳩與鵬，小大各適性。",
            "勸君且歸休，吾方游神廷。"
        ],
        "title": "贈相士許松坡",
        "id": "262eac74-4ca6-48ce-9b8b-37bbb642880b"
    },
    {
        "author": "何夢桂",
        "paragraphs": [
            "庭隅墮缺月，慈烏驚夜啼。",
            "哀啼心獨苦，抱雛耿孤棲。",
            "孤棲不自恤，懷人在中閨。",
            "嫠緯織不成，撫杼羌憯悽。",
            "煢煢守孤兒，覆額髮未齊。",
            "矢心負螟蠃，兩手各持携。",
            "廩粟不自富，歲以粒遺黎。",
            "大火化劫運，終然完白圭。",
            "邅迴蹇吾道，三綱墜塗泥。",
            "鬚眉衆婦女，媿死一寡妻。",
            "徽名表貞節，光彩生門題。",
            "斲雪靈山山，濯清沙溪溪。",
            "三唱衛柏舟，天橫斗柄低。"
        ],
        "title": "旌表陳節婦古意",
        "id": "f23f00af-085f-436e-9da4-4c14ae9a20bd"
    },
    {
        "author": "何夢桂",
        "paragraphs": [
            "狙公窮四三，羸馬疲鈎百。",
            "歸來南山南，掃門謝俗客。",
            "有客扣我扃，猿鶴驚褫魄。",
            "行行杖青藜，吹烟照琴冊。",
            "雙頄凝丹霞，秋水入瞳碧。",
            "極談造玄玄，對坐忘岸幘。",
            "山巔有老杞，枯槁無液澤。",
            "夜半出精怪，尚或聞犬咋。",
            "祇今吾喪我，誰能逐轍迹。",
            "一笑客出門，山空霜月白。"
        ],
        "title": "餞于高士",
        "id": "f86783d0-a03c-4d61-ae12-b3ab069d7da8"
    },
    {
        "author": "何夢桂",
        "paragraphs": [
            "翩翩佳公子，青絲絡白顛。",
            "黄綬映春花，來作吏隠仙。",
            "鳴琴鎮白下，賦劍起通泉。",
            "誰分讀書燭，良價重蠟鞭。",
            "官燭不以照，持此當坐前。",
            "釜炊陋貴習，炬圍嗤少年。",
            "東壁得餘光，夜績長不眠。",
            "好留待他日，列照修史編。"
        ],
        "title": "次山房贈阮尉燭詩韻",
        "id": "aff16c86-4282-470c-a3d7-f98298859484"
    },
    {
        "author": "何夢桂",
        "paragraphs": [
            "南北本同歸，何人泣異岐。",
            "玄黄本同質，何人悲素絲。",
            "悲泣不自已，吾故憫翟朱。",
            "聖賢急救世，猶或與心違。",
            "二子救世心，豈願戾厥初。",
            "兼愛與爲我，本昧善惡幾。",
            "賊人視兼愛，殘忍終罔知。",
            "失己視爲我，流蕩返故遲。",
            "安得二子心，不爲世道思。",
            "吾將責二子，一世將焉知。"
        ],
        "title": "次山房岐絲吟韻",
        "id": "fa851201-843a-466f-93d9-02e3d4f8a9fb"
    },
    {
        "author": "何夢桂",
        "paragraphs": [
            "懷人夜寤擗，彼美天西方。",
            "世變急三峽，吾道蹇兩當。",
            "起坐觀列緯，翕箕正煌煌。",
            "遊雲起碧落，反覆變白蒼。",
            "兩儀浩無際，萬期歸渺茫。",
            "感此不成寐，振衣夜未央。",
            "思君見梁月，忽若墮我旁。",
            "月明照我心，知心豈尋常。",
            "浩歌自起舞，宵景何蒼凉。",
            "墓梅萃彼鴞，葭露化爲霜。",
            "雞蟲兩得失，奚用論否臧。",
            "日月此昭質，天地吾直剛。",
            "願言勖本心，百世垂耿光。"
        ],
        "title": "次山房見寄韻",
        "id": "317de5e3-9e9c-4bdf-947a-7ff2d38dae09"
    },
    {
        "author": "何夢桂",
        "paragraphs": [
            "寒冰不附炭，圓枘豈納方。",
            "心同媒易合，分隔意難當。",
            "膏火不晝耀，夕暮長煌煌。",
            "松柏無春華，霜雪自蒼蒼。",
            "萬物何定極，百世終混茫。",
            "瞻彼巢林隼，胡爲水中央。",
            "夜夢衣雲錦，乘虬朝帝旁。",
            "鈞天聽未了，玄運不可常。",
            "百年少壯心，時醉歌并凉。",
            "層城閉青蛾，無處覓玄霜。",
            "亡羊兩得失，奚擇穀與臧。",
            "齒舌誰墮在，豈計彼軟剛。",
            "千年青銅鏡，寧爲垢損光。"
        ],
        "title": "感懷追和前韻",
        "id": "55c87b4c-2cd8-4b91-9b24-dcac5c9e24b6"
    },
    {
        "author": "何夢桂",
        "paragraphs": [
            "思君吹參差，幽路蹇離絕。",
            "綠藍不盈襜，芙蓉在木末。",
            "采蝱解我憂，憂思誰察識。",
            "世態反覆手，况復問宿昔。",
            "韝鷹豈思揚，轍鮒固相沫。",
            "得時與失勢，離附奚足惑。",
            "耳餘難爲交，管鮑易全德。",
            "伐木無良朋，白駒有佳客。"
        ],
        "title": "次山房韻古意四首  其一",
        "id": "3cbdfa17-92ce-4939-b1bd-481ce4044e2d"
    },
    {
        "author": "何夢桂",
        "paragraphs": [
            "佳人藐中洲，倚竹翠袖寒。",
            "捐玦屬蹇修，脈脈一水間。",
            "夜半下雲旗，逸駕欻可攀。",
            "結言永爲好，矢報念急難。",
            "君有金錯刀，我媿白玉盤。",
            "終然鹽梅心，死不易鹹酸。",
            "往事化蜩翼，徂生遺鼠肝。",
            "永言歲寒心，寤擗長起歎。"
        ],
        "title": "次山房韻古意四首  其二",
        "id": "1b508582-f1ca-4f0b-bdac-93354c3b5b5f"
    },
    {
        "author": "何夢桂",
        "paragraphs": [
            "牽牛飲天河，河水清可挹。",
            "天孫撫機杼，終日不成織。",
            "相望空寤言，無人諒心迹。",
            "人生窘良會，百年倏朝夕。",
            "朝夕不可期，來世固罔極。",
            "無金鑄鍾子，鼓瑟逝安適。",
            "帝子竚不來，采芳翳庭實。",
            "悠悠萬古心，俛仰三嘆息。"
        ],
        "title": "次山房韻古意四首  其三",
        "id": "d4adfd3c-0232-455d-9024-fdea337ea182"
    },
    {
        "author": "何夢桂",
        "paragraphs": [
            "夜舟不藏壑，川流無回波。",
            "百年逐憂樂，晝夜相戛摩。",
            "逝者不復來，皓首成蹉跎。",
            "誰歟傷鳳衰，毋乃楚狂歌。",
            "茲世固難免，縱有朝與鮀。",
            "猗蘭曲易彈，祇恐聽者訛。",
            "折楊雜黄荂，每與俚耳和。",
            "感此歌晨風，忘我將如何。"
        ],
        "title": "次山房韻古意四首  其四",
        "id": "a9db439b-9a7b-4509-9708-082b4ed1261e"
    },
    {
        "author": "何夢桂",
        "paragraphs": [
            "采芳遺所思，所思道幽絕。",
            "濯髮沐蘭膏，卷然在髮末。",
            "鴂啼衆芳萎，微物固先識。",
            "我方行邁邁，我載歌昔昔。",
            "操舟入觴深，被髮出梁沫。",
            "至人本神游，詎知見者惑。",
            "畏途窘善步，變境乏全德。",
            "委順天地間，誰主復誰客。"
        ],
        "title": "再和  其一",
        "id": "a3ab2170-1e3d-4b2c-97c3-028a453351de"
    },
    {
        "author": "何夢桂",
        "paragraphs": [
            "火鼠不畏熱，冰蠶不畏寒。",
            "未能蹈冰火，吾姑襲人間。",
            "徒駭廣可泳，太行巍可攀。",
            "世路蹇幽蔽，邅迴行路難。",
            "君坐歌三調，我起舞七盤。",
            "歌苦舞未終，觀者心未酸。",
            "矢言浩無極，恐彼隔肺肝。",
            "無言賦悄悄，永夜長寤歎。"
        ],
        "title": "再和  其二",
        "id": "63531c35-9eeb-4ab7-afef-dbc5ce4bcd15"
    },
    {
        "author": "何夢桂",
        "paragraphs": [
            "渴不待醴酒，行潦聊可挹。",
            "寒不待羅襦，短布聊自織。",
            "人生志富貴，役役死塵迹。",
            "天雞報明晨，暮鐘送歸夕。",
            "萬化迭故新，來者未終極。",
            "百年無定期，餘日姑自適。",
            "擬學種蟠桃，誰能待花實。",
            "海鷗倦長風，低徊此休息。"
        ],
        "title": "再和  其三",
        "id": "5a4992ff-f800-46ff-9c0c-0a50d0c327c7"
    },
    {
        "author": "何夢桂",
        "paragraphs": [
            "劫池出墨灰，厄海騰洪波。",
            "陰陽互勃蝕，天地相激摩。",
            "人生壽能幾，百歲易蹉跎。",
            "毋用戚戚憂，且賦浩浩歌。",
            "鴬鳩漸溟鵬，修鯨渺沙鮀。",
            "物性各有極，相企成舛訛。",
            "順天以全德，安土以敦和。",
            "及時且娛樂，不樂將奈何。"
        ],
        "title": "再和  其四",
        "id": "bf07cfb7-0f19-421c-baa6-cacd921bdc73"
    },
    {
        "author": "何夢桂",
        "paragraphs": [
            "大鈞播萬彙，運化元不絕。",
            "芸芸方歸根，倏見上枝末。",
            "年華逐流波，去去人不識。",
            "少壯幾何時，忽霍異今昔。",
            "林蔭美鳩乳，水滑羨魚沫。",
            "鬒髮忽成霜，乍見忽驚惑。",
            "玄化不吾常，吾姑守玄德。",
            "千古萬古人，等如傳舍客。"
        ],
        "title": "三用韻  其一",
        "id": "2dea8f4f-6646-4610-bfa8-e92c05be7928"
    },
    {
        "author": "何夢桂",
        "paragraphs": [
            "瓊樓藐層雲，絕棟天風寒。",
            "阿誰吹玉龍，哀響落雲間。",
            "插羽欲相從，百尺那可攀。",
            "脈脈隔綺窗，欲語兩俱難。",
            "當年古銅人，夜半失露盤。",
            "露寒濕如水，見者爲悲酸。",
            "誰能鑄鐵關，鑱石爲腸肝。",
            "已夫已矣夫，無言付長歎。"
        ],
        "title": "三用韻  其二",
        "id": "f377dd71-6747-45b4-adc4-cc25ee06b9b3"
    },
    {
        "author": "何夢桂",
        "paragraphs": [
            "貧女傷莫年，有淚不可挹。",
            "秦川五色錦，半世勞獨織。",
            "織花空過眼，新故總塵迹。",
            "撫機悲歲年，顔貌非故夕。",
            "妾心比錦絲，絲長恨無極。",
            "綉衾雙鴛鴦，抱此欲誰適。",
            "沃桑歎黄隕，尚肯賦梅實。",
            "悠悠世上兒，何處堪食息。"
        ],
        "title": "三用韻  其三",
        "id": "19ec21f7-759b-4243-b079-b1a497f0d10b"
    },
    {
        "author": "何夢桂",
        "paragraphs": [
            "何年鑄銅柱，請爲問伏波。",
            "薊子去不遠，金狄誰再摩。",
            "世變落莽渺，吾意成蹉跎。",
            "盜跖飫肝膾，孔聖厄絃歌。",
            "禍福吾欲問，當世無史鮀。",
            "問天天匪高，祇恐民聽訛。",
            "形骸天委質，性命天委和。",
            "吾固聞諸天，如何復如何。"
        ],
        "title": "三用韻  其四",
        "id": "859a5599-2e44-4dde-8c70-4bc370780141"
    },
    {
        "author": "何夢桂",
        "paragraphs": [
            "惜花急晨遊，起坐旦未達。",
            "騎馬去踏花，朝雨馬蹄滑。",
            "落花委塵泥，花香在羅襪。",
            "猗蘭覓餘春，牡丹遲未發。",
            "遊子何時歸，使我幽憤豁。",
            "目斷回雁書，遥遥楚天闊。"
        ],
        "title": "用姪煒之山行韻",
        "id": "b30d5eac-aa51-4b4f-84c2-2a65008cf355"
    },
    {
        "author": "何夢桂",
        "paragraphs": [
            "魯語誨時習，商書稱時敏。",
            "一字該二義，學者盍重省。",
            "又日新其德，成湯常自儆。",
            "三月不違仁，顔子獨深領。",
            "今日或因循，明日澡即新。",
            "前月或斷續，此月復即仁。",
            "聖賢惜分陰，於此猶兢兢。",
            "學者能用力，其名曰競辰。",
            "人有一大時，一去不復仍。",
            "十五入大學，明德與新民。",
            "二十曰弱冠，既冠責成人。",
            "勤怠只數年，賢愚係終身。",
            "過此爲失時，人不再青春。",
            "譬之農力穡，春耕而夏耘。",
            "耕耘苟失時，無復望秋成。",
            "父母上俱存，兄弟下無故。",
            "飽食無用心，白日任虛度。",
            "幼壯老復至，一朝忽反顧。",
            "對人語不了，握筆書輒誤。",
            "龍鱗映犬豕，面目可憎惡。",
            "哀哉復哀哉，追悔已遲暮。",
            "及此尚可圖，勉旃須早悟。"
        ],
        "title": "誡子",
        "id": "27dd8136-b136-41e8-a933-cfff986bcfeb"
    },
    {
        "author": "何夢桂",
        "paragraphs": [
            "與君別一世，忽見疑夢境。",
            "感往雙淚懸，華髮各垂領。",
            "青燈對白酒，相勖敦暮景。",
            "別後詩逾佳，朗歌竟夜永。"
        ],
        "title": "題林同舍初心詩集",
        "id": "95fcf74c-4fd5-4203-82cb-72c393d8c8a7"
    },
    {
        "author": "何夢桂",
        "paragraphs": [
            "朝采水中芹，莫采水中茆。",
            "采采不盈掬，意不在寸草。",
            "顧瞻爾子衿，憂思鬰中抱。",
            "濯江暴秋陽，豈不日杲杲。",
            "杲杲雖麗天，寒荄易枯槁。",
            "君來升文堂，鐘鼓試擊考。",
            "轟霆起羣蟄，沈淖頼雪澡。",
            "以中養不中，寬慈以爲寶。",
            "惟皇均降衷，三代此直道。",
            "迪教敦民彝，端拜謝師造。"
        ],
        "title": "贈徐教諭愛蘭",
        "id": "6da8becc-c3b3-420d-b744-fc24a2c19dd4"
    },
    {
        "author": "何夢桂",
        "paragraphs": [
            "天台華頂飛丹霞，飛梁絕壁仙人家。",
            "劉郎歸去不復返，千年藥徑生蠙蛙。",
            "老翁家住山谷口，入山往往逢青華。",
            "授之長生不死藥，山頭采采札與砂。",
            "煉養火鼎成黄芽，日虀蔓菁飯胡麻。",
            "方瞳丹頰生鼎花，猶爲人世憂龍蛇。",
            "下遊汗漫周八遐，手持藥管青牛車。",
            "更資易數餘齒牙，占步禍福百不差。",
            "朅來訪我一舍蝸，劇談世事長吁嗟。",
            "我語君，君試聽，勸君不用六十四卦推天星。",
            "但願得君肘後之丹經，普度百萬億生靈。",
            "君不見安期生、李少君，一匕神樓生羽翎。",
            "入無間，升蒼冥。",
            "造物雖有數，不能囿無形。",
            "人人絕粒餐瓊英，免墮巔崖受苦辛。"
        ],
        "title": "贈天台遇仙翁",
        "id": "4daa7e39-0d48-4f13-940c-215cac1b768a"
    },
    {
        "author": "何夢桂",
        "paragraphs": [
            "平生浪說齊諧志，杞國有天驚墮地。",
            "不周摧折天柱傾，咄咄古今真怪事。",
            "元氣不死橋運興，千古日月長懸奔。",
            "照見可庵一片心脾真硉兀，揮斥八極游天根。",
            "兩眼癡蟇不能食，坐觀蝡動自形色。",
            "獨吸泠風飲沆瀣，去向南溟六月息。",
            "不學神仙慕安期，陶潛曠達其庶幾。",
            "卜築前窀從與老，太行世路從顛危。",
            "桓魋石槨嘻未達，昭陵玉匣荒丘垤。",
            "東門樹檟四時青，獨對青山問明月。",
            "孤山梅，逋仙一去喚不回。",
            "三逕竹，空懷二仲人如玉。",
            "處士松，世無鄭老遺高風。",
            "何如及今收拾千岩萬壑秀，飛廉道前豐隆後。",
            "美人服薜带女蘿，自起傞傞舞長袖。",
            "得時爲鳴鳳，失時爲卧龍，且問君王乞三峰。",
            "百年三萬六千日，倏忽起滅天際虹。",
            "散髮披襟任坦率，時澆磊磈斟寒碧。",
            "眼高一世四海空，婢膝奴顔死人役。",
            "君不見烏棲曲、白紵歌，長繩不繫白日梭，時耶命耶將奈何。",
            "前有香山翁，後有洛陽老。",
            "嘉會不數逢，千載誰復道。",
            "蛟翁此來遊，三珠烱相照。",
            "憑誰畫作五老圖，著我坐隅添一笑。"
        ],
        "title": "和寄可庵盧教諭",
        "id": "885aec6b-07a2-431b-acc4-01eb92f9146a"
    },
    {
        "author": "何夢桂",
        "paragraphs": [
            "昔日山陰老魏仙，丹成飛去三千年。",
            "倒影滅沒不可得，誰駕玉犬驂雲駢。",
            "當年從事君家祖，獨向爐邊得丹譜。",
            "刀圭入口羽翰生，至今去作羣仙父。",
            "丹砂散地無人收，聚作丹霞如錦毬。",
            "騰騰五采狎獵起，夜半精光衝斗牛。",
            "問君從事適孫子，渾家住坐丹霞裏。",
            "夜窺璇璣落星躔，晝負丹囊踏山水。",
            "有時賣易掛白錢，醉卧圯橋墮雙履。",
            "問君何事落人間，謫業已盡當復還。",
            "人間處處風雨惡，不如歸去蓬萊山。",
            "山上朝霞猶可餐。"
        ],
        "title": "贈徐霞錦",
        "id": "bbafba54-85bb-499e-b95e-b61e32f94e23"
    },
    {
        "author": "何夢桂",
        "paragraphs": [
            "君不見當年原上武陵家，有人隨水覓桃花。",
            "桃花未落君歸去，到得重來無覓處。",
            "又不見石室山中一局棋，有誰採樵不知歸。",
            "斧柯爛盡俗緣起，歸到人間長孫子。",
            "君今採藥入山中，一笑相逢樽酒同。",
            "鳥啼花落隔人世，不知世上誰雌雄。",
            "令威千年化作鶴，回頭猶念舊城郭。",
            "城郭雖故人民非，歸去歸去遄高飛。"
        ],
        "title": "汾陽徐祥英還家",
        "id": "ef100d92-abd9-430a-987e-26dc0f318fb8"
    },
    {
        "author": "何夢桂",
        "paragraphs": [
            "祝融擲火驅六龍，火輪吐焰燒長空。",
            "彤雲掛樹凝翠歇，九根灼爛紅爐中。",
            "黑菟喘嘯風不起，紫蛟嗔卧潛幽宮。",
            "燕然山高倚絕壁，下有凌陰厚千尺。",
            "阿誰琢雪開瓊花，貯向玉壺寒照骨。",
            "層冰底下浴蠶蟲，口吐繭絲成五色。",
            "冰姿入火熱不焦，那識人間爍金石。",
            "蒼生病暍死道途，左擁右扇喚不甦。",
            "願化冰蠶作冰繭，上天下地成冰壺。"
        ],
        "title": "贈星學葉冰壺",
        "id": "119d5cd3-d71d-4783-93fa-1cfd8b072c15"
    },
    {
        "author": "何夢桂",
        "paragraphs": [
            "萬井泉枯民徙市，誰碾火輪燒海底。",
            "蛇翳墮甕鞭弗靈，豐隆困卧屏翳死。",
            "天驅鬼格啄黔氓，神龍蓄雨不敢行。",
            "萬樹翠乾禾赤熛，田田兆坼龜縱橫。",
            "卜侯閔雨無處禱，下問三老及五更。",
            "爲言烏龍有聖水，絕頂一泓如鑑平。",
            "尋常澍雨多芳沼，頗怪年來雲氣少。",
            "有時掣電現光怪，或見盤空形攫矯。",
            "猩鼯藜藿人不經，侯往願乞水一瓶。",
            "得水入城甫三日，一夕載雨來江亭。",
            "生來不識此山狀，見說人行躡雲上。",
            "殷雷下界嬰兒聲，培塿千峰那可望。",
            "山高地迥生神靈，莫嫌潴水纔盆盎。",
            "鬃頭一滴落人間，平地鯨鯢生巨浪。",
            "世事春花與秋葉，野馬紅塵雲起滅。",
            "龍山萬古龍常存，年年幻變生鱗鬣。",
            "歛藏神用潛幽宮，畜眼草草那識龍。",
            "賢侯異政今魯恭，此心直與神龍通。",
            "吁嗟疲民隔天日，那值歲祲十六七。",
            "麥爛蠶死穀復饑，溝壑委填憂旦夕。",
            "及今雨足稻粱紅，預期一飽吹豳風。",
            "龍不有功歸我公，公不復有歸太空。",
            "誰解作頌美形容，發微抉眇聲金舂。",
            "老我擊壤歌山中，瓣香敬爲曾南豐。"
        ],
        "title": "得雨行",
        "id": "1378804e-f360-4670-aabc-a1832d6c251a"
    },
    {
        "author": "何夢桂",
        "paragraphs": [
            "朝飯牛，飯牛原上草。",
            "夜飯牛，飯牛霜下藁。",
            "草香藁軟牛飽肥，黄犢跳梁犍卧噍。",
            "煙蓑雨笠犢鼻褌，髫齔飯牛今已老。",
            "有時扣角苦勞碌，人世觸蠻等雙角。",
            "古今名利成戰場，不似倒騎牛背樂。",
            "君不見齊甯戚，長夜飯牛歌白石。",
            "漫漫待旦骭衣單，待旦未明何嗟及。",
            "又不見百里奚未遇時，未遇飯牛人不知。",
            "平生爵祿不入心，何故要秦五羊皮。",
            "老翁牽牛傍流水，水不飲牛寧洗耳。",
            "入去山中深更深，蘆管一聲千古意。",
            "乾坤旦暮不曾知，那問人間榮辱事。"
        ],
        "title": "飯牛歌爲胡子徽作",
        "id": "f52c5ad3-10a7-4316-b415-b2a71d2f0cec"
    },
    {
        "author": "何夢桂",
        "paragraphs": [
            "崇牙樅樅，賁鼓逢逢。",
            "始作之以荆衡底貢之新革，試叩之以巴蜀故産之孤桐。",
            "雷震一聲草木拆，蠖信其屈龍起蟄。",
            "天地訢合萬物蘇，陽氣宣聲陰屏迹。",
            "矇瞍一鼓歌辟雍，始與斯民發童蒙。",
            "大胥再鼓徵學士，復與學者開天聰。",
            "當其俎豆前陳，甫掖山立。",
            "綴兆序位，登降終日。",
            "吾故鼓之以相禮，所以作爾之强力。",
            "乃若冠蓋孔孟，佩服程朱。",
            "鷄鳴而起，亦步亦趨。",
            "吾故鼓之以戒晨，所以覺爾之迷途。",
            "至若理欲昏明，義利白黑。",
            "夕惕不謹，日省何益。",
            "吾故鼓之以謹昏，所以使爾非心之必斥。",
            "嗚呼，鼓人職廢周禮湮，方叔入漢鼓收聲。",
            "舉世聵聵呼不應，千載孔堂絲竹音。",
            "鏜然一鼓驚雷霆，撼動天地衆耳醒。",
            "昌黎老死石鼓裂，愧我才薄爭奈此鼓文。"
        ],
        "title": "知盧可菴教諭鼓歌",
        "id": "3fece252-5d6f-4d61-a95c-21366749de05"
    },
    {
        "author": "何夢桂",
        "paragraphs": [
            "生物具角齒，每每與物抗。",
            "蹈阱虎以剛，觸籓羊以壯。",
            "世間怪物有蛟龍，三百六十蟲之長。",
            "神靈出噓吸，變化互來往。",
            "布爪層雲興，鼓鬐歘電放。",
            "無欲不受劉累馴，假形豈被葉公誑。",
            "時飛則飛潛則潛，所以隨時知得喪。",
            "莫道魚蝦性不靈，相依喣沫豈敢嗔。",
            "江濆鱣鯨久失水，聞此鼓舞咸相親。",
            "世無刑醢受，時非法網秦。",
            "然匪藉餘蔭，安能逃世人。",
            "亡象齒與革，亡猩血與脣。",
            "有身即有患，誰能無其身。",
            "安得此身化爲雲，隨龍上下雲無心。"
        ],
        "title": "蛟龍歌",
        "id": "b056ca8f-397a-4162-94f4-5d86ed756d1c"
    },
    {
        "author": "何夢桂",
        "paragraphs": [
            "穹壤紛衆羽，固有仁不仁。",
            "鴞鳳雖異性，同爲陰陽根。",
            "惟彼希有鳥，於禽集大成。",
            "力可振海嶽，翂翐似無能。",
            "鯤鵬侈變化，比予爾何曾。",
            "羣鷇偃下風，舉受翼卵恩。",
            "萬里不足飛，千載始一鳴。",
            "遠之不可疏，即之不可親。",
            "地維缺不震，天柱拆不驚。",
            "安得以寵辱，而能累其身。",
            "世固有大物，天地間氣生。",
            "卑卑局耳目，夫誰識其真。",
            "道大固難同，安能抗世情。",
            "何如任毀譽，徜然忘我人。",
            "不諧衆人口，而諧萬世心。"
        ],
        "title": "希有鳥吟",
        "id": "e0f358ac-3355-421c-a222-566f64468ffa"
    },
    {
        "author": "何夢桂",
        "paragraphs": [
            "大塊初分生怪石，曾與不周山作骨。",
            "山崩地缺天柱摧，片石耆姿轉奇崛。",
            "媧皇煉石補天工，化作五星成五色。",
            "地下爲石天上星，頑質變化生神靈。",
            "一朝天狼齧蝕五星隕，隕石宋野猶有光晶熒。",
            "何人夜負入海嶼，錯雜昆吾無覓處。",
            "中間塊石獨𡼭嶔，住在錦溪溪上滸。",
            "石潤可以硯，石文可以屏。",
            "贔屭或刳鼎，廉栗或劖銘。",
            "不然雲母與紫英，否則丹砂和空青。",
            "爾材於用百不適，空有千尺高稜層。",
            "暴流沒馬不加減，霜降石出不加增。",
            "火不焦，水不凝。",
            "刻桐扣不鳴，飲羽射不驚。",
            "世間至智不能化，而我安敢逃愚名。",
            "人聞愚惡聞智喜，君謂我愚真知己。",
            "築室招子願結交，更請柳溪作愚記。",
            "我笑己愚君更愚，世有兩愚適相值。",
            "江流東去夕陽西，千古相看只如此。",
            "當年三品不點頭，况被旁人鞭得起。"
        ],
        "title": "愚石歌",
        "id": "a3fe14ba-888a-4616-9ee9-b2a66b103ed1"
    },
    {
        "author": "何夢桂",
        "paragraphs": [
            "天馬不生韓幹死，崔白翎毛落蒿里。",
            "虎頭妙筆夜通靈，主爵郎中羞畫史。",
            "楊君畫眼空四海，剩把金奩貯奇詭。",
            "榆關牧馬邊草秋，一騎一縱驊與騮。",
            "阿誰青驄嚼金勒，拔劍奔逐髯怒虬。",
            "提弓空捍鳴鏑盡，塵沙馬耳風颼颼。",
            "篔簹谷中一梢出，冷蕊相看冰雪骨。",
            "葵花二色空爭妍，沒骨丹青翰水墨。",
            "猿猱兩兩雄顧雌，獐鼠伎伎母趁兒。",
            "水禽並下照秋水，足踏枯荷浸蓮漪。",
            "人間清景能幾許，野馬戰場祇尺咫。",
            "芸窗一幅水沉烟，俛仰乾坤千古意。"
        ],
        "title": "芸窗集畫圖",
        "id": "2e4c2aed-2751-4d97-b676-d97b05209e19"
    },
    {
        "author": "何夢桂",
        "paragraphs": [
            "去年無方老瞿曇，授我雲門一劄禪。",
            "今年羽衣梅谷仙，丹法葛翁口談玄。",
            "無方是兄仲梅谷，誤墮凡胎投母腹。",
            "豈非江郎三石人，兩石飛來化雙玉。",
            "君今一字透鋒機，札斷三關鬼莫窺。",
            "掇取玄珠入蓬闕，自携靈母養嬰兒。",
            "寒山梨棗霜中熟，碧蓮池邊結茅屋。",
            "蛾眉白髮兩瀟疎，夜抱寒蟾成獨宿。",
            "相逢丹鼎問金砂，笑灌玉泉餐紫霞。",
            "崑崙瑶樹渺何許，遼海白鶴還歸家。",
            "歸去無方問何其，爲說此行奇更奇。"
        ],
        "title": "贈梅谷高士",
        "id": "99da102c-577a-43fc-86ca-61508e8a628a"
    },
    {
        "author": "何夢桂",
        "paragraphs": [
            "高堂突兀生崇岡，於菟眼電牙磨霜。",
            "古言市虎人不信，誰信挾一來座傍。",
            "衆犬僵仆兒輩走，猛士腰弩成蹶張。",
            "老翁卒見亦驚怪，便欲騎取參西皇。",
            "乾坤戾氣産尤物，誰爲驅雷入神筆。",
            "古樹蕭蕭風刁刁，陰崖幽幽雲墨墨。",
            "橫行屭贔不畏人，弄子庭除成穴窟。",
            "藍田飲羽驚夜行，今乃捋鬚當白日。",
            "畫圖畫虎心自知，觸目或疑猶喘息。",
            "世間多少涪村民，毛爪未完心已易。"
        ],
        "title": "和南山弟虎圖行",
        "id": "4dfa0374-32c5-4016-b9e8-5080cccc1e16"
    },
    {
        "author": "何夢桂",
        "paragraphs": [
            "金仙頂門一隻眼，五眼通神識無限。",
            "雲卿留得眼一隻，眼力最高人不識。",
            "眼裏青囊一卷經，照破山川無遁形。",
            "口談禍福句句驗，人謂先生真鬼靈。",
            "自言好眼與人別，當年點得白龜睛上血。",
            "龜存雙眼我雙眼，兩眼精明光電掣。",
            "有時採珠撼龍宮，有時捋鬚探虎穴。",
            "獨眼獨眼真地仙，一角靈犀妙莫傳。",
            "誰知一眼二眼化千眼，笑殺時師空眼穿。"
        ],
        "title": "贈方雲卿地理",
        "id": "13db3fc8-7a6e-4444-9dc7-43a622b50c6b"
    },
    {
        "author": "何夢桂",
        "paragraphs": [
            "有鳥有鳥名慈烏，羣兒啞啞爭相呼。",
            "羽毛甫集思反哺，爲報父母恩勞劬。",
            "民彝天理久淪斁，聞此肝膽爲昭蘇。",
            "禽蟲微物豈知義，烏性至孝由中孚。",
            "梟獍雛成軀爲裂，伯勞雛長肉已刳。",
            "天地生物無不仁，何至善惡相懸殊。",
            "禽中孝子爾烏是，世上逆子彼二雛。",
            "父母愛子恩罔極，子心能似父母無。",
            "人生誰實空桑出，爲感物類長嗟吁。",
            "嗟吁不足日云暮，老烏抱雛宿夜樹。"
        ],
        "title": "觀慈烏反哺",
        "id": "5f9546a6-86df-48bf-bf39-198fc818f70b"
    },
    {
        "author": "何夢桂",
        "paragraphs": [
            "秋蓬秋蓬，我不願爵三公，亦不願祿萬鍾。",
            "君謨骨相祇如此，休向蓬州問李翁。",
            "迂叟病齒落半空，豈是天食蛙骨蟲。",
            "但願壺中乞方匕，齒髮復出還嬰童。",
            "潄石清溪歌九曲，飽飯黄精羹杞菊。"
        ],
        "title": "贈秋蓬王相士",
        "id": "503e0802-b04e-4f2f-aa63-f55a049e70d3"
    },
    {
        "author": "何夢桂",
        "paragraphs": [
            "蹇西山之孤竹兮，商周二君。",
            "藐三徑之孤松兮，晉宋一人。",
            "天地冰霜兮，木落歸根。",
            "遺萬物而獨立兮，吾梅兄其僅存。",
            "夫孤高不易抗兮，故多以落落而遭世之悶悶。",
            "孤潔不易保兮，故多以皎皎而受人之昏昏。",
            "惟湼而不緇兮，梅質之清。",
            "磨而不磷兮，梅操之貞。",
            "嗟梅之愛兮，曠世無聞。",
            "將梅有心兮，千古誰論。"
        ],
        "title": "有客曰孤梅訪予於易庵孤山之下與之坐夜未半孤月在天笑謂孤梅曰維此山與月與子是三孤者爲不孤矣因相與釃酒更誦逋仙疏影暗香之句聲滿天地酒酣又從而歌之歌曰",
        "id": "4da54582-9e8c-45c9-ae2c-20cc4670fd44"
    },
    {
        "author": "何夢桂",
        "paragraphs": [
            "碧旻收雲兮，秋氣肅清。",
            "萬籟聲沉兮，秋日晶熒。",
            "青山崟崟兮，白石瑛瑛。",
            "麋鹿跂跂兮出高陵，野鳥活活兮兩岑對鳴。",
            "黄犍濕濕兮逐羝羣，或訛或寢兮于野于坰。",
            "吾忘吾獨兮，吾與禽獸兮爲鄰。",
            "違市朝兮不與世攖，利名不入兮寵辱忘驚。",
            "聊遺吾形兮放吾情，美背曝兮不可以遺君。",
            "時分吾席坐兮，採樵負苓。",
            "吾其徜徉乎此山以終吾生兮，其樂無央。"
        ],
        "title": "昨日王德父何昭德回後曝背于庵後大山上甚樂因成數語效大山體亦皆寫景聊以寄似",
        "id": "2b194e0f-440d-4a91-b307-9d927d7d1de8"
    },
    {
        "author": "何夢桂",
        "paragraphs": [
            "妾生不辰兮命孤奇，妾嫁夫君兮尚髫垂。",
            "被讒放逐兮，妾不復歸。",
            "欲出門兮，心重悲。",
            "心重悲，非別離。",
            "夫與姑，命相依。",
            "願姑謹携持，山有豺狼水有螭。"
        ],
        "title": "逐婦吟",
        "id": "bab9e343-9c7b-4da9-a382-17d431fc7b5d"
    },
    {
        "author": "何夢桂",
        "paragraphs": [
            "白石兮磷磷，清泉兮泠泠。",
            "岸有蒲兮水有芹。",
            "敲竹筇兮金石聲，長嘯歌兮驚鬼神。",
            "世間豈無宦海之可航，仕路之可騁兮，不如此壑之安且平。",
            "魚自泳兮鳥自鳴，花自開兮木自榮。",
            "任我心兮流水，等世事兮浮萍。",
            "上下天地兮，吾併忘乎吾身。"
        ],
        "title": "偶書塔塢水中石",
        "id": "caa7a7d4-8f27-4c9f-b549-b5bf65d87b47"
    },
    {
        "author": "何夢桂",
        "paragraphs": [
            "幕蒼天，席大地，睡去不知人世事。",
            "覺來榻上總埃塵，口不能言睡中義。",
            "古今萬事晝夜同，萬八千年祇一寐。",
            "榮辱事，真夢裏，黄粱一枕邯鄲市。",
            "北窗謾說晉朝臣，周公不見吾衰矣。",
            "日高丈五閉柴門，不知身世華胥氏。",
            "不氈不被老希夷，山上白雲霞流水。",
            "得失事，真夢裏，鹿蕉翻覆終成戲。",
            "人言夜半息如雷，我縱行行還美睡。"
        ],
        "title": "和蛟峰先生熟睡吟",
        "id": "5c5bd309-7b31-483b-a22d-a84bbd38db57"
    },
    {
        "author": "何夢桂",
        "paragraphs": [
            "當年隻鶴揚州去，羽衣虹裳滅烟霧。",
            "千年華表不歸來，來時忘却邯鄲路。",
            "短篷月白起酸風，天陰鬼哭戰場空。",
            "黄昏欲望城西東，亂山青處白雲中。",
            "誰解歌離騷，我自斟酌酒。",
            "一醉醉百年，無夢到浙右。",
            "插我羽翼兩臂間，頂丹蛻盡毛骨凡。",
            "下天上天隨君去，不與人世同悲歡。",
            "星星有語說未已，夕陽西去東流水。",
            "一聲嘹唳入蒼冥，青塚纍纍呼不起。"
        ],
        "title": "和仙詩友鶴吟",
        "id": "5e93da4a-8785-4a44-97c4-2eeaa7cff94d"
    },
    {
        "author": "何夢桂",
        "paragraphs": [
            "蠶叢鱉靈兩丘土，玉壘靈關一荒莽。",
            "杜鵑銜哀訴千古，萬里遊魂腥血污。",
            "冤聲無路叫天公，吻血洒地花爲紅。",
            "巴江東下流無極，目斷巴山歸不得。",
            "此身豈是無羽翰，天梯石棧雲漫漫。",
            "落花冉冉江城暮，年年客夢鄉關路。",
            "丈夫志氣笑沐猴，安知狐死還首丘。",
            "沛公擊筑歌湯沐，錢王錦衣衣林木。",
            "寄巢生子傍他誰，衆鳥雖憐祇自悲。",
            "哀號力盡飛不歸，老盡遺民城郭非。"
        ],
        "title": "鵑啼曲",
        "id": "3dcaf88a-0005-44f0-88c1-33bd703b30af"
    },
    {
        "author": "何夢桂",
        "paragraphs": [
            "神仙地理無多訣，未用尋龍先看峽。",
            "次看峽內有明堂，外峽內堂垣氣結。",
            "交結深時垣氣牢，交結淺時垣氣洩。",
            "回看遠障起星峰，認得星峰是祖宗。",
            "祖宗派下分嫡庶，庶是旁枝嫡正龍。",
            "足趾未曾登絕頂，如何辨認嫡庶蹤。",
            "庶是旁枝爲外從，嫡子必居堂奧中。",
            "此是大法論嫡庶，未是窮源尋極致。",
            "眼前大法既能明，更看嫡枝辨臧否。",
            "譬如人家有嫡兒，或賢或否不易知。",
            "賢者起家不肖敗，嫡枝還更有妍媸。",
            "到此須是牢著眼，切莫泥取嫡謂奇。",
            "龍到成形方結穴，若不成形總虛設。",
            "傾欹破碎縮腫粗，雜亂擺竄瘦死絕。",
            "凡屬此類不勞看，認得正龍成醜拙。",
            "認形既真穴亦真，真形真穴自天成。",
            "左右必有真纏護，真案真朝無異情。",
            "地真氣象自然別，山必綢繆水迴折。",
            "葱葱鬰鬰日回環，入眼精神俱煥發。",
            "設從流派問源頭，定是祖宗真骨血。",
            "雖然龍真穴自真，或隠或顯多誤人。",
            "正結人人能識得，不識偏頗閃側情。",
            "地有怪穴無怪局，認局方知穴法精。",
            "毫釐之繆隔千里，萬水千山差一指。",
            "橫斜直曲跬步間，撼動山川泣神鬼。",
            "一山入脈百山隨，尺寸高低認玄秘。",
            "穴真節節自相符，若不相符穴是虛。",
            "龍真穴假禍福異，誤殺世人徒信書。",
            "眼力不在書紙上，泥書空畫葫蘆樣。",
            "掃除萬卷總虛談，收入靈犀一點間。"
        ],
        "title": "贈地理錢季實",
        "id": "1a4591f1-c785-4739-9cf0-bea59b71086e"
    },
    {
        "author": "何夢桂",
        "paragraphs": [
            "玉堂佳人珮瓊英，月下乍見心眼明。",
            "貞心野雪壓不死，幽韻天風吹逾清。",
            "玉龍聲高夜漏下，綠衣舞短天雞鳴。",
            "歲寒一見苦易別，安得白頭敦弟兄。"
        ],
        "title": "山房約會於黄灘別後寄似",
        "id": "8c50e967-b569-406e-b0e8-e185f06eaa74"
    },
    {
        "author": "何夢桂",
        "paragraphs": [
            "三百餘年卧甲兵，天低雨露此生成。",
            "萬家都會樓臺矗，千頃平湖舸艦輕。",
            "環珮玉堂人楚楚，靚妝珠箔女盈盈。",
            "回頭萬事俱塵土，惟有湖痕歲歲平。"
        ],
        "title": "和張按察秋山二首 賦杭州",
        "id": "867c6f1b-61eb-4e3a-bc9d-ada092f1fd83"
    },
    {
        "author": "何夢桂",
        "paragraphs": [
            "錢塘日夜水東流，回首孤山綠尚稠。",
            "千載老仙隨鶴去，百年此地少人遊。",
            "相逢柳色還青眼，說着梅花總白頭。",
            "身後閒名推不去，當年誤識薛杭州。"
        ],
        "title": "和張按察秋山二首 賦孤山",
        "id": "5776e268-c3d9-4e50-afbd-f0b67b3758dd"
    },
    {
        "author": "何夢桂",
        "paragraphs": [
            "玉節星軺御史冠，邦人多少路旁觀。",
            "半空寒月千峰榭，一歃清泉七里灘。",
            "天地鳶魚春鼓舞，山林雞犬夜平安。",
            "好須借得長年住，截斷車輪挽珮珊。"
        ],
        "title": "見田察使",
        "id": "aaad2e34-96f6-49b7-bed1-ca1b3d30c333"
    },
    {
        "author": "何夢桂",
        "paragraphs": [
            "紋楸漫滅㸑桐焦，贏得無何醉濁醪。",
            "別墅功隨淮上水，廣陵人化里中蒿。",
            "知音那似無絃好，當局何如不著高。",
            "尋取舊樵歸隠處，坐看塵世戲兒曹。"
        ],
        "title": "贈馮樵隠琴棋",
        "id": "65a4b534-cee7-4ec9-8171-ca4d4c67f3de"
    },
    {
        "author": "何夢桂",
        "paragraphs": [
            "歌盡驪駒落日寒，相思無處問平安。",
            "客愁白髮三千丈，世路青泥百八盤。",
            "夜月梅花頻入夢，秋風菰米强加餐。",
            "高山如故絲絃在，懶向旁人取次彈。"
        ],
        "title": "寄王南叟寓江鄉",
        "id": "b910d7cd-4d76-41b5-a178-03f6849fa434"
    },
    {
        "author": "何夢桂",
        "paragraphs": [
            "東林冠蓋舊耆英，百尺豐碑誌墓塋。",
            "經濟志高官職小，睦姻義重貨財輕。",
            "永平倉下遺紅粟，仁壽堂前有紫荆。",
            "夜半山舟誰負去，蓋棺猶是昔簪纓。"
        ],
        "title": "挽勁軒鄭府理",
        "id": "cf261053-e985-4439-82f7-fb1452da4c7c"
    },
    {
        "author": "何夢桂",
        "paragraphs": [
            "天碧星河欲下來，東風吹月上樓臺。",
            "玉梅雪柳千家閙，火樹銀花十里開。",
            "紫鳳笙繁聲曼衍，黄龍舞縵影徘徊。",
            "香車匝地紅塵軟，莫遣銅壺漏箭催。"
        ],
        "title": "燈夕樂舞",
        "id": "1da9af23-13c8-4c67-9bfc-c368247b5f91"
    },
    {
        "author": "何夢桂",
        "paragraphs": [
            "正好山中賦草堂，老龍誰喚起南陽。",
            "青衫華髮劍三尺，白犬丹雞酒一觴。",
            "塵世功名蕉下鹿，半生爵祿夢中羊。",
            "年來處處波濤險，莫趁風帆上海艎。"
        ],
        "title": "餞竹所叔赴慶元征官和韻",
        "id": "4d51a0c7-a900-4cd8-bd59-ce020e84203f"
    },
    {
        "author": "何夢桂",
        "paragraphs": [
            "地到偏方苦雪霜，蒼生寒谷望春陽。",
            "一麾使節來天上，萬口行碑在路傍。",
            "里役莊成民弛擔，關征法簡旅行糧。",
            "祇今騎鶴揚州去，剩得新詩富錦囊。"
        ],
        "title": "寄王提舉",
        "id": "874e16b0-8604-4ac0-b711-6ae0ce41978f"
    },
    {
        "author": "何夢桂",
        "paragraphs": [
            "勘破西銘識本真，添來注脚又重新。",
            "父天母地元同體，物與民胞總是春。",
            "放蕩異端黄老佛，紛爭戰國楚齊秦。",
            "要知俯仰皆無愧，請向聖賢求事親。"
        ],
        "title": "答楊冰崖寄韻問注西銘",
        "id": "b33856b0-bf98-4822-9b01-8722135d91ad"
    },
    {
        "author": "何夢桂",
        "paragraphs": [
            "雙杏壇前花自春，登壇宛見仲尼心。",
            "千年此樹幾寒暑，一綫生機無古今。",
            "西狩事非成反袂，緇林曲在尚鳴琴。",
            "閒花滿地乾坤老，三嘆遺風感慨深。"
        ],
        "title": "邑庠杏壇初成諸老倡和見寄因次韻",
        "id": "8596076b-59fe-46ab-a449-46b585452558"
    },
    {
        "author": "何夢桂",
        "paragraphs": [
            "誰表新阡瞰石關，要將孝義軌人寰。",
            "千年永宅歸元亮，百尺豐碑葬魯山。",
            "旌旐尚存青檟外，亭臺半在白雲間。",
            "兒孫自是驊騮種，早入君王十二閑。"
        ],
        "title": "和宋英叟先塋建亭作",
        "id": "5e71e6bb-dad6-482b-8ea9-d30ece6c96b4"
    },
    {
        "author": "何夢桂",
        "paragraphs": [
            "圯上編書未出奇，有來相問重相規。",
            "桑蓬自笑平生志，泡露誰能萬世基。",
            "閒去带鉏編露朮，醉來呼酒賦江蘺。",
            "青門待得瓜成熟，不似西山老伯夷。"
        ],
        "title": "和宋英叟二首  其一",
        "id": "5a2c0e71-dd86-48b5-91e4-55cb8e7625c8"
    },
    {
        "author": "何夢桂",
        "paragraphs": [
            "不堪血淚望長陵，回首松楸又幾春。",
            "荒壠牛眠何處是，古經狐首僞邪真。",
            "固知遷墓疑非禮，幸有周棺可芘身。",
            "若向防丘逢孔父，尚遺馬鬣詔今人。"
        ],
        "title": "和宋英叟二首  其二",
        "id": "6ce1e036-b500-4336-b12b-d3a6cd4d0f8b"
    },
    {
        "author": "何夢桂",
        "paragraphs": [
            "一枕邯鄲午夢醒，好風吹信入軒櫺。",
            "溟摶六月鵬先化，胎孕千年鶴已靈。",
            "氣囿陰陽元有數，道超天地妙無形。",
            "何時共作緱山隠，滴露松蘿寫易經。"
        ],
        "title": "徐仲修寄詩次韻",
        "id": "d118725e-23e0-4dfc-ac0c-54d5ca6165fc"
    },
    {
        "author": "何夢桂",
        "paragraphs": [
            "萬有滋荄隠混蒙，誰開玄竅洩神工。",
            "易經四聖羲周孔，數貫三天先後中。",
            "執筴不須談管輅，太玄休復問揚雄。",
            "只今風起從何入，知得風來是巽翁。"
        ],
        "title": "贈尹巽齋易數",
        "id": "e56c920a-1e11-44a3-b55d-95ec1db3e33e"
    },
    {
        "author": "何夢桂",
        "paragraphs": [
            "閑丞八品一官卑，許贊男邦問便宜。",
            "議論是非晴雨異，刑囚出入重輕疑。",
            "案頭涉筆余心愧，松下哦詩官事隳。",
            "丞得君來真不負，祇應百姓與天知。"
        ],
        "title": "高縣丞不負堂詩",
        "id": "28f590e5-f514-4a0d-bea3-7869a9d92eda"
    },
    {
        "author": "何夢桂",
        "paragraphs": [
            "巔崖一落費攀躋，汲綆千尋重挈提。",
            "往事雪中鴻印迹，舊恩堂上燕銜泥。",
            "錢塘東去江濤遠，銀漢西流斗柄低。",
            "天地秋風黄葉老，年年春在故桃溪。"
        ],
        "title": "寄夾谷書隠  其一",
        "id": "0f8ee0ed-5d3b-41ee-9d28-ef38d3aeba31"
    },
    {
        "author": "何夢桂",
        "paragraphs": [
            "當年曾憶賦高唐，回首邯鄲事渺茫。",
            "黄閣故人千里月，青山老我半頭霜。",
            "交情脈脈園中柳，憂思悠悠陌上桑。",
            "吹斷參差天欲暮，薄言蘭芷寄衡湘。"
        ],
        "title": "寄夾谷書隠  其二",
        "id": "340c27aa-2de8-4402-ae65-3d6be01a3f3b"
    },
    {
        "author": "何夢桂",
        "paragraphs": [
            "飯山吟瘦带圍寬，過得秋來一日歡。",
            "謾道高風憐破帽，還應衰髮戀南冠。",
            "黄花幾度今人老，藍水千年時夢寒。",
            "日暮歸來成醉倒，南山風雨不堪看。"
        ],
        "title": "九日偕府城諸貴人遊南山寺分韻和杜工部九日詩",
        "id": "de75ace3-1289-4422-9280-8cd05f7eff70"
    },
    {
        "author": "何夢桂",
        "paragraphs": [
            "日暮佳人雪滿簪，不堪重聽楚騷吟。",
            "游豚吹浪江風惡，穴蟻坯封山雨深。",
            "遯世敢談枰外著，濟時空抱夢中心。",
            "閒花滿地將軍老，莫向東風更鼓琴。"
        ],
        "title": "有感寄唐月心",
        "id": "1d685698-4fe2-45ae-a907-08a59e71e139"
    },
    {
        "author": "何夢桂",
        "paragraphs": [
            "四十生兒得寧馨，試教啼看是真英。",
            "五文鳳自雲間落，一角麟從天上生。",
            "積善家應長孫子，讀書種定作公卿。",
            "他年大耋還推子，謾道同年我是兄。"
        ],
        "title": "賀徐提管可大得子",
        "id": "91a2242f-5066-4107-8bd9-bbd4cad6767e"
    },
    {
        "author": "何夢桂",
        "paragraphs": [
            "雪月堂前冷掾廳，况如此邑甚於冰。",
            "行移太白西邊次，去占高青最上層。",
            "氈冷不然官舍燭，俸凉自糴太倉升。",
            "詩書莫道同芻狗，尚見宮牆踐豆登。"
        ],
        "title": "餞何君元赴汾陽儒諭",
        "id": "4d4d41f7-5333-4237-8d63-0f9c3657fcad"
    },
    {
        "author": "何夢桂",
        "paragraphs": [
            "元是公侯孝友門，及今幾代見礽孫。",
            "便遺柱下持天憲，暫住都亭洗物冤。",
            "花影月邊吟子野，木從窗外訪南軒。",
            "漢庭羽翼須良計，誰是商山老綺園。"
        ],
        "title": "上張察使老山  其一",
        "id": "9907f1a9-ed60-4e59-a558-024626c708fd"
    },
    {
        "author": "何夢桂",
        "paragraphs": [
            "玉節星軺浙水邊，好將疾苦問愚黔。",
            "十羊九牧鞭俱斃，一鼠羣鴞肉未饜。",
            "地處覆盆遮日月，天教持斧拯閭閻。",
            "吳山不逐行人老，留取勳名衆具瞻。"
        ],
        "title": "上張察使老山  其二",
        "id": "d34487e4-100d-4863-836e-321ac21e23d8"
    },
    {
        "author": "何夢桂",
        "paragraphs": [
            "滄溟陵陸起黄埃，薦福碑驚半夜雷。",
            "玄鶴歸遲生墓草，白鷗飛盡上磯苔。",
            "寒泉辱井留脂水，黑土夷陵出燼灰。",
            "往事興亡渾一夢，高名千古黨碑魁。"
        ],
        "title": "賡曾省齋舊題鳳翔空壁",
        "id": "d41cd72a-ee1f-4268-864f-61f666227eaa"
    },
    {
        "author": "何夢桂",
        "paragraphs": [
            "尊酒長亭憶別離，參差吹斷竟誰思。",
            "我懷知己慚鬷蔑，公喜逢人說項斯。",
            "一塢烟霞雙鬢老，數椽風雨二天私。",
            "錢塘日暮長江闊，薄擷芳馨結桂枝。"
        ],
        "tags": [
            "长江"
        ],
        "title": "寄田察使",
        "id": "fc59b354-a6bd-4a08-8380-6d4e5601b956"
    },
    {
        "author": "何夢桂",
        "paragraphs": [
            "短短檐楹小小亭，先生家住綠楊陰。",
            "軒前樂意青山色，橋上行人流水心。",
            "半醉半醒時自舞，獨行獨坐更微吟。",
            "青鸞有約孤雲外，立盡闌干到夜深。"
        ],
        "title": "山居",
        "id": "ea8c24ee-0f66-4d0b-987b-f7ebebbad3a0"
    },
    {
        "author": "何夢桂",
        "paragraphs": [
            "河陽桃李是誰栽，怕說春歸疊鼓催。",
            "正好鳴琴看錦水，俄驚飛誥下金臺。",
            "一堤烟柳離亭路，兩岸風花送客杯。",
            "百里桑麻正生意，爲言來者好栽培。"
        ],
        "title": "送李縣尹",
        "id": "e5230996-002f-4d96-98e5-19f71d65db16"
    },
    {
        "author": "何夢桂",
        "paragraphs": [
            "世事興亡轉脚跟，長安處處戰場塵。",
            "種桃一去非秦世，採菊猶傳有晉人。",
            "已矣覆蕉成夢鹿，誰歟被髮趁騎麟。",
            "千年尚記遼東路，肯向城頭訪舊民。"
        ],
        "title": "和方耜岩見寄",
        "id": "47cfb8ae-3a01-4ac6-b9bf-09000d867064"
    },
    {
        "author": "何夢桂",
        "paragraphs": [
            "剩得田園歸去來，江南兩度見黄梅。",
            "軒窗有侶餘松竹，牆壁無人半蘚苔。",
            "獨抱丹心徒自苦，相逢白首不須哀。",
            "人間萬事不可極，一夢蘧蘧心已灰。"
        ],
        "title": "感興",
        "id": "2c973785-79c0-4b62-90de-61a9c00b38b7"
    },
    {
        "author": "何夢桂",
        "paragraphs": [
            "君家久富五經儲，更有兒孫讀祖書。",
            "事究麟經明亥豕，理窮羲易得筌魚。",
            "枳叢不是棲鸞處，花縣來觀展驥初。",
            "北道主人今有托，華山應得老騎馿。"
        ],
        "title": "贈邊縣尹  其一",
        "id": "235aae59-814f-4cb8-8992-6d235606b866"
    },
    {
        "author": "何夢桂",
        "paragraphs": [
            "聲價中州第一流，雙鳬飛下錦溪頭。",
            "隠微去處求民瘼，潛伏中間破吏媮。",
            "暮雨烟村無吠犬，去年荒土有耕牛。",
            "晝簾餘暇渾無事，好去栽花待勝遊。"
        ],
        "title": "贈邊縣尹  其二",
        "id": "53d7ba2e-8081-47a8-a09d-01968218b318"
    },
    {
        "author": "何夢桂",
        "paragraphs": [
            "謾學狂吟試筆氈，慚無風度似僧虔。",
            "五車不作黄金屋，方寸猶存白玉田。",
            "萬事混茫隨夢境，一關玄牝透真筌。",
            "北窗人在羲皇上，占得清風一榻眠。"
        ],
        "title": "和勉齋侄二首  其一",
        "id": "ab517488-72f4-47ef-b3d5-3839bd39749b"
    },
    {
        "author": "何夢桂",
        "paragraphs": [
            "有鳥千年去不歸，歸來滄海劫塵飛。",
            "白楊北郭行人少，青草中原戰馬肥。",
            "喑噫陰陽成物累，浮游天地寄身微。",
            "老來盡棄人間事，猶占江頭白鷺磯。"
        ],
        "title": "和勉齋侄二首  其二",
        "id": "19f9b304-971c-4f28-96ce-7f2e3ecaa949"
    },
    {
        "author": "何夢桂",
        "paragraphs": [
            "父母人心物豈無，靜觀禽鳥見中孚。",
            "自來擇木心勞瘁，到得成巢口卒瘏。",
            "囝翅漸長郎罷短，仔身已壯阿㜷癯。",
            "人間恩義尚如此，幾個林中反哺烏。"
        ],
        "title": "觀禽鳥哺雛有感賦詩三首示諸子侄  其一",
        "id": "f0d048f9-42da-4b94-ad27-306672d516d0"
    },
    {
        "author": "何夢桂",
        "paragraphs": [
            "考叔分羹我獨無，不如鳴鶴自相孚。",
            "世途跋涉牛先喘，仕路馳驅馬已瘏。",
            "弗逮子輿三釜養，空餘顔氏一簞癯。",
            "蓼莪詩廢遺軀在，愧死林中孝義烏。"
        ],
        "title": "觀禽鳥哺雛有感賦詩三首示諸子侄  其二",
        "id": "7bc6f0c2-8c28-45b4-b403-cc7dd29c0fa0"
    },
    {
        "author": "何夢桂",
        "paragraphs": [
            "萬事空花過眼無，到無言處自心孚。",
            "踐頭蘇爨芻何用，垂耳鹽車馬以瘏。",
            "野鶴不須驚客去，山雌一任笑人癯。",
            "他年史氏求遺稿，幸免臺中道噤烏。"
        ],
        "title": "觀禽鳥哺雛有感賦詩三首示諸子侄  其三",
        "id": "63cf1a7a-11b5-4741-b0c6-d85f4c845a04"
    },
    {
        "author": "何夢桂",
        "paragraphs": [
            "一家南北混車書，誰使斯民耳目塗。",
            "昔日簪纓今役戶，朝時絃誦暮征夫。",
            "邇來風雨無完屋，何處乾坤着腐儒。",
            "不意斯文天未喪，鳳凰來後見河圖。"
        ],
        "title": "和山房夾谷僉事韻二首  其一",
        "id": "2a3d4754-993a-4498-907d-93669f540e3e"
    },
    {
        "author": "何夢桂",
        "paragraphs": [
            "蒼生下土望天仙，乞得君恩易地然。",
            "繡斧聿來霄漢上，丹書先到浙江邊。",
            "學徒免隸夫征法，官品寧輸戶役錢。",
            "愧死支離疑效報，不妨鼓筴樂天年。"
        ],
        "title": "和山房夾谷僉事韻二首  其二",
        "id": "9ec8caac-3bed-4fd5-b1bf-9ac3aac5f121"
    },
    {
        "author": "何夢桂",
        "paragraphs": [
            "富貴朱門蓋里閭，先生斸石此山居。",
            "一區自足子雲宅，三徑何妨靖節廬。",
            "萬壑風雲生几席，四山花木入庭除。",
            "乾淳豈少高官爵，自是寒泉要著書。"
        ],
        "title": "賀蛟峰先生入宅",
        "id": "dc3d0cf4-4004-48d0-bc3d-1a84f74b4baa"
    },
    {
        "author": "何夢桂",
        "paragraphs": [
            "鴞林何處聽遺音，三歎斯文試共論。",
            "梁木夢非千聖往，瓜丘烟斷六經存。",
            "悠悠滄海東流遠，耿耿中天北極尊。",
            "吾道未亡鄒魯在，肯教失脚落他門。"
        ],
        "title": "和王石澗儒免韻",
        "id": "e8b961a0-40c9-42ca-b8f0-cef006c941e3"
    },
    {
        "author": "何夢桂",
        "paragraphs": [
            "老去莊陵一釣竿，釣魚猶勝乞粗官。",
            "十年事業閒中過，千載功名死後看。",
            "往事危枰休下著，交情枯木獨知寒。",
            "相逢一笑雙蓬鬢，還倩何人斲鼻端。"
        ],
        "title": "和方大山寄韻",
        "id": "9aa30745-2403-4b2b-9c75-4f144739a83a"
    },
    {
        "author": "何夢桂",
        "paragraphs": [
            "聞說南山孕鳳雛，嶄然頭角見嶔㠌。",
            "月宮仙桂託根異，海島蟠桃生子遲。",
            "七秩高年堂上父，一生足事膝間兒。",
            "朱顔白髮方强壯，要看梧孫長碧枝。"
        ],
        "title": "賀中齋黄大卿得子",
        "id": "736f2559-3426-4b2f-b203-ea2bd3812c94"
    },
    {
        "author": "何夢桂",
        "paragraphs": [
            "千古青囊破六丁，太原衣鉢在心經。",
            "天教文字留心印，世有兒孫振說鈴。",
            "跨斷九龍行地脈，踏翻八卦撼天星。",
            "靈犀一點無傳訣，莫向山頭泥鬼靈。"
        ],
        "title": "唐昌地理王生求詩",
        "id": "80465666-967a-47aa-97ce-fb746eb9f099"
    },
    {
        "author": "何夢桂",
        "paragraphs": [
            "鼎湖弓墮賦歸來，地拆天分泰華頹。",
            "膝上二雛兵血燐，樓頭萬卷劫池灰。",
            "百年豪傑埋荒草，半世功名落大槐。",
            "身後有孫酹松柏，橋陵金粟暗蒼苔。"
        ],
        "title": "輓方宮使",
        "id": "e94f779d-e52a-4d62-8f7a-2fde98a0552e"
    },
    {
        "author": "何夢桂",
        "paragraphs": [
            "百年弓劍入橋陵，豈料三泉化劫塵。",
            "空有魚燈照荒土，忍將玉軸問遺民。",
            "蒼梧日落啼丹雀，金粟雲深卧石麟。",
            "寒食家家上丘冢，六宗盂飯屬何人。"
        ],
        "title": "哭橋陵",
        "id": "a97573c8-e891-44b1-97d5-5a8999be0f5f"
    },
    {
        "author": "何夢桂",
        "paragraphs": [
            "昆明灰出海揚塵，老去英雄白髮新。",
            "宮闕崔嵬千里月，樓臺牢落十年春。",
            "血流杜宇悲遊子，夢斷梅花憶故人。",
            "立盡斷橋寒日薄，回頭何處望天津。"
        ],
        "tags": [
            "西湖"
        ],
        "title": "和岳文二公西湖韻",
        "id": "280be22f-e6c3-4f34-86cb-0e68f9676247"
    },
    {
        "author": "何夢桂",
        "paragraphs": [
            "擬弔英雄酒一觴，二公肝膽一冰霜。",
            "金人未殄將軍死，宋事無成國士亡。",
            "湖上黄埃寒柏慘，沙場青血夜燐光。",
            "生芻一束新亭淚，千古興亡說未央。"
        ],
        "title": "弔岳文二公二首  其一",
        "id": "0623d023-7a70-4716-b2d4-aa49f563ad38"
    },
    {
        "author": "何夢桂",
        "paragraphs": [
            "如此光陰冉冉何，青萍失手意蹉跎。",
            "門前流水溪山在，簾外落花風雨多。",
            "百歲身名頭半雪，十年世事淚懸河。",
            "相逢莫問升沉事，且對尊前聽浩歌。"
        ],
        "title": "弔岳文二公二首  其二",
        "id": "baad0b87-f573-4e9f-b858-26b6268a811b"
    },
    {
        "author": "何夢桂",
        "paragraphs": [
            "隻鶴揚州問故家，一尊后土弔瓊花。",
            "人間驚破霓裳舞，天上徵回玉女車。",
            "死蘗記曾霑雨露，落英誓不污泥沙。",
            "後庭玉樹今誰主，猶得臺城葬麗華。"
        ],
        "title": "弔維揚瓊花",
        "id": "112a0989-4e67-4642-8695-06fc17899f41"
    },
    {
        "author": "何夢桂",
        "paragraphs": [
            "坐對烟煤冷麝臍，一窗風雨懶幽棲。",
            "蠶叢國破鵑啼血，王謝堂空燕落泥。",
            "華表有時歸老鶴，桃都何處聽天雞。",
            "十年往事俱塵土，莫上揚州唱竹西。"
        ],
        "title": "和文山先生",
        "id": "71ef212c-e305-4128-9751-c7944eb892fa"
    },
    {
        "author": "何夢桂",
        "paragraphs": [
            "風吹苦楝結輕寒，乾石青精屋半間。",
            "潑火雨收春樹綠，踏青人出畫簾閒。",
            "紅顔白髮悲歡事，舊日新年夢覺關。",
            "滿地落花啼鳥急，天涯游子幾時還。"
        ],
        "title": "丁亥清明和昭德侄孫韻",
        "id": "4d2a3b79-60ed-47c2-bbc8-6890bb5d4729"
    },
    {
        "author": "何夢桂",
        "paragraphs": [
            "金沙開遍牡丹忙，更簇酴醾上架芳。",
            "霞綺羅紈圍國色，玉堂金屋擁君王。",
            "妝成三月春光富，留得一年花事長。",
            "昨夜紫薇紅藥裏，詔君題品是誰香。"
        ],
        "title": "和石庵洪府理金沙酴醾牡丹二首  其一",
        "id": "5dec9fef-a4fc-4c8b-8a60-4017ae593d45"
    },
    {
        "author": "何夢桂",
        "paragraphs": [
            "洛花欲放趁春忙，一架花添兩樣芳。",
            "倚檻白紅多侍女，臨軒黄紫是真王。",
            "只愁吳苑館娃老，無奈唐宮春恨長。",
            "說與天公須愛惜，莫教風雨委泥香。"
        ],
        "title": "和石庵洪府理金沙酴醾牡丹二首  其二",
        "id": "8b1e37e8-9021-42ca-b9ce-7f0da96d59c9"
    },
    {
        "author": "何夢桂",
        "paragraphs": [
            "歌舞錢塘厭說兵，悠悠往事竟何成。",
            "錢鏐鐵箭千年在，伍子鴟夷一死輕。",
            "湖上園亭春代謝，江頭潮汐月虧盈。",
            "相逢白首休相問，見說宮門草樹平。"
        ],
        "title": "再和張秋山杭州孤山二首  其一",
        "id": "d9ede0cf-6e3a-442e-9553-c8ca8b36a44b"
    },
    {
        "author": "何夢桂",
        "paragraphs": [
            "處士橫橋野水流，先生家住暮雲稠。",
            "百年故國成塵夢，千古青山憶舊遊。",
            "林下客盟寒白鶴，梅邊詩稿問蒼頭。",
            "公來但掃墳前竹，莫載虛名入帝州。"
        ],
        "title": "再和張秋山杭州孤山二首  其二",
        "id": "bb699c65-cee0-446e-bbac-dab8ad3b2d7d"
    },
    {
        "author": "何夢桂",
        "paragraphs": [
            "玄白紛紛老子雲，那從覆瓿覓遺文。",
            "六爻本自畫前具，三極都從心上分。",
            "未許諸儒將見見，只應四聖自聞聞。",
            "浪談正墮負苓笑，况敢持芹更獻君。"
        ],
        "title": "和汪子雨問易",
        "id": "564c202d-296c-4681-84ac-0e1366f13901"
    },
    {
        "author": "何夢桂",
        "paragraphs": [
            "莫向揚州唱竹西，枯桑海水自相知。",
            "籠中老鶴千年翅，冰下寒蠶五色絲。",
            "官小暫淹山谷駕，庭閒好和老坡詩。",
            "凌風更上丹山頂，應笑人間蟻垤卑。"
        ],
        "title": "寄和竹所叔攝慈溪稅官二首  其一",
        "id": "3a9bc23a-a67b-4930-8e85-d49defabca98"
    },
    {
        "author": "何夢桂",
        "paragraphs": [
            "半夜愚翁挾北山，頭銜休係舊時官。",
            "風雲失手劍光冷，霜雪滿頭衣带寬。",
            "歸去荒園三徑菊，相期晏歲九臯蘭。",
            "年年江上風濤惡，不上嚴陵七里灘。"
        ],
        "title": "寄和竹所叔攝慈溪稅官二首  其二",
        "id": "c1b8c3ca-b395-4d8d-aadb-298e3920ae98"
    },
    {
        "author": "何夢桂",
        "paragraphs": [
            "白首相逢歎暮年，楝花風後草連天。",
            "單車載月來林下，樽酒移春入座邊。",
            "野老爭持寒澗水，山靈盡掃暮庭烟。",
            "從君去後柴門閉，惟有閒雲繞屋椽。"
        ],
        "title": "和牛知事",
        "id": "8cd4d150-f6ce-4e35-8f32-29254c010133"
    },
    {
        "author": "何夢桂",
        "paragraphs": [
            "昔年有約共投簪，回首紅塵白髮新。",
            "物外烟霞逢野逸，山中風雨望佳人。",
            "好憑野鶴尋和靖，莫待山靈喚孔賓。",
            "遲暮不來松蔭落，飛柯恐解折車輪。"
        ],
        "title": "招隠三首  其一",
        "id": "2bdd3760-61b7-46c0-a710-19d81b659eb8"
    },
    {
        "author": "何夢桂",
        "paragraphs": [
            "別後頻驚束带寬，相逢亦復笑蒼顔。",
            "祇今歲月青牛老，何處烟波白鳥閒。",
            "千古心期寒綠綺，十年世事墮黄間。",
            "修篁倚遍空江暮，枉殺招呼費小山。"
        ],
        "title": "招隠三首  其二",
        "id": "ca32834c-fb36-4389-a008-8717f1fce5ac"
    },
    {
        "author": "何夢桂",
        "paragraphs": [
            "回頭五十九年非，千里晨風翼倦飛。",
            "門外黄塵時事改，樽前白髮故人稀。",
            "金河沙暖春鴻去，朱雀橋空海燕歸。",
            "惟有嚴陵灘下路，年年潮水上漁磯。"
        ],
        "title": "招隠三首  其三",
        "id": "9da49b67-0fe2-4c82-99fd-537f318311a3"
    },
    {
        "author": "何夢桂",
        "paragraphs": [
            "郊原踏遍拾芳蘅，歸聽城頭打二更。",
            "野渡無人舟早宿，山蹊有月馬遲行。",
            "人家燈落半江影，僧寺鐘來隔岸聲。",
            "世路百年雙屐底，青山不老白頭生。"
        ],
        "title": "邑水南夜歸即景",
        "id": "f108796b-660c-47dd-84aa-faba29d8c312"
    },
    {
        "author": "何夢桂",
        "paragraphs": [
            "阿滕試手下祥霙，散入郊原一尺盈。",
            "春近園林先富貴，夜深天地更分明。",
            "懶隨柳絮誇安石，浪入梅花妬廣平。",
            "明日詩壇期白戰，莫將點墨污瑶瓊。"
        ],
        "title": "和毅齋喜雪",
        "id": "4576df50-722b-4581-b787-d84e147f138b"
    },
    {
        "author": "何夢桂",
        "paragraphs": [
            "乾坤不固夜舟藏，去跨青鸞覓玉霜。",
            "東野詩隨山月墮，龍門灑落塚泥香。",
            "生傳嘉祐皇儲疏，死葬貞元綠綬章。",
            "九些招魂招不返，黄昏豺虎嘯山牆。"
        ],
        "title": "和表露石庵韻",
        "id": "1a537ee1-1a30-44e9-b5fe-c5bc27df2584"
    },
    {
        "author": "何夢桂",
        "paragraphs": [
            "猛拍闌干賦感傷，十年往事幾回腸。",
            "寧能璧與頭俱碎，安得車將臂怒當。",
            "太傅長沙悲鵩鳥，中郎北海牧羝羊。",
            "天荒地老英雄盡，萬古青山只故常。"
        ],
        "title": "和閩人龔玉峰韻  其一",
        "id": "bd44fbc8-9de1-4878-a293-83293eb291f9"
    },
    {
        "author": "何夢桂",
        "paragraphs": [
            "病鶴衰翎歎折傷，惟餘芝草療饑腸。",
            "陣圖死不忘魚復，江艦生難候馬當。",
            "自分無帷埋畜狗，尚憐有肆返屠羊。",
            "頭顱老盡心猶在，夜半鈞天夢太常。"
        ],
        "title": "和閩人龔玉峰韻  其二",
        "id": "1bb41c6d-8e50-4fa5-94d5-0e9c56d7fb4f"
    },
    {
        "author": "何夢桂",
        "paragraphs": [
            "政自傷悲歎緯嫠，可堪重賦柏舟詩。",
            "鳩憐隻影營巢瘁，烏喜孤雛返哺慈。",
            "半世苦心生自媚，百年貞節死方知。",
            "曼曼世路成孤憤，慚愧山前讀墓碑。"
        ],
        "title": "挽袁安人徐氏",
        "id": "a789a506-43e5-4fe4-92f5-0858d844906d"
    },
    {
        "author": "何夢桂",
        "paragraphs": [
            "白水輕烟古輞川，滿山紅葉稻平田。",
            "悠悠客夢孤雲外，落落詩情夕照邊。",
            "天闊風高黄鶴影，江空歲暮白鷗緣。",
            "推敲不任騎馿去，却訝昌黎識浪仙。"
        ],
        "title": "和李經歷見寄韻",
        "id": "b88cc4f8-98ef-44c6-94f9-6d7bc720761b"
    },
    {
        "author": "何夢桂",
        "paragraphs": [
            "海南覓得古藤枝，持與詩人杜牧之。",
            "紫貝斑文鞭更爛，赤龍蒼骨蛻尤奇。",
            "路無夷險終全節，用有行藏一任時。",
            "非但與君扶脚力，鏦蛟剸虎要支持。"
        ],
        "title": "李郎中有詩謝寄藤杖仍次韻答之",
        "id": "fc02364f-f186-4d55-b4a2-2e00232a27a6"
    },
    {
        "author": "何夢桂",
        "paragraphs": [
            "世路悠悠水上萍，相看誰與眼長青。",
            "千年彝鼎觀勳業，一代圖球見典型。",
            "謾道石能生白璧，自知竹已化青寧。",
            "絕憐驛路梅花句，肯落空江杜若汀。"
        ],
        "title": "和方山房韻寄李郎中",
        "id": "63fcf9ea-f9fb-4cc6-a1cf-c5e3d782fc3d"
    },
    {
        "author": "何夢桂",
        "paragraphs": [
            "曾向孤山劚薜蘿，根株栗櫛試摩挲。",
            "持身慣歷風波路，回首還憐雪月坡。",
            "鐵骨自將惟世用，赤心不偶奈時何。",
            "會尋蒼竹成龍去，莫向葛陂深處過。"
        ],
        "title": "梅杖詩",
        "id": "62c1c805-5366-48b2-b306-7a9b9cac05a9"
    },
    {
        "author": "何夢桂",
        "paragraphs": [
            "銀漢無聲玉漏沉，樓高風露入衣襟。",
            "洞龍睡熟雲歸岫，枝鵲啼乾月滿林。",
            "甕裏故書前世夢，匣中孤劍少年心。",
            "征鴻目斷闌干角，吹盡參差到夜深。"
        ],
        "title": "夜坐有感",
        "id": "92c3fd67-c647-48a6-83c1-7df364aaee05"
    },
    {
        "author": "何夢桂",
        "paragraphs": [
            "一厨聊寄等歸藏，荷鍤携壺畢此鄉。",
            "逆旅不歸前路惡，蓋棺未了後期長。",
            "壙中酣飲自忘癖，道上哀歌人笑狂。",
            "千古心存千古事，青山流水付於塘。"
        ],
        "title": "存厨徐君徵生挽歌",
        "id": "f719bd09-2b09-4557-9950-db52509e600f"
    },
    {
        "author": "何夢桂",
        "paragraphs": [
            "一卷南華一炷香，身閒隨處是仙鄉。",
            "竹聲侵戶朝眠覺，花影移階晝坐忘。",
            "杜曲自耕貧亦樂，柴桑可葬死何妨。",
            "悠悠往事俱塵土，剩得頭顱上雪霜。"
        ],
        "title": "偶成  其一",
        "id": "5fffe1c8-6355-422b-b2ae-9eccdaf50b15"
    },
    {
        "author": "何夢桂",
        "paragraphs": [
            "沉水烟銷寶鴨香，山窩人在水雲鄉。",
            "魚非惠子同魚樂，蝶化莊周併蝶忘。",
            "心了固知身是寄，物齊寧與道相妨。",
            "清明即是神仙界，不用丹爐煉玉霜。"
        ],
        "title": "偶成  其二",
        "id": "35326b71-d80d-42f0-a186-fbf8f47058e2"
    },
    {
        "author": "何夢桂",
        "paragraphs": [
            "閒隨鶴影步山蹊，摘草歸來養竹雞。",
            "水带平沙流澗淺，雲將落照壓山低。",
            "覆階亂葉憑風掃，護徑叢筠借鷺棲。",
            "萬物不言皆自得，此心觸處見端倪。"
        ],
        "title": "小有山中即事",
        "id": "17588385-912f-48fa-8f90-bed86e4ffef6"
    },
    {
        "author": "何夢桂",
        "paragraphs": [
            "休休萬事總歸休，猶占青山對白頭。",
            "籟寂乾坤機落落，境忘身世夢悠悠。",
            "孤雲野水遼天鶴，明月清風露地牛。",
            "此意不知誰會得，一聲鐵笛萬山秋。"
        ],
        "title": "偶成寄王德甫",
        "id": "c6e6093a-f2a9-4fd8-9926-96355ac05529"
    },
    {
        "author": "何夢桂",
        "paragraphs": [
            "百年閒夢寄山窩，世態人情任唯阿。",
            "竹裹貞心經歲老，梅開白眼看人多。",
            "身從野叟分樵牧，莫遣山靈掃桂蘿。",
            "黄閣朱崖身外事，一蓑牛背夕陽歌。"
        ],
        "title": "和王德甫見壽二律  其一",
        "id": "2270d3d1-0826-4055-b408-915c00ac4206"
    },
    {
        "author": "何夢桂",
        "paragraphs": [
            "竈墮丹飛昔未仙，重來人世了前緣。",
            "自憐白髮隨孤影，空撫青萍憶少年。",
            "黄菊秋餘花尚耐，玄梨霜後果初圓。",
            "問君何以爲翁壽，但誦黄庭內外篇。"
        ],
        "title": "和王德甫見壽二律  其二",
        "id": "dfe3237d-9bf0-47ad-94e1-54dcf888a561"
    },
    {
        "author": "何夢桂",
        "paragraphs": [
            "騎鸞一去藐塵寰，萬里天風杳珮環。",
            "江海十年生白浪，星霜七秩隕朱顔。",
            "瑶池月墮夢中夢，翠峴雲歸山外山。",
            "身世到頭秋露盡，吟魂猶自在人間。"
        ],
        "title": "挽新城徐峴山",
        "id": "d422772d-6e1a-4b40-a643-0ea03940016d"
    },
    {
        "author": "何夢桂",
        "paragraphs": [
            "浮槎曾誤客星占，屐齒空傳遍好山。",
            "弱水方壺三萬里，武夷玉女九重關。",
            "蹇馿有徑穿花外，短棹無人出葦間。",
            "不是鍾山真勒駕，自慚松桂莫能攀。"
        ],
        "title": "道汾陽不及訪逢原蒙寄詩次韻",
        "id": "46a0059d-8149-4e5e-a091-1a004758becd"
    },
    {
        "author": "何夢桂",
        "paragraphs": [
            "自憐惡石狠難鞭，歸去漁樵結老緣。",
            "野鶴分無軒上祿，醯雞粗足甕中天。",
            "病來摩詰非真佛，睡去希夷已半仙。",
            "僻好自耽如嗜酒，醉鄉休與醒人傳。"
        ],
        "title": "王石澗賦小有洞天之詩邵青谿和之輒次韻奉謝",
        "id": "cf502e6a-a72a-4290-bbb1-798c73bba275"
    },
    {
        "author": "何夢桂",
        "paragraphs": [
            "謾道無丹蛻骨凡，繡襦不換嫁時衫。",
            "老天倘未忘周孔，巫鬼何須問抵咸。",
            "身健加餐親鼎飪，眼明減藥認囊椷。",
            "山中吠犬千年杞，采采猶堪饜吻饞。"
        ],
        "title": "和韻問魏石川疾  其一",
        "id": "e35542b5-942c-4758-a9a7-ce2e689b03a9"
    },
    {
        "author": "何夢桂",
        "paragraphs": [
            "不是塵中骨相凡，蓉裳蕙带芰荷衫。",
            "勿疑有疾淫成蠱，須信無心感是咸。",
            "裹藥曾經丹竈火，裁書祇欠土奩椷。",
            "病餘努力加蔬飯，莫笑篔簹太守饞。"
        ],
        "title": "和韻問魏石川疾  其二",
        "id": "64db3370-6c43-413d-b93c-c4a5826e4a8f"
    },
    {
        "author": "何夢桂",
        "paragraphs": [
            "靈山何許問巫凡，狹地知難旋舞衫。",
            "枕上病雖憂白傅，床前教肯媿陳咸。",
            "君宜借力寬詩課，我亦埋頭事藥椷。",
            "種朮養鳬隨分足，豈因富貴墮涎饞。"
        ],
        "title": "和韻問魏石川疾  其三",
        "id": "7bcd6da8-5a8d-4008-9655-8d147688eee9"
    },
    {
        "author": "何夢桂",
        "paragraphs": [
            "買得園亭樂賦歸，一庭翠碧映參差。",
            "自憐封戶培新笋，更喜添孫養嫩枝。",
            "翠袖倚看雲影亂，銀床坐對月陰移。",
            "沉香欄北花如故，富貴無心懶賦詩。"
        ],
        "title": "贈董君竹梧亭",
        "id": "91e8ef4d-1695-4946-97d8-b8eec1d0d87d"
    },
    {
        "author": "何夢桂",
        "paragraphs": [
            "剩得閒身鎮自憐，更憐閒占此山泉。",
            "滿階碧草客稀到，半榻白雲人對眠。",
            "窗影枝摇知雀踏，壁痕苔濕認蝸涎。",
            "日長靜看辛夷樹，落盡閒花忘宿緣。"
        ],
        "title": "山窩適興",
        "id": "5189c0ae-6dfa-4f42-bfe6-045c430ea0c3"
    },
    {
        "author": "何夢桂",
        "paragraphs": [
            "坐斷乾坤老一窩，修篁翠袖自婆娑。",
            "半生夢覺青山在，萬世期長白日過。",
            "雲影對人閒裏好，禽聲入耳靜邊多。",
            "舞雩不是真狂者，樂上心來可奈何。"
        ],
        "title": "感興  其一",
        "id": "0eda07cf-00e8-4221-8169-43077bce12ad"
    },
    {
        "author": "何夢桂",
        "paragraphs": [
            "擬將物化問漁樵，妙裏無形本寂寥。",
            "大地雲生千嶂雨，中天月上九溟潮。",
            "山河劫運九中化，世界塵緣座上銷。",
            "此意到頭誰會得，任他人道似逍遥。"
        ],
        "title": "感興  其二",
        "id": "27b4e09b-2fe6-47c5-85fe-c6e757ca6c5c"
    },
    {
        "author": "何夢桂",
        "paragraphs": [
            "天教龍馬現河圖，盡把先天授伏羲。",
            "三極都從九裏出，六爻只向一中推。",
            "易如可毀乾坤熄，神本無方晝夜知。",
            "三聖有憂辭已贅，寥寥千載復何時。"
        ],
        "title": "次山房韻  其一",
        "id": "72a3f61f-9dc1-4eb5-b30a-0daa892fe949"
    },
    {
        "author": "何夢桂",
        "paragraphs": [
            "易寂無爲有感幾，幾存萬物未生時。",
            "陰陽理向極中看，天地心從復處知。",
            "潮上海門探月窟，日迴地戶濯咸池。",
            "何時騎鶴研朱露，共勘經圖叩古羲。"
        ],
        "title": "次山房韻  其二",
        "id": "2d660d6e-c395-467a-901f-5182875f2484"
    },
    {
        "author": "何夢桂",
        "paragraphs": [
            "西狩事非文殆喪，舂陵書出道寧孤。",
            "六經有舌存先聖，千古留心付後儒。",
            "杲日麗天隨處見，逝川行地幾時無。",
            "齋居珍重賡歌意，即此全吞太極圖。"
        ],
        "title": "次山房韻  其三",
        "id": "86a0008d-8194-4727-b7f2-2fe0e6e0aed6"
    },
    {
        "author": "何夢桂",
        "paragraphs": [
            "世事誰家屋上烏，重來猶認舊西湖。",
            "風帘隔岸自高下，烟寺前山半有無。",
            "野水菰蒲飛屬玉，夕陽欄檻喚提壺。",
            "十年不記梅花夢，試向孤山問老逋。"
        ],
        "tags": [
            "西湖"
        ],
        "title": "己卯春過西湖",
        "id": "2518a902-d526-4f9a-bf1c-3a1778670fec"
    },
    {
        "author": "何夢桂",
        "paragraphs": [
            "白髮星星紗帽烏，怕隨年少過西湖。",
            "清明上冢行人少，寒食開門宮使無。",
            "半世行藏隨杖屨，百年悲樂寄樽壺。",
            "歸來第五橋邊路，半樹殘陽噪畢逋。"
        ],
        "tags": [
            "西湖"
        ],
        "title": "再用前韻和諸公",
        "id": "bd1eb531-6a89-4590-b5f5-1ca762ee1387"
    },
    {
        "author": "何夢桂",
        "paragraphs": [
            "飄零短翅歎誰同，猶記當年繫足紅。",
            "人事合離夢槐國，歲時來去旅新豐。",
            "新樓綠幕無巢地，故國烏衣隔海風。",
            "說盡興亡人不識，春風雙淚白鬚翁。"
        ],
        "title": "和昭德孫燕子韻  其一",
        "id": "34aedb34-9b07-4131-b524-c8b7433c4db7"
    },
    {
        "author": "何夢桂",
        "paragraphs": [
            "說著興亡事不同，且斟玄玉駐顔紅。",
            "雲軒夢斷宮花逝，綵縷盟寒墓草豐。",
            "處處社時茅屋雨，年年春後楝花風。",
            "人間不是無棲處，要認當年舊媼翁。"
        ],
        "title": "和昭德孫燕子韻  其二",
        "id": "5575b2af-6bb5-4668-b2fa-6a7ce1c63232"
    },
    {
        "author": "何夢桂",
        "paragraphs": [
            "未能生翼化鯤魚，誰御泠風問太初。",
            "十載青衫關洛客，半生白首楚橋書。",
            "蹇馿豈解思長道，病鶴徒知戀舊廬。",
            "世有二程精說易，臯比何事到橫渠。"
        ],
        "title": "和梅鏡寄韻",
        "id": "4193c5b0-9d25-46af-8b59-9ec333b1afdb"
    },
    {
        "author": "何夢桂",
        "paragraphs": [
            "詩書無用戲侏儒，兩序今猶見璧圖。",
            "末路弟兄知己少，中原人物似君無。",
            "曲終湘水絲繩絕，書入昭陵筆硯蕪。",
            "珍重江南春信早，暗隨梅萼到西湖。"
        ],
        "tags": [
            "西湖"
        ],
        "title": "和酈僉事見寄韻  其一",
        "id": "3fc1415d-e10f-4b0a-bc65-425ff4c10c16"
    },
    {
        "author": "何夢桂",
        "paragraphs": [
            "半世虛名我誤儒，樊中短翅倦南圖。",
            "黄塵世路千年改，白髮心期四海無。",
            "績紡婦慵麻褐短，耕鋤兒懦豆田蕪。",
            "老來萬事心灰盡，只願君王賜鏡湖。"
        ],
        "title": "和酈僉事見寄韻  其二",
        "id": "f187bda9-827a-4357-8383-e84888f3ea20"
    },
    {
        "author": "何夢桂",
        "paragraphs": [
            "聲乾木鐸說鈴非，天地無情世運奇。",
            "吾道悠悠川水逝，人才落落曉星稀。",
            "百年身後千年遠，萬個人中一個知。",
            "一曲汾亭彈未盡，却教漁父洩天機。"
        ],
        "title": "病起有感",
        "id": "97171ba4-6338-4759-b7fe-16f496ef9f75"
    },
    {
        "author": "何夢桂",
        "paragraphs": [
            "富貴男兒晝錦衣，天涯漂泊衆心違。",
            "人情鈎餌驚魚去，世界瓶羅礙雀飛。",
            "隠去甘從山鬼喚，狎遊寧墮海翁機。",
            "草堂猶在終歸去，只恐風塵白髮微。"
        ],
        "title": "汾陽諸公招徐祥叔歸代之答謝  其一",
        "id": "d8ef7b51-62ca-44e4-b4be-ef8a08362d63"
    },
    {
        "author": "何夢桂",
        "paragraphs": [
            "澗陵望斷憶玄暉，一片春雲渭水涯。",
            "洞裏桃開成隔世，山中柯爛忘來時。",
            "歸休韋曲應無頼，隠去玄真那有詩。",
            "松菊相逢如見問，此心欲寄已忘辭。"
        ],
        "title": "汾陽諸公招徐祥叔歸代之答謝  其二",
        "id": "771e8a97-4aeb-45ab-870c-27204d130b0a"
    },
    {
        "author": "何夢桂",
        "paragraphs": [
            "一曲樽前浩浩歌，流年容易隙駒過。",
            "眼前白髮故人少，郭外青楓古冢多。",
            "流水不彈嗟老矣，雍門欲聽奈愁何。",
            "回頭城闕應非昔，還記千年老鶴麽。"
        ],
        "title": "和何寧谷韻",
        "id": "478ac856-e58f-49f6-8ce5-cd4c2f27a93e"
    },
    {
        "author": "何夢桂",
        "paragraphs": [
            "石田歸去醉時歌，白日飛帆送客過。",
            "舞袖低旋兼地狹，出門長嘯覺天多。",
            "子卿朔漠知存否，武帝秋風奈老何。",
            "極目西陵臺下路，漳河東去復來麽。"
        ],
        "title": "歸途再得八句併寄",
        "id": "e33a554e-8e0f-4030-b6b4-c00027f54626"
    },
    {
        "author": "何夢桂",
        "paragraphs": [
            "日暮歸來彈鋏歌，詩筒何處又相過。",
            "人生百歲樂時少，春色三分塵土多。",
            "愧乏丹砂修渾沌，且拚樽酒醉無何。",
            "近來江上風濤惡，還有閒鷗似我麽。"
        ],
        "title": "何逢原寄和章再和前韻",
        "id": "f325e621-3916-4913-9b5d-2d51e50f4bcb"
    },
    {
        "author": "何夢桂",
        "paragraphs": [
            "平生抵掌志伊吾，聞著鵑聲淚血枯。",
            "故國蠶叢千古恨，霧關熊耳一身孤。",
            "自從飛去啼痕在，縱不歸來有夢無。",
            "莫向延秋門上叫，門樓無數白頭烏。"
        ],
        "title": "和昭德孫聞鵑",
        "id": "302a523c-9d21-4850-94b1-58dfc339b503"
    },
    {
        "author": "何夢桂",
        "paragraphs": [
            "吁嗟世事落黄間，倦矣人間行路難。",
            "流水已隨鍾子老，仙舟徒羨李膺觀。",
            "從來豪傑爲時出，到底功名耐久看。",
            "大厦將成要梁棟，雪深方見玉龍寒。"
        ],
        "title": "和抱甕馮提學二首  其一",
        "id": "700a2ba2-ed61-4d6e-909d-8d93d193f83f"
    },
    {
        "author": "何夢桂",
        "paragraphs": [
            "山人日卧嶺雲長，扣戶詩書枉紀綱。",
            "多病半生雙白鬢，相思一日九迴腸。",
            "人情取舍成芻狗，世事興亡化石羊。",
            "明日相逢且拚醉，轉頭三萬六千場。"
        ],
        "title": "和抱甕馮提學二首  其二",
        "id": "fdea3e87-dc31-4065-b33b-69c230258ead"
    },
    {
        "author": "何夢桂",
        "paragraphs": [
            "自呼濁酒賦江蘺，一曲朱繩萬感隨。",
            "沙漠美人青冢恨，關河壯士北邙噫。",
            "無人流水音誰賞，老我雍門聽轉悲。",
            "夜半月明天籟寂，飛烏猶自繞南枝。"
        ],
        "title": "聞琴一首",
        "id": "8dbceed9-790b-4490-9508-715615cbc166"
    },
    {
        "author": "何夢桂",
        "paragraphs": [
            "神君當日藹民謠，復見君來試割刀。",
            "花下簾櫳閒訟牒，柳邊亭榭見旌旄。",
            "農桑課最繭絲殿，芻秣征寬馬骨高。",
            "泉出後田渾不飲，恐他滴滴是民膏。"
        ],
        "title": "贈喬縣尹",
        "id": "6a69384a-89f6-4933-8e3b-b7dcf756e917"
    },
    {
        "author": "何夢桂",
        "paragraphs": [
            "欲扣玄關訪偓佺，人間無路鐵鞋穿。",
            "瑯邪舊約驚千載，嵩嶽新來下二仙。",
            "肯把丹砂分藥鼎，便將白玉種芝田。",
            "瓣香欲謝雙巖過，却道龍溪合受拳。"
        ],
        "title": "寄方龍溪",
        "id": "b051b421-5063-43ed-9fb3-a4042a999f8d"
    },
    {
        "author": "何夢桂",
        "paragraphs": [
            "真樂攻心無奈何，自行自坐自謳歌。",
            "雲收雨浄天無滓，月朗淵澄水不波。",
            "更把新詩勾野興，時將濁酒發天和。",
            "傍人笑我荒唐甚，真樂攻心無奈何。"
        ],
        "title": "樂意",
        "id": "9d2be1ad-7e13-4c64-97c9-f65c4647851d"
    },
    {
        "author": "何夢桂",
        "paragraphs": [
            "英雄千古入泉臺，八十餘齡死更哀。",
            "隠谷雲歸龍已老，吟壇月墮鶴空回。",
            "黄花滿地詩人老，青檟成阡弔客來。",
            "白髮蓋棺公事了，朔風世路正黄埃。"
        ],
        "title": "挽寧谷居士何公三首  其一",
        "id": "0e7b4412-c4ac-43cb-a2c6-8a56d5cdc544"
    },
    {
        "author": "何夢桂",
        "paragraphs": [
            "天寒白月墮西湖，血淚啼枯聽薤歌。",
            "食子俱亡收子在，近孫猶少遠孫多。",
            "北邙有地存詩窖，後圃無人負鞠窠。",
            "欲誌魯山慚四絕，空遺陳迹照松蘿。"
        ],
        "tags": [
            "西湖"
        ],
        "title": "挽寧谷居士何公三首  其二",
        "id": "b8471ef7-6bb6-4dbf-90a1-14b3a3584b85"
    },
    {
        "author": "何夢桂",
        "paragraphs": [
            "鼠繞枯藤嚙未休，得如此老死何求。",
            "翁踰八十媼黄髮，孫見曾玄兒白頭。",
            "身世幅巾歸繭室，歲時盂飯灑狐丘。",
            "百年心事無人識，分付黄花滿地秋。"
        ],
        "title": "挽寧谷居士何公三首  其三",
        "id": "a267e890-36ca-4eb2-a9d1-cb1b253ef149"
    },
    {
        "author": "何夢桂",
        "paragraphs": [
            "英州別駕老昭陵，尚有錢塘八代孫。",
            "三略兵書生未識，百篇詩史死猶存。",
            "羊公峴首行人淚，白傅龍門過客樽。",
            "盂飯寢園誰是主，鳳亭霜露有雞豚。"
        ],
        "title": "挽閤門唐中齋",
        "id": "df1971f0-114b-46e4-a79f-56ac31dd2f26"
    },
    {
        "author": "何夢桂",
        "paragraphs": [
            "猶記青原白鷺盟，轉頭宿草上新塋。",
            "屋梁月落丹心在，海水天寒白髮生。",
            "樽酒十年兒女淚，篇詩兩地弟兄情。",
            "蓋棺事了君無愧，未死遑知身後名。"
        ],
        "title": "挽吏部劉謙山",
        "id": "2f495fef-a7d9-4f5f-a3bd-108356855423"
    },
    {
        "author": "何夢桂",
        "paragraphs": [
            "西風落日怕登樓，倚遍闌干萬古愁。",
            "衰漢竟成三國誤，秣陵不蓋六朝羞。",
            "江山有恨留青史，天地無情送白頭。",
            "擊碎唾壺歌不盡，荒臺殘雨夢揚州。"
        ],
        "title": "感寓二首  其一",
        "id": "e7e1ea79-f4f6-45a0-9e15-5a4f22638199"
    },
    {
        "author": "何夢桂",
        "paragraphs": [
            "試向昆明問劫灰，幾看麋鹿上蘇臺。",
            "閒中歷日生青草，夢裏乾坤化大槐。",
            "塞雁南歸春又去，江潮東下暮還來。",
            "臨平山盡啼鵑歇，可是征人喚不回。"
        ],
        "title": "感寓二首  其二",
        "id": "3c8fd826-5dcd-4fc3-a78a-996935172258"
    },
    {
        "author": "何夢桂",
        "paragraphs": [
            "國破君亡一死宜，絕憐兒女死如飴。",
            "龍池久負媧皇誓，蛙坎空遺烈士悲。",
            "洗骨不污唐六館，瀝心無愧趙孤兒。",
            "北行多少生還客，休向梯雲讀墓碑。"
        ],
        "title": "挽太學正節先生徐應鑣",
        "id": "c16dce3a-ea09-4e69-b6bc-c697958d12b1"
    },
    {
        "author": "何夢桂",
        "paragraphs": [
            "括田馳檄遍封提，分得清官照錦衣。",
            "百里春風生几案，千村甘雨自鋤犁。",
            "江南地狹人民夥，燕北天遥日月低。",
            "歸覲九重如顧問，尚歌雲漢勞遺黎。"
        ],
        "title": "寄淳安括田省委賈都事",
        "id": "c4924a15-17f0-4d24-b884-64a24b1f1c58"
    },
    {
        "author": "何夢桂",
        "paragraphs": [
            "東風吹雨濕平蕪，三疊陽關醉唾壺。",
            "往事盡隨塵世界，新來祇怪老頭顱。",
            "百年祖父留湯沐，千里兒孫有飯盂。",
            "目斷長亭休折柳，斜陽山外是西湖。"
        ],
        "tags": [
            "西湖"
        ],
        "title": "送平石姪孫還杭",
        "id": "ea72e504-86f3-4348-adfc-88ccd1f650e2"
    },
    {
        "author": "何夢桂",
        "paragraphs": [
            "三年幕府鬢成霜，剩得行歌載道傍。",
            "瓜戍春濃官又滿，蓮池人好水尤香。",
            "燕然碣石去程遠，江水雲山看日長。",
            "倚遍修篁衣袖薄，長亭無路折垂楊。"
        ],
        "title": "送嚴郡知事石綉回鄉",
        "id": "6aa18254-b044-4616-adfc-6411569bed14"
    },
    {
        "author": "何夢桂",
        "paragraphs": [
            "天教持斧下錢塘，來爲蒼生滌痏瘡。",
            "胸次對天懸日月，筆端隨地轉冰霜。",
            "雲山有分高名在，江水無情清議長。",
            "臨別折梅嫌太俗，斲將冰雪薦瓊觴。"
        ],
        "title": "送入都僉事",
        "id": "f0525012-6f3b-44ce-8b73-93489b79b96b"
    },
    {
        "author": "何夢桂",
        "paragraphs": [
            "梅仙貴介出侯門，庭砌猶傳有紫荆。",
            "黄綬銅章官小試，青溪花縣室初成。",
            "公衙好作三年計，少府香留百代名。",
            "田野近聞多犬吠，夜深刁鼓要分明。"
        ],
        "title": "和尉衙落成贈阮梅仙",
        "id": "0f64edbf-4231-4753-8328-4a2fbed2ba58"
    },
    {
        "author": "何夢桂",
        "paragraphs": [
            "手摩銘碣弔延陵，落日青山昨夢驚。",
            "狹世路危行却曲，浮生事了去分明。",
            "竹林熠耀飛臺榭，石壁鈎輈叫冢塋。",
            "珠雁玉龍今在否，漆燈千古照佳城。"
        ],
        "title": "挽吳靜軒",
        "id": "79c7d6db-898a-4c5e-bfb0-e68398678282"
    },
    {
        "author": "何夢桂",
        "paragraphs": [
            "遼海千年約未寒，一樽還酹大江干。",
            "夜深睡熟忘身世，天闊歸遲化羽翰。",
            "滿界紅塵飛不下，半船明月笑相看。",
            "起來開戶無人迹，數盡枝烏吊老瞞。"
        ],
        "title": "赤壁夢鶴",
        "id": "939b5ae6-8cf8-4b8d-9e79-af1b8544f683"
    },
    {
        "author": "何夢桂",
        "paragraphs": [
            "天上瓊樓一夜開，雲林先約意徘徊。",
            "靈河剪水急飛落，色界憑風緩下來。",
            "霓舞未闌離月殿，蛾妝初試度陽臺。",
            "自矜顔色難爲偶，嫁得梅花却占魁。"
        ],
        "title": "和雪",
        "id": "894345c2-0aa2-432d-8c97-e6c912dc0f7a"
    },
    {
        "author": "何夢桂",
        "paragraphs": [
            "佐邑三年去後思，祇今無奈送行時。",
            "不諧白雪皇荂耳，謾指清風惡木枝。",
            "臺府無心空裏鏡，士民有口路傍碑。",
            "錦溪流下嚴陵瀨，八月潮來有轉期。"
        ],
        "title": "送胡簿秩滿歸",
        "id": "8578d4f7-b8b0-4b80-bb52-a9db79b8b5a2"
    },
    {
        "author": "何夢桂",
        "paragraphs": [
            "一曲離鸞感寄心，此心誰解試分明。",
            "百年耆舊閒中話，千古溪山去後名。",
            "雙鯉尺書兒女淚，隻雞斗酒弟兄情。",
            "男兒須勒燕然石，歸拜堂諼始是榮。"
        ],
        "title": "承書言別再寄",
        "id": "90852c67-d10c-4ca8-a0d1-c294cb8997ad"
    },
    {
        "author": "何夢桂",
        "paragraphs": [
            "市義今無古孟嘗，不圖近見鄭公鄉。",
            "布金地已成祇樹，簞食人應遍翳桑。",
            "身享九齡耆壽福，眼看五世子孫昌。",
            "天公有耳長聰聽，多少行碑在路傍。"
        ],
        "title": "寄贈潘氏積善堂",
        "id": "2d114fb5-2d66-46e2-be84-cdb364b87393"
    },
    {
        "author": "何夢桂",
        "paragraphs": [
            "小驪買得最便宜，好是河梁古柳涯。",
            "風急吹沙長耳峻，雪深沒板蹇蹄遲。",
            "據鞍吟透肩雙聳，敲鐙歌狂帽半欹。",
            "道上莫教逢大尹，推敲句裏不曾知。"
        ],
        "title": "灞橋騎馿",
        "id": "0e00219c-5606-468a-a5e1-b16d2740b967"
    },
    {
        "author": "何夢桂",
        "paragraphs": [
            "天台萬丈下靈光，便合乘旗翳鳳凰。",
            "身在金臺天北闕，手提銅柱地南荒。",
            "一生許國心如鐵，萬里封侯鬢未霜。",
            "別駕小淹元不惡，公來私得海沂康。"
        ],
        "title": "送陳治中勿齋二首  其一",
        "id": "caa47a70-940e-4b0e-9d98-0f6f6d75bba5"
    },
    {
        "author": "何夢桂",
        "paragraphs": [
            "箳篂三載誦賢侯，折柳郵亭菊又秋。",
            "無翼解隨雲北去，有心長注海東流。",
            "千崖雨意留行旆，七里灘頭送去舟。",
            "早爲蒼生題福筆，尚回麾節顧滄洲。"
        ],
        "title": "送陳治中勿齋二首  其二",
        "id": "e5f2b6b3-8bbb-4148-bfad-d509f5cce332"
    },
    {
        "author": "何夢桂",
        "paragraphs": [
            "萱花落盡北堂空，龍頷碑銘百尺豐。",
            "鄹紇晚婚無徵在，孟光不嫁有梁鴻。",
            "一官得子榮身後，四世看孫滿眼中。",
            "三酹生芻人似玉，故丘狐首此封崇。"
        ],
        "title": "挽徐子愚母",
        "id": "8d14b8dd-bdc3-4658-a29b-1946d525c8ae"
    },
    {
        "author": "何夢桂",
        "paragraphs": [
            "回首爐亭夢已非，英雄老盡壯心違。",
            "鈞天雲散蒼龍墮，華表風寒白鶴歸。",
            "往事悠悠川水逝，故人落落曙星稀。",
            "樂天無子留孫在，多少龍門客淚揮。"
        ],
        "title": "挽方中立同舍",
        "id": "1cbc8c71-6a7f-4e36-b206-955cc92b88a1"
    },
    {
        "author": "何夢桂",
        "paragraphs": [
            "一曲哀歌老淚垂，英雄不偶數孤奇。",
            "百年事墮槐安國，半世名成薦福碑。",
            "無祿逮親生自憾，有孫表墓死何悲。",
            "黄門靖節均生死，清議無情更屬誰。"
        ],
        "title": "又代人",
        "id": "3ac1ebc0-ad11-43c2-833a-b70f9aaa2f15"
    },
    {
        "author": "何夢桂",
        "paragraphs": [
            "佐邑三年吏隠仙，聲名留照錦江邊。",
            "才高不受青衫束，官小聊將綵仗懸。",
            "流沫呂梁游十仞，摶風溟海上三千。",
            "沙頭雙玉難爲別，一曲離歌約暮年。"
        ],
        "title": "送阮梅仙",
        "id": "aefd94c6-df55-418e-9e3f-46249a83b38d"
    },
    {
        "author": "何夢桂",
        "paragraphs": [
            "知君說相壓南州，相我空貽白髮羞。",
            "但得羊裘歸釣澤，安知燕頷去封侯。",
            "窮通有分都休問，出處難言已自謀。",
            "一笑相看出山去，逢人莫道見壺丘。"
        ],
        "title": "贈電目相士",
        "id": "9acd9bc6-1c14-4b5c-94f2-7106423358d4"
    },
    {
        "author": "何夢桂",
        "paragraphs": [
            "一曲哀歌行道難，滿堂試聽一潸然。",
            "兩兒青紫開榮路，五世曾玄送暮年。",
            "喬木受風危易撼，孤舟排浪險終全。",
            "故丘狐首君無憾，寒食年年灑墓阡。"
        ],
        "title": "挽汝南袁君  其一",
        "id": "4c2a867f-1e73-4ce5-b053-82c15ee864a1"
    },
    {
        "author": "何夢桂",
        "paragraphs": [
            "黄金不鑄百年身，世變相劘白髮親。",
            "龍角墓碑生古蘚，砥如亭路落緇塵。",
            "明時事業留諸子，前代衣冠見似人。",
            "得失雞蟲都莫問，故丘抔土是全真。"
        ],
        "title": "挽汝南袁君  其二",
        "id": "204767d1-1b3f-42b4-a7ee-787f8008fd5a"
    },
    {
        "author": "何夢桂",
        "paragraphs": [
            "桐木山西送落暉，百年耆舊數他誰。",
            "畏途幾歷青泥險，往事惟餘白髮知。",
            "今代衣冠遺此老，前朝簪笏付吾兒。",
            "明朝歸葬西邙路，五世哀思百尺碑。"
        ],
        "title": "挽汝南袁君  其三",
        "id": "eaec5b62-9cdb-477c-bf3f-9ecda5cb33f0"
    },
    {
        "author": "何夢桂",
        "paragraphs": [
            "岝崿山前弔隠君，招魂九些淚霑巾。",
            "風雲失勢丹心死，天地無情白髮新。",
            "西洛衣冠遺一老，東籬詩酒是全人。",
            "蓋棺事了應無媿，消得新阡號逸民。"
        ],
        "title": "挽檢院吳對山",
        "id": "1baa048e-e75b-447f-9ee5-c0a3a7399586"
    },
    {
        "author": "何夢桂",
        "paragraphs": [
            "豐碑二絕照新阡，節義成名得象賢。",
            "善政人能書宰邑，寬恩民尚誦公田。",
            "家翁不負心傳印，冢嗣能忘手澤編。",
            "仕學一生行未了，後來好爲拂青氈。"
        ],
        "title": "挽南坡章知縣章運使子家則堂誌",
        "id": "2bfcb178-bfda-410b-a02d-b6662a9f4a3d"
    },
    {
        "author": "何夢桂",
        "paragraphs": [
            "尊酒生芻弔舊遊，白髭老淚故山秋。",
            "百年勳業黄粱枕，一代文章白玉樓。",
            "豪傑彫零天地老，山河牢落古今愁。",
            "行人不歃青溪水，付與閒翁對白鷗。"
        ],
        "title": "挽邵青谿二章  其一",
        "id": "a5e20e44-8424-4164-8ffd-363be27a5ec4"
    },
    {
        "author": "何夢桂",
        "paragraphs": [
            "貞元一曲淚霑巾，耆舊今能有幾存。",
            "斗酒隻雞空酹冢，縞衣匹馬尚招魂。",
            "百年身後事終定，千古眼前誰共論。",
            "試問故侯瓜熟未，青門猶自有兒孫。"
        ],
        "title": "挽邵青谿二章  其二",
        "id": "d6813cc5-9c95-45d5-a5bf-62c7fbfc0443"
    },
    {
        "author": "何夢桂",
        "paragraphs": [
            "分得南窗與世違，坐消白晝樂清時。",
            "樓頭秋意一聲笛，鏡裏歲華雙鬢絲。",
            "綠水放教通竹徑，清風招不下梧枝。",
            "心期自得難爲說，白鳥青山是己知。"
        ],
        "title": "山居即事",
        "id": "5fd92a4b-373f-448f-908c-75322f867daf"
    },
    {
        "author": "何夢桂",
        "paragraphs": [
            "何許相逢客路岐，相看鬚鬢各成絲。",
            "兩年衰病苦牢落，千里故人傷別離。",
            "江月不遺流水逝，天風未起老桑知。",
            "人生百歲先朝露，惟有貞名死不隳。"
        ],
        "title": "贈舊同舍王景陽",
        "id": "029d641f-929a-4c02-a962-07398182300b"
    },
    {
        "author": "何夢桂",
        "paragraphs": [
            "聲名蓋世古人豪，天遣西來展六韜。",
            "狐鼠何能嬰虎旅，鯨鯢猶合避龍刀。",
            "將壇七拜功增重，省府重登官轉高。",
            "他日中書勳第一，汾陽應只是兒曹。"
        ],
        "title": "送高參政",
        "id": "3fa59f99-56ba-47a8-a340-898571d7615d"
    },
    {
        "author": "何夢桂",
        "paragraphs": [
            "瘦骨丰稜産渥洼，幾年俛首服鹽車。",
            "穿花久失青絲轡，莝豆誰憐白鼻騧。",
            "汗血浪誇空北冀，風蹄猶慣步東華。",
            "錦鄣不肯污泥水，好去侯門逐五花。"
        ],
        "title": "送馬高參政",
        "id": "cb33b29a-c7a1-4144-8ef0-3ab98cf482fd"
    },
    {
        "author": "何夢桂",
        "paragraphs": [
            "金盤玉筯脯麒麟，榮福堂前壽二親。",
            "白髮宋州老司馬，紅顔晉國太夫人。",
            "生時曾結同年會，見世重來兩佛身。",
            "庭下有兒歸省掾，執鞭時自導雙輪。"
        ],
        "title": "寄壽王直卿省郎二親年八十詩二首  其一",
        "id": "8da3de20-8c8a-4f8c-be2d-6ef517599203"
    },
    {
        "author": "何夢桂",
        "paragraphs": [
            "二老婆娑出壽筵，綠衣人好舞蹁躚。",
            "餐桃阿母臉猶玉，食杞仙翁頭返玄。",
            "堂上相看新八秩，尊前重話舊同年。",
            "累茵列鼎人間有，安得親庭此樂全。"
        ],
        "title": "寄壽王直卿省郎二親年八十詩二首  其二",
        "id": "4776df12-d11d-4134-8ee5-cf48b4e09905"
    },
    {
        "author": "何夢桂",
        "paragraphs": [
            "昆明池劫化靈緇，夢覺功名忝一炊。",
            "鍾子未將南操變，庾公空抱北朝悲。",
            "歸來眼底湖山在，去後心期浙水知。",
            "白髮門生憐未死，青袍留得裹遺骴。"
        ],
        "title": "上留尚書",
        "id": "4876c610-fab2-41fc-889c-6da427f6b2b8"
    },
    {
        "author": "何夢桂",
        "paragraphs": [
            "南窗一枕夢槐安，咽鼓悲笳生暮寒。",
            "壽極星移墮芒角，詩仙身蛻失丸丹。",
            "扶藜記與漁樵話，種菊留教孫子看。",
            "歸去休休言不盡，殘陽木末亂鴉盤。"
        ],
        "title": "挽何此園",
        "id": "caefd9df-9b72-4214-973a-9a17c55dee82"
    },
    {
        "author": "何夢桂",
        "paragraphs": [
            "喚醒邯鄲出夢關，悠悠身世隔塵寰。",
            "飛鴻落照琴三疊，流水寒花屋半間。",
            "老不如人甘遯世，閑誰似我得看山。",
            "乾坤許大雙蝸角，消得人間戰觸蠻。"
        ],
        "title": "偶成",
        "id": "0219e0da-edd9-487c-adb3-7cdc864eeb8c"
    },
    {
        "author": "何夢桂",
        "paragraphs": [
            "一幅西湖畫，誰將淡墨揮。",
            "水浮孤嶼出，山約五雲飛。",
            "雨洞猿啼濕，烟林鳥度微。",
            "龍舟雙翠檝，曾此夜遊歸。"
        ],
        "tags": [
            "西湖"
        ],
        "title": "和訪使徐容齋西湖韻寄縣尹趙文玉二首  其一",
        "id": "bdcedf5a-ea0d-43d6-98dd-b1d61bc47f8f"
    },
    {
        "author": "何夢桂",
        "paragraphs": [
            "滿目湖山恨，憑欄淚雨揮。",
            "泉寒龍已化，雲盡鶴猶飛。",
            "樓影摇波亂，鐘聲隠岫微。",
            "誰家航十錦，歌舞夜深歸。"
        ],
        "tags": [
            "西湖"
        ],
        "title": "和訪使徐容齋西湖韻寄縣尹趙文玉二首  其二",
        "id": "a9442415-3f4e-4344-887c-3e23ab3b6984"
    },
    {
        "author": "何夢桂",
        "paragraphs": [
            "平生經濟事，寧與世沉淪。",
            "日暮倦行客，天寒却掃門。",
            "百年雙白髮，四海一緇塵。",
            "欲相壺丘子，深慚見地文。"
        ],
        "title": "和徐雲嶼寄徐清溪",
        "id": "95cb8631-8672-4e25-85f6-17fd42bbc6bd"
    },
    {
        "author": "何夢桂",
        "paragraphs": [
            "自甘爲牧犢，何不娶巫臣。",
            "魚目長淒斷，雉飛徒苦辛。",
            "遠衣無與寄，孤枕有誰親。",
            "毋惜蛾眉買，黄金未是貧。"
        ],
        "title": "爲友人解無妻之嘲",
        "id": "94423f87-7e36-4409-9b7c-7f8c3536b1b0"
    },
    {
        "author": "何夢桂",
        "paragraphs": [
            "有客扣松扃，重來問宿盟。",
            "青山塵世夢，玄鶴故人情。",
            "柯爛棋猶在，壚寒藥未成。",
            "鼎邊無好句，慚愧謝彌明。"
        ],
        "title": "寄月岩黄高士",
        "id": "6c51dc4d-d358-46d0-b9aa-22373730d6a8"
    },
    {
        "author": "何夢桂",
        "paragraphs": [
            "玉壘失元戎，關河慘北風。",
            "中原殘照外，故國夢魂中。",
            "往事隨流水，餘生歎轉蓬。",
            "唾壺歌未已，飛雁落江空。"
        ],
        "title": "和文公見寄降筆",
        "id": "e5a45894-d3f5-4e69-8e87-5e480d5d8964"
    },
    {
        "author": "何夢桂",
        "paragraphs": [
            "蜃境平生夢，名場逝水川。",
            "相逢驚白髮，一醉仰青天。",
            "浪出疑鷗笑，遄歸伴鶴眠。",
            "故人知道意，珍重寄詩篇。"
        ],
        "title": "和可菴見寄韻",
        "id": "062545ad-9e1b-45a0-a5d3-941fc7b1066c"
    },
    {
        "author": "何夢桂",
        "paragraphs": [
            "落日青山外，寒烟古樹頭。",
            "犬聲隔村落，漁火半汀洲。",
            "興廢江郊屋，行藏野渡舟。",
            "夜深風雨惡，人尚倚層樓。"
        ],
        "title": "倚欄即景",
        "id": "5246259e-e006-4995-9076-95b34151a4e0"
    },
    {
        "author": "何夢桂",
        "paragraphs": [
            "宇宙千年暮，丘山一老遺。",
            "頭因憂世白，體爲哭親羸。",
            "明月落何處，清風歸去時。",
            "英魂招不返，回首北邙噫。"
        ],
        "title": "挽汾陽何北園二首  其一",
        "id": "41815fcd-a0df-4233-8656-ab72445831e5"
    },
    {
        "author": "何夢桂",
        "paragraphs": [
            "五十年來夢，邯鄲黍一炊。",
            "傳家無長物，誌墓有豐碑。",
            "落日江湖淚，西風里巷悲。",
            "故園吟不盡，千古付他誰。"
        ],
        "title": "挽汾陽何北園二首  其二",
        "id": "08bee596-4f3c-4f56-b2b5-03c768c2e254"
    },
    {
        "author": "何夢桂",
        "paragraphs": [
            "寸碧倚蒼旻，孤城俯可吞。",
            "人行平木杪，帆去入雲根。",
            "月榻留僧夢，風松弔鶴魂。",
            "江心千古石，歲歲記潮痕。"
        ],
        "title": "登天台巾山",
        "id": "c2507ceb-920d-4659-8400-0ecec0446f6f"
    },
    {
        "author": "何夢桂",
        "paragraphs": [
            "十里矗巉岩，移來指顧間。",
            "相逢曾識面，元不隔重關。"
        ],
        "title": "到石寶岩下二絕  其一",
        "id": "9387992d-251a-499d-97fb-81812227d7ce"
    },
    {
        "author": "何夢桂",
        "paragraphs": [
            "相望各天涯，相看又恐差。",
            "朅來山下路，端的到君家。"
        ],
        "title": "到石寶岩下二絕  其二",
        "id": "62c44c22-1f17-4696-8059-356c2bf9ae0a"
    },
    {
        "author": "何夢桂",
        "paragraphs": [
            "白水龍飛帝運開，先生夢不到雲臺。",
            "當時已笑占星誤，豈易虛名落後來。"
        ],
        "title": "和夾谷僉事題釣臺十首  其一",
        "id": "0b13f259-876b-4ccf-b9c2-022d8c465892"
    },
    {
        "author": "何夢桂",
        "paragraphs": [
            "當年江上一竿青，老盡羊裘兩鬢星。",
            "往事成塵遺迹在，石痕齒齒水泠泠。"
        ],
        "title": "和夾谷僉事題釣臺十首  其二",
        "id": "0f97e8ab-4ba0-4225-9d6b-5d01cfff0a41"
    },
    {
        "author": "何夢桂",
        "paragraphs": [
            "龍信蛇屈各升沉，白髮朱顔亦故今。",
            "出處兩難人不識，雲山江水是知心。"
        ],
        "title": "和夾谷僉事題釣臺十首  其三",
        "id": "02025490-a7c8-4d8b-96c4-b211bcbc7dcf"
    },
    {
        "author": "何夢桂",
        "paragraphs": [
            "誤出山來亟已還，絕塵逸駕竟難攀。",
            "狂奴不了宮中事，剩得閒身宇宙間。"
        ],
        "title": "和夾谷僉事題釣臺十首  其四",
        "id": "665f2d23-01c5-4271-951d-1854b8f5557d"
    },
    {
        "author": "何夢桂",
        "paragraphs": [
            "咄咄相逢話故交，不嫌萬乘友漁樵。",
            "當初未有玄纁至，只好收綸學棄瓢。"
        ],
        "title": "和夾谷僉事題釣臺十首  其五",
        "id": "b9dae5bf-7a7a-4ee8-a7c5-3c401ae90254"
    },
    {
        "author": "何夢桂",
        "paragraphs": [
            "漢事如舟要着篙，諸公已共濟風濤。",
            "勳華終不臣巢許，莫道先生索價高。"
        ],
        "title": "和夾谷僉事題釣臺十首  其六",
        "id": "27bd8471-6b8b-40aa-a340-48601a8680bc"
    },
    {
        "author": "何夢桂",
        "paragraphs": [
            "逝水滔滔七里灘，高情聊寄一絲竿。",
            "無魚可釣渾閒事，脚底龍眠儘自安。"
        ],
        "title": "和夾谷僉事題釣臺十首  其七",
        "id": "dee6c888-f7f3-4515-b876-eb8b87853168"
    },
    {
        "author": "何夢桂",
        "paragraphs": [
            "苔蘚碑漫字斷章，休將漢事費評量。",
            "興亡付與東流水，留得荒祠一瓣香。"
        ],
        "title": "和夾谷僉事題釣臺十首  其八",
        "id": "c93c5e36-d975-4c7d-a80f-60a8b462218c"
    },
    {
        "author": "何夢桂",
        "paragraphs": [
            "雙臺絕壁鎖林霏，每恨躋攀足力微。",
            "今日重來問鷗鷺，絕無人迹上苔磯。"
        ],
        "title": "和夾谷僉事題釣臺十首  其九",
        "id": "dd05d1ca-1207-4cf9-9af5-392074ebdb2f"
    },
    {
        "author": "何夢桂",
        "paragraphs": [
            "觀風祠下謁先生，隔世相知重感情。",
            "歸向中州諸老說，且休拈出此山名。"
        ],
        "title": "和夾谷僉事題釣臺十首  其一○",
        "id": "ab2599ec-5b41-435f-9e82-90fe9fcd58e8"
    },
    {
        "author": "何夢桂",
        "paragraphs": [
            "誤逐桃花去訪春，當年猶有種桃人。",
            "相逢休問秦時事，世上興亡又幾春。"
        ],
        "title": "桃源三首  其一",
        "id": "2bced2fc-849c-46f0-a641-bc686dac9e7b"
    },
    {
        "author": "何夢桂",
        "paragraphs": [
            "洞裏栽桃不記時，世間秦晉是邪非。",
            "落花落地青春老，千載漁郎去不歸。"
        ],
        "title": "桃源三首  其二",
        "id": "cc88e0ef-d880-4cbc-afa4-f88dc1364ef8"
    },
    {
        "author": "何夢桂",
        "paragraphs": [
            "牧歌樵唱自朝昏，白首何曾出洞門。",
            "一度草青添一歲，如今世代長兒孫。"
        ],
        "title": "桃源三首  其三",
        "id": "83e39f01-9dad-4668-b25b-92e6b6e2ff1b"
    },
    {
        "author": "何夢桂",
        "paragraphs": [
            "草濃阡陌眠黄犢，沙煖汀洲浴翠禽。",
            "一徑梧桐花落後，半江春水綠陰陰。"
        ],
        "title": "夢中作",
        "id": "0c4c07b5-6665-431b-a70d-492f70fc2874"
    },
    {
        "author": "何夢桂",
        "paragraphs": [
            "世事興亡千古意，山花開落幾番春。",
            "年年惟有巖頭月，照盡今人與古人。"
        ],
        "title": "贈地理章月岩",
        "id": "3da073a1-d9c2-426d-a419-5606e34c8508"
    },
    {
        "author": "何夢桂",
        "paragraphs": [
            "斸盡青瑶補缺光，暫持玉斧下青蒼。",
            "相逢一笑乘鸞去，顔色猶疑在屋梁。"
        ],
        "title": "贈張月齋",
        "id": "473ef5ef-6199-40ef-a045-e2665f5cf73a"
    },
    {
        "author": "何夢桂",
        "paragraphs": [
            "一枕黄粱透夢關，獨留蟬蛻在人間。",
            "有時欲見公顔色，木落枝枯月萬山。"
        ],
        "title": "挽林公坐化",
        "id": "cc0b1b1b-89c7-43e9-8082-01b61dc62655"
    },
    {
        "author": "何夢桂",
        "paragraphs": [
            "遠公招不到淵明，蓮社千年迹已陳。",
            "莫道先生曾傲己，如今更傲世間人。"
        ],
        "title": "題川無竭寄傲窗二首  其一",
        "id": "1a90b194-15f2-4fbc-9c2e-343c87ca60fc"
    },
    {
        "author": "何夢桂",
        "paragraphs": [
            "南山有路滑如苔，多少人從半嶺回。",
            "不是老僧空傲世，世人自不上山來。"
        ],
        "title": "題川無竭寄傲窗二首  其二",
        "id": "4806fe17-4a65-4e9f-b0f2-72bc2d6b1c79"
    },
    {
        "author": "何夢桂",
        "paragraphs": [
            "春水連天雨載塗，春江無處認平蕪。",
            "茫茫世路風波惡，留得湘潭橘渚無。"
        ],
        "title": "和王樵隠阻雨二首  其一",
        "id": "a3d3cd59-b3ee-4517-aace-9f94ed4bb557"
    },
    {
        "author": "何夢桂",
        "paragraphs": [
            "偶出山來得半閒，桃花落盡水潺潺。",
            "早知人世多風雨，只好當初莫下山。"
        ],
        "title": "和王樵隠阻雨二首  其二",
        "id": "19a483f7-5469-4dfc-a7c5-e41580a04d63"
    },
    {
        "author": "何夢桂",
        "paragraphs": [
            "萬古緣空一鏡磨，移來一室影婆娑。",
            "垂光照盡人間事，只恐年來風雨多。"
        ],
        "title": "贈談命月齋",
        "id": "e728b3a8-194d-460c-b4ba-9e92bb6cc710"
    },
    {
        "author": "何夢桂",
        "paragraphs": [
            "片片龍鱗蛻老蒼，有時伊軋卷滄浪。",
            "真機動處何容力，自是旁人脚手忙。"
        ],
        "title": "桔槔",
        "id": "5d693b55-6822-4474-a493-684682b6c1f2"
    },
    {
        "author": "何夢桂",
        "paragraphs": [
            "晨起窗前日未晞，玉梅霜後半開時。",
            "梅花與我兩無語，寒雀相喧墮樹枝。"
        ],
        "title": "晨起",
        "id": "af02e0d2-b00c-44e1-a0fc-0cbb5236d1e7"
    },
    {
        "author": "何夢桂",
        "paragraphs": [
            "乾坤四塞五行淫，利欲顛狂蠱入心。",
            "黄帝不生岐伯死，祇今誰下頂門鍼。"
        ],
        "title": "送儒醫童達可",
        "id": "91b5290a-d95e-4028-bc76-16b6dc29ac96"
    },
    {
        "author": "何夢桂",
        "paragraphs": [
            "毛生歸去罷中書，誰肯相從問字奇。",
            "近日長鎗多東閣，策勳依舊遜毛錐。"
        ],
        "title": "贈童筆生",
        "id": "7994dff4-eb38-498b-bacb-da51d0181f42"
    },
    {
        "author": "何夢桂",
        "paragraphs": [
            "當年舟子喫拳時，失脚波濤萬丈危。",
            "歸去好尋休歇處，莫教再被八風吹。"
        ],
        "title": "石室和尚作航亭名江湖穩處聞梅境有作因寄題",
        "id": "2dc7d5dd-39b2-4052-bd04-6a6a47cdf911"
    },
    {
        "author": "何夢桂",
        "paragraphs": [
            "一葉扁舟雪夜來，尚期東閣共吟梅。",
            "長亭柳色不堪折，怕殺陽關疊疊催。"
        ],
        "title": "王德甫索歸一詩留之",
        "id": "abfbfcc7-0b34-4d6e-8829-a7cd4b6caf0a"
    },
    {
        "author": "何夢桂",
        "paragraphs": [
            "種得蓮花入寶池，曾參惠遠得鋒機。",
            "東林無酒淵明老，故出山來訪白衣。"
        ],
        "title": "贈姜益齋",
        "id": "10fb13ef-8062-4774-9e6f-7eec296b4437"
    },
    {
        "author": "何夢桂",
        "paragraphs": [
            "高懸一鏡倚天邊，要與人間照醜妍。",
            "天怕萬形無遁處，故教多缺少團圓。"
        ],
        "title": "贈談命月鑑",
        "id": "0a9989e1-00de-4f72-8e82-7da236cba4e2"
    },
    {
        "author": "何夢桂",
        "paragraphs": [
            "翠巘千重水一灣，小橋數板屋三間。",
            "此中竟日無車馬，時聽樵歌落半山。"
        ],
        "title": "題橋亭",
        "id": "96e8801f-884d-4d3b-9d53-a5120a16793f"
    },
    {
        "author": "何夢桂",
        "paragraphs": [
            "朅來老我差嫫母，忽聽佳人賦莫愁。",
            "欲折芳馨聊寄似，只憂疏綺隔層樓。"
        ],
        "title": "和李尹",
        "id": "904226e6-6a33-4ef0-9bd8-e54be3c119c0"
    },
    {
        "author": "何夢桂",
        "paragraphs": [
            "廷珪老死客卿亡，楮國丘墟筆冢荒。",
            "雙脊龍文埋不得，百年猶自出玄光。"
        ],
        "title": "贈章生",
        "id": "9c2d2431-df17-4a1a-b5bc-bdd87db1945d"
    },
    {
        "author": "何夢桂",
        "paragraphs": [
            "巨蝮磨牙血萬家，天邊有鼓許民撾。",
            "雷公手執騰雲斧，不到移文宥毒蛇。"
        ],
        "title": "和山房寺簿見寄韻",
        "id": "c5e040ff-6b2c-46b9-bf69-0555687f4901"
    },
    {
        "author": "何夢桂",
        "paragraphs": [
            "自入山來不記時，棋邊癡坐老年衣。",
            "勸君柯爛休歸去，歸到人間世事非。"
        ],
        "title": "題王德甫樵隠堂",
        "id": "d029d0dc-d0f6-4aca-bc23-cc6a9dda5542"
    },
    {
        "author": "何夢桂",
        "paragraphs": [
            "自笑家雞學未精，枕中書法豈能真。",
            "勸君珍重臨池訣，莫遣兒童太逼人。"
        ],
        "title": "贈古歙汪恕齋",
        "id": "8d8a9489-fd0b-49b7-816e-19d1bc4e79aa"
    },
    {
        "author": "何夢桂",
        "paragraphs": [
            "人言諸佛在真經，我向經中無處尋。",
            "說偈不曾留四句，教心那去覓三心。"
        ],
        "title": "贈毛道人",
        "id": "f0c69299-e6d2-4b5f-a746-3d3f15db9fb2"
    },
    {
        "author": "何夢桂",
        "paragraphs": [
            "赤松當日秘青囊，圯上誰知授子房。",
            "千古遺編無覓處，君家獨得壁中藏。"
        ],
        "title": "贈地理張松溪",
        "id": "de30f67a-2616-49cb-ba3e-328322b4734d"
    },
    {
        "author": "何夢桂",
        "paragraphs": [
            "金輪持世業風多，渺渺蕭臺正鬰羅。",
            "昨夜寶珠平地現，浮黎碧落聽空歌。"
        ],
        "title": "題武强陳公靈寶會序",
        "id": "ec3c4c2c-47b3-4916-9741-2ff885843193"
    },
    {
        "author": "何夢桂",
        "paragraphs": [
            "睦州山下幾重山，片板千金一擔擔。",
            "好着蒲鞋牢繫脚，上肩容易下肩難。"
        ],
        "title": "寄平江靈岩寺至道和尚二首  其一",
        "id": "8f0e4ecf-a4df-4e39-891d-09ecd6d408d1"
    },
    {
        "author": "何夢桂",
        "paragraphs": [
            "說法靈岩席未寒，重來拈出祖師禪。",
            "入門一喝真奇特，不似回頭面壁看。"
        ],
        "title": "寄平江靈岩寺至道和尚二首  其二",
        "id": "ff4135a1-c4d3-4245-a952-90c8144417ab"
    },
    {
        "author": "何夢桂",
        "paragraphs": [
            "蘭枻藤橈桂作舟，錦江江上泛春流。",
            "自憐野燕翅翎短，空望江頭鸛雀樓。"
        ],
        "title": "和喬尹四絕  其一",
        "id": "d0d69e5a-74c9-4910-a61a-49359d4dbecb"
    },
    {
        "author": "何夢桂",
        "paragraphs": [
            "誰駕滄浪萬斛舟，風濤未濟正中流。",
            "同舟不用妨吟笑，自有舟師把舵樓。"
        ],
        "title": "和喬尹四絕  其二",
        "id": "c1ecf515-198d-4154-8fd1-6a51c408a864"
    },
    {
        "author": "何夢桂",
        "paragraphs": [
            "千古興亡夜壑舟，悠悠世事水東流。",
            "閒花落盡無人管，飛過垂楊十二樓。"
        ],
        "title": "和喬尹四絕  其三",
        "id": "9b8c2d57-d5b4-4dc8-b0ff-7f4ac172bee2"
    },
    {
        "author": "何夢桂",
        "paragraphs": [
            "剩得閒身野渡舟，風霜兩鬢歲華流。",
            "人間萬事邯鄲夢，休記行藏去倚樓。"
        ],
        "title": "和喬尹四絕  其四",
        "id": "0c567979-c547-40fb-935c-1cecab6b40a3"
    },
    {
        "author": "何夢桂",
        "paragraphs": [
            "吮墨含丹各衒奇，解衣盤礴有誰知。",
            "須臾信筆出天巧，自此人間無畫師。"
        ],
        "title": "贈桐江于處士",
        "id": "fbc54791-dab7-4948-851d-51f765e557fe"
    },
    {
        "author": "何夢桂",
        "paragraphs": [
            "曾透西來最上機，尚餘習氣學詩癡。",
            "尋常好句從何得，翠竹黄花總是詩。"
        ],
        "title": "贈東山詩僧信老",
        "id": "add211c2-ae8d-48b6-ab80-93bd9b7a709b"
    },
    {
        "author": "何夢桂",
        "paragraphs": [
            "曾爲將軍試控弦，馬陵坡下死龐涓。",
            "如今老大心猶壯，時射星標奪錦纏。"
        ],
        "title": "贈陳桂山二首  其一",
        "id": "170be0bb-fc09-4fbd-aafa-e589e8f5709a"
    },
    {
        "author": "何夢桂",
        "paragraphs": [
            "曾抉青囊指玉幖，囑君一語記須牢。",
            "他年若卜嫖姚冢，築取祁連一樣高。"
        ],
        "title": "贈陳桂山二首  其二",
        "id": "8a921c26-706a-4786-a07a-6ed202f10e66"
    },
    {
        "author": "何夢桂",
        "paragraphs": [
            "逆旅鳶肩終遇主，將軍猿臂不封侯。",
            "相逢一笑休閒語，老去無心覓虎頭。"
        ],
        "title": "贈何相士",
        "id": "0232c48c-53d1-4a1e-8c23-476d5c1de192"
    },
    {
        "author": "何夢桂",
        "paragraphs": [
            "誰試鸞刀作老龍，渾疑溝斷出神工。",
            "明朝雷雨急飛去，莫遣天龍駭葉公。"
        ],
        "title": "嘗令陳生作木蒼龍頭甚肖似因求贈言",
        "id": "c5185401-a16f-40ca-83b9-236998979dda"
    },
    {
        "author": "何夢桂",
        "paragraphs": [
            "滿榻塵埃不下山，白雲堆裏老陳摶。",
            "山中若見种明逸，休說樵夫是達官。"
        ],
        "title": "贈雲屋王相士",
        "id": "6c789c2c-1685-48f2-9819-c21bfda5a60d"
    },
    {
        "author": "何夢桂",
        "paragraphs": [
            "採藥山中不記秋，朅來賣藥駕青牛。",
            "勸君莫入長安市，恐被旁人識伯休。"
        ],
        "title": "贈虛谷倪醫士",
        "id": "fdfe0ebb-babb-49ba-9e2f-ab3e4866d270"
    },
    {
        "author": "何夢桂",
        "paragraphs": [
            "孱顔突出萬峯間，禹穴龍門蟻垤環。",
            "夜半捫參窮絕處，半山風雨隔人寰。"
        ],
        "title": "贈巔峰術士",
        "id": "6d51487d-4ac2-4770-8680-f0f77117d979"
    },
    {
        "author": "何夢桂",
        "paragraphs": [
            "妙畫今無顧虎頭，休論韓馬戴嵩牛。",
            "玉峯住近山中寺，好畫維摩施比丘。"
        ],
        "title": "贈玉峰方畫士",
        "id": "224130f1-00a1-457c-b9fe-93013038dd4a"
    },
    {
        "author": "何夢桂",
        "paragraphs": [
            "開遍南枝雪未乾，阿誰吹玉並欄干。",
            "相看不爲和羹事，要把貞心伴歲寒。"
        ],
        "title": "贈梅友胡丈",
        "id": "47c3bdda-2adb-4746-8c23-425db704fd2f"
    },
    {
        "author": "何夢桂",
        "paragraphs": [
            "孤撐突出萬山高，幾度曾經劫火燒。",
            "天遣五丁移不去，須知立處脚跟牢。"
        ],
        "title": "贈枯崖鄭高士三絕  其一",
        "id": "6354aeff-111d-4abf-8a74-975e9fe3a141"
    },
    {
        "author": "何夢桂",
        "paragraphs": [
            "歷盡冰霜幾踐更，皮毛剝落骨崢嶸。",
            "從前野燒閒花草，莫遣春風吹復生。"
        ],
        "title": "贈枯崖鄭高士三絕  其二",
        "id": "da2530f5-9a47-4232-bc2f-e78e31897315"
    },
    {
        "author": "何夢桂",
        "paragraphs": [
            "人於崖下送君還，回首人間夢覺關。",
            "誰識巔崖隔風雨，一重山外一重山。"
        ],
        "title": "贈枯崖鄭高士三絕  其三",
        "id": "0bf9f6da-255a-4eaf-8e18-9c6ec23e4fd0"
    },
    {
        "author": "何夢桂",
        "paragraphs": [
            "聞說當年白玉樓，有人秉筆侍宸遊。",
            "如今世上無長吉，誰敢乘雲駕赤虬。"
        ],
        "title": "答文公索玉樓賦二絕  其一",
        "id": "a1046c03-b500-4e02-a3cf-ee78e7d0780b"
    },
    {
        "author": "何夢桂",
        "paragraphs": [
            "鼎中鉛汞未成丹，血肉那能化羽翰。",
            "待得千年玄鶴去，上皇方御玉闌干。"
        ],
        "title": "答文公索玉樓賦二絕  其二",
        "id": "71859622-0768-462b-b681-ed47a839eb74"
    },
    {
        "author": "何夢桂",
        "paragraphs": [
            "試向山中覓許玄，朅來採藥已千年。",
            "相逢不乞神樓散，問我丹臺第幾仙。"
        ],
        "title": "贈南谷倪高士",
        "id": "4949cfe2-061b-4345-a342-a5e9c1128aba"
    },
    {
        "author": "何夢桂",
        "paragraphs": [
            "青嶂千重水一灣，白雲半塢屋三間。",
            "王孫歸去休招隠，免被移文笑北山。"
        ],
        "title": "題棲岩",
        "id": "5225266a-9b47-4dab-9c93-5225f5f12d45"
    },
    {
        "author": "何夢桂",
        "paragraphs": [
            "江南何處美人家，認似梅花尚恐差。",
            "近向梅邊得春信，始知人好似梅花。"
        ],
        "title": "梅邊",
        "id": "1bdbf7b0-8ac5-427b-ba13-88b2b4292bc3"
    },
    {
        "author": "何夢桂",
        "paragraphs": [
            "招隠今無古小山，晨風倦翼暮飛還。",
            "青山白髮人如昨，千古仙風愧莫攀。"
        ],
        "title": "和潘汝勉三絕  其一",
        "id": "d3ea05aa-fd94-4c58-9329-0bd559b6ea6b"
    },
    {
        "author": "何夢桂",
        "paragraphs": [
            "幾度桃源青草生，相逢猶自說秦嬴。",
            "山中不識興亡事，千載咸陽未息兵。"
        ],
        "title": "和潘汝勉三絕  其二",
        "id": "13c77a70-8314-456e-b6ca-bfdab737092b"
    },
    {
        "author": "何夢桂",
        "paragraphs": [
            "潮去錢塘王氣收，西風黄葉故山秋。",
            "殺身報國男兒志，皓首偷生妾婦羞。"
        ],
        "title": "和潘汝勉三絕  其三",
        "id": "830b58b4-f8ac-458c-a3d8-fd49afd5a0db"
    },
    {
        "author": "何夢桂",
        "paragraphs": [
            "形模醜陋髮鬅鬙，留得生來面目真。",
            "拍手問誰能笑我，祇今笑殺世間人。"
        ],
        "title": "岳帥降筆命作畫屏四景詩 寒山拾得",
        "id": "15cb4e13-055b-4618-86e5-fce266169158"
    },
    {
        "author": "何夢桂",
        "paragraphs": [
            "葫蘆有藥劍通靈，南北東西物外身。",
            "相對不知談底事，到頭半語不傳人。"
        ],
        "title": "岳帥降筆命作畫屏四景詩 鍾呂二仙",
        "id": "feeb26e1-75c6-448f-8335-f38e07cf6dda"
    },
    {
        "author": "何夢桂",
        "paragraphs": [
            "飯山吟得兩肩癯，破帽東風白髮微。",
            "好是春衣都典却，醉來騎得蹇馿歸。"
        ],
        "title": "岳帥降筆命作畫屏四景詩 工部遊春",
        "id": "13983281-b7ba-4392-8959-e07aedfcb8ac"
    },
    {
        "author": "何夢桂",
        "paragraphs": [
            "柳堤花港落紅塵，獨鶴歸來日半曛。",
            "惟有五雲山下路，至今人說岳王墳。"
        ],
        "tags": [
            "西湖"
        ],
        "title": "岳帥降筆命作畫屏四景詩 西湖",
        "id": "9d06eb6c-9b0f-40dd-8f8c-fd6d317a1178"
    },
    {
        "author": "何夢桂",
        "paragraphs": [
            "岣嶁神奇字已漫，昌黎去後孰躋攀。",
            "平生有道碑無愧，幸託先生翰墨間。"
        ],
        "title": "答文山謝詩序",
        "id": "1f9792c2-330d-43cb-8aec-3e6ebddc6b9f"
    },
    {
        "author": "何夢桂",
        "paragraphs": [
            "萬木蕭疏老翠高，此身慚愧獨堅牢。",
            "編書未了留侯事，何處仙源可種桃。"
        ],
        "title": "記夢",
        "id": "e32b9afd-a7a8-44a9-8020-1e7f64a09b6b"
    },
    {
        "author": "何夢桂",
        "paragraphs": [
            "一塢寒雲暝不開，茅檐低壓半蒼苔。",
            "近來雲出不成雨，莫遣無心出岫來。"
        ],
        "title": "贈雲菴董道人",
        "id": "22a54008-af8e-49dc-ae3f-aae9cb970b6b"
    },
    {
        "author": "何夢桂",
        "paragraphs": [
            "君來種竹兩樓前，風月平分入坐邊。",
            "盡日千峯吹不盡，官清惟飲釣臺泉。"
        ],
        "title": "見本路趙府判二絕  其一",
        "id": "c19b8cc8-e157-4fae-988c-646eadf87115"
    },
    {
        "author": "何夢桂",
        "paragraphs": [
            "半生白髮老南州，一見屏星萬戶侯。",
            "歸去山中詫猿鶴，浪歌白石飯黄牛。"
        ],
        "title": "見本路趙府判二絕  其二",
        "id": "8fc370eb-6444-4b7c-966f-7e7034f76652"
    },
    {
        "author": "何夢桂",
        "paragraphs": [
            "夢覺邯鄲事謬悠，祇今瘦絕飯山頭。",
            "鳶肩莫問三公相，老去青門是故侯。"
        ],
        "title": "贈紫岩周相士",
        "id": "0cf6fd05-34d5-4a83-8039-f87593f94a02"
    },
    {
        "author": "何夢桂",
        "paragraphs": [
            "負郭窮居陳戶牖，牧奴困死衛長平。",
            "公侯骨相皆如此，誰具神仙碧眼睛。"
        ],
        "title": "贈秋谷楊相士",
        "id": "dc23e80b-2bda-48e5-bfe5-0ca3c6873412"
    },
    {
        "author": "何夢桂",
        "paragraphs": [
            "人心如面萬參差，覿面相逢未易知。",
            "惟有天邊一輪月，千江長與月相隨。"
        ],
        "title": "贈月波相士",
        "id": "e11a3ecf-0311-47c6-ba7a-a2c79ab5275f"
    },
    {
        "author": "何夢桂",
        "paragraphs": [
            "赤水珠光猶在海，豐城劍氣已衝天。",
            "世人畜眼那知寶，吏掾元來有隠仙。"
        ],
        "title": "贈宋道人無心",
        "id": "2808d9f7-0345-4be7-bdf3-14f663614a51"
    },
    {
        "author": "何夢桂",
        "paragraphs": [
            "坐挹嵐光翠入簾，出門俯檻弄清泉。",
            "夜深滴露點周易，遼鶴歸時骨已仙。"
        ],
        "title": "贈林龍岩二首  其一",
        "id": "07f96d0c-93de-4af7-bf67-248c2ef4601c"
    },
    {
        "author": "何夢桂",
        "paragraphs": [
            "昔時曾共探玄玄，一落紅塵十二年。",
            "君隠好聽西澗雨，我歸亦歃北山泉。"
        ],
        "title": "贈林龍岩二首  其二",
        "id": "b556a36d-033b-4bf3-a306-f13ac3653cb9"
    },
    {
        "author": "何夢桂",
        "paragraphs": [
            "一逕羊腸躡嶺腰，鳥飛滅沒叫猿猱。",
            "回頭下界人如蟻，尚覺山隨脚步高。"
        ],
        "title": "度查木嶺",
        "id": "84d7ff16-8377-410b-8347-47bde762dba8"
    },
    {
        "author": "何夢桂",
        "paragraphs": [
            "往事驚心白髮翁，重來雪跡印飛鴻。",
            "勳名未了將軍老，空負鞬囊二石弓。"
        ],
        "title": "重到森溪橋二首  其一",
        "id": "503ec479-3b7c-4a1b-a843-e1689d0d9a76"
    },
    {
        "author": "何夢桂",
        "paragraphs": [
            "武陵深處隔黄埃，怪殺漁郎誤入來。",
            "早識落花流水去，當初好莫把桃栽。"
        ],
        "title": "重到森溪橋二首  其二",
        "id": "6a36630d-3577-4f5a-b2a2-7724a35f5ab8"
    },
    {
        "author": "何夢桂",
        "paragraphs": [
            "芳草長亭春寂寂，白鷗滄海夢悠悠。",
            "百年空負乾坤責，應被青山笑白頭。"
        ],
        "title": "感興",
        "id": "dcb3f3bb-1a5f-4c5e-a318-b2fdcfe628f2"
    },
    {
        "author": "何夢桂",
        "paragraphs": [
            "五馬將春出勸農，春風散入萬山中。",
            "山人未識君侯面，每向村田問老翁。"
        ],
        "title": "和管雪堂勸農之什  其一",
        "id": "4e1706b9-43fc-4e12-adee-570fbbe3da20"
    },
    {
        "author": "何夢桂",
        "paragraphs": [
            "公堂無事化羲農，閒揖青山入坐中。",
            "人羨君侯得詩好，元來杜陸是詩翁。"
        ],
        "title": "和管雪堂勸農之什  其二",
        "id": "c4800339-b362-4069-ae54-fc57772dc841"
    },
    {
        "author": "何夢桂",
        "paragraphs": [
            "學劍無成去學農，學農更落惰農中。",
            "邦侯慈惠征徭簡，喜課兒耕替阿翁。"
        ],
        "title": "和管雪堂勸農之什  其三",
        "id": "5dde71d0-88ab-4f8c-b44a-7818cad60309"
    },
    {
        "author": "何夢桂",
        "paragraphs": [
            "凝香坐嘯有弘農，更得冰壺照幕中。",
            "人道千峯多好事，好賓尤好主人翁。"
        ],
        "title": "和管雪堂勸農之什  其四",
        "id": "a05b182a-ad1d-4575-81c7-8efc331b593a"
    },
    {
        "author": "何夢桂",
        "paragraphs": [
            "山北山南聽老農，袴襦歌已滿城中。",
            "邦人願得三年住，翻恐朝廷識弱翁。"
        ],
        "title": "和管雪堂勸農之什  其五",
        "id": "dd95b7dd-7ad2-4bde-95ec-98c25d913949"
    },
    {
        "author": "何夢桂",
        "paragraphs": [
            "楊子江濤百丈深，黄蘆一葉是梁津。",
            "嵩山壁觀渾閑事，恐有山前立雪人。"
        ],
        "title": "達摩乘蘆圖",
        "id": "88ae27a8-24ea-4171-8ca7-e3a229d0ede4"
    },
    {
        "author": "何夢桂",
        "paragraphs": [
            "自出阿房鬌綠雲，恥將歌舞樂他人。",
            "華陰夢斷咸陽遠，隔世逢人莫問秦。"
        ],
        "title": "毛女",
        "id": "0fe9465e-914a-4180-a98a-c678bdce72b8"
    },
    {
        "author": "何夢桂",
        "paragraphs": [
            "柳老荷枯菊蕊乾，寫生紅粉尚孤妍。",
            "馬嵬坡下芙蓉面，猶覬君王軸上看。"
        ],
        "title": "芙蓉",
        "id": "5b2b33be-1f11-487b-8fb2-01b497493451"
    },
    {
        "author": "何夢桂",
        "paragraphs": [
            "休官歸去問田園，華子岡前竹裏村。",
            "麥飯葵羹春釀熟，辛夷亭下弄兒孫。"
        ],
        "title": "輞川圖",
        "id": "575a4f82-37e5-4268-9ca6-33702ecd619e"
    },
    {
        "author": "何夢桂",
        "paragraphs": [
            "門外黄埃沒馬頭，山中花木自春秋。",
            "塵忙恐被禽猿笑，盡日看圖不下樓。"
        ],
        "title": "題集畫卷尾",
        "id": "3bf2bf45-5ce3-4d43-83ba-7634f8b55be0"
    },
    {
        "author": "何夢桂",
        "paragraphs": [
            "獨自吟詩獨倚樓，江山與我兩悠悠。",
            "詩成更不知詩力，烟雨欄干看暮鷗。"
        ],
        "title": "追記題詩助樓",
        "id": "758294f5-566e-47e2-9e7e-334d4d9b2482"
    },
    {
        "author": "何夢桂",
        "paragraphs": [
            "鐵鞋踏破問眠牛，繭足歸來已倦遊。",
            "四世五公身後事，前岡已分首狐丘。"
        ],
        "title": "贈地理從玉峰",
        "id": "fc62c1e0-b0ec-44cc-9f70-88b7c06b467e"
    },
    {
        "author": "何夢桂",
        "paragraphs": [
            "一庵許大且休休，世界三千海一鷗。",
            "大地山河容不得，住持只在一毛頭。"
        ],
        "title": "贈安禪僧如師",
        "id": "ea0dcd1c-8ab8-4a5d-b93c-0b8e2541e6dd"
    },
    {
        "author": "何夢桂",
        "paragraphs": [
            "爐亭曾憶看梅花，摇落江湖兩鬢華。",
            "夢斷羅浮寒月墮，見梅不認是誰家。"
        ],
        "title": "贈同舍生",
        "id": "a902d1ff-2e97-440a-aced-876958af2b59"
    },
    {
        "author": "何夢桂",
        "paragraphs": [
            "幾度思親不見親，連江萬里見南雲。",
            "歸來雲逐江潮去，却負江頭土作墳。"
        ],
        "title": "餞林子敬還閩葬母",
        "id": "f4035677-2ca4-404d-8af9-c093012b49aa"
    },
    {
        "author": "何夢桂",
        "paragraphs": [
            "淺澗沙平泉脈脈，芳林風軟雨垂垂。",
            "無情落絮知誰管，得意鳴禽各自私。"
        ],
        "title": "春日出行",
        "id": "35bad9ad-ed61-4315-9ae7-e7ddb8d4a2a3"
    },
    {
        "author": "何夢桂",
        "paragraphs": [
            "曾擬幽尋采蕙蘅，開樽奈有主人爭。",
            "明朝重約呼猿鶴，到處雲山得散行。"
        ],
        "title": "約徐雲嶼遊山中",
        "id": "02cc83c8-4d96-49fb-aed3-e2a956f84812"
    },
    {
        "author": "何夢桂",
        "paragraphs": [
            "招得秋風入杜蘅，陰陽金火尚相爭。",
            "雪山冰井清凉界，應笑人間苦熱行。"
        ],
        "title": "翌日以觸熱不及如約再用韻寄之",
        "id": "4698436c-cddf-457b-970e-d17d5afc098e"
    },
    {
        "author": "何夢桂",
        "paragraphs": [
            "蓀壁辛楣屋繚蘅，閒人一榻少人爭。",
            "君來特地平分破，鎮斷山雲不敢行。"
        ],
        "title": "三用韻",
        "id": "a54800d7-c14e-44a9-8f67-9c3732c5110b"
    },
    {
        "author": "何夢桂",
        "paragraphs": [
            "甘石談天學不傳，誰從太史訪星躔。",
            "階符色正欃槍伏，試把璇璣測蓋天。"
        ],
        "title": "贈壽岩星學",
        "id": "e2b495f7-b591-4028-ba51-e6df35a8c0ac"
    },
    {
        "author": "何夢桂",
        "paragraphs": [
            "一喝雷奔萬鏡空，河沙諸佛落機鋒。",
            "頂門隻眼人難覷，山色溪聲處處逢。"
        ],
        "title": "贈無方普禪師  其一",
        "id": "d3b62122-d654-4158-8c62-31b5d02e6d1b"
    },
    {
        "author": "何夢桂",
        "paragraphs": [
            "一劄當頭奇復奇，箭鋒不墮有無機。",
            "踢翻玉女頭盆水，夜半泥牛跨海歸。"
        ],
        "title": "贈無方普禪師  其二",
        "id": "05beb540-d710-49f2-9a96-db33ceefef5e"
    },
    {
        "author": "何夢桂",
        "paragraphs": [
            "霜風一掣下雲霄，兩翅雷奔眼電牢。",
            "狡兔當場難軃避，却教大地鬼神號。"
        ],
        "title": "禪機四首 俊鷹搏兔",
        "id": "b8c9f008-fbc6-46f3-850f-1f2ff0a6c47e"
    },
    {
        "author": "何夢桂",
        "paragraphs": [
            "當風劄斷二邊機，背手烏號鬼莫窺。",
            "一箭雙鵰俱墮落，古梅枝上雪參差。"
        ],
        "title": "禪機四首 一箭雙鵰",
        "id": "8bb339db-cda7-4eac-9341-5da1244b8f7d"
    },
    {
        "author": "何夢桂",
        "paragraphs": [
            "將軍一劍倚天開，鎮斷三軍不許回。",
            "轉盼剎那都喪命，機鋒直指萬人摧。"
        ],
        "title": "禪機四首 一劍倚天",
        "id": "1a67cc97-96c9-4a57-ba67-e62731a99630"
    },
    {
        "author": "何夢桂",
        "paragraphs": [
            "一聲鉦響弭弓刀，萬旅歸營寂不囂。",
            "霜月滿城天正午，悠悠旌旆馬蕭蕭。"
        ],
        "title": "禪機四首 金鉦一擊",
        "id": "7c61a5d3-7229-4870-bc36-c63e324b38c0"
    },
    {
        "author": "何夢桂",
        "paragraphs": [
            "陌上花飛春又歸，春歸人老髮垂垂。",
            "離鸞一去無歸路，歲歲花開上故枝。"
        ],
        "title": "傷春志感  其一",
        "id": "62711376-7231-4d01-820f-7e4e11377667"
    },
    {
        "author": "何夢桂",
        "paragraphs": [
            "春歸陌上落花多，往事傷心可奈何。",
            "此意尋常禁不得，九仙山下那堪歌。"
        ],
        "title": "傷春志感  其二",
        "id": "4ef80b6e-c397-4347-98f1-9bd48128f48f"
    },
    {
        "author": "何夢桂",
        "paragraphs": [
            "梨花院宇十分春，一片飛花減一分。",
            "不似山翁頭上髮，年年添雪上黟雲。"
        ],
        "title": "感興",
        "id": "1f67073e-0731-46ee-88ea-95e3eb3a9ed3"
    },
    {
        "author": "何夢桂",
        "paragraphs": [
            "夫君千里妾重闈，哭盡秋天無雁飛。",
            "夫不歸來身化石，朝朝風雨望夫歸。"
        ],
        "title": "望夫石二首  其一",
        "id": "b8671199-efe2-45a5-9cbf-7bd0fe30a938"
    },
    {
        "author": "何夢桂",
        "paragraphs": [
            "夫不歸來誤妾身，望夫心未化爲塵。",
            "歸來不見生前面，空向山頭哭石人。"
        ],
        "title": "望夫石二首  其二",
        "id": "b24e92b4-efd7-4d44-906c-4efcdea58e09"
    },
    {
        "author": "何夢桂",
        "paragraphs": [
            "山泉洗耳澈瓊瑩，解聽行碑說政聲。",
            "君到汲泉聊一歃，此泉的的似君清。"
        ],
        "title": "送分水簿領高君  其一",
        "id": "f9530a5d-2395-420b-8490-05f7371f8ead"
    },
    {
        "author": "何夢桂",
        "paragraphs": [
            "誰向清溪種柳林，年年送客短長亭。",
            "亭前繫馬人多少，獨到君來眼倍青。"
        ],
        "title": "送分水簿領高君  其二",
        "id": "5e4a26e2-214a-4896-8ca4-36f1dbb017a6"
    },
    {
        "author": "何夢桂",
        "paragraphs": [
            "天籟刁刁萬竅間，幾回欲聽隔千山。",
            "驀然入耳知何處，撞破三生夢覺關。"
        ],
        "title": "早夢初回",
        "id": "25dd4c61-195e-4e05-bfc4-a1e5363af5ca"
    },
    {
        "author": "何夢桂",
        "paragraphs": [
            "安樂山前安樂窩，問君安樂意如何。",
            "黄粱飯飽葵根滑，山北山南聽牧歌。"
        ],
        "title": "安樂窩吟  其一",
        "id": "a8624c92-01d5-4102-97eb-15e643ddffbf"
    },
    {
        "author": "何夢桂",
        "paragraphs": [
            "安樂山前安樂窩，一窩深處白雲多。",
            "雲來雲去無人管，閒看虛檐燕葺窠。"
        ],
        "title": "安樂窩吟  其二",
        "id": "b04bcff2-5d48-4dc1-b1f8-12ca501d1713"
    },
    {
        "author": "何夢桂",
        "paragraphs": [
            "百歲頹波去不還，誰人能鑄鐵門關。",
            "世間只有閒中福，不許忙人得自閒。"
        ],
        "title": "寄邵琴山",
        "id": "cdd9936b-6873-447c-bceb-cd943d9727ed"
    },
    {
        "author": "何夢桂",
        "paragraphs": [
            "坐定爐烟歇麝煤，落花飛絮自徘徊。",
            "閉門盡掃無人迹，尚放營巢燕子來。"
        ],
        "title": "偶成",
        "id": "b676661d-746f-4f32-a313-049c3b859ce9"
    },
    {
        "author": "何夢桂",
        "paragraphs": [
            "老盡頭顱被墨磨，到頭墨更被磨多。",
            "滿堂玉玦今磨盡，尚有閒年買石螺。"
        ],
        "title": "贈姜墨卿",
        "id": "c452cddb-2b08-46bf-a1b4-f0a87794931c"
    },
    {
        "author": "何夢桂",
        "paragraphs": [
            "老樹孤根占一坡，雪霜奈此白頭何。",
            "自憐南北枝先後，更看人間冷暖多。"
        ],
        "title": "贈李梅仙談命",
        "id": "10853067-2a99-451d-abb4-688edf267563"
    },
    {
        "author": "何夢桂",
        "paragraphs": [
            "滿園桃李手親栽，開遍東風藉綠苔。",
            "惟有木蘭情意重，留花猶待主人來。"
        ],
        "title": "入菴偶成  其一",
        "id": "e738f114-7ad5-4833-b230-71afc4628560"
    },
    {
        "author": "何夢桂",
        "paragraphs": [
            "去年燕到主歸遲，今日人來燕亦歸。",
            "歲歲成家長孫子，更將短翅傍誰飛。"
        ],
        "title": "入菴偶成  其二",
        "id": "55d7f654-b29c-4cd8-99fd-06a09a10ab77"
    },
    {
        "author": "何夢桂",
        "paragraphs": [
            "春色三分過二分，歸來觸目見山青。",
            "鳴鳩乳燕村村閙，不似山中好細聽。"
        ],
        "title": "入菴偶成  其三",
        "id": "97aa4bc4-a009-4a91-af10-f44bd7de7360"
    },
    {
        "author": "何夢桂",
        "paragraphs": [
            "如此春光冉冉何，青山亦笑髮皤皤。",
            "門前修竹獨歡舞，今歲兒孫長最多。"
        ],
        "title": "入菴偶成  其四",
        "id": "7c35cfcc-0f30-43a8-aa00-a954f8fb1d96"
    },
    {
        "author": "何夢桂",
        "paragraphs": [
            "世間萬事不如山，老入山來得嬾閒。",
            "巖日三竿纔睡覺，不知山外有人寰。"
        ],
        "title": "又四閒  其一",
        "id": "ca0e440a-d058-43d2-8d3e-6fc20ca7b28c"
    },
    {
        "author": "何夢桂",
        "paragraphs": [
            "世間萬事不如山，趁得漁樵似我閒。",
            "山上拾薪山下釣，青簑篛笠暮歌還。"
        ],
        "title": "又四閒  其二",
        "id": "bbf5cdb7-3d48-443c-8e60-3626871b52de"
    },
    {
        "author": "何夢桂",
        "paragraphs": [
            "世間萬事不如山，輸與山中事事閒。",
            "薇菜藤羹南燭飯，落花澗底弄潺湲。"
        ],
        "title": "又四閒  其三",
        "id": "7f901306-c0db-49b8-b286-35eaed0b3b79"
    },
    {
        "author": "何夢桂",
        "paragraphs": [
            "世間萬事不如山，分得心閒眼更閒。",
            "終日看雲閒不去，暮雲閲盡鳥飛還。"
        ],
        "title": "又四閒  其四",
        "id": "2820f058-551a-4a28-a119-cc21f70da240"
    },
    {
        "author": "何夢桂",
        "paragraphs": [
            "雲水悠悠萬里身，蘆花明月落江城。",
            "從來不带蘇郎信，莫與人間受浪名。"
        ],
        "title": "四禽吟 雁",
        "id": "9195a425-0a82-4360-b852-99816f4dc0cc"
    },
    {
        "author": "何夢桂",
        "paragraphs": [
            "海邊元不爲魚來，力怯江風薄岸回。",
            "白水蒼烟隨分足，連雲鷙鳥不須猜。"
        ],
        "title": "四禽吟 鷗",
        "id": "58ceb325-defa-4f10-9705-d2a649fd5f50"
    },
    {
        "author": "何夢桂",
        "paragraphs": [
            "羽翮沖天勢轉危，銜泥莫笑爾身卑。",
            "風雕要避雲中箭，祇託梁間不用疑。"
        ],
        "title": "四禽吟 燕",
        "id": "e1c9cd82-1e97-4ed0-932e-4dbf7d8e460f"
    },
    {
        "author": "何夢桂",
        "paragraphs": [
            "自分臯林飲啄宜，猶憐錦綬錦毛衣。",
            "文華恐被虞羅妬，莫向山前照水飛。"
        ],
        "title": "四禽吟 山雞",
        "id": "3a44bf2e-9dbd-4d2a-9b4b-96b59a097764"
    },
    {
        "author": "何夢桂",
        "paragraphs": [
            "木蘭元是女郎身，千載香魂落軟塵。",
            "曾學男兒解征戰，祇今相見似羞人。"
        ],
        "title": "木蘭",
        "id": "36a6ec85-fdaf-4f5f-8f2c-c28d6734f2b7"
    },
    {
        "author": "何夢桂",
        "paragraphs": [
            "自入重雲深處深，山寒雲出已無心。",
            "自憐鶴骨今憔悴，欲制頹齡少朮參。"
        ],
        "title": "柬王德甫  其一",
        "id": "5ac145b3-e547-48bd-8102-952697f73b48"
    },
    {
        "author": "何夢桂",
        "paragraphs": [
            "蛾眉霜雪隔重闈，采采雲英望未歸。",
            "青鳥不來春又去，門前數盡落花飛。"
        ],
        "title": "柬王德甫  其二",
        "id": "2256d2b1-4810-4972-96fc-e10fa77c1841"
    },
    {
        "author": "何夢桂",
        "paragraphs": [
            "聞說平安倚竹聽，裁書無雁寄雲程。",
            "加餐願得身强健，尚見藜烟照夜明。"
        ],
        "title": "柬王德甫  其三",
        "id": "9381fb32-80fb-4adf-81cd-e603dc41c5dd"
    },
    {
        "author": "何夢桂",
        "paragraphs": [
            "花顔雲鬢眼波秋，元是虛皮裹髑髏。",
            "黄壤紛紛青草窟，少年曾共醉紅樓。"
        ],
        "title": "警世",
        "id": "8fd64c16-9856-47ac-aebe-84068ab258a5"
    },
    {
        "author": "何夢桂",
        "paragraphs": [
            "妄從緣起本非真，妄裏求真妄轉深。",
            "真妄等來無一物，如如自在是真心。"
        ],
        "title": "自述",
        "id": "19d742bd-d6ab-4d5b-9665-7d06a16c3f03"
    },
    {
        "author": "何夢桂",
        "paragraphs": [
            "十年江浙說明公，節鉞青冥山萬重。",
            "春住錢塘還有脚，新年移得到千峯。"
        ],
        "title": "見李察判竹溪四首  其一",
        "id": "aed4f984-20fd-4f5c-a2bd-2bb158c61902"
    },
    {
        "author": "何夢桂",
        "paragraphs": [
            "千古雙臺一釣竿，臺前閲盡過關船。",
            "公來滿載西湖水，清似山頭十九泉。"
        ],
        "tags": [
            "西湖"
        ],
        "title": "見李察判竹溪四首  其二",
        "id": "4f0a4e6f-21cd-4315-a7f6-437e5dba1db8"
    },
    {
        "author": "何夢桂",
        "paragraphs": [
            "十載風霜敝黑裘，悠悠身世逐浮鷗。",
            "東陵老去瓜田熟，敢向人間說故侯。"
        ],
        "title": "見李察判竹溪四首  其三",
        "id": "c5feed30-cda4-4bb7-a591-d412d2e2f3d5"
    },
    {
        "author": "何夢桂",
        "paragraphs": [
            "百不如人萬事休，白頭獨欠識荆州。",
            "相逢不覓封侯印，但問君王乞一丘。"
        ],
        "title": "見李察判竹溪四首  其四",
        "id": "0307cca0-ac6b-4b59-ac24-120029ed1306"
    },
    {
        "author": "何夢桂",
        "paragraphs": [
            "申國家庭作世程，教兒元不爲肥輕。",
            "高堂鶴髮需榮養，捧檄歸來一笑生。"
        ],
        "title": "和何逢原壽母六詩  其一",
        "id": "1ccc4d5b-095a-45a2-88d2-a41a46fba101"
    },
    {
        "author": "何夢桂",
        "paragraphs": [
            "九霞斟玉醉淋漓，芝草琅玕青鹿肥。",
            "庭下阿兒壽慈母，簪花拜舞笑牽衣。"
        ],
        "title": "和何逢原壽母六詩  其二",
        "id": "7d3829fd-8ddd-4a3f-986d-3b3bb7f669e0"
    },
    {
        "author": "何夢桂",
        "paragraphs": [
            "春風霞袂玉堂前，綠髮童顔謝自然。",
            "令子重孫拜家慶，阿㜷迎笑擲金錢。"
        ],
        "title": "和何逢原壽母六詩  其三",
        "id": "3d458ed7-ec93-4b75-8ffc-ecf662a1f483"
    },
    {
        "author": "何夢桂",
        "paragraphs": [
            "千鍾三釜異甘酸，此事難同肉眼看。",
            "多少有羹無母遺，隻雞羞饌亦檀欒。"
        ],
        "title": "和何逢原壽母六詩  其四",
        "id": "4b7664d1-c8d6-450e-a35d-d32eeb956375"
    },
    {
        "author": "何夢桂",
        "paragraphs": [
            "一官覊縛阻稱觴，千里歸來足力强。",
            "潘令閒居元不惡，摘蔬沽酪釣池塘。"
        ],
        "title": "和何逢原壽母六詩  其五",
        "id": "08d8dfc0-399a-4ead-b681-ed7e536be379"
    },
    {
        "author": "何夢桂",
        "paragraphs": [
            "六詩稱壽祝期頤，子和孫書更兩宜。",
            "四世相看真樂事，他年補作白華詩。"
        ],
        "title": "和何逢原壽母六詩  其六",
        "id": "d48cf323-8ab6-4bde-986e-11f158e0f6d0"
    },
    {
        "author": "何夢桂",
        "paragraphs": [
            "南山住對北山陽，十畝臯田種稻粱。",
            "粗飯濁醪隨分足，焚香讀易日偏長。"
        ],
        "title": "和何逢原南山八詠 觀頤堂",
        "id": "3e346cf3-f9e0-49cb-aa78-94a3e586e603"
    },
    {
        "author": "何夢桂",
        "paragraphs": [
            "閒倚闌干水竹間，浮雲盡處見青山。",
            "山前萬古行人老，日日林鴉入暮還。"
        ],
        "title": "和何逢原南山八詠 遐觀樓",
        "id": "91c856c5-4cb8-41d5-8a37-7fbd5d31e61a"
    },
    {
        "author": "何夢桂",
        "paragraphs": [
            "一泓寒碧浸青天，夜靜天虛月在泉。",
            "洗耳莫聽人世事，自彈流水和潺湲。"
        ],
        "title": "和何逢原南山八詠 湧泉菴",
        "id": "cbbbfb3b-3dad-4685-b841-d01cab32a8ae"
    },
    {
        "author": "何夢桂",
        "paragraphs": [
            "清泉白石此丘隅，誰解塵纓漱玉壺。",
            "歌罷滄浪千古意，祇今曾見似人無。"
        ],
        "title": "和何逢原南山八詠 濯纓亭",
        "id": "47d45e5e-9bf1-48a8-bdfe-fadfd04e7300"
    },
    {
        "author": "何夢桂",
        "paragraphs": [
            "一鏡天公妬不容，妖蟇食墮此山中。",
            "瓊樓玉宇知何在，空憶明皇到月宮。"
        ],
        "title": "和何逢原南山八詠 月坡",
        "id": "de5c7d66-a24e-4f5e-9a1b-2da8fe55bd35"
    },
    {
        "author": "何夢桂",
        "paragraphs": [
            "宰松千尺四時青，松下豐碑馬鬣平。",
            "滿地松花人不掃，東風吹老杜鵑聲。"
        ],
        "title": "和何逢原南山八詠 松巒",
        "id": "7d4ad1c2-a786-448a-9620-abade4881b63"
    },
    {
        "author": "何夢桂",
        "paragraphs": [
            "白藕花飛上玉欄，菰漂黑黍浸雲寒。",
            "鯈魚自樂鷗忘我，背立西風盡日看。"
        ],
        "title": "和何逢原南山八詠 方池",
        "id": "a3fb9f33-a0bb-4079-a5dd-b39d15bd2c9f"
    },
    {
        "author": "何夢桂",
        "paragraphs": [
            "住入山深澗水窮，白頭夢不到侯封。",
            "巴邛橘老人應換，二老如今不再逢。"
        ],
        "title": "和何逢原南山八詠 棲雲塢",
        "id": "43d8b234-6a38-48f7-bdbf-4527fc90f8b8"
    },
    {
        "author": "何夢桂",
        "paragraphs": [
            "千丈蒼龍雪嶠孤，翠髯森戟紫鱗枯。",
            "有心不願明堂柱，消得人間號大夫。"
        ],
        "title": "贈松坡",
        "id": "fab01db7-6e24-410f-9205-d0a1865f751e"
    },
    {
        "author": "何夢桂",
        "paragraphs": [
            "伐木詩亡冷友盟，交情是處薄秋雲。",
            "寡諧自笑冰霜操，獨向天寒見此君。"
        ],
        "title": "梅友竹山居圖詩  其一",
        "id": "e7f47187-61f9-481a-a94b-bbc065d6e01d"
    },
    {
        "author": "何夢桂",
        "paragraphs": [
            "自是君家舊託根，君行誰與護重門。",
            "畫圖空記篔簹谷，不道如今長子孫。"
        ],
        "title": "梅友竹山居圖詩  其二",
        "id": "222dc792-d6e0-4f95-a16b-89460d33cc7d"
    },
    {
        "author": "何夢桂",
        "paragraphs": [
            "平生壯志執金吾，俛首鸞棲豈丈夫。",
            "鞲上有鷹韜有犬，上林政要打於菟。"
        ],
        "title": "贈鷹獵提領劉主簿",
        "id": "4fe67985-af20-4d05-ac4d-4dd70934a435"
    },
    {
        "author": "何夢桂",
        "paragraphs": [
            "夜半舟移世事非，回頭滄海劫塵微。",
            "千年遼鶴歸來晚，畜眼何人識令威。"
        ],
        "title": "送沙溪寓居何翔仲四首  其一",
        "id": "832bba70-ef94-497f-9174-653cbfdb9fd0"
    },
    {
        "author": "何夢桂",
        "paragraphs": [
            "千里關山望白雲，歸來聊寄倚閭心。",
            "人生誰解空桑出，感此汍瀾淚滿襟。"
        ],
        "title": "送沙溪寓居何翔仲四首  其二",
        "id": "2a2584f8-1204-4980-bd0b-8f599e8ce93f"
    },
    {
        "author": "何夢桂",
        "paragraphs": [
            "一枕黄粱夢裏身，東陵合是種瓜人。",
            "相逢不用歌招隠，恐被山林喚孔賓。"
        ],
        "title": "送沙溪寓居何翔仲四首  其三",
        "id": "b7feb8aa-7554-4b5a-b605-136b2e9635bd"
    },
    {
        "author": "何夢桂",
        "paragraphs": [
            "自笑衰鴻病起低，更憐落樹夜烏啼。",
            "月明好認南飛去，剩有高枝可擇棲。"
        ],
        "title": "送沙溪寓居何翔仲四首  其四",
        "id": "b97a120b-296b-460f-9cc4-4afb9867ff3d"
    }
]