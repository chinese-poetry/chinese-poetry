[
    {
        "author": "陆游",
        "paragraphs": [
            "新溉东皋亩一钟，乌犍粗足事春农。",
            "灞桥风雪吟虽苦，杜曲桑麻兴本浓。",
            "老大断非金谷友，生存惟冀酒泉封。",
            "莫嘲野饷萧条甚，箭茁莼丝亦粗供。"
        ],
        "title": "耕罢偶书",
        "id": "780d93bc-b14d-405f-a5c7-29879667a250"
    },
    {
        "author": "陆游",
        "paragraphs": [
            "末路萧条客子心，不堪徂岁更沉阴。",
            "低簷雨滴睡眠少，败壁灯残感慨深。",
            "不办典衣谋尽醉，尚能拥鼻作微吟。",
            "交朋一散如天远，试向今宵梦里寻。"
        ],
        "title": "雨夜",
        "id": "78933773-ae64-4378-8654-49ab63f0275f"
    },
    {
        "author": "陆游",
        "paragraphs": [
            "山重水复怯朝寒，一卷窗间袖手看。",
            "朱担长瓶列云液，绛囊细字拆龙团。",
            "数峰移自侏儒国，一研来从黯淡滩。",
            "要识放翁顽钝处，胸中七泽著犹宽。"
        ],
        "title": "庵中晨起书触目四首  其一",
        "id": "a4cb14a1-cd56-454c-8874-3b1e1921ccc4"
    },
    {
        "author": "陆游",
        "paragraphs": [
            "晖晖初日上帘钩，漠漠清寒透衲裘。",
            "雪棘并栖双鹊瞑，金环斜绊一猿愁。",
            "廉宣卧壑松楠老，王子穿林水石幽。",
            "戏事自怜除未尽，此生行欲散风沤。"
        ],
        "title": "庵中晨起书触目四首  其二",
        "id": "b102a9e0-38ee-4886-8177-66788dca291c"
    },
    {
        "author": "陆游",
        "paragraphs": [
            "赋形不使面团团，耸膊心知到骨寒。",
            "晏子元非枕鼓士，杜生那有切云冠。",
            "时扶迁客桄榔杖，日厌诗人苜蓿盘。",
            "赖是平生憎阿堵，今年初解侍祠官。"
        ],
        "title": "庵中晨起书触目四首  其三",
        "id": "8ad8883b-1768-43cb-b6db-89e8a6bbe05b"
    },
    {
        "author": "陆游",
        "paragraphs": [
            "初归誓墓老乡邦，手结茆茨近小江。",
            "北渚露霑行药屐，东厢日射勘书窗。",
            "孤忠自信丹心折，万事空成雪鬓双。",
            "长愧宗人白崖老，赠行期我鹿门庞。"
        ],
        "title": "庵中晨起书触目四首  其四",
        "id": "1a867d58-dde1-4209-91a9-3c2361144912"
    },
    {
        "author": "陆游",
        "paragraphs": [
            "我生学步逢丧乱，家在中原厌奔窜。",
            "淮边夜闻贼马嘶，跳去不待鸡号旦。",
            "人怀一饼草间伏，往往经旬不炊爨。",
            "呜呼乱定百口俱得全，孰为此者宁非天。"
        ],
        "title": "三山杜门作歌五首  其一",
        "id": "e2bbd442-f66b-4f2a-9e0d-75ecf6d6c48d"
    },
    {
        "author": "陆游",
        "paragraphs": [
            "高宗下诏传神器，嗣皇御殿犹挥涕。",
            "当时获缀鹓鹭行，百寮拜舞皆歔欷。",
            "小臣疏贱亦何取，即日趋召登丹陛。",
            "呜呼桥山岁晚松柏寒，杀身从死岂所难。"
        ],
        "title": "三山杜门作歌五首  其二",
        "id": "9f30bd63-b882-47fc-8871-caa732839add"
    },
    {
        "author": "陆游",
        "paragraphs": [
            "中岁远游踰剑阁，青衫误入征西幕。",
            "南沮水边秋射虎，大散关头夜闻角。",
            "画策虽工不见用，悲咤那复从军乐。",
            "呜呼人生难料老更穷，麦野桑村白发翁。"
        ],
        "title": "三山杜门作歌五首  其三",
        "id": "d8a45b31-5c0b-4082-8cd4-3df0e2f77c75"
    },
    {
        "author": "陆游",
        "paragraphs": [
            "晚入南宫典笺奏，滥陪太史牛马走。",
            "忽然名在白简中，一櫂还家倾腊酒。",
            "十年光阴如电雹，绿蓑黄犊从邻叟。",
            "呜呼古来肮脏例倚门，况我本自安丘园。"
        ],
        "title": "三山杜门作歌五首  其四",
        "id": "4f277984-d0f3-45ef-b151-b13101766aba"
    },
    {
        "author": "陆游",
        "paragraphs": [
            "宽恩四赋仙祠禄，每忍惭颜救枵腹。",
            "五秉初辞官粟红，一瓢自酌巖泉绿。",
            "天公乘除不负汝，宿疾微平岁中熟。",
            "呜呼字字细读逍遥篇，此去八十有几年。"
        ],
        "title": "三山杜门作歌五首  其五",
        "id": "7941f46c-9204-479a-9f26-76713986146c"
    },
    {
        "author": "陆游",
        "paragraphs": [
            "白发短欲尽，人嗤心尚孩。",
            "埋盆池潋滟，累瓦塔崔嵬。",
            "软饭三舂米，醇醪九酝醅。",
            "忽然拈笔起，记著早梅开。"
        ],
        "title": "老境二首  其一",
        "id": "4c949a00-a186-49b4-a2df-b492f94f1b97"
    },
    {
        "author": "陆游",
        "paragraphs": [
            "今日霜殊重，衰翁老可怜。",
            "朝晡两炊火，覆藉一床毡。",
            "人客容称疾，儿童不搅眠。",
            "云开见残日，更爱小窗妍。"
        ],
        "title": "老境二首  其二",
        "id": "751c600d-cf5f-41e7-9e48-1819e0c30e82"
    },
    {
        "author": "陆游",
        "paragraphs": [
            "街南酒楼粲丹碧，万顷湖光照山色。",
            "我来半醉蹑危梯，坐客惊顾闻飞屐。",
            "长縚短帽黄絁裘，从一山童持药笈。",
            "近传老仙尝过市，此翁或是那可识。",
            "逡巡相语或稽首，争献名樽冀余沥。",
            "我欲自言度不听，亦复轩然为专席。",
            "高谈方纵惊四座，不觉邻鸡呼梦破。",
            "人生自欺多类此，抚枕长谣识吾过。"
        ],
        "title": "记戊午十一月二十四夜梦",
        "id": "b49bc0b8-69ae-439b-83fb-fb25db6c9cb0"
    },
    {
        "author": "陆游",
        "paragraphs": [
            "六经如日月，万世固长悬。",
            "学不趋卑近，人谁非圣贤。",
            "马能龙作友，蜹乃瓮为天。",
            "我老空追悔，儿无弃壮年。"
        ],
        "title": "六经示儿子",
        "id": "cdf4eaac-998f-499c-ade6-097cd45659f7"
    },
    {
        "author": "陆游",
        "paragraphs": [
            "漠漠炊烟村远近，冬冬傩鼓埭西东。",
            "三叉古路残芜里，一曲清江淡霭中。",
            "外物已忘如弃屣，老身无伴等羁鸿。",
            "天寒寂寞篱门晚，又见浮生一岁穷。"
        ],
        "title": "舍北晚步",
        "id": "48a13102-a286-4103-b89c-c603a99fd0ac"
    },
    {
        "author": "陆游",
        "paragraphs": [
            "老子不堪尘世劳，且当痛饮读离骚。",
            "此身幸已免虎口，有手但能持蟹螯。",
            "牛角挂书何足问，虎头食肉亦非豪。",
            "天寒欲与人同醉，安得长江化浊醪。"
        ],
        "tags": [
            "长江"
        ],
        "title": "对酒",
        "id": "6b7c28cd-59ff-40e8-a690-62e56eeb3681"
    },
    {
        "author": "陆游",
        "paragraphs": [
            "澹月微霜夜漏徂，披裘不睡附寒炉。",
            "清笳嫋嫋已三弄，残火荧荧才一铢。",
            "报国无期心欲折，读书自力眼将枯。",
            "曲生作态年来甚，不受闲人折简呼。"
        ],
        "title": "夜坐求酒已尽喟然有赋",
        "id": "599e74f6-13e0-4107-8f73-622c0cf55205"
    },
    {
        "author": "陆游",
        "paragraphs": [
            "世人个个学长年，不悟长年在目前。",
            "我得宛丘平易法，只将食粥致神仙。"
        ],
        "title": "食粥",
        "id": "5d085be6-0d0d-405b-b2f3-28b2d2fe2664"
    },
    {
        "author": "陆游",
        "paragraphs": [
            "坚冰塞川厚莫测，断雁叫群声可哀。",
            "草围小瓮酒未熟，霜压瘦枝梅不开。",
            "稚子忍寒守蠹简，老夫忘睡画炉灰。",
            "低头就世吾所讳，千载伯鸾安在哉。"
        ],
        "title": "寒夜",
        "id": "8eae3ebc-b461-49b7-8641-c5ab07dccc60"
    },
    {
        "author": "陆游",
        "paragraphs": [
            "五十年间万事非，放翁依旧掩柴扉。",
            "相从不厌闲风月，只有梅花与钓矶。"
        ],
        "title": "梅花六首  其一",
        "id": "a6538550-9e68-44cb-b833-880c6e6536f3"
    },
    {
        "author": "陆游",
        "paragraphs": [
            "山村梅开处处香，醉插乌巾舞道傍。",
            "饮酒得仙陶令达，爱花欲死杜陵狂。"
        ],
        "title": "梅花六首  其二",
        "id": "bf157be2-18af-497b-be9f-bca23c653f8a"
    },
    {
        "author": "陆游",
        "paragraphs": [
            "一花两花春信回，南枝北枝风日催。",
            "烂熳却愁零落近，丁宁且莫十分开。"
        ],
        "title": "梅花六首  其三",
        "id": "d5ef5ed3-88c8-465b-90b6-46d00cde94d9"
    },
    {
        "author": "陆游",
        "paragraphs": [
            "广寒宫中第一仙，情深不碍韵超然。",
            "劝君莫作儿女态，但向花前倾玉船。"
        ],
        "title": "梅花六首  其四",
        "id": "09bd23e4-c20a-4533-a707-bb1f26cf6162"
    },
    {
        "author": "陆游",
        "paragraphs": [
            "秭归江头烟雨昏，客舟夜系梅花村。",
            "相逢万里各羁旅，不待猿啼已断魂。"
        ],
        "title": "梅花六首  其五",
        "id": "a2e9bb65-5772-417d-8e3d-5089ca2a5a31"
    },
    {
        "author": "陆游",
        "paragraphs": [
            "青羊宫前锦江路，曾为梅花醉十年。",
            "岂知今日寻香处，却是山阴雪夜船。"
        ],
        "title": "梅花六首  其六",
        "id": "46bdf9ac-ccae-4f0e-9ec6-e36ce188a364"
    },
    {
        "author": "陆游",
        "paragraphs": [
            "印累累，绶若若，换君朱颜君不觉。",
            "冠如箕，剑拄颐，苍头庐儿笑君痴。",
            "不如短褐归乡舍，上毕租庸下婚嫁。",
            "横陂引水莳禾黍，高陆犁荒种桑柘。",
            "比邻毕出观夜场，老稚相呼作春社。",
            "鸡争舂米茅簷底，犬吠行人槿篱罅。",
            "数椽幸可传子孙，此地它年名陆村。",
            "藜羹一饱能世守，殊胜养牛并上尊。"
        ],
        "title": "三山卜居今三十有三年矣屋陋甚而地有余数世之后当自成一村今日病少间作诗以示后人二首  其一",
        "id": "9f0f11f1-b896-4f59-b3b0-0d1b9371dca8"
    },
    {
        "author": "陆游",
        "paragraphs": [
            "再见封侯未为快，一掷成卢安用再。",
            "世间得意固多矣，堪笑穷人事常败。",
            "我生出仕四十年，寸进恰如船上埭。",
            "即今卧病茅簷里，回首穷通竟何在。",
            "荆山之下玉抵鹊，两京春荠论斤卖。",
            "苏秦煌煌佩六印，尼父栖栖厄陈蔡。",
            "玄保美官辄见思，东野出门常有碍。",
            "躬耕至老岂不佳，子孙当以吾为戒。"
        ],
        "title": "三山卜居今三十有三年矣屋陋甚而地有余数世之后当自成一村今日病少间作诗以示后人二首  其二",
        "id": "13ee2102-be95-4750-b4d7-5229f884b29a"
    },
    {
        "author": "陆游",
        "paragraphs": [
            "小岭清陂寂寞中，绿樽岁晚与君同。",
            "高标赖有诗人识，绝艳真穷造物工。",
            "正喜参差横夜月，又惊零落付春风。",
            "老谙世事宁多叹，身自人间一转蓬。"
        ],
        "title": "南园观梅",
        "id": "54e4725c-9890-47c7-8e9b-0414a53ac372"
    },
    {
        "author": "陆游",
        "paragraphs": [
            "晓寒无赖透重裘，三日江云暝不收。",
            "岁月推移吾辈老，交朋零落此生浮。",
            "东皋苦潦犹中熟，旧疾虽存亦小瘳。",
            "禹庙兰亭俱在眼，剩沽春酒破春愁。"
        ],
        "title": "岁尽苦寒",
        "id": "eb56ae18-ec6f-4f30-b409-6d1ea2014cb3"
    },
    {
        "author": "陆游",
        "paragraphs": [
            "饯岁愁虽剧，迎年喜亦深。",
            "桃符带草写，椒酒过花斟。",
            "车马久无迹，儿孙聊慰心。",
            "更欣春意早，处处有鸣禽。"
        ],
        "title": "己未新岁",
        "id": "74452c9a-558c-4934-a3a0-9897f501e79b"
    },
    {
        "author": "陆游",
        "paragraphs": [
            "东风入律寒犹剧，多稼占祥雪欲成。",
            "鬰垒自书夸腕力，屠苏不至叹人情。",
            "呼卢院落譁新岁，卖困儿童起五更。",
            "白发满头能且健，剩随邻曲乐升平。"
        ],
        "title": "岁首书事二首  其一",
        "id": "97f67d01-b7ce-4aeb-b3cc-c3047e6829cd"
    },
    {
        "author": "陆游",
        "paragraphs": [
            "扶持又度改年时，耄齿侵寻敢自期。",
            "中夕祭余分馎饦，黎明人起换钟馗。",
            "春盘未抹青丝菜，寿斝先酬白发儿。",
            "闻道城中灯绝好，出门无日叹吾衰。"
        ],
        "title": "岁首书事二首  其二",
        "id": "bf7ffc00-d905-40f9-916e-a276efe36d32"
    },
    {
        "author": "陆游",
        "paragraphs": [
            "元日人日来联翩，转头又见试灯天。",
            "且欣一雪压灾瘴，不怕连阴咽管弦。",
            "陌上渐多酤酒舍，岸边初理下湖船。",
            "紫姑拟卜元无事，只问今春几醉眠。"
        ],
        "title": "初春",
        "id": "16f6eee6-88d0-4cab-9429-e25151352a50"
    },
    {
        "author": "陆游",
        "paragraphs": [
            "身愈龙钟发愈稀，流年冉冉迫残晖。",
            "读书十纸勤虽在，上树千回事已非。",
            "仗马曾鸣宜取斥，牧羝虽乳亦忘归。",
            "余生自笑知何似，万里辽天老令威。"
        ],
        "title": "庵中独居感怀三首  其一",
        "id": "9a640957-b923-4772-ab1a-53ae7dc5a2eb"
    },
    {
        "author": "陆游",
        "paragraphs": [
            "自闭庵门不点灯，惰耕村叟罢参僧。",
            "一生已是胶黏日，投老安能夏造冰。",
            "顽面敢辞干汝唾，蔬餐聊得曲吾肱。",
            "高舂睡熟无多笑，那有禅师解放鹰。"
        ],
        "title": "庵中独居感怀三首  其二",
        "id": "b5c7be0c-02e8-47e9-b8d3-a1db430f730b"
    },
    {
        "author": "陆游",
        "paragraphs": [
            "无钱溪女亦留鱼，有雨东家每借驴。",
            "藜粥数匙晨压药，松肪一碗夜观书。",
            "黄䌷被暖闲无厌，白布衫长乐有余。",
            "南陌东阡春事动，放翁作计未全疏。"
        ],
        "title": "庵中独居感怀三首  其三",
        "id": "5587346f-fe78-4b55-bf67-878b110200af"
    },
    {
        "author": "陆游",
        "paragraphs": [
            "垂老贫弥甚，虚教遇太平。",
            "灶闲无马穴，釜冷有鱼生。",
            "妾病常停织，儿饥屡辍耕。",
            "痴顽惟此老，未废浩歌声。"
        ],
        "title": "戏作贫诗二首  其一",
        "id": "a685089c-73ae-494a-99f4-d4f4fbec7c6f"
    },
    {
        "author": "陆游",
        "paragraphs": [
            "左券频称贷，西成少盖藏。",
            "苦饥炊稻种，缘病卖桑黄。",
            "土焙怜烟暖，藜羹爱糁香。",
            "君看首阳叟，穷死亦何伤。"
        ],
        "title": "戏作贫诗二首  其二",
        "id": "eb3e6118-3205-4bca-8d26-696314151415"
    },
    {
        "author": "陆游",
        "paragraphs": [
            "杏花开过尚轻寒，尽日无人独倚阑。",
            "久别名山凭梦到，每思旧友取书看。",
            "尘埃幸已赊腰折，富贵深知欠面团。",
            "老去逢春都有几，一杯行复送春残。"
        ],
        "title": "春日园中作",
        "id": "ce5b52f4-95d7-4171-b16d-6b819ad1c36b"
    },
    {
        "author": "陆游",
        "paragraphs": [
            "谁言白首意低摧，老子逢春亦乐哉。",
            "犁畔方吹社公雨，垄头又转阿香雷。",
            "睡余支枕听莺语，醉里题窗记燕来。",
            "更有山家堪喜事，吾孙上树欲千回。"
        ],
        "title": "中春连日得雨雷亦应候",
        "id": "bf8a7f9f-54b6-4ccd-8745-f10781e3011b"
    },
    {
        "author": "陆游",
        "paragraphs": [
            "结辙轩车已扫空，挥犀谈笑与谁同。",
            "日消浅醉闲吟里，春在轻阴薄霭中。",
            "百尺游丝喜风定，一双新燕说泥融。",
            "天工只费须臾力，开遍东阑半丈红。"
        ],
        "title": "雨后微阴光景益奇复得长句",
        "id": "0adc2fd4-4900-45d9-a88d-11683c2e1725"
    },
    {
        "author": "陆游",
        "paragraphs": [
            "久矣云霄铩羽翰，小园聊得赋春寒。",
            "风生鸭绿纹如织，露染猩红色未干。",
            "不向山丘叹零落，且从儿女话团栾。",
            "人言麦信春来好，汤饼今年虑已宽。"
        ],
        "title": "春日小园杂赋二首  其一",
        "id": "bb34213b-7142-4b46-b2e7-8dc580650c36"
    },
    {
        "author": "陆游",
        "paragraphs": [
            "市尘不到放翁家，绕麦穿桑野径斜。",
            "夜雨长深三尺水，晓寒留得一分花。",
            "闷从邻舍分春瓮，闲就僧窗试露芽。",
            "自此年光应更好，日驱秧马听缫车。"
        ],
        "title": "春日小园杂赋二首  其二",
        "id": "9dc620f9-b347-4304-8f6c-bebb64073997"
    },
    {
        "author": "陆游",
        "paragraphs": [
            "今年意味报君知，属疾虽频未苦衰。",
            "独坐空斋如自讼，小镌残俸类分司。",
            "闲撑野艇渔蓑溼，乱插山花醉帽欹。",
            "有兴行歌便终日，逢人那识我为谁。"
        ],
        "title": "简邻里",
        "id": "749d81aa-396c-4ce0-824e-243681ed6504"
    },
    {
        "author": "陆游",
        "paragraphs": [
            "贫舍久疏罗酒浆，客来不复倒衣裳。",
            "官情已尽诗情在，世味无余睡味长。",
            "红练带飞穿柳去，锦熏笼暖扑帘香。",
            "萧然自笑浑无事，渔唱声中又夕阳。"
        ],
        "title": "客叩门多不能接往往独坐至晚戏作",
        "id": "2addc140-9e0d-4ffe-be46-60011b5c4069"
    },
    {
        "author": "陆游",
        "paragraphs": [
            "绿衣粲粲咮微丹，映叶穿枝立画栏。",
            "莫恋主人惊不去，五陵年少有金丸。"
        ],
        "title": "园中偶题四首  其一",
        "id": "fc527986-b8b6-4022-924a-1d6d59df5947"
    },
    {
        "author": "陆游",
        "paragraphs": [
            "春深无处不春风，数树桃花乃尔红。",
            "莺蝶纷纷自常事，不应也著白头翁。"
        ],
        "title": "园中偶题四首  其二",
        "id": "98203132-fdc7-49b3-9424-e04a10ffcd99"
    },
    {
        "author": "陆游",
        "paragraphs": [
            "忆向彭州取牡丹，蜡封驰骑露初干。",
            "如今历尽人间事，纵有姚黄亦懒看。"
        ],
        "title": "园中偶题四首  其三",
        "id": "1b5361c4-69fb-4a16-bec0-48f57f134a5b"
    },
    {
        "author": "陆游",
        "paragraphs": [
            "九日春阴一日晴，不堪风驾浪花生。",
            "画船欲解还归卧，寂寂窗扉听鸟声。"
        ],
        "title": "园中偶题四首  其四",
        "id": "a02038cc-bff5-451b-a966-448463496bcb"
    },
    {
        "author": "陆游",
        "paragraphs": [
            "两丛香百合，一架粉长春。",
            "堪笑龟堂老，欢然不记贫。"
        ],
        "title": "北窗偶题四首  其一",
        "id": "6ef57b3a-ca5f-476c-8e86-7e78f24d7026"
    },
    {
        "author": "陆游",
        "paragraphs": [
            "晓晴林鹊喜，昼暖蜜蜂喧。",
            "我老诗情尽，逢春亦一言。"
        ],
        "title": "北窗偶题四首  其二",
        "id": "b704caf3-90d2-4578-9f30-7de712dbb97e"
    },
    {
        "author": "陆游",
        "paragraphs": [
            "帘外燕翩翩，归时在社前。",
            "不辞飞渡海，来看赛丰年。"
        ],
        "title": "北窗偶题四首  其三",
        "id": "7dfc6ad4-4381-4bad-b782-b2659d47e161"
    },
    {
        "author": "陆游",
        "paragraphs": [
            "烟波两㶉鶒，肯为放翁来。",
            "菰米犹能给，苍颜得屡开。"
        ],
        "title": "北窗偶题四首  其四",
        "id": "b48fc724-ac45-45f9-bea1-c3d584541378"
    },
    {
        "author": "陆游",
        "paragraphs": [
            "城上斜阳画角哀，沈园非复旧池台。",
            "伤心桥下春波绿，曾是惊鸿照影来。"
        ],
        "title": "沈园二首  其一",
        "id": "9694296e-2768-4fc6-b980-d2dd57fc49d8"
    },
    {
        "author": "陆游",
        "paragraphs": [
            "梦断香消四十年，沈园柳老不吹绵。",
            "此身行作稽山土，犹吊遗踪一泫然。"
        ],
        "title": "沈园二首  其二",
        "id": "5bfa0a97-fcc9-4894-baf8-74457eddedd0"
    },
    {
        "author": "陆游",
        "paragraphs": [
            "横风疾雨为花厄，霁日暄风又不禁。",
            "我欲小施调燮手，酌中寒暖半晴阴。"
        ],
        "title": "戏赠园中花",
        "id": "507b208f-8665-402f-a527-6cc144e6864b"
    },
    {
        "author": "陆游",
        "paragraphs": [
            "兀兀治聋酒未醒，霏霏泼火雨初晴。",
            "愁看入户桃花片，闲听争巢燕子声。",
            "百疾侵陵成老大，一春转盼又清明。",
            "兰亭禹庙浑如昨，回首儿时似隔生。"
        ],
        "title": "春思",
        "id": "ab9fe5bb-3af6-42a8-984a-a5e718e369b1"
    },
    {
        "author": "陆游",
        "paragraphs": [
            "燕来我何喜，感此中春时。",
            "燕去亦何有，无奈凋年悲。",
            "四序如循环，万物更盛衰。",
            "我亦寓斯世，如客会当归。",
            "骊车已在门，恋恋终何为。",
            "达人付无心，欣厌两俱非。",
            "岂有天壤间，会合无别离。",
            "对花不烂醉，燕子笑汝痴。"
        ],
        "title": "赠燕",
        "id": "d829c8a3-4846-4015-ae71-21413c4230f1"
    },
    {
        "author": "陆游",
        "paragraphs": [
            "东吴春雨多，略无三日晴。",
            "濛濛平野暗，淅淅空阶声。",
            "百花雨中尽，三月未闻莺。",
            "重裘坐奥室，时序真强名。",
            "亦欲借驴出，泥淖沾衣缨。",
            "抚事每累欷，浊醪聊独倾。",
            "景运今方开，关辅一日平。",
            "我家本好畤，灞浐可躬耕。",
            "买酒新丰市，看花下杜城。",
            "会当与汝辈，藉草作清明。"
        ],
        "title": "雨闷示儿子",
        "id": "a1fe40cc-2224-409b-8511-6f1f62440032"
    },
    {
        "author": "陆游",
        "paragraphs": [
            "诸公日饫万钱厨，人乳蒸豚玉食无。",
            "谁信秋风雒城里，有人归棹为莼鲈。"
        ],
        "title": "读晋书",
        "id": "053470f6-c886-4554-b72b-404d2ec64569"
    },
    {
        "author": "陆游",
        "paragraphs": [
            "垂老卧村墅，余寒欺病身。",
            "鸡犹未忘旦，雨欲不容春。",
            "忽忽花时过，茫茫草色匀。",
            "莼丝已上市，一饭未伤贫。"
        ],
        "title": "春晚苦雨",
        "id": "ba132f48-b5ce-4213-9387-05bf21f7d528"
    },
    {
        "author": "陆游",
        "paragraphs": [
            "春昼花明映柳纤，燕归胜事始能兼。",
            "争梁谇语惊幽梦，掠地斜飞避画帘。",
            "雏食得虫应自喜，巢泥经雨更频添。",
            "去来要是知时节，常怪人嘲作附炎。"
        ],
        "title": "燕",
        "id": "f3b00077-7144-4c33-bae5-4f8ddf9dd413"
    },
    {
        "author": "陆游",
        "paragraphs": [
            "空阶雨声夜转急，壁疏窗破凄风入。",
            "一灯嫋嫋吹欲灭，老生独傍书架立。",
            "取书欲读辄复休，却行出门搔白头。",
            "市楼卖酒日千斛，众人皆乐君胡忧。"
        ],
        "title": "夜雨",
        "id": "969c57e0-e44a-4570-a782-4f813701c9fe"
    },
    {
        "author": "陆游",
        "paragraphs": [
            "晓雨丝丝熟食时，泥深辙断客行迟。",
            "乱云重叠藏山寺，野水纵横入稻陂。",
            "马鬣松阴封旧陇，龟趺道左立新碑。",
            "扶衰此出知能几，清泪临风不自持。"
        ],
        "title": "寒食日九里平水道中",
        "id": "7c94a29d-e696-4e6a-89c8-711e5f1d6dfb"
    },
    {
        "author": "陆游",
        "paragraphs": [
            "乍行春野眼增明，渐减春衣体倍轻。",
            "人卖山茶先谷雨，鸦随墦祭过清明。",
            "柳塘水满双凫戏，稻陇泥深一犊行。",
            "晚到三桥泛舟去，掩关不复畏重城。"
        ],
        "title": "春晴自云门归三山",
        "id": "b069e5ba-47ed-4f60-bca9-6d61c38e1f67"
    },
    {
        "author": "陆游",
        "paragraphs": [
            "陈迹关心已自悲，劫灰满眼更增欷。",
            "山川壮丽昔无敌，城郭萧条今已非。",
            "窣堵招提俱昨梦，祝融回禄尚余威。",
            "故交减尽新知少，纵保桑榆谁与归。"
        ],
        "title": "予数年不至城府丁巳火后今始见之",
        "id": "fd1aa1a0-85ff-4a87-83a6-62fbd55b6ee5"
    },
    {
        "author": "陆游",
        "paragraphs": [
            "舒啸蓬笼底，经行略彴西。",
            "水深鹅唼草，雨细犊掀泥。",
            "醉倚干坤大，闲知物我齐。",
            "衡门触冠过，聊得赋幽栖。"
        ],
        "title": "晚自北港泛舟还家",
        "id": "9b4b9663-6150-4e72-9ecc-4a7c45a1740a"
    },
    {
        "author": "陆游",
        "paragraphs": [
            "羸马常愁趁早朝，斥归幸复侣渔樵。",
            "青黄未胜沟中断，宫征何殊爨下焦。",
            "心乐箪瓢同鼎食，身安山泽谢弓招。",
            "数间茅屋谁知处，烟雨濛濛隔断桥。"
        ],
        "title": "书怀",
        "id": "e0839e66-bf1e-496a-92be-c56f714e1ebd"
    },
    {
        "author": "陆游",
        "paragraphs": [
            "淡霭轻飔入夏初，一窗新绿鸟相呼。",
            "出门易倦常归卧，著句难工但自娱。",
            "花径蝶闲无堕蕊，酒楼人散有空垆。",
            "闽川茶笼犹霑及，肺渴朝来顿欲苏。"
        ],
        "title": "初夏",
        "id": "601052d5-d2ee-484c-a29d-a30378660f6c"
    },
    {
        "author": "陆游",
        "paragraphs": [
            "放翁小筑寄江郊，屋破随时旋补茅。",
            "暮看白烟横水际，晓听清露滴林梢。",
            "生来不啜猩猩酒，老去那营燕燕巢。",
            "目断鹿门三太息，庞公千载可论交。"
        ],
        "title": "小筑",
        "id": "51723f37-0b59-45c2-aa0b-f7cbfb65b1e4"
    },
    {
        "author": "陆游",
        "paragraphs": [
            "幽人睡觉夜未央，四簷悬溜声浪浪。",
            "乐哉甘澍及时至，九衢一洗尘沙黄。",
            "明朝邻曲各欢喜，赛庙沽酒刲猪羊。",
            "不劳轣辘蹋龙骨，转盼白水盈陂塘。",
            "呼儿扫地设菅席，与汝一醉歌时康。",
            "岂惟磨镰待收麦，小甑已觉吴粳香。"
        ],
        "title": "喜雨",
        "id": "d9ce9a0f-3051-4064-8637-1b2449bdefe9"
    },
    {
        "author": "陆游",
        "paragraphs": [
            "天公择地养衰残，著向桑村麦野间。",
            "晓色入帘初滉漾，幽禽窥户已间关。",
            "酒徒散去稀中圣，诗思衰来愧小山。",
            "一炷沉烟北窗底，曲肱卧看不胜闲。"
        ],
        "title": "晨起",
        "id": "beb1d91e-0cd1-4ad2-800b-72d1af2207f6"
    },
    {
        "author": "陆游",
        "paragraphs": [
            "世事纷纷了不知，又逢燕乳麦秋时。",
            "经年谢客常因醉，三日无诗自怪衰。",
            "乘雨旋移西崦药，留灯重覆北窗棋。",
            "但将生死俱拈起，造物从来是小儿。"
        ],
        "title": "五月初病体益轻偶书",
        "id": "88ce3179-8c3b-4831-b6d8-95dc4d632437"
    },
    {
        "author": "陆游",
        "paragraphs": [
            "门楣束艾作神人，团糭盘中节物新。",
            "安用丹书禳赤口，风波虽恶不关身。"
        ],
        "title": "己未重五",
        "id": "6c99f2ca-653a-4fa4-916f-adcb85565c78"
    },
    {
        "author": "陆游",
        "paragraphs": [
            "剡曲东归日醉眠，冰衔屡忝武夷仙。",
            "恩如长假容居里，官似分司不限年。",
            "一札疏荣驰厩置，两儿扶拜望云天。",
            "坐糜半俸犹多愧，月费公朝二万钱。"
        ],
        "title": "五月七日拜致仕敕口号二首  其一",
        "id": "0f4d8625-16d1-4875-a061-53c52d5bef79"
    },
    {
        "author": "陆游",
        "paragraphs": [
            "黄纸东来墨未干，孤臣恩许挂朝冠。",
            "小儿扶出迎门拜，邻舍相呼拥路观。",
            "白首奉身归畎亩，清霄无梦接鹓鸾。",
            "从今剩把花前酒，忧患都空量自宽。"
        ],
        "title": "五月七日拜致仕敕口号二首  其二",
        "id": "c23c085f-20cb-44ad-add1-6d790c70e12f"
    },
    {
        "author": "陆游",
        "paragraphs": [
            "休官拜命不胜荣，墨溼黄新照眼明。",
            "络绎交亲来作贺，羊腔酒担拥柴荆。"
        ],
        "title": "致仕后即事十五首  其一",
        "id": "d5dd0d3c-17c7-43e4-b1c6-bde3a2c33a5f"
    },
    {
        "author": "陆游",
        "paragraphs": [
            "敕过鸾台凤阁来，清晨初拆驿书开。",
            "绣箱香案迎门拜，身著朝衫止此回。"
        ],
        "title": "致仕后即事十五首  其二",
        "id": "104145f9-0890-46ae-9586-50ae64e8388c"
    },
    {
        "author": "陆游",
        "paragraphs": [
            "山村处处晴收麦，邻曲家家午晒丝。",
            "正用此时身得谢，十分寿酒不须辞。"
        ],
        "title": "致仕后即事十五首  其三",
        "id": "38b71bdb-1ff6-40b8-99fb-a6456a6cfc4c"
    },
    {
        "author": "陆游",
        "paragraphs": [
            "白发三朝执戟郎，赐骸偶值岁丰穰。",
            "村东已种千畦麦，舍北新添百本桑。"
        ],
        "title": "致仕后即事十五首  其四",
        "id": "9895fcb4-d9af-452d-8e88-af0883ebd290"
    },
    {
        "author": "陆游",
        "paragraphs": [
            "老民一日脱朝衣，回首平生万事非。",
            "赤脚婢沽村酿去，平头奴驭草驴归。"
        ],
        "title": "致仕后即事十五首  其五",
        "id": "15e27881-bb4d-49c5-a663-08e33e3c15d4"
    },
    {
        "author": "陆游",
        "paragraphs": [
            "一生病鹤寄樊笼，此去鸿冥万里空。",
            "未论莼羹与羊酪，新秔要胜太仓红。"
        ],
        "title": "致仕后即事十五首  其六",
        "id": "8d964ef9-1a1a-47ba-b154-9a3c9ba1e08d"
    },
    {
        "author": "陆游",
        "paragraphs": [
            "沉绵分已饯余生，造物苛留未遣行。",
            "今日下床还健在，一编来就小窗明。"
        ],
        "title": "致仕后即事十五首  其七",
        "id": "f65c059f-70ba-4ea8-8061-85508710f5a5"
    },
    {
        "author": "陆游",
        "paragraphs": [
            "清静全胜欲界天，逍遥不减地行仙。",
            "众中莫怪人嫌老，十五年前本命年。"
        ],
        "title": "致仕后即事十五首  其八",
        "id": "c5912087-8a82-4ff6-b409-33d91aa83f19"
    },
    {
        "author": "陆游",
        "paragraphs": [
            "一盂麦饭掩柴关，坐久不堪腰脚顽。",
            "拖得瘦藤闲信步，小桥东北望螺山。"
        ],
        "title": "致仕后即事十五首  其九",
        "id": "c763c842-dd90-400f-9357-6a6fbc9e4fc6"
    },
    {
        "author": "陆游",
        "paragraphs": [
            "问门前客元无迹，谀墓中人本不工。",
            "犹有邻僧能送米，未妨窃比玉川公。"
        ],
        "title": "致仕后即事十五首  其一○",
        "id": "f6f52559-fab2-42bd-a503-4b8cdd792048"
    },
    {
        "author": "陆游",
        "paragraphs": [
            "归耕所愿杂民编，乍脱朝衫喜欲颠。",
            "但得吾儿能力穑，不请半俸更超然。"
        ],
        "title": "致仕后即事十五首  其一一",
        "id": "64d1fda4-5fa2-4f97-9bd6-f8edf316835f"
    },
    {
        "author": "陆游",
        "paragraphs": [
            "湘湖莼菜胜羊酪，项里杨梅敌荔枝。",
            "八帙开来今过半，一杯引满若为辞。"
        ],
        "title": "致仕后即事十五首  其一二",
        "id": "dd32955b-0b88-4657-b9f2-d1deeb69ab1e"
    },
    {
        "author": "陆游",
        "paragraphs": [
            "不嫌鸡瘦浊醪酸，草草杯盘具亦难。",
            "食指忽摇方窃喜，小儿来请赛鄱官。"
        ],
        "title": "致仕后即事十五首  其一三",
        "id": "df214bf1-6c2c-47a3-8da5-6c8bdab41d2f"
    },
    {
        "author": "陆游",
        "paragraphs": [
            "甑中白饭出新舂，瓮里黄齑细芼葱。",
            "一饱坐兼南北美，始知造物念衰翁。"
        ],
        "title": "致仕后即事十五首  其一四",
        "id": "5883d4c4-5895-4deb-a467-753cad1d4979"
    },
    {
        "author": "陆游",
        "paragraphs": [
            "多事车前要八驺，老人惟与一藤游。",
            "未教变化为龙去，更踏人间万里秋。"
        ],
        "title": "致仕后即事十五首  其一五",
        "id": "205bb9b7-1234-4967-8ce5-3aba22252429"
    },
    {
        "author": "陆游",
        "paragraphs": [
            "赁舂老子吾所慕，垂世文章宁在多。",
            "诗不删来二千载，世间惟有五噫歌。"
        ],
        "title": "读后汉书二首  其一",
        "id": "0d6b34d0-d043-4fe4-8ebc-7c2ef6d5c547"
    },
    {
        "author": "陆游",
        "paragraphs": [
            "季英行年九十八，犹灌园蔬授六经。",
            "我欲图之置斋壁，世无顾陆善丹青。"
        ],
        "title": "读后汉书二首  其二",
        "id": "71846ed6-8443-464b-afcb-39ec1508cfa0"
    },
    {
        "author": "陆游",
        "paragraphs": [
            "故帽提携二十霜，别裁要作退居装。",
            "山人手段虽难及，老子头围未易量。",
            "花插露霑那暇惜，尘侵鼠啮却须防。",
            "裹时懒复呼儿问，一匣菱花每在傍。"
        ],
        "title": "新裁道帽示帽工",
        "id": "1f4a5e5d-d89a-4430-a332-3bf59d8c0131"
    },
    {
        "author": "陆游",
        "paragraphs": [
            "良工刀尺制黄絁，天遣家君乐圣时。",
            "著上朱门应不称，裁成乌帽恰相宜。",
            "客撑小艇招垂钓，僧扫虚窗约对棋。",
            "宝带貂冠虽看好，定知不入野人诗。"
        ],
        "title": "新制道衣示衣工",
        "id": "a541355b-cdda-48c6-96fb-6bc8d56e7cbc"
    },
    {
        "author": "陆游",
        "paragraphs": [
            "君不见塞上失马翁，马去安知不为福。",
            "又不见新丰折臂翁，臂废身全老乡国。",
            "陆翁多难类两翁，著书满屋身愈穷。",
            "十年力耕遇水旱，老不能耕年始丰。",
            "人言翁穷可闵笑，霍食鹑衣天所料。",
            "翁方自谓实幸民，对人抱膝惟清啸。",
            "即今群公佐明主，长剑拄颐来接武。",
            "向非老病又不才，纵欲归休宁见许。"
        ],
        "title": "两翁歌",
        "id": "38a8c161-6aba-4234-8e40-4e6c742a2857"
    },
    {
        "author": "陆游",
        "paragraphs": [
            "拥被微吟短鬓秋，孤灯残漏共悠悠。",
            "雨声不贷三更梦，酒力宁禁万里愁。",
            "身寄湖山邻剡曲，心游河岳过关头。",
            "世间可恨知多少，虚弊当年季子裘。"
        ],
        "title": "五月中连夕风雨气候如高秋枕上有赋",
        "id": "1b7fda75-bd99-4ef1-8ffc-e6019861651b"
    },
    {
        "author": "陆游",
        "paragraphs": [
            "身世今如一老僧，病余残发雪鬅鬙。",
            "湖桑埭下渔舟雨，道树山前野店灯。",
            "涧水潺湲供洗钵，松风萧飒入行縢。",
            "世人欲觅何由得，觌面相逢唤不应。"
        ],
        "title": "前诗感慨颇深犹吾前日之言也明日读而悔之乃复作此然亦未能超然物外也",
        "id": "ce5cf00b-adb1-43d2-9c8b-6e633fd7645a"
    },
    {
        "author": "陆游",
        "paragraphs": [
            "赋罢渊明归去来，纻衣桐帽一时裁。",
            "岁华新笋初成竹，天气停云未断梅。",
            "江路醉归常嵬峨，僧窗闲过即徘徊。",
            "老人剩有凋年感，寄语城笳莫苦催。"
        ],
        "title": "雨后过近村",
        "id": "51a3a54c-01b1-4092-9337-ddd74233d004"
    },
    {
        "author": "陆游",
        "paragraphs": [
            "天下本无事，庸人实扰之。",
            "吾身本无患，卫养在得宜。",
            "一毫不加谨，百疾所由滋。",
            "人生快意事，噬脐莫能追。",
            "汝顾不少忍，杀身常在斯。",
            "深居勿妄动，一动当百思。",
            "每食视本草，此意未可嗤。",
            "赋诗置座右，终身作元龟。"
        ],
        "title": "铭座",
        "id": "b66051c9-69d8-4b9e-bae9-6867ef36e82a"
    },
    {
        "author": "陆游",
        "paragraphs": [
            "弹冠绍兴末，解组庆元中。",
            "滟滪危涂过，邯郸幻境空。",
            "闲传相牛法，醉挟鬭鸡翁。",
            "冲雨归来晚，山花满笠红。"
        ],
        "title": "致仕后述怀六首  其一",
        "id": "a19bd3b3-db9b-4bac-ad9f-e413605e358f"
    },
    {
        "author": "陆游",
        "paragraphs": [
            "壮岁江湖去，还朝六十余。",
            "辈流俱已尽，勋业固知疏。",
            "遽走宁黔突，长闲祇荷锄。",
            "如今更何憾，终作爱吾庐。"
        ],
        "title": "致仕后述怀六首  其二",
        "id": "5b9679c1-61fa-4072-97be-0e0cde6abab4"
    },
    {
        "author": "陆游",
        "paragraphs": [
            "生理虽贫甚，胸中颇浩然。",
            "常辞问字酒，屡却作碑钱。",
            "宁有骆堪鬻，尚无车可悬。",
            "小须梅雨霁，散发醉江天。"
        ],
        "title": "致仕后述怀六首  其三",
        "id": "c434234b-7a82-45ef-8f9d-87a605eacbe4"
    },
    {
        "author": "陆游",
        "paragraphs": [
            "昔自台郎斥，频年困负薪。",
            "四叨优老禄，十送故乡春。",
            "衰瘁宁知活，萧条敢厌贫。",
            "惟思逢乐岁，击壤学尧民。"
        ],
        "title": "致仕后述怀六首  其四",
        "id": "deb1a60f-97e5-45b3-a6d9-6e2d3f53ce4d"
    },
    {
        "author": "陆游",
        "paragraphs": [
            "韦布还初服，蓬蒿卧故庐。",
            "所惭犹火食，更恨未巢居。",
            "叱叱驱黄犊，行行跨白驴。",
            "交亲各强健，不必问何如。"
        ],
        "title": "致仕后述怀六首  其五",
        "id": "9e2d090b-2d4c-48a6-9613-dab7db4b6e34"
    },
    {
        "author": "陆游",
        "paragraphs": [
            "店店容赊酒，家家可乞浆。",
            "白陂时雨足，绿树午阴凉。",
            "病为休官减，门缘谢客荒。",
            "今朝遇邻叟，满意说丰穰。"
        ],
        "title": "致仕后述怀六首  其六",
        "id": "2dff34dd-cc59-4d3b-9280-59e5f6b46b74"
    },
    {
        "author": "陆游",
        "paragraphs": [
            "庭下幽花取次香，飞飞小蝶占年光。",
            "幽人为尔凭窗久，可爱深黄爱浅黄。"
        ],
        "title": "蝶",
        "id": "22fc6d2d-a55f-4b83-89eb-9fe29eaae494"
    },
    {
        "author": "陆游",
        "paragraphs": [
            "老去卧湖海，白发朝朝新。",
            "赖有小道士，时来中圣人。",
            "形模虽简古，风味绝清真。",
            "何当秋雨夕，倾倒见情亲。"
        ],
        "title": "戏赠酒榼",
        "id": "dce3e5e9-5136-433b-b028-a810372185c6"
    },
    {
        "author": "陆游",
        "paragraphs": [
            "破屋飕飕雀鼠穿，迩来四壁愈萧然。",
            "钱多孰谓可使鬼，人众何尝能胜天。",
            "秃尾驴游云外寺，长须奴引竹间泉。",
            "更余一事犹当勉，读易从今十绝编。"
        ],
        "title": "题庵壁二首  其一",
        "id": "b9632000-8ed6-4721-bf7e-9e857ce470d4"
    },
    {
        "author": "陆游",
        "paragraphs": [
            "孤村寂寂潮生浦，小院昏昏雨送梅。",
            "蔬食一箪宜面槁，畏涂九折自心灰。",
            "古人骨朽有书在，今雨泥多无客来。",
            "散发阳狂非寄傲，世间万事本悠哉。"
        ],
        "title": "题庵壁二首  其二",
        "id": "5575018e-3f2b-4e63-9a73-a5324f7ac20e"
    },
    {
        "author": "陆游",
        "paragraphs": [
            "无穷烟海接空濛，秦望稽山醉眼中。",
            "虹断已收千嶂雨，鹤归正驾九天风。",
            "渔舟容与横沙际，水鸟号鸣傍苇丛。",
            "兴尽还家忽三鼓，半轮残月斗杓东。"
        ],
        "title": "泛舟泽中夜归",
        "id": "d71d30fb-4c28-4ce6-8885-56e3d971ac05"
    },
    {
        "author": "陆游",
        "paragraphs": [
            "此身不觉老侵寻，残发萧萧雪满簪。",
            "那有新诗书触目，亦无闲话问安心。",
            "塞垣西戍茫如梦，省户东归病至今。",
            "一懒便知生世了，午窗酣枕敌千金。"
        ],
        "title": "书懒",
        "id": "21cfd640-0cfb-49e5-a5e6-d020300c5411"
    },
    {
        "author": "陆游",
        "paragraphs": [
            "清晨推枕起，盥面吾事足。",
            "岂无扫洒役，出市待归仆。",
            "小餐亦已省，尚进药盈掬。",
            "整衣登北堂，危坐巾一幅。",
            "徐行梧楸阴，爱此雨余绿。",
            "幽鸟东山来，锵鸣若琴筑。",
            "静听兴未阑，稚子报饭熟。",
            "欣然往从之，宁计食不肉。"
        ],
        "title": "晨起",
        "id": "941c87f5-badd-4cbb-9493-d25ac47e6d66"
    },
    {
        "author": "陆游",
        "paragraphs": [
            "仲夏苦鬰蒸，既夕热未解。",
            "浴罢坐柴门，汲井痛扫洒。",
            "覆野天穹穹，垂地星磊磊。",
            "明河落无声，北斗低饮海。",
            "三更缺月升，草木尽光彩。",
            "渔舟在何许，断续闻欵乃。",
            "百忧集老境，坐叹双鬓改。",
            "谁能拥雕戈，遗虏何足醢。"
        ],
        "title": "夜坐",
        "id": "8eaad2cd-e46b-4912-b35d-98e4d10657f6"
    },
    {
        "author": "陆游",
        "paragraphs": [
            "王室东迁岁月赊，两京漠漠暗胡沙。",
            "绣床倦倚人何在，风雨漫山夜合花。"
        ],
        "title": "白乐天诗云倦倚绣床愁不动缓垂绿带髻鬟低辽阳春尽无消息夜合花前日又西好事者画之为倦绣图此花以五六月开山中多于茨棘人殊不贵之为赋小诗以寄感叹",
        "id": "692de48b-5c94-476a-a27f-b17d2ea48ffb"
    },
    {
        "author": "陆游",
        "paragraphs": [
            "蜉蝣至细能知时，舂风硙雨占无遗。",
            "蜻蜓满空乃不知，庭除一出无归期。",
            "乐哉蜻蜓高下飞，蜉蝣未尽何忧饥。",
            "簷间蜘蛛亦伺汝，吐丝织网腹如鼓。"
        ],
        "title": "蜉蝣行",
        "id": "8763a773-a405-465f-a0bc-2f9d5718b6f8"
    },
    {
        "author": "陆游",
        "paragraphs": [
            "夜雨勿厌空阶声，天公欲作明朝晴。",
            "明朝甲子最畏雨，榜舟入市闻古语。",
            "今年雨旸俱及时，麦已入仓云四垂。",
            "雨来不驶亦不迟，大点如菽细如丝。",
            "徐徐云开见杲日，晚禾吹花早禾实。",
            "但令有米送官仓，豆饭藜羹甘似蜜。"
        ],
        "title": "望霁",
        "id": "44999ac2-88fc-422a-8570-e26a480d54d4"
    },
    {
        "author": "陆游",
        "paragraphs": [
            "今年风雨多，平陆成沮洳。",
            "吾庐地尤下，积水环百步。",
            "客从城市来，熟视却复去。",
            "僮奴笑欲倒，繖屐知无路。",
            "计其各还家，对灶燎衣袴。",
            "嗟予久退藏，蓬藋生庭户。",
            "谁如数子贤，裹饭肯来顾。",
            "清言虽不接，亦足慰迟暮。"
        ],
        "title": "久雨路断朋旧有相过者皆不能进",
        "id": "39500963-fee2-4f25-b78b-6724b3305c62"
    },
    {
        "author": "陆游",
        "paragraphs": [
            "人情简朴古风存，暮过三家水际村。",
            "见说终年常闭户，仍闻累世自通婚。",
            "罾船归处鱼餐美，社瓮香时黍酒浑。",
            "记取放翁扶杖处，渚蒲烟草溼黄昏。"
        ],
        "title": "散步至三家村",
        "id": "bfb1d3a8-fa10-447d-bcfa-51bed07bd155"
    },
    {
        "author": "陆游",
        "paragraphs": [
            "兴来信步过东陂，最爱村东物象奇。",
            "藤杖穿云秋望处，葛衣霑露夜归时。",
            "残声凄断蝉移树，孤影荒寒鹊绕枝。",
            "自揣今年还得饱，一川新稻已离离。"
        ],
        "title": "村东晚眺二首  其一",
        "id": "a1d7e8b1-85d8-4537-9ec5-8e0bc53f7a76"
    },
    {
        "author": "陆游",
        "paragraphs": [
            "饱食无营过暮年，筇枝到处一萧然。",
            "清秋欲近露霑草，新月未高星满天。",
            "远火微茫沽酒市，丛蒲窸窣钓鱼船。",
            "哦诗每恨工夫少，又废西窗半夜眠。"
        ],
        "title": "村东晚眺二首  其二",
        "id": "323c18cb-0745-4b64-ac3a-6bc8749eaf8c"
    },
    {
        "author": "陆游",
        "paragraphs": [
            "星稀避月明，河白映天青。",
            "入夜蝉逾急，先秋叶自零。",
            "花枝栖露蝶，帘罅度风萤。",
            "欲唤邻翁坐，渔舟醉不醒。"
        ],
        "title": "露坐二首  其一",
        "id": "bdaef5f2-e0d6-47f1-b240-f760aa586b1f"
    },
    {
        "author": "陆游",
        "paragraphs": [
            "落月无留照，残河亦已倾。",
            "坠枝双鹊袅，黏草一萤明。",
            "暑令忘三伏，凉飕逼五更。",
            "为怜荷泻露，故起绕池行。"
        ],
        "title": "露坐二首  其二",
        "id": "5c832548-ea93-4189-a78f-1338137aeee8"
    },
    {
        "author": "陆游",
        "paragraphs": [
            "圣时恩厚赐余生，日与乡闾乐太平。",
            "已弃胡床无长物，尚携拄杖有同行。",
            "新裁乌帽人争看，小摘青蔬手自烹。",
            "买得水车无用处，绝知造物相归耕。"
        ],
        "title": "致仕后岁事有望欣然赋诗",
        "id": "d569a484-4a9c-48de-bf1c-b4cedef10a14"
    },
    {
        "author": "陆游",
        "paragraphs": [
            "湖桥东西斜月明，高城漏鼓传三更。",
            "钓船夜过掠沙际，蒲苇萧萧姑恶声。",
            "湖桥南北烟雨昏，两岸人家早闭门。",
            "不知姑恶何所恨，时时一声能断魂。",
            "天地大矣汝至微，沧波本自无危机。",
            "秋菰有米亦可饱，哀哀如此将安归。"
        ],
        "title": "夜闻姑恶",
        "id": "86b7f38e-2da9-4784-8d48-340095f6ef81"
    },
    {
        "author": "陆游",
        "paragraphs": [
            "我本杞菊家，桑苎亦吾宗。",
            "种艺日成列，喜过万户封。",
            "今年夏雨足，不复忧螟虫。",
            "归耕殆有相，所愿天辄从。"
        ],
        "title": "村舍杂书十二首  其一",
        "id": "02f7500f-e167-475f-b8f9-9b07caed4447"
    },
    {
        "author": "陆游",
        "paragraphs": [
            "中春农在野，蚕事亦随作。",
            "手种临安青，可饲蚕百箔。",
            "累累茧满簇，绎绎丝上篗。",
            "老子虽安眠，衣帛可无怍。"
        ],
        "title": "村舍杂书十二首  其二",
        "id": "a796b633-bbdd-48ab-964f-f8bce626fdfd"
    },
    {
        "author": "陆游",
        "paragraphs": [
            "舍北作蔬圃，敢辞灌溉劳。",
            "轮囷瓜瓠熟，珍爱敌豚羔。",
            "晨餐戒厨人，全项净去毛。",
            "虽云发客笑，亦足慰老饕。"
        ],
        "title": "村舍杂书十二首  其三",
        "id": "0e07a8c6-99e7-4bbe-8044-47b8ee1d2d40"
    },
    {
        "author": "陆游",
        "paragraphs": [
            "舍南种胡麻，三日幸不雨。",
            "晨起亲按行，已见青覆土。",
            "穷人如意少，喜色漏眉宇。",
            "儿童勿惰偷，造物不负汝。"
        ],
        "title": "村舍杂书十二首  其四",
        "id": "f87a9100-7cdf-46c0-85c1-8be7e8cb4a91"
    },
    {
        "author": "陆游",
        "paragraphs": [
            "五月新面成，六月甘瓜熟。",
            "作曲及良时，火见金始伏。",
            "悬知桑落后，醅面醲如粥。",
            "再拜谢天公，无功叨美禄。"
        ],
        "title": "村舍杂书十二首  其五",
        "id": "6d52d991-c8c0-4733-a803-ddda47afef36"
    },
    {
        "author": "陆游",
        "paragraphs": [
            "折莲酿作酰，采豆治作酱。",
            "开历揆日时，汲井涤瓮盎。",
            "上奉时祭须，下给春耕饷。",
            "咨尔后之人，岁事不可旷。"
        ],
        "title": "村舍杂书十二首  其六",
        "id": "985b4e3b-a275-4be6-a4d1-552df83022d8"
    },
    {
        "author": "陆游",
        "paragraphs": [
            "东山石上茶，鹰爪初脱鞲。",
            "雪落红丝硙，香动银毫瓯。",
            "爽如闻至言，余味终日留。",
            "不知叶家白，亦复有此不。"
        ],
        "title": "村舍杂书十二首  其七",
        "id": "d6bc33e3-e055-4b78-b731-1afb79c6cbde"
    },
    {
        "author": "陆游",
        "paragraphs": [
            "逢人乞药栽，鬰鬰遂满园。",
            "玉芝来天姥，黄精出云门。",
            "丹茁雨后吐，绿叶风中翻。",
            "活人吾岂能，要有此意存。"
        ],
        "title": "村舍杂书十二首  其八",
        "id": "dbe62da8-54f3-4e65-a606-c5744a0bbc24"
    },
    {
        "author": "陆游",
        "paragraphs": [
            "我居大泽中，一舟不可无。",
            "短篷挟两桨，疾若波中凫。",
            "来往菰芦村，案行瓜芋区。",
            "浮家亦可乐，何必爱吾庐。"
        ],
        "title": "村舍杂书十二首  其九",
        "id": "038e40a5-882c-4c5a-ac65-3023c2630eda"
    },
    {
        "author": "陆游",
        "paragraphs": [
            "军兴尚戎衣，冠带谢褒博。",
            "秃巾与小袖，顾影每怀怍。",
            "及今反士服，始觉荣天爵。",
            "出入阡陌间，终身有余乐。"
        ],
        "title": "村舍杂书十二首  其一○",
        "id": "21e586ac-790b-404a-a425-a4312d23f677"
    },
    {
        "author": "陆游",
        "paragraphs": [
            "读书乃一癖，我亦不自知。",
            "坐书穷至老，更欲传吾儿。",
            "吾儿复当传，百世以为期。",
            "君看北山公，太行尚可移。"
        ],
        "title": "村舍杂书十二首  其一一",
        "id": "08893fbb-f030-4f9d-9c7f-c74d96bf4b4e"
    },
    {
        "author": "陆游",
        "paragraphs": [
            "爵禄九鼎重，名义一羽轻。",
            "人见共如此，吾道何由行。",
            "湖山有一士，无人知姓名。",
            "时时风月夕，遥闻清啸声。"
        ],
        "title": "村舍杂书十二首  其一二",
        "id": "9d170a13-93c2-4d77-bc0c-a691f0a27201"
    },
    {
        "author": "陆游",
        "paragraphs": [
            "桑落香浮槲叶杯，甘瓜绿李亦佳哉。",
            "虚堂顿解汗挥雨，高枕俄成鼻殷雷。",
            "静听风声生槛竹，徐看日影转庭槐。",
            "晚凉更动扁舟兴，北渚红蕖已半开。"
        ],
        "title": "逃暑小饮熟睡至暮二首  其一",
        "id": "1a365da4-740d-4755-b6e7-c3ecfa34bb0d"
    },
    {
        "author": "陆游",
        "paragraphs": [
            "槐影桐阴欲满廊，纶巾羽扇自生凉。",
            "新篘玉瀣陈双榼，平展风漪可一床。",
            "驰骑远分丹荔到，大盆寒浸碧瓜香。",
            "湖边谁谓幽居陋，也爱迢迢夏日长。"
        ],
        "title": "逃暑小饮熟睡至暮二首  其二",
        "id": "f36f6e22-7d28-4fb8-a896-83640f7c301b"
    },
    {
        "author": "陆游",
        "paragraphs": [
            "老矣常嗟去日遒，病来更觉此生浮。",
            "庭花舞影月当午，簷树有声风报秋。",
            "足倦独行惊踸踔，发稀久坐怯飕飗。",
            "鸡号日出闲无事，又向清溪弄钓舟。"
        ],
        "title": "夜坐庭中达旦",
        "id": "b14cf1c8-bfc1-4883-82ef-73f13ab45e3d"
    },
    {
        "author": "陆游",
        "paragraphs": [
            "我无前辈千钧笔，造物争功谢不能。",
            "已分文章归委靡，可怜意气尚凭陵。",
            "鸾旗广殿晨排仗，铁马黄河夜踏冰。",
            "此事要须推大手，蝉嘶分付与吴僧。"
        ],
        "title": "读前辈诗文有感",
        "id": "4347d787-92bf-43fc-9175-d0c4d0e8c1fa"
    },
    {
        "author": "陆游",
        "paragraphs": [
            "天公大度一何奇，养此无能老白痴。",
            "宿疾闲愁俱扫尽，美餐甘寝更无时。",
            "蛙鸣庭草何曾问，水半门扉亦不知。",
            "道似婴儿犹有恨，小轩风月独哦诗。"
        ],
        "title": "自嘲",
        "id": "b74b765d-f763-4d85-838e-dbb04b95ad9f"
    },
    {
        "author": "陆游",
        "paragraphs": [
            "北起成孤峰，东蟠作幽谷。",
            "中有十余家，芦藩映茆屋。",
            "土肥桑柘茂，雨饱麻豆熟。",
            "比邻通有无，井税先期足。",
            "烟中语相答，月下歌相续。",
            "儿童不识字，未必非汝福。"
        ],
        "title": "余读元次山与瀼溪邻里诗意甚爱之取其间四句各作一首亦以示予幽居邻里 峰谷互回映",
        "id": "1373adb4-e576-4781-b74e-14fd665790ab"
    },
    {
        "author": "陆游",
        "paragraphs": [
            "泉声百步闻，泉脉高下通。",
            "潺湲乱云外，屈曲明月中。",
            "八月稻登场，引之作机舂。",
            "羨流灌蔬畦，全家饱芥菘。",
            "洗沐及澣濯，蚤暮靡不供。",
            "斗水百忧宽，悲哉杜陵翁。"
        ],
        "title": "余读元次山与瀼溪邻里诗意甚爱之取其间四句各作一首亦以示予幽居邻里 谁家无泉源",
        "id": "36c4c8e9-f591-472e-9b43-626cd6a078ff"
    },
    {
        "author": "陆游",
        "paragraphs": [
            "黄茆持覆屋，溪石运作垣。",
            "桑麻有余地，家家养龙孙。",
            "春雷初起蛰，切玉供盘餐。",
            "一朝解风箨，靉霴苍云屯。",
            "我来倚拄杖，恐是辟疆园。",
            "千亩倘可致，封君何足言。"
        ],
        "title": "余读元次山与瀼溪邻里诗意甚爱之取其间四句各作一首亦以示予幽居邻里 夹路多修行",
        "id": "650ddd19-2d0a-462b-b80b-d220f9834c88"
    },
    {
        "author": "陆游",
        "paragraphs": [
            "千钱买轻舟，不复从人借。",
            "樵苏晨入市，盐酪夕还舍。",
            "岂惟载春秧，亦足获秋稼。",
            "有时醉村场，老稚相枕藉。",
            "常侵落月行，不畏恶风吓。",
            "无为诧轩车，此乐予岂暇。"
        ],
        "title": "余读元次山与瀼溪邻里诗意甚爱之取其间四句各作一首亦以示予幽居邻里 扁舟皆到门",
        "id": "075621a3-f844-4167-b03e-476cf03f98e8"
    },
    {
        "author": "陆游",
        "paragraphs": [
            "避暑穿林随所之，一奴每负胡床随。",
            "望秋槁叶有先陨，未暮赫日无余晖。",
            "轮囷离奇涧松古，钩辀格磔蛮禽悲。",
            "北巖竹间最惨栗，清啸倚石真忘归。"
        ],
        "title": "东山避暑用辘轳体",
        "id": "dacd1c04-9db2-4d26-973f-183da90ddcaa"
    },
    {
        "author": "陆游",
        "paragraphs": [
            "去年禹庙归梅梁，今年黑虹见东方。",
            "巫言当丰十二岁，父老相告喜欲狂。",
            "插秧正得十日雨，高下到处水满塘。",
            "六月欲尽日杲杲，造物已命摧骄阳。",
            "夕云如豚渡河汉，占书共谓雨至祥。",
            "南山雷车载膏泽，枕上忽送声淋浪。",
            "猛思浊酒大作社，更想红稻初迎霜。",
            "六十日白最先熟，食新且领晨炊香。"
        ],
        "title": "喜雨",
        "id": "b5d4d953-7e0a-4759-9b57-e5f7786ccbb0"
    },
    {
        "author": "陆游",
        "paragraphs": [
            "小筑稽山下，狂歌剡曲傍。",
            "乡邻共鸡黍，童稚学农桑。",
            "白首余年促，青编后日长。",
            "此心谁复谋，三叹付书囊。"
        ],
        "title": "得故人书偶题",
        "id": "0a02fde0-82b5-44bd-acfa-a7fe8daa97a1"
    },
    {
        "author": "陆游",
        "paragraphs": [
            "不雨珠，不雨玉，六月得雨真雨粟。",
            "十年水旱食半菽，民伐桑柘卖黄犊。",
            "去年小稔已食足，今年当得厌酒肉。",
            "斯民醉饱定复哭，几人不见今年熟。"
        ],
        "title": "喜雨歌",
        "id": "e44f2dd6-f7e0-4f8d-ae06-0e6ea5d155ee"
    },
    {
        "author": "陆游",
        "paragraphs": [
            "老学庵北井，六月寒如冰。",
            "大旱不涸雨不增，凛如人以常德称。",
            "日济千人不骄矜，置而不汲渠自澄。",
            "辘轳三丈青丝绳，对之已足凉肺膺。",
            "使我终日卧曲肱，顾谓此井真良朋。",
            "荡除炎歊却尘垢，宜有鬼神来护守。",
            "呜呼泾水一石泥数斗，正使逢时亦何有。"
        ],
        "title": "老学庵井",
        "id": "90feebd2-e54b-4bf3-81cc-616f7011986a"
    },
    {
        "author": "陆游",
        "paragraphs": [
            "我无四目与两口，但在人间更事久。",
            "死生元是开阖眼，祸福正如翻覆手。",
            "消磨日月几緉屐，陶铸唐虞一杯酒。",
            "既非狗马要盖帷，那计风霜悴蒲柳。",
            "灶突无烟今又惯，龟蝉与我成三友。",
            "判知青史无功名，只用忍饥垂不朽。"
        ],
        "title": "长歌行",
        "id": "f608c6fe-ac80-4812-9f26-189de4b1fac5"
    },
    {
        "author": "陆游",
        "paragraphs": [
            "鄙人志趋在渔樵，四十年来负圣朝。",
            "本耻弹冠良易挂，未尝刻印敢烦销。",
            "盈盈微月生江渚，嫋嫋清笳下郡谯。",
            "衰病逢秋真一洗，井牀桐叶已先飘。"
        ],
        "title": "七月二日夜赋",
        "id": "37893557-ea46-44db-a42f-80e409e0a3f9"
    },
    {
        "author": "陆游",
        "paragraphs": [
            "二亩新蔬圃，三间旧草堂。",
            "病除身小健，秋近夜微凉。",
            "薄酒时醒醉，残书半在亡。",
            "老怀常自笑，无事忽悲伤。"
        ],
        "title": "自述二首  其一",
        "id": "edbeffac-05a4-453c-90dc-a2987500ac7e"
    },
    {
        "author": "陆游",
        "paragraphs": [
            "睡美不知旦，气衰先觉秋。",
            "有时浮小艇，随意宿沧洲。",
            "未恨名风汉，惟求拜醉侯。",
            "更须多种竹，搔首送悠悠。"
        ],
        "title": "自述二首  其二",
        "id": "6b73a325-4fea-4a10-9496-a55a6575cd7e"
    },
    {
        "author": "陆游",
        "paragraphs": [
            "八尺将军千里骓，拔山扛鼎不妨奇。",
            "范增力尽无施处，路到乌江君自知。"
        ],
        "title": "项羽",
        "id": "f6286795-90d6-4795-b7f3-d275474162f7"
    },
    {
        "author": "陆游",
        "paragraphs": [
            "二袁刘表笑谈无，眼底英雄不足图。",
            "赤壁归来应叹息，人间更有一周瑜。"
        ],
        "title": "曹公",
        "id": "94307bcd-6f46-40c9-a298-3345c9b4e110"
    },
    {
        "author": "陆游",
        "paragraphs": [
            "浓云如泼墨，急雨如飞镞。",
            "激电光入牖，奔雷势掀屋。",
            "漏溼恐败书，起视自秉烛。",
            "移并顾未暇，盆盎苦不足。",
            "不如卷茵席，少忍待其复。",
            "飞萤方得意，熠熠相追逐。",
            "姑恶独何怨，菰丛声若哭。",
            "吾歌亦已悲，老死终碌碌。"
        ],
        "title": "夜雨",
        "id": "fb4bca02-7a65-40ab-88d0-096d7d9ff1c5"
    },
    {
        "author": "陆游",
        "paragraphs": [
            "残雪覆枯颅，手扶短楖栗。",
            "送酒无苏州，一醉未易得。",
            "青旗猎猎秋风吹，长瓶一吸亦足奇。",
            "但办道傍常醉倒，不须解作藏真草。"
        ],
        "title": "昔人有画醉僧醉道士醉学究者皆见于传记及歌诗中予暇日为各赋一首 醉僧",
        "id": "11da9981-180c-4746-acde-3ae39ad7676d"
    },
    {
        "author": "陆游",
        "paragraphs": [
            "落托在人间，经旬不火食。",
            "醉后上江楼，横吹苍玉笛。",
            "大口如盆眼如电，九十老人从小见。",
            "曾携一鹤过岳阳，满城三日闻酒香。"
        ],
        "title": "昔人有画醉僧醉道士醉学究者皆见于传记及歌诗中予暇日为各赋一首 醉道士",
        "id": "4b874b41-e56a-4a1c-bb54-1ced784c2342"
    },
    {
        "author": "陆游",
        "paragraphs": [
            "圣师饮百觚，俨然常斋庄。",
            "弟子习礼余，兕觥跻公堂。",
            "至今遗风被洙泗，诸生雅歌老儒醉。",
            "衣冠简朴未可轻，安知中无鲁二生。"
        ],
        "title": "昔人有画醉僧醉道士醉学究者皆见于传记及歌诗中予暇日为各赋一首 醉学究",
        "id": "70a290de-d596-4acc-b235-9e7c6eb00b7b"
    },
    {
        "author": "陆游",
        "paragraphs": [
            "野人蓬户冷如霜，问讯今惟一季长。",
            "旧好自均亲骨肉，新知何怪薄心肠。",
            "开书字字论畴昔，遣使年年有故常。",
            "万念知公扫除尽，见哀底事独难忘。"
        ],
        "title": "次季长韵回寄",
        "id": "205a6f56-98bd-4628-8bab-eb70da6e34e9"
    },
    {
        "author": "陆游",
        "paragraphs": [
            "岸帻出篱门，投竿俯溪濑。",
            "鱼聚忽千百，鸟鸣时一再。",
            "新凉杜瓮香，亦有雉兔卖。",
            "欢言洗杯酌，又破止酒戒。"
        ],
        "title": "溪上小酌",
        "id": "2a9d4465-1dd8-45ac-9a5f-6de10e73c60f"
    },
    {
        "author": "陆游",
        "paragraphs": [
            "高居终日掩斋扉，幽事常多俗事稀。",
            "露重丛篁时自泻，风高脱叶有先飞。",
            "秋衣渐制闻砧杵，社肉初分谢蕨薇。",
            "却笑老身闲不得，一灯明灭乱书围。"
        ],
        "title": "斋中夜赋",
        "id": "73872344-f849-4af5-b0cd-9f1276b2000f"
    },
    {
        "author": "陆游",
        "paragraphs": [
            "我少则嗜书，于道本无得。",
            "譬如昌歜芰，乃自性一癖。",
            "老来百事废，惟此尚自力。",
            "岂惟绝庆吊，乃至忘寝食。",
            "吟哦杂诵咏，不觉日既夕。",
            "文辞顾浅懦，望古空太息。",
            "世俗不可解，更为著金石。",
            "收敛固已迟，虽悔终何益。",
            "君看老农夫，法亦传后稷。",
            "持此少自宽，陶然送余日。"
        ],
        "title": "读旧稿有感",
        "id": "57c128b3-a4af-4f78-bf41-af6d54f40184"
    },
    {
        "author": "陆游",
        "paragraphs": [
            "秋气入清笳，旗亭酒可赊。",
            "长歌穿小市，短帽插幽花。",
            "溪女留新蟹，园公饷晚瓜。",
            "谁知闲老子，解作醉生涯。"
        ],
        "title": "新秋",
        "id": "918a512d-2eb7-4174-a63d-159a60a4d730"
    },
    {
        "author": "陆游",
        "paragraphs": [
            "冀北当年浩莫分，斯人一顾每空群。",
            "国家科第与风汉，天下英雄惟使君。",
            "后进何人知大老，横流无地寄斯文。",
            "自怜衰钝辜真赏，犹窃虚名海内闻。"
        ],
        "title": "陈阜卿先生为两浙转运司考试官时秦丞相孙以右文殿修撰来就试直欲首送阜卿得予文卷擢置第一秦氏大怒予明年既显黜先生亦几蹈危机偶秦公薨遂已予晚岁料理故书得先生手帖追感平昔作长句以识其事不知衰涕之集也",
        "id": "22bb3f72-7a3c-4842-803c-31bdfb9560c0"
    },
    {
        "author": "陆游",
        "paragraphs": [
            "乞得身归镜水滨，此生真作葛天民。",
            "眼明身健何妨老，饭白茶甘不觉贫。",
            "瓮酒又篘三斗熟，园花时报一枝新。",
            "挂冠更作黄冠计，多事常嫌贺季真。"
        ],
        "title": "书喜二首  其一",
        "id": "522df80f-39c9-4419-9b6f-8d67e9d63dd5"
    },
    {
        "author": "陆游",
        "paragraphs": [
            "已向烟霞著脚深，世间万事不关心。",
            "旧携鸦觜供鉏药，新典鱼须用买琴。",
            "井上引藤初满架，池南移竹渐成阴。",
            "话行不必须今日，五百年间有赏音。"
        ],
        "title": "书喜二首  其二",
        "id": "008ccdaa-0cd7-41c0-a62b-c7143167c192"
    },
    {
        "author": "陆游",
        "paragraphs": [
            "万家水竹古山阴，拣得幽居惬素心。",
            "梁燕委巢知社近，井桐飘叶觉秋深。",
            "琴缘废久尘常积，书为开稀蠹渐侵。",
            "幸自杜门无一事，不须清夜感衣砧。"
        ],
        "title": "幽居",
        "id": "c54508f1-6063-471c-a0a8-e3c89e9d8a58"
    },
    {
        "author": "陆游",
        "paragraphs": [
            "病养精神过服药，贫知俭约胜营生。",
            "皋夔事业今何有，且与心君致太平。"
        ],
        "title": "杂兴四首  其一",
        "id": "84fe4783-55cc-452c-b5d8-cf3e51c96de0"
    },
    {
        "author": "陆游",
        "paragraphs": [
            "东家饭牛月未落，西家打稻鸡初鸣。",
            "老翁高枕葛幮里，炊饭熟时犹鼾声。"
        ],
        "title": "杂兴四首  其二",
        "id": "bcfe109e-8d2a-4bfc-8cfa-90540732c922"
    },
    {
        "author": "陆游",
        "paragraphs": [
            "暮年常苦睡为祟，好事新分安乐茶。",
            "更得小瓢吾事足，山家风味似僧家。"
        ],
        "title": "杂兴四首  其三",
        "id": "a33c3d59-fee2-4f9f-bb8e-f0151a7e7758"
    },
    {
        "author": "陆游",
        "paragraphs": [
            "蛟鳄垂涎历畏涂，如今欢喜去携锄。",
            "一生患难休回首，疋似元符曾上书。"
        ],
        "title": "杂兴四首  其四",
        "id": "e983519f-ec8b-4eb1-b85f-8718b664a359"
    },
    {
        "author": "陆游",
        "paragraphs": [
            "雪衣飞去莫匆匆，小住滩前伴钓篷。",
            "禹庙兰亭三十里，相逢多在暮烟中。"
        ],
        "title": "赠鹭",
        "id": "45a87aad-bc36-4b2f-aec1-198ddc60b378"
    },
    {
        "author": "陆游",
        "paragraphs": [
            "为梁星渚自何年，毛羽摧伤不怨天。",
            "知我斋余常施食，翩然飞下北窗前。"
        ],
        "title": "赠鹊",
        "id": "706982d9-10fb-4f81-9a13-60aa4d855895"
    },
    {
        "author": "陆游",
        "paragraphs": [
            "置身事外息吾黥，独卧空堂一榻横。",
            "簷影渐移知日转，树梢微动觉风生。",
            "每从山寺开经帙，间就园公辨药名。",
            "若论胸中淡无事，八珍何得望藜羹。"
        ],
        "title": "东堂睡起",
        "id": "760a5ea1-9052-4bae-a091-56f9a92b64e7"
    },
    {
        "author": "陆游",
        "paragraphs": [
            "睡觉初闻鸡一鸣，披衣危坐待窗明。",
            "残躯已向闲中老，痴梦犹寻熟处行。",
            "南北迢迢悲往事，古今莽莽叹浮生。",
            "伯伦一锸君休笑，冢象祁连亦已平。"
        ],
        "title": "五鼓起坐待旦",
        "id": "e8a7ff26-8639-4d3a-ac5b-49cd32f10ec5"
    },
    {
        "author": "陆游",
        "paragraphs": [
            "少年妄意慕功名，老眼看来一发轻。",
            "金甲虽如朝邑尉，羊裘终愧富春生。",
            "连娟落月依山尽，寂寞寒潮蘸岸平。",
            "要识放翁新得意，蓼花多处钓舟横。"
        ],
        "title": "功名",
        "id": "bec6ce7a-824a-413b-b917-5537b83c7cbb"
    },
    {
        "author": "陆游",
        "paragraphs": [
            "玩画无余易，闻歌已尽诗。",
            "古人不可作，此理孰能推。",
            "白发秋风里，青灯夜雨时。",
            "初心竟当负，搔首叹吾衰。"
        ],
        "title": "搔首",
        "id": "6137d482-1cdd-4c61-b2f4-9a880f028470"
    },
    {
        "author": "陆游",
        "paragraphs": [
            "雨点鸣丛苇，云头冒远山。",
            "儿曹出篱望，老子榜舟还。",
            "润入园畦里，凉生窗户间。",
            "秋阳方可畏，徙倚一开颜。"
        ],
        "title": "小雨钓归",
        "id": "4451ce06-9474-416c-b077-d42f11ce12e9"
    },
    {
        "author": "陆游",
        "paragraphs": [
            "八月江湖风露秋，时闻脱叶下梧楸。",
            "离离斗柄西南指，烂烂天河今古流。",
            "人语正讙过古埭，角声三弄下谯楼。",
            "百城已共丰年乐，一老犹怀卒岁忧。"
        ],
        "title": "晓赋",
        "id": "739f0fbc-9d8d-4809-a1b0-b228dd885140"
    },
    {
        "author": "陆游",
        "paragraphs": [
            "云从西南兴，风自东北至。",
            "老农占雨候，速若屈伸臂。",
            "乱点俄打窗，新凉已生袂。",
            "经旬苦肺渴，得此亦少慰。",
            "呼儿持故襦，买酒具一醉。",
            "薄言煮园蔬，雉兔未可议。"
        ],
        "title": "急雨",
        "id": "2defe4b8-6b5f-4f71-85a3-e83f30041694"
    },
    {
        "author": "陆游",
        "paragraphs": [
            "几看人间岁月新，钓船犹系镜湖滨。",
            "曾穿高帝朝元仗，却作山阴版籍民。",
            "留病三分嫌太健，忍饥半日未全贫。",
            "早知昼绣能为祟，翁子终身合负薪。"
        ],
        "title": "遣兴四首  其一",
        "id": "c0c42f7c-b6cc-465d-b2d3-412a6715bcdd"
    },
    {
        "author": "陆游",
        "paragraphs": [
            "湖海元为汗漫游，误恩四领幔亭秋。",
            "扫空薄禄始无愧，闭上衡门那得愁。",
            "汤嫩雪涛翻茗碗，火温香缕上衣篝。",
            "床头亦有闲书卷，信手拈来倦即休。"
        ],
        "title": "遣兴四首  其二",
        "id": "7d1ba61e-47f8-4d0c-b331-8cfbc8cd7886"
    },
    {
        "author": "陆游",
        "paragraphs": [
            "扫尽衣尘喜不胜，村居终日醉腾腾。",
            "闲投邻父祈神社，戏入群儿鬭草朋。",
            "幽径有风偏爱竹，虚堂无暑不憎蝇。",
            "悠然又见江天晚，隔浦人家已上灯。"
        ],
        "title": "遣兴四首  其三",
        "id": "27e6e395-8e74-494e-925a-3e05bcbe92f2"
    },
    {
        "author": "陆游",
        "paragraphs": [
            "久矣微官绊此身，柴车归老亦逢辰。",
            "阮咸卧摘孤风在，白堕闲倾一笑新。",
            "万里驰驱曾远戍，六朝涵养忝遗民。",
            "清闲即是桃源境，常笑渊明欲问津。"
        ],
        "title": "遣兴四首  其四",
        "id": "aec7ba32-5e60-40ad-8131-00042ae39710"
    },
    {
        "author": "陆游",
        "paragraphs": [
            "君复仲先真隐沦，笔端亦自斡千钧。",
            "闲中一句终难道，何况市朝名利人。"
        ],
        "title": "读林逋魏野二处士诗",
        "id": "fcf24bbc-d248-40bc-8ed5-776b1c5ae499"
    },
    {
        "author": "陆游",
        "paragraphs": [
            "官库谁能饷陟厘，汉宫无复赐隃麋。",
            "不如扫尽书生事，闲伴儿童竹马嬉。"
        ],
        "title": "纸墨皆渐竭戏作",
        "id": "e131b4d0-6138-4f5d-91ca-87d758d59509"
    },
    {
        "author": "陆游",
        "paragraphs": [
            "终南处士入都门，少室山人补谏垣。",
            "毕竟只供千载笑，石封三品鹤乘轩。"
        ],
        "title": "读隐逸传",
        "id": "ed0ba26f-790f-48fe-b10a-dca46d366cc5"
    },
    {
        "author": "陆游",
        "paragraphs": [
            "野水如天远，渔舟似叶轻。",
            "飕飕风渐冷，淡淡月初生。",
            "沙际樵苏路，篱间语笑声。",
            "还家已薄暮，灯火照柴荆。"
        ],
        "title": "泛舟至东村",
        "id": "db9afc2a-42a4-4715-a3ba-1d6fa1887589"
    },
    {
        "author": "陆游",
        "paragraphs": [
            "健忘闲何害，贪眠老正宜。",
            "本心惟泥酒，余习略存诗。",
            "未废春农业，犹堪幼学师。",
            "微官何所恋，请老五年迟。"
        ],
        "title": "自诒",
        "id": "9f428c1a-4b49-4ee9-af9c-e02534dbc885"
    },
    {
        "author": "陆游",
        "paragraphs": [
            "荷锄通北涧，腰斧上东峰。",
            "秋水清见底，晓云深几重。",
            "冬冬传社鼓，渺渺度楼钟。",
            "归觅村桥路，诗情抵酒浓。"
        ],
        "title": "野兴",
        "id": "073012f3-031e-42c1-9bad-60a4d2660eb8"
    },
    {
        "author": "陆游",
        "paragraphs": [
            "平生爱客如爱书，力虽不逮意有余。",
            "门前车马久扫迹，老病又与黄卷疏。",
            "人情冷暖可无问，手不触书吾自恨。",
            "今年入秋风雨频，灯火得凉初可近。",
            "年过七十眼尚明，天公成就老书生。",
            "旧业虽衰犹不坠，夜窗父子读书声。"
        ],
        "title": "读书",
        "id": "bfa8dbee-348a-4f0e-8127-b61732ac5401"
    },
    {
        "author": "陆游",
        "paragraphs": [
            "鬓毛俱白尽，事不补秋毫。",
            "去死今无几，归耕何足高。",
            "已如陶止酒，徒劝屈餔糟。",
            "惟有沧溟去，扬帆观雪涛。"
        ],
        "title": "客有见过者既去喟然有作二首  其一",
        "id": "3e8f0bad-c9f8-4ef2-9b69-556b308426bb"
    },
    {
        "author": "陆游",
        "paragraphs": [
            "永日安耕钓，余年迫耄期。",
            "研朱点周易，饮酒和陶诗。",
            "带箭归飞鹤，搘床不瞑龟。",
            "此生君看取，死是出门时。"
        ],
        "title": "客有见过者既去喟然有作二首  其二",
        "id": "1fdcaa24-18e9-403c-a3c1-0e681bb0966a"
    },
    {
        "author": "陆游",
        "paragraphs": [
            "淡日披朝雾，轻云结暮阴。",
            "菰蒲溪路暗，松竹草堂深。",
            "妙墨双钩帖，奇声百衲琴。",
            "古人端未远，一笑会吾心。"
        ],
        "title": "秋阴",
        "id": "8604f519-c252-4d88-a1d7-73ddfbaffcff"
    },
    {
        "author": "陆游",
        "paragraphs": [
            "薄晚悠然下草堂，纶巾鹤氅弄秋光。",
            "风经树杪声初紧，月入门扉影正方。",
            "一世不知谁后死，四时可爱是新凉。",
            "从今觅醉其当勉，酒似鹅儿破壳黄。"
        ],
        "title": "八月九日晚赋",
        "id": "6c543b28-f73e-4f3f-8645-3cae8e000570"
    },
    {
        "author": "陆游",
        "paragraphs": [
            "赫日曈曈涌海门，黄流混混溯河源。",
            "功成一日书仙籍，炼骨成金不足言。"
        ],
        "title": "燕坐",
        "id": "17d6c8bd-7d69-457a-a43f-6645669f0ad4"
    },
    {
        "author": "陆游",
        "paragraphs": [
            "不来东舍即西家，野老逢迎一笑譁。",
            "试说暮年如意事，细倾村酿听私蛙。"
        ],
        "title": "村饮四首  其一",
        "id": "62f437ed-94a0-4b50-84d5-beac13d35d7e"
    },
    {
        "author": "陆游",
        "paragraphs": [
            "无念无营饱即嬉，老翁真个似婴儿。",
            "昏钟未动先酣枕，日上三竿是起时。"
        ],
        "title": "村饮四首  其二",
        "id": "27839537-81c9-4572-9cb7-4a4426f719f6"
    },
    {
        "author": "陆游",
        "paragraphs": [
            "买来新兔不论钱，钓得鲜鳞细柳穿。",
            "野店浑头更醇酽，一杯放手已醺然。"
        ],
        "title": "村饮四首  其三",
        "id": "b3e789be-3cba-4c2f-8b88-d5fd78e1fc30"
    },
    {
        "author": "陆游",
        "paragraphs": [
            "淡烟孤榜系村桥，叠叠沙痕印落潮。",
            "最是一年秋好处，踏泥沽酒不辞遥。"
        ],
        "title": "村饮四首  其四",
        "id": "ccf48c6c-dae9-4798-be5f-45ea770db580"
    },
    {
        "author": "陆游",
        "paragraphs": [
            "秋气萧萧暑已归，晚云更送雨霏微。",
            "床收珍簟敷菅席，笥叠纤絺换熟衣。",
            "遣醉纵横驰笔阵，乘闲谈笑解棋围。",
            "出门未免流年叹，又见湖边木叶飞。"
        ],
        "title": "秋雨益凉写兴",
        "id": "a62ce735-4f71-494e-9707-2a5c43aed39c"
    },
    {
        "author": "陆游",
        "paragraphs": [
            "仕官不谐农失业，败屋萧萧书数箧。",
            "藜羹不糁未足嗟，爨灶无薪扫枯叶。",
            "丈夫穷空自其分，饿死吾肩未尝胁。",
            "世间大有乞墦人，放翁笑汝骄妻妾。"
        ],
        "title": "薪米偶不继戏书",
        "id": "687a6ff6-12be-41d1-9d1b-127d9107cc48"
    },
    {
        "author": "陆游",
        "paragraphs": [
            "溪深不须忧，吴牛自能浮。",
            "童儿踏牛背，安稳如乘舟。",
            "寒雨山陂远，参差烟树晚。",
            "闻笛翁出迎，儿归牛入圈。"
        ],
        "title": "牧牛儿",
        "id": "114669a5-cdd2-4ce2-90b9-50914d5f588e"
    },
    {
        "author": "陆游",
        "paragraphs": [
            "桑竹穿村巷，衡茅隔土垣。",
            "海氛成物象，秋气肃川原。",
            "豆芋行将熟，鸡豚亦已繁。",
            "丰凶岁所有，农事更深论。"
        ],
        "title": "与儿子至东村遇父老共语因作小诗",
        "id": "06a101cf-362c-4c07-a77c-0b935c2f38de"
    },
    {
        "author": "陆游",
        "paragraphs": [
            "吴中秋晚雨冥冥，自笑闲愁又尔馨。",
            "身世已归南北陌，梦魂犹寄短长亭。",
            "浊醪可酿樽余绿，明镜无情鬓失青。",
            "赖有钓船堪送老，一汀鸥鹭共忘形。"
        ],
        "title": "微雨午寝梦憩道傍驿舍若在秦蜀间慨然有赋",
        "id": "ce1da230-fcf6-443b-8ebf-e88397fe352b"
    },
    {
        "author": "陆游",
        "paragraphs": [
            "双鬓成丝高颊颧，晓窗临镜意茫然。",
            "朱颜岂是一朝去，暗铄潜消五十年。"
        ],
        "title": "晨起对镜",
        "id": "12bb6a56-f477-4fec-8dcb-50e04ca501ab"
    },
    {
        "author": "陆游",
        "paragraphs": [
            "揣分新辞禄，扶衰又度秋。",
            "已将穷博健，更赖学忘忧。",
            "船护烟陂鸭，栏归草径牛。",
            "作劳何以慰，茅店问新篘。"
        ],
        "title": "村思",
        "id": "2a58e66b-25e6-4beb-a6dc-dec20ca6b49e"
    },
    {
        "author": "陆游",
        "paragraphs": [
            "倦叟投床早，昏灯落烬频。",
            "鹊翻惊缺月，犬吠逐行人。",
            "未丧诗书业，犹存老病身。",
            "菊花行可醉，作意插乌巾。"
        ],
        "title": "秋夜",
        "id": "6f172c27-0a46-4bd3-9a43-28532f6f01d7"
    },
    {
        "author": "陆游",
        "paragraphs": [
            "既老心愈空，新凉体差健。",
            "登山每嗔扶，对案亦强饭。",
            "平生百事懒，惟酒不待劝。",
            "迨此桑落时，一醉适我愿。",
            "羸然云水身，本非朱紫楦。",
            "少犹耻枉尺，老敢欺方寸。",
            "但令死瞑目，余事何足论。",
            "不见鹿门翁，全家事潜遯。"
        ],
        "title": "醉中书怀",
        "id": "68b65b55-ed0f-4e62-972d-2d26a8168004"
    },
    {
        "author": "陆游",
        "paragraphs": [
            "衣上空嗟京洛尘，故交半作白头新。",
            "众中初得见吾子，东观已疑无若人。",
            "仗马极知非久斥，沙鸥要是孰能驯。",
            "两章英妙同时到，赵壹囊中却未贫。"
        ],
        "title": "次韵郑盱眙见寄并简其甥刘君",
        "id": "2baed07b-20ea-4547-bbb7-73fe1ee9b31a"
    },
    {
        "author": "陆游",
        "paragraphs": [
            "平生忧患苦萦缠，菱刺磨成芡实圜。",
            "天下不知谁竟是，古来惟有醉差贤。",
            "过堂未悟钟将衅，睨柱宁知璧偶全。",
            "自笑为农行没世，尚如惊雁落空弦。"
        ],
        "title": "书斋壁",
        "id": "b1e32e15-2eea-451c-b197-5ceecbb25ea5"
    },
    {
        "author": "陆游",
        "paragraphs": [
            "太平一老醉腾腾，南陌东阡喜不胜。",
            "民力农桑家自足，士崇名节道方兴。",
            "骑鲸仙去时犹远，射虎归来气颇增。",
            "莫道幽栖交旧绝，月中亦有打门僧。"
        ],
        "title": "一老",
        "id": "3cfb4274-6bfd-4cbf-a962-464f0dfe9295"
    },
    {
        "author": "陆游",
        "paragraphs": [
            "红粟青钱一扫空，笊篱行卖学庞翁。",
            "身居本地风光里，愁掷它方世界中。",
            "剩欲剧谈明不二，谁能太息赏无同。",
            "踞床一喝君闻否，三日犹应觉耳聋。"
        ],
        "title": "戏用方外语示客",
        "id": "2cc708ba-ea58-496c-88dd-1091a8c33920"
    },
    {
        "author": "陆游",
        "paragraphs": [
            "西山破晓两眉青，南浦无风一镜平。",
            "食尽不容添鹤口，身闲且免负鸥盟。",
            "霜前草树已无色，雨到菰蒲先有声。",
            "只怪胜游频入梦，今朝蜀客话青城。"
        ],
        "title": "秋晚三首  其一",
        "id": "669c5b4a-6f15-41bb-bf2a-fb41f529e4e4"
    },
    {
        "author": "陆游",
        "paragraphs": [
            "辞禄始知贫有味，杜门不觉老相催。",
            "寒鸦已占雁前到，黄菊犹须霜后开。",
            "团扇尘埃高挂壁，短檠书史乱成堆。",
            "羸躯自笑痴顽甚，撑拄新寒又一回。"
        ],
        "title": "秋晚三首  其二",
        "id": "0831f5ae-e49b-411d-8fb2-c29b863e3410"
    },
    {
        "author": "陆游",
        "paragraphs": [
            "世事无穷似弈棋，不如常采故山芝。",
            "萧萧鸡犬三家聚，莽莽风烟十里陂。",
            "幸有浊醪从客醉，常忧黠鬼笑人痴。",
            "清秋乐处君知否，庭下幽花渐可移。"
        ],
        "title": "秋晚三首  其三",
        "id": "a51915a2-8ae9-4f8a-88e4-9158fe00ba11"
    },
    {
        "author": "陆游",
        "paragraphs": [
            "道义流闻意已倾，岂知晚岁托齐盟。",
            "六经日月未尝蚀，千载源流终自明。",
            "汝水家家书有种，吾宗世世士知名。",
            "读君长句还增气，俗耳那闻韶頀声。"
        ],
        "title": "次金溪宗人伯政见寄韵",
        "id": "716ec79c-8756-4cce-914d-84ca7cdc5606"
    },
    {
        "author": "陆游",
        "paragraphs": [
            "碧蝶飞飞过短篱，山姜石竹有残枝。",
            "谁知老子闲眠处，恰是新寒细雨时。"
        ],
        "title": "新寒二首  其一",
        "id": "3959e440-d3a6-4625-9105-55a7d1407a5c"
    },
    {
        "author": "陆游",
        "paragraphs": [
            "安石榴房初小坼，南天竺子亦微丹。",
            "新寒漠漠偏欺老，睡起无风怯倚栏。"
        ],
        "title": "新寒二首  其二",
        "id": "20d88511-06e2-4721-a2ac-3c191ac55dd9"
    },
    {
        "author": "陆游",
        "paragraphs": [
            "陆子白首安耕桑，乐事遽数乌能详。",
            "长罗家家雪作面，画楫处处青分秧。",
            "迎荻船归潮入浦，祈蚕会散月满廊。",
            "有时邻曲苦招唤，茅簷扫地罗壶觞。",
            "堆盘珍脍似河鲤，入鼎大脔胜胡羊。",
            "披绵黄雀曲糁美，斫雪紫蟹椒橙香。",
            "老人饱食可无患，摩挲酒瓮与饭囊。",
            "儿孙扶侍递相送，笑语无间歌声长。",
            "人间哀乐不可常，掠剩有鬼在汝傍。",
            "常忧水旱虞螟蝗，力行孝悌招丰穰。"
        ],
        "title": "村邻会饮",
        "id": "d31ca972-9917-4c67-b9c6-bfe656da00d5"
    },
    {
        "author": "陆游",
        "paragraphs": [
            "烹葵饭豆饱还休，弄笔翻书岁又秋。",
            "灵府湛然如止水，拟将何地著闲愁。"
        ],
        "title": "试笔二首  其一",
        "id": "a1ce6435-bb50-43ed-a6ac-a59e8a541305"
    },
    {
        "author": "陆游",
        "paragraphs": [
            "红丝玉斗紫毫铓，岁晚相从味更长。",
            "不似乐天归老日，柳枝骆马两堪伤。"
        ],
        "title": "试笔二首  其二",
        "id": "4df093b7-4ead-4b3b-b7d8-2938a77d6377"
    },
    {
        "author": "陆游",
        "paragraphs": [
            "老寄孤村里，悠然卧曲肱。",
            "算贫先放鹤，嫌闹并疏僧。",
            "古戍高秋笛，寒窗半夜灯。",
            "平生羞诡遇，多获岂吾能。"
        ],
        "title": "孤村",
        "id": "bd188d27-e482-44a6-bb18-f1ed96a9d39c"
    },
    {
        "author": "陆游",
        "paragraphs": [
            "处世吾伤拙，营生汝亦疏。",
            "如谋道边舍，似信枕中书。",
            "瓮牖居疑泰，藜羹食敢余。",
            "晏婴元学墨，勿负此心初。"
        ],
        "title": "绝禄以来衣食愈不继小儿力图之殊未有涯予谓不若痛节用尔示以此诗",
        "id": "b4b22451-d7bb-48a5-886e-17d251b0b6a2"
    },
    {
        "author": "陆游",
        "paragraphs": [
            "疾久难全去，扶持度岁年。",
            "垣墙完罅隙，匕筯禁芳鲜。",
            "渐减观书课，常储买药钱。",
            "乡人多不识，谁与问沉绵。"
        ],
        "title": "予宿疾多已失去独气痛时作赋诗自宽",
        "id": "b0715171-3806-4112-a93e-773fcddedc83"
    },
    {
        "author": "陆游",
        "paragraphs": [
            "皇天本无心，万物各有时。",
            "飞鸿何预人，南翔每如期。",
            "仰看霜露坠，俯观草木衰。",
            "英英篱下菊，秀色独满枝。",
            "岂无一樽酒，相与斟酌之。",
            "耋老天所佚，行歌复何疑。"
        ],
        "title": "秋怀十首末章稍自振起亦古义也  其一",
        "id": "ffca4e90-b9f8-457d-922f-0baa8e7a9c7e"
    },
    {
        "author": "陆游",
        "paragraphs": [
            "暑退财几时，忽已迫霜露。",
            "西风一何厉，落叶纷满路。",
            "老翁衰可笑，日夜念墐户。",
            "衣裘先关怀，膏火亦当具。",
            "酒尤不可缓，倾听糟床注。",
            "供槃柿栗耳，何敢议雉兔。"
        ],
        "title": "秋怀十首末章稍自振起亦古义也  其二",
        "id": "55a52d5f-4a92-419b-ae86-40f593e31bda"
    },
    {
        "author": "陆游",
        "paragraphs": [
            "雨滴大梧叶，风转孤蓬窠。",
            "秋色固凄怆，二物感人多。",
            "日月行黄道，倏过如飞梭。",
            "大计百年间，贵贱俱销磨。",
            "东家及西舍，更代哭与歌。",
            "若无杯中物，如此摇落何。"
        ],
        "title": "秋怀十首末章稍自振起亦古义也  其三",
        "id": "f0cfd3ef-a402-4ecc-93c6-bb60c481393f"
    },
    {
        "author": "陆游",
        "paragraphs": [
            "身如行脚僧，放包即为家。",
            "家如道边店，萧然寄天涯。",
            "居室如小舟，风扉橹讴哑。",
            "坐傍陈琴书，庭下栽杂花。",
            "俭陋虽可笑，在我则已奢。",
            "何以善吾生，念念思无邪。"
        ],
        "title": "秋怀十首末章稍自振起亦古义也  其四",
        "id": "b13186d3-cde1-49e3-ad42-51def1d51523"
    },
    {
        "author": "陆游",
        "paragraphs": [
            "遇酒幸一醉，遇饭幸一饱。",
            "或遇空无时，岂复有他巧。",
            "乡邻哀其穷，叩户馈糜?。",
            "欣然出舍傍，菘韭青落爪。",
            "饥羸曾未起，吟讽已稍稍。",
            "袖手北窗前，枯肠困搜搅。"
        ],
        "title": "秋怀十首末章稍自振起亦古义也  其五",
        "id": "3cf7566b-a118-46c6-9842-76c94409a3ac"
    },
    {
        "author": "陆游",
        "paragraphs": [
            "秋高天薄寒，夹衣已出笥。",
            "团团素纨扇，时至自当弃。",
            "明年机中练，与我亦何异。",
            "宫妾感物悲，此岂丈夫事。",
            "吾曹一出门，所遇皆有义。",
            "夷齐死千年，高风邈难嗣。"
        ],
        "title": "秋怀十首末章稍自振起亦古义也  其六",
        "id": "e9eee96c-dc94-438a-b606-53a7464f8e9d"
    },
    {
        "author": "陆游",
        "paragraphs": [
            "辟尘当以犀，濯缨当以水。",
            "龟堂一炷香，世念去如洗。",
            "人生天地间，太仓一稊米。",
            "哀哉不自悟，役役以至死。",
            "孰能从我游，趺坐燔柏子。",
            "夜半清磬声，悠然从定起。"
        ],
        "title": "秋怀十首末章稍自振起亦古义也  其七",
        "id": "1df8a1f4-c6c4-4b59-abf2-1ba55079ccb6"
    },
    {
        "author": "陆游",
        "paragraphs": [
            "改朔甫再宿，月见西南隅。",
            "纤纤一银钩，挂空疑有无。",
            "我行青枫岸，远水浮双凫。",
            "新寒入短衣，感此风霜初。",
            "颇欲呼小艇，东村行芋区。",
            "衣薄且言归，烟火望吾庐。"
        ],
        "title": "秋怀十首末章稍自振起亦古义也  其八",
        "id": "193064b1-104c-463f-97ad-beb377e430ba"
    },
    {
        "author": "陆游",
        "paragraphs": [
            "短蓑榜轻舟，时过野僧舍。",
            "长衫挂数珠，亦入法华社。",
            "平生无拣择，生死均早夜。",
            "余年犹几何，久已付造化。",
            "常嫌乐天佞，却肯退之骂。",
            "君看佛骨表，自是无生话。"
        ],
        "title": "秋怀十首末章稍自振起亦古义也  其九",
        "id": "617fbdb8-3936-457d-a08d-6c49d29fd5c4"
    },
    {
        "author": "陆游",
        "paragraphs": [
            "我昔闻关中，水深土平旷。",
            "泾渭贯其间，沃壤谁与抗。",
            "桑麻鬰千里，黍林高一丈。",
            "潼华临黄河，古出名将相。",
            "沦陷七十年，北首增惨怆。",
            "犹期垂老眼，一睹天下壮。"
        ],
        "title": "秋怀十首末章稍自振起亦古义也  其一○",
        "id": "b45db236-626d-4d26-af87-45520dd8d866"
    },
    {
        "author": "陆游",
        "paragraphs": [
            "仲秋谷方登，螟生忽告饥。",
            "艰难冀一饱，俯仰事已非。",
            "贷粮助耕耘，客主更相依。",
            "一旦忽如此，欲语涕屡挥。",
            "共敛螟之余，存者牛毛稀。",
            "吾儿废书出，辛苦幸庶几。",
            "夜半闻具舟，怜汝露溼衣。",
            "既夕不能食，念汝戴星归。",
            "手持一杯酒，老意不可违。",
            "秫瘦酒味薄，食少鸡不肥。",
            "颇闻吴中熟，多稼彻王畿。",
            "亦欲就饱处，无羽能奋飞。",
            "官富哀我民，榜笞方甚威。",
            "渠亦岂得已，抚事增歔欷。"
        ],
        "title": "九月七日子坦子聿俱出敛租谷鸡初鸣而行甲夜始归劳以此诗",
        "id": "a6ab7b8e-5897-4aa2-ae97-bf13f40632de"
    },
    {
        "author": "陆游",
        "paragraphs": [
            "阵阵新寒入布裘，偶乘小醉得闲游。",
            "丹枫落日野桥晚，断雁溼云江路秋。",
            "马得一鸣何恨斥，金经百炼岂容柔。",
            "不知千载尘埃里，更有吾曹强项不。"
        ],
        "title": "醉题埭西酒家二首  其一",
        "id": "6bde8263-97c7-48a0-a1cb-6c49c469570c"
    },
    {
        "author": "陆游",
        "paragraphs": [
            "桑麻蒙翳不通邻，耽酒颓然一老民。",
            "遣客方眠那是醉，有衣可典未为贫。",
            "晒翎斜日鸥来熟，印迹平沙雁到新。",
            "君看此间何境界，痴人犹说吐车茵。"
        ],
        "title": "醉题埭西酒家二首  其二",
        "id": "20483b0c-13ef-4214-bf31-ab5892e83ae0"
    },
    {
        "author": "陆游",
        "paragraphs": [
            "庭草犹残绿，溪枫已半丹。",
            "谁知此翁健，又见一年寒。",
            "幻境槐安梦，危机竹节滩。",
            "如今浑过尽，摩腹且加餐。"
        ],
        "title": "秋晚",
        "id": "462e3dd1-a4a0-476e-b90e-037d769b0979"
    },
    {
        "author": "陆游",
        "paragraphs": [
            "省事渐捐书，甘贫学艺蔬。",
            "心安闲梦少，病去俗医疏。",
            "兀尔游方外，超然到物初。",
            "此身犹是幻，况复爱吾庐。"
        ],
        "title": "省事",
        "id": "addc4474-8c40-448d-90b4-28bd0872b17a"
    },
    {
        "author": "陆游",
        "paragraphs": [
            "衣食无多悉自营，今年真个是归耕。",
            "屏居大泽群嚣息，乍得清寒百体轻。",
            "桥北潦收波浅碧，埭西霜近叶微頳。",
            "一杯弄笔元无法，自爱龙蛇入卷声。"
        ],
        "title": "晨起颇寒饮少酒作草数幅",
        "id": "4f000cc2-15cd-45ce-aad8-2a4d33447f16"
    },
    {
        "author": "陆游",
        "paragraphs": [
            "海内横流日，吾犹及建炎。",
            "众医虽共视，久疾固难砭。",
            "黠虏方观衅，行宫未解严。",
            "时平逾五纪，话此涕常霑。"
        ],
        "title": "往事",
        "id": "b2d08ab6-81ca-4470-9184-6358ee726eb1"
    },
    {
        "author": "陆游",
        "paragraphs": [
            "泽国寒虽晚，霜天已迫冬。",
            "荞花雪无际，稻米玉新舂。",
            "身已风中叶，人方饭后钟。",
            "儿能哀老子，努力事春农。"
        ],
        "title": "步至东庄",
        "id": "c17ee935-e277-4c95-a7c4-2581150b05c9"
    },
    {
        "author": "陆游",
        "paragraphs": [
            "门巷萧条秋色深，黄花始欲慰孤斟。",
            "久贫自笑不妨乐，过足固知非所钦。",
            "琴调已忘还渐省，诗联未稳更长吟。",
            "吾儿西上无多日，安得相从老故林。"
        ],
        "title": "秋思二首  其一",
        "id": "26abaece-bc43-4125-920c-220e92fa7487"
    },
    {
        "author": "陆游",
        "paragraphs": [
            "日落江城闻擣衣，长空杳杳雁南飞。",
            "桑枝空后醅初熟，豆荚成时兔正肥。",
            "徂岁背人常冉冉，老怀感物倍依依。",
            "平生许国今何有，且拟梁鸿赋五噫。"
        ],
        "title": "秋思二首  其二",
        "id": "08bd5064-d8d0-4d5a-8f39-5c4af92dec52"
    },
    {
        "author": "陆游",
        "paragraphs": [
            "书生独占世间痴，过计私忧无已时。",
            "知尽古今成底事，空将血泪向人垂。"
        ],
        "title": "读退之人不知古今马牛而襟裾之句有感",
        "id": "d26969c7-d30a-40a0-b688-dca964245986"
    },
    {
        "author": "陆游",
        "paragraphs": [
            "镜中稍复旧朱颜，一笑衰翁乃尔顽。",
            "三百瓮齑消未尽，不知更著几年还。"
        ],
        "title": "病愈看镜",
        "id": "3631787a-1318-4aab-85a1-36c08935cf43"
    },
    {
        "author": "陆游",
        "paragraphs": [
            "渺莽江湖万里秋，玉峰老子弄孤舟。",
            "犹胜宿直金銮夜，凛凛常怀泼酢忧。"
        ],
        "title": "读韩致光诗集",
        "id": "5099d14d-4c1c-49fe-9223-9f1514b7d566"
    },
    {
        "author": "陆游",
        "paragraphs": [
            "驴鞍悬酒榼，僮背负衣囊。",
            "但说市朝变，不知岐路长。",
            "下程先施药，拂榻静焚香。",
            "明旦又西去，河桥秋叶黄。"
        ],
        "title": "逆旅书壁二首  其一",
        "id": "915ae4ef-92e6-44b0-86b7-0a0203801a12"
    },
    {
        "author": "陆游",
        "paragraphs": [
            "骑驴万里行，岁一过秦城。",
            "下杜贳春酒，新丰闻晓莺。",
            "绿槐新巷陌，白骨几公卿。",
            "欲觅曲江水，连云禾黍生。"
        ],
        "title": "逆旅书壁二首  其二",
        "id": "e000bcf2-eb19-4926-baaa-42b2468bc6b4"
    },
    {
        "author": "陆游",
        "paragraphs": [
            "一身百病老难支，病减身轻偶此时。",
            "窗暖不妨聊假寐，囊空久已罢招医。",
            "山炉巉绝香生岫，鏊研坡陀墨满池。",
            "个里生涯君莫厌，痴人至死不曾知。"
        ],
        "title": "初寒老身颇健戏书二首  其一",
        "id": "6bfe7fc1-5ecc-4643-a05b-10497e8cacb7"
    },
    {
        "author": "陆游",
        "paragraphs": [
            "过雁声悲落叶稠，孤村景物更禁秋。",
            "穷谙客路风尘恶，老判人间岁月遒。",
            "酒号贤人真古语，疾为竖子岂吾忧。",
            "山房幸有初寒备，且傍篝炉拥褐裘。"
        ],
        "title": "初寒老身颇健戏书二首  其二",
        "id": "b278a337-1d5c-40df-9ac3-ebfbaf98452f"
    },
    {
        "author": "陆游",
        "paragraphs": [
            "乌桕迎霜已半丹，哦诗终日合凭栏。",
            "霜高木落应尤好，长挂西窗更怕寒。"
        ],
        "title": "子龙求烟雨轩诗口占绝句二首  其一",
        "id": "8174489c-469f-4c52-a4b1-b7ab78c6c090"
    },
    {
        "author": "陆游",
        "paragraphs": [
            "规模正似钓鱼庵，把酒才容客二三。",
            "若比东偏参倚室，此中犹自觉耽耽。"
        ],
        "title": "子龙求烟雨轩诗口占绝句二首  其二",
        "id": "c7ea7b2d-cb62-4033-96f0-c038005ca442"
    },
    {
        "author": "陆游",
        "paragraphs": [
            "掩关小室动经旬，蠹简如山伴此身。",
            "百亿须弥藏粒芥，大千经卷寓微尘。",
            "危机已过犹惊顾，恶梦初回一欠伸。",
            "此段神通君会否，听风听雪待新春。"
        ],
        "title": "居室甚隘而藏书颇富率终日不出户二首  其一",
        "id": "5bb52e78-668b-410c-a75a-01c281203903"
    },
    {
        "author": "陆游",
        "paragraphs": [
            "椰子微躯有百穷，平生风际转枯蓬。",
            "岂知蝉腹龟肠后，更寄蜂房螘穴中。",
            "学俭久判羹不糁，惮烦惟欲寐无聪。",
            "积书充栋元无用，聊复吟哦答候虫。"
        ],
        "title": "居室甚隘而藏书颇富率终日不出户二首  其二",
        "id": "60ddca66-d1f1-40db-8868-148fbb889a6e"
    },
    {
        "author": "陆游",
        "paragraphs": [
            "不用塞黄河，不用出周鼎。",
            "但愿酒满家，日夜醉不醒。",
            "不用冠如箕，不用印如斗。",
            "但愿身强健，朝暮常饮酒。",
            "造物不少恕，虐戏逐段新。",
            "坐令古铜榼，经月常生尘。",
            "平生得酒狂无敌，百幅淋漓风雨疾。",
            "造物欲以醒困之，此老醒狂君未知。"
        ],
        "title": "无酒叹",
        "id": "990fbe7e-04b3-4282-904e-12c0e263af0f"
    },
    {
        "author": "陆游",
        "paragraphs": [
            "古人已死书独存，吾曹赖书见古人。",
            "后之视今犹视古，吾书未泯要有取。",
            "贾生痛哭汉文时，至今读之有余悲。",
            "魏征嘻笑封德彝，生亦岂责绛灌知。",
            "穷秋风雨卧孤馆，万世悠悠百年短。",
            "垂死成功亦未晚，安知无人叹微管。"
        ],
        "title": "读书",
        "id": "00b57398-612c-4f79-95e6-f2104f27f10c"
    },
    {
        "author": "陆游",
        "paragraphs": [
            "霜枫照茅屋，露菊插纱巾。",
            "今古无穷事，江湖未死身。",
            "直令依马磨，终胜拜车尘。",
            "我亦轻余子，君当恕醉人。"
        ],
        "title": "醉赋",
        "id": "4cc97579-97d9-4d13-84df-4af3ef1e7fc9"
    },
    {
        "author": "陆游",
        "paragraphs": [
            "久卧空山独掩扉，迂疏不恨世相违。",
            "新霜巷陌鸟乌乐，小雨园畦菘芥肥。",
            "骥病极知当伏枥，鸥闲谁与共忘机。",
            "一编蠹简从吾好，又见西窗挂夕晖。"
        ],
        "title": "掩扉",
        "id": "ffe81d87-31b1-4c9a-a11d-5b7169d5e2df"
    },
    {
        "author": "陆游",
        "paragraphs": [
            "六经圣所传，百代尊元龟。",
            "谆谆布方册，一字不汝欺。",
            "抱书入家塾，自汝儿童时。",
            "老乃幸不验，愚哉死何悲。"
        ],
        "title": "六经  其一",
        "id": "756cd922-79b0-4a2c-b6e6-2616c737f594"
    },
    {
        "author": "陆游",
        "paragraphs": [
            "秦人燔六经，非与经为仇。",
            "方其勇决时，亦为子孙谋。",
            "敛金铸巨人，岂复畏鉏耰。",
            "千载恶名在，尚与黄河流。"
        ],
        "title": "六经  其二",
        "id": "0960a59b-fd9b-47bb-8778-901dd2de9f28"
    },
    {
        "author": "陆游",
        "paragraphs": [
            "沙路时晴雨，渔舟日往来。",
            "村村皆画本，处处有诗材。",
            "炊黍孤烟晚，呼牛一笛哀。",
            "终身看不厌，岸帻兴悠哉。"
        ],
        "title": "舟中作",
        "id": "21e35a8b-6bf5-416c-9e2e-56ff622940a8"
    },
    {
        "author": "陆游",
        "paragraphs": [
            "门巷清如水，情怀淡似秋。",
            "诗吟唐近体，谈慕晋高流。",
            "托命须长镵，浮家只小舟。",
            "江南烟雨岸，何处不堪留。"
        ],
        "title": "秋晚二首  其一",
        "id": "6521b854-3fac-4d58-b184-ec23208e4740"
    },
    {
        "author": "陆游",
        "paragraphs": [
            "木落寺楼出，江平沙渚生。",
            "牛羊下残照，鼓角动高城。",
            "寒至衣犹质，忧多梦自惊。",
            "群胡方鬭穴，河渭几时清。"
        ],
        "title": "秋晚二首  其二",
        "id": "c9b2dc7b-ba0b-4769-83c4-58c25a5262ac"
    },
    {
        "author": "陆游",
        "paragraphs": [
            "却扫衡门岁月深，残骸况复病交侵。",
            "平生所学为何事，后世有人知此心。",
            "水落枯萍黏破块，霜高丹叶照横林。",
            "一樽浊酒西窗下，安得无功与共斟。"
        ],
        "title": "西窗独酌",
        "id": "979497fa-7e75-4fbe-89de-f12396626f0b"
    },
    {
        "author": "陆游",
        "paragraphs": [
            "古服追随野老欢，竖裁布褐缩缝冠。",
            "霜清顿洗肺肝热，木落更知山泽宽。",
            "斗酒敢言嫌鲁薄，杯羹聊得学吴酸。",
            "一贫自是书生分，忍愧看人却似难。"
        ],
        "title": "冬初薄霜病躯益健欣然有赋",
        "id": "3ec735e2-6ef6-44ef-b69f-b69516635543"
    },
    {
        "author": "陆游",
        "paragraphs": [
            "万事纷纷不足论，满庭枯草闭柴门。",
            "一钱留得终羞涩，持买餦餭引福孙。"
        ],
        "title": "一钱",
        "id": "1e74c45e-4be3-4f3d-9cfe-334568dd9cd1"
    },
    {
        "author": "陆游",
        "paragraphs": [
            "吾生如蠹鱼，亦复类熠耀。",
            "一生守断简，微火寒自照。",
            "区区心所乐，那顾世间笑。",
            "闭门谢俗子，与汝不同调。"
        ],
        "title": "灯下读书戏作",
        "id": "0fd4a949-00e7-4e7d-af63-7cf26a91255b"
    },
    {
        "author": "陆游",
        "paragraphs": [
            "羸病知难赋远游，尚寻好景送悠悠。",
            "乱山孤店雁声晚，一马二童溪路秋。",
            "扫壁有僧求醉墨，倚楼无客话清愁。",
            "残年敢望常强健，到处临归为小留。"
        ],
        "title": "游近山",
        "id": "35111a3d-e96a-4c7a-a476-9ef703264706"
    },
    {
        "author": "陆游",
        "paragraphs": [
            "禄食无功我自知，汝曹何以报明时。",
            "为农为士亦奚异，事国事亲惟不欺。",
            "道在六经宁有尽，躬耕百亩可无饥。",
            "最亲切处今相付，熟读周公七月诗。"
        ],
        "title": "示儿子",
        "id": "3078415b-a8d0-416f-af6a-ee06b9992886"
    },
    {
        "author": "陆游",
        "paragraphs": [
            "满握珠玑何自来，晴窗初喜拆书开。",
            "信哉天下有奇作，久矣名家多异才。",
            "隔阔经年如许进，超腾它日若为陪。",
            "山阴道上霜天好，安得相从赋早梅。"
        ],
        "title": "寄溧阳周丞文璞周寄诗卷殊可喜",
        "id": "a149e262-2ff9-46c7-a829-226f1967e5ef"
    },
    {
        "author": "陆游",
        "paragraphs": [
            "支遁山前看月明，葛洪井上听松声。",
            "废亭草满青骡健，野店灯残宝剑鸣。",
            "万事竟当归定论，寸心那得愧平生。",
            "悠然酌罢无人语，寄意孤桐一再行。"
        ],
        "title": "旅思",
        "id": "de474574-f362-4ee6-a381-3005dd2caf3f"
    },
    {
        "author": "陆游",
        "paragraphs": [
            "野渡霜风冷，茆簷夕照明。",
            "催科醉亭长，聚学老书生。",
            "山果纷丹漆，村醪任浊清。",
            "路回家忽近，柳外小桥横。"
        ],
        "title": "东村步归二首  其一",
        "id": "2bdc2d8b-aaed-40b9-92bd-b0b3e8f48e0b"
    },
    {
        "author": "陆游",
        "paragraphs": [
            "风阵鸦翻黑，霜林叶半丹。",
            "筋骸欣小健，裘褐戒初寒。",
            "代步鸡栖足，充饥鹤料宽。",
            "平生自如许，况已挂吾冠。"
        ],
        "title": "东村步归二首  其二",
        "id": "b4418cf2-2c6d-43e7-8334-864ba118c2ef"
    },
    {
        "author": "陆游",
        "paragraphs": [
            "司马遗书有坐忘，顗翁止观略相当。",
            "龟堂闭户常终日，时得相从一炷香。"
        ],
        "title": "观方外书",
        "id": "202b8ea6-a7aa-47ab-9a77-6deeb1aaddc3"
    },
    {
        "author": "陆游",
        "paragraphs": [
            "曲腰桑上午鸡鸣，喔喔还如报五更。",
            "睡起展书摩病眼，油窗喜对夕阳明。"
        ],
        "title": "午睡初起二首  其一",
        "id": "7221e037-e201-4af7-853f-2d8ed67babaf"
    },
    {
        "author": "陆游",
        "paragraphs": [
            "舍中未报压新醅，闲弄流尘槲叶杯。",
            "得醉固佳醒亦好，了无一事到灵台。"
        ],
        "title": "午睡初起二首  其二",
        "id": "1bbd6f9d-36b7-427e-9e77-2435337bc0aa"
    },
    {
        "author": "陆游",
        "paragraphs": [
            "改尽朱颜白尽头，杜门亦复弊貂裘。",
            "断鸿影外玉关月，病骥嘶中青海秋。",
            "孤坐向空书咄咄，闲吟随处送悠悠。",
            "如虹壮气终难豁，安得云涛万里舟。"
        ],
        "title": "暮秋遣兴二首  其一",
        "id": "588fcedd-8697-4c5d-a321-71b2e0867eba"
    },
    {
        "author": "陆游",
        "paragraphs": [
            "平生南地惯羁游，放浪常同不系舟。",
            "鼍作夜风经沌口，鹳鸣秋雨宿杭头。",
            "方倾意气轻秦侠，俄困悲伤类楚囚。",
            "买屋数间聊作戏，岂知真用作菟裘。"
        ],
        "title": "暮秋遣兴二首  其二",
        "id": "b397f767-fdab-416b-b31d-e6fa0d313154"
    },
    {
        "author": "陆游",
        "paragraphs": [
            "老翁老去尚何言，除却翻书即灌园。",
            "处处移蔬乘小雨，时时拾砾绕颓垣。",
            "江乡地暖根常茂，旱岁虫生叶未繁。",
            "四壁愈空冬祭近，更催稚子牧鸡豚。"
        ],
        "title": "种蔬",
        "id": "d5c033f0-bda5-4d2e-aa69-dc011dc09d46"
    },
    {
        "author": "陆游",
        "paragraphs": [
            "睡到僧廊响木鱼，庄周蝴蝶两蘧蘧。",
            "数声林下华亭鹤，一卷床头笠泽书。",
            "云子甑香炊熟后，露芽瓯浅点尝初。",
            "若论身逸心无事，台省诸公恐不如。"
        ],
        "title": "起晚戏作",
        "id": "8e0513d6-281f-464a-87ab-cbef018025c2"
    },
    {
        "author": "陆游",
        "paragraphs": [
            "八十未满七十余，山巅水涯一丈夫。",
            "长鸣未免似野鹤，生意欲尽如枯株。",
            "临安宫阙经营初，银鞍日日醉西湖。",
            "不须细数旧酒徒，当时儿童今亦无。"
        ],
        "tags": [
            "西湖"
        ],
        "title": "老叹",
        "id": "227b23e2-4f59-49d1-9a9c-9bbc4da062ea"
    },
    {
        "author": "陆游",
        "paragraphs": [
            "小堂稳暖纸窗明，低幌围炉亦已成。",
            "日阅藏经忘岁月，时临阁帖杂真行。",
            "诗才退后愁酣战，酒量衰来喜细倾。",
            "从此过冬那复事，夜深时听雪来声。"
        ],
        "title": "新治暖室",
        "id": "78bccb25-78a5-4c08-b279-3712466b3ab4"
    },
    {
        "author": "陆游",
        "paragraphs": [
            "裘软胜狐白，炉温等鸽青。",
            "纸屏山字样，布被隶书铭。",
            "养目帘稀卷，留香户每扃。",
            "日晡浓睡起，盥濯诵黄庭。"
        ],
        "title": "暖阁",
        "id": "a476a846-ee35-4245-8625-2d5f6ad448f9"
    },
    {
        "author": "陆游",
        "paragraphs": [
            "朋旧凋零尽，干坤偶脱遗。",
            "食新心窃喜，话旧语多悲。",
            "泥醉醒常少，贪眠起独迟。",
            "闭门谁共处，枕藉乐天诗。"
        ],
        "title": "自咏",
        "id": "1d6534b0-b714-4764-aed5-88fcb1e4518d"
    },
    {
        "author": "陆游",
        "paragraphs": [
            "白首仍多病，青灯独掩扉。",
            "云低闻雁过，雨急待儿归。"
        ],
        "title": "夜坐",
        "id": "401a01c2-5782-4c96-8712-63ae904bbb45"
    },
    {
        "author": "陆游",
        "paragraphs": [
            "衰发萧萧满镜丝，情怀非复似平时。",
            "风霜十月流年感，砧杵三更游子悲。",
            "闽峤故人消息恶，蜀江遗老素书迟。",
            "一箪豆饭休嫌薄，赋分羁穷合自知。"
        ],
        "title": "初冬有感二首  其一",
        "id": "086e7215-63ad-40df-8c96-ab780ff4da9e"
    },
    {
        "author": "陆游",
        "paragraphs": [
            "峨冠本愿致唐虞，白首那知堕腐儒。",
            "碌碌不成千载事，骎骎又见一年徂。",
            "无僧解辍斋厨米，有吏频征瘦地租。",
            "要信此翁顽到底，只持一笑了穷途。"
        ],
        "title": "初冬有感二首  其二",
        "id": "11e84c56-c69a-4788-8cb1-2a37e6b13552"
    },
    {
        "author": "陆游",
        "paragraphs": [
            "智若禹行水，道如丁解牛。",
            "蘧蘧几春梦，泛泛一虚舟。",
            "事定忧何益，狂来醉始休。",
            "青帘夸酒美，且复共登楼。"
        ],
        "title": "题酒家壁",
        "id": "fb07f1bb-5a9f-4419-a3c5-43d9ae50c0fb"
    },
    {
        "author": "陆游",
        "paragraphs": [
            "风声如雨晓飕飗，万叶丹枫满瓦沟。",
            "西望牛头三十里，一枝柔橹作闲游。"
        ],
        "title": "冬初出游二首  其一",
        "id": "fe6051f9-0910-4065-a0f3-f66f872dba7d"
    },
    {
        "author": "陆游",
        "paragraphs": [
            "蹇驴渺渺涉烟津，十里山村发兴新。",
            "青旆酒家黄叶寺，相逢俱是画中人。"
        ],
        "title": "冬初出游二首  其二",
        "id": "f6bcf3d0-995f-4b40-981b-5fc627eae716"
    },
    {
        "author": "陆游",
        "paragraphs": [
            "汤饼满盂肥羜香，更留余地著黄粱。",
            "解衣摩腹西窗下，莫怪人嘲作饭囊。"
        ],
        "title": "早饭后戏作二首  其一",
        "id": "12bfb47c-2ae8-4a47-9fce-e140764d23cc"
    },
    {
        "author": "陆游",
        "paragraphs": [
            "髯须主簿方用事，冰壶先生来解围。",
            "蛮童取火炷香碗，不读南华谁与归。"
        ],
        "title": "早饭后戏作二首  其二",
        "id": "8348b6d1-3d10-49ec-911e-20464aafa1e3"
    },
    {
        "author": "陆游",
        "paragraphs": [
            "牛迹可使圜，羊角可使直。",
            "惟使刚者柔，造物不可得。",
            "世方贵软熟，刚实不可为。",
            "为刚死道傍，已矣何所悲。"
        ],
        "title": "拟古四首  其一",
        "id": "27fc32d7-9c9e-48e6-9c61-c6be67e21104"
    },
    {
        "author": "陆游",
        "paragraphs": [
            "君看一絇丝，能得几日络。",
            "君思几州铁，打此一大错。",
            "目前岂不快，后悔将奈何。",
            "我非通神明，比汝更事多。"
        ],
        "title": "拟古四首  其二",
        "id": "41a976e1-5a11-4caa-8737-9602421c066a"
    },
    {
        "author": "陆游",
        "paragraphs": [
            "宁忍千日饥，野葛不可烹。",
            "宁枉百里途，捷径不可行。",
            "自古风俗坏，善士亦沦胥。",
            "橘柚禹包贡，后世称木奴。"
        ],
        "title": "拟古四首  其三",
        "id": "ee192cf7-8f38-4fb3-ac31-e59b56a32f46"
    },
    {
        "author": "陆游",
        "paragraphs": [
            "坐卧北窗下，百事废不治。",
            "脱粟与大布，衣食裁自支。",
            "温饱岂不欲，违道予心悲。",
            "地下见先人，所冀尚有辞。"
        ],
        "title": "拟古四首  其四",
        "id": "14a5ecc8-7b67-404a-bb9b-54b9c426d951"
    },
    {
        "author": "陆游",
        "paragraphs": [
            "野人知我出门稀，男辍鉏耰女下机。",
            "掘得茈菇炊正熟，一杯苦劝护寒归。"
        ],
        "title": "东村二首  其一",
        "id": "1065ea1e-b879-4b32-9336-e6448ee6675c"
    },
    {
        "author": "陆游",
        "paragraphs": [
            "野人喜我偶闲游，取酒匆匆劝小留。",
            "舍后携篮挑菜甲，门前唤担买梨头。"
        ],
        "title": "东村二首  其二",
        "id": "82e5a45c-b39f-4044-8fa6-3fd3841100f1"
    },
    {
        "author": "陆游",
        "paragraphs": [
            "满庭晴日破朝寒，粥罢披裘小倚栏。",
            "残菊抱丛香欲尽，一株南烛独如丹。"
        ],
        "title": "倚阑",
        "id": "389351dc-84c2-4d1d-9e62-c46a2da4c3bf"
    },
    {
        "author": "陆游",
        "paragraphs": [
            "垂老仍多病，浓霜得快晴。",
            "犹能挼菊醉，但负探梅行。",
            "篝火烘裘暖，油窗泼眼明。",
            "小儿殊可喜，和我读书声。"
        ],
        "title": "霜寒不能出户偶书",
        "id": "123524ae-d10d-47e2-82e8-09e9a3c7ea4f"
    },
    {
        "author": "陆游",
        "paragraphs": [
            "湖边细霭弄霏微，柳下人家昼掩扉。",
            "乘暖冬耕无远近，小舟日晚载犁归。"
        ],
        "title": "冬晴与子坦子聿游湖上六首  其一",
        "id": "f97c53dc-0731-4dc6-82ee-2ec98b90b926"
    },
    {
        "author": "陆游",
        "paragraphs": [
            "村南村北纺车鸣，打豆家家趁快晴。",
            "过尽水边牛迹路，岭头猿鸟伴闲行。"
        ],
        "title": "冬晴与子坦子聿游湖上六首  其二",
        "id": "2e1fbf29-475b-4612-a69f-4578a2e3961b"
    },
    {
        "author": "陆游",
        "paragraphs": [
            "道边白水如牛湩，知是山泉一脉来。",
            "会挈风炉并石鼎，桃枝竹里试茶杯。"
        ],
        "title": "冬晴与子坦子聿游湖上六首  其三",
        "id": "79fc952c-999c-4c4a-bbed-5bc153b1b44a"
    },
    {
        "author": "陆游",
        "paragraphs": [
            "海山山下百余家，垣屋参差一带斜。",
            "我欲往寻疑路断，试沿流水觅桃花。"
        ],
        "title": "冬晴与子坦子聿游湖上六首  其四",
        "id": "63d7b9de-c568-4db1-a803-67b0e34dcfef"
    },
    {
        "author": "陆游",
        "paragraphs": [
            "老僧八十无童子，礼佛看经总不能。",
            "双手丫叉出迎客，自称六十六年僧。"
        ],
        "title": "冬晴与子坦子聿游湖上六首  其五",
        "id": "a84f8452-5d3d-4662-9362-8f1ba335090f"
    },
    {
        "author": "陆游",
        "paragraphs": [
            "一榼无时可醉吟，一藤随处得幽寻。",
            "先须挽取银河水，净洗人间尘雾心。"
        ],
        "title": "冬晴与子坦子聿游湖上六首  其六",
        "id": "d6f80634-db55-49f7-be17-436d9b70dfbe"
    },
    {
        "author": "陆游",
        "paragraphs": [
            "梦饮成都好事家，新妆执乐雁行斜。",
            "赪肩郫县千筒酒，照眼彭州百驮花。",
            "醉帽倾欹歌未阕，罚觥潋滟笑方譁。",
            "霜钟唤觉晨窗白，自怪无端一念差。"
        ],
        "title": "梦蜀",
        "id": "440b6ee3-22a7-485f-88cb-1fbd20446bbb"
    },
    {
        "author": "陆游",
        "paragraphs": [
            "无穷世事浩难量，岁晚沉绵卧草堂。",
            "短褐坼图移曲折，故书经蠹失偏傍。",
            "卖刀拟买春耕犊，挟策曾亡旧牧羊。",
            "点检生涯还自笑，菜畦残叶带新霜。"
        ],
        "title": "岁晚二首  其一",
        "id": "164f1105-fb69-42b8-9607-3880c09bfa5c"
    },
    {
        "author": "陆游",
        "paragraphs": [
            "扶藤据几久支离，敢料骎骎迫耄期。",
            "面槁自丹天所借，齿摇复住力何施。",
            "花前鲸吸犹堪酒，窗底蝉嘶未废诗。",
            "浮世极知谁不死，比君终校几年迟。"
        ],
        "title": "岁晚二首  其二",
        "id": "73033832-9189-4107-8d5a-5db1a18fe11a"
    },
    {
        "author": "陆游",
        "paragraphs": [
            "道德五千言，巍巍众妙门。",
            "管窥那见豹，指染仅尝鼋。",
            "正尔分章句，谁欤达本源。",
            "蜀庄犹不死，过我得深论。"
        ],
        "title": "读老子",
        "id": "337d189d-f1b4-496f-aef6-99a4c766c893"
    },
    {
        "author": "陆游",
        "paragraphs": [
            "穷愁病思两茫茫，衰发元知合变霜。",
            "酒要解酲犹有策，食求祝噎更无方。",
            "凋零坐上亲朋少，寂寞人间岁月长。",
            "默计有时还自幸，幼安垂老始归乡。"
        ],
        "title": "贫病",
        "id": "e5c26bd4-6398-4a68-86de-db3bddec655b"
    },
    {
        "author": "陆游",
        "paragraphs": [
            "异砚出汉嘉，温润苍玉质。",
            "因形作兽背，得墨如点漆。",
            "才高德亦全，终月不更笔。",
            "蛮溪大沱辈，乌敢相甲乙。",
            "从我归吴中，略计将万日。",
            "摩拂不去手，有若琴在膝。",
            "名晦知者稀，体重盗计窒。",
            "惟当草太玄，不污管商术。"
        ],
        "title": "洪雅葛仙砚",
        "id": "31f3e33a-017a-45b4-8fdc-785179e4cb3e"
    },
    {
        "author": "陆游",
        "paragraphs": [
            "君子亦有慕，不慕要路津。",
            "君子亦有耻，不耻贱与贫。",
            "风俗未唐虞，诗书非一秦。",
            "展转不能瞑，卧听鸡唱晨。"
        ],
        "title": "冬日读白集爱其贫坚志士节病长高人情之句作古风十首  其一",
        "id": "3187183d-3650-44f0-8eae-ba50b0b83fd6"
    },
    {
        "author": "陆游",
        "paragraphs": [
            "天下不难一，孰能凝使坚。",
            "自古功已成，或散如飞烟。",
            "惟唐用房魏，规模三百年。",
            "至今河潼路，过者犹泫然。"
        ],
        "title": "冬日读白集爱其贫坚志士节病长高人情之句作古风十首  其二",
        "id": "4b0bdfde-36f3-4033-9696-5f4dd0e727fd"
    },
    {
        "author": "陆游",
        "paragraphs": [
            "汉祸始外戚，唐乱基宦寺。",
            "小人计已私，颇复指他事。",
            "公卿恬骇机，关河入危涕。",
            "草茅岂无人，死抱经世志。"
        ],
        "title": "冬日读白集爱其贫坚志士节病长高人情之句作古风十首  其三",
        "id": "00059d09-89fd-4a63-8135-b1b4e80407a7"
    },
    {
        "author": "陆游",
        "paragraphs": [
            "成童入乡校，所愿为善士。",
            "富贵本邂逅，不遇亦已矣。",
            "生轻名义重，固守当以死。",
            "堂堂七尺躯，勿使污青史。"
        ],
        "title": "冬日读白集爱其贫坚志士节病长高人情之句作古风十首  其四",
        "id": "d0904ab1-bdc8-49a4-b353-4dbb49179c2f"
    },
    {
        "author": "陆游",
        "paragraphs": [
            "劲风东北来，茆屋吹欲裂。",
            "出门有奇观，湖上千峰雪。",
            "日高炊未具，岁晚衣百结。",
            "士岂无一长，所要全大节。"
        ],
        "title": "冬日读白集爱其贫坚志士节病长高人情之句作古风十首  其五",
        "id": "234cd8da-ee89-41e5-877d-a647e0ea93d7"
    },
    {
        "author": "陆游",
        "paragraphs": [
            "吾常慕昔人，石介与王令。",
            "挑灯读其文，奋起失衰病。",
            "吾徒宗六经，崇雅必放郑。",
            "人众何足云，少忍待天定。"
        ],
        "title": "冬日读白集爱其贫坚志士节病长高人情之句作古风十首  其六",
        "id": "556714d3-d133-492b-80ad-02a637a2f11e"
    },
    {
        "author": "陆游",
        "paragraphs": [
            "郊居四十年，草木日夜长。",
            "乔松已偃盖，稚松出蓁莽。",
            "儒生学仁义，敢废自培养。",
            "鬰鬰栋梁姿，拔地当百丈。"
        ],
        "title": "冬日读白集爱其贫坚志士节病长高人情之句作古风十首  其七",
        "id": "1491ed26-c7b4-4496-b5b9-8359bf8a4289"
    },
    {
        "author": "陆游",
        "paragraphs": [
            "仕如柳柳州，笺奏典仪曹。",
            "君恩笃始终，赐骸老东皋。",
            "历观亲党间，如我亦已遭。",
            "世世当敛退，里门不须高。"
        ],
        "title": "冬日读白集爱其贫坚志士节病长高人情之句作古风十首  其八",
        "id": "136bef5b-a251-4ee5-947d-7b97d1dfe2f5"
    },
    {
        "author": "陆游",
        "paragraphs": [
            "镜湖有隐者，莫知何许人。",
            "出与风月游，居与猿鸟邻。",
            "似生结绳代，或是葛天民。",
            "我欲往从之，烟波浩无津。"
        ],
        "title": "冬日读白集爱其贫坚志士节病长高人情之句作古风十首  其九",
        "id": "56efcf37-a707-4dfb-a99e-5c8e537b4acc"
    },
    {
        "author": "陆游",
        "paragraphs": [
            "卜日家祭灶，牲肥酒香清。",
            "分胙虽薄少，要是邻里情。",
            "众起寿主人，一觥潋滟倾。",
            "气衰易成醉，睡觉窗已明。"
        ],
        "title": "冬日读白集爱其贫坚志士节病长高人情之句作古风十首  其一○",
        "id": "453fc5c4-823d-47ab-8cab-0caad44180fc"
    },
    {
        "author": "陆游",
        "paragraphs": [
            "小室愔愔夜向分，幽人残睡带残醺。",
            "簷间雨滴愁偏觉，枕畔橙香梦亦闻。",
            "惊雁数声投野泽，悲笳三叠上霜云。",
            "年来万事俱抛尽，自笑诗中尚策勋。"
        ],
        "title": "十一月四日夜半枕上口占",
        "id": "5e6bd78e-fe20-4dc2-9fa9-6a3edbed51b3"
    },
    {
        "author": "陆游",
        "paragraphs": [
            "左右琴樽静不譁，放翁新作老生涯。",
            "焚香细读斜川集，候火亲烹顾渚茶。",
            "书为半酣差近古，诗虽苦思未名家。",
            "一窗残日呼愁起，袅袅江城咽暮笳。"
        ],
        "title": "斋中弄笔偶书示子聿",
        "id": "9413058c-0330-4c96-963f-bc82d6a2c5f2"
    },
    {
        "author": "陆游",
        "paragraphs": [
            "夜寒每达旦，怀抱安得宽。",
            "朝饥或过午，忍此良亦难。",
            "饥寒诚吾忧，忧有甚饥寒。",
            "弹琴不终曲，推去发永叹。",
            "大儿破绿襦，三岁待一官。",
            "小儿学耕稼，饭牛歌夜阑。",
            "老翁垂八十，扪壁行蹒跚。",
            "傍观勿嘲笑，穷死心所安。"
        ],
        "title": "饥寒吟",
        "id": "69c2dd3a-8d4c-4f34-9283-61051628df02"
    },
    {
        "author": "陆游",
        "paragraphs": [
            "路入江村跨蹇驴，鞍前分挂两囊书。",
            "兴来到处沽新酒，不为闲愁要破除。"
        ],
        "title": "病愈小健戏作二首  其一",
        "id": "fb26c0ee-c14a-4b7d-bc5d-b83c1c3de9da"
    },
    {
        "author": "陆游",
        "paragraphs": [
            "入市归村不跨驴，蝇头细字夜钞书。",
            "身安自胜闲官职，不是虚名暗折除。"
        ],
        "title": "病愈小健戏作二首  其二",
        "id": "36cfb5d3-5d96-4b66-9b08-16f2b97543c6"
    },
    {
        "author": "陆游",
        "paragraphs": [
            "已幸悬车示子孙，正须祭灶请比邻。",
            "岁时风俗相传久，宾主欢娱一笑新。",
            "雪鬓坐深知敬老，瓦盆酌满不羞贫。",
            "问君此夕茅簷底，何似原头乐社神。"
        ],
        "title": "祭灶与邻曲散福",
        "id": "7eed96fc-e44b-4fad-8bae-204a9c0999df"
    },
    {
        "author": "陆游",
        "paragraphs": [
            "瓜垄从来几邵平，镜湖复有一玄英。",
            "今秋雨少烟波窄，堪笑沙鸥也败盟。"
        ],
        "title": "湖水愈缩戏作",
        "id": "85c9026a-85b5-4a80-a047-dd0ab0a75801"
    },
    {
        "author": "陆游",
        "paragraphs": [
            "夜永霜浓睡不成，团栾儿女话无生。",
            "金莲妄想消除尽，一碗松肪彻晓明。"
        ],
        "title": "夜坐",
        "id": "7f7493f1-fa6c-45df-a746-402dd13e6580"
    },
    {
        "author": "陆游",
        "paragraphs": [
            "霜风吹帽江村路，小蹇迢迢委辔行。",
            "忽到云山幽绝处，穿林啼鸟不知名。"
        ],
        "title": "梦中作游山绝句二首  其一",
        "id": "6613e138-daa7-4277-9081-b27443e73e1f"
    },
    {
        "author": "陆游",
        "paragraphs": [
            "寺楼已断暮钟声，照佛琉璃一点明。",
            "不道溪深待船久，老僧惊怪太迟生。"
        ],
        "title": "梦中作游山绝句二首  其二",
        "id": "f316a1ee-459d-4956-b532-c0dddfc67469"
    },
    {
        "author": "陆游",
        "paragraphs": [
            "束发已青袍，终身州县劳。",
            "一官常肮脏，万里忽焄蒿。",
            "竟负昂霄志，空传掷印豪。",
            "两疏心不遂，遗恨寄滔滔。"
        ],
        "title": "大侄挽辞",
        "id": "32232f44-0404-4321-bf52-fabbbf3e9047"
    },
    {
        "author": "陆游",
        "paragraphs": [
            "富贵不可为，祸机发须臾。",
            "贫贱不可为，饥寒死路衢。",
            "我亦贫贱者，死期幸少纾。",
            "春雨两耕犊，西畴破烟芜。",
            "秋风一钓舟，南浦宿菰蒲。",
            "辛勤异退之，亦复有屋庐。",
            "堂北凿明窗，可以陈琴书。",
            "文章不传世，自适亦有余。"
        ],
        "title": "书幸二首  其一",
        "id": "44e013dc-ab35-4335-82ec-f8f3bfce4302"
    },
    {
        "author": "陆游",
        "paragraphs": [
            "我身匪兕虎，岂是旷野物。",
            "生非洪水时，胡为在巢窟。",
            "向来三入朝，薄命不黔突。",
            "未尝识许史，况敢交平勃。",
            "沧波渺黏天，远逐轻鸥没。",
            "今年君恩厚，幸许赐骸骨。",
            "既逃申公钳，又异卞和刖。",
            "放怀歌呜呜，宁暇书咄咄。"
        ],
        "title": "书幸二首  其二",
        "id": "7da83982-3210-4b74-907c-bebb3c8321e8"
    },
    {
        "author": "陆游",
        "paragraphs": [
            "溪烟漠漠弈棋轩，笕水潺潺种药园。",
            "医为疾平新扫迹，客知睡美罕敲门。",
            "谈余白拂悬床角，饮散空樽卧壁根。",
            "赐帛更蒙优老诏，此生何以报君恩。"
        ],
        "title": "退居",
        "id": "3e842bbe-7ecb-4ef6-a309-50b1e1da5046"
    },
    {
        "author": "陆游",
        "paragraphs": [
            "荣河温洛帝王州，七十年来禾黍秋。",
            "大事竟为朋党误，遗民空叹岁时遒。",
            "干坤恨入新丰酒，霜露寒侵季子裘。",
            "食粟本同天下责，孤臣敢独废深忧。"
        ],
        "title": "北望感怀",
        "id": "f86d62b3-69b3-42c0-b394-b34d127b7f87"
    },
    {
        "author": "陆游",
        "paragraphs": [
            "萧萧白发濯沧浪，剡曲西南一草堂。",
            "饮水读书贫亦乐，杜门养病老何伤。",
            "已成五亩扶犁叟，谁记三朝执戟郎。",
            "正似篱边数枝菊，岁残犹复耐冰霜。"
        ],
        "title": "白发",
        "id": "c893803d-b7cf-41ae-aafc-be0adc033c7d"
    },
    {
        "author": "陆游",
        "paragraphs": [
            "事与年俱往，心于世转疏。",
            "曼肤销欲尽，鬒发变无余。",
            "野店通赊酒，邻翁伴荷鉏。",
            "尚嗟余习在，梦课吏钞书。"
        ],
        "title": "老叹",
        "id": "359bcac1-104b-48ca-824e-ebe6dc0860e8"
    },
    {
        "author": "陆游",
        "paragraphs": [
            "今日偶暄暖，卧闻林鸟呼。",
            "虽思大白饮，未免小苍扶。",
            "柳色动篱外，梅花来座隅。",
            "夕阳红满野，更复倒残壶。"
        ],
        "title": "作竹篱成因把酒其间戏题四十字",
        "id": "320ebb24-1e9e-436b-bc51-b74481c82d90"
    },
    {
        "author": "陆游",
        "paragraphs": [
            "赤帻峨峨玉羽明，篱间新织竹笼成。",
            "老人从此知昏晓，不用元戎报五更。"
        ],
        "title": "新养白鸡毛羽如玉殊可爱",
        "id": "cb3050d3-cf0d-4978-8d4f-896c631e5b63"
    },
    {
        "author": "陆游",
        "paragraphs": [
            "新篱三面北通门，藤架阴中细路分。",
            "天宇淡青成卵色，水波微皱作靴纹。",
            "参差村舍穿林出，缥缈渔歌隔浦闻。",
            "忽觉楚乡来眼底，欲题幽句吊湘君。"
        ],
        "title": "新篱",
        "id": "9bfddc01-a71b-4b1f-8ba1-3498a97a425f"
    },
    {
        "author": "陆游",
        "paragraphs": [
            "朝来地碓玉新舂，鸡蹠豚肩异味重。",
            "便腹摩挲更无事，老人又过一年冬。"
        ],
        "title": "龟堂杂兴十首  其一",
        "id": "9bf6ea3c-b1cb-4b34-9001-9f7ceeb09475"
    },
    {
        "author": "陆游",
        "paragraphs": [
            "曳杖东冈信步行，夕阳偏向竹间明。",
            "丹枫吹尽鸦声乐，又得霜天一日晴。"
        ],
        "title": "龟堂杂兴十首  其二",
        "id": "c52a1765-05f6-4f3d-bd82-263acb383192"
    },
    {
        "author": "陆游",
        "paragraphs": [
            "闽溪纸被软于绵，黎峒花䌷暖胜毡。",
            "一夜山中三尺雪，未妨老子日高眠。"
        ],
        "title": "龟堂杂兴十首  其三",
        "id": "ff9c00b0-5b19-4837-b5f6-e90bde9f7331"
    },
    {
        "author": "陆游",
        "paragraphs": [
            "三分带苦桧花蜜，一点无尘柏子香。",
            "鼻观舌根俱得道，悠悠谁识老龟堂。"
        ],
        "title": "龟堂杂兴十首  其四",
        "id": "7c799d00-dbb2-4f62-a1eb-a534fa0b7d41"
    },
    {
        "author": "陆游",
        "paragraphs": [
            "方石斛栽香百合，小盆山养水黄杨。",
            "老翁不是童儿态，无奈庵中白日长。"
        ],
        "title": "龟堂杂兴十首  其五",
        "id": "657ce3da-6a7d-41d5-a68b-ad8c94ad3c95"
    },
    {
        "author": "陆游",
        "paragraphs": [
            "少年身寄市朝中，俗论纷纷聒耳聋。",
            "清绝宁知有今日，高眠终夜听松风。"
        ],
        "title": "龟堂杂兴十首  其六",
        "id": "02cb99ba-e54c-4065-a816-90e345196bfc"
    },
    {
        "author": "陆游",
        "paragraphs": [
            "二三邻曲偶相寻，小醉悠然卧竹阴。",
            "醒后自看还自笑，溪云犹未是无心。"
        ],
        "title": "龟堂杂兴十首  其七",
        "id": "60ba8f2f-a73e-4a09-b6e5-1c778002c756"
    },
    {
        "author": "陆游",
        "paragraphs": [
            "蒲团安坐地炉温，无位真人出面门。",
            "世上不知何岁月，断钟残角送黄昏。"
        ],
        "title": "龟堂杂兴十首  其八",
        "id": "78713696-5e61-43c6-ac46-e3b19937fbbe"
    },
    {
        "author": "陆游",
        "paragraphs": [
            "道妙从来亦粗闻，闭门方用十年勤。",
            "笔端小技深知悔，旧稿如山欲尽焚。"
        ],
        "title": "龟堂杂兴十首  其九",
        "id": "83e0b959-f27f-411c-b415-8203da2da264"
    },
    {
        "author": "陆游",
        "paragraphs": [
            "散朴浇淳万事新，腐儒空有涕沾巾。",
            "唐虞不是终难致，自欠皋夔一辈人。"
        ],
        "title": "龟堂杂兴十首  其一○",
        "id": "470e045c-b716-4054-b9c8-1322fe5e6da4"
    },
    {
        "author": "陆游",
        "paragraphs": [
            "老人畏添岁，每叹时序速。",
            "今朝阳始生，在易得来复。",
            "扶衰奉先祭，拜起赖童仆。",
            "儿曹亦寿我，鱼兔随事足。",
            "欢言为一醉，家酿及新熟。",
            "占年当得稔，喜笑动邻曲。",
            "冀从宿麦始，载重车折轴。",
            "明年秋社时，处处餍酒肉。"
        ],
        "title": "己未冬至",
        "id": "f1265399-fbd3-4f91-a2db-c2101d5239e2"
    },
    {
        "author": "陆游",
        "paragraphs": [
            "一阳萌生从此日，老人坚坐午达夕。",
            "浑浑上溯河流黄，赫赫内视神珠赤。",
            "爱如婴儿未离乳，危若游丝袅千尺。",
            "君不见宣房塞河百万人，一旦横流由蚁隙。"
        ],
        "title": "冬至夜坐作短歌",
        "id": "0f5f5b69-b11e-4ce0-bb2d-b5b2cfcb07df"
    },
    {
        "author": "陆游",
        "paragraphs": [
            "世事巧相违，残年幸许归。",
            "虽云裁兔褐，不拟出渔扉。",
            "拂石襟灵爽，搘筇气力微。",
            "朝衣犹挂却，况遣著戎衣。"
        ],
        "title": "新裁短褐接客以代戎服或以为慢戏作",
        "id": "28e5b466-d24b-4037-9193-6ab6ad958dba"
    },
    {
        "author": "陆游",
        "paragraphs": [
            "多病睡眠少，长闲怀抱清。",
            "昏灯照残梦，寒漏下高城。",
            "落月澹将没，栖禽静复惊。",
            "谁言冬夜永，辗转已窗明。"
        ],
        "title": "冬夜",
        "id": "28f4c2d0-7e2d-4565-800f-d577da343ae9"
    },
    {
        "author": "陆游",
        "paragraphs": [
            "壮岁功名妄自期，晚途流落鬓成丝。",
            "临风画角晓三弄，酿雪野云寒四垂。",
            "金锁甲思酣战地，皂貂裘记远游时。",
            "此心炯炯空添泪，青史它年未必知。"
        ],
        "title": "书感",
        "id": "12ef7dfa-488b-407a-94aa-187fc3aefe13"
    },
    {
        "author": "陆游",
        "paragraphs": [
            "颔霜久矣不胜耘，残发今年白十分。",
            "忧国虽忘嫠妇纬，爱君敢进野人芹。",
            "床头酒滴空阶雨，炉面香横出岫云。",
            "已向人间齐物我，不教惊起白鸥群。"
        ],
        "title": "书意",
        "id": "6f515c05-9c10-468b-bb63-f0ca1d45ffca"
    },
    {
        "author": "陆游",
        "paragraphs": [
            "强饭年来幸未衰，睡魔百万要支持。",
            "难从陆羽毁茶论，宁和陶潜止酒诗。",
            "乳井帘泉方徧试，柘罗铜碾雅相宜。",
            "山僧剥啄知谁报，正是松风欲动时。"
        ],
        "title": "试茶",
        "id": "a751321f-2401-46ee-87fd-5328c39cd2da"
    },
    {
        "author": "陆游",
        "paragraphs": [
            "劳生常羨髑髅乐，死时却悔生时错。",
            "花前有酒不肯狂，回首朱颜已非昨。",
            "君看古来贤达人，终日饮酒全其真。",
            "世间万事竟何有，金樽翠杓差关身。",
            "放翁少日无凡客，飞觞纵乐皆豪杰。",
            "清歌一曲梁尘起，腰鼓百面春雷发。",
            "故人仙去蓬莱宫，鸾丝凤竹醉春风。",
            "石帆山下孤舟雪，一段清愁付此翁。"
        ],
        "title": "对酒怀丹阳成都故人",
        "id": "b1b52ecd-f132-4f52-a244-86efa75b01ab"
    },
    {
        "author": "陆游",
        "paragraphs": [
            "买地不占龟，心知百世宜。",
            "西邻梅福隐，南望项王祠。",
            "庵小偷僧样，陂长按古规。",
            "保家无异法，一念勿萌欺。"
        ],
        "title": "三山卜居三十有四年矣老身七十有五儿辈亦颇宦学未为非吉也偶作五字示诸儿",
        "id": "a7ea2616-2c72-4693-b300-0711b8df854c"
    },
    {
        "author": "陆游",
        "paragraphs": [
            "身老交情见，孙生口数添。",
            "园丁上牛米，村婢博蚕盐。",
            "粔籹堆盘白，餦餭出釜甜。",
            "闭门君勿诮，衰病正相兼。"
        ],
        "title": "村兴",
        "id": "2de717dc-f06e-42ce-bf33-2b5d71e48417"
    },
    {
        "author": "陆游",
        "paragraphs": [
            "迢递孤村夜，凄凉半篆香。",
            "怀人悲梦短，听雨怯更长。",
            "有术干盘汞，无方扫鬓霜。",
            "高吟拟排闷，吟罢更伥伥。"
        ],
        "title": "枕上",
        "id": "328f0813-ea79-460e-b551-69e35a92f4a8"
    },
    {
        "author": "陆游",
        "paragraphs": [
            "邦命中兴汉，天心大讨曹。",
            "风云助开泰，河渭荡腥臊。",
            "日避挥戈勇，山齐积甲高。",
            "煌煌祖宗业，只在驭群豪。"
        ],
        "title": "得建业倅郑觉民书言虏乱自淮以北民苦征调皆望王师之至",
        "id": "a9913683-7b7d-4de1-abf7-35cfe136b6ad"
    },
    {
        "author": "陆游",
        "paragraphs": [
            "农家冬少事，无地肆吾勤。",
            "急雨生新健，陈编寄一欣。",
            "高风感莘渭，善治仰华勋。",
            "老死今朝夕，何由诵所闻。"
        ],
        "title": "雨夜读书",
        "id": "9f79b8aa-6141-4720-8e9d-e17fc856d4d4"
    },
    {
        "author": "陆游",
        "paragraphs": [
            "长堤行尽古河濆，小市人稀雾雨昏。",
            "枥马垂头啮菅草，驿门移路避槐根。",
            "断碑零落苔俱徧，漏壁微茫字半存。",
            "催唤厨人燎狐兔，强排旅思举清樽。"
        ],
        "title": "梦中作",
        "id": "0c611e61-74be-4421-858a-6edab3cf505e"
    },
    {
        "author": "陆游",
        "paragraphs": [
            "雪鬓萧然两颊红，人间随处见神通。",
            "半醒半醉常终日，非士非农一老翁。",
            "枥骥虽存千里志，云鹏已息九天风。",
            "巉巉骨法吾能相，难著凌烟剑佩中。"
        ],
        "title": "题传神",
        "id": "9e31deaa-60de-4447-b6ff-155d8ffb1a6f"
    },
    {
        "author": "陆游",
        "paragraphs": [
            "未斸要离冢畔云，侩牛得食寄乡枌。",
            "修身本欲善吾死，临事岂忘尊所闻。",
            "时序管宁亲馈奠，江山庞老上丘坟。",
            "饰巾家箦从来事，万种悠悠莫苦分。"
        ],
        "title": "纪怀",
        "id": "b317ae99-bf4c-4673-b2d7-80b6566faa0d"
    },
    {
        "author": "陆游",
        "paragraphs": [
            "虽设常关果是么，开门终日有谁过。",
            "从来不省多车辙，此际真宜置爵罗。",
            "尚许渔樵时剥啄，偶逢风月亦婆娑。",
            "炎炎炙手须臾事，也比柴荆较几何。"
        ],
        "title": "新作柴门戏书",
        "id": "a0955ff7-2d37-42ec-82d3-b6f175ec4202"
    },
    {
        "author": "陆游",
        "paragraphs": [
            "米分斋钵供，薪拾堕巢枝。",
            "偶尔成幽事，欣然慰午饥。",
            "炊时珠泻甑，尝处雪翻匙。",
            "欲作明朝计，还须卖漉篱。"
        ],
        "title": "炊饭",
        "id": "98db737e-6841-47f7-839f-682eb01e0794"
    },
    {
        "author": "陆游",
        "paragraphs": [
            "今日先生病体轻，爱闲犹有旧心情。",
            "帖看贞观行间印，琴记中郎爨下声。",
            "衣焙温温香欲透，雪簷滴滴日初晴。",
            "客来一笑明窗底，枉道为农事耦耕。"
        ],
        "title": "爱闲",
        "id": "f89eaa89-485f-4fe0-8b78-3197fa13f2cc"
    },
    {
        "author": "陆游",
        "paragraphs": [
            "经中固多趣，我老未能忘。",
            "似获连城璧，如倾九酝觞。",
            "信能明孔氏，何暇傲羲皇。",
            "努力晨昏事，躬行味始长。"
        ],
        "title": "与子聿读经因书小诗示之",
        "id": "bc1ad86a-11eb-4918-acec-55f848f20db1"
    },
    {
        "author": "陆游",
        "paragraphs": [
            "老惯人间岁月催，强扶衰病上崔嵬。",
            "生为柱国细事尔，死画云台何有哉。",
            "熟计提军出青海，未如唤客倒金罍。",
            "明朝日出春风动，更看晴天万里开。"
        ],
        "title": "登东山",
        "id": "0db538da-062a-441a-bfb4-781916a32c5f"
    },
    {
        "author": "陆游",
        "paragraphs": [
            "七十六年将到时，龙钟犹复强支持。",
            "寒灯照影始知瘦，薄酒作酲方觉衰。",
            "春日尚能持冷饼，花时未碍插繁枝。",
            "痴顽应有傍观笑，自课园丁补槿篱。"
        ],
        "title": "己未岁暮",
        "id": "cf448aef-2daa-4a73-a939-80cb136779d1"
    },
    {
        "author": "陆游",
        "paragraphs": [
            "宦途至老无余俸，贫悴还如筮仕初。",
            "赖有一筹胜富贵，小儿读遍旧藏书。"
        ],
        "title": "冬夜读书示子聿八首  其一",
        "id": "e97742c0-8838-4b60-942a-50362d26fea3"
    },
    {
        "author": "陆游",
        "paragraphs": [
            "易经独不遭秦火，字字皆如见圣人。",
            "汝始弱龄吾已耄，要当致力各终身。"
        ],
        "title": "冬夜读书示子聿八首  其二",
        "id": "549e56b7-8083-4696-b350-864ef567566c"
    },
    {
        "author": "陆游",
        "paragraphs": [
            "古人学问无遗力，少壮工夫老始成。",
            "纸上得来终觉浅，绝知此事要躬行。"
        ],
        "tags": [
            "励志",
            "哲理",
            "读书"
        ],
        "title": "冬夜读书示子聿八首  其三",
        "id": "1057cee4-bf1d-4c46-bf73-8ed5357f7790"
    },
    {
        "author": "陆游",
        "paragraphs": [
            "简断编残字欲无，吾儿不负乃翁书。",
            "绝胜锁向朱门里，整整牙签饱蠹鱼。"
        ],
        "title": "冬夜读书示子聿八首  其四",
        "id": "1116be11-28c9-4884-84b0-33ec172d12f5"
    },
    {
        "author": "陆游",
        "paragraphs": [
            "圣师虽远有遗经，万世犹传旧典刑。",
            "白首自怜心未死，夜窗风雪一灯青。"
        ],
        "title": "冬夜读书示子聿八首  其五",
        "id": "b1546d0d-92cc-45e3-a722-3620910ff029"
    },
    {
        "author": "陆游",
        "paragraphs": [
            "残雪初消荠满园，糁羹珍美胜羔豚。",
            "吾曹舌本能知此，古学工夫始可言。"
        ],
        "title": "冬夜读书示子聿八首  其六",
        "id": "a93cbb6c-2933-43bd-a0b4-3f3ea3751147"
    },
    {
        "author": "陆游",
        "paragraphs": [
            "读书万卷不谋食，脱粟在傍书在前。",
            "要识从来会心处，曲肱饮水亦欣然。"
        ],
        "title": "冬夜读书示子聿八首  其七",
        "id": "13779248-f946-4cc8-89b0-5a3ec29f0f7d"
    },
    {
        "author": "陆游",
        "paragraphs": [
            "世间万事有乘除，自笑羸然七十余。",
            "布被藜羹缘未尽，闭门更读数年书。"
        ],
        "title": "冬夜读书示子聿八首  其八",
        "id": "16512cfa-5be7-4843-b653-450babdc8e47"
    },
    {
        "author": "陆游",
        "paragraphs": [
            "午倦便高枕，朝饥美小飧。",
            "时穿幽圃屐，常掩小庵门。",
            "溪忆鸥盟约，花迷蝶梦魂。",
            "余生犹几许，万事付干坤。"
        ],
        "title": "幽兴",
        "id": "98a6d6b3-6dad-464c-aa33-4afbf9d7ee6b"
    },
    {
        "author": "陆游",
        "paragraphs": [
            "眼底谁为耐久朋，倚肩按膝一乌藤。",
            "虚名但可欺横目，薄俗何时复结绳。",
            "浮世百年悲冉冉，闲身万事付腾腾。",
            "年来更叹龙钟甚，欲探梅花病不能。"
        ],
        "title": "寓叹",
        "id": "f8ba46f9-7f68-4ee9-a8a0-c83d47e4e5f8"
    },
    {
        "author": "陆游",
        "paragraphs": [
            "半生征袖厌风埃，又向关门把酒杯。",
            "车辙自随芳草远，岁华无奈夕阳催。",
            "驿前历历堠双只，陌上悠悠人去来。",
            "不为途穷身易老，百年回首总堪哀。"
        ],
        "title": "梦题驿壁",
        "id": "44b83668-7a13-44f1-8521-7d6b7a4659ca"
    },
    {
        "author": "陆游",
        "paragraphs": [
            "柳淡春初破，梅寒瘦不禁。",
            "羁愁醉后减，睡思雨中深。",
            "闲试新收砚，重寻久废琴。",
            "何时见朋旧，细话别来心。"
        ],
        "title": "新春",
        "id": "f5dcc8e6-94d1-41a6-a87e-891940478ef1"
    },
    {
        "author": "陆游",
        "paragraphs": [
            "数行晴日照青鸳，春入屠苏潋滟樽。",
            "儿报山僧留刺去，未为无客到吾门。"
        ],
        "title": "庚申元日口号六首  其一",
        "id": "740d93c6-b786-43b0-b404-fa01f8cbf312"
    },
    {
        "author": "陆游",
        "paragraphs": [
            "黄絁五丈裁衫稳，黑黍三升作饭香。",
            "造物要教无愧怍，一身温饱出耕桑。"
        ],
        "title": "庚申元日口号六首  其二",
        "id": "9c1e9440-3ee1-4ebd-87fc-f5e5efe60af3"
    },
    {
        "author": "陆游",
        "paragraphs": [
            "南陌东阡自在身，耄年喜见岁华新。",
            "洛中九老非吾侣，且作山阴十老人。"
        ],
        "title": "庚申元日口号六首  其三",
        "id": "4f1bf2f0-e0ce-4466-a4f2-8a01756acc86"
    },
    {
        "author": "陆游",
        "paragraphs": [
            "晚涂初入长生运，新岁仍当大有年。",
            "剩与乡邻同觅醉，市楼酒贱不论钱。"
        ],
        "title": "庚申元日口号六首  其四",
        "id": "f9abe082-2196-4078-8916-7b95c21ab14d"
    },
    {
        "author": "陆游",
        "paragraphs": [
            "去年迎客已蹒跚，今岁人扶出亦难。",
            "堪笑此翁衰到底，重裘絮帽尚言寒。"
        ],
        "title": "庚申元日口号六首  其五",
        "id": "177cda2f-258a-499c-a86c-2d5f4fcb9103"
    },
    {
        "author": "陆游",
        "paragraphs": [
            "仁和馆外列鹓行，忆送龙舟幸建康。",
            "舍北老人同甲子，相逢挥泪说高皇。"
        ],
        "title": "庚申元日口号六首  其六",
        "id": "3c87951b-1e1b-4848-8848-3d992b4c36d0"
    },
    {
        "author": "陆游",
        "paragraphs": [
            "抱耒新湖葑，烧畬古庙壖。",
            "宦游悲肮脏，归卧困沉绵。",
            "日隐啼鸦戍，舟回落雁天。",
            "衰残知迫死，不忍负青编。"
        ],
        "title": "视东皋归",
        "id": "3437bf91-8a77-42bd-839b-dfd3111c94b5"
    },
    {
        "author": "陆游",
        "paragraphs": [
            "遇兴穿丛竹，寻香折野梅。",
            "暮天寒欲雪，幽径绿生苔。",
            "栖雀争枝噪，归牛并堑来。",
            "高城角声动，不尽古今哀。"
        ],
        "title": "晚步舍东",
        "id": "217d820b-9afb-48b0-b76b-05557abe1548"
    },
    {
        "author": "陆游",
        "paragraphs": [
            "岁首未入春，风气已稍和。",
            "我睡意慵起，如此鸣禽何。",
            "驾言之东园，落梅亦已多。",
            "江南无坚冰，绿池生微波。",
            "挹彼蒲萄醅，酌我鹦鹉螺。",
            "虽无丝与竹，倚树自高歌。",
            "矫首东南望，稽山鬰嵯峨。",
            "儿曹幸力穑，老子得婆娑。"
        ],
        "title": "人日东园",
        "id": "4c8ddd06-682d-4624-8dd9-34338039ee74"
    },
    {
        "author": "陆游",
        "paragraphs": [
            "古者谓死为归人，此身未死均是客。",
            "家为逆旅身在途，久寓遽归初不择。",
            "逆旅相看随薄厚，非意相干宁足责。",
            "世间何处无谿山，得酒尽醉当堕帻。",
            "傍观嘲诮亦其宜，东海定非蠡可测。"
        ],
        "title": "逆旅行",
        "id": "7d0e4f4a-e51a-4ed5-99da-25a47d77881d"
    },
    {
        "author": "陆游",
        "paragraphs": [
            "归来偶似老渊明，消渴谁怜病长卿。",
            "小雨染成芳草色，好风吹断画簷声。",
            "剪灯院落晨犹冷，卖酒楼台晚旋晴。",
            "莫道此翁游兴懒，兰亭禹寺已关情。"
        ],
        "title": "小雨初霁",
        "id": "b1305ea5-a2ec-4941-a45e-edc7290e79e4"
    },
    {
        "author": "陆游",
        "paragraphs": [
            "村路泥淹雪，虚簷水结冰。",
            "长征荷戈客，暂到放包僧。",
            "妖鵩鸣高树，饥鼯触闇灯。",
            "谁能问良苦，衰病正相乘。"
        ],
        "title": "独夜",
        "id": "66f748fc-797b-4cc2-b065-9fdd973574dd"
    },
    {
        "author": "陆游",
        "paragraphs": [
            "短褐财遮骭，孤烟仅续炊。",
            "久穷方有味，古语不吾欺。",
            "坚坐忘昏旦，残年迫耄期。",
            "尚余书满屋，手校付吾儿。"
        ],
        "title": "忍穷",
        "id": "91da8695-6262-4028-b1ea-7ec158d604e0"
    },
    {
        "author": "陆游",
        "paragraphs": [
            "断岸通别浦，孤舟入春烟。",
            "与梅本无期，忽到醉眼边。",
            "折花插纱帽，花重觉帽偏。",
            "居人空巷看，疑是湖中仙。"
        ],
        "title": "开岁半月湖村梅开无余偶得五诗以烟溼落梅村为韵  其一",
        "id": "b9cc1da4-fecc-4efb-b142-04b884c14999"
    },
    {
        "author": "陆游",
        "paragraphs": [
            "我来梅花村，倚杖久伫立。",
            "惜哉风雨余，零落绿苔溼。",
            "往年赋诗人，去袂不可执。",
            "明朝梅亦空，感旧百忧集。"
        ],
        "title": "开岁半月湖村梅开无余偶得五诗以烟溼落梅村为韵  其二",
        "id": "24b6aeed-a7b0-4e9b-9113-2b783e3d2448"
    },
    {
        "author": "陆游",
        "paragraphs": [
            "梅花如高人，妙在一丘壑。",
            "林逋语虽工，竟未脱缠缚。",
            "乃知尤物侧，天下无杰作。",
            "老我怀不纾，樽前几开落。"
        ],
        "title": "开岁半月湖村梅开无余偶得五诗以烟溼落梅村为韵  其三",
        "id": "68997fbc-3306-431b-9d45-8cae19d24660"
    },
    {
        "author": "陆游",
        "paragraphs": [
            "斗柄忽东指，开尽湖边梅。",
            "伟观天下无，四顾雪千堆。",
            "时至当敛退，勿受晓角催。",
            "安知桃李辈，于子无嫌猜。"
        ],
        "title": "开岁半月湖村梅开无余偶得五诗以烟溼落梅村为韵  其四",
        "id": "f570d898-c1b2-4124-9368-c211bc378e1a"
    },
    {
        "author": "陆游",
        "paragraphs": [
            "昨日春已来，盎盎满江村。",
            "落梅亦多情，点点浮清樽。",
            "语离聊一醉，不恨村酒浑。",
            "人生共如此，已矣两忘言。"
        ],
        "title": "开岁半月湖村梅开无余偶得五诗以烟溼落梅村为韵  其五",
        "id": "98b4d207-3e7f-46d8-8b51-f27ecb1263cd"
    },
    {
        "author": "陆游",
        "paragraphs": [
            "湖上归耕一病翁，此心非复少年同。",
            "读书初恨岁时速，闻道始知身世空。",
            "匠石不能材社栎，弋人何意慕冥鸿。",
            "新春愈觉支离甚，又付生涯药裹中。"
        ],
        "title": "老病",
        "id": "13cd8489-c12d-4609-812a-ae0f6447eda4"
    },
    {
        "author": "陆游",
        "paragraphs": [
            "西邻好友工谈笑，每见明知是梦中。",
            "樽酒不空书满架，何时真得与君同。"
        ],
        "title": "三二年来夜梦每过吾庐之西一士友家观书饮酒方梦时亦自知其为梦也二首  其一",
        "id": "ea3d0da8-26dd-4284-88b9-c7b032529a43"
    },
    {
        "author": "陆游",
        "paragraphs": [
            "清言亹亹岸纶巾，久矣吾游无若人。",
            "自怪梦中来往熟，抱琴携酒过西邻。"
        ],
        "title": "三二年来夜梦每过吾庐之西一士友家观书饮酒方梦时亦自知其为梦也二首  其二",
        "id": "b796544b-78bc-4993-a1ef-874fecea7cf7"
    },
    {
        "author": "陆游",
        "paragraphs": [
            "城中酒垆千百所，不忧不售惟忧雨。",
            "今年上元灯满城，曲巷深坊闹歌舞。",
            "天公不借一日晴，风吹灯死雨如倾。",
            "家家移床避屋漏，不闻人声闻屐声。"
        ],
        "title": "上元雨",
        "id": "1ea6bb90-71ca-4b45-8e56-ce0b490c8a28"
    },
    {
        "author": "陆游",
        "paragraphs": [
            "造物乘除理固然，许将穷悴博顽坚。",
            "骥衰伏枥心千里，龟冷搘床寿百年。",
            "好事时供沽酒费，拥途争笑插花颠。",
            "渔村宿愿虽偿尽，犹恨僧房欠昼眠。"
        ],
        "title": "杂兴二首  其一",
        "id": "16ab28a9-78e3-40fc-b2cb-2fb3a431eac7"
    },
    {
        "author": "陆游",
        "paragraphs": [
            "散发林间万事轻，梦魂安稳气和平。",
            "只知秋菊有佳色，那问荒鸡非恶声。",
            "达士招呼同啸傲，福人分付与功名。",
            "一篇说尽逍遥理，始信蒙庄是达生。"
        ],
        "title": "杂兴二首  其二",
        "id": "5ba91562-c833-40fa-94bf-6a8fa9ca1755"
    },
    {
        "author": "陆游",
        "paragraphs": [
            "我生本痴绝，万事不系怀。",
            "一朝蜕形去，岂问弃与薶。",
            "游宦三十年，所向无一谐。",
            "偶然有天幸，自退非人排。",
            "黄纸如鸦字，君恩赐残骸。",
            "剡溪回雪舫，云门散青鞋。",
            "两犊掀春泥，一钵随午斋。",
            "更当拥布被，高枕听鸣蛙。"
        ],
        "title": "初春书喜",
        "id": "de6bab72-3f13-4c46-86ee-1d0935aef24f"
    },
    {
        "author": "陆游",
        "paragraphs": [
            "长须仅有玉川奴，秃尾犹无漫汉驴。",
            "万事已随春枕断，故人何啻晓星疏。",
            "出乘微雨鉏畬粟，归傍荒畦撷野蔬。",
            "一字不看方睡美，任人搜去帐中书。"
        ],
        "title": "幽居无一事戏作",
        "id": "e8507857-b5d8-4c48-8954-437c9922d676"
    },
    {
        "author": "陆游",
        "paragraphs": [
            "烟云深处作生涯，回首人间岁月赊。",
            "留得朱颜凭绿酒，扫空白发赖丹砂。",
            "七弦指下泠泠久，双袖风中猎猎斜。",
            "他日相寻不知处，会从渔父问桃花。"
        ],
        "title": "赠道流",
        "id": "f49bdb2e-2a33-4ea6-a7e7-43fd9100af04"
    },
    {
        "author": "陆游",
        "paragraphs": [
            "床席呻吟里，衡茅隐约中。",
            "空兴年往叹，未著日新功。",
            "世远言犹在，身危道岂穷。",
            "但能无愧怍，天地本来公。"
        ],
        "title": "病中作",
        "id": "cf763fa0-4779-4ee1-85bf-d2492a928bdf"
    },
    {
        "author": "陆游",
        "paragraphs": [
            "枯蓬万里寄飘风，晚落江头号放翁。",
            "冉冉流年秋镜里，悠悠残梦晓笳中。",
            "扫除药裹病良已，弃置酒杯愁自空。",
            "闲处固应容老子，卧看年少起新丰。"
        ],
        "title": "病愈偶书",
        "id": "fbe64ae2-43cd-4dc4-9bbc-dc4b704a3713"
    },
    {
        "author": "陆游",
        "paragraphs": [
            "少时裘马竞豪华，岂料今为老圃家。",
            "数点霏微社公雨，两丛闲淡女郎花。",
            "诗成枕上常难记，酒满街头却易赊。",
            "自笑迩来能用短，只将独醉作生涯。"
        ],
        "title": "小圃独酌",
        "id": "92bfe1a5-fc44-433a-8fb3-66fa9925b225"
    },
    {
        "author": "陆游",
        "paragraphs": [
            "今日山翁自治厨，嘉殽不似出贫居。",
            "白鹅炙美加椒后，锦雉羹香下豉初。",
            "箭茁脆甘欺雪菌，蕨芽珍嫩压春蔬。",
            "平生责望天公浅，扪腹便便已有余。"
        ],
        "title": "饭罢戏示邻曲",
        "id": "8b1c6d5c-86d6-47b1-9f39-11edc649aac1"
    },
    {
        "author": "陆游",
        "paragraphs": [
            "开尽梅花柳渐青，东风又满会稽城。",
            "放翁晨起有佳思，娅姹林莺初试声。"
        ],
        "title": "春日六首  其一",
        "id": "f63a4b4a-1991-4188-83ac-0528a0af2382"
    },
    {
        "author": "陆游",
        "paragraphs": [
            "方池潋潋碧波平，曲径纤纤细草生。",
            "席地幕天君但醉，苦无多日是清明。"
        ],
        "title": "春日六首  其二",
        "id": "5874d1fc-5173-4c03-abca-212986a50c5e"
    },
    {
        "author": "陆游",
        "paragraphs": [
            "桃花轻薄柳花狂，蛱蝶翩翩燕子忙。",
            "惟有龟堂无一事，闭门白日不胜长。"
        ],
        "title": "春日六首  其三",
        "id": "b2837178-ba10-4483-9651-5303c0a3a3f2"
    },
    {
        "author": "陆游",
        "paragraphs": [
            "巷口东风吹酒旗，老人也惜早春时。",
            "雨来三日泥没踝，过尽梅花浑不知。"
        ],
        "title": "春日六首  其四",
        "id": "dd9e7aea-e916-4922-a756-97b328760d84"
    },
    {
        "author": "陆游",
        "paragraphs": [
            "雪山万叠看不厌，雪尽山青又一奇。",
            "今代江南无画手，矮笺移入放翁诗。"
        ],
        "title": "春日六首  其五",
        "id": "e1de44eb-f079-42ea-91e9-4b70c315fe96"
    },
    {
        "author": "陆游",
        "paragraphs": [
            "怕见公卿懒入城，野桥孤店跨驴行。",
            "天公遣足看山愿，白尽髭须却眼明。"
        ],
        "title": "春日六首  其六",
        "id": "baab9a40-3da3-4922-a952-f49d934aa982"
    },
    {
        "author": "陆游",
        "paragraphs": [
            "吹尽浮云旋作晴，郊原高下水纵横。",
            "烟芜漫漫如添色，谷鸟关关已变声。",
            "迨酒贱时须痛饮，得人扶处尽闲行。",
            "隔湖遥指兰亭路，邻叟追随羨眼明。"
        ],
        "title": "新晴野步",
        "id": "366130fc-8788-4023-ae02-abd2116db1b0"
    },
    {
        "author": "陆游",
        "paragraphs": [
            "鹅儿泾口晓山横，蜻蜓港头春水生。",
            "兰亭之北是茶市，柯桥以西多橹声。"
        ],
        "title": "湖上作二首  其一",
        "id": "8e9e667f-e351-45ed-accd-f9171920ed90"
    },
    {
        "author": "陆游",
        "paragraphs": [
            "东泾西泾花极望，红云照波锦裹山。",
            "路似掌平身自倦，酒如土贱箧常悭。"
        ],
        "title": "湖上作二首  其二",
        "id": "b1804b70-1f79-4ebe-8841-509a2c3c6cd0"
    },
    {
        "author": "陆游",
        "paragraphs": [
            "村豪聚饮自相欢，灯火歌呼闹夜阑。",
            "醉饱要胜饥欲死，看渠也复面团团。"
        ],
        "title": "夜行过一大姓家值其乐饮戏作",
        "id": "b7c119f6-f121-43c8-baf3-06b526fca49c"
    },
    {
        "author": "陆游",
        "paragraphs": [
            "水涨池新满，山寒屋尽低。",
            "愁多憎夜雨，睡少喜晨鸡。",
            "社肉初分胙，春芜已再犁。",
            "明朝寻父老，不怕蹋街泥。"
        ],
        "title": "枕上作二首  其一",
        "id": "a4baca85-43c3-4554-a4d8-63bd0a4071b5"
    },
    {
        "author": "陆游",
        "paragraphs": [
            "山雨萧萧过，沙泉咽咽流。",
            "梦中无远道，醉里失孤愁。",
            "贫卖相如骑，寒思季子裘。",
            "儿童报新霁，裹饭出闲游。"
        ],
        "title": "枕上作二首  其二",
        "id": "6d899b88-4f1d-4afd-9fa9-3c64c90cee5a"
    },
    {
        "author": "陆游",
        "paragraphs": [
            "悽悽重悽悽，恻恻复恻恻。",
            "我愧思旷傍，人谁子思侧。",
            "兴邦在人材，巖穴当物色。",
            "如何清庙器，老死山南北。",
            "小儒虽微陋，一饭亦忧国。",
            "岂无一得愚，欲献惧非职。"
        ],
        "title": "悽悽行",
        "id": "37d36cad-5c00-4c6e-9cfb-fa5dc3ce0f0e"
    },
    {
        "author": "陆游",
        "paragraphs": [
            "食案何萧然，春荠花若雪。",
            "从今日老硬，何以供采撷。",
            "山翁垂八十，忍贫心似铁。",
            "那须万钱筯，养此三寸舌。",
            "软炊香秔饭，幸免烦祝噎。",
            "一瓢亦已泰，陋巷时小啜。"
        ],
        "title": "春荠",
        "id": "5a5d5bde-6b97-4e8d-96a3-5a2fa80f1083"
    },
    {
        "author": "陆游",
        "paragraphs": [
            "人生各有营，为吏最无策。",
            "其间小黠者，但肯乘下泽。",
            "绝笔光范书，扫迹翘才客。",
            "早收畏涂身，未老归阡陌。",
            "嗟予昧择术，误计真累百。",
            "衰病始知悔，泯默每自责。",
            "孤舟寄渺莽，尚恨江湖迮。",
            "客来勿多谈，穷命不禁吓。"
        ],
        "title": "答客",
        "id": "97164963-5d7b-45f0-8fd1-470de102c4b8"
    },
    {
        "author": "陆游",
        "paragraphs": [
            "小艇上时皆绿水，短筇到处即青山。",
            "二十四考中书令，不换先生半日闲。"
        ],
        "title": "闲中自咏二首  其一",
        "id": "e1faa5d2-5ea1-4b7a-be7f-965db10ec0a1"
    },
    {
        "author": "陆游",
        "paragraphs": [
            "声名本自不关身，富贵元知与祸邻。",
            "但恨平生闲不足，再来真作卧云人。"
        ],
        "title": "闲中自咏二首  其二",
        "id": "7b2ce69c-8c6a-4743-a62d-fa29e17f17f7"
    },
    {
        "author": "陆游",
        "paragraphs": [
            "老农十口传为古，春遇甲申常畏雨。",
            "风来东北云行西，雨势已成那得御。",
            "山阴泆湖二百岁，坐使膏腴成瘠卤。",
            "陂塘遗迹今悉存，叹息当官谁可语。",
            "甲申畏雨古亦然，湖之未废常丰年。",
            "小人那知古来事，不怨豪家惟怨天。"
        ],
        "title": "甲申雨",
        "id": "a9077be1-9e61-4ac9-ad93-446bb30a3cbc"
    },
    {
        "author": "陆游",
        "paragraphs": [
            "满地残红点绿苔，花泾弭棹小裴回。",
            "春风又作匆匆别，老病无端衮衮来。",
            "亦悟百穷缘肮脏，终羞万事学低摧。",
            "吾文自欲忘忧耳，那博人间水一杯。"
        ],
        "title": "今岁游花泾差晚戏作",
        "id": "9e068744-c626-425b-9a67-de048f1b3761"
    },
    {
        "author": "陆游",
        "paragraphs": [
            "五十年前诗酒身，山阴风月尚如新。",
            "闲愁已是无阑障，一枕春寒更恼人。"
        ],
        "title": "枕上口占三首  其一",
        "id": "e6a2b548-64ff-407f-8930-d1851b1b8311"
    },
    {
        "author": "陆游",
        "paragraphs": [
            "蹋雨敲门觅季夷，襞笺同和仲高诗。",
            "回思五十年前事，恰似今宵梦里时。"
        ],
        "title": "枕上口占三首  其二",
        "id": "a4a51cf2-1351-452b-b1b7-a5a111573b2c"
    },
    {
        "author": "陆游",
        "paragraphs": [
            "五十年间万事空，懒将白发对青铜。",
            "故人只有桃花在，惆怅无情一夜风。"
        ],
        "title": "枕上口占三首  其三",
        "id": "ac1bdfe5-c349-4637-b3d0-bab9f910cb41"
    },
    {
        "author": "陆游",
        "paragraphs": [
            "君家麻源第三谷，我在镜湖分一曲。",
            "平生梦亦不相接，忽然怀中泻珠玉。",
            "诚斋老子主诗盟，片言许可天下服。",
            "长歌为君定声价，赏音但须一夔足。",
            "蹋泥过我君岂误，拱璧何至求凡目。",
            "只愁明日遽来索，北窗连夜挑灯读。"
        ],
        "title": "赠谢正之秀才",
        "id": "cbcb28dd-e9b5-4b26-a62a-bd9186a17294"
    },
    {
        "author": "陆游",
        "paragraphs": [
            "晚春光景亦佳哉，野老苍颜一笑开。",
            "莫问此生犹几屐，但知相遇且衔杯。",
            "偶携儿女祈蚕去，又逐乡邻赛麦回。",
            "不信年华如转毂，城头君听角声哀。"
        ],
        "title": "连日往来湖山间颇乐即席有作",
        "id": "ef92b9ba-2b9a-4778-b627-e1a3bb7fcb4b"
    },
    {
        "author": "陆游",
        "paragraphs": [
            "盐裹聘狸奴，常看戏座隅。",
            "时时醉薄荷，夜夜占氍毹。",
            "鼠穴功方列，鱼餐赏岂无。",
            "仍当立名字，唤作小于菟。"
        ],
        "title": "赠猫",
        "id": "7ec0dd37-2444-446b-ad6c-297412f7ab59"
    },
    {
        "author": "陆游",
        "paragraphs": [
            "小筑依林薮，残年迫耄期。",
            "衣宽方觉瘦，步蹇始悲衰。",
            "食饮常多忌，方书动自随。",
            "园花几分在，睡起问吾儿。"
        ],
        "title": "叹老",
        "id": "6c892fd7-c8c4-4e80-9550-6ebd68fe4c9f"
    },
    {
        "author": "陆游",
        "paragraphs": [
            "章甫从诸老，今为两世人。",
            "惟书尚开眼，非酒孰关身。",
            "远水涵清镜，晴云蹙细鳞。",
            "篱边花未尽，作意醉残春。"
        ],
        "title": "残春",
        "id": "b280f317-49ed-4d76-afef-3b5c4655ef23"
    },
    {
        "author": "陆游",
        "paragraphs": [
            "雨霁山争出，泥干路渐通。",
            "稍从牛屋后，却过鹳巢东。",
            "决决沙沟水，翻翻麦野风。",
            "欲归还小立，为爱夕阳红。"
        ],
        "title": "东村",
        "id": "e7c0f93f-2ef6-4e61-96e7-794e6de10c4d"
    },
    {
        "author": "陆游",
        "paragraphs": [
            "昨日海棠开，今朝燕子来。",
            "偶行沙际去，却傍柳阴回。",
            "酒是治愁药，书为引睡媒。",
            "吾生不乏此，外物信悠哉。"
        ],
        "title": "晚步舍北归",
        "id": "b5ddea0c-90d0-4052-b815-e3a100144465"
    },
    {
        "author": "陆游",
        "paragraphs": [
            "夜梦游名山，翠壁开巖扉。",
            "主人喜迎客，剧谈皆造微。",
            "下临万里空，渺渺一鹤飞。",
            "安得弃家去，丹灶常相依。"
        ],
        "title": "记梦",
        "id": "80e54cca-bea2-4aee-b23d-d70396f6b57c"
    },
    {
        "author": "陆游",
        "paragraphs": [
            "清汴长淮莽苍中，扬州画戟拥元戎。",
            "南连近甸观秋稼，北抚中原扫夕烽。",
            "茶发蜀冈雷殷殷，水通隋苑月溶溶。",
            "悬知帐下多豪杰，一醉何因及老农。"
        ],
        "title": "寄题扬州九曲池",
        "id": "18fc21b7-611d-4c50-bc74-d4f11975cf7d"
    },
    {
        "author": "陆游",
        "paragraphs": [
            "投老百无成，山林送此生。",
            "薄才元易尽，古道竟难行。",
            "陋巷牛羊迹，衡门鸟雀声。",
            "新年幸差健，作意事春耕。"
        ],
        "title": "投老",
        "id": "0e811b61-f169-4d01-b8dc-cfba3e721a8b"
    },
    {
        "author": "陆游",
        "paragraphs": [
            "终日坐茅亭，萧然倚素屏。",
            "儿圆点茶梦，客授养鱼经。",
            "马以鸣当斥，龟缘久不灵。",
            "诗成作吴咏，及此醉初醒。"
        ],
        "title": "茅亭",
        "id": "72e7b184-5847-47e1-850c-6ff0e97819af"
    },
    {
        "author": "陆游",
        "paragraphs": [
            "桃李成尘浑不数，海棠也作胭脂雨。",
            "清明未到春已空，枝上流莺替人语。",
            "逢春日日合醉归，莫笑典衣穷杜甫。",
            "生时不肯浇舌本，死后空持酹坟土。",
            "门前三百里湖光，天与先生作醉乡。",
            "银杯羽化不须叹，多钱使人生窟郎。"
        ],
        "title": "贫甚卖常用酒杯作诗自戏",
        "id": "054248e0-fe0d-46fe-bde9-1d69d095819f"
    },
    {
        "author": "陆游",
        "paragraphs": [
            "十日雨晴湖水深，暖催新绿上横林。",
            "分泥海燕穿花径，带犊吴牛傍柳阴。",
            "夏近渐低游舫价，日斜殊费寺楼吟。",
            "归来支枕还无事，一缕微烟看水沉。"
        ],
        "title": "春晚泛湖归偶赋",
        "id": "50bf2be8-b5fe-4116-bb32-c287c93ef975"
    },
    {
        "author": "陆游",
        "paragraphs": [
            "少年万里走尘埃，归卧柴荆昼不开。",
            "十事真成九败意，一春知复几衔杯。",
            "波清凭槛观鱼乐，风紧钩帘待燕回。",
            "催唤比邻同晚酌，旋烧筀笋摘青梅。"
        ],
        "title": "东园小饮四首  其一",
        "id": "47b25700-d8a9-48c7-ab25-c34ee92cc29d"
    },
    {
        "author": "陆游",
        "paragraphs": [
            "入东又见几春风，茆屋芦藩寂寞中。",
            "道业虽如诗不进，世缘已与梦俱空。",
            "高枝濯濯辛夷紫，密叶深深踯躅红。",
            "村巷断无轩盖到，一樽犹得伴邻翁。"
        ],
        "title": "东园小饮四首  其二",
        "id": "29d5bac4-9502-49b3-bbdc-bc59cc432b76"
    },
    {
        "author": "陆游",
        "paragraphs": [
            "三月园林日渐长，闲从邻曲答年光。",
            "酴醿独殿群芳后，醽醁能令万事忘。",
            "下豉莼羹夸旧俗，供盐梅子喜初尝。",
            "乌靴席帽知何乐，自古京尘瞇眼黄。"
        ],
        "title": "东园小饮四首  其三",
        "id": "2c556385-d0cf-49b2-8d28-dbae894c12af"
    },
    {
        "author": "陆游",
        "paragraphs": [
            "乞得残骸老故山，草亭终日对孱颜。",
            "孤云百尺起江际，幽鸟数声鸣竹间。",
            "众死一身今独健，人忙万物本常闲。",
            "此心欲语知谁听，赖有渔樵日往还。"
        ],
        "title": "东园小饮四首  其四",
        "id": "badfa9ea-e50d-461a-8e81-ebb7b36c7c5f"
    },
    {
        "author": "陆游",
        "paragraphs": [
            "平日身如不系舟，曾从楚尾客秦头。",
            "风生江浦千帆晓，月落山城一笛秋。",
            "万事只能催白发，百年终是卧荒丘。",
            "扶衰强项君休笑，尚忆人间汗漫游。"
        ],
        "title": "病退颇思远游信笔有作",
        "id": "318a467c-3af3-49dc-bb01-2ef042e17e40"
    },
    {
        "author": "陆游",
        "paragraphs": [
            "病退扶行力尚微，悠然随意出荆扉。",
            "蜂贪酿蜜争花去，燕喜分泥傍水飞。",
            "午渴坼瓶尝煮酒，晴暄开笥换单衣。",
            "踌躇已久归犹懒，更向溪头坐钓矶。"
        ],
        "title": "春晚闲步门外",
        "id": "15e2f3ab-1323-4d0d-bd82-967d630fa2a2"
    },
    {
        "author": "陆游",
        "paragraphs": [
            "时令过清明，朝朝布谷鸣。",
            "但令春促驾，那为国催耕。",
            "红紫花枝尽，青黄麦穗成。",
            "从今可无语，倾耳舜弦声。"
        ],
        "title": "嘲布谷",
        "id": "6e4587a7-c660-4cb3-aea8-9bd0e79f72fb"
    },
    {
        "author": "陆游",
        "paragraphs": [
            "出郭无十里，结庐才数间。",
            "每将穷博健，不遣乐妨闲。",
            "卖药云边市，寻僧雨外山。",
            "何妨摇檝去，却作跨驴还。"
        ],
        "title": "题斋壁",
        "id": "05d7b135-635c-4b7e-92a3-afd57bc88925"
    },
    {
        "author": "陆游",
        "paragraphs": [
            "九日春阴一日晴，回塘闲院惬幽情。",
            "小鱼出水圆纹见，轻燕穿帘折势成。",
            "今日掩关真佚老，向来涉世亦遗名。",
            "巡簷更有欣然处，新笋初抽四五茎。"
        ],
        "title": "龟堂晚兴",
        "id": "3df08445-f388-408f-a18e-90aa1ff02926"
    },
    {
        "author": "陆游",
        "paragraphs": [
            "裙腰绿如草，衫色石榴花。",
            "十二学弹筝，十三学琵琶。",
            "宁嫁与商人，夫妇各天涯。",
            "朝朝问水神，夜夜梦三巴。",
            "聘金虽如山，不愿入侯家。",
            "鄣袖庭花下，东风吹鬓斜。"
        ],
        "title": "长干行",
        "id": "d2420037-ffde-4543-8793-6b8359ee8c82"
    },
    {
        "author": "陆游",
        "paragraphs": [
            "受廛故里老为氓，三十余年学养生。",
            "倩盼作妖狐未惨，肥甘藏毒酖犹轻。",
            "忠言何啻千金药，赤口能烧万里城。",
            "陋巷藜羹心自乐，傍观虚说傲公卿。"
        ],
        "title": "养生",
        "id": "42cda6c0-cb9f-4d47-8352-1af60824c3c9"
    },
    {
        "author": "陆游",
        "paragraphs": [
            "木笔枝已空，玉簪殊未花。",
            "赪桐时更晚，春尽始萌芽。",
            "老人多感慨，俯仰悲岁华。",
            "两曜如奔轮，疾去不可遮。",
            "城头插双旗，叠鼓催清笳。",
            "兀然一室间，不复过邻家。",
            "午睡或至暮，乱发垂髿髿。",
            "所嗟瘦僧死，莫致茶山茶。"
        ],
        "title": "园中观草木有感",
        "id": "8071edc5-c29e-49f4-adc3-b3b837eb28ed"
    },
    {
        "author": "陆游",
        "paragraphs": [
            "忆昔青衫上赤墀，颔间未有一茎丝。",
            "岂知晚拜金龟赐，却是霜髯雪鬓时。"
        ],
        "title": "恩赐龟紫二首  其一",
        "id": "d43f6b96-4038-46d7-b2eb-b44480ab6794"
    },
    {
        "author": "陆游",
        "paragraphs": [
            "已挂朝衣神武门，暂纡紫绶拜君恩。",
            "儿孙贺罢还无事，雨笠烟蓑自灌园。"
        ],
        "title": "恩赐龟紫二首  其二",
        "id": "6c4d8deb-c0f4-4ecf-90d7-e6fba55e1421"
    },
    {
        "author": "陆游",
        "paragraphs": [
            "少年不自量，妄意慕管葛。",
            "晚节虽知难，犹觊终一豁。",
            "悲哉老病马，解纵谁复秣。",
            "既辞箠辔劳，始爱原野阔。",
            "饮涧啮霜菅，亦可数年活。",
            "勿复思长途，嘶鸣望天末。"
        ],
        "title": "自警",
        "id": "3375f158-47c1-48d1-89e1-a08caf491ab6"
    },
    {
        "author": "陆游",
        "paragraphs": [
            "一生食太仓，蠹耗均雀鼠。",
            "虽云久置散，饥饱尚撑拄。",
            "两年失微禄，始觉困羁旅。",
            "倾身营薪米，得食已过午。",
            "人观不堪忧，意气终自许。",
            "藜羹若大庖，草庐如万础。",
            "平生师颜原，本自藐晋楚。",
            "悠然卧北窗，残灯翳还吐。"
        ],
        "title": "独夜",
        "id": "2cbcf0b3-4df3-4df7-a27b-e656f007e2ca"
    },
    {
        "author": "陆游",
        "paragraphs": [
            "鬓毛日夜雪霜稠，冉冉年光逝肯留。",
            "酒力但资愁作祟，雨声偏与睡为仇。",
            "铭旌官职眼前事，史册姓名身后忧。",
            "毕竟此生何处是，江湖万里有孤舟。"
        ],
        "title": "雨夕枕上作",
        "id": "414706c4-95dd-45cf-b0f3-d708598d252c"
    },
    {
        "author": "陆游",
        "paragraphs": [
            "泽国风雨多，春尽尚裘褐。",
            "闭门不能出，饱受鸠妇聒。",
            "今朝云忽归，沟水清活活。",
            "偶为东园行，鱼鸟间何阔。",
            "妇女蚕事终，桑柘光如泼。",
            "布谷汝勿忧，吾袴真可脱。"
        ],
        "title": "喜晴",
        "id": "60b28ccd-9a39-4964-bac9-8773e6f333cb"
    },
    {
        "author": "陆游",
        "paragraphs": [
            "王师北伐如宣王，风驰电击复土疆。",
            "中军歌舞入洛阳，前军已渡河流黄。",
            "马声萧萧阵堂堂，直跨井陉登太行。",
            "壶浆箪食满道傍，刍粟岂复烦车箱。",
            "不须绝漠追败亡，亦勿分兵取河湟。",
            "但令中夏歌时康，千年万年无馈粮。"
        ],
        "title": "观运粮图",
        "id": "0ba7f703-0d9c-4026-a11f-d96ecb6b4c62"
    },
    {
        "author": "陆游",
        "paragraphs": [
            "英姿爽气宇邛州，虽古人中岂易求。",
            "六月长途将暍死，一天风雹起龙湫。"
        ],
        "title": "宇文衮臣吏部予在蜀日与之游至厚契阔死生二十年矣庚申三月忽梦相从如平生怆然有赋",
        "id": "81e28112-b418-462c-97b3-74ee3318385b"
    },
    {
        "author": "陆游",
        "paragraphs": [
            "城南倒社下湖忙，阿姥龙钟七十强。",
            "犹有尘埃嫁时镜，东涂西抹不成妆。"
        ],
        "title": "阿姥",
        "id": "c4ab3399-6782-4733-9f9c-8ab14d839370"
    },
    {
        "author": "陆游",
        "paragraphs": [
            "雨足移秧后，风和剥茧初。",
            "昏昏时就枕，贸贸却寻书。",
            "晚步身须杖，晨兴发废梳。",
            "满城车马客，谁复问何如。"
        ],
        "title": "初夏",
        "id": "76ca870f-c128-40d6-82c8-c72b1359dd28"
    },
    {
        "author": "陆游",
        "paragraphs": [
            "稽古衰犹力，翻书夜达晨。",
            "思人频掩卷，感事忽霑巾。",
            "世阅几春梦，身今一老民。",
            "忍穷端已惯，蔬食又经旬。"
        ],
        "title": "读书",
        "id": "c36af7c5-5652-476d-a874-ff2850340898"
    },
    {
        "author": "陆游",
        "paragraphs": [
            "江湖春暮多风雨，点滴空阶实厌听。",
            "剩喜今朝有奇事，一窗晴日写黄庭。"
        ],
        "title": "喜晴",
        "id": "8a2e6af0-474b-4c5a-87d4-d2c2c9b2f0cd"
    },
    {
        "author": "陆游",
        "paragraphs": [
            "作墨无声紫玉池，年光又入放翁诗。",
            "风和柳岸吹绵后，雨足瓜畦引蔓时。",
            "病酒相如无奈渴，清言叔宝不胜羸。",
            "此生岂复功名事，付与城头画角悲。"
        ],
        "title": "初夏北窗二首  其一",
        "id": "45961f2e-9d4f-4ef2-be60-5028baecee3c"
    },
    {
        "author": "陆游",
        "paragraphs": [
            "水际柴荆昼不开，卧听微雨杂轻雷。",
            "春蚕满箔眠初起，社燕争巢去复来。",
            "海桧屈蟠依怪石，山榴零落点苍苔。",
            "一樽及此风光美，车下长坡底用推。"
        ],
        "title": "初夏北窗二首  其二",
        "id": "03f3f675-aa58-4468-b060-0455960b98b9"
    },
    {
        "author": "陆游",
        "paragraphs": [
            "老人去健羨，饭足便有余。",
            "此外一壶酒，荐以园中蔬。",
            "手种数畦花，时开一编书。",
            "近者苦足蹇，复营一柴车。",
            "时时访溪父，亦或游僧庐。",
            "上下山泽间，视身等禽鱼。",
            "既归则浩歌，幽抱亦少摅。",
            "一笑谓儿子，不须起犁锄。"
        ],
        "title": "书适",
        "id": "aceebaea-22c6-4da3-9ca6-77f4f1bf775e"
    },
    {
        "author": "陆游",
        "paragraphs": [
            "路缭长堤北，家居小市西。",
            "陂塘晨饮犊，门巷午鸣鸡。",
            "妇喜蚕三幼，儿夸雨一犁。",
            "衰翁亦放浪，未怕屐霑泥。"
        ],
        "title": "幽居初夏四首  其一",
        "id": "a20ebb0d-2211-4d30-8eb5-f26a5732edc3"
    },
    {
        "author": "陆游",
        "paragraphs": [
            "梅坞青黄子，草陂红紫花。",
            "双鹅朝戏浦，群鸭暮还家。",
            "赤脚挑残笋，苍头摘晚茶。",
            "出门逢野老，满意说桑麻。"
        ],
        "title": "幽居初夏四首  其二",
        "id": "95b77481-dbd3-43f6-9f22-4befe3138512"
    },
    {
        "author": "陆游",
        "paragraphs": [
            "诘曲穿桑径，讴哑响竹门。",
            "疏泉灌藜苋，倚杖牧鸡豚。",
            "江步横新舸，茅簷弄幼孙。",
            "太平端有象，谁与画吾村。"
        ],
        "title": "幽居初夏四首  其三",
        "id": "a469f657-0e6a-4169-aaac-e573fece75c4"
    },
    {
        "author": "陆游",
        "paragraphs": [
            "大耋光阴短，南讹日月长。",
            "松枯宜倒壑，龟老惯搘床。",
            "寂寂三升稷，悠悠百本桑。",
            "饥寒犹肮脏，何术砭吾肓。"
        ],
        "title": "幽居初夏四首  其四",
        "id": "73ea12da-4243-47a1-a04e-d5872e5df50e"
    },
    {
        "author": "陆游",
        "paragraphs": [
            "老伴死欲尽，少年谁肯亲。",
            "自怜真长物，何啻是陈人。",
            "江市鱼初上，村场酒亦醇。",
            "颓然北窗下，不觉堕纱巾。"
        ],
        "title": "独醉",
        "id": "11555980-9be2-490f-ad56-a4037c62c389"
    },
    {
        "author": "陆游",
        "paragraphs": [
            "午醉初醒后，回廊独立时。",
            "斜阳明雨叶，乳鹊袅风枝。",
            "违俗虽堪笑，师心颇自奇。",
            "傍人疑徙倚，向道是寻诗。"
        ],
        "title": "独立",
        "id": "e49652e5-0530-43ab-b524-3973cc97d42f"
    },
    {
        "author": "陆游",
        "paragraphs": [
            "省户归来不计年，悠然高卧镜湖边。",
            "钩帘每对千峰雨，接竹新分一脉泉。",
            "学问诚身元有道，阨穷知我岂非天。",
            "虚名自古能为累，正恐人看直一钱。"
        ],
        "title": "高卧",
        "id": "6d5bae3f-6afc-4771-9274-54b8bb06ae03"
    },
    {
        "author": "陆游",
        "paragraphs": [
            "朝路英声早，宗盟宿望尊。",
            "宴谈推酝藉，大笔擅雄浑。",
            "许国心犹壮，安边策具存。",
            "凄凉故时客，痛哭望秋原。"
        ],
        "title": "赵彦肤修撰挽辞",
        "id": "5b1c15bf-1b24-4628-b534-8b4d0ab1bf85"
    },
    {
        "author": "陆游",
        "paragraphs": [
            "金铺一闭几春风，咫尺心知万里同。",
            "麝枕何曾禳梦恶，玉壶空解贮啼红。",
            "画愁延寿丹青误，赋欠相如笔墨工。",
            "一事目前差自慰，月明还似未央中。"
        ],
        "title": "读香奁集诗戏效其体",
        "id": "c52ee649-f69d-422f-b600-4f595f3d0c4a"
    },
    {
        "author": "陆游",
        "paragraphs": [
            "草径盘纡入废园，涨余野水有残痕。",
            "新蒲漫漫藏孤艇，茂树阴阴失近村。",
            "拄杖敲门求小憩，老盆盛酒泻微浑。",
            "兴阑却觅桥边路，数点归鸦已带昏。"
        ],
        "title": "野步至村舍暮归",
        "id": "20393859-43e8-425c-aa7c-63d8fcbb54c7"
    },
    {
        "author": "陆游",
        "paragraphs": [
            "屏居不出门，终岁袖手坐。",
            "但怪意气衰，那觉日月过。",
            "故人为冢丘，老伴余几个。",
            "天高鬼神恶，回夭夷齐饿。",
            "遗魂一零落，岂复闻楚些。",
            "且当醉浊醪，吾梦行亦破。"
        ],
        "title": "述悲",
        "id": "180e29fe-ea0d-470a-a397-a30f491605c4"
    },
    {
        "author": "陆游",
        "paragraphs": [
            "三朝巍巍韩侍中，烂然彝鼎书元功。",
            "西戎北狄问安否，九州万里涵春风。",
            "子孙继踵皆将相，我犹及拜西枢公。",
            "顾怜通家略贵贱，劳问教诲均儿童。",
            "西枢有孙又奇伟，凛然太华摩苍穹。",
            "小试玉节江西东，文书如海到手空。",
            "政成蒲鞭亦不用，地上钱流仓粟红。",
            "君持此手上廊庙，折冲御侮知从容。",
            "桑干不劳尺箠下，榆关正可丸泥封。",
            "却归故里访遗老，应记山阴九十翁。"
        ],
        "title": "江东韩漕晞道寄杨廷秀所赠诗来求同赋作此寄之",
        "id": "282018b3-f6a4-40c5-879e-9bb66d320eab"
    },
    {
        "author": "陆游",
        "paragraphs": [
            "麦熟家家喜堕涎，龟堂依旧突无烟。",
            "雨中更觉凄凉甚，一点残灯守蠹编。"
        ],
        "title": "雨夜",
        "id": "a8145842-8e33-4629-8e19-b267193bff8c"
    },
    {
        "author": "陆游",
        "paragraphs": [
            "漠漠轻阴隐隐雷，石榴半落点莓苔。",
            "小桥西北阑干角，独岸纶巾待雨来。"
        ],
        "title": "小桥",
        "id": "092c8168-4ef7-482f-9fa3-5445d4d86861"
    },
    {
        "author": "陆游",
        "paragraphs": [
            "三间茅屋寄沧浪，鸟出樊笼马脱缰。",
            "滟滟陂塘秧水满，阴阴门巷麦风凉。",
            "蔬盘旋采溪毛滑，篷艇新编露箬香。",
            "捐尽浮名方自喜，一生枉是伴人忙。"
        ],
        "title": "自笑",
        "id": "cfc49190-9814-4150-a07b-77605a89c8f8"
    },
    {
        "author": "陆游",
        "paragraphs": [
            "微雨轻云已入梅，石榴萱草一时开。",
            "碑偿宿诺淮僧去，卷录新诗蜀使回。",
            "墨试小螺看斗砚，茶分细乳玩毫杯。",
            "客来莫诮儿嬉事，九陌红尘更可哀。"
        ],
        "title": "入梅",
        "id": "b40ba78a-3267-4b0e-9857-9dd28f02f17c"
    },
    {
        "author": "陆游",
        "paragraphs": [
            "小雨收仍落，孤灯翳复明。",
            "衰残书易忘，忧患梦多惊。",
            "熠熠萤矜暗，翻翻雀转更。",
            "闭门行老死，亦足慰平生。"
        ],
        "title": "雨夜",
        "id": "fb7285ba-4fac-4b73-96d5-7ea38451b04b"
    },
    {
        "author": "陆游",
        "paragraphs": [
            "初见梁间牖户新，衔泥已复哺雏频。",
            "只愁去远归来晚，不怕飞低打著人。"
        ],
        "title": "燕",
        "id": "751c4fe6-9b72-434a-9724-30fecb6c5aad"
    },
    {
        "author": "陆游",
        "paragraphs": [
            "茅簷一杯淡藜粥，有底工夫希鼎餗。",
            "书中至味人不知，隽永无穷胜粱肉。",
            "老夫享此七十年，每愧天公赋予偏。",
            "清泉洗鬴煎山茗，满榻松风清昼眠。"
        ],
        "title": "午枕",
        "id": "3f58c762-0471-4c5f-8fce-1cb1cc9ad2f1"
    },
    {
        "author": "陆游",
        "paragraphs": [
            "山前五月杨梅市，溪上千年项羽祠。",
            "小繖轻舆不辞远，年年来及贡梅时。"
        ],
        "title": "项里观杨梅四首  其一",
        "id": "360c929c-7bef-490a-b8be-d561bae0d0cf"
    },
    {
        "author": "陆游",
        "paragraphs": [
            "隔岁租园不计钱，杨梅海里过年年。",
            "痴人只竞闲名利，那信三山是地仙。"
        ],
        "title": "项里观杨梅四首  其二",
        "id": "d26810d3-ed77-4e5f-9337-402d99eb467a"
    },
    {
        "author": "陆游",
        "paragraphs": [
            "溪流曲曲树阴阴，人语烟中觉坞深。",
            "把定山僧同一笑，明年强健更相寻。"
        ],
        "title": "项里观杨梅四首  其三",
        "id": "3827ad9a-d3ad-4ffd-855b-9e887456dae9"
    },
    {
        "author": "陆游",
        "paragraphs": [
            "山中户户作梅忙，火齐骊珠入帝乡。",
            "细织筠笼相映发，华清虚说荔枝筐。"
        ],
        "title": "项里观杨梅四首  其四",
        "id": "67b6a53c-bc11-4716-8a99-f4acc5b5ef8a"
    },
    {
        "author": "陆游",
        "paragraphs": [
            "城角传三弄，桑村喜独归。",
            "雨多萤满野，径狭露沾衣。",
            "食俭盐酰薄，年衰气力微。",
            "青灯对儿女，抚事一歔欷。"
        ],
        "title": "夜归",
        "id": "16bbc9bd-b62f-43b5-8bd6-5501c28cef9d"
    },
    {
        "author": "陆游",
        "paragraphs": [
            "病眼慵于世事开，虚堂高卧谢氛埃。",
            "帘栊无影觉云起，草树有声知雨来。",
            "茶碗嫩汤初得乳，香篝微火未成灰。",
            "翛然自适君知否，一枕清风又过梅。"
        ],
        "title": "五月十一日睡起",
        "id": "91ed467f-5774-4a83-9e16-7b00e1350a52"
    },
    {
        "author": "陆游",
        "paragraphs": [
            "世间可笑走踆踆，误认虚空作汝身。",
            "已觅余名润枯骨，更谋厚积遗何人。",
            "风旛毕竟非心境，瓦砾何妨是道真。",
            "新藕出泥瓜上市，为君一醉堕纱巾。"
        ],
        "title": "示客",
        "id": "2425015a-7923-4c6d-b1ff-b336e5ff829d"
    },
    {
        "author": "陆游",
        "paragraphs": [
            "雨声一滴不肯住，客梦欲成还自惊。",
            "白水陂边破茅屋，乱书堆里老儒生。",
            "出行岂复有流辈，未死尚能躬钓耕。",
            "十日无鱼亦何叹，新菰幸可配吴秔。"
        ],
        "title": "雨中作",
        "id": "f995b4f0-9ac0-45ae-8101-213c9d8f9a9e"
    },
    {
        "author": "陆游",
        "paragraphs": [
            "湖海渺云涛，浮家得养高。",
            "方床展蕲簟，短褐束郿绦。",
            "酒里亦何好，人间聊可逃。",
            "酣歌柁楼底，万事一秋豪。"
        ],
        "title": "舟中遣兴",
        "id": "440f1d7e-17f7-4cbd-a911-ccf9b89b8805"
    },
    {
        "author": "陆游",
        "paragraphs": [
            "少读诗书陋汉唐，暮年身世寄农桑。",
            "骑驴两脚欲到地，爱酒一樽常在傍。",
            "老去形容虽变改，醉来意气尚轩昂。",
            "太行王屋何由动，堪笑愚公不自量。"
        ],
        "tags": [
            "励志"
        ],
        "title": "自嘲",
        "id": "bab476a7-845f-48a9-9444-f4448972d005"
    },
    {
        "author": "陆游",
        "paragraphs": [
            "成童入乡校，诸老席函丈。",
            "堂堂韩有功，英概今可想。",
            "从父有彦远，早以直自养。",
            "始终临川学，力守非有党。",
            "纷纷名佗师，有泚在其颡。",
            "二公生气存，千载可畏仰。"
        ],
        "title": "斋中杂兴十首以丈夫贵壮健惨戚非朱颜为韵  其一",
        "id": "13a1d8ce-abe3-49ff-a357-40a191a07ecb"
    },
    {
        "author": "陆游",
        "paragraphs": [
            "士生学六经，是为圣人徒。",
            "处当师颜原，出当致唐虞。",
            "斯文阵堂堂，临敌独援枹。",
            "异端满天下，一扫可使无。",
            "乃知立事功，先要定规模。",
            "彼虽力移山，安能夺匹夫。"
        ],
        "title": "斋中杂兴十首以丈夫贵壮健惨戚非朱颜为韵  其二",
        "id": "ea3e476a-76d7-4f30-be05-20d3036a1d1c"
    },
    {
        "author": "陆游",
        "paragraphs": [
            "公议在天下，如人有元气。",
            "平居失护养，一旦可胜讳。",
            "神丹卒难求，百疾起如猬。",
            "奄奄息仅属，熟视吁可畏。",
            "大义在春秋，遗迹悲汉魏。",
            "君看徐孺子，底物视富贵。"
        ],
        "title": "斋中杂兴十首以丈夫贵壮健惨戚非朱颜为韵  其三",
        "id": "383054dc-970a-4645-9e62-ecbb97c0586a"
    },
    {
        "author": "陆游",
        "paragraphs": [
            "昔我自蜀归，耆旧已凋丧。",
            "后来二三公，尚慰天下望。",
            "千里一纸书，殷勤问亡恙。",
            "呜呼亦已矣，遗语寄悲怆。",
            "我亦迫桑榆，便恐无辈行。",
            "夜窗对青灯，力惫心尚壮。"
        ],
        "title": "斋中杂兴十首以丈夫贵壮健惨戚非朱颜为韵  其四",
        "id": "93f5687a-0e85-4b55-a53f-e05e1f83c9a8"
    },
    {
        "author": "陆游",
        "paragraphs": [
            "余龄垂八十，虽惫犹强饭。",
            "正如老病马，风沙时一喷。",
            "玉关眇何许，道里何啻万。",
            "目中堠历历，欲进不能寸。",
            "矫首望秋空，徒羨霜鹘健。",
            "薶骨亦何悲，吾非麒麟楦。"
        ],
        "title": "斋中杂兴十首以丈夫贵壮健惨戚非朱颜为韵  其五",
        "id": "900b9027-d12f-4f3b-bf19-cb949b3b875e"
    },
    {
        "author": "陆游",
        "paragraphs": [
            "琅琅诵诗书，尚记两髦髧。",
            "谁料七十年，沉滞终坎窞。",
            "炊突映茅庐，日暮烟惨惨。",
            "忍穷端已熟，抚事空自感。",
            "狂言悔噬脐，众訾惊破胆。",
            "尚有爱书心，还如嗜菖歜。"
        ],
        "title": "斋中杂兴十首以丈夫贵壮健惨戚非朱颜为韵  其六",
        "id": "3b197ab6-5f11-4646-a504-abac49d2221f"
    },
    {
        "author": "陆游",
        "paragraphs": [
            "去国己酉冬，忽见十颁历。",
            "衰残口两齿，困阨家四壁。",
            "时看溪云生，饱听簷雨滴。",
            "悠然度寒暑，何处著欣戚。",
            "幽人岂知我，月夕闻吹笛。",
            "何当五百岁，相与摩铜狄。"
        ],
        "title": "斋中杂兴十首以丈夫贵壮健惨戚非朱颜为韵  其七",
        "id": "ff3e27e6-0e08-47ae-b07a-1844ff0445e0"
    },
    {
        "author": "陆游",
        "paragraphs": [
            "扁舟东下峡，日月去若飞。",
            "当时笔砚旧，久已晨星稀。",
            "俊逸如伯浑，简诣如知几。",
            "天高鬼神恶，回首万事非。",
            "我欲溯黄牛，买屋居青衣。",
            "九原不可作，哀哉谁与归。"
        ],
        "title": "斋中杂兴十首以丈夫贵壮健惨戚非朱颜为韵  其八",
        "id": "c0e61bb6-cffd-4278-8fba-46b3254e5b7b"
    },
    {
        "author": "陆游",
        "paragraphs": [
            "荷鉏草堂东，艺花二百株。",
            "春风一朝来，白白兼朱朱。",
            "南列红薇屏，北界绿芋区。",
            "偃蹇双松老，森耸万竹臞。",
            "余地不忍茀，插援引瓠壶。",
            "何当拂东绢，画作山园图。"
        ],
        "title": "斋中杂兴十首以丈夫贵壮健惨戚非朱颜为韵  其九",
        "id": "eb2fe800-b94a-4afd-8bdd-3770eeed7891"
    },
    {
        "author": "陆游",
        "paragraphs": [
            "闲居寂无客，柴门昼常关。",
            "孤舟小于叶，放浪烟水间。",
            "树暗杨梅村，露下白莲湾。",
            "钓鱼樵风泾，买酒石帆山。",
            "向来支许辈，恐亦无此闲。",
            "道逢若耶叟，握手开苍颜。"
        ],
        "title": "斋中杂兴十首以丈夫贵壮健惨戚非朱颜为韵  其一○",
        "id": "e0054d49-3a82-49b4-b366-c04bcc6ce9ee"
    },
    {
        "author": "陆游",
        "paragraphs": [
            "海风一夕狂拔木，山雨三朝猛穿屋。",
            "向来望云眼欲枯，雨甚还忧败嘉谷。",
            "今年旱势连吴中，吾州乃独劳神龙。",
            "稽首龙公要斟酌，收云归山水归壑。"
        ],
        "title": "夏五月方闵雨忽大风雨三日未止二首  其一",
        "id": "717e477f-bedb-447f-b434-55362d0fddc5"
    },
    {
        "author": "陆游",
        "paragraphs": [
            "五月昼晦天欲雨，街中人面不相睹。",
            "风声撼山翻怒涛，雨点飞空射强弩。",
            "一雨三日姑可休，龙其玩珠归故湫。",
            "千里连云庆多稼，牲肥酒香作秋社。"
        ],
        "title": "夏五月方闵雨忽大风雨三日未止二首  其二",
        "id": "e36bf8eb-1b13-4287-9a23-b8ba7d4943ff"
    },
    {
        "author": "陆游",
        "paragraphs": [
            "外物元知等一尘，浮生何事最关身。",
            "江山好处得新句，风月佳时逢故人。",
            "有酒一樽聊自适，藏书万卷未为贫。",
            "圣贤自古无如命，君看居东与在陈。"
        ],
        "title": "遣兴二首  其一",
        "id": "5fef034c-914d-456f-a9fe-a2fcaef3d2e9"
    },
    {
        "author": "陆游",
        "paragraphs": [
            "老向人间怯路岐，感今怀昔不胜悲。",
            "诗无杰思知才尽，酒有残杯觉气衰。",
            "县郭灯疏寻店夜，津亭雨细待船时。",
            "筋骸尚给春耕在，便买乌犍亦未迟。"
        ],
        "title": "遣兴二首  其二",
        "id": "f5b9dcb2-13c0-4151-9dd0-294c4ea72006"
    },
    {
        "author": "陆游",
        "paragraphs": [
            "视夜明星高，蝉声满庭树。",
            "残骸幸差健，散发穿两屦。",
            "巖扉手自开，曳杖得徐步。",
            "碧瓦浮青烟，圜荷泻残露。",
            "草木无俗姿，鸡犬共幽趣。",
            "儿来问晨炊，一笑挥使去。"
        ],
        "title": "六月一日晓赋",
        "id": "ac85c86b-3285-4bbd-a54b-bef57e15d8b2"
    },
    {
        "author": "陆游",
        "paragraphs": [
            "泠泠野水赴横塘，坐久松风入发凉。",
            "月淡星疏天欲晓，未妨清啸倚胡床。"
        ],
        "title": "露坐",
        "id": "360a6cee-c562-4f74-8823-d18d384034e0"
    },
    {
        "author": "陆游",
        "paragraphs": [
            "月晕知将雨，风声报近秋。",
            "暗廊行熠燿，深树啸鸺鹠。",
            "老幸传家事，狂犹为国忧。",
            "相齐虽已矣，且复饭吾牛。"
        ],
        "title": "夜赋",
        "id": "cd070c97-a083-46c5-84a9-11f8c6ce9ba7"
    },
    {
        "author": "陆游",
        "paragraphs": [
            "幽人新制葛衣成，二寸藤冠觉发轻。",
            "净扫中庭延月色，缓拖拄杖听蝉声。",
            "微凉便欲疏纨扇，小醉何妨倒玉罂。",
            "八尺风漪真美睡，故应高枕到窗明。"
        ],
        "title": "乙夜纳凉",
        "id": "a985d21c-4041-4c67-a5ae-bc0506763bfe"
    },
    {
        "author": "陆游",
        "paragraphs": [
            "梦断华胥夜艾时，遶廊萧散曳筇枝。",
            "长空渐见明河落，短调犹残画角吹。",
            "世事又随朝日出，钓船莫负早秋期。",
            "南湖五亩新菰熟，此味惟应老子知。"
        ],
        "title": "五鼓",
        "id": "df1ffbd0-420f-4581-9e5d-8df965fb8f76"
    },
    {
        "author": "陆游",
        "paragraphs": [
            "齿如强留客，虽住无久理。",
            "目如新募兵，临敌乌可使。",
            "齿废疏粱肉，目涩屏书史。",
            "浮世真几何，老态遽如此。",
            "啜粥习安坐，用短亦自喜。",
            "作诗记吾衰，聊用调稚子。"
        ],
        "title": "老态",
        "id": "1225de05-7772-448e-9cbe-107f8f5890a4"
    },
    {
        "author": "陆游",
        "paragraphs": [
            "毒暑今年倍故常，蟁声四合欲舁床。",
            "老人不办摇团扇，静听风铃意已凉。"
        ],
        "title": "枕上闻风铃二首  其一",
        "id": "1a913b34-8313-446e-83af-04fa7813992d"
    },
    {
        "author": "陆游",
        "paragraphs": [
            "流汗沾衣热不胜，馋蚊乘势更纵横。",
            "梦回忽觉南风起，时听铮然一两声。"
        ],
        "title": "枕上闻风铃二首  其二",
        "id": "92615eec-2ce6-4fd2-897a-3443c775c577"
    },
    {
        "author": "陆游",
        "paragraphs": [
            "高标绝世不容亲，识面无由况卜邻。",
            "万顷烟波鸥境界，九秋风露鹤精神。",
            "子推绵上终身隐，叔度颜回一辈人。",
            "无地得申床下拜，夜闻吹笛度烟津。"
        ],
        "title": "寄赠湖中隐者",
        "id": "a32a9e0e-6448-45f7-84c8-baad3f19b255"
    },
    {
        "author": "陆游",
        "paragraphs": [
            "古北安西志未酬，人间随处送悠悠。",
            "骑驴白帝城边雨，挂席黄陵庙外秋。",
            "大网截江鱼可脍，高楼临路酒如油。",
            "老来无复当年快，聊对丹青作卧游。"
        ],
        "title": "观画山水",
        "id": "7a13276b-35e0-4518-ac35-044c34b978fb"
    },
    {
        "author": "陆游",
        "paragraphs": [
            "北斗离离柄渐西，披衣出户听晨鸡。",
            "岂惟蒲柳先摇落，坐觉风云已惨凄。",
            "断简不妨重料理，清樽随处可提携。",
            "穿林莫惜衣霑露，爽彻灵台胜宝犀。"
        ],
        "title": "六月十八日立秋未旦起行山园口占",
        "id": "bed43ae2-985f-440e-a7cf-83541c2c1810"
    },
    {
        "author": "陆游",
        "paragraphs": [
            "衰发成丝奈若何，更堪日月疾飞梭。",
            "梧桐败叶飘犹少，蟋蟀雕笼卖已多。",
            "岁乐喧呼沽酒市，夜凉凄断采菱歌。",
            "老夫亦动秋风兴，欲倩邻翁买钓蓑。"
        ],
        "title": "新秋",
        "id": "17e288bb-166c-4713-9413-32e1ccf61c78"
    },
    {
        "author": "陆游",
        "paragraphs": [
            "世事苦纷纷，村墟寂不闻。",
            "穿林拾蝉蜕，隔浦数鸥群。",
            "摇落初飘叶，高舂未散云。",
            "归来书满眼，犹足肆吾勤。"
        ],
        "title": "晨起自山园归书室",
        "id": "edd74224-1417-44e0-ba63-cb3024167c0f"
    },
    {
        "author": "陆游",
        "paragraphs": [
            "雨来一洗肺肝热，风过远吹禾黍香。",
            "谁识山翁欢喜处，短檠灯火夜初长。"
        ],
        "title": "初秋小雨",
        "id": "68a94cda-aab0-4324-a3fd-60ce43aac191"
    },
    {
        "author": "陆游",
        "paragraphs": [
            "举世谁能伴我闲，出游随处一开颜。",
            "系船扛鼎将军庙，秣蹇流觞内史山。",
            "小市况经摇落后，高城回望莽苍间。",
            "归来灯火湖塘晚，指点柴门未上关。"
        ],
        "title": "出游",
        "id": "8c2ee922-1e28-4615-8272-55aacdf5499a"
    },
    {
        "author": "陆游",
        "paragraphs": [
            "平生但信缘，作计每不审。",
            "舂炊官仓粟，一饱辄甘寝。",
            "二年弃微禄，沟壑方懔懔。",
            "藜羹阙盐酪，豆饭杂沙墋。",
            "偶然饿不死，得酒犹痛饮。",
            "捩回滟滪柁，唤省邯郸枕。"
        ],
        "title": "对酒",
        "id": "83fcbd5b-6b79-40da-afae-ed3a9fefb0e3"
    },
    {
        "author": "陆游",
        "paragraphs": [
            "曩岁读隐书，妄意慕陶葛。",
            "芝房及乳石，日夜躬采掇。",
            "飞举固未能，死籍或可脱。",
            "那知事大谬，发齿将秃豁。",
            "神僊岂弃汝，正坐自迂阔。",
            "余年尚努力，勿待烛见跋。"
        ],
        "title": "自勉",
        "id": "f55d80d0-688a-4ff3-8a0d-b264142d632f"
    },
    {
        "author": "陆游",
        "paragraphs": [
            "初卷含风八尺漪，井桐已复不禁吹。",
            "蝉声未用催残日，最爱新凉满袖时。"
        ],
        "title": "新凉",
        "id": "8a74c79a-801b-4a0e-b81d-f1ce9a2e2452"
    },
    {
        "author": "陆游",
        "paragraphs": [
            "壮岁羁游厌故栖，暮年却爱草堂低。",
            "交情最向贫中见，世事常于醉后齐。",
            "松吹飕飕凉短发，芒鞋策策响新泥。",
            "吾诗戏用寒山例，小市人家到处题。"
        ],
        "title": "醉中题民家壁",
        "id": "2bad7346-5a62-4962-b7c1-020e0b79ec79"
    },
    {
        "author": "陆游",
        "paragraphs": [
            "雨泣苹花老，风摇稗穗长。",
            "昏林喧宿鸟，秋院咽啼螀。",
            "旧学成迂阔，初心堕渺茫。",
            "颓龄尚余几，谁与问苍苍。"
        ],
        "title": "秋景",
        "id": "e4d66369-426f-4f7f-9ee3-924e881ea5d4"
    },
    {
        "author": "陆游",
        "paragraphs": [
            "会稽城上角呜呜，日落烟村暝欲无。",
            "千载虚名笑张翰，一官元不直莼鲈。"
        ],
        "title": "舟中作",
        "id": "e72436e9-7693-4ab1-917e-c3046e958f3d"
    },
    {
        "author": "陆游",
        "paragraphs": [
            "足弱仅能行，齿摇常欲堕。",
            "扶持赖药物，苟幸一日过。",
            "事来强酬答，其实惟欲卧。",
            "平生许文休，岁晚依马磨。"
        ],
        "title": "杂兴四首  其一",
        "id": "19973a92-1c6a-4572-a07f-6e728b04a9af"
    },
    {
        "author": "陆游",
        "paragraphs": [
            "兰台遗漆书，汲冢收竹简。",
            "辛勤万卷读，不负百年眼。",
            "围座浩纵横，插架高𡾰嵼。",
            "一笑顾吾儿，银艾何足绾。"
        ],
        "title": "杂兴四首  其二",
        "id": "c7c01de0-bf1f-4b75-8b3e-d51a2084c141"
    },
    {
        "author": "陆游",
        "paragraphs": [
            "寿年本偶尔，亦与富贵同。",
            "一日复一日，遂作八十翁。",
            "几杖称大耋，貂蝉号三公。",
            "信手忽成卢，孰为拙与工。"
        ],
        "title": "杂兴四首  其三",
        "id": "29ceaaa7-13f0-4bcf-bf65-62b2e355a075"
    },
    {
        "author": "陆游",
        "paragraphs": [
            "少年岂知酒，借醉以作狂。",
            "中年狂已歇，始觉酒味长。",
            "湛湛瘿樽绿，酌以红螺觞。",
            "醒醉不可名，兀坐万事忘。"
        ],
        "title": "杂兴四首  其四",
        "id": "ad30c68f-de0f-44a1-94f7-93967c14b500"
    },
    {
        "author": "陆游",
        "paragraphs": [
            "残年邻曲幸相依，真似辽天老鹤归。",
            "荷浦未疏鱼正美，豆畦欲暗雉初肥。",
            "款门路近时看竹，送酒人多不典衣。",
            "最喜夕阳闲望处，数家垣屋锁烟霏。"
        ],
        "title": "自咏闲适",
        "id": "efd3dc4d-e1f2-47c6-8081-eb26d943a4a0"
    },
    {
        "author": "陆游",
        "paragraphs": [
            "莫笑山翁雪鬓繁，归休幸出上恩宽。",
            "鲎樽恰受三升酝，龟屋新裁二寸冠。",
            "僧阁煮茶同淡话，渔舟投钓卜清欢。",
            "还家欲作诸孙赠，村路累累柿未丹。"
        ],
        "title": "近村暮归",
        "id": "62620b71-262c-4a11-bad1-1a7d9a7b95ad"
    },
    {
        "author": "陆游",
        "paragraphs": [
            "扶衰又见素秋过，未死其如造物何。",
            "破屋颓垣那敢议，浊醪粗饭已为多。",
            "佩刀但可偿黄犊，作字安能博白鹅。",
            "龟紫拜恩如梦寐，残年其实一渔蓑。"
        ],
        "title": "秋兴",
        "id": "bf5699c8-c990-40d6-b294-3169d0522ad0"
    },
    {
        "author": "陆游",
        "paragraphs": [
            "不肯低头就世事，亦不作笺与天公。",
            "惟须痛饮以醉死，乱山深处听松风。"
        ],
        "title": "读史有感三首  其一",
        "id": "e60f426b-c48c-4f1f-aa40-a41e4bd63478"
    },
    {
        "author": "陆游",
        "paragraphs": [
            "昔人识不过十字，富贵封侯渠自如。",
            "龟堂闭门万卷读，一字不肯供时须。"
        ],
        "title": "读史有感三首  其二",
        "id": "ffd52b7e-85e9-4819-83de-8d8c431a1f65"
    },
    {
        "author": "陆游",
        "paragraphs": [
            "苏门长啸不可亲，鹿门采药更绝尘。",
            "老死故山虽自许，掩书未免愧斯人。"
        ],
        "title": "读史有感三首  其三",
        "id": "b7bd9c62-56ef-445b-b2f6-4007f8cadbf3"
    },
    {
        "author": "陆游",
        "paragraphs": [
            "造请非所长，一带每懒束。",
            "揖客虽小殊，亦未胜仆仆。",
            "正须驾柴车，归艺东篱菊。",
            "故山甘水泉，群饮友麋鹿。",
            "百年不堪玩，万事要自烛。",
            "小人欺屋漏，吾辈当戒独。"
        ],
        "title": "读何斯举黄州秋居杂咏次其韵十首  其一",
        "id": "66d0db16-bcb2-4837-a116-2bc902c94fbd"
    },
    {
        "author": "陆游",
        "paragraphs": [
            "少从长者游，粗闻圣人道。",
            "日食虽一箪，颇觉颜色好。",
            "辛勤五十年，犹秉后凋操。",
            "风俗日已移，令人恶怀抱。",
            "纷纷堪一咍，骄我以旗纛。",
            "岂知江湖间，世袭散人号。"
        ],
        "title": "读何斯举黄州秋居杂咏次其韵十首  其二",
        "id": "402828f8-cd8c-40da-804a-08745234f3f3"
    },
    {
        "author": "陆游",
        "paragraphs": [
            "全家寄舴艋，结茅非始谋。",
            "江市得烟蓑，不博千金裘。",
            "道散俗日薄，老聃出衰周。",
            "治身去健羨，如稼必去蟊。",
            "吾身一隙尘，斯世一客邮。",
            "君能通其说，生死真浮休。"
        ],
        "title": "读何斯举黄州秋居杂咏次其韵十首  其三",
        "id": "1f73e66b-850c-46fc-954a-8c5f44e60108"
    },
    {
        "author": "陆游",
        "paragraphs": [
            "众星丽长空，惟月最为杰。",
            "峨峨大圜镜，粲粲白玉玦。",
            "穿林散珠玑，入户凛霜雪。",
            "世方喜繁华，我独惨不悦。",
            "清光真可友，肝肺冰欲结。",
            "彼哉市朝人，忿欲生内热。"
        ],
        "title": "读何斯举黄州秋居杂咏次其韵十首  其四",
        "id": "c5d185ad-5fac-4a47-bc44-821268b0c66b"
    },
    {
        "author": "陆游",
        "paragraphs": [
            "夜静我欲歌，四座且勿喧。",
            "尧舜本得道，富贵何足捐。",
            "圣人久不作，学者堕语言。",
            "著书各专门，百家散如烟。",
            "一身有不知，况察鱼与鸢。",
            "安得天下士，相与明忘筌。"
        ],
        "title": "读何斯举黄州秋居杂咏次其韵十首  其五",
        "id": "3f3a5421-35f7-471f-a772-68d1fbb41b68"
    },
    {
        "author": "陆游",
        "paragraphs": [
            "古人处丘园，如彼不嫁女。",
            "终身秉大节，敢恨老环堵。",
            "嗟予晚乃觉，乞骸归卒伍。",
            "去就讲已熟，穴居宜知雨。",
            "百尺持汲绠，道长畏天暑。",
            "先见虽有惭，爱身亦自许。"
        ],
        "title": "读何斯举黄州秋居杂咏次其韵十首  其六",
        "id": "3d3ae813-dcc6-4ce2-85c5-f2e32f57b45b"
    },
    {
        "author": "陆游",
        "paragraphs": [
            "赋性本刚褊，直欲栖深山。",
            "晚乃稍悔悟，自恨不少宽。",
            "胡越本一家，祸福环无端。",
            "少忍万事毕，孰为热与寒。",
            "我友为我言，冠盖满长安。",
            "人人不如君，八十犹朱颜。"
        ],
        "title": "读何斯举黄州秋居杂咏次其韵十首  其七",
        "id": "d5542068-114d-47c1-b731-821b4db885ff"
    },
    {
        "author": "陆游",
        "paragraphs": [
            "倚墙有鉏耰，当户有杼轴。",
            "虽云生产薄，桑麻亦满目。",
            "况承先人教，藏书令汝读。",
            "求仁固不远，所要念念熟。",
            "喟然语儿子，勿愧藜苋腹。",
            "亦勿慕虚名，守此不啻足。"
        ],
        "title": "读何斯举黄州秋居杂咏次其韵十首  其八",
        "id": "427f71f9-592b-4dd6-9129-6377e48c4c0c"
    },
    {
        "author": "陆游",
        "paragraphs": [
            "人生天壤间，出处本异趣。",
            "释耒入市朝，徒失邯郸步。",
            "昔人亦有言，刻足以适屦。",
            "奈何不自反，忽已迫霜露。",
            "我躬尚不阅，况为子孙虑。",
            "岁晚故山寒，地炉可煨芋。"
        ],
        "title": "读何斯举黄州秋居杂咏次其韵十首  其九",
        "id": "ce46ca83-60e3-4c75-8d5c-717651b93319"
    },
    {
        "author": "陆游",
        "paragraphs": [
            "少年去国时，不忍轻出昼。",
            "晚归补省郎，但觉惭列宿。",
            "人岂不自揣，幸矣老云岫。",
            "知止讵敢希，要且避嘲诟。",
            "谁将有限身，遗臭古今宙。",
            "人诛虽或逃，阴阳将汝寇。"
        ],
        "title": "读何斯举黄州秋居杂咏次其韵十首  其一○",
        "id": "8fabfd56-d938-4a4a-87d8-808e9283890e"
    },
    {
        "author": "陆游",
        "paragraphs": [
            "暑耘日炙背，寒耕泥没脚。",
            "众人占膏腴，我独治硗确。",
            "力尽功未见，厥土但如昨。",
            "岂惟窘糠粞，直恐转沟壑。",
            "今年雨旸时，天如相耕获。",
            "屋倾未暇扶，且复补篱落。"
        ],
        "title": "读苏叔党汝州北山杂诗次其韵十首  其一",
        "id": "6361fbc8-9d60-4eda-9673-094fb077cd81"
    },
    {
        "author": "陆游",
        "paragraphs": [
            "旧絮补破襦，生薪续微火。",
            "惸孤有冻死，自视亦已过。",
            "邻翁冒风雪，斗酒持饮我。",
            "尖团擘霜蟹，丹漆饤山果。",
            "欣然共笑语，何止宽寒饿。",
            "布被拥更阑，招魂不须些。"
        ],
        "title": "读苏叔党汝州北山杂诗次其韵十首  其二",
        "id": "b06aa0f5-9299-46e0-8a97-81aa60ed2bb7"
    },
    {
        "author": "陆游",
        "paragraphs": [
            "三山镜湖上，出郭无十里。",
            "结庐非所择，但取便薪水。",
            "间亦出从宦，安能慕园绮。",
            "地主卜林塘，亦复异子美。",
            "籧篨方丈室，仅足容卧起。",
            "吾意本扁舟，陆居聊尔耳。"
        ],
        "title": "读苏叔党汝州北山杂诗次其韵十首  其三",
        "id": "98e03dfb-219f-48f9-8d2d-3b45830ac73c"
    },
    {
        "author": "陆游",
        "paragraphs": [
            "祠官粟一囊，不赡躯七尺。",
            "前年蒙宽恩，例许乞骸骨。",
            "联翩三儿子，俱作鹳雀碧。",
            "赋禄虽尚远，亦足慰衰白。",
            "幅巾茆簷下，称病谢来客。",
            "从今门前路，永扫车马迹。"
        ],
        "title": "读苏叔党汝州北山杂诗次其韵十首  其四",
        "id": "16f91b82-8c17-402c-bff2-e633b6c27c91"
    },
    {
        "author": "陆游",
        "paragraphs": [
            "舍北有渔矶，下临清溪流。",
            "柳阴出朱桥，莲浦横兰舟。",
            "莼丝二三亩，采掇供晨羞。",
            "鱼虾虽琐细，亦足赡吾州。",
            "人生常如此，安用万户侯。",
            "绿蓑幸可买，金印非所求。"
        ],
        "title": "读苏叔党汝州北山杂诗次其韵十首  其五",
        "id": "fe0d6345-8a27-4625-a2bd-c5bb87d1e9e1"
    },
    {
        "author": "陆游",
        "paragraphs": [
            "寓形百年中，如臂屈伸顷。",
            "少壮几何时，已复堕衰境。",
            "老人喜自洁，临涧漱绿净。",
            "佛龛香事已，僧钵供煮饼。",
            "山茶试芳嫩，野果荐甘冷。",
            "不学万钱厨，长鱼取淮颍。"
        ],
        "title": "读苏叔党汝州北山杂诗次其韵十首  其六",
        "id": "01865f6e-06eb-4cd2-8a23-6aa1c6b3f934"
    },
    {
        "author": "陆游",
        "paragraphs": [
            "巖石著幼舆，风月思玄度。",
            "老子放浪心，常恐迫迟暮。",
            "安得世外人，握手相与语。",
            "吾宗甫里公，奇辞赋渔具。",
            "高风邈不嗣，徒有吟讽苦。",
            "霜风吹短衣，何山不堪住。"
        ],
        "title": "读苏叔党汝州北山杂诗次其韵十首  其七",
        "id": "a09a7cd9-cee5-4a9e-b906-df6553b5b36e"
    },
    {
        "author": "陆游",
        "paragraphs": [
            "久病卧江村，发白面黧黑。",
            "艰难念温饱，日夜积涓滴。",
            "聚壤粪园桑，荷锄耘垄麦。",
            "苟失一日勤，农事深可惜。",
            "小儿念乃翁，卒岁共欣戚。",
            "跂望明年春，社雨泥一尺。"
        ],
        "title": "读苏叔党汝州北山杂诗次其韵十首  其八",
        "id": "7b283ace-04d6-4d97-82fa-6abe1489a09f"
    },
    {
        "author": "陆游",
        "paragraphs": [
            "德孙秀眉宇，慨然修初服。",
            "枯肠贮诗书，十饭九不肉。",
            "成童将觅举，想见袍立鹄。",
            "先泽傥未衰，岂无五秉粟。",
            "汝能记吾言，并以告阿福。",
            "闭门勿杂交，一经万事足。"
        ],
        "title": "读苏叔党汝州北山杂诗次其韵十首  其九",
        "id": "96ab0d3c-078e-4927-9ffd-a3b1611a9bf4"
    },
    {
        "author": "陆游",
        "paragraphs": [
            "吾幼从父师，所患经不明。",
            "何尝效侯喜，欲取能诗声。",
            "亦岂刘随州，五字矜长城。",
            "秋雨短檠夜，掉头费经营。",
            "区区宇宙间，舍重取所轻。",
            "此身傥未死，仁义尚力行。"
        ],
        "title": "读苏叔党汝州北山杂诗次其韵十首  其一○",
        "id": "54564b55-da2e-43d0-87ed-de90a4114d1d"
    },
    {
        "author": "陆游",
        "paragraphs": [
            "老子今朝喜有余，房栊新毕得安居。",
            "炉红毡暖不出户，木落窗明常读书。",
            "浮蚁撇尝人散后，蹲鸱煨熟雪飞初。",
            "颓然自适还终日，殊胜隆中卧草庐。"
        ],
        "title": "新治火阁",
        "id": "03201f63-6198-4a8c-804c-0279e6990bfd"
    },
    {
        "author": "陆游",
        "paragraphs": [
            "无地容锥四壁空，浩然亦未怆途穷。",
            "梦回倦枕灯残后，诗在空阶雨滴中。",
            "徂岁易成双鬓秃，故人难复一樽同。",
            "唐安万里音尘绝，谁为寒沙问断鸿。"
        ],
        "title": "枕上作二首  其一",
        "id": "fc371dc6-e3be-4f68-8186-850beb5573ff"
    },
    {
        "author": "陆游",
        "paragraphs": [
            "萧萧白发卧扁舟，死尽中朝旧辈流。",
            "万里关河孤枕梦，五更风雨四山秋。",
            "郑虔自笑穷耽酒，李广何妨老不侯。",
            "犹有少年风味在，吴笺著句写清愁。"
        ],
        "title": "枕上作二首  其二",
        "id": "c59fa681-a012-4855-98d4-ef270b135ea3"
    },
    {
        "author": "陆游",
        "paragraphs": [
            "喔喔晓鸡鸣，迢迢残漏声。",
            "拨衾幽梦断，褰幌小窗明。",
            "獠婢篝衣暖，山童拥篲行。",
            "老夫徐下榻，负火听瓶笙。"
        ],
        "title": "初睡起有作",
        "id": "ceff9287-a06f-4d63-ab53-6f3c992b3dad"
    },
    {
        "author": "陆游",
        "paragraphs": [
            "道向虚中得，文从实处工。",
            "凌空一鹗上，赴海百川东。",
            "气骨真当勉，规模不必同。",
            "人生易衰老，君等勿匆匆。"
        ],
        "title": "示友",
        "id": "042148f7-ede7-4567-9d5f-462f50158882"
    },
    {
        "author": "陆游",
        "paragraphs": [
            "宦游轻用不赀身，敛退今为省事人。",
            "唾俟面干元不校，羹忧手烂更谁嗔。",
            "时分邻瓮双瓶绿，永谢官仓五斗陈。",
            "最好暮秋溪上路，柴门月色向人新。"
        ],
        "title": "述怀",
        "id": "f8465141-a3b5-4926-a473-590f4f7da50e"
    },
    {
        "author": "陆游",
        "paragraphs": [
            "残灯熠熠露萤明，落叶萧萧寒雨声。",
            "堪笑衰翁睡眠少，小诗常向此时成。"
        ],
        "title": "枕上二首  其一",
        "id": "517fe5e7-dd11-4f7b-b237-5b8f548b6983"
    },
    {
        "author": "陆游",
        "paragraphs": [
            "断香犹在梦初回，灯似孤萤阖复开。",
            "怪底诗情清彻骨，数声新雁枕边来。"
        ],
        "title": "枕上二首  其二",
        "id": "7b46f9c6-ab6b-4d15-b117-dde9fe915ba7"
    },
    {
        "author": "陆游",
        "paragraphs": [
            "病侵腰股作蹒跚，九折途生布武间。",
            "东姥自无缘见佛，北公那有力移山。",
            "买来芒屦真虚费，扶上篮舆亦渐艰。",
            "赖有舂陵数峰在，虚窗高卧看孱颜。"
        ],
        "title": "病足久败游山之兴山中道人多见问戏作示之",
        "id": "7477be86-0d1a-4f84-8cc7-e0a6334f34f2"
    },
    {
        "author": "陆游",
        "paragraphs": [
            "三百里湖新月时，放翁艇子出寻诗。",
            "城头蜃阁烟将合，波面虹桥柳未衰。",
            "渔唱苍茫连禹穴，寒潮萧瑟过娥祠。",
            "祖龙虚负求僊意，身到蓬莱却不知。"
        ],
        "title": "舟中作",
        "id": "e9d3f726-77cb-4b9d-8e7f-457cf5069d0c"
    },
    {
        "author": "陆游",
        "paragraphs": [
            "高洁胡征士，当时已绝无。",
            "门庭谢残客，薪水斥常奴。",
            "遗稿何由见，英魂不可呼。",
            "谁怜墓上草，又是一年枯。"
        ],
        "title": "追怀胡基仲",
        "id": "0c4ae4ea-5486-4841-95e1-03be3b9b27dd"
    },
    {
        "author": "陆游",
        "paragraphs": [
            "雨声聒耳不停点，云气冒山殊未开。",
            "敢恨终年惟短褐，但惊十月有奔雷。",
            "牵萝且复补茆屋，饭豆何妨羹芋魁。",
            "莫笑赋诗无杰句，年来万事学低摧。"
        ],
        "title": "十月八日九日连夕雷雨",
        "id": "0d557432-6116-48f5-9dcb-1226d086e7f3"
    },
    {
        "author": "陆游",
        "paragraphs": [
            "今年四月天初暑，买蓑曾向西村去。",
            "桑麻满野陂水深，遥望人家不知路。",
            "再来桑落陂无水，闭门但见炊烟起。",
            "疑是羲黄上古民，又恐种桃来避秦。"
        ],
        "title": "西村",
        "id": "087bf3d5-602a-4661-a2fe-2e51a394b8cb"
    },
    {
        "author": "陆游",
        "paragraphs": [
            "人生读书本余事，惟要闭门修孝悌。",
            "畜豚种菜养父兄，此风乃可传百世。",
            "我闻长安官道傍，至今人指魏公庄。",
            "北方俗厚终可憙，一字不识勤耕桑。"
        ],
        "title": "感事示儿孙",
        "id": "60ccd2c0-5879-4ff5-a6a9-3dfb85d78bed"
    },
    {
        "author": "陆游",
        "paragraphs": [
            "宣城绣瓜有奇香，偶得并蒂置枕傍。",
            "六根互用亦何常，我以鼻嗅代舌尝。"
        ],
        "title": "或遗木瓜有双实者香甚戏作",
        "id": "052fdb35-617a-4f68-b9d9-b91d1e8df515"
    },
    {
        "author": "陆游",
        "paragraphs": [
            "十月霜侵季子裘，吾诗又送一年秋。",
            "风回断续闻樵唱，木落参差见寺楼。",
            "久已浮云看富贵，固应华屋等山丘。",
            "江边海际多幽致，拟跨青骡处处游。"
        ],
        "title": "十月",
        "id": "1c41122f-519b-4c74-bf5a-a9cce02a56ab"
    },
    {
        "author": "陆游",
        "paragraphs": [
            "袖手东窗初日明，残编未负老书生。",
            "不胜多病畏寒雨，正得一霜方快晴。",
            "客户饷羹提赤鲤，邻家借碓擣新秔。",
            "柴荆莫怪无车马，恰要无人识姓名。"
        ],
        "title": "初晴",
        "id": "559fdbaa-adc8-4138-a870-2addd7bf65ab"
    },
    {
        "author": "陆游",
        "paragraphs": [
            "造物作梅花，毫发无遗恨。",
            "楚人称芳兰，细看终不近。"
        ],
        "title": "梅花五首  其一",
        "id": "9abee549-95ee-420a-bd93-74bea9bee9e8"
    },
    {
        "author": "陆游",
        "paragraphs": [
            "五年作竹梢，十年作梅枝。",
            "九泉子廉子，此语今谁知。"
        ],
        "title": "梅花五首  其二",
        "id": "e29577fa-be82-4c31-aea5-80533792509b"
    },
    {
        "author": "陆游",
        "paragraphs": [
            "欲与梅为友，常忧不称渠。",
            "从今断火食，饮水读僊书。"
        ],
        "title": "梅花五首  其三",
        "id": "9e1da37c-c9d1-4ce6-9ee3-c9d304b0887f"
    },
    {
        "author": "陆游",
        "paragraphs": [
            "春信今年早，江头昨夜寒。",
            "已教清彻骨，更向月中看。"
        ],
        "title": "梅花五首  其四",
        "id": "aa2ab087-10e4-45d5-a6df-a26089ec2e3e"
    },
    {
        "author": "陆游",
        "paragraphs": [
            "江上梅花吐，山头霜月明。",
            "摩挲古藤杖，三友可同盟。"
        ],
        "title": "梅花五首  其五",
        "id": "d5703bd1-48c3-4fc4-9cdb-fe03db37e63d"
    },
    {
        "author": "陆游",
        "paragraphs": [
            "浅倾西国蒲萄酒，小嚼南州豆蔻花。",
            "更拂乌丝写新句，此翁可惜老天涯。"
        ],
        "title": "对酒戏咏",
        "id": "a9f236f1-63b9-4038-8a5e-fe3c4795da4c"
    },
    {
        "author": "陆游",
        "paragraphs": [
            "北斗挂屋角，西风惊雁群。",
            "山寒岁云暮，人静夜中分。",
            "酒滴糟床雨，香生纸帐云。",
            "眼花书课减，旧学失锄耘。"
        ],
        "title": "冬夜",
        "id": "b1ae7e54-e359-4587-a745-56b8e6d76d64"
    },
    {
        "author": "陆游",
        "paragraphs": [
            "天公元不吝光阴，付与书生遂本心。",
            "老已为民犹学问，向虽作吏半山林。",
            "百年断稿传三世，一日晴窗抵万金。",
            "努力更思恢道术，酒杯虽把不须深。"
        ],
        "title": "冬晴稍理旧学有感于怀",
        "id": "c160856b-4874-47e7-8cce-b4b25a680924"
    },
    {
        "author": "陆游",
        "paragraphs": [
            "山翁作园沼，安乐及禽鱼。",
            "凡草犹当养，芳兰可得锄。",
            "初非治一室，亦岂爱吾庐。",
            "暮境虽云迫，心期故有余。"
        ],
        "title": "葺小圃及东斋",
        "id": "3a61a82f-ca1d-4af1-beb4-b2c82ec67845"
    },
    {
        "author": "陆游",
        "paragraphs": [
            "通经本训诂，讲字极声形。",
            "未尽寸心苦，已销双鬓青。",
            "惧如临战阵，敬若在朝廷。",
            "此是吾家事，儿曹要细听。"
        ],
        "title": "读经示儿子",
        "id": "fc1dc5ae-ca13-4a04-b5cb-8a9c0c5449ce"
    },
    {
        "author": "陆游",
        "paragraphs": [
            "天柱峰前水乱流，石棋渡口叶飞秋。",
            "青鞋已是前身事，纵有篮舆亦懒游。"
        ],
        "title": "出游不果",
        "id": "55f0e921-5824-4b10-8d8c-8a1608dba4b3"
    },
    {
        "author": "陆游",
        "paragraphs": [
            "夜店䌷衾暖，晨厨粟饭香。",
            "驴肩双酒榼，童背一琴囊。",
            "冰坼河声壮，郊平塔影长。",
            "古今均梦境，不用吊兴亡。"
        ],
        "title": "梦行秦晋间有作",
        "id": "00a8916a-3d67-404b-9211-9ad5ffdd7426"
    },
    {
        "author": "陆游",
        "paragraphs": [
            "为善孳孳进德新，鸡鸣每念舜何人。",
            "此身强健直须勉，一日会当无此身。"
        ],
        "title": "闻鸡鸣自警",
        "id": "0eb0f1c9-5d08-4d21-bf34-6f4be832f9e6"
    },
    {
        "author": "陆游",
        "paragraphs": [
            "讲诵多吴语，钩提学佐书。",
            "夜分灯未彻，晨起发慵梳。",
            "饱食园官菜，少留溪友鱼。",
            "能怜乃翁病，身自举篮舆。"
        ],
        "title": "嘲子聿",
        "id": "eaa38187-df1c-4eb6-9bee-6bb014d9cc6e"
    },
    {
        "author": "陆游",
        "paragraphs": [
            "大耋光阴岂自期，即今堪喜亦堪悲。",
            "关河隔绝初心负，忧患侵寻旧学衰。",
            "羸马涉溪孤店路，栖鸦满树晓霜时。",
            "凭鞍残梦悠然觉，又得浮生一首诗。"
        ],
        "title": "马上口占",
        "id": "349d1e99-dc4e-43c4-abf2-accb77aeb2d0"
    },
    {
        "author": "陆游",
        "paragraphs": [
            "莫笑茅茨陋，冈形接卧龙。",
            "连娟镜湖月，缥渺宝林钟。",
            "闲约鱼池钓，眠听碓舍舂。",
            "他年好事客，过此访遗踪。"
        ],
        "title": "幽居",
        "id": "0c6f3173-c444-422a-aab5-2f9a06487a27"
    },
    {
        "author": "陆游",
        "paragraphs": [
            "陋巷何须叹一瓢，朱门能守亦寥寥。",
            "衲衣先世曾调鼎，野褐家声本珥貂。",
            "若悟死生均露电，未应富贵胜渔樵。",
            "千年回首俱陈迹，不向杯中何处消。"
        ],
        "title": "感事",
        "id": "4ea87939-b204-4d2a-a511-719ec4902628"
    },
    {
        "author": "陆游",
        "paragraphs": [
            "逐禄天涯半此生，明时宽大许归耕。",
            "山围鱼市寒无色，雨掠蓬窗夜有声。",
            "白发青灯身潦倒，残芜落叶岁峥嵘。",
            "尔来有喜君知否，买得乌犍万事轻。"
        ],
        "title": "初寒",
        "id": "c034d4f8-b09e-430f-87b3-a45373584131"
    },
    {
        "author": "陆游",
        "paragraphs": [
            "近诏还中秘，新文记饰庵。",
            "主盟君勿让，贾勇我何堪。",
            "木落山容瘦，云齐雪意酣。",
            "何由共杯酒，把蟹擘黄甘。"
        ],
        "title": "寄题季长饰庵",
        "id": "4cf2426b-4f27-4f02-8cc0-8016f98e0c67"
    },
    {
        "author": "陆游",
        "paragraphs": [
            "连年宽水旱，天若相悬车。",
            "粗有芋魁豆，并忘熊掌鱼。",
            "先生饭不足，贤者食无余。",
            "老我知何幸，晨盘厌美蔬。"
        ],
        "title": "对食书愧",
        "id": "f0487c61-ab68-4652-973f-d8fdd5deec18"
    },
    {
        "author": "陆游",
        "paragraphs": [
            "漫道江南倚寺楼，岂如烟雨弄扁舟。",
            "并刀不翦清愁断，楚练难縻白日留。",
            "湖上采菰甘似蜜，街头买酒滑如油。",
            "金丹九转何时毕，且对梅花一醉休。"
        ],
        "title": "戏题酒家壁三首  其一",
        "id": "e7c5e12f-d819-46dd-9e26-206c1ccbf831"
    },
    {
        "author": "陆游",
        "paragraphs": [
            "送了春归又送秋，人间随处寄悠悠。",
            "百年此际成遗老，万里当时赋远游。",
            "笔力日衰惭阵马，江天岁晚狎冥鸥。",
            "清狂自笑无时歇，又犯新寒上市楼。"
        ],
        "title": "戏题酒家壁三首  其二",
        "id": "ce7049b0-e447-4587-bd1a-0b69db80547f"
    },
    {
        "author": "陆游",
        "paragraphs": [
            "朋旧存亡寂不闻，年年江海怆离群。",
            "时平酒价贱如水，病起老身闲似云。",
            "饱食每惭荒旧学，后生谁可付斯文。",
            "案头清镜尘昏尽，残发知添白几分。"
        ],
        "title": "戏题酒家壁三首  其三",
        "id": "36d0c836-bea3-4c65-b36c-90f9d63d43c3"
    },
    {
        "author": "陆游",
        "paragraphs": [
            "风怒欲拔木，雨暴欲掀屋。",
            "风声翻海涛，雨点堕车轴。",
            "拄门那敢开，吹火不得烛。",
            "岂惟涨沟溪，势已卷平陆。",
            "辛勤艺宿麦，所望明年熟。",
            "一饱正自艰，五穷故相逐。",
            "南邻更可念，布被冬未赎。",
            "明朝甑复空，母子相持哭。"
        ],
        "tags": [
            "写雨",
            "生活",
            "冬天",
            "写风",
            "风",
            "贫穷",
            "雨"
        ],
        "title": "十月二十八日夜风雨大作",
        "id": "8441bcde-d96c-45cc-8397-57baa685a157"
    },
    {
        "author": "陆游",
        "paragraphs": [
            "堕巢拾槁枝，微火吹孤萤。",
            "风火一相得，须臾细烟青。",
            "暖焰遂腾上，凛冽回玄冥。",
            "君看金鼎火，其初亦荧荧。",
            "至理存橐籥，奇功挟风霆。",
            "笑谈缚三彭，指顾役六丁。",
            "超然出尘世，岂独制颓龄。",
            "劝君勿虚死，万过诵黄庭。"
        ],
        "title": "夜寒燃火有感",
        "id": "17011f60-7c0d-4fcd-ad72-fe5b11ad9266"
    },
    {
        "author": "陆游",
        "paragraphs": [
            "归老心常逸，新寒体亦康。",
            "幸当农事隙，稍治旧园荒。",
            "翦辟西山出，萦回北径长。",
            "作栏扶弱蔓，换土植孤芳。",
            "霜霰筼筜碧，风烟薜荔苍。",
            "蝶来翻小翅，鸟下啭幽吭。",
            "疏剔巖泉集，耘锄药草香。",
            "溪藤裁酒榼，番锦制诗囊。",
            "坐久云生石，归迟月满廊。",
            "人间胡不乐，拔宅笑君房。"
        ],
        "title": "农事休小葺东园十韵",
        "id": "fcc5e327-7f1e-45d6-a404-a5852230e5f0"
    },
    {
        "author": "陆游",
        "paragraphs": [
            "清沟东畔翦蓁菅，虽设柴门尽日关。",
            "远引寒泉成碧沼，稍通密竹露青山。",
            "幽花泣露开仍落，好鸟穿林去复还。",
            "更上横冈吾所爱，小儿试觅屋三间。"
        ],
        "title": "开东园路北至山脚因治路傍隙地杂植花草六首  其一",
        "id": "7540716a-ecc8-4a1c-8383-7afb55b744f8"
    },
    {
        "author": "陆游",
        "paragraphs": [
            "魏野林逋久已僊，放翁寄傲镜湖边。",
            "松根偃蹇支琴石，巖窦潺湲洗药泉。",
            "半禄扫空虽在我，残年健甚岂非天。",
            "遥遥桑苎家风在，重补茶经又一编。"
        ],
        "title": "开东园路北至山脚因治路傍隙地杂植花草六首  其二",
        "id": "c488adcf-96e5-4f1e-8eaa-1dad937c9927"
    },
    {
        "author": "陆游",
        "paragraphs": [
            "忆自南昌返故乡，移家来就镜湖凉。",
            "鹤雏养得冲霄汉，松树看成任栋梁。",
            "手版永抛贫亦乐，肩舆时上老何妨。",
            "平郊东望江城近，隐隐清笳送夕阳。"
        ],
        "title": "开东园路北至山脚因治路傍隙地杂植花草六首  其三",
        "id": "7291f434-81d2-4f16-bc36-efd9dd50cf3c"
    },
    {
        "author": "陆游",
        "paragraphs": [
            "父子追随一笑倾，东园东畔路初成。",
            "夹栽芳草如绳直，前出篱门似砥平。",
            "春近野梅香欲动，雨余沟水细无声。",
            "今朝有憙谁能识，不用人扶亦自行。"
        ],
        "title": "开东园路北至山脚因治路傍隙地杂植花草六首  其四",
        "id": "4f261e77-67ac-4ff9-af59-6ca824999110"
    },
    {
        "author": "陆游",
        "paragraphs": [
            "病眼逢人每懒开，正须此地洗氛埃。",
            "数枝梅向林梢出，一脉泉从岭背来。",
            "藤杖有时缘石磴，风炉随处置茶杯。",
            "残躯自笑如春草，又喜天边斗柄回。"
        ],
        "title": "开东园路北至山脚因治路傍隙地杂植花草六首  其五",
        "id": "65caef18-7207-4034-b9b9-dff65fa5bc3d"
    },
    {
        "author": "陆游",
        "paragraphs": [
            "避俗从来恨不深，家园栽种偶成阴。",
            "西连几曲菖蒲涧，东接无穷薝卜林。",
            "乌桕谷寒迎野步，金沙泉冷洗尘襟。",
            "清音可写吾诗拙，它日君来试抱琴。"
        ],
        "title": "开东园路北至山脚因治路傍隙地杂植花草六首  其六",
        "id": "2dc6609a-4d86-4cba-a717-a36736f2532d"
    },
    {
        "author": "陆游",
        "paragraphs": [
            "薙圃课僮奴，争前不待呼。",
            "水泉经雨壮，蓁莽得霜枯。",
            "高树鸣双鹊，清池下两凫。",
            "暮年惟乐此，余念一毫无。"
        ],
        "title": "连日治圃至山亭又作五字四首  其一",
        "id": "f56960f1-1486-4a52-8503-447abeb1e1f1"
    },
    {
        "author": "陆游",
        "paragraphs": [
            "富贵寻常事，天奚独汝悭。",
            "十分教懒拙，百倍与清闲。",
            "放鹤云千顷，钓鱼溪一湾。",
            "此诗虽信笔，它日不须删。"
        ],
        "title": "连日治圃至山亭又作五字四首  其二",
        "id": "5a94b89e-9175-4d45-89a6-1b14ea3b6937"
    },
    {
        "author": "陆游",
        "paragraphs": [
            "好竹千竿翠，新泉一勺冰。",
            "残芜衬落日，老木上寒藤。",
            "细磴欹难过，危栏曲可凭。",
            "归时忽已暮，点点数渔灯。"
        ],
        "title": "连日治圃至山亭又作五字四首  其三",
        "id": "1be8f4bb-cd3b-4701-abd9-467746eb4fd8"
    },
    {
        "author": "陆游",
        "paragraphs": [
            "门开度略彴，路尽上坡陁。",
            "农隙闲耕犊，樵归起醉歌。",
            "青烟舞鸾凤，白石伏鼋鼍。",
            "剩有筇枝兴，穷冬气已和。"
        ],
        "title": "连日治圃至山亭又作五字四首  其四",
        "id": "ffdba209-9a11-43ba-bc44-4fa7df9fb585"
    },
    {
        "author": "陆游",
        "paragraphs": [
            "败屋颓垣对短檠，课书聊自限三更。",
            "萧条草木寒无色，窸窣狐狸出有声。",
            "半榼浊醪求火暖，一篇疑义与儿评。",
            "未须遽起穷愁叹，明日寻梅雪正晴。"
        ],
        "title": "寒夜",
        "id": "e93d0601-56cf-4a19-9228-09ac4bbf8645"
    },
    {
        "author": "陆游",
        "paragraphs": [
            "少年虽读书，每恨性疏懒。",
            "中年颇自励，已叹岁月短。",
            "学不到圣贤，此意终未满。",
            "甑空不忧饥，衣垢不思浣。",
            "区区管晏事，端可付一莞。",
            "羸然八十翁，风雪卧空馆。"
        ],
        "title": "掩卷有感",
        "id": "1466ae18-2cf2-4f14-a836-ba9a528e06c1"
    },
    {
        "author": "陆游",
        "paragraphs": [
            "出杂羊牛牧，归随鸟雀栖。",
            "聊持数匙饭，就乞半盂齑。",
            "浩荡凌原野，崎岖历涧溪。",
            "闲游岂不好，客意自凄凄。"
        ],
        "title": "闲游",
        "id": "7c6afc54-88a1-4375-b3fc-e568a6417ec0"
    },
    {
        "author": "陆游",
        "paragraphs": [
            "闲行入野寺，僧饭鼓其镗。",
            "惨惨风剺面，晖晖日满廊。",
            "去来元自在，宾主两相忘。",
            "却下山坡路，樵歌出陇长。"
        ],
        "title": "野寺",
        "id": "d8d1cd50-0b35-4ed9-8159-d18052793f6a"
    },
    {
        "author": "陆游",
        "paragraphs": [
            "三江郡东北，古戍鬰嵯峨。",
            "渔子船浮叶，更人鼓应鼍。",
            "年丰坊酒贱，盗息海商多。",
            "老我无豪思，悠然寄醉歌。"
        ],
        "title": "三江",
        "id": "9fe36e3d-c922-4a5b-80bb-e9fcc6052480"
    },
    {
        "author": "陆游",
        "paragraphs": [
            "放翁晨兴坐龟堂，古铜匜烧海南香。",
            "临目接手精思床，身如槁木心如墙。",
            "八十一章独置傍，徐起开读声琅琅。",
            "怳然亲见古伯阳，袂属关尹肩庚桑。",
            "孰能试之出毫芒，末俗可复跻羲黄。",
            "阴符伪书实荒唐，稚川金丹空有方。",
            "人生忽如瓦上霜，勿恃强健轻年光。"
        ],
        "title": "读老子",
        "id": "7d27b889-43a0-4fa6-bcee-b696c0da14f7"
    },
    {
        "author": "陆游",
        "paragraphs": [
            "扫石荫双松，岸巾穿万竹。",
            "尔来又一奇，巖泉寒可掬。"
        ],
        "title": "新泉绝句二首  其一",
        "id": "a0b146b7-0f10-4e2a-b6a9-1de2a064ea9e"
    },
    {
        "author": "陆游",
        "paragraphs": [
            "𣂏泉可瀹茗，就泉可洗药。",
            "楚人曾未知，但谓缨可濯。"
        ],
        "title": "新泉绝句二首  其二",
        "id": "d4c24dad-dcd9-4fcb-a0a6-56fdda76ee7b"
    },
    {
        "author": "陆游",
        "paragraphs": [
            "七十年来乐太平，白头父子事春耕。",
            "因思世事悲身事，更听风声杂雨声。",
            "四海故人强半死，一襟清泪对谁倾。",
            "新春要觅烧丹处，不住青城住赤城。"
        ],
        "title": "风雨",
        "id": "cc775630-d5a4-41ef-a201-7d6d25f82134"
    },
    {
        "author": "陆游",
        "paragraphs": [
            "万叠青山绕镜湖，数椽自爱野人居。",
            "风来松度龙吟曲，雨过庭余鸟迹书。",
            "小疾不妨寻酒去，丰年偶及挂冠初。",
            "有金可散还多事，四壁萧然计未疏。"
        ],
        "title": "题庵壁二首  其一",
        "id": "a9babca1-356b-495b-a510-5611d68a92f5"
    },
    {
        "author": "陆游",
        "paragraphs": [
            "衰发萧疏雪满巾，君恩乞与自由身。",
            "身并猿鹤为三友，家托烟波作四邻。",
            "十日风号未成雪，一年梅发又催春。",
            "渔舟底用勤相觅，本避浮名不避人。"
        ],
        "title": "题庵壁二首  其二",
        "id": "4045b505-26bd-4f7b-ae03-8be75293a1e1"
    },
    {
        "author": "陆游",
        "paragraphs": [
            "与世已如风马牛，松风终日听飕飗。",
            "一炉丹熟定不死，半瓮酒香安得愁。",
            "腰带鞓前秋万顷，香炉峰下水交流。",
            "人间事事皆须命，惟有神仙可自求。"
        ],
        "title": "读僊书作",
        "id": "e2cd2562-be89-4b60-8287-86762fb8383c"
    },
    {
        "author": "陆游",
        "paragraphs": [
            "渊明甫六十，遽觉前途迮。",
            "作诗颇感槩，自谓当去客。",
            "吾年久过此，霜雪纷满帻。",
            "岂惟仆整驾，已迫牛负轭。",
            "奈何不少警，玩此白驹隙。",
            "倾身事诗酒，废日弄泉石。",
            "梅花何预汝，一笑从渠索。",
            "顾以有限身，儿戏作无益。",
            "一床宽有余，虚室自生白。",
            "要当弃百事，言从老聃役。"
        ],
        "title": "读渊明诗",
        "id": "6118ae55-1884-471f-95ed-87daf6ac11df"
    },
    {
        "author": "陆游",
        "paragraphs": [
            "屋老霜寒睡不成，迢迢漏鼓过三更。",
            "乌啼林外月初上，犬吠水边船夜行。",
            "市有歌呼知岁乐，亭无枹鼓喜时平。",
            "吾诗欲写还慵起，卧看残灯翳复明。"
        ],
        "title": "寒夜枕上",
        "id": "72475531-7418-4237-a825-78e30abf5b87"
    },
    {
        "author": "陆游",
        "paragraphs": [
            "一夜风号作快晴，披裘扶杖出门行。",
            "青山绕舍雪封尽，丹叶满街霜染成。",
            "废寺僧寒多晏起，近村农惰阙冬耕。",
            "穷人旋画膨脝计，自买蹲鸱煮糁羹。"
        ],
        "title": "新晴出门闲步",
        "id": "7970ec10-0bc9-4d7c-988e-480afc1820e2"
    },
    {
        "author": "陆游",
        "paragraphs": [
            "雪飞数片又成晴，透瓦清霜伴月明。",
            "一曲忽闻高士笛，临窗和以读书声。"
        ],
        "title": "闻笛",
        "id": "4ea10482-b18a-466c-a9b5-46c46db705c4"
    },
    {
        "author": "陆游",
        "paragraphs": [
            "小径霜泥结冻时，幽人十日废筇枝。",
            "新晴池馆春来早，帘外鸣禽圣得知。"
        ],
        "title": "鸣禽",
        "id": "730c3fa6-4faf-4f15-95f5-e177c93415b1"
    },
    {
        "author": "陆游",
        "paragraphs": [
            "日高得米唤儿舂，苦雨园蔬久阙供。",
            "省事家风君看取，半饥半饱过残冬。"
        ],
        "title": "食晚",
        "id": "d76759aa-573c-4759-87e9-eaee89514642"
    },
    {
        "author": "陆游",
        "paragraphs": [
            "贮药葫芦二寸黄，煎茶橄榄一瓯香。",
            "午窗坐稳摩痴腹，始觉龟堂白日长。"
        ],
        "title": "午坐戏咏",
        "id": "73bfce4d-f130-45db-b14a-7dc13a9cb0dc"
    },
    {
        "author": "陆游",
        "paragraphs": [
            "山阴古称小蓬莱，青山万叠环楼台。",
            "不惟人物富名胜，所至地产皆奇瓌。",
            "茗芽落硙压北苑，药苗入馔逾天台。",
            "明珠百舸载芡实，火齐千担装杨梅。",
            "湘湖莼长涎正滑，秦望蕨生拳未开。",
            "箭萌蛰藏待时雨，桑蕈菌蠢惊春雷。",
            "{糭米=木}花蒸煮蘸酰酱，姜茁披剥腌糟醅。",
            "细研罂粟具汤液，溼裹山蓣供炮煨。",
            "老馋自觉笔力短，得一忘十真堪咍。",
            "从今置之勿复道，一瓢陋巷师颜回。"
        ],
        "title": "戏咏乡里食物示邻曲",
        "id": "cbdaf07f-e594-4e98-8130-18dc5f1a01b0"
    },
    {
        "author": "陆游",
        "paragraphs": [
            "得米还求涧底薪，始知天地有穷人。",
            "年开八秩宁赊死，官及三儿不救贫。",
            "药尽无如医偃蹇，囊空那办酒逡巡。",
            "柳条萱草添愁思，不似寻常见早春。"
        ],
        "title": "岁暮贫甚戏作",
        "id": "823b944a-c5fd-4120-a8b5-a1335724dc76"
    },
    {
        "author": "陆游",
        "paragraphs": [
            "江南有奇士，英誉早飞腾。",
            "未见心先契，相从气倍增。",
            "时烦问字酒，屡共读书灯。",
            "下榻延徐孺，同舟得李膺。",
            "百年期永好，一旦失良朋。",
            "稚子初何取，龙门亦许登。",
            "流光疾于鸟，旧社冷如冰。",
            "欲作千言诔，衰迟愧未能。"
        ],
        "title": "汪叔潜教授挽辞",
        "id": "1e990343-1a62-4873-a9c7-76ccd218b04c"
    },
    {
        "author": "陆游",
        "paragraphs": [
            "爵邑恩荣盛，乡闾誉望尊。",
            "儒科传累叶，上寿萃高门。",
            "阡茂新栽柏，堂余旧树萱。",
            "故民何以报，沾洒望秋原。"
        ],
        "title": "汪给事太夫人程氏挽辞",
        "id": "f2279cca-ac1f-420c-9e4f-cb8a1ab307d0"
    },
    {
        "author": "陆游",
        "paragraphs": [
            "耄齿人谁及，高门世共荣。",
            "始终膺备福，稚老遇升平。",
            "纶綍褒嘉事，乡闾恻怆情。",
            "吾诗傥传世，亦足见平生。"
        ],
        "title": "太恭人谕氏挽辞",
        "id": "011800f4-9171-428c-b1a2-b76ce4203c7f"
    },
    {
        "author": "陆游",
        "paragraphs": [
            "日晒霜融步步泥，旬余不到石泉西。",
            "连朝和暖得干路，唤取邻翁来杖藜。"
        ],
        "title": "路干",
        "id": "4423e3eb-0249-42bb-8b8d-b4325bdc2c72"
    },
    {
        "author": "陆游",
        "paragraphs": [
            "闭户岁云暮，翻书夜向阑。",
            "足僵知火尽，目钝觉灯残。",
            "跃浦鱼惊獭，穿林犬逐獾。",
            "三年纳微禄，无愧得心安。"
        ],
        "title": "寒夜",
        "id": "4745d298-c661-4181-bcd4-dc225c43b8b6"
    },
    {
        "author": "陆游",
        "paragraphs": [
            "药笈渔竿每自随，枯筇短帽恰相宜。",
            "投林但有穷猿喜，伏枥元无老骥悲。",
            "巖溜甘寒通碧沼，野梅清绝隔疏篱。",
            "放翁老甚情怀懒，那办题诗寄所思。"
        ],
        "title": "乍晴至园中",
        "id": "3541b1ae-0754-456e-b9f9-2ff9f02f301a"
    },
    {
        "author": "陆游",
        "paragraphs": [
            "常时新月有无间，今夕清晖抵半环。",
            "柳外桥高最堪望，凭阑目送下西山。"
        ],
        "title": "十二月三日夜桥上看月",
        "id": "9a4b4d68-5bcf-4f44-b6c2-e966a4d89c57"
    },
    {
        "author": "陆游",
        "paragraphs": [
            "流年及耄敢前期，浮世如沤只自知。",
            "多贮闲愁持抵酒，剩游好景拟供诗。",
            "海东药到宽衰疾，岷下书稀怆别离。",
            "约束春盘莫草草，又当梅发两京时。"
        ],
        "title": "流年",
        "id": "6cced75b-09f8-4b58-a09a-522dab9fca7a"
    },
    {
        "author": "陆游",
        "paragraphs": [
            "风月宽闲地，溪山隐遯身。",
            "云边安井臼，竹里过比邻。",
            "洗术分巖瀑，烹芝束涧薪。",
            "柴门敲不应，疑是避秦人。"
        ],
        "title": "山家五首  其一",
        "id": "a8918c22-ae2c-4ae3-8f3b-a903ca418009"
    },
    {
        "author": "陆游",
        "paragraphs": [
            "种药为生业，弹琴悦性灵。",
            "中宵煮白石，平旦诵黄庭。",
            "茶熟眠初起，儿扶酒半醒。",
            "意行无定处，猿鸟共忘形。"
        ],
        "title": "山家五首  其二",
        "id": "5888ff86-12a4-4e30-a11f-d20351b090fd"
    },
    {
        "author": "陆游",
        "paragraphs": [
            "长生固非道，得道自长生。",
            "书不传关尹，言谁契广成。",
            "罗浮观日出，句曲听松声。",
            "闻说长安好，何妨醉太平。"
        ],
        "title": "山家五首  其三",
        "id": "ab15dc95-b3a7-474c-b3c7-2a8f74a03cd1"
    },
    {
        "author": "陆游",
        "paragraphs": [
            "陶葛金丹诀，千年秘不传。",
            "人皆肖天地，世岂乏神仙。",
            "扰扰生趋死，悠悠食复眠。",
            "微言谁复领，浩叹抚遗编。"
        ],
        "title": "山家五首  其四",
        "id": "6b74e4fc-be97-409c-9c2f-4b88e63e14ca"
    },
    {
        "author": "陆游",
        "paragraphs": [
            "清绝更谁如，松风小阁虚。",
            "氎巾参几杖，鹤毳落琴书。",
            "新凿淘丹井，常携斸药鉏。",
            "身闲随处乐，何况是吾庐。"
        ],
        "title": "山家五首  其五",
        "id": "8e3b7054-3917-42cc-923a-b460a113a0f0"
    },
    {
        "author": "陆游",
        "paragraphs": [
            "茅簷细雨溼炊烟，江路清寒欲雪天。",
            "不爱相公金络马，羨他亭长白篷船。"
        ],
        "title": "小舟白竹篷盖保长所乘也偶借至近村戏作二首  其一",
        "id": "d8c57099-d1ee-4b28-92f2-d04645776580"
    },
    {
        "author": "陆游",
        "paragraphs": [
            "雪云无际暗长空，小市孤村禹庙东。",
            "一段荒寒端可画，白篷笼底白头翁。"
        ],
        "title": "小舟白竹篷盖保长所乘也偶借至近村戏作二首  其二",
        "id": "ff6ba5e3-b035-449e-98ea-77f251f0be92"
    },
    {
        "author": "陆游",
        "paragraphs": [
            "买得乌犍遇岁穰，此身永免属官仓。",
            "塘南塘北九千顷，八月村村稻饭香。"
        ],
        "title": "稻饭",
        "id": "e664f370-ab04-4385-83a7-8fbd803cae54"
    },
    {
        "author": "陆游",
        "paragraphs": [
            "残腊无多寒渐薄，新春已近日微长。",
            "棋枰散后轩窗静，梅坞归来襟袖香。",
            "海雾笼山青淡淡，河堤潴水白茫茫。",
            "鹭飞前导生游兴，笑岸纶巾上野航。"
        ],
        "title": "残腊二首  其一",
        "id": "a78ce0e0-ffd1-4808-9550-590129dd3dd5"
    },
    {
        "author": "陆游",
        "paragraphs": [
            "残腊去春才十日，衰翁告老已三年。",
            "乳糜但喜分香钵，银胜那思映彩鞭。",
            "万里当时嗟漫浪，一窗此日困沉绵。",
            "清泉白石无人到，且结梅花淡淡缘。"
        ],
        "title": "残腊二首  其二",
        "id": "8c14bff6-0e4d-4c14-add6-c1fc26192627"
    },
    {
        "author": "陆游",
        "paragraphs": [
            "著书汗马牛，不如守道力。",
            "卖文取卿相，讵是儒者职。",
            "孔光岂不学，千载污简册。",
            "通塞本细事，于我奚失得。",
            "袁安卧空庐，亦度风雪夕。",
            "如何慕温饱，挠节不自惜。",
            "我突无炊烟，或至日中昃。",
            "小儿抱遗经，衣短两胫赤。",
            "吟诵何琅琅，声如出金石。",
            "掩卷语乃翁，圣有陈蔡厄。"
        ],
        "title": "书志",
        "id": "59fa4091-87c9-40f4-9695-67dd1a4e68cf"
    },
    {
        "author": "陆游",
        "paragraphs": [
            "衰甚身如作茧蚕，经旬不省出茅庵。",
            "老僧遣信分茶串，隐士敲门致酒甔。",
            "看鹤松阴赏高洁，疏泉石罅得清甘。",
            "地偏心远无车马，赖有吾儿与剧谈。"
        ],
        "title": "数日不出门偶赋三首  其一",
        "id": "dad86d53-14c0-44a9-8ee5-c181c6b38583"
    },
    {
        "author": "陆游",
        "paragraphs": [
            "十二年来一日同，饭蔬略似诵经翁。",
            "居家不拟依邻富，报国惟思祝岁丰。",
            "冰涧乍通寒溜碧，兰丛新放露芽红。",
            "闲门万化俱观尽，那用瞿昙更说空。"
        ],
        "title": "数日不出门偶赋三首  其二",
        "id": "891acee0-5ded-4535-b658-02344a4b264b"
    },
    {
        "author": "陆游",
        "paragraphs": [
            "湖上蜗庐仅自容，寸怀无奈百忧攻。",
            "补衣未竟迫秋露，待饭不来闻午钟。",
            "稚子挟书勤质问，邻翁释耒间过从。",
            "今朝一笑君知否，满瓮新醅粥面醲。"
        ],
        "title": "数日不出门偶赋三首  其三",
        "id": "6cb4bbf9-482b-471b-9bbd-4f51c39498c3"
    },
    {
        "author": "陆游",
        "paragraphs": [
            "人生有至乐，莫若江湖中。",
            "千钱买短胕，青箬织孤篷。",
            "潮生鼓棹去，烟波浩无穷。",
            "长歌送夕阳，回首万事空。",
            "伴钓君已奇，我乃真钓翁。",
            "君出羊裘家，散人亦吾宗。",
            "一见即定交，正以气味同。",
            "何时溪庄路，共醉芦花风。"
        ],
        "title": "寄题严居厚伴钓轩",
        "id": "afb7a558-f68b-4e32-abf8-447e166ad10d"
    },
    {
        "author": "陆游",
        "paragraphs": [
            "我诗非大手，我酒亦小户。",
            "得游名胜间，独以用心苦。",
            "赵子乃宿士，山立谁敢侮。",
            "寓名祝融祠，蓑笠卧烟雨。",
            "高吟三千篇，一字无尘土。",
            "朱先少许可，书每说昌甫。",
            "虽云忍饥瘦，得丧亦相补。",
            "嗟君与斯远，文中真二虎。",
            "我老日益衰，想像气如缕。"
        ],
        "title": "寄赵昌甫并简徐斯远",
        "id": "ad65794f-aa90-4815-abf8-82af321a61d3"
    },
    {
        "author": "陆游",
        "paragraphs": [
            "幽径疏篱洗世尘，眼明见此数枝新。",
            "横斜恰受三更月，璀璨先回万物春。",
            "洛浦凌波矜绝态，缑山骑鹤想前身。",
            "放翁著句烦君记，画在生绡却未真。"
        ],
        "title": "南园观梅",
        "id": "e56f6568-90e7-4ec1-abb4-c7e4f653c1fe"
    },
    {
        "author": "陆游",
        "paragraphs": [
            "老身无处著，登望忆闲游。",
            "白浪浮天远，黄云出塞秋。",
            "百年殊鼎鼎，万事只悠悠。",
            "岁晚长亭路，寒侵季子裘。"
        ],
        "title": "老身",
        "id": "26ec3b24-7eee-4396-a1e2-d50adab70cca"
    },
    {
        "author": "陆游",
        "paragraphs": [
            "老夫闭门衰疾婴，小儿适有南山行。",
            "一奴入市暮未返，愔愔不闻鸟雀鸣。",
            "地炉火死冻脚硬，欲作薄粥愁空鎗。",
            "平生遣日赖诗句，久矣无复吟哦声。",
            "但余一点真正念，照了万象犹精明。",
            "欲论此事向何许，众中倘遇千人英。"
        ],
        "title": "独处",
        "id": "c4fc70e4-74b6-44a7-bf2b-2cd7068f2745"
    },
    {
        "author": "陆游",
        "paragraphs": [
            "文章日益近衰陋，风节久己嗟陵夷。",
            "元祐大苏逝不返，庆历小范今谁知。",
            "闭门学古人共笑，低头就俗我却疑。",
            "脱衣幸可买渔艇，烂醉浩歌随所之。"
        ],
        "title": "醉中歌",
        "id": "b88a8753-8bdc-44fc-85bd-7a8d3d46d6ae"
    },
    {
        "author": "陆游",
        "paragraphs": [
            "人间岁月莽悠悠，老大悲伤只涕流。",
            "民餍糟糠宁细事，俗忘节义更深忧。",
            "潦归宿麦犹难望，雪少同云未易求。",
            "自叹此生真已矣，且偷暇日弄孤舟。"
        ],
        "title": "排闷",
        "id": "b7bbddad-acf5-49e4-92e3-7aa133d5c3fd"
    },
    {
        "author": "陆游",
        "paragraphs": [
            "吴蜀相望万里程，征鞍忽报近湓城。",
            "角巾已入三更梦，老眼先增十倍明。",
            "告至徧为亲旧问，劳还深愧里闾情。",
            "追思二纪睽离事，憙极翻成涕泗横。"
        ],
        "title": "庚申十二月二十一日西和州健步持子布书报已取安康襄阳路将至九江矣悲喜交怀作长句二首  其一",
        "id": "21666d65-c4ef-4e69-8926-96186d6b8c51"
    },
    {
        "author": "陆游",
        "paragraphs": [
            "万里东来双鲤鱼，衰翁悲喜得儿书。",
            "闻过岘首已冬至，想到匡庐将岁除。",
            "辛苦山行穿雪履，凄凉旅饭嚼冰蔬。",
            "此行身历艰难遍，莫厌东皋共荷鉏。"
        ],
        "tags": [
            "庐山"
        ],
        "title": "庚申十二月二十一日西和州健步持子布书报已取安康襄阳路将至九江矣悲喜交怀作长句二首  其二",
        "id": "68d13f86-2a3d-40f3-b636-667b4cb53c6e"
    },
    {
        "author": "陆游",
        "paragraphs": [
            "幽禽啼不去，红蕊落还开。",
            "意适时时醉，身闲日日来。",
            "著书增水品，披句觅桤栽。",
            "消息吾儿近，扶衰又上台。"
        ],
        "title": "园中作",
        "id": "18a81ed1-bcf6-48b7-b607-833087f3b771"
    },
    {
        "author": "陆游",
        "paragraphs": [
            "足疾惟妨拜，登临故自如。",
            "深知造物意，遣遂此心初。",
            "东坞闲看竹，西溪独钓鱼。",
            "暮归犹未倦，把卷绕前除。"
        ],
        "title": "足疾",
        "id": "1ac7aa93-9bab-4e97-8150-aff2e8cc8418"
    },
    {
        "author": "陆游",
        "paragraphs": [
            "世事从来不可常，把茆犹幸得深藏。",
            "床头酒瓮寒难熟，瓶里梅花夜更香。",
            "薄命元知等蝉翼，畏途何处不羊肠。",
            "诗成读罢仍无用，聊满山家骨董囊。"
        ],
        "title": "岁暮书怀二首  其一",
        "id": "c1c4d7d7-76e7-4e18-b33e-195c1cf64a32"
    },
    {
        "author": "陆游",
        "paragraphs": [
            "忆昔初辞鹓鹭行，慨然誓墓老耕桑。",
            "蓼汀夜宿梦魂爽，梅坞暮归襟袖香。",
            "穷巷每多闲日月，小儿时诵古文章。",
            "吾侪穷死从来事，敢变胸中百炼刚。"
        ],
        "title": "岁暮书怀二首  其二",
        "id": "c9c55f30-78d3-4eb9-aa5e-8dc86f9e7bc1"
    },
    {
        "author": "陆游",
        "paragraphs": [
            "守岁全家夜不眠，杯盘狼藉向灯前。",
            "相看更觉光阴速，笑语逡巡即隔年。"
        ],
        "title": "除夜",
        "id": "12af0cd3-ae62-4bf0-a0fb-2774310e0dbb"
    },
    {
        "author": "陆游",
        "paragraphs": [
            "雨霪道坏困泥涂，木石纷然赖里闾。",
            "但使仅堪行便足，我无长戟与高车。"
        ],
        "title": "修路",
        "id": "c6f23c46-05b4-40a5-ac82-231a8dd006f4"
    },
    {
        "author": "陆游",
        "paragraphs": [
            "子有金丹炼即成，人人各自具长生。",
            "施行要使俗仁寿，收敛犹能心太平。",
            "剧饮似鲸身不倦，细书如蚁眼常明。",
            "更余一事君难学，富贵真同涕唾轻。"
        ],
        "title": "金丹",
        "id": "a071f2c0-ed02-4be1-8689-1694630b859b"
    },
    {
        "author": "陆游",
        "paragraphs": [
            "平昔飘然林下僧，更堪衰与病相乘。",
            "残年已任身生死，一念犹关道废兴。",
            "皎皎初心质天地，兢兢晚节蹈渊冰。",
            "子孙勿厌藜羹薄，此是吾家无尽灯。"
        ],
        "title": "平昔",
        "id": "d4f4e2b1-c6af-4b03-ae2f-74a0ae3001b7"
    },
    {
        "author": "陆游",
        "paragraphs": [
            "不愧衰翁雪鬓新，出门也复整乌巾。",
            "梅花隔水香撩客，野鸟穿林语唤人。",
            "长日难消惟泥酒，灾年不死又违春。",
            "吾儿已到新安未，想掬清溪洗客尘。"
        ],
        "title": "二月三日春色粲然步至湖上",
        "id": "cf93ef08-8f95-4fb7-9073-ca9e02aa5346"
    },
    {
        "author": "陆游",
        "paragraphs": [
            "忆昔初登下峡船，一回望汝一凄然。",
            "梦魂南北略万里，人世短长无百年。",
            "强遣老怀终兀兀，忽闻归骑已翩翩。",
            "今朝屈指无穷喜，历尽江山近日边。"
        ],
        "title": "计子布归程已过新安入畿县界",
        "id": "2c502035-f400-4db3-87cf-f630f020d310"
    },
    {
        "author": "陆游",
        "paragraphs": [
            "出世仙姝下草堂，高标肯学汉宫妆。",
            "数苞冷蕊愁浑破，一寸残枝梦亦香。",
            "问讯不嫌泥溅屐，端相每到月侵廊。",
            "高楼吹角成何事，只替诗人说断肠。"
        ],
        "title": "东园观梅",
        "id": "4208f654-db85-4d8d-993d-6e3c457eabb2"
    },
    {
        "author": "陆游",
        "paragraphs": [
            "玉食何由到草莱，重奁初喜坼封开。",
            "雪霏庾岭红丝硙，乳泛闽溪绿地材。",
            "舌本常留甘尽日，鼻端无复鼾如雷。",
            "故应不负朋游意，手挈风炉竹下来。"
        ],
        "title": "喜得建茶",
        "id": "28cb328f-c412-44b0-a235-9422c589a280"
    },
    {
        "author": "陆游",
        "paragraphs": [
            "细雨吞平野，余寒勒早春。",
            "未增豪饮兴，先著苦吟身。",
            "幽径萱芽短，方桥柳色新。",
            "闭门非为老，半世是闲人。"
        ],
        "title": "春雨",
        "id": "05aff281-f6e3-4f05-9568-75b0c6ad7a82"
    },
    {
        "author": "陆游",
        "paragraphs": [
            "拥被听春雨，残灯一点青。",
            "吾儿归渐近，何处宿长亭。"
        ],
        "title": "春雨二首  其一",
        "id": "c11bf38a-4b3e-4058-b958-d6355f2b82d9"
    },
    {
        "author": "陆游",
        "paragraphs": [
            "湖上新春柳，摇摇欲唤人。",
            "多情今夜雨，先洗马蹄尘。"
        ],
        "title": "春雨二首  其二",
        "id": "f22a1d98-2615-464d-9aaf-9976af015506"
    },
    {
        "author": "陆游",
        "paragraphs": [
            "马迹车声是处忙，经旬无客到龟堂。",
            "水初泛溢黏天绿，梅欲飘零特地香。",
            "世事纷纷人自老，岁华冉冉日初长。",
            "百钱不办旗亭醉，空爱鹅儿似酒黄。"
        ],
        "title": "初春感事二首  其一",
        "id": "65c0f283-0ef4-4d36-bf98-428703fee843"
    },
    {
        "author": "陆游",
        "paragraphs": [
            "一树红梅已半残，破裘也复敌春寒。",
            "忍穷过日却差易，负愧终身良独难。",
            "活火静看茶鼎熟，清泉自注研池宽。",
            "人生乐处君知否，万事当从心所安。"
        ],
        "title": "初春感事二首  其二",
        "id": "9eda4c5c-795f-4fba-a2df-4d4c71b26d28"
    },
    {
        "author": "陆游",
        "paragraphs": [
            "五十余年读道书，老来所得定何如。",
            "目光焰焰夜穿帐，胎发青青晨映梳。",
            "甚畏蝮蛇宁断手，已烹熊掌敢兼鱼。",
            "春芜二亩扶犁去，空忆高皇赐对初。"
        ],
        "title": "道室书事",
        "id": "5b7e4666-2adc-45f8-830e-f19635a9c2eb"
    },
    {
        "author": "陆游",
        "paragraphs": [
            "仕不逢时勇退耕，闭门自号景迂生。",
            "远闻佳士辄心许，老见异书犹眼明。",
            "奴爱才如萧颕士，婢知诗似郑康成。",
            "早孤遇事偏多感，欲续残章涕已倾。"
        ],
        "title": "先少师宣和初有赠晁公以道诗云奴爱才如萧颕士婢知诗似郑康成晁公大爱赏今逸全篇偶读晁公文集泣而足之",
        "id": "6b0d840d-6b22-45b5-9378-2d6dbca9e960"
    },
    {
        "author": "陆游",
        "paragraphs": [
            "梅花三十本，围以疏竹篱。",
            "入春甫十日，开遍南北枝。",
            "少年轻节物，老大复苦衰。",
            "坐见零落尽，一杯初未持。"
        ],
        "title": "春日杂题六首  其一",
        "id": "d3bf5bc0-7961-4ba4-a717-952ef6586489"
    },
    {
        "author": "陆游",
        "paragraphs": [
            "春雨路易干，雨止即可行。",
            "梅花落无余，兰芽亦已生。",
            "好鸟何山来，向我飞复鸣。",
            "行矣东郊路，藉草作清明。"
        ],
        "title": "春日杂题六首  其二",
        "id": "0d1c14c2-149e-463b-af53-326fc32076c3"
    },
    {
        "author": "陆游",
        "paragraphs": [
            "野水如棋枰，所至各成村。",
            "炊烟出茆屋，碓声隔柴门。",
            "树阴同戏儿，多已长子孙。",
            "安居无暴敛，何以报国恩。"
        ],
        "title": "春日杂题六首  其三",
        "id": "7c0920b5-8d69-4615-9f9c-4ea66674be7d"
    },
    {
        "author": "陆游",
        "paragraphs": [
            "春阴不成雨，正作卵色天。",
            "花开路无尘，杨柳摇轻烟。",
            "佳哉冷淘时，槐芽杂豚肩。",
            "长安堕胡虏，况说野狐泉。"
        ],
        "title": "春日杂题六首  其四",
        "id": "058c25b0-2927-4098-85e1-a448e9bea731"
    },
    {
        "author": "陆游",
        "paragraphs": [
            "客路行无穷，渔唱听不厌。",
            "涛江西限吴，云岫南入剡。",
            "蹇驴过小市，高柳拥孤店。",
            "去去望前村，鸦归烟欲敛。"
        ],
        "title": "春日杂题六首  其五",
        "id": "b0999d9d-9fb0-4907-a779-081b2862e4d0"
    },
    {
        "author": "陆游",
        "paragraphs": [
            "蒲柳深复淡，桃李白间红。",
            "东皇一税驾，万物酣春风。",
            "烟村在何许，小屏团扇中。",
            "一笑唤稚子，相扶上短篷。"
        ],
        "title": "春日杂题六首  其六",
        "id": "d414657a-b517-4c9d-a050-78576b0bb551"
    },
    {
        "author": "陆游",
        "paragraphs": [
            "桃杏酣酣蜂蝶狂，儿童相唤踏春阳。",
            "老人自笑还多事，预恐明朝雨坏墙。"
        ],
        "title": "春日暄甚戏作",
        "id": "3e038057-2b58-4ef6-b8d2-1bd2517e3f83"
    },
    {
        "author": "陆游",
        "paragraphs": [
            "迟日园林尝煮酒，和风庭院㫰新丝。",
            "已过燕子穿帘后，又见鮰鱼上市时。",
            "排闷与儿联小句，破闲留客战枯棋。",
            "残年自觅安排处，除却归休总不宜。"
        ],
        "title": "春日",
        "id": "9d3ce643-ed8e-41b1-86bf-f93884725630"
    },
    {
        "author": "陆游",
        "paragraphs": [
            "忽忽新春过，愔愔一室幽。",
            "铜灯立雁趾，石鼎揭龙头。",
            "老愧人扶拜，贫无食足谋。",
            "退居消日月，太半付庄周。"
        ],
        "title": "书室独夜",
        "id": "25610309-f75f-409b-bccd-968b48d699cd"
    },
    {
        "author": "陆游",
        "paragraphs": [
            "太平翁翁十九年，父子气焰可熏天。",
            "不如茅舍醉村酒，日与邻翁相枕眠。"
        ],
        "title": "追感往事五首  其一",
        "id": "207381e7-8c30-49de-9602-d823de1ad4ae"
    },
    {
        "author": "陆游",
        "paragraphs": [
            "世事纷纷过眼新，九衢依旧涨红尘。",
            "桃花梦破刘郎老，燕麦摇风别是春。"
        ],
        "title": "追感往事五首  其二",
        "id": "acd8abc2-8bee-4694-9c78-5437ed55ef20"
    },
    {
        "author": "陆游",
        "paragraphs": [
            "渡江之初不暇给，诸老文辞今尚传。",
            "六十年间日衰靡，此事安可付之天。"
        ],
        "title": "追感往事五首  其三",
        "id": "4250d2bd-5078-4570-b7fc-46958cfa72d1"
    },
    {
        "author": "陆游",
        "paragraphs": [
            "文章光焰伏不起，甚者自谓宗晚唐。",
            "欧曾不生二苏死，我欲痛哭天茫茫。"
        ],
        "title": "追感往事五首  其四",
        "id": "2974c00d-2cfa-4afb-b818-738ff789bdde"
    },
    {
        "author": "陆游",
        "paragraphs": [
            "诸公可叹善谋身，误国当时岂一秦。",
            "不望夷吾出江左，新亭对泣亦无人。"
        ],
        "title": "追感往事五首  其五",
        "id": "626aa8fc-33de-4c88-9f1a-d2417747ce53"
    },
    {
        "author": "陆游",
        "paragraphs": [
            "我本三生世外人，幻躯其实强冠巾。",
            "稍能闭户学种菜，时亦长歌行负薪。",
            "一醉却非身外事，百年终是冢中尘。",
            "君知梦境无根底，莫信人言想与因。"
        ],
        "title": "书意二首  其一",
        "id": "e6c14311-a203-4e27-be69-154403a92fc8"
    },
    {
        "author": "陆游",
        "paragraphs": [
            "病眼犹堪阅世人，难将雪鬓著乌巾。",
            "囊中钱尽罢沽酒，涧底雨寒愁束薪。",
            "老子那辞徙牛屋，痴人自喜拜车尘。",
            "穷通要是儿嬉事，懒就山僧讲宿因。"
        ],
        "title": "书意二首  其二",
        "id": "37ddbefc-8f66-4dcd-9a8a-3cb2b1f1c56b"
    },
    {
        "author": "陆游",
        "paragraphs": [
            "积雨初收晓寒重，野人忽作清都梦。",
            "宫墙柳色绿如染，仰视修门岌飞动。",
            "元章久已葬岷山，安得翩翩并驰鞚。",
            "春光如昔交旧少，肺肝欲写谁堪共。",
            "颇闻天阍有疑事，通明殿下方佥议。",
            "约君切勿负初心，天上人间均一是。"
        ],
        "title": "清都行",
        "id": "3e0fad32-9bf4-4099-9f85-cf7f72414b20"
    },
    {
        "author": "陆游",
        "paragraphs": [
            "久卧穷阎困负薪，何妨扫尽太仓陈。",
            "瘦如饭颗吟诗面，饥似柴桑乞食身。",
            "牺象未应殊断木，江湖底处有穷鳞。",
            "大冠长剑人看好，不换茅簷一幅巾。"
        ],
        "title": "春来食不继戏作",
        "id": "3d06b4d3-c215-4c68-a313-e786ed241ade"
    },
    {
        "author": "陆游",
        "paragraphs": [
            "常忆初年十七时，朝朝乌帽出从师。",
            "忽逢寒食停供课，正写矾书作赝碑。"
        ],
        "title": "绍兴辛酉予年十七矣距今已六十年追感旧事作绝句",
        "id": "ec5607f6-f214-4b0a-b65a-27f5c408a119"
    },
    {
        "author": "陆游",
        "paragraphs": [
            "东窗日晚独愁予，眼闇年来颇废书。",
            "赖有吾家老阿对，相从引水灌园蔬。"
        ],
        "title": "独坐视老奴灌园",
        "id": "a72ab130-f891-414e-9ff1-0194f95a29bd"
    },
    {
        "author": "陆游",
        "paragraphs": [
            "一双芒屩伴筇枝，不用儿扶自出嬉。",
            "贪看南山云百变，舍西溪上立多时。"
        ],
        "title": "雨晴风日绝佳徙倚门外三首  其一",
        "id": "267d2b4b-8f97-4d73-b12a-19ddf790bdfb"
    },
    {
        "author": "陆游",
        "paragraphs": [
            "茶酽无端废午眠，杖藜信步到门前。",
            "青裙溪女结蚕卦，白发庙巫催社钱。"
        ],
        "title": "雨晴风日绝佳徙倚门外三首  其二",
        "id": "f8340bd3-5f4b-4731-b2de-7710bf5b2ca4"
    },
    {
        "author": "陆游",
        "paragraphs": [
            "章老三年病方死，吴翁一夕呼不醒。",
            "独有此身顽似铁，倚门常看暮山青。"
        ],
        "title": "雨晴风日绝佳徙倚门外三首  其三",
        "id": "2e85a650-dccb-4705-a7ec-2089b7bc0620"
    },
    {
        "author": "陆游",
        "paragraphs": [
            "春风堤上草萋萋，草软沙平护马蹄。",
            "似盖微云才障日，如丝细雨不成泥。",
            "千秋观里逢新燕，九里山前听午鸡。",
            "追忆旧游愁满眼，彩船曾系画桥西。"
        ],
        "title": "春游",
        "id": "0f2af333-f61b-4c55-b2d8-2c51fcc0aa01"
    },
    {
        "author": "陆游",
        "paragraphs": [
            "狼藉残花满地红，拥衾孤梦雨声中。",
            "人生十事九堪叹，春色三分二已空。",
            "但有老盆倾浊酒，不辞衰鬓对青铜。",
            "长贫博得身强健，久矣无心咎化工。"
        ],
        "title": "春雨三首  其一",
        "id": "10236ead-f760-4b11-a123-5ea855ab9e32"
    },
    {
        "author": "陆游",
        "paragraphs": [
            "药炉茶灶淡生涯，听雨犹能惜物华。",
            "蘸岸顿添三尺水，沾泥不贷一城花。",
            "闲摩病眼开书卷，时傍危栏弄钓车。",
            "稚子孤行八千里，喜闻炊熟可还家。"
        ],
        "title": "春雨三首  其二",
        "id": "832cc669-7f1f-4841-812c-e929de4d161f"
    },
    {
        "author": "陆游",
        "paragraphs": [
            "自笑平生懒是真，闭门高枕动兼旬。",
            "海棠千片已随水，杜宇一声无复春。",
            "绿酒盈樽足忘老，朱樱上市正尝新。",
            "今朝雨止通溪路，又向沙头岸幅巾。"
        ],
        "title": "春雨三首  其三",
        "id": "ca69b9e5-f059-4a82-b295-ba36c8e62c08"
    },
    {
        "author": "陆游",
        "paragraphs": [
            "谢客元无疾，深居似有忧。",
            "向空书咄咄，对竹送悠悠。",
            "出每思安卧，归还念远游。",
            "春衣典已惯，斗酒不难谋。"
        ],
        "title": "书怀",
        "id": "72b41d6e-58a5-47d3-af2d-0c4b13d0a06c"
    },
    {
        "author": "陆游",
        "paragraphs": [
            "江国常年秋雁飞，吾儿远客寄书稀。",
            "道途一见相持泣，邻曲聚观同载归。",
            "草草杯盘更起舞，匆匆刀尺旋裁衣。",
            "从今父子茅簷下，回首人间万事非。"
        ],
        "title": "三月十六日至柯桥迎子布东还二首  其一",
        "id": "92087446-06d3-46f9-8142-852feb01ee23"
    },
    {
        "author": "陆游",
        "paragraphs": [
            "我似伤禽带箭飞，更怜汝作雁行稀。",
            "异时恐抱终身恨，此日宁知徒步归。",
            "万里外应劳远梦，三年前已挂朝衣。",
            "断编蠹简相从老，绝念功名亦未非。"
        ],
        "title": "三月十六日至柯桥迎子布东还二首  其二",
        "id": "8b09b69b-1b96-4d1c-b79a-ca1a55dcd0f2"
    },
    {
        "author": "陆游",
        "paragraphs": [
            "补之写生梅，至简亦半树。",
            "此幅独不然，岂画横斜句。"
        ],
        "title": "题施武子所藏杨补之梅",
        "id": "03fbe75f-6cfb-4a4a-9cf8-ce8ee0fe6d6e"
    },
    {
        "author": "陆游",
        "paragraphs": [
            "野蔌山蔬次第尝，超然气压大官羊。",
            "放翁此意君知否，要配吴粳晓甑香。"
        ],
        "title": "食野菜二首  其一",
        "id": "46b655ec-b2d5-4901-a1c2-2647c25d3920"
    },
    {
        "author": "陆游",
        "paragraphs": [
            "万里萧条酒一杯，梦魂犹自度邛郲。",
            "可怜龙鹤山中菜，不伴峨眉栮脯来。"
        ],
        "title": "食野菜二首  其二",
        "id": "63b8cdc3-b90e-454f-9901-b3cb04d8cfaa"
    },
    {
        "author": "陆游",
        "paragraphs": [
            "经行犹记髧髦初，所至浑如过故墟。",
            "桥废夕阳空鹤表，碑亡春草没龟趺。",
            "荒郊渺渺羊牛下，丛木萧萧鸟雀呼。",
            "可恨一衰今至此，右携筇杖左人扶。"
        ],
        "title": "予十许岁即往来云门诸山今复与诸子来追念凄然",
        "id": "de592189-3192-48e0-865a-2ffc97dc4bb0"
    },
    {
        "author": "陆游",
        "paragraphs": [
            "度岭穿林一径斜，旋篝新火试新茶。",
            "箬包粉饵祠寒食，雨溼青鞋上若耶。",
            "石罅微泉来滴沥，溪涯老木卧槎牙。",
            "不须苦觅东柯谷，是处云山可寄家。"
        ],
        "title": "云门道中",
        "id": "52e8764d-8b6f-49e7-87c1-2a22df7ef6d0"
    },
    {
        "author": "陆游",
        "paragraphs": [
            "多年不蹋阳明路，今日重来院院行。",
            "好在千秋冯观主，修廊一见眼偏明。"
        ],
        "title": "龙瑞",
        "id": "ed6aaa15-7e06-4a98-bd3e-d61090dbe280"
    },
    {
        "author": "陆游",
        "paragraphs": [
            "暮春之初光景奇，湖平山远最宜诗。",
            "尚余一恨无人会，不见蝉声满寺时。"
        ],
        "title": "禹寺",
        "id": "05876e47-5050-4818-b857-92582150cc3c"
    },
    {
        "author": "陆游",
        "paragraphs": [
            "剑谿之南有佳处，山灵尸之不轻付。",
            "张公鼻祖晋司空，谈笑得地开窗户。",
            "谿光如镜新拂拭，白云青嶂无朝暮。",
            "伏几读书时举头，万象争陈陶谢句。",
            "公今仙去有嗣子，关塞崎岖方叱驭。",
            "山城何曾叹如斗，皦皦不受世俗污。",
            "君不见伾文往者势如山，朝士几人无汗颜。",
            "尊公遗事不须述，但看当时出处间。"
        ],
        "title": "寄题张仲钦左司槃涧",
        "id": "b3d09ddc-d034-40dc-85c9-c65285e98897"
    },
    {
        "author": "陆游",
        "paragraphs": [
            "世故谁能必，书生妄自期。",
            "年光卷中过，心事鬓边知。",
            "零落花随水，轮囷笋突篱。",
            "晚晴山尽出，徙倚独移时。"
        ],
        "title": "园中晚兴",
        "id": "ea898a3b-4c31-4708-9368-775354d896d5"
    },
    {
        "author": "陆游",
        "paragraphs": [
            "补吏鹤岭边，尊公方玉立。",
            "超遥籋风云，余子那可及。",
            "天高鬼神恶，闻讣三日泣。",
            "晚途见嗣子，握手悲喜集。",
            "乘桴掠鲸波，信矣勇可习。",
            "巉巉风骨峭，飓雾不能袭。",
            "谓当上台省，岂复论等级。",
            "如何困无津，俛首临一邑。",
            "顾嗟六朝民，龙钟垂八十。",
            "肯来野水滨，半月解书笈。",
            "吾杯仅容龠，安得看鲸吸。",
            "伫立送归鞍，霁日满原隰。"
        ],
        "title": "送陈希周赴安福令",
        "id": "0b8b3a19-cca9-4f13-b3af-59e58ac96a5f"
    },
    {
        "author": "陆游",
        "paragraphs": [
            "积雨暗村墟，幽居杂蛙蚓。",
            "泥潦欲升阶，几席或生菌。",
            "壮年多重膇，况我抱宿疢。",
            "下床蹑高屐，顾影辄自哂。",
            "客来入我户，亦复为叹悯。",
            "胡不徙高原，再拜谢不敏。"
        ],
        "title": "春晚久雨排闷",
        "id": "2539b37b-d1fb-4d30-885b-ccaf5f583b82"
    },
    {
        "author": "陆游",
        "paragraphs": [
            "泽国春多雨，阅月殊未止。",
            "皇天俄悔祸，畀以晴甲子。",
            "山川相炳焕，桑柘鬰千里。",
            "垄麦行可获，吴蚕亦三起。",
            "床头醅瓮香，大杓泻浮蚁。",
            "醉醒日已晡，长歌识吾喜。"
        ],
        "title": "甲子日晴",
        "id": "ee153343-7c38-4cf6-8cb8-9095b1f549e9"
    },
    {
        "author": "陆游",
        "paragraphs": [
            "园林春已空，陂港雨新足。",
            "泥深黄犊健，桑老紫椹熟。",
            "丰年逋负少，村社餍酒肉。",
            "微风吹醉醒，起和饭牛曲。"
        ],
        "title": "三月二十日儿辈出谒孤坐北窗二首  其一",
        "id": "d64b4864-e05b-4d74-82d8-956f3789ef76"
    },
    {
        "author": "陆游",
        "paragraphs": [
            "岁月不相贷，布谷忽已鸣。",
            "新夏亦自佳，北窗绿阴成。",
            "读书老易倦，披衣绕阶行。",
            "摩挲桄榔杖，与汝乐太平。"
        ],
        "title": "三月二十日儿辈出谒孤坐北窗二首  其二",
        "id": "72c53ab8-6a16-450f-81d4-c9b0fe6a976b"
    },
    {
        "author": "陆游",
        "paragraphs": [
            "微雨洗浮埃，苍颜一笑开。",
            "僧招行药圃，儿报得琴材。",
            "病退初尝酒，春残已过灾。",
            "邻家赛神会，自喜亦能来。"
        ],
        "title": "春尽记可喜数事",
        "id": "7cae7683-2d85-4511-9abd-55f1ac9fd452"
    },
    {
        "author": "陆游",
        "paragraphs": [
            "晨起披衣出草堂，轩窗已自喜微凉。",
            "余春只有二三日，烂醉恨无千百埸。",
            "芳草自随征路远，游丝不及客愁长。",
            "残红一片无寻处，分付年华与蜜房。"
        ],
        "title": "立夏前二日作",
        "id": "f7b5b9db-cf49-4968-9dd3-317461d46dac"
    },
    {
        "author": "陆游",
        "paragraphs": [
            "乞得不赀身，林间号老民。",
            "儿因作诗瘦，家为买书贫。",
            "村仆欺谩少，邻翁语笑真。",
            "今朝盐酪尽，荠糁更宜人。"
        ],
        "title": "老民二首  其一",
        "id": "cdd23494-2152-4677-b482-9c1a7b3b56b6"
    },
    {
        "author": "陆游",
        "paragraphs": [
            "老民无一事，终日卧柴扉。",
            "凿沼观鱼乐，钩帘待燕归。",
            "架高藤叶密，土润药苗肥。",
            "休退真吾分，无心学息机。"
        ],
        "title": "老民二首  其二",
        "id": "ad4cdef5-4ac7-42cc-b991-4f04e9f2f5ff"
    },
    {
        "author": "陆游",
        "paragraphs": [
            "忍病停朝药，捐书省夜灯。",
            "都门下第客，山寺退居僧。",
            "天每临幽隐，人何与废兴。",
            "能轻马千驷，肯慕稷三升。"
        ],
        "title": "贫甚自励",
        "id": "002df6de-11da-490a-aaa0-f61fe18b99ee"
    },
    {
        "author": "陆游",
        "paragraphs": [
            "小聚风烟外，衡门水竹间。",
            "疏沟分北涧，翦木见南山。",
            "人笑谋生拙，天教到死闲。",
            "犹存拄杖子，遇兴即跻攀。"
        ],
        "title": "衡门",
        "id": "22d392ab-4455-4094-9489-be3145ae7abe"
    },
    {
        "author": "陆游",
        "paragraphs": [
            "放船三家村，进棹十字港。",
            "云山互吞吐，水草遥莽苍。",
            "沙鸥下拍拍，野鹜浮两两。",
            "箫骚菰蒲中，小艇时来往。",
            "匡山如香炉，蓝水似车辋。",
            "梦魂不可到，于此寄遐想。",
            "瘦僧迎寺门，为我扫方丈。",
            "指似北窗凉，此味愧专享。",
            "我笑谢主人，聊可倚拄杖。",
            "吾庐已清绝，敢取鱼熊掌。"
        ],
        "tags": [
            "庐山"
        ],
        "title": "游法云",
        "id": "1d79dc2f-3f05-4ecb-87b8-6a6c553f2a16"
    },
    {
        "author": "陆游",
        "paragraphs": [
            "短篷摇檝暮山昏，老怯年华易断魂。",
            "夹港蒲声知小雨，隔林绩火认孤村。",
            "奉祠累岁惭家食，谢事终身负国恩。",
            "惟有愚忠穷未替，尚余一念在元元。"
        ],
        "title": "舟中作",
        "id": "475ea7af-49f3-4beb-a15e-4ff2821c68b3"
    },
    {
        "author": "陆游",
        "paragraphs": [
            "囊空如客路，屋窄似僧寮。",
            "得饭多菰米，烹蔬半药苗。",
            "草生初失径，笋放欲干霄。",
            "不道弓旌误，虞人自畏招。"
        ],
        "title": "贫居",
        "id": "7266f9ac-58ff-45a8-94e6-12a9d2fd5f41"
    },
    {
        "author": "陆游",
        "paragraphs": [
            "得意烟霞不讳穷，一庵聊寄寂寥中。",
            "山从树杪参差见，水过花阴曲折通。",
            "闲倚胡床溯新月，时停团扇受微风。",
            "元知梦境无真实，不待邯郸觉后空。"
        ],
        "title": "初夏野兴三首  其一",
        "id": "bcfd3612-ca89-41cd-b46c-77a8bc870b22"
    },
    {
        "author": "陆游",
        "paragraphs": [
            "披衣清晓倚阑干，龟屋裁成二寸冠。",
            "盆桧雨余抽嫩绿，研池风过起微澜。",
            "爱书自笑心常在，去死悬知日尚宽。",
            "回视前修似无愧，不教一字入长安。"
        ],
        "title": "初夏野兴三首  其二",
        "id": "13c795fe-659b-405c-9964-a708e7fef8f0"
    },
    {
        "author": "陆游",
        "paragraphs": [
            "扇堕巾欹午梦回，鸣鸠又唤雨丝来。",
            "数行褚帖临窗学，一卷陶诗傍枕开。",
            "糠火就林煨苦笋，密罂沉井渍青梅。",
            "艾人行复巍然出，老大难堪节物催。"
        ],
        "title": "初夏野兴三首  其三",
        "id": "f25a10d8-544a-48f6-805f-d0ccac4d5d92"
    },
    {
        "author": "陆游",
        "paragraphs": [
            "蒸溽殊未解，雨来那可涯。",
            "鹊惊无稳树，灯暗不成花。",
            "处处跃秧马，家家闲水车。",
            "儿童伴翁喜，聚首话桑麻。"
        ],
        "title": "孟夏方渴雨忽暴热雨遂大作",
        "id": "5e415115-6a72-4285-bb6e-ea58bb88a9ad"
    },
    {
        "author": "陆游",
        "paragraphs": [
            "荷锸庭中破嫩苔，清沟一派引泉来。",
            "剪刀草长浮萍合，无数游鱼去复回。"
        ],
        "title": "小池",
        "id": "49b488eb-8caa-46a3-b984-04773c72b243"
    },
    {
        "author": "陆游",
        "paragraphs": [
            "曲径衡门短短篱，槐楸阴里倚筇枝。",
            "老来百事不入眼，惟爱青山如旧时。"
        ],
        "title": "衡门",
        "id": "139f14a6-de20-456a-b741-65ee4859add2"
    },
    {
        "author": "陆游",
        "paragraphs": [
            "厌逐纷纷儿女曹，挂帆江海寄吾豪。",
            "鲸吞鼍作浑闲事，要看秋涛天际高。"
        ],
        "title": "海上作",
        "id": "3f9eb3e0-caa8-4928-bd65-af5bca0e6070"
    },
    {
        "author": "陆游",
        "paragraphs": [
            "水云深处小茅茨，雷动空肠惯忍饥。",
            "外物不移方是学，俗人犹爱未为诗。",
            "生逢昭代虽虚过，死见先亲幸有辞。",
            "八十到头终强项，欲将衣钵付吾儿。"
        ],
        "title": "朝饥示子聿",
        "id": "0f6c086d-690f-4e99-8ef0-44e69bbdeba9"
    },
    {
        "author": "陆游",
        "paragraphs": [
            "养气安心不计年，未尝一念住愁边。",
            "才疏屡扫朝中迹，命薄翻成世外缘。",
            "耐老尚能消劫石，放狂聊复醉江天。",
            "饱知句曲罗浮路，不访初平即稚川。"
        ],
        "title": "养气",
        "id": "ec8537a4-28b2-490a-b4ae-5a70e0752cf3"
    },
    {
        "author": "陆游",
        "paragraphs": [
            "黄卷青灯自幼童，长年颇亦有新功。",
            "尚嘲孟顗迟成佛，那计辛毗不作公。",
            "学问更当穷广大，友朋谁与共磨砻。",
            "诸君果未捐衰老，鄙语人当致一通。"
        ],
        "title": "示友",
        "id": "e40cd212-3071-46d3-9a49-3dbd2e8cb1c1"
    },
    {
        "author": "陆游",
        "paragraphs": [
            "灵台虚湛气和平，投枕逡巡梦即成。",
            "屋角鸣禽呼不觉，手中书册堕无声。",
            "百年日月飞双毂，千古山河战一枰。",
            "赖有莲峰遗老在，白云深处主齐盟。"
        ],
        "title": "早凉熟睡",
        "id": "f8003551-c3de-4809-a51f-210817425831"
    },
    {
        "author": "陆游",
        "paragraphs": [
            "麦秀微寒后，梅黄细雨前。",
            "湖滩初集鹭，堤柳未鸣蝉。",
            "琴带轻阴润，巾因小醉偏。",
            "晚来幽兴极，又上钓鱼船。"
        ],
        "title": "初夏",
        "id": "67b3d066-1b18-4ed1-a5e9-16a8cc3eb95e"
    },
    {
        "author": "陆游",
        "paragraphs": [
            "忽闻疏雨滴林梢，起看油云满四郊。",
            "行蚁君臣初徙穴，鸣鸠夫妇正争巢。",
            "筑陂处处移新稻，乘屋家家补破茆。",
            "堪笑此翁惟美睡，孝先便腹任讥嘲。"
        ],
        "title": "夏雨",
        "id": "ac0e2622-922f-4f3d-9aad-04e91bf3ca4e"
    },
    {
        "author": "陆游",
        "paragraphs": [
            "千里江山入倚楼，高吟聊复写吾忧。",
            "诗书幸有先人业，贫贱初非学者羞。",
            "数掩槿篱端可老，一杯藜粥尚何求。",
            "东陂未插青秧遍，且与邻翁卜雨鸠。"
        ],
        "title": "倚楼",
        "id": "35118c7f-8aaa-4651-b723-1ef213497151"
    },
    {
        "author": "陆游",
        "paragraphs": [
            "偶扶藜杖过傍村，却倚禅床坐小轩。",
            "日落鸦栖津树暗，人归鹤踏钓船翻。",
            "挽弓从笑识丁字，刺绣终胜倚市门。",
            "羹芋一杯吾自饱，诸儿强为置盘飧。"
        ],
        "title": "晚兴二首  其一",
        "id": "3da8a05b-73c7-42c1-b7ab-4c1e49277e6b"
    },
    {
        "author": "陆游",
        "paragraphs": [
            "身如病鹤谢樊笼，白尽衰髯脸尚红。",
            "蒲苇陂塘新涨后，梧楸门巷夕阳中。",
            "遗名要耐千年看，快饮方夸百榼空。",
            "造物闵怜君会否，放教折臂老新丰。"
        ],
        "title": "晚兴二首  其二",
        "id": "5395b3c7-9573-4b09-b277-4f26fd6c3537"
    },
    {
        "author": "陆游",
        "paragraphs": [
            "过云生谷暗，既雨却窗明。",
            "低燕争泥语，浮鱼逆水行。",
            "山川增秀色，草木有奇声。",
            "处处青秧满，长歌乐太平。"
        ],
        "title": "晨雨",
        "id": "ad9e49e8-4fce-4c3f-978c-dcffea1e823d"
    },
    {
        "author": "陆游",
        "paragraphs": [
            "雨细穿梅坞，风和上柳桥。",
            "山居无历日，今日是何朝。"
        ],
        "title": "戏作绝句以唐人句终之二首  其一",
        "id": "0f246c23-726b-4d41-aaaf-e065b6b5dfaf"
    },
    {
        "author": "陆游",
        "paragraphs": [
            "静对煎茶灶，闲疏洗药泉。",
            "回头问童子，今夕是何年。"
        ],
        "title": "戏作绝句以唐人句终之二首  其二",
        "id": "ac934f32-0348-4826-b235-4c4dad1d7a2d"
    },
    {
        "author": "陆游",
        "paragraphs": [
            "情怀犹是昔年人，岂料侵寻八十身。",
            "灯下看书方觉老，花前阙酒始知贫。",
            "玉非鼠朴何劳辨，鱼与熊蹯各自珍。",
            "万事回头已陈迹，为君一笑落纱巾。"
        ],
        "title": "述怀",
        "id": "eeb2d1e5-811f-4665-8f8f-65f5e2a13e8b"
    },
    {
        "author": "陆游",
        "paragraphs": [
            "鹤羨清癯鸥羨闲，衡门正在水云间。",
            "无求尚恨时赊酒，有癖应缘酷爱山。",
            "细绕坡头行荦确，别分泉脉听淙潺。",
            "三更不睡看江月，恐有高人夜叩关。"
        ],
        "title": "闲中自咏",
        "id": "bdbfd64a-0500-4de9-a3ba-2927b599bc77"
    },
    {
        "author": "陆游",
        "paragraphs": [
            "小雨过郊墟，晨兴一事无。",
            "残榴重结蕊，新燕续生雏。",
            "书细犹能读，行迟渐要扶。",
            "蔬畦恐芜没，且复课僮奴。"
        ],
        "title": "晨兴",
        "id": "aefd8ce2-5773-442e-aa6e-356393734fce"
    },
    {
        "author": "陆游",
        "paragraphs": [
            "愈老愈知生有涯，此时一念不容差。",
            "身如病鹤长停料，心似山僧已弃家。",
            "高枕时时闻解箨，卷帘片片数飞花。",
            "饭余解带摩便腹，自取风炉煮晚茶。"
        ],
        "title": "自诒二首  其一",
        "id": "a19dcf2e-6964-42f2-b534-b602626c894a"
    },
    {
        "author": "陆游",
        "paragraphs": [
            "行年耄及卧蜗庐，山水登临亦已疏。",
            "无可奈何犹食粟，未能免俗学浇蔬。",
            "蓬门时接渔樵话，尘几聊存种树书。",
            "强欲入城还自笑，世间那有鹤乘车。"
        ],
        "title": "自诒二首  其二",
        "id": "98ab37c5-4c71-4e50-afe5-db1cb47b7136"
    },
    {
        "author": "陆游",
        "paragraphs": [
            "乱山深处小桃源，往岁求浆忆叩门。",
            "高柳簇桥初转马，数家临水自成村。",
            "茂林风送幽禽语，坏壁苔侵醉墨痕。",
            "一首清诗记今夕，细云新月耿黄昏。"
        ],
        "title": "西村",
        "id": "6d64e7d7-719e-4261-b84c-33a070b0aa0b"
    },
    {
        "author": "陆游",
        "paragraphs": [
            "楚江茫茫新雨霁，残云蹙作鱼鳞细。",
            "老翁短楫去若飞，我欲从之已天际。",
            "从之不可况共语，醉眼知渠轻一世。",
            "直钩去饵五十年，此意宁为得鱼计。"
        ],
        "title": "渔父",
        "id": "d0c2a865-fb0c-43d1-bfc5-449b44e572d1"
    },
    {
        "author": "陆游",
        "paragraphs": [
            "少年不知老境恶，意谓长如少年乐。",
            "朝歌夜舞狂不休，逢人欲觅长生药。",
            "三二十年底难过，屈指朋侪余几个。",
            "就令未死身日衰，朱颜已去谁能那。",
            "人间万事如弈棋，我亦曾经少壮时。",
            "儿曹纷纷不须校，岁月推迁渠自知。"
        ],
        "title": "放歌行",
        "id": "9d07b75a-fc87-4e09-97ad-70d5171eeb76"
    },
    {
        "author": "陆游",
        "paragraphs": [
            "老作清时版籍民，深耕迨及故山春。",
            "熟思岂是天贫我，妄计还忧鬼笑人。",
            "但使甑中余麦饭，何妨涧底采荆薪。",
            "此穷正坐清狂尔，莫向瞿昙问宿因。"
        ],
        "title": "苦贫",
        "id": "ca809980-7d8d-4fec-a65a-0a669479af5d"
    },
    {
        "author": "陆游",
        "paragraphs": [
            "似仙犹火食，比古未巢居。",
            "老子粗全节，小儿能著书。",
            "下帘留乳燕，投饭出潜鱼。",
            "幸好隆中客，无为起草庐。"
        ],
        "title": "晨起至参倚斋示子聿",
        "id": "8e1620a0-d426-43e4-be20-056bf1162e2e"
    },
    {
        "author": "陆游",
        "paragraphs": [
            "薄云归欲尽，残雨久犹滴。",
            "月入疏林间，庭户粲珠璧。",
            "梅天苦蒸鬰，爽气始此夕。",
            "岂无一舴艋，放浪江天碧。",
            "散发黄鹤楼，醉弄白玉笛。",
            "真当舞鱼龙，讵止裂金石。"
        ],
        "title": "夏夜对月",
        "id": "16dfb370-248b-44c7-b90f-2818abc3035d"
    },
    {
        "author": "陆游",
        "paragraphs": [
            "酒力初消睡未厌，卧看香缕绕疏帘。",
            "月高栖鹊重移树，风劲流萤自入簷。",
            "长夏迢迢秋尚远，孤愁冉冉病相兼。",
            "老人本是山中客，扫迹元非畏楚钳。"
        ],
        "title": "夏夜",
        "id": "9ad8961a-ef7f-47fc-b780-19c02c314627"
    },
    {
        "author": "陆游",
        "paragraphs": [
            "弊袴久当脱，短褐竟未送。",
            "老怯五更寒，重衾拥残梦。",
            "群虱方得意，饱血藏衣缝。",
            "竹簟何时陈，纨扇殆无用。",
            "长夏亹亹来，岁月疾飞鞚。",
            "妄怀畎亩忧，太息欲谁控。"
        ],
        "title": "五月十日晓寒甚闻布谷鸣有感",
        "id": "57dda70e-9ef8-475a-a8c6-ad13b41f4004"
    },
    {
        "author": "陆游",
        "paragraphs": [
            "人生易衰老，万事海涛翻。",
            "但恨芳尊迮，宁悲雪鬓繁。",
            "诸儒轻古学，遗虏盗中原。",
            "有语谁能听，毋矜舌尚存。"
        ],
        "title": "老叹",
        "id": "db7574e9-4f35-448e-96eb-1593e9271e07"
    },
    {
        "author": "陆游",
        "paragraphs": [
            "收身归死镜湖傍，闭户悠悠白日长。",
            "巷僻断非容驷路，肠枯那有蹴蔬羊。",
            "书生正可蹈东海，世事漫思移太行。",
            "睡起不知天早暮，坐看萤度篆盘香。"
        ],
        "title": "闭户",
        "id": "6e7bb400-0f1c-4faa-bf3a-7425dd676138"
    },
    {
        "author": "陆游",
        "paragraphs": [
            "病卧穷阎负圣时，本来吾道合长饥。",
            "朝不及夕未妨乐，死何如生行自知。",
            "早年羞学仗下马，末路幸似泥中龟。",
            "烟波一叶会当逝，吹笛高人有素期。"
        ],
        "title": "长饥",
        "id": "e9a2cc5b-a0ee-476e-9cef-4167133c5b91"
    },
    {
        "author": "陆游",
        "paragraphs": [
            "山榴子结又重开，巢燕雏飞却续回。",
            "雨足人畦千顷稻，日长风舞一庭槐。",
            "浩歌纵酒愁仍在，作意观书睡已来。",
            "常恨流年不相贷，若为更著暮蝉催。"
        ],
        "title": "山斋书事",
        "id": "404fc910-4390-478d-ab6e-db6d984d1a2c"
    },
    {
        "author": "陆游",
        "paragraphs": [
            "卖药会稽市，不知今几年。",
            "身常杂庸保，世果有神仙。",
            "醉帽簪花舞，渔舟听雨眠。",
            "放翁独识子，肯向俗人传。"
        ],
        "title": "赠道流",
        "id": "7e67fbc3-8d32-4c5c-bf00-967ef530b83f"
    },
    {
        "author": "陆游",
        "paragraphs": [
            "双松五丈高，万竹一尺围。",
            "上有林蝉鸣，下有磵鸟飞。",
            "正午不见日，我来每忘归。",
            "清诗忽陈前，永与世俗违。",
            "直北有异境，烟汀连钓矶。",
            "何当霜雪时，散发槲叶衣。"
        ],
        "title": "避暑松竹间",
        "id": "e833da18-dbd5-47fb-a9e4-f2ac3d4f6cf3"
    },
    {
        "author": "陆游",
        "paragraphs": [
            "趁朝把笏著乌靴，不似归来买短蓑。",
            "尚鄙朱公养鱼术，肯为甯戚饭牛歌。",
            "逢时有命求何益，触事无心得最多。",
            "乐处却嫌儿辈觉，出门十步即烟波。"
        ],
        "title": "连日大雨门外湖水渺然",
        "id": "a89ea734-1226-4dfd-89b7-d12899822040"
    },
    {
        "author": "陆游",
        "paragraphs": [
            "槐楸阴里绿窗开，天与先生作睡媒。",
            "流汗未干衣上雨，大声已发鼻端雷。",
            "枕镌松石分琴荐，簟织风漪取笛材。",
            "却起岸巾看汲井，人间车马正氛埃。"
        ],
        "title": "午睡",
        "id": "18ccad76-6c83-46ab-a152-766dfef58de2"
    },
    {
        "author": "陆游",
        "paragraphs": [
            "阨穷心自乐，寂寞道常尊。",
            "老病频辞客，嬉游不出村。",
            "淖糜均列鼎，徒步当华轩。",
            "不但终吾世，犹堪遗子孙。"
        ],
        "title": "穷居",
        "id": "333a5a73-1f7f-4d29-88ba-f264f694c326"
    },
    {
        "author": "陆游",
        "paragraphs": [
            "残雨收还滴，低云去复留。",
            "护雏怜弱燕，唤妇笑鸣鸠。",
            "碓米舂初滑，园蔬摘复抽。",
            "谁知泥没踝，也有客相求。"
        ],
        "title": "梅雨",
        "id": "f0052dcf-0d71-4881-a81f-d8118b7a5fe8"
    },
    {
        "author": "陆游",
        "paragraphs": [
            "困厄难希饱暖家，未妨随事作生涯。",
            "白盐赤米已过足，早韭晚菘犹恐奢。",
            "鸭放竞浮新涨水，牛归正及暝栖鸦。",
            "年逾七十方辞禄，敢望高人挂齿牙。"
        ],
        "title": "村居书事",
        "id": "5720108f-5327-4f17-99c4-994e455475d0"
    },
    {
        "author": "陆游",
        "paragraphs": [
            "我看浮名如脱发，誓墓收身老巖穴。",
            "座延穷鬼心不疑，鑪锤横财渠自别。",
            "乐哉今为八十翁，神交园绮商山中。",
            "烹葵剥枣及时序，烂醉黍酒歌邠风。"
        ],
        "title": "闲中信笔二首其一追和陈去非韵其一追和王履道韵  其一",
        "id": "51a76c3c-d104-46d1-8e2a-03ff6fe684d1"
    },
    {
        "author": "陆游",
        "paragraphs": [
            "小江之上千峰立，潮回艇子争来集。",
            "飘风忽起白浪高，急雨横吹绿蓑溼。",
            "岁丰斗酒才百钱，茆店无人惊醉眠。",
            "醒来径入乱云去，异日出看东封年。"
        ],
        "title": "闲中信笔二首其一追和陈去非韵其一追和王履道韵  其二",
        "id": "38dbd54f-d33f-4ef5-aeb4-3b63337d07d9"
    },
    {
        "author": "陆游",
        "paragraphs": [
            "镜水西头破茅屋，绍兴初载旧书生。",
            "门无车马终年静，身卧云山万事轻。",
            "三釜昔伤贫藉禄，一廛今幸老为氓。",
            "断蓬不是无飞处，莫与飘风抵死争。"
        ],
        "title": "题斋壁",
        "id": "9ef4ece7-9a25-46b1-92dd-2777f2bbefe7"
    },
    {
        "author": "陆游",
        "paragraphs": [
            "疏疏窗似秋蛩室，叠叠书如春鹊巢。",
            "大耋何妨尚弦诵，小诗时亦杂谈嘲。"
        ],
        "title": "夏日杂题八首  其一",
        "id": "05169479-f213-4532-8b1b-6e64e57a9363"
    },
    {
        "author": "陆游",
        "paragraphs": [
            "耽耽丑石罴当道，矫矫长松龙上天。",
            "满地凌霄花不扫，我来六月听鸣蝉。"
        ],
        "title": "夏日杂题八首  其二",
        "id": "a16b1513-faf9-49ad-b05a-94576a0fe2cf"
    },
    {
        "author": "陆游",
        "paragraphs": [
            "情怀万里长征客，身世连床旦过僧。",
            "熟计书空成咄咄，不如任运去腾腾。"
        ],
        "title": "夏日杂题八首  其三",
        "id": "33979266-fae3-41cf-8945-8dbf428103e7"
    },
    {
        "author": "陆游",
        "paragraphs": [
            "一枝黎峒桄榔杖，二寸羊城蝳蝐冠。",
            "万里来为老人寿，始知天地不胜宽。"
        ],
        "title": "夏日杂题八首  其四",
        "id": "d36487b3-a481-4490-baf6-4b726819f0c1"
    },
    {
        "author": "陆游",
        "paragraphs": [
            "天随手不去朱黄，辟蠹芸编细细香。",
            "今夕短檠须暂设，北窗风雨送微凉。"
        ],
        "title": "夏日杂题八首  其五",
        "id": "7425a3cf-7156-4366-9f45-22da7dcf04e4"
    },
    {
        "author": "陆游",
        "paragraphs": [
            "身闲欲出无如懒，酒薄虽倾不敌愁。",
            "残暑从今无一月，剩储诗思待新秋。"
        ],
        "title": "夏日杂题八首  其六",
        "id": "572a1ebe-4695-4d88-b354-e30e3b5095c2"
    },
    {
        "author": "陆游",
        "paragraphs": [
            "憔悴衡门一秃翁，回头无事不成空。",
            "可怜万里平戎志，尽付萧萧暮雨中。"
        ],
        "title": "夏日杂题八首  其七",
        "id": "61bda391-b603-4428-af6c-f2c9c32f4546"
    },
    {
        "author": "陆游",
        "paragraphs": [
            "衰疾沉绵短鬓疏，凄凉圯上一编书。",
            "中原久陷身垂老，付与囊中饱蠹鱼。"
        ],
        "title": "夏日杂题八首  其八",
        "id": "cfafcd71-d53b-4851-be90-b825eb8ed2e5"
    },
    {
        "author": "陆游",
        "paragraphs": [
            "蜗舍入门楣触额，黄泥壁作龟兆坼。",
            "雨多潦水欲上阶，卧听凫鸭声拍拍。",
            "日高籴米奴未回，坐知薄饭未容索。",
            "仕羞捷径耕不力，自取囊空欲谁责。",
            "富贵危机复可畏，世间果无第一策。",
            "虽然胸中有事在，片言可寿天下脉。"
        ],
        "title": "夏雨叹",
        "id": "077730ae-775b-40eb-9b95-d57cb23ec356"
    },
    {
        "author": "陆游",
        "paragraphs": [
            "市墟沽斗酒，独酌复高歌。",
            "一笑语观者，比君更事多。"
        ],
        "title": "物外杂题八首  其一",
        "id": "58ea4f97-952c-412c-896c-ae4e44ed062b"
    },
    {
        "author": "陆游",
        "paragraphs": [
            "当年下沔鄂，回首几秋风。",
            "景物浑如昨，千帆落照中。"
        ],
        "title": "物外杂题八首  其二",
        "id": "3bc207a7-6c50-4e86-8298-23f870951076"
    },
    {
        "author": "陆游",
        "paragraphs": [
            "晓入姑苏市，阊门系短篷。",
            "老人元不食，买饼饲山童。"
        ],
        "title": "物外杂题八首  其三",
        "id": "218c0b16-6eb5-49c9-a2a3-57a82e8e8071"
    },
    {
        "author": "陆游",
        "paragraphs": [
            "送客停山步，寻僧立寺门。",
            "青鞋惯泥潦，却爱雨昏昏。"
        ],
        "title": "物外杂题八首  其四",
        "id": "28f3050e-c336-4215-b715-58538134df28"
    },
    {
        "author": "陆游",
        "paragraphs": [
            "粉堞临江渚，朱桥枕市楼。",
            "长吟策小蹇，又度一年秋。"
        ],
        "title": "物外杂题八首  其五",
        "id": "707bafaa-9ea3-4bb0-aa17-b08628187f4e"
    },
    {
        "author": "陆游",
        "paragraphs": [
            "饲驴留野店，买药入山城。",
            "兴尽飘然去，无人识姓名。"
        ],
        "title": "物外杂题八首  其六",
        "id": "c15a8db4-76af-4017-9789-6462174e6fc4"
    },
    {
        "author": "陆游",
        "paragraphs": [
            "高城今旷野，比屋昔朱门。",
            "道上传呼过，遥遥几世孙。"
        ],
        "title": "物外杂题八首  其七",
        "id": "0069aea8-9f22-4af1-b9ca-48cde23c1692"
    },
    {
        "author": "陆游",
        "paragraphs": [
            "过市摩双眼，惊嗟阅盛衰。",
            "朱楼倚霄汉，曾见始成时。"
        ],
        "title": "物外杂题八首  其八",
        "id": "f74af593-a29e-4d36-b141-61be1d0aa5a0"
    },
    {
        "author": "陆游",
        "paragraphs": [
            "碓舍临山路，牛栏隔草烟。",
            "问今何岁月，恐是结绳前。"
        ],
        "title": "过村舍",
        "id": "ff2fdfc7-de14-4911-896d-37bcaa0f64c7"
    },
    {
        "author": "陆游",
        "paragraphs": [
            "岁华病思两侵寻，静看槐楸转午阴。",
            "待睡不来聊小憩，煅诗未就且长吟。",
            "还山久洗天涯恨，谢事新谐物外心。",
            "忽有故人分禄米，呼儿先议赎雷琴。"
        ],
        "title": "昼卧初起书事",
        "id": "c6ead0e5-630d-45a2-8f64-07f73b4a25e6"
    },
    {
        "author": "陆游",
        "paragraphs": [
            "断虹不隔江郊雨，一盏昏灯夜半时。",
            "多感生悲那为酒，积衰成瘦错冤诗。",
            "空阶点滴何由止，倦枕凄凉只自知。",
            "平日故人零落尽，寄书谁与叙睽离。"
        ],
        "title": "夜雨有感",
        "id": "a4e0d760-87d7-455a-8bed-afcbe68eb5ab"
    },
    {
        "author": "陆游",
        "paragraphs": [
            "俗情向者未全忘，洗以萦帘一缕香。",
            "得失故应常浩浩，是非正可付苍苍。",
            "残蝉不断知秋近，双燕归来伴昼长。",
            "谁识龟堂新力量，东家却笑接舆狂。"
        ],
        "title": "偶作夜雨诗明日读而自笑别赋一首",
        "id": "bc918e8a-722d-4936-a172-36b715d9a622"
    },
    {
        "author": "陆游",
        "paragraphs": [
            "秋涛常记犯灵胥，季子双髦尚髧如。",
            "薄饭不为明日计，短檠相对十年余。",
            "嗟予久合堕鬼录，怜汝犹能读父书。",
            "西望牛头渺天际，永怀吾祖起家初。"
        ],
        "title": "舍西晚眺示子聿",
        "id": "4126797d-899f-4437-abb6-7df808085ebe"
    },
    {
        "author": "陆游",
        "paragraphs": [
            "年少宁知道废兴，抟风变化羨鲲鹏。",
            "贪求但欲攀分寸，痛定方惭乞斗升。",
            "灵府已能澄似水，俗缘更觉薄于僧。",
            "挂冠且喜身萧散，二顷宁须退可凭。"
        ],
        "title": "自讼",
        "id": "38a22463-8148-4331-88e6-93df481bf001"
    },
    {
        "author": "陆游",
        "paragraphs": [
            "一自门前征马嘶，此心常与断云西。",
            "双飞空羨雉朝雊，独泣忍闻乌夜啼。",
            "辽海昼昏尘漠漠，杜陵春到草萋萋。",
            "孤愁可为邻姬说，只有临樽醉似泥。"
        ],
        "title": "读唐人乐府戏拟思妇怨",
        "id": "80ef4aa8-9650-407e-a89d-838daabcc8e4"
    },
    {
        "author": "陆游",
        "paragraphs": [
            "环坐列胡床，儿曹共此凉。",
            "风生桐叶坠，露下稻花香。",
            "老幸返初服，穷宜归故乡。",
            "已无缨可濯，清啸对沧浪。"
        ],
        "title": "南堂纳凉二首  其一",
        "id": "454244cd-772d-4198-8347-1ea452eeab19"
    },
    {
        "author": "陆游",
        "paragraphs": [
            "浴罢闲无事，悠然寄一床。",
            "水风凉醉颊，松月上虚廊。",
            "岸久乌纱侧，熏余细葛香。",
            "今宵一美睡，何止傲羲皇。"
        ],
        "title": "南堂纳凉二首  其二",
        "id": "48e26190-6183-4733-9170-d79efd9a90b5"
    },
    {
        "author": "陆游",
        "paragraphs": [
            "红映衡门夕照明，翠浮村巷暝烟生。",
            "摇摇楸线风初紧，飐飐荷盘露欲倾。",
            "数酌浊醪留客醉，一编疑义与儿评。",
            "须臾散去人声寂，独数城头长短更。"
        ],
        "title": "中庭纳凉二首  其一",
        "id": "397648f4-df7b-4018-a626-77fc0cb12f5f"
    },
    {
        "author": "陆游",
        "paragraphs": [
            "散发江天懒出游，衡门日落锁梧楸。",
            "火云突兀方蒸暑，银汉纵横已报秋。",
            "熠熠露萤黏径草，冬冬漏鼓下谯楼。",
            "追凉明日无奇策，聊向林间卜雨鸠。"
        ],
        "title": "中庭纳凉二首  其二",
        "id": "ada95f74-c139-4e3a-9827-2f77cb5ad2fc"
    },
    {
        "author": "陆游",
        "paragraphs": [
            "东方星磊磊，西舍鸡喔喔。",
            "万虑集五更，吾睡无由著。",
            "世事如饮酒，不献自无酢。",
            "开窗起危坐，送月西南落。"
        ],
        "title": "待旦二首  其一",
        "id": "1cbe1e5a-2a67-493d-a8f8-27bcf0c4d11c"
    },
    {
        "author": "陆游",
        "paragraphs": [
            "是身如浮烟，久聚要当散。",
            "吾年七十七，寒暑凡几换。",
            "夏夜亦自佳，何必厌挥汗。",
            "推枕坐南窗，悠然待清旦。"
        ],
        "title": "待旦二首  其二",
        "id": "be3ca2d8-189c-44c3-9fea-223c7912e87e"
    },
    {
        "author": "陆游",
        "paragraphs": [
            "冬夕宜晚睡，夏日思晨兴。",
            "磊落明星高，苍凉朝日升。",
            "正襟坐堂上，有几不敢凭。",
            "陈前圣人书，凛如蹈渊冰。",
            "平生不苟利，岂独畏友朋。",
            "长饥君勿诮，人各有不能。"
        ],
        "title": "晨兴二首  其一",
        "id": "ffd4db34-9705-4f03-b93f-badcb770df27"
    },
    {
        "author": "陆游",
        "paragraphs": [
            "欲晓不能寐，亟起坐北堂。",
            "斋庄对断简，左右陈朱黄。",
            "湛湛一池墨，袅袅半篆香。",
            "老生不自逸，幸此夏日长。",
            "奇哉长头儿，好勇不可当。",
            "安得数年健，与儿讲虞唐。"
        ],
        "title": "晨兴二首  其二",
        "id": "a48a3de6-e7be-4f82-8192-be1ed6975b03"
    },
    {
        "author": "陆游",
        "paragraphs": [
            "末学常忧堕吝骄，晚知鹏鷃本逍遥。",
            "屏医却药疾良已，破械空囹盗自消。",
            "父子终身美藜藿，交游太半是渔樵。",
            "衡门日落清风起，又著藤冠度野桥。"
        ],
        "title": "晚凉述怀",
        "id": "6ede80db-4d23-4b84-bf05-ff133399ff63"
    },
    {
        "author": "陆游",
        "paragraphs": [
            "绿树暗村墟，青山绕草庐。",
            "奉祠神禹旧，驰道暴秦余。",
            "浦色沉烟网，畦声入雨游。",
            "清秋又如许，幽愤若为摅。"
        ],
        "title": "湖塘晚眺二首  其一",
        "id": "0a2ffc83-4710-4ac7-8950-a7f3a212d5ad"
    },
    {
        "author": "陆游",
        "paragraphs": [
            "病起闲无事，时来古渡头。",
            "烟中卖鱼市，月下采莲舟。",
            "帆鼓娥江晚，菱歌姥庙秋。",
            "长吟无杰句，聊以散吾愁。"
        ],
        "title": "湖塘晚眺二首  其二",
        "id": "71b1e979-fd5a-4440-93f3-0b7a72ee06ab"
    },
    {
        "author": "陆游",
        "paragraphs": [
            "乌桕遮山路，红蕖满野塘。",
            "病苏身渐健，秋近夜微凉。",
            "杯酌随宜具，渔歌尽意长。",
            "儿曹娱老子，团坐说丰穰。"
        ],
        "title": "小集",
        "id": "ca489280-ff15-47c5-9983-d0f88bcbfcf2"
    },
    {
        "author": "陆游",
        "paragraphs": [
            "少时已叹少欢娱，衰病经旬一笑无。",
            "今日出门逢父老，欣然随众强卢胡。"
        ],
        "title": "出门与邻人笑谈久之戏作四首  其一",
        "id": "1eed7a52-7398-4d66-9664-c1e39d8abcaa"
    },
    {
        "author": "陆游",
        "paragraphs": [
            "暮霭昏昏半掩扉，偶逢邻叟荷鉏归。",
            "且令闲说乡村事，莫问渠言是与非。"
        ],
        "title": "出门与邻人笑谈久之戏作四首  其二",
        "id": "fa9e460a-168f-485d-ba7e-1611cdaf742b"
    },
    {
        "author": "陆游",
        "paragraphs": [
            "菽水欣欣每尽欢，仁贤不必袭衣冠。",
            "出门邂逅移时语，未害龟堂取友端。"
        ],
        "title": "出门与邻人笑谈久之戏作四首  其三",
        "id": "4a05caa5-e7f3-4469-961d-28ea108a037b"
    },
    {
        "author": "陆游",
        "paragraphs": [
            "屋角时闻黄犊鸣，相逢但可说春耕。",
            "一言误及城中事，议罚应须便酌觥。"
        ],
        "title": "出门与邻人笑谈久之戏作四首  其四",
        "id": "fbc587e8-ee33-4ac8-902c-ed983d5cb183"
    },
    {
        "author": "陆游",
        "paragraphs": [
            "清波溜溜入新渠，邻曲来观乐有余。",
            "试手便同三日雨，满陂已活十千鱼。",
            "喜如雷动风行际，快若天开地辟初。",
            "万物但令俱有托，吾曹安取爱吾庐。"
        ],
        "title": "鱼池将涸车水注之",
        "id": "d203c4c3-891e-4618-b6b2-bd5f175cdcfe"
    },
    {
        "author": "陆游",
        "paragraphs": [
            "病齿元知不更全，漂浮杌𣕕已三年。",
            "一朝正讙使终辞去，大嚼犹能尽彘肩。"
        ],
        "title": "一齿动摇已久然余皆坚甚戏作",
        "id": "72ab4d65-2713-4d49-960c-4958dcbb6639"
    },
    {
        "author": "陆游",
        "paragraphs": [
            "青鞋随意出柴荆，聊向南塘曳杖行。",
            "归鸟已从烟际没，断虹犹在柳梢明。",
            "城头层塔凌空立，浦口孤舟并岸横。",
            "向道有诗浑不信，为君拥鼻作吴声。"
        ],
        "title": "晚至新塘",
        "id": "df8eac4b-0e1b-4243-82fe-a12b9be0b906"
    },
    {
        "author": "陆游",
        "paragraphs": [
            "水鸭䴔䴖拍拍飞，菰蒲深处弄烟霏。",
            "唤回二十年前梦，半醉姑溪棹月归。"
        ],
        "title": "夜泛湖中",
        "id": "826f9c89-f4ec-4321-9fd3-974271df6074"
    },
    {
        "author": "陆游",
        "paragraphs": [
            "宋玉悲秋千载后，诗人例有早秋诗。",
            "老夫自笑心如石，三日秋风漫不知。"
        ],
        "title": "立秋后作",
        "id": "6dc142ea-7d52-4d76-904f-91cf981129fa"
    },
    {
        "author": "陆游",
        "paragraphs": [
            "此头那可著貂蝉，瘦似骑驴孟浩然。",
            "一事比渠差省力，闭门无句与人传。"
        ],
        "title": "览镜",
        "id": "7a2a3a40-b267-4b6d-a6e0-e5b1170978c9"
    },
    {
        "author": "陆游",
        "paragraphs": [
            "水注横塘藻荇香，候虫唧唧满空廊。",
            "风前落叶纷可扫，天际疏星森有芒。",
            "夜漏渐长愁少睡，秋衣未制怯新凉。",
            "明朝却有欣然处，写得黄庭又几行。"
        ],
        "title": "早秋南堂夜兴",
        "id": "ab6e39f1-35fe-4b6f-8965-a2e47502892c"
    },
    {
        "author": "陆游",
        "paragraphs": [
            "海内知心人渐少，眼前败意事常多。",
            "问君底事浑忘却，月下菱舟一曲歌。"
        ],
        "title": "菱歌",
        "id": "3205439a-619b-4651-af4c-217b6b4bdbf1"
    },
    {
        "author": "陆游",
        "paragraphs": [
            "河白如银天淡青，角声中有玉关情。",
            "早知送老桑麻野，悔失安西万里行。"
        ],
        "title": "闻角",
        "id": "f7c36bbc-aa99-4875-ab69-753b6e8bc5a9"
    },
    {
        "author": "陆游",
        "paragraphs": [
            "新月纤纤淡欲无，时闻鱼跃隔菰蒲。",
            "篮舆小放湖堤上，信有人间白玉壶。"
        ],
        "title": "湖堤",
        "id": "6944d30b-d6d7-410e-bb5e-782b0f049288"
    },
    {
        "author": "陆游",
        "paragraphs": [
            "将旦溪风急，新秋天宇宽。",
            "凉生竖裁褐，爽入缩缝冠。",
            "拊翼鸡频唱，争枝雀正讙。",
            "一箪吾已足，芋豆亦加餐。"
        ],
        "title": "秋旦",
        "id": "2dab4e80-8294-45e7-b98b-36ffc2db1242"
    },
    {
        "author": "陆游",
        "paragraphs": [
            "培火螭炉起宝熏，滴泉鏊研聚玄云。",
            "屏围燕几成山字，簟展凉轩作水纹。",
            "绝口不谈浮世事，洗心聊策退居勋。",
            "耄年犹健非无自，一卷丹经受郑君。"
        ],
        "title": "龟堂晨起",
        "id": "0f4e9b0f-c6dc-4424-ac5a-2bc10c3f75cd"
    },
    {
        "author": "陆游",
        "paragraphs": [
            "柳疏桥尽见，水落路全通。",
            "衣杵家家月，渔舟浦浦风。",
            "眼明无俗物，步蹇有枯筇。",
            "野逸谁能那，悠然西复东。"
        ],
        "title": "柳桥秋夕",
        "id": "1a6a9975-d71b-4b52-b46b-4b817e58fce1"
    },
    {
        "author": "陆游",
        "paragraphs": [
            "早访丹砂上岣嵝，晚提河派溯昆仑。",
            "阴符后出君无忽，三百奇文要细论。"
        ],
        "title": "道室杂题四首  其一",
        "id": "abe95600-4dcb-4b22-9f67-cf5fe4e0cf86"
    },
    {
        "author": "陆游",
        "paragraphs": [
            "闻说湖中有钓舟，烟波出没杂轻鸥。",
            "一声清啸去已远，我欲从之何处求。"
        ],
        "title": "道室杂题四首  其二",
        "id": "fae328bc-980f-4b5a-9bdd-7d573c5a44ca"
    },
    {
        "author": "陆游",
        "paragraphs": [
            "山中有草名长生，丹砂可死金可成。",
            "服之刀圭齿发换，要看东封告太平。"
        ],
        "title": "道室杂题四首  其三",
        "id": "4cb4374e-12a1-4e4a-b245-d69c4d62569f"
    },
    {
        "author": "陆游",
        "paragraphs": [
            "勘书窗下松明火，采药溪头槲叶衣。",
            "只在人间人不识，秋风又见雁南飞。"
        ],
        "title": "道室杂题四首  其四",
        "id": "be2ef044-41ae-4781-bdc1-dba6aec95172"
    },
    {
        "author": "陆游",
        "paragraphs": [
            "儒生安义命，所遇委之天。",
            "用可重九鼎，穷宁直一钱。",
            "虽云发种种，未害腹便便。",
            "高卧茅簷下，羹藜法不传。"
        ],
        "title": "儒生",
        "id": "715eb08d-4131-43d6-b057-7ae6d33598fc"
    },
    {
        "author": "陆游",
        "paragraphs": [
            "老病睡眠少，如斯秋夜何。",
            "长庚未配月，织女已斜河。",
            "莎径虫吟苦，柴门叶落多。",
            "谁知穷甯戚，不作饭牛歌。"
        ],
        "title": "秋夜",
        "id": "b22ff190-7642-4b7d-801a-dadfda260d52"
    },
    {
        "author": "陆游",
        "paragraphs": [
            "三髽初得牧牛童，两扇新成钓舸篷。",
            "偶访野僧过射的，却冲微雨上樵风。",
            "登山未减青鞋兴，到手俄惊绿酒空。",
            "自笑此身犹健在，试凭重阁送飞鸿。"
        ],
        "title": "寺阁",
        "id": "b61bd770-e47f-44e1-94f8-5ae188d59b66"
    },
    {
        "author": "陆游",
        "paragraphs": [
            "寂寂空廊络纬鸣，消摇岸帻近南荣。",
            "闲眠簟作波纹冷，新浴衣如蝉翼轻。",
            "微雨已收云尽散，众星俱隐月徐行。",
            "呼童持烛开藤纸，一首清诗取次成。"
        ],
        "title": "秋暑夜兴",
        "id": "cc9eb0bc-6686-4d3c-a1c0-fb64fcbb8f99"
    },
    {
        "author": "陆游",
        "paragraphs": [
            "千钱买一舟，百钱买两桨。",
            "朝看潮水落，暮看潮水长。",
            "持鱼换盐酪，县郭时下上。",
            "亦或得浊醪，不复计瓶盎。",
            "浩歌忘远近，醉梦堕莽苍。",
            "玄真不可逢，悠然寄遐想。"
        ],
        "title": "渔父",
        "id": "a493b956-e036-4d88-876a-119f734fd191"
    },
    {
        "author": "陆游",
        "paragraphs": [
            "车马声都绝，比邻迹亦疏。",
            "浅倾家酿酒，细读手钞书。",
            "薄饭惟羹芋，闲游不借驴。",
            "有时还自笑，省事更谁如。"
        ],
        "title": "省事",
        "id": "415584ca-d03e-48ee-8ca5-984a579d0ecb"
    },
    {
        "author": "陆游",
        "paragraphs": [
            "乌帽围宽带眼移，闭门惯忍日长饥。",
            "文章虽愧声名误，志节宁随血气衰。",
            "天地无私非困我，圣贤可学有余师。",
            "短檠正叹经时别，凉入郊墟喜可知。"
        ],
        "title": "新凉书怀四首  其一",
        "id": "b1b9758a-76c9-4377-9b3c-69d7fade93b0"
    },
    {
        "author": "陆游",
        "paragraphs": [
            "药物扶持病少苏，残年不恨老菰芦。",
            "潦收溪椴鱼争售，岁乐村场酒易沽。",
            "无日桤林无坠叶，有时燕户有新雏。",
            "秋风剩起扁舟兴，安得州家复镜湖。"
        ],
        "title": "新凉书怀四首  其二",
        "id": "b05ae01c-a174-4ed1-b286-9d044857fbfd"
    },
    {
        "author": "陆游",
        "paragraphs": [
            "邻曲今年又有年，垂髫戴白各欣然。",
            "先输官庾无逋赋，共赛神祠有社钱。",
            "退傅寄声情缜密，晦翁入梦语蝉联。",
            "灯前细与儿曹说，蠹简犹堪数世传。"
        ],
        "title": "新凉书怀四首  其三",
        "id": "3d4cb038-c15f-4a95-880c-456b63054764"
    },
    {
        "author": "陆游",
        "paragraphs": [
            "山川遗迹晋唐余，水竹相望许洛居。",
            "一齿屡摇犹决肉，双眸虽涩尚耽书。",
            "郊原夜夜驱耕犊，村店时时秣蹇驴。",
            "客问若为娱老境，吾儿未与短檠疏。"
        ],
        "title": "新凉书怀四首  其四",
        "id": "7b1ea532-9ae5-41a3-be9e-029559ad0dd1"
    },
    {
        "author": "陆游",
        "paragraphs": [
            "电火雷车下九关，我行暮出郊原间。",
            "鬅鬙暗树类奇鬼，突兀黑云如坏山。",
            "江潮默应鳗岫溢，铁锁自脱梅梁还。",
            "今夕虚簷泻悬瀑，预知高枕听淙潺。"
        ],
        "title": "七月十七晚行湖塘雷雨大作",
        "id": "1a2a068a-c0b3-43b1-9377-f0a83d203afc"
    },
    {
        "author": "陆游",
        "paragraphs": [
            "电掣光如昼，雷轰意未平。",
            "乱云俄卷尽，孤月却徐行。",
            "露草蛩相语，风枝鹊自惊。",
            "一凉吾事足，美睡到窗明。"
        ],
        "title": "七月十八夜枕上作",
        "id": "7028c423-e410-413a-bf9c-5abe95a02002"
    },
    {
        "author": "陆游",
        "paragraphs": [
            "梅市柯山小系船，开篷惊起醉中眠。",
            "桥横风柳荒寒外，月堕烟钟缥渺边。",
            "客思况经孤驿路，诗情又入早秋天。",
            "如今老病知何恨，判断江山六十年。"
        ],
        "title": "梅市",
        "id": "690ec506-3942-4c4c-89d5-adbae65283a8"
    },
    {
        "author": "陆游",
        "paragraphs": [
            "利欲驱人万火牛，江湖浪迹一沙鸥。",
            "日长似岁闲方觉，事大如山醉亦休。",
            "衣杵相望深巷月，井桐摇落故园秋。",
            "欲舒老眼无高处，安得元龙百尺楼。"
        ],
        "tags": [
            "向往",
            "秋天"
        ],
        "title": "秋思",
        "id": "8df18d82-2afb-4bd3-9e43-bc8796589271"
    },
    {
        "author": "陆游",
        "paragraphs": [
            "山光渐淡川气昏，急雨乱打荷叶喧。",
            "小舟横掠湖边村，人家收网半闭门。",
            "吾庐未见见堤树，舟人指点孤灯处。",
            "蒲丛姑恶最可哀，冲雨飞鸣背人去。"
        ],
        "title": "小舟湖中夜归追和孟浩然夜归鹿门歌",
        "id": "a054c0d9-a4b7-46f2-9ede-6cf281cf1e82"
    },
    {
        "author": "陆游",
        "paragraphs": [
            "饮酒但饮溼，吾闻之老坡。",
            "渠非惜酒钱，无如久穷何。",
            "我穷乃过之，空罍倒余溼。",
            "日来弥可笑，溼亦不可得。",
            "平生忍饥多，得饭已有余。",
            "父子茅簷下，清坐谈诗书。"
        ],
        "title": "酒尽",
        "id": "787c05c3-54e1-4b89-b12f-c366f717b18d"
    },
    {
        "author": "陆游",
        "paragraphs": [
            "宝熏清夜起氤氲，寂寂中庭伴月痕。",
            "小斮海沉非弄水，旋开山麝取当门。",
            "蜜房割处春方半，花露收时日未暾。",
            "安得故人同晤语，一灯相对看云屯。"
        ],
        "title": "烧香",
        "id": "9bf60f93-3af2-4310-a5be-a91751e71029"
    },
    {
        "author": "陆游",
        "paragraphs": [
            "寄怀鱼鸟卧烟汀，结友松筠醉草亭。",
            "拜赐龟章纡旧紫，养成鹄鬓扫余青。",
            "遗经在椟传家学，大字书墙作座铭。",
            "浪迹江湖遂终老，此身何啻一浮萍。"
        ],
        "title": "自述二首  其一",
        "id": "f5223596-f9a9-4677-8c39-0645bf98cf94"
    },
    {
        "author": "陆游",
        "paragraphs": [
            "意望天公本自廉，甘餐美睡偶容兼。",
            "一生忧患如山重，此日安闲抵蜜甜。",
            "拙宦虽无齐虏舌，早归亦免楚人钳。",
            "但余一味疏慵在，储药千斤未易砭。"
        ],
        "title": "自述二首  其二",
        "id": "872b784b-5a5c-4e17-a19c-92235f292868"
    },
    {
        "author": "陆游",
        "paragraphs": [
            "风摇北斗柄欲折，雨溢天河浪正生。",
            "一盏昏灯北窗下，腐儒未辍读书声。"
        ],
        "title": "风雨",
        "id": "290e4856-bcb3-4b10-9192-6161ed787fde"
    },
    {
        "author": "陆游",
        "paragraphs": [
            "匹马曾防玉塞秋，岂知八十老渔舟。",
            "非无丈二殳堪请，只恐傍人笑白头。"
        ],
        "title": "白露前一日已如深秋有感二首  其一",
        "id": "4eee1167-21ab-40c3-9d9f-1949d374d495"
    },
    {
        "author": "陆游",
        "paragraphs": [
            "护塞宁须右北平，拂云祠是受降城。",
            "谁知此志成虚语，白首灯前听雁声。"
        ],
        "title": "白露前一日已如深秋有感二首  其二",
        "id": "1e15b094-8ec6-402e-a495-0df554065697"
    },
    {
        "author": "陆游",
        "paragraphs": [
            "蜀道还吴鬓已丝，历年二纪固应衰。",
            "宁知病思沉绵日，又见秋风摇落时。",
            "锦雉白鱼供野饷，青林红树入新诗。",
            "东村寂寂风烟晚，酒挂驴肩又一奇。"
        ],
        "title": "东村晚归",
        "id": "33796e26-05ca-4d5a-b209-58c0c659fbd3"
    },
    {
        "author": "陆游",
        "paragraphs": [
            "快哉一雨洗浮尘，却喜郊原霁色匀。",
            "野火已亡秦相篆，江涛犹托伍胥神。",
            "登临顿觉清秋早，流落空悲白发新。",
            "东望思陵鬰葱里，老民犹及见时巡。"
        ],
        "title": "秋望",
        "id": "f6d9c34a-c59b-4f8d-88c9-6717dcc5f9f1"
    },
    {
        "author": "陆游",
        "paragraphs": [
            "鹊下川原黑，船行浦溆空。",
            "桥灯摇水影，楼角散天风。",
            "野眺飞埃外，渔歌冷翠中。",
            "不须嘲病翼，要是脱樊笼。"
        ],
        "title": "郭西",
        "id": "9002d3fb-c48c-4573-b5d5-aadbc31afa59"
    },
    {
        "author": "陆游",
        "paragraphs": [
            "支径秋原上，衡门夕照中。",
            "野烟山半失，溪涨浦横通。",
            "鬓秃难藏老，衣穿可讳穷。",
            "浩歌终自得，心事寄冥鸿。"
        ],
        "title": "舍北",
        "id": "74869a66-8624-45ce-9c30-551dad76ba28"
    },
    {
        "author": "陆游",
        "paragraphs": [
            "久客诚当去，无心偶小留。",
            "扫空闲梦想，阅尽旧朋俦。",
            "学术非时好，文章幸自由。",
            "不嫌秋夜永，问事有长头。"
        ],
        "title": "夜坐示子聿",
        "id": "428fdc6b-2c3a-4939-8dab-7ee17f467574"
    },
    {
        "author": "陆游",
        "paragraphs": [
            "小浦闻鱼跃，横林待鹤归。",
            "闲云不成雨，故傍碧山飞。"
        ],
        "title": "柳桥晚眺",
        "id": "afd845e4-9804-4e60-8ad9-d1e7487e562c"
    },
    {
        "author": "陆游",
        "paragraphs": [
            "秋风吹我夜，植杖溪桥侧。",
            "木叶虽未凋，惨澹无颜色。"
        ],
        "title": "秋兴五首  其一",
        "id": "641f5497-ffef-4f4c-8ce8-9bffe6ddc3a4"
    },
    {
        "author": "陆游",
        "paragraphs": [
            "功名不垂世，富贵但堪伤。",
            "底事杜陵老，时时矜省郎。"
        ],
        "title": "秋兴五首  其二",
        "id": "d6becb4d-de34-4d32-89e3-56c81408eb63"
    },
    {
        "author": "陆游",
        "paragraphs": [
            "秋暑势已穷，风雨纵横至。",
            "白鹭立清滩，与我俱得意。"
        ],
        "title": "秋兴五首  其三",
        "id": "2cdf626d-316a-4b6f-aa25-44c685b0738d"
    },
    {
        "author": "陆游",
        "paragraphs": [
            "胸中万卷书，一字用不著。",
            "归休始太息，竟是为农乐。"
        ],
        "title": "秋兴五首  其四",
        "id": "2ce4d507-bdbf-45af-964b-dc5257d85655"
    },
    {
        "author": "陆游",
        "paragraphs": [
            "酌酒桑阴下，邠风入醉歌。",
            "何须绳检外，名教乐还多。"
        ],
        "title": "秋兴五首  其五",
        "id": "892a5105-c12d-4023-a57a-52c78e70f61d"
    },
    {
        "author": "陆游",
        "paragraphs": [
            "残暑方炎忽痛摧，无情风雨亦奇哉。",
            "但嗟不为贫人计，未动秋砧雁已来。"
        ],
        "title": "嘉泰辛酉八月四日雨后殊凄冷新雁已至夜复风雨不止是岁八月一日白露二首  其一",
        "id": "98881a3a-f789-483a-9b78-3559f8b9d0fc"
    },
    {
        "author": "陆游",
        "paragraphs": [
            "仲秋四日雁横天，闭户垂帷意已便。",
            "方叹今年时候早，夜深风雨更凄然。"
        ],
        "title": "嘉泰辛酉八月四日雨后殊凄冷新雁已至夜复风雨不止是岁八月一日白露二首  其二",
        "id": "cf682afb-1b32-4134-846c-86044a5f67ff"
    },
    {
        "author": "陆游",
        "paragraphs": [
            "秋风吹细雨，萧然濯炎炽。",
            "老夫疾顿平，甘食仍熟寐。",
            "春物财几何，摇落已复至。",
            "昔人喻死生，谓若屈伸臂。",
            "愚公顾不灵，白首没荣利。",
            "嗟予幸学道，了此直差易。",
            "三拜散人号，退志获早遂。",
            "弦歌万二千，尽力不能祟。",
            "瘦驴骨可数，渺渺入空翠。",
            "霜蟹初把螯，丝莼小添豉。",
            "平生笑巨君，老啮干肉糒。",
            "异味幸满前，万事付一醉。"
        ],
        "title": "近村民舍小饮",
        "id": "61de4dbe-9f92-4e6e-8011-db122731987e"
    },
    {
        "author": "陆游",
        "paragraphs": [
            "饮酒不至狂，对客不至疲。",
            "读书以自娱，不强所不知。",
            "一窗袖手坐，往往昼漏移。",
            "初非能养生，简事颇似之。",
            "四时俱可喜，最好新秋时。",
            "柴门傍野水，邻叟闲相期。"
        ],
        "title": "闲适二首  其一",
        "id": "e01ce98f-b315-4060-8973-c558a6327a18"
    },
    {
        "author": "陆游",
        "paragraphs": [
            "陆子居山阴，杜门辄经年。",
            "有时思出游，两屦凌风烟。",
            "长镵斸灵苗，大瓢挹飞泉。",
            "眼长不及寸，能著万里天。",
            "不饮颜常丹，不食腹果然。",
            "金丹亦弃置，我是地行仙。"
        ],
        "title": "闲适二首  其二",
        "id": "cf6fdeeb-c1e1-45cc-817d-9b7aa03a15f2"
    },
    {
        "author": "陆游",
        "paragraphs": [
            "今年寒到江乡早，未及中秋见雁飞。",
            "八十老翁顽似铁，三更风雨采菱归。"
        ],
        "title": "夜归二首  其一",
        "id": "fe3d4943-461f-4b0a-9eda-bd6634651d87"
    },
    {
        "author": "陆游",
        "paragraphs": [
            "芡浦菱陂夜半时，小舟更著疾风吹。",
            "青荧一炬枫林外，鬼火渔灯两不知。"
        ],
        "title": "夜归二首  其二",
        "id": "ba019e1e-e35c-483e-a7e7-4d672e43c8d9"
    },
    {
        "author": "陆游",
        "paragraphs": [
            "宦游畴昔徧天涯，万里东归岁月赊。",
            "古道泥涂居士屩，荒畦烟雨故侯瓜。",
            "园公谿父逢皆友，野寺山邮到即家。",
            "病思渐轻重九近，又将乌帽插黄花。"
        ],
        "title": "自咏",
        "id": "d8ce509d-0759-4947-bd93-8f347a40052c"
    },
    {
        "author": "陆游",
        "paragraphs": [
            "一齿危将堕，双瞳久已昏。",
            "谋生赖蔬圃，养拙闭柴门。",
            "多病从来惯，虚名不足论。",
            "自怜余一念，犹欲济元元。"
        ],
        "title": "老叹",
        "id": "e1d04a6d-3979-4d17-a6d8-cf34c01ef193"
    },
    {
        "author": "陆游",
        "paragraphs": [
            "雨余残日照庭槐，社鼓冬冬赛庙回。",
            "又见神盘分肉至，不堪沙雁带寒来。",
            "书因忌作闲终日，酒为治聋醉一杯。",
            "记取镜湖无限景，苹花零落蓼花开。"
        ],
        "title": "秋社",
        "id": "bf90055b-39be-4cbb-b4e8-b6f3adb68e73"
    },
    {
        "author": "陆游",
        "paragraphs": [
            "鸡已参差唱，窗才昽{日悤}明。",
            "高林风不止，丛竹露如倾。",
            "梦为多难记，诗缘嬾少成。",
            "晨兴了无事，散发遶堦行。"
        ],
        "title": "晨起",
        "id": "58a062e5-046b-4fea-93c4-5b567e74a0f2"
    },
    {
        "author": "陆游",
        "paragraphs": [
            "人情所愿欲，莫若贵与富。",
            "是皆有命焉，非力可成就。",
            "予昔未有闻，无与发其覆。",
            "趦趄强干禄，时命适大谬。",
            "方行蛇当道，未至獒已嗾。",
            "适燕乃南辕，之楚顾北首。",
            "风波起平地，两耳厌嘲诟。",
            "陇蜀万里余，数遍道傍堠。",
            "六十归为郎，数月草章奏。",
            "夫岂或使之，击去惟恐后。",
            "嗟彼亦何心，喜愠出邂逅。",
            "还山惟自讼，衡茅屏幽陋。",
            "乘除得少健，上下历巖岫。",
            "得饱岂复择，百口同饭糗。",
            "寒龟久犹息，野鹤老益瘦。",
            "又如已放马，宁当梦华廐。",
            "造物念途穷，畀以樗栎寿。",
            "虽无熊鸟术，坐空阴阳寇。",
            "两眦若有光，夜视如正昼。",
            "物生禀定数，此语闻自旧。",
            "置冰鸟覆翼，弃野于菟谷。",
            "偶然当后死，鬼录自遗漏。",
            "山陂粟屡收，池水麻可沤。",
            "邻父相欢娱，席地醉醇酎。"
        ],
        "title": "中夜睡觉两目每有光如初日历历照物晁文元公自谓养生之验予则偶然耳感而有作",
        "id": "75580bb5-c0ee-43a6-82e2-298c52548543"
    },
    {
        "author": "陆游",
        "paragraphs": [
            "万里飘如不系船，空囊短褐过年年。",
            "食时无饭芒鞋破，只向街头旋乞钱。"
        ],
        "title": "钱道人不饮酒食肉囊中不畜一钱所须饭及草屦二物皆临时乞钱买之非此虽强与不取也二首  其一",
        "id": "5074e836-98cd-47c6-8f96-dac119292ca7"
    },
    {
        "author": "陆游",
        "paragraphs": [
            "误辱君王赐镜湖，身随鸥鹭寄菰蒲。",
            "行年八十犹强健，欲伴先生去得无。"
        ],
        "title": "钱道人不饮酒食肉囊中不畜一钱所须饭及草屦二物皆临时乞钱买之非此虽强与不取也二首  其二",
        "id": "6306c983-0ef9-4bac-9a8f-80e705608248"
    },
    {
        "author": "陆游",
        "paragraphs": [
            "呼儿初夜上门关，怕冷贪眠自笑孱。",
            "月色横分窗一半，秋声正在树中间。",
            "暮年不复樽前乐，浮世无如枕上闲。",
            "炼句未安姑弃置，明朝追记尚班班。"
        ],
        "title": "枕上",
        "id": "efe5018b-0336-4c85-b73f-9e7d9175c007"
    },
    {
        "author": "陆游",
        "paragraphs": [
            "山近云生易，人稀鸟下频。",
            "瘦篁穿石窍，古蔓络松身。",
            "熟摘巖边果，干收涧底薪。",
            "经过不相识，唤作避秦人。"
        ],
        "title": "山园书触目",
        "id": "b8799597-604d-4852-8487-950156739791"
    },
    {
        "author": "陆游",
        "paragraphs": [
            "五穷作祟不容支，蝉腹龟肠旋过时。",
            "客散难求门外辙，衣穿徒有鬓边丝。",
            "儿能解事甘藜藿，婢苦无薪睨扊扅。",
            "箕踞浩歌君会否，书痴终觉胜钱痴。"
        ],
        "title": "苦贫戏作",
        "id": "f712ac85-9d19-4c01-8b1e-44f590a74547"
    },
    {
        "author": "陆游",
        "paragraphs": [
            "天公息我半生劳，寄傲江湖亦足豪。",
            "淡尽月痕知夜艾，飘残桐叶喜秋高。",
            "读书时亦挂牛角，对酒正须持蟹螯。",
            "纵有故人终自绝，安能从汝望绨袍。"
        ],
        "title": "秋晓书感",
        "id": "dc5671f8-7471-4b47-af63-00bcd22e514a"
    },
    {
        "author": "陆游",
        "paragraphs": [
            "抱病齿发非，阅世城市换。",
            "朋侪冢累累，在者亦云散。",
            "穷居懒出户，俯仰秋已半。",
            "疏钟到倦枕，微火耿幽幔。",
            "平生疑著处，忽若河冰泮。",
            "百年寓逆旅，万事真既灌。",
            "纷纷彼方寱，袖手不须唤。",
            "萝月忽满窗，悠然付长叹。"
        ],
        "title": "秋夜",
        "id": "620b629f-53f4-40b6-8a2a-c2359ff03b4c"
    },
    {
        "author": "陆游",
        "paragraphs": [
            "篠屋枫林下，柴门芡浦旁。",
            "先鸣鸡腷膊，徐上日苍凉。",
            "服药贫宁辍，观书老有常。",
            "仍须教童稚，世世力耕桑。"
        ],
        "title": "村舍二首  其一",
        "id": "a93b56f5-1da4-458b-9414-fb2d2b5852cd"
    },
    {
        "author": "陆游",
        "paragraphs": [
            "生理嗟弥薄，吾居久未完。",
            "蝶飞窗纸碎，龟坼壁泥干。",
            "小雨牛栏溼，微霜碓舍寒。",
            "晚禾虫独少，邻里共相宽。"
        ],
        "title": "村舍二首  其二",
        "id": "5351fd7f-8e12-4347-b3d3-ec5bd49914f6"
    },
    {
        "author": "陆游",
        "paragraphs": [
            "万壑千巖自古传，青鞋布袜更谁先。",
            "泛舟菰脆鲈肥地，把酒橙黄橘绿天。",
            "秦篆旧碑荒草棘，禹书遗穴惨风烟。",
            "谁知陆子登临日，已近浮生八十年。"
        ],
        "title": "天凉时往来湖山间有作",
        "id": "34bb3ddb-a237-455e-af90-b6ef8cfd231b"
    },
    {
        "author": "陆游",
        "paragraphs": [
            "秋雨何曾住一滴，老夫危坐欲三更。",
            "开元贞观事谁问，温洛荣河尘未清。",
            "丰年犹有饿死虑，破屋自爱读书声。",
            "刺经作制岂不美，无奈人间痛哭生。"
        ],
        "title": "雨夜叹",
        "id": "eddecf06-af29-46c1-a942-d676ff14238f"
    },
    {
        "author": "陆游",
        "paragraphs": [
            "唐虞已远三千岁，每诵遗书涕泗潸。",
            "济济九官十二牧，我独不得居其间。"
        ],
        "title": "病足昼卧梦中谵谆乃诵尚书也既觉口占绝句二首  其一",
        "id": "871fd12c-409d-42ae-8977-fcd2853dbdd6"
    },
    {
        "author": "陆游",
        "paragraphs": [
            "人能不食十二日，惟书安可一日无。",
            "唐虞虽远典谟在，病卧蓬窗时嗫嚅。"
        ],
        "title": "病足昼卧梦中谵谆乃诵尚书也既觉口占绝句二首  其二",
        "id": "e76d567f-b3da-43b2-b818-181f52c4dd6c"
    },
    {
        "author": "陆游",
        "paragraphs": [
            "峨峨赤帻声甚雄，意气不与其曹同。",
            "我求长鸣久未获，一见便觉千群空。",
            "主人烧神议已决，知我此意遽见从。",
            "秋衣初缝惜不得，急典三百新青铜。",
            "怜渠亦复解人意，来宿庭树不待笼。",
            "狐狸熟睨那敢犯，萧萧清露和微风。",
            "五更引吭震户牖，横梃无复须元戎。",
            "明星已高啼未已，云际腾上朝阳红。",
            "老夫抱病气已索，赖汝豪壮生胸中。",
            "明朝舂黍得碎粒，第一当册司晨功。"
        ],
        "title": "新买啼鸡",
        "id": "7ce50652-272e-43ac-97ca-89e0681a6b12"
    },
    {
        "author": "陆游",
        "paragraphs": [
            "幽栖少人客，积病得衰残。",
            "身纳分司禄，儿须远次官。",
            "新寒换衣典，闲日借书观。",
            "更叹秋来瘦，晨兴觉帽宽。"
        ],
        "title": "幽栖二首  其一",
        "id": "821d67e5-93fd-4c72-9b3c-28fdcac44a29"
    },
    {
        "author": "陆游",
        "paragraphs": [
            "自卜幽栖地，频惊岁月移。",
            "乡邻崇礼让，子弟习书诗。",
            "喔喔鸡鸣树，狺狺犬吠篱。",
            "谋生已过足，富贵亦何为。"
        ],
        "title": "幽栖二首  其二",
        "id": "8305ecc3-694c-42f8-87cc-400fa8c8453e"
    },
    {
        "author": "陆游",
        "paragraphs": [
            "都门初出若登仙，弄水穿云喜欲颠。",
            "只恐光阴已无几，不知又过十三年。"
        ],
        "title": "秋日杂咏八首  其一",
        "id": "1f38aa50-97df-484a-a890-1de30ac677d9"
    },
    {
        "author": "陆游",
        "paragraphs": [
            "五百年前贺季真，再来依旧作闲人。",
            "一生看尽佳风月，不负湖山不负身。"
        ],
        "title": "秋日杂咏八首  其二",
        "id": "e1711529-7e57-4b45-8443-f77923b5dce6"
    },
    {
        "author": "陆游",
        "paragraphs": [
            "菰蒲风起暮萧萧，烟敛林疏见断桥。",
            "白蟹䱥鱼初上市，轻舟无数去乘潮。"
        ],
        "title": "秋日杂咏八首  其三",
        "id": "269ec293-3cd1-4e46-8c30-6a12235f34b4"
    },
    {
        "author": "陆游",
        "paragraphs": [
            "叶底珍禽不受呼，弄风小蝶点残芜。",
            "舍南舍北秋光好，到处皆成一画图。"
        ],
        "title": "秋日杂咏八首  其四",
        "id": "6efd9940-eacf-478e-85bd-35915a37041a"
    },
    {
        "author": "陆游",
        "paragraphs": [
            "红苋如丹照眼明，卧开石竹乱纵横。",
            "骚人见处终然别，只说清秋采落英。"
        ],
        "title": "秋日杂咏八首  其五",
        "id": "ee013abc-0892-43bc-95f5-61167ef99fc7"
    },
    {
        "author": "陆游",
        "paragraphs": [
            "桐叶吹残柳亦稀，溪头倚杖立斜晖。",
            "谁知老子无穷喜，待得吾儿小艇归。"
        ],
        "title": "秋日杂咏八首  其六",
        "id": "f3cbc503-c61a-4027-bfec-4a269b596fb4"
    },
    {
        "author": "陆游",
        "paragraphs": [
            "久雨初晴喜欲迷，青鞋踏徧舍东西。",
            "忽然来到柳桥下，露溼蓼花红一溪。"
        ],
        "title": "秋日杂咏八首  其七",
        "id": "388f008f-f37b-464e-b63a-b2f3e8a363d4"
    },
    {
        "author": "陆游",
        "paragraphs": [
            "十里秋风画角哀，夕阳光景亦佳哉。",
            "正疑白鹭归何晚，一片雪从天际来。"
        ],
        "title": "秋日杂咏八首  其八",
        "id": "22a71999-2816-4741-b581-60e54b8af378"
    },
    {
        "author": "陆游",
        "paragraphs": [
            "龙飞回首尚如新，忽阅人间四十春。",
            "圣主已严天上驾，孤臣归作道傍民。",
            "倾河尚恨难供泪，卫社何由得致身。",
            "独立秋风吹白发，感恩肝胆漫轮囷。"
        ],
        "title": "望永阜陵",
        "id": "defb6034-7e13-4977-a5f7-7ac0c5d6d54a"
    },
    {
        "author": "陆游",
        "paragraphs": [
            "悠然不觉岁时迁，楚水枫林系钓船。",
            "贫悴只如行卷日，衰迟忽过挂冠年。",
            "闲游野寺骑驴去，倦拥残书听雨眠。",
            "赖有一筹差自慰，小儿笔墨日翩翩。"
        ],
        "title": "排闷",
        "id": "991c00ba-344b-4e94-b67b-b31e7dc02f7b"
    },
    {
        "author": "陆游",
        "paragraphs": [
            "翻树鸦知旦，横空雁戒寒。",
            "但欣苏肺渴，未暇议衣单。",
            "粥鼎汤初沸，香篝火半残。",
            "读书心渐懒，顾影一长叹。"
        ],
        "title": "秋日晨起",
        "id": "14a39883-0df2-424f-8675-a0e22c8c0263"
    },
    {
        "author": "陆游",
        "paragraphs": [
            "终年兀兀复腾腾，眼看朱门几废兴。",
            "造物偶容穷不死，众人共养老无能。",
            "逢山自有闲游侣，入寺宁无淡话僧。",
            "莫道归来却岑寂，小儿同守短檠灯。"
        ],
        "title": "出游暮归戏作",
        "id": "5d228dc8-7ff4-40c1-b2e2-c1dceaacdea8"
    },
    {
        "author": "陆游",
        "paragraphs": [
            "荒圃风烟入荷鉏，孤村巷陌看骑驴。",
            "少年曾纵千场醉，老境惟存一束书。",
            "作意买山虽已矣，忍惭乞米独何欤。",
            "所欣肺病秋来减，白发萧萧可自梳。"
        ],
        "title": "自诒",
        "id": "25e9640f-0a4d-499e-9dbb-530fec0a029a"
    },
    {
        "author": "陆游",
        "paragraphs": [
            "我幼入家塾，结发知苦心。",
            "稍长谬闻道，笃守至于今。",
            "淡然朱丝弦，三叹有遗音。",
            "讵敢负所学，枉尺求直寻。",
            "彼哉孔光辈，千载污儒林。"
        ],
        "title": "予出蜀日尝遣僧则华乞签于射洪陆使君祠使君以老杜诗为签予得遣兴诗五首中第二首其言教戒甚至退休暇日因用韵赋五首  其一",
        "id": "12cebd9f-e9a4-42a2-bb24-7800c1600259"
    },
    {
        "author": "陆游",
        "paragraphs": [
            "童子丹元家，湛然居灵府。",
            "世人不少悟，役役徒自苦。",
            "江湖岂不广，鱼乃投数罟。",
            "是身如璞玉，要经大火聚。",
            "万卷读丹经，孰能精去取。"
        ],
        "title": "予出蜀日尝遣僧则华乞签于射洪陆使君祠使君以老杜诗为签予得遣兴诗五首中第二首其言教戒甚至退休暇日因用韵赋五首  其二",
        "id": "ff96666f-dfc0-4026-9ff5-8fd59156377e"
    },
    {
        "author": "陆游",
        "paragraphs": [
            "少壮不自料，慷慨志四方。",
            "谢病还故山，始觉白日长。",
            "命薄类蝉翼，功名安可望。",
            "狐狸不足问，力不当豺狼。",
            "惟有卧钓船，仰看白鹭行。"
        ],
        "title": "予出蜀日尝遣僧则华乞签于射洪陆使君祠使君以老杜诗为签予得遣兴诗五首中第二首其言教戒甚至退休暇日因用韵赋五首  其三",
        "id": "0c9d1d7a-a828-448d-8088-be388776e41b"
    },
    {
        "author": "陆游",
        "paragraphs": [
            "孤云起江郊，万木酣天风。",
            "水鸟何所恨，终夜号菰丛。",
            "我兴视中庭，北斗挂寒空。",
            "谁言秋夜长，明星已生东。",
            "丈夫老忧国，百虑蟠胸中。"
        ],
        "title": "予出蜀日尝遣僧则华乞签于射洪陆使君祠使君以老杜诗为签予得遣兴诗五首中第二首其言教戒甚至退休暇日因用韵赋五首  其四",
        "id": "2fbbc6b1-2d4f-4f41-a957-97913230ef44"
    },
    {
        "author": "陆游",
        "paragraphs": [
            "我昔游青城，万仞穷跻攀。",
            "巢居上官翁，许我分半山。",
            "且言牡丹平，可卜茅三间。",
            "报国未能忘，承诏遂东还。",
            "蹭蹬意何成，看云徒汗颜。"
        ],
        "title": "予出蜀日尝遣僧则华乞签于射洪陆使君祠使君以老杜诗为签予得遣兴诗五首中第二首其言教戒甚至退休暇日因用韵赋五首  其五",
        "id": "724cd2a7-f3be-4e76-8b68-0bd54e65e2ec"
    },
    {
        "author": "陆游",
        "paragraphs": [
            "有口但可读离骚，有手但可持蟹螯。",
            "人生堕地各有命，穷达祸福随所遭。",
            "嗟予一世蹈谤薮，汹如八月秋江涛。",
            "尊拳才奋肋已碎，曹射箭尽弓未弢。",
            "形尪骨悴吹可倒，摧拉未足称雄豪。",
            "一身百忧偶得活，残年幸许归蓬蒿。",
            "时时照水辄自笑，霜颅雪颔不可薅。",
            "脱身仕路弃衫笏，如病癣疥逢爬搔。",
            "见事苦迟已莫悔，监戒尚可贻儿曹。",
            "勉骑款段乘下泽，州县岂必真徒劳。"
        ],
        "title": "悲歌行",
        "id": "e288e0b6-391b-4286-bcf5-cb12d8726344"
    },
    {
        "author": "陆游",
        "paragraphs": [
            "门前客三千，帐下兵十万。",
            "人生可意事，随手风雨散。",
            "不如一编书，相伴过昏旦。",
            "岂惟洗贫病，亦足捍患难。",
            "老夫垂八十，巖电尚烂烂。",
            "孤灯对细字，坚坐常夜半。",
            "吾儿幸能继，书亦未残断。",
            "安知不遭时，清庙荐玉瓒。",
            "不然老空山，亦足化里闬。",
            "我死斯言存，观者有追叹。"
        ],
        "title": "秋夜读书",
        "id": "cac9b261-f7c9-44c2-b582-75fd8ef35cdd"
    },
    {
        "author": "陆游",
        "paragraphs": [
            "一饱欣逢岁小穰，时凭野饷诳枯肠。",
            "橙黄出臼金齑美，菰脆供盘玉片香。",
            "客送轮囷霜后蟹，僧分磊落社前姜。",
            "秋来幸是身强健，聊为佳时举一觞。"
        ],
        "title": "对食戏咏",
        "id": "9b6eea82-0e2c-4dcc-883e-281e33cf10f6"
    },
    {
        "author": "陆游",
        "paragraphs": [
            "偶住人间日月长，细思方觉少年狂。",
            "众中论事归多悔，醉后题诗醒已忘。",
            "鼍作鲸吞吁莫测，谷堙山堑浩难量。",
            "老来境界全非昨，卧看萦帘一缕香。"
        ],
        "title": "怀昔",
        "id": "aade5acc-8e98-4f48-894c-cbac5bcc9f65"
    },
    {
        "author": "陆游",
        "paragraphs": [
            "今朝溪女留鲜鲫，洒扫茅簷旋置樽。",
            "养老不须烦祝鲠，从来楚俗惯鱼飧。"
        ],
        "title": "偶得双鲫二首  其一",
        "id": "ab518082-46aa-4223-ae24-cc6b4e0598b8"
    },
    {
        "author": "陆游",
        "paragraphs": [
            "酒兴森然不可回，重阳未到菊先开。",
            "一双鱍剌明吾眼，催唤厨人斫鲙来。"
        ],
        "title": "偶得双鲫二首  其二",
        "id": "07c59f47-dafe-4e71-baa6-7f1598629fb5"
    },
    {
        "author": "陆游",
        "paragraphs": [
            "我非王子猷，赋性亦爱竹。",
            "舍外地十亩，不艺凡草木。",
            "长吟杂清啸，触目皆此族。",
            "更招竹林人，枕藉糟与曲。"
        ],
        "title": "秋怀十首以竹药闭深院琴樽开小轩为韵  其一",
        "id": "bd2da9e7-d93a-4345-a655-f3ba75ba7357"
    },
    {
        "author": "陆游",
        "paragraphs": [
            "短裘入重云，长镵求灵药。",
            "人葠四体具，狗杞群吠恶。",
            "采实去条枚，摘花弃跗萼。",
            "长啸忽蹑空，天台赴幽约。"
        ],
        "title": "秋怀十首以竹药闭深院琴樽开小轩为韵  其二",
        "id": "0dd969dc-df34-420c-90f9-9fc5875e2a47"
    },
    {
        "author": "陆游",
        "paragraphs": [
            "惟王居法宫，玉帛来四裔。",
            "一朝启戎心，边城或昼闭。",
            "养生能体此，皆可阅千岁。",
            "利欲喜乘人，日夜勤自励。"
        ],
        "title": "秋怀十首以竹药闭深院琴樽开小轩为韵  其三",
        "id": "bbeaef45-806d-4725-beac-6ad664d08bb5"
    },
    {
        "author": "陆游",
        "paragraphs": [
            "饮酒可不病，自酌随浅深。",
            "处世可无患，惟勿欺此心。",
            "此心实通天，一念天所临。",
            "子能守吾言，可度豺虎林。"
        ],
        "title": "秋怀十首以竹药闭深院琴樽开小轩为韵  其四",
        "id": "a792c4b2-d1f7-4f68-9ac2-197a23478f8b"
    },
    {
        "author": "陆游",
        "paragraphs": [
            "吾道久寂寞，不绝如一线。",
            "至人隐市尘，我辈何由见。",
            "安得世外士，与之共谈宴。",
            "僧话亦或佳，聊可过竹院。"
        ],
        "title": "秋怀十首以竹药闭深院琴樽开小轩为韵  其五",
        "id": "b37cb501-a50e-41c1-9799-db5ec6889bd8"
    },
    {
        "author": "陆游",
        "paragraphs": [
            "小人方盛时，瓦砾视黄金。",
            "及其大势去，或不遗一簪。",
            "郿坞今尚存，遗戒岂不深。",
            "所以栗里翁，惟蓄一素琴。"
        ],
        "title": "秋怀十首以竹药闭深院琴樽开小轩为韵  其六",
        "id": "f5fb4051-2789-4c08-8664-79be3cffcc92"
    },
    {
        "author": "陆游",
        "paragraphs": [
            "世事本何常，贺吊更在门。",
            "弃为沟中断，亦何羨牺樽。",
            "祸福要其终，愚智始可言。",
            "君看骊山墓，何若杨王孙。"
        ],
        "title": "秋怀十首以竹药闭深院琴樽开小轩为韵  其七",
        "id": "af502334-182c-44b4-9e70-649c4c458efd"
    },
    {
        "author": "陆游",
        "paragraphs": [
            "今日天微寒，处处菊花开。",
            "永怀杜拾遗，抱病起登台。",
            "古路逢僧过，溼云闻雁来。",
            "我亦秋风客，诗成有余哀。"
        ],
        "title": "秋怀十首以竹药闭深院琴樽开小轩为韵  其八",
        "id": "41666a97-0635-46f3-9c52-7e7527160011"
    },
    {
        "author": "陆游",
        "paragraphs": [
            "天镜环千峰，苍翠立云表。",
            "渔舟破浪来，泛泛一叶小。",
            "云门若耶间，迨此素秋杪。",
            "登览不可迟，去若孤鸿矫。"
        ],
        "title": "秋怀十首以竹药闭深院琴樽开小轩为韵  其九",
        "id": "73049e7b-b2d6-4d1d-b70e-f55138382d1c"
    },
    {
        "author": "陆游",
        "paragraphs": [
            "丈夫素所学，致主齐羲轩。",
            "恨无同志人，徒欲起九原。",
            "痛哭惊世俗，著书成空言。",
            "岁月去衮衮，吾其死空村。"
        ],
        "title": "秋怀十首以竹药闭深院琴樽开小轩为韵  其一○",
        "id": "2722bf0c-7d94-4fef-91a3-9927733e3a4d"
    },
    {
        "author": "陆游",
        "paragraphs": [
            "枳缚藩篱荆作门，萧条何以致诸君。",
            "归休正得求吾志，老病犹能诵所闻。",
            "紫蟹迎霜径盈尺，白鱼脱水重兼斤。",
            "一杯潋滟无辞醉，秋稼登场合策勋。"
        ],
        "title": "示客",
        "id": "648f0925-2986-4df1-8a1e-acca14600524"
    },
    {
        "author": "陆游",
        "paragraphs": [
            "村巷翳桑麻，萧然野老家。",
            "园丁种冬菜，邻女卖秋茶。",
            "啄木矜奇服，牵牛蔓碧花。",
            "一樽虽草草，笑语且喧譁。"
        ],
        "title": "秋晚村舍杂咏二首  其一",
        "id": "27823325-d8b5-4694-9fcc-382f17b16d4a"
    },
    {
        "author": "陆游",
        "paragraphs": [
            "秋晚年中熟，湖乡未寂寥。",
            "步头横画舫，柳外出朱桥。",
            "潮壮知多蟹，霜迟不损荞。",
            "家家新酿美，邻里递相邀。"
        ],
        "title": "秋晚村舍杂咏二首  其二",
        "id": "9c6668cb-d572-4d84-88bf-d54268dcad2f"
    },
    {
        "author": "陆游",
        "paragraphs": [
            "病忽迨旬日，衰如增十年。",
            "难求秦缓药，空负宋清钱。",
            "微火秋先跨，闲房昼亦眠。",
            "偶赊书鬼录，遇酒又陶然。"
        ],
        "title": "卧病累日羸甚偶复小健戏作三首  其一",
        "id": "2770164e-552e-4250-8ebc-f011b1c2791b"
    },
    {
        "author": "陆游",
        "paragraphs": [
            "伏枕濒九死，下床如再生。",
            "幸回蒿里驾，犹作越吟声。",
            "拂几嗟尘积，开书觉眼明。",
            "淖糜方自养，未敢忆南烹。"
        ],
        "title": "卧病累日羸甚偶复小健戏作三首  其二",
        "id": "55f0a066-7279-413e-93f2-88e3993bff8d"
    },
    {
        "author": "陆游",
        "paragraphs": [
            "行年当大耋，卧病涉高秋。",
            "丸药作奇验，俶装仍小留。",
            "轻沤元泛泛，破屋已飕飕。",
            "尚有江湖兴，沙头问钓舟。"
        ],
        "title": "卧病累日羸甚偶复小健戏作三首  其三",
        "id": "3d231798-5e0d-4450-b8a8-428ebbcb736f"
    },
    {
        "author": "陆游",
        "paragraphs": [
            "莫笑畸翁迫耄期，从来不许俗人知。",
            "系船惯听巴东雨，画策曾从渭北师。",
            "袖剑客同楼上醉，烂柯人看洞中棋。",
            "如今更欲沧溟去，鲸浪浮天信所之。"
        ],
        "title": "纵笔四首  其一",
        "id": "60b22b04-5804-4a45-a4ae-16bf8322a70d"
    },
    {
        "author": "陆游",
        "paragraphs": [
            "常笑相如赋上林，肯为子政铸黄金。",
            "心光自发谁能障，踵息无声不厌深。",
            "摇齿复牢堪决肉，枯颅再茁已胜簪。",
            "老松涧底虽终弃，霜雪元知不解侵。"
        ],
        "title": "纵笔四首  其二",
        "id": "4cc82e4b-07fe-4e45-8f36-3044341afcf9"
    },
    {
        "author": "陆游",
        "paragraphs": [
            "拖得乌藤到处行，看山看水眼犹明。",
            "但期少健游潼华，岂必长生似老彭。",
            "一緉青鞋吾事了，半甔绿酒万缘轻。",
            "安知不作希夷叟，生长兵间老太平。"
        ],
        "title": "纵笔四首  其三",
        "id": "d4e4a1bf-0d46-48a4-847c-47069dd125e5"
    },
    {
        "author": "陆游",
        "paragraphs": [
            "未说无功爵位叨，昔人所畏在功高。",
            "印如斗大宁常保，剑拄颐长祇自劳。",
            "酒社极知身可隐，猎场犹得气差豪。",
            "世间见透浑无事，狐貉安能诧缊袍。"
        ],
        "title": "纵笔四首  其四",
        "id": "48defb5b-0092-45cd-ac18-5531fb196525"
    },
    {
        "author": "陆游",
        "paragraphs": [
            "折花持博酒，种菜卖供家。",
            "请药人何壅，争棋客正譁。",
            "渔翁足踸踔，牧竖手丫叉。",
            "短景匆匆晚，横林又宿鸦。"
        ],
        "title": "村兴",
        "id": "a2aeef22-7b58-4732-b7f0-7911b3a912e5"
    },
    {
        "author": "陆游",
        "paragraphs": [
            "岁熟乡邻乐，辰良祭赛多。",
            "荒园抛鬼饭，高机置神鹅。",
            "人散丛祠寂，巫归醉脸酡。",
            "饥鸦更堪笑，鸣噪下庭柯。"
        ],
        "title": "赛神",
        "id": "0d966f2e-d754-4d50-a991-1111a5b3a390"
    },
    {
        "author": "陆游",
        "paragraphs": [
            "红树园庐晚，碧花篱落秋。",
            "荒陂船护鸭，断岸笛呼牛。",
            "酒贱村村醉，山寒寺寺幽。",
            "聊须岸乌帻，小立埭西头。"
        ],
        "title": "小立",
        "id": "1a46da74-cd52-4cab-8dbd-852aae95d557"
    },
    {
        "author": "陆游",
        "paragraphs": [
            "穷老宁须叹，吾生得已多。",
            "风埃弃朝帻，烟雨弄渔蓑。",
            "富屋乌爰止，闲门爵可罗。",
            "人生只此是，得酒且高歌。"
        ],
        "title": "穷老",
        "id": "e742b736-8d6c-48a2-8e0a-d014ef001c9d"
    },
    {
        "author": "陆游",
        "paragraphs": [
            "篱槿花开柿叶丹，土沟东去过牛栏。",
            "草烟漠漠天将暮，布褐萧萧客正寒。"
        ],
        "title": "晚步舍东",
        "id": "1fcc953e-fd81-4cd5-838f-b71ca5bf1e2d"
    },
    {
        "author": "陆游",
        "paragraphs": [
            "白米干薪好井泉，甘餐美睡若登仙。",
            "从来不惯尝盐酪，席下何须有一钱。"
        ],
        "title": "述野人语二首  其一",
        "id": "57b0f01c-0b20-4e22-b742-f31e95721bc8"
    },
    {
        "author": "陆游",
        "paragraphs": [
            "重重大布敌风霜，篱外桑阴五月凉。",
            "软饭一盂千万足，那知世有郭汾阳。"
        ],
        "title": "述野人语二首  其二",
        "id": "99ebcaa0-3626-45a3-94a0-b351cca4c1f2"
    },
    {
        "author": "陆游",
        "paragraphs": [
            "日饮云根一脉泉，知君骨相自应仙。",
            "曲肱闲卧茅簷下，买断南山不用钱。"
        ],
        "title": "戏答野人二首  其一",
        "id": "73df38ce-00df-425e-844d-8a0b0ca12845"
    },
    {
        "author": "陆游",
        "paragraphs": [
            "木叶凋疏天欲霜，老怀多感易凄凉。",
            "得君数语开人意，径就湖桥醉夕阳。"
        ],
        "title": "戏答野人二首  其二",
        "id": "71c667d4-d441-4860-80fb-da1b7bf4513d"
    },
    {
        "author": "陆游",
        "paragraphs": [
            "雨渍岚侵藓晕重，石砮楛矢正相同。",
            "取从万里鲸波路，来伴三山鹤发翁。",
            "雪上有时留醉草，花前随处打残红。",
            "化龙径去吾何憾，且与人间作岁丰。"
        ],
        "title": "建安陈希周官海南为予致两拄杖其一促节竹其一桄榔也",
        "id": "2c0c519c-028f-4656-90b4-f8a53dd883fd"
    },
    {
        "author": "陆游",
        "paragraphs": [
            "弃官谓逍遥，劳苦殊未既。",
            "荒畴须垦辟，破屋欠涂塈。",
            "疾深药难求，食尽谷暴贵。",
            "安能作经营，但觉睡有味。",
            "秋高霜露逼，更苦薪炭费。",
            "虽云未遽死，饥冻亦可畏。",
            "颇思从李广，小猎聊吐气。",
            "复恐灞亭归，邂逅逢醉尉。"
        ],
        "title": "排闷",
        "id": "6daaed4a-4c32-4072-85f6-77ca11c5626e"
    },
    {
        "author": "陆游",
        "paragraphs": [
            "黄菊芬芳绝世奇，重阳错把配萸枝。",
            "开迟愈见凌霜操，堪笑儿童道过时。"
        ],
        "title": "九月十二日折菊",
        "id": "19d57f8c-a3ce-4d58-a1bb-51ca8d09b224"
    },
    {
        "author": "陆游",
        "paragraphs": [
            "奉常遗绪冷如秋，闭户知君颇好修。",
            "千里可嗟妨晤语，两书犹喜免沉浮。",
            "但令有竹能医俗，何患无天可寄愁。",
            "一事却须常自勉，勿容凡子得同游。"
        ],
        "title": "表侄江坰种竹名筠坡来求诗",
        "id": "b0edd1cc-5d97-41c1-b654-bc87e1720f6a"
    },
    {
        "author": "陆游",
        "paragraphs": [
            "晡后气殊浊，黄昏月尚明。",
            "忽吹微雨过，便觉小寒生。",
            "树杪雀初定，草根虫已鸣。",
            "呼童取半臂，吾欲傍阶行。"
        ],
        "title": "微雨",
        "id": "8cfe682a-e9af-49d3-b9d0-4bab786593f6"
    },
    {
        "author": "陆游",
        "paragraphs": [
            "荷叶枯已尽，菊花残更香。",
            "带酲尝野橘，和梦听啼螀。",
            "鬓畔流年速，灯前旧话长。",
            "寒龟且未死，不必恨搘床。"
        ],
        "title": "秋晚寓叹六首  其一",
        "id": "d081c5c0-de96-4d51-8b19-d856fd89157a"
    },
    {
        "author": "陆游",
        "paragraphs": [
            "野处仍多病，经年无与游。",
            "僧庸几市井，医傲过公侯。",
            "不睡愁逢夜，无衣怯到秋。",
            "一端聊自慰，问事有长头。"
        ],
        "title": "秋晚寓叹六首  其二",
        "id": "00da89e8-4544-4083-a1d8-ff07ac1a1ebd"
    },
    {
        "author": "陆游",
        "paragraphs": [
            "幽梦鸡呼觉，孤愁雨滴成。",
            "天高那可问，年往若为情。",
            "孱虏犹遗育，神州未削平。",
            "登高西北望，衰涕对谁倾。"
        ],
        "title": "秋晚寓叹六首  其三",
        "id": "90a50aec-2b79-44e0-ab7c-2f8501793763"
    },
    {
        "author": "陆游",
        "paragraphs": [
            "老叹交朋尽，闲知日月长。",
            "著书终覆瓿，得句漫投囊。",
            "霜树昏鸦黑，风帘小蝶黄。",
            "村醪如水薄，也复答年光。"
        ],
        "title": "秋晚寓叹六首  其四",
        "id": "b80f224e-c097-462b-8ca5-0d296923eb1f"
    },
    {
        "author": "陆游",
        "paragraphs": [
            "十里丹枫岸，三家小麦村。",
            "山多妨极目，秋晚易消魂。",
            "火举船过埭，人行犬吠门。",
            "穷愁已如许，那更雨昏昏。"
        ],
        "title": "秋晚寓叹六首  其五",
        "id": "d597d3f0-b659-4932-90f8-35b6dad2ab28"
    },
    {
        "author": "陆游",
        "paragraphs": [
            "行年垂大耋，久矣少朋俦。",
            "旧事同谁说，新诗或自酬。",
            "废书眠过日，泥酒醉经秋。",
            "迟速皆当死，时来莫预愁。"
        ],
        "title": "秋晚寓叹六首  其六",
        "id": "d915ac62-147e-4415-82fb-fd18b3eeaec1"
    },
    {
        "author": "陆游",
        "paragraphs": [
            "已过西成赛庙期，家家下麦不容迟。",
            "夕阳遍野人归后，秋水生滩鹭集时。",
            "灵药不治怀抱恶，好诗空益鬓毛衰。",
            "从来未识苏司业，愁绝西风满酒旗。"
        ],
        "title": "秋晚湖上",
        "id": "0a40bb87-067f-419e-8cc2-89b898bb70bc"
    },
    {
        "author": "陆游",
        "paragraphs": [
            "西蜀东吴到处游，千巖万壑独吾州。",
            "短篷载月娥江夜，小蹇寻诗禹寺秋。",
            "村酒可赊常痛饮，野人有兴即相求。",
            "何由唤得王摩诘，为画湖桥一片愁。"
        ],
        "title": "纵游归泊湖桥有作",
        "id": "7f097a74-6004-4393-8696-fecb6bfbdd26"
    },
    {
        "author": "陆游",
        "paragraphs": [
            "乌藤真好友，伴我出荆扉。",
            "落叶纷如积，鸣禽暖不归。",
            "露浓松鬣长，土润术苗肥。",
            "未尽幽寻兴，还家趁夕晖。"
        ],
        "title": "九月十八日至山园是日颇有春意",
        "id": "343fd0fe-54ef-4d47-8098-2f5f60d455cb"
    },
    {
        "author": "陆游",
        "paragraphs": [
            "乌臼赤于枫，园林九月中。",
            "天寒山惨淡，云薄日曈昽。",
            "旋摘分猿果，宽编养鹤笼。",
            "身闲足幽事，归卧莫匆匆。"
        ],
        "title": "明日又来天微阴再赋二首  其一",
        "id": "4c7806db-aafd-425d-9733-cb1fb6be0c2d"
    },
    {
        "author": "陆游",
        "paragraphs": [
            "河岸风樯远，村陂牧笛长。",
            "短篱围麂眼，幽径缭羊肠。",
            "照水须眉见，搓橙指爪香。",
            "衣裘又关念，碪杵满斜阳。"
        ],
        "title": "明日又来天微阴再赋二首  其二",
        "id": "9a419abb-2953-457d-b049-7621ab241a3d"
    },
    {
        "author": "陆游",
        "paragraphs": [
            "夜雨晓方止，朝云犹作阴。",
            "山余一寸碧，溪长半篙深。",
            "卧泛白鸥渚，行穿黄叶林。",
            "老农能共语，真率会人心。"
        ],
        "title": "雨后至近村二首  其一",
        "id": "c2397014-e08e-4b5a-9b6d-189d1177d538"
    },
    {
        "author": "陆游",
        "paragraphs": [
            "年耄身犹健，秋高疾已平。",
            "邻翁思问讯，蔬圃要巡行。",
            "竹杖轻无迹，芒鞋捷有声。",
            "相逢无别语，努力事冬耕。"
        ],
        "title": "雨后至近村二首  其二",
        "id": "6b89990f-ca7c-4652-9f05-fdd9dc6a829b"
    },
    {
        "author": "陆游",
        "paragraphs": [
            "夜听萧萧未涨溪，朝行㶁㶁已成泥。",
            "可怜鸠取招麾速，谁似云知出处齐。",
            "野菊枝长半狼藉，江枫叶落正凄迷。",
            "行人也识龟堂老，小榼村醪手自携。"
        ],
        "title": "雨复作自近村归",
        "id": "92583911-18a4-4609-9f4d-bd64bc6a50d0"
    },
    {
        "author": "陆游",
        "paragraphs": [
            "扫园收槲叶，掊地甃砖炉。",
            "幸有藜烹粥，何惭纸作襦。"
        ],
        "title": "雨寒戏作",
        "id": "59401f15-5437-4957-bf2c-e6673174b358"
    },
    {
        "author": "陆游",
        "paragraphs": [
            "幽居端似玉川生，茅屋支撑不更营。",
            "青旆荒寒增酒兴，锦囊零落负诗情。",
            "残芜色衬斜阳远，落叶飞如野鸟轻。",
            "徂岁峥嵘忽如许，雁来又过会稽城。"
        ],
        "title": "衡门晚眺",
        "id": "6603b831-8837-462b-b38d-8ea88557121e"
    },
    {
        "author": "陆游",
        "paragraphs": [
            "丽谯听尽短长更，幽梦无端故不成。",
            "寒雨似从心上滴，孤灯偏向枕边明。",
            "读书有味身忘老，报国无期涕每倾。",
            "敢为衰残便虚死，誓先邻曲事春耕。"
        ],
        "title": "不寐",
        "id": "d88d3064-7aa2-4695-8a55-f16629300785"
    },
    {
        "author": "陆游",
        "paragraphs": [
            "好学承家夙所奇，蠹编残简共娱嬉。",
            "一婚倘毕吾无累，三釜虽微汝有期。",
            "聿弟元知是难弟，德儿稍长岂常儿。",
            "要令舟过三山者，弦诵常闻夜艾时。"
        ],
        "title": "示子虡",
        "id": "34c83b98-344e-4af5-9ca7-10f13a250ae6"
    },
    {
        "author": "陆游",
        "paragraphs": [
            "弊庐虽陋甚，鄙性颇所宜。",
            "欹倾十许间，草覆实半之。",
            "碓声隔柴门，绩火出枳篱。",
            "缚木为彘牢，附垣作鸡埘。",
            "黄犊放林莽，苍鹅戏陂池。",
            "佣耕食于我，客主同爨炊。",
            "瓦盎设大杓，葅苋羹园葵。",
            "一饱荷锄出，作劳非所辞。",
            "上以奉租赋，下以及我私。",
            "有钱即沽酒，阡陌恣游嬉。",
            "亦有扶持者，婢跣奴髻椎。",
            "欲画恨无人，后世考此诗。"
        ],
        "title": "弊庐",
        "id": "24e59a29-9886-49e7-831c-8125b4b36112"
    },
    {
        "author": "陆游",
        "paragraphs": [
            "早岁乡闾接胜流，老来零落叹山丘。",
            "欲寻共语人难得，却是封侯印易求。",
            "数酌不能成兀兀，一枰且复寄悠悠。",
            "世间只有身差重，惆怅今年白尽头。"
        ],
        "title": "予未冠即交诸名胜今无复在者感叹有作",
        "id": "0ce0e160-b6e8-4cc7-9ff3-24103384e57d"
    },
    {
        "author": "陆游",
        "paragraphs": [
            "吾诗满箧笥，最多夜雨篇。",
            "四时雨皆佳，莫若初寒天。",
            "纸帐白于毡，纸被软于绵。",
            "枕傍小铜匜，海沉起微烟。",
            "是时闻夜雨，如丝竹管弦。",
            "恨我未免俗，吟讽勤雕镌。",
            "南朝空阶语，妙出建安前。",
            "意谓夺造化，百世莫比肩。",
            "安知梧桐句，乃复与并传。",
            "夜雨何时无，奇语付后贤。"
        ],
        "title": "夜雨",
        "id": "96309913-0d70-4321-b30c-b324dd960722"
    },
    {
        "author": "陆游",
        "paragraphs": [
            "我行天下路几何，三巴小益山最多。",
            "翠崖青嶂高嵯峨，红栈如带萦巖阿。",
            "下有骇浪千盘涡，一跌性命委蛟鼍。",
            "日驰三百一乌骡，雪压披毡泥满靴。",
            "驿亭沃酒醉脸酡，长笛腰鼓杂巴歌。",
            "大散关上方横戈，岂料世变如翻波。",
            "东归轻舟下江沱，回首岁月悲蹉跎。",
            "壮君落笔写岷嶓，意匠自到非身过。",
            "伟哉千仞天相摩，谷里人家藏绿萝。",
            "使我恍然越关河，熟视粉墨频摩挲。"
        ],
        "title": "题严州王秀才山水枕屏",
        "id": "609db76f-54a2-4e81-8475-5908b43c294c"
    }
]
]