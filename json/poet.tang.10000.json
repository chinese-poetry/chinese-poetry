[
    {
        "author": "趙良器",
        "paragraphs": [
            "淑德延公胄，宜家接帝姻。",
            "桂宮男掌僕，蘭殿女昇嬪。",
            "恩澤昭前命，盈虛變此辰。",
            "萬年今已矣，彤管列何人。"
        ],
        "title": "鄭國夫人挽歌詞",
        "id": "3a5a5f7f-3f3d-4471-b883-9f8ab80cd1a7"
    },
    {
        "author": "黃麟",
        "paragraphs": [
            "蟲響亂啾啾，更人正數籌。",
            "魂歸洞庭夜，霜臥洛陽秋。",
            "微月有時隱，長河到曉流。",
            "起來還囑雁，鄉信在吳洲。"
        ],
        "tags": [
            "洞庭湖"
        ],
        "title": "郡中客舍",
        "id": "0ae441bd-4ec8-460e-853f-f367e2e2fa05"
    },
    {
        "author": "郭向",
        "paragraphs": [
            "抱玉三朝楚，懷書十上秦。",
            "年年洛陽陌，花鳥弄歸人。"
        ],
        "title": "途中口號",
        "id": "32898701-8d9c-4b4d-b192-510564f63b2f"
    },
    {
        "author": "郭良",
        "paragraphs": [
            "鳳轄將軍位，龍門司隸家。",
            "衣冠爲隱逸，山水作繁華。",
            "徑出重林草，池搖兩岸花。",
            "誰知貴公第，亭院有煙霞。"
        ],
        "title": "題李將軍山亭",
        "id": "ee36aa5a-c3d0-4875-8ff8-e1807a7ce622"
    },
    {
        "author": "郭良",
        "paragraphs": [
            "早行星尚在，數里未天明。",
            "不辨雲林色，空聞風水聲。",
            "月從山上落，河入斗間橫。",
            "漸至重門外，依稀見洛城。"
        ],
        "title": "早行",
        "id": "736323fa-2b48-48cc-9d86-16f2c914eedb"
    },
    {
        "author": "王喬",
        "paragraphs": [
            "故人軒騎罷歸來，舊宅園林閑不開。",
            "唯餘挾瑟樓中婦，哭向平生歌舞臺。"
        ],
        "title": "過故人舊宅",
        "id": "40dbb564-d86b-4616-882c-4dbbd9ac9335"
    },
    {
        "author": "徐九臯",
        "paragraphs": [
            "玉塞抵長城，金徽暎高闕。",
            "遙心萬餘里，直望三邊月。",
            "霜靜影逾懸，露晞光漸沒。",
            "思君不可見，空歎將焉歇。"
        ],
        "title": "關山月",
        "id": "c5a4ede4-70dc-4bb3-95ab-e113f83a0a85"
    },
    {
        "author": "徐九臯",
        "paragraphs": [
            "塞北狂胡旅，城南敵漢圍。",
            "巉巖一鼓氣，拔利五兵威。",
            "虜騎瞻山哭，王師拓地飛。",
            "不應須寵戰，當遂勒金徽。"
        ],
        "title": "戰城南",
        "id": "2f37ab92-d8ed-43f3-ba85-eff243e94cc9"
    },
    {
        "author": "徐九臯",
        "paragraphs": [
            "亡國秦韓代，榮身劉項年。",
            "金槌擊政後，玉斗碎增前。",
            "聖主稱三傑，明離保四賢。",
            "已申黃石祭，方慕赤松仙。"
        ],
        "title": "詠史",
        "id": "1ab1c514-5415-4e59-9139-bf6b53c4ae54"
    },
    {
        "author": "徐九臯",
        "paragraphs": [
            "四海遊長倦，百年愁半侵。",
            "賴窺明鏡裏，時見丈夫心。"
        ],
        "title": "途中覽鏡",
        "id": "f8c23174-925f-4a29-8972-f182a6cfc7e6"
    },
    {
        "author": "徐九臯",
        "paragraphs": [
            "天下今無事，雲中獨未寧。",
            "忝驅更戍卒，方遠送邊庭。",
            "馬飲長城水，軍占太白星。",
            "國恩行可報，何必守經營。"
        ],
        "title": "送部四鎮人往單于別知故",
        "id": "618f5d33-d89f-4ada-9ed0-46e0ae1f0045"
    },
    {
        "author": "閻寬",
        "paragraphs": [
            "江風久未歇，山雨復相仍。",
            "巨浪天涯起，餘寒川上凝。",
            "憂人勞夕惕，鄉事憊晨興。",
            "遠聽知音駭，誠哉不可陵。"
        ],
        "title": "松滋江北阻風",
        "id": "b15a6f1f-1730-49e2-8f50-a0a5f7e51e26"
    },
    {
        "author": "閻寬",
        "paragraphs": [
            "問俗周楚甸，川行眇江潯。",
            "興隨曉光發，道會春言深。",
            "回眺佳氣象，遠懷得山林。",
            "佇應舟楫用，曷務歸閑心。"
        ],
        "title": "曉入宜都渚",
        "id": "9a1d375c-cd38-43f0-beb5-2e5312d155e7"
    },
    {
        "author": "閻寬",
        "paragraphs": [
            "庭樹發華滋，瑤草復葳蕤。",
            "好鳥飛相從，愁人深此時。",
            "天中有靈匹，日夕嚬蛾眉。",
            "願逐飄風花，千里入遙帷。",
            "心逝愛不見，空歌悲莫悲。"
        ],
        "title": "古意",
        "id": "745f033f-4e88-4bd1-beba-ad28de1e2e47"
    },
    {
        "author": "閻寬",
        "paragraphs": [
            "月生東荒外，天雲收夕陰。",
            "愛見澄清景，象吾虛白心。",
            "耳目靜無譁，神超道性深。",
            "乘興得至樂，寓言因永吟。"
        ],
        "title": "春宵覽月",
        "id": "24c9a5d0-71a0-4a42-98d5-7dab45839b1f"
    },
    {
        "author": "閻寬",
        "paragraphs": [
            "下帷長日盡，虛館早涼生。",
            "芳草猶未薦，如何蜻蛚鳴。",
            "秋風已振衣，客去何時歸。",
            "爲問當途者，寧知心有違。"
        ],
        "title": "秋懷",
        "id": "8d2083db-5ccc-416b-be4c-375ef271acc0"
    },
    {
        "author": "李收",
        "paragraphs": [
            "粉壁畫雲成，如能上太清。",
            "影從霄漢發，光照掖垣明。",
            "暎篠多幽趣，臨軒得野情。",
            "獨思作霖雨，流潤及生靈。"
        ],
        "title": "和中書侍郎院壁畫雲",
        "id": "5eb98284-b6e8-4232-acf1-47cc896293d1"
    },
    {
        "author": "李收",
        "paragraphs": [
            "幽人惜春暮，潭上折芳草。",
            "佳期何時還，欲寄千里道。"
        ],
        "title": "幽情",
        "id": "d2badd5e-3ef1-45e1-a80c-7a520b185952"
    },
    {
        "author": "程彌綸",
        "paragraphs": [
            "曲阜國，尼丘山。",
            "周公邈難問，夫子猶啓關。",
            "履風雩兮若見，游夏興兮魯顏。",
            "天孫天孫，何爲今兮學且難，負星明而東遊閑閑。"
        ],
        "title": "懷魯",
        "id": "2c6094fa-74b2-4226-b42d-d06cc51fb646"
    },
    {
        "author": "屈同仙",
        "paragraphs": [
            "君不見漁陽八月塞草腓，征人相對併思歸。",
            "雲和朔氣連天黑，蓬雜驚沙散野飛。",
            "是時天地陰埃遍，瀚海龍城皆習戰。",
            "兩軍鼓角暗相聞，四面旌旗看不見。",
            "昭君遠嫁已年多，戎狄無厭不復和。",
            "漢兵候月秋防塞，胡騎乘冰夜渡河。",
            "河塞東西萬餘里，地與京華不相似。",
            "燕支山下少春暉，黃沙磧裏無流水。",
            "金戈玉劍十年征，紅粉青樓多怨情。",
            "厭向殊鄉久離別，秋來愁聽擣衣聲。"
        ],
        "title": "燕歌行",
        "id": "7715e2f7-4e7e-4794-942e-bfbad57f953d"
    },
    {
        "author": "屈同仙",
        "paragraphs": [
            "越豔誰家女，朝遊江岸傍。",
            "青春猶未嫁，紅粉舊來娼。",
            "錦袖盛朱橘，銀鉤摘紫房。",
            "見人羞不語，回艇入溪藏。"
        ],
        "title": "烏江女",
        "id": "8551389a-8251-4516-80e0-9247893493ca"
    },
    {
        "author": "豆盧復",
        "paragraphs": [
            "但有離宮處，君王每不居。",
            "旗門芳草合，輦路小槐疎。",
            "殿閉山煙滿，窗凝野靄虛。",
            "豐年多望幸，春色待鑾輿。"
        ],
        "title": "昌年宮之作",
        "id": "c2b3aeca-a140-477f-bd2f-54a71f4353cd"
    },
    {
        "author": "豆盧復",
        "paragraphs": [
            "客裏愁多不記春，聞鶯始歎柳條新。",
            "年年下第東歸去，羞見長安舊主人。"
        ],
        "title": "落第歸鄉留別長安主人",
        "id": "215caa5f-74fc-4e81-af61-b8ba6c9a9ff0"
    },
    {
        "author": "荆冬倩",
        "paragraphs": [
            "路闢天光遠，春還月道臨。",
            "草濃河畔色，槐結路邊陰。",
            "未映君王史，先標胄子襟。",
            "經明如可拾，自有致雲心。"
        ],
        "title": "奉試詠青",
        "id": "f558fbb7-b8d7-413b-bc61-fbafc0b99404"
    },
    {
        "author": "梁洽",
        "paragraphs": [
            "發源自嶓冢，東注經襄陽。",
            "一道入溟渤，別流爲滄浪。",
            "求思詠游女，投弔悲昭王。",
            "水濱不可問，日暮空湯湯。"
        ],
        "title": "觀漢水",
        "id": "b22bb0c9-e21c-40d4-8aaf-24d3bf78fc49"
    },
    {
        "author": "鄭紹",
        "paragraphs": [
            "溪水碧悠悠，猨聲斷客愁。",
            "漁潭逢釣楫，月浦值孤舟。",
            "訪泊隨煙火，迷途視斗牛。",
            "今宵越鄉意，還取醉忘憂。"
        ],
        "title": "遊越溪",
        "id": "2237386f-91db-4f62-9103-fec2c5791d81"
    },
    {
        "author": "朱斌",
        "paragraphs": [
            "白日依山盡，黃河入海流。",
            "欲窮千里目，更上一層樓。"
        ],
        "tags": [
            "唐诗三百首",
            "黄河",
            "山水",
            "励志",
            "登楼",
            "写景",
            "哲理",
            "名楼、庙宇",
            "五言绝句"
        ],
        "title": "登樓",
        "id": "19340af6-e25d-41c8-90fc-b465d9be1134"
    },
    {
        "author": "梁德裕",
        "paragraphs": [
            "彩雲呈瑞質，五色發人寰。",
            "獨作龍虎狀，孤飛天地間。",
            "隱隱臨北極，峨峨象南山。",
            "恨在帝鄉外，不逢枝葉攀。"
        ],
        "title": "感寓二首 一",
        "id": "12ae270e-cab4-4a34-b9a1-0aaa66c16f98"
    },
    {
        "author": "梁德裕",
        "paragraphs": [
            "幽澗生蕙若，幽渚老江蘺。",
            "榮落人不見，芳香徒爾爲。",
            "不及綠萍草，生君紅蓮池。",
            "左右美人弄，朝夕春風吹。",
            "葉洗玉泉水，珠清湛露滋。",
            "心亦願如此，託君君不知。"
        ],
        "title": "感寓二首 二",
        "id": "19d9cc0a-3c1b-4697-871d-f53f26660013"
    },
    {
        "author": "常非月",
        "paragraphs": [
            "舉手整花鈿，翻身舞錦筵。",
            "馬圍行處匝，人壓看場圓。",
            "歌要齊聲和，情教細語傳。",
            "不知心大小，容得許多憐。"
        ],
        "title": "詠談容娘",
        "id": "1c5837c9-6ef1-4c77-b669-77663144d23d"
    },
    {
        "author": "張良璞",
        "paragraphs": [
            "享年八十已，歷數窮蒼生。",
            "七虎門源上，咆哮關內鳴。",
            "建都用鶉宿，設險因金城。",
            "舜曲煙火起，汾河珠翠明。",
            "海雲引天仗，朔雪留邊兵。",
            "作孽人怨久，其亡鬼信盈。",
            "素靈感劉季，白馬從子嬰。",
            "昏虐不務德，百代無芳聲。"
        ],
        "title": "覽史",
        "id": "82a5b213-a081-4aa3-9f2d-2f36a9313063"
    },
    {
        "author": "孫欣",
        "paragraphs": [
            "仙闈井初鑿，靈液沁成泉。",
            "色湛青苔裏，寒凝紫綆邊。",
            "銅瓶向影落，玉甃抱虛圓。",
            "永願調神鼎，堯時泰萬年。"
        ],
        "title": "奉試冷井詩",
        "id": "994e03a6-82ba-4093-a8f0-e13f2e784c19"
    },
    {
        "author": "王羨門",
        "paragraphs": [
            "君王巡海內，北闕下明臺。",
            "雲物天中少，煙花歲後來。",
            "河從御苑出，山向國門開。",
            "寂寞東京裏，空留賈誼才。"
        ],
        "title": "都中閑居",
        "id": "b8bc4775-9f20-4ede-b873-0c0138d9bdd0"
    },
    {
        "author": "芮挺章",
        "paragraphs": [
            "春江可憐事，最在美人家。",
            "鸚鵡能言鳥，芙蓉巧笑花。",
            "地銜金作埒，水抱玉爲沙。",
            "薄晚青絲騎，長鞭赴狹斜。"
        ],
        "title": "江南弄",
        "id": "6bfd22e0-4623-4efc-9678-a4d436cde303"
    },
    {
        "author": "芮挺章",
        "paragraphs": [
            "任氣稱張放，銜恩在少年。",
            "玉階朝就日，金屋夜升天。",
            "軒騎青雲際，笙歌綠水邊。",
            "建章明月好，留醉伴風煙。"
        ],
        "title": "少年行",
        "id": "c312e177-7bc0-4c6e-b9a6-ea31ebc32c39"
    },
    {
        "author": "樓頴",
        "paragraphs": [
            "朝涉伊水門，伊水入門流。",
            "愜心乃成興，澹然汎孤舟。",
            "霏微傍青靄，容與隨白鷗。",
            "竹陰交前浦，柳花媚中洲。",
            "日落陰雲生，彌覺茲路幽。",
            "聊以恣所適，此外知何求。"
        ],
        "title": "伊水門",
        "id": "17e77a5c-a215-4d63-9f3a-c75c4c48187c"
    },
    {
        "author": "樓頴",
        "paragraphs": [
            "水竹誰家宅，幽庭向苑門。",
            "今知季倫沼，舊是辟疆園。",
            "飢鷺窺魚靜，鳴鴉帶子喧。",
            "興成秪自適，欲白返忘言。"
        ],
        "title": "東郊納涼憶左威衛李錄事收昆季太原崔參軍三首 一",
        "id": "b4d5874c-4eaf-4eec-ae81-15e1130e6fd4"
    },
    {
        "author": "樓頴",
        "paragraphs": [
            "納涼每選地，近得青門東。",
            "林與繚垣接，池將沁水通。",
            "枝交帝女樹，橋映美人虹。",
            "想是忘機者，悠悠在興中。"
        ],
        "title": "東郊納涼憶左威衛李錄事收昆季太原崔參軍三首 二",
        "id": "2d69a74c-1dad-46c4-a6d8-78d56d12145d"
    },
    {
        "author": "樓頴",
        "paragraphs": [
            "林間求適意，池上得清飆。",
            "稍稍斜回檝，時時一度橋。",
            "水光壁際動，山影浪中搖。",
            "不見李元禮，神仙何處要。"
        ],
        "title": "東郊納涼憶左威衛李錄事收昆季太原崔參軍三首 三",
        "id": "43033c59-1b27-4769-9fee-3d2c3185ce1a"
    },
    {
        "author": "樓頴",
        "paragraphs": [
            "西施昔日浣紗津，石上青苔思殺人。",
            "一去姑蘇不復返，岸旁桃李爲誰春。"
        ],
        "title": "西施石",
        "id": "79882b3c-9e56-4a56-a59e-96ee3cd33301"
    },
    {
        "author": "李康成",
        "paragraphs": [
            "楊柳青青鶯欲啼，風光搖蕩綠蘋齊，金陰城頭日色低。",
            "日色低，情難極，水中鳧鷖雙比翼。"
        ],
        "title": "江南行",
        "id": "f0c0473c-b66b-47d3-aec2-8033fe7e2cce"
    },
    {
        "author": "李康成",
        "paragraphs": [
            "采蓮去，月沒春江曙。",
            "翠鈿紅袖水中央，青荷蓮子雜衣香，雲起風生歸路長。",
            "歸路長，那得久。",
            "各迴船，兩搖手。"
        ],
        "title": "采蓮曲",
        "id": "935306d8-d08d-41f7-b8f0-cad379229322"
    },
    {
        "author": "李康成",
        "paragraphs": [
            "紫陽仙子名玉華，珠盤承露餌丹砂。",
            "轉態凝情五雲裏，嬌顏千歲芙蓉花。",
            "紫陽綵女矜無數，遙見玉華皆掩嫭。",
            "高堂初日不成妍，洛渚流風徒自憐。",
            "璇階霓綺閣，碧題霜羅幕。",
            "仙娥桂樹長自春，王母桃花未嘗落。",
            "上元夫人賓上清，深宮寂歷厭層城。",
            "解佩空憐鄭交甫，吹簫不逐許飛瓊。",
            "溶溶紫庭步，渺渺瀛臺路。",
            "蘭陵貴士謝相逢，濟北風生尚迴顧。",
            "滄洲傲吏愛金丹，清心迴望雲之端。",
            "羽蓋霓裳一相識，傳情寫念長無極。",
            "長無極，永相隨。",
            "攀霄歷金闕，弄影下瑤池。",
            "夕宿紫府雲母帳，朝餐玄圃崑崙芝。",
            "不學蘭香中道絕，却教青鳥報相思。"
        ],
        "title": "玉華仙子歌",
        "id": "76d53cae-3896-4d5a-a8ee-5594289c037a"
    },
    {
        "author": "李康成",
        "paragraphs": [
            "自君之出矣，弦吹絕無聲。",
            "思君如百草，撩亂逐春生。"
        ],
        "title": "自君之出矣",
        "id": "157dde0c-9fb0-4ca2-8c33-6f412582c028"
    },
    {
        "author": "李康成",
        "paragraphs": [
            "因緣苟會合，萬里猶同鄉。",
            "運命尚不諧，隔壁無津梁。"
        ],
        "title": "句",
        "id": "32e82de4-254a-41e6-a92f-2b2c676e9a1f"
    },
    {
        "author": "楊賁",
        "paragraphs": [
            "貴人昔未貴，咸願顧寒微。",
            "及自登樞要，何曾問布衣。",
            "平明登紫閣，日晏下彤闈。",
            "擾擾路傍子，無勞歌是非。"
        ],
        "title": "時興",
        "id": "c05348b3-0526-4cf9-b443-eb0aecf607b5"
    },
    {
        "author": "李清",
        "paragraphs": [
            "金谷繁華石季倫，只能謀富不謀身。",
            "當時縱與綠珠去，猶有無窮歌舞人。"
        ],
        "title": "詠石季倫",
        "id": "612abeca-9d61-4454-8ba4-6e0b3e393cc9"
    },
    {
        "author": "陳季",
        "paragraphs": [
            "南國商飆動，東臯野鶴鳴。",
            "溪松寒暫宿，露草滴還驚。",
            "欲有高飛意，空聞召侶情。",
            "風間傳藻質，月下引清聲。",
            "未假摶扶勢，焉知羽翼輕。",
            "吾君開太液，願得應皇明。"
        ],
        "title": "鶴警露",
        "id": "82664df2-6554-44d5-ad5c-fceffb3c45bc"
    },
    {
        "author": "陳季",
        "paragraphs": [
            "神女泛瑤瑟，古祠嚴野亭。",
            "楚雲來泱漭，湘水助清泠。",
            "妙指微幽契，繁聲入杳冥。",
            "一彈新月白，數曲暮山青。",
            "調苦荆人怨，時遙帝子靈。",
            "遺音如可賞，試奏爲君聽。"
        ],
        "title": "湘靈鼓瑟",
        "id": "df64caa8-cae5-4863-b8ce-d499357b1dab"
    },
    {
        "author": "王邕",
        "paragraphs": [
            "寶瑟和琴韻，靈妃應樂章。",
            "依稀聞促柱，髣髴夢新妝。",
            "波外聲初發，風前曲正長。",
            "淒清和萬籟，斷續繞三湘。",
            "轉覺雲山迥，空懷杜若芳。",
            "誠能傳此意，雅奏在宮商。"
        ],
        "title": "湘靈鼓瑟",
        "id": "abf04401-d182-49d3-8f95-1731010abba7"
    },
    {
        "author": "王邕",
        "paragraphs": [
            "峻極位何崇，方知造化功。",
            "降靈逢聖主，望幸表維嵩。",
            "隱映連青壁，嵯峨向碧空。",
            "象車因叶瑞，龍駕願升中。",
            "萬歲聲長在，千巖氣轉雄。",
            "東都歌盛事，西笑佇皇風。"
        ],
        "title": "嵩山望幸",
        "id": "6fcd37d1-dd53-4dd6-a562-45cd6b346dd6"
    },
    {
        "author": "莊若訥",
        "paragraphs": [
            "帝子鳴金瑟，餘聲自抑揚。",
            "悲風絲上斷，流水曲中長。",
            "出沒遊魚聽，逶迤彩鳳翔。",
            "微音時扣徵，雅韻乍含商。",
            "神理誠難測，幽情詎可量。",
            "至今聞古調，應恨滯三湘。"
        ],
        "title": "湘靈鼓瑟",
        "id": "6bd56fd4-dab6-4485-b48f-0333a6f4e4bc"
    },
    {
        "author": "魏璀",
        "paragraphs": [
            "瑤瑟多哀怨，朱弦且莫聽。",
            "扁舟三楚客，藂竹二妃靈。",
            "淅瀝聞餘響，依稀欲辨形。",
            "柱間寒水碧，曲裏暮山青。",
            "良馬悲銜草，遊魚思繞萍。",
            "知音若相遇，終不滯南溟。"
        ],
        "title": "湘靈鼓瑟",
        "id": "799e398b-266a-474f-a861-cdcacae127a2"
    },
    {
        "author": "王𩔪",
        "paragraphs": [
            "衡陽雙峽插天峻，青壁巉巉萬餘仞。",
            "此中靈秀衆所知，草書獨有懷素奇。",
            "懷素身長五尺四，嚼湯誦呪吁可畏。",
            "銅瓶錫杖倚閑庭，斑管秋毫多逸意。",
            "或粉壁，或綵牋，蒲葵絹素何相鮮。",
            "忽作風馳如電掣，更點飛花兼散雪。",
            "寒猨飲水撼枯藤，壯士拔山伸勁鐵。",
            "君不見張芝昔日稱獨賢，君不見近日張旭爲老顛。",
            "二公絕藝人所惜，懷素傳之得真跡。",
            "崢嶸蹙出海上山，突兀狀成湖畔石。",
            "一縱又一橫，一欹又一傾。",
            "臨江不羨飛帆勢，下筆長爲驟雨聲。",
            "我牧此州喜相識，又見草書多慧力。",
            "懷素懷素不可得，開卷臨池轉相憶。"
        ],
        "title": "懷素上人草書歌",
        "id": "4d17d86c-b052-4a60-be76-3015ea8d1e8b"
    },
    {
        "author": "竇冀",
        "paragraphs": [
            "狂僧揮翰狂且逸，獨任天機摧格律。",
            "龍虎慚因點畫生，雷霆却避鋒鋩疾。",
            "魚牋娟素豈不貴，只嫌局促兒童戲。",
            "粉壁長廊數十間，興來小豁胸襟氣。",
            "長幼集，賢豪至，枕糟藉麴猶半醉。",
            "忽然絕叫三五聲，滿壁縱橫千萬字。",
            "吳興張老爾莫顛，葉縣公孫我何謂。",
            "如熊如羆不足比，如虺如蛇不足擬。",
            "涵物爲動鬼神泣，狂風入林花亂起。",
            "殊形怪狀不易說，就中驚燥尤枯絕。",
            "邊風殺氣同慘烈，崩槎臥木爭摧折。",
            "塞草遙飛大漠霜，胡天亂下陰山雪。",
            "偏看能事轉新奇，郡守王公同賦詩。",
            "枯藤勁鐵媿三舍，驟雨寒猨驚一時。",
            "此生絕藝人莫測，假此常爲護持力。",
            "連城之璧不可量，五百年知草聖當。"
        ],
        "title": "懷素上人草書歌",
        "id": "c269dec4-e6e7-40b3-b1c5-b371d0450eb0"
    },
    {
        "author": "魯收",
        "paragraphs": [
            "吾觀文士多利用，筆精墨妙誠堪重。",
            "身上藝能無不通，就中草聖最天縱。",
            "有時興酣發神機，抽毫點墨縱橫揮。",
            "風聲吼烈隨手起，龍蛇迸落空壁飛。",
            "連拂數行勢不絕，藤懸查蹙生奇節。",
            "劃然放縱驚雲濤，或時頓挫縈豪髮。",
            "自言轉腕無所拘，大笑羲之用陣圖。",
            "狂來紙盡勢不盡，投筆抗聲連叫呼。",
            "信知鬼神助此道，墨池未盡書已好。",
            "行路談君口不容，滿堂觀者空絕倒。",
            "所恨時人多笑聲，唯知賤實翻貴名。",
            "觀爾向來三五字，顛奇何謝張先生。"
        ],
        "title": "懷素上人草書歌",
        "id": "39bc54b3-62f5-49f3-8629-bcd6fe2026ff"
    },
    {
        "author": "朱逵",
        "paragraphs": [
            "幾年出家通宿命，一朝却憶臨池聖。",
            "轉腕摧鋒增崛崎，秋毫繭紙常相隨。",
            "衡陽客舍來相訪，連飲百杯神轉王。",
            "忽聞風裏度飛泉，紙落紛紛如跕鳶。",
            "形容脫略真如助，心思周游在何處。",
            "筆下惟看激電流，字成只畏盤龍去。",
            "怪狀崩騰若轉蓬，飛絲歷亂如迴風。",
            "長松老死倚雲壁，蹙浪相翻驚海鴻。",
            "于今年少尚如此，歷覩遠代無倫比。",
            "妙絕當動鬼神泣，崔蔡幽魂更心死。"
        ],
        "title": "懷素上人草書歌",
        "id": "2365ddee-8124-44e2-ac84-53e8c677b8a9"
    },
    {
        "author": "許瑤",
        "paragraphs": [
            "志在新奇無定則，古瘦灕纚半無墨。",
            "醉來信手兩三行，醒後却書書不得。"
        ],
        "title": "題懷素上人草書",
        "id": "0b63bb31-0c8a-4643-af5a-b393c1c9c4d4"
    },
    {
        "author": "包佶",
        "paragraphs": [
            "太皞御氣，句芒肇功。",
            "蒼龍青旗，爰候祥風。",
            "律以和應，神以感通。",
            "鼎俎脩蠁，時惟禮崇。"
        ],
        "title": "祀風師樂章 迎神",
        "id": "28b2515e-49c3-49f9-8702-d7b63a8136f4"
    },
    {
        "author": "包佶",
        "paragraphs": [
            "旨酒告潔，青蘋應候。",
            "禮陳瑤幣，樂獻金奏。",
            "彈弦自昔，解凍惟舊。",
            "仰瞻肸蠁，羣祥來湊。"
        ],
        "title": "祀風師樂章 奠幣登歌",
        "id": "fb26e2fd-fd49-4ebe-a774-2c01ad17fa90"
    },
    {
        "author": "包佶",
        "paragraphs": [
            "德盛昭臨，迎拜巽方。",
            "爰候發生，式薦馨香。",
            "酌醴具舉，工歌再揚。",
            "神歆入律，恩降百祥。"
        ],
        "title": "祀風師樂章 迎俎酌獻",
        "id": "d6a27558-dde1-4b22-b245-664a2bf49a29"
    },
    {
        "author": "包佶",
        "paragraphs": [
            "膋薌備，玉帛陳。",
            "風動物，樂感神。",
            "三獻終，百神臻。",
            "草木榮，天下春。"
        ],
        "title": "祀風師樂章 亞獻終獻",
        "id": "28e9732b-57cd-451d-b6f1-80004f369685"
    },
    {
        "author": "包佶",
        "paragraphs": [
            "微穆敷華能應節，飄揚發彩宜行慶。",
            "送迎靈駕神心饗，跪拜靈壇禮容盛。",
            "氣和草木發萌芽，德暢禽魚遂翔泳。",
            "永望翠蓋逐流雲，自茲率土調春令。"
        ],
        "title": "祀風師樂章 送神",
        "id": "43745683-136f-47c7-9e3c-0bdba015e213"
    },
    {
        "author": "包佶",
        "paragraphs": [
            "陟降左右，誠達幽圓。",
            "作解之功，樂惟有年。",
            "雲軿戾止，灑霧飄煙。",
            "惟馨展禮，爰列豆籩。"
        ],
        "title": "祀雨師樂章 迎神",
        "id": "100d48d7-777e-48a5-8a24-437bbb9aad06"
    },
    {
        "author": "包佶",
        "paragraphs": [
            "歲正朱明，禮布玄制。",
            "惟樂能感，與神合契。",
            "陰霧離披，靈馭搖裔。",
            "膏澤之慶，期於稔歲。"
        ],
        "title": "祀雨師樂章 奠幣登歌",
        "id": "dfe6bbaa-2b5f-4aed-94a1-b23a41960a48"
    },
    {
        "author": "包佶",
        "paragraphs": [
            "陽開幽蟄，躬奉鬱鬯。",
            "禮備節應，震來靈降。",
            "動植求聲，飛沈允望。",
            "時康氣茂，惟神之貺。"
        ],
        "title": "祀雨師樂章 迎俎酌獻",
        "id": "a97b3c58-cbd4-419d-a959-8b4c3beeb3ad"
    },
    {
        "author": "包佶",
        "paragraphs": [
            "奠既備，獻將終。",
            "神行令，瑞飛空。",
            "迎乾德，祈歲功。",
            "乘煙燎，儼從風。"
        ],
        "title": "祀雨師樂章 亞獻終獻",
        "id": "d09d1609-8bf2-4982-82e3-83cce2ef2a91"
    },
    {
        "author": "包佶",
        "paragraphs": [
            "整駕升車望寥廓，垂陰薦祉蕩昏氛。",
            "饗時靈貺僾如在，樂罷餘聲遙可聞。",
            "飲福陳誠禮容備，撤俎終獻曙光分。",
            "跪拜臨壇結空想，年年應節候油雲。"
        ],
        "title": "祀雨師樂章 送神",
        "id": "44e3940f-60cb-4554-a34f-44c4e20939b5"
    },
    {
        "author": "包佶",
        "paragraphs": [
            "今春扶病移滄海，幾度承恩對白花。",
            "送客屢聞簾外鵲，銷愁已辨酒中虵。",
            "瓶開枸杞懸泉水，鼎鍊芙蓉伏火砂。",
            "誤入塵埃牽吏役，羞將簿領到君家。"
        ],
        "title": "答竇援遺臥病見寄",
        "id": "3701a25a-98c8-4ff3-bfa5-1118d77f8800"
    },
    {
        "author": "包佶",
        "paragraphs": [
            "扶起離披菊，霜輕喜重開。",
            "醉中驚老去，笑裏覺愁來。",
            "月送人無盡，風吹浪不回。",
            "感時將有寄，詩思澀難裁。"
        ],
        "title": "對酒贈故人",
        "id": "28880f73-8de2-43d1-8e5d-648dee798338"
    },
    {
        "author": "包佶",
        "paragraphs": [
            "火炎逢六月，金伏過三庚。",
            "幾度衣裳汗，誰家枕簟清。",
            "頒冰無下位，裁扇有高名。",
            "吏部還開甕，殷勤二客情。"
        ],
        "title": "同李吏部伏日口號呈元庶子路中丞",
        "id": "a2f6d5f6-85d3-4363-ae06-f7c437690049"
    },
    {
        "author": "包佶",
        "paragraphs": [
            "唯有貧兼病，能令親愛疎。",
            "歲時供放逐，身世付空虛。",
            "脛弱秋添絮，頭風曉廢梳。",
            "波瀾喧衆口，藜藿靜吾廬。",
            "喪馬思開卦，占鴞嬾發書。",
            "十年江海隔，離恨子知予。"
        ],
        "title": "嶺下臥疾寄劉長卿員外",
        "id": "fa21adbe-1de4-40d0-888d-38ebbe473d3a"
    },
    {
        "author": "包佶",
        "paragraphs": [
            "六十老翁無所取，二三君子不相遺。",
            "願留今日交歡意，直到隳官謝病時。"
        ],
        "title": "戲題諸判官廳壁",
        "id": "9b7c07da-1c88-4ce4-8576-fd922f78d183"
    },
    {
        "author": "包佶",
        "paragraphs": [
            "酒禮慙先祭，刑書已曠官。",
            "詔馳黃紙速，身在絳紗安。",
            "聖位登堂靜，生徒跪席寒。",
            "庭槐暫搖落，幸爲入春看。"
        ],
        "title": "酬兵部李侍郎晚過東廳之作",
        "id": "cd892edd-f7b3-4d5c-bacc-8b1a02a0564a"
    },
    {
        "author": "包佶",
        "paragraphs": [
            "西汜馳暉過，東園別路長。",
            "歲華唯隴柏，春事罷公桑。",
            "龜兆開泉戶，禽巢閉畫梁。",
            "更聞哀禮過，明詔制心喪。"
        ],
        "title": "昭德皇后挽歌詞",
        "id": "7bfe6521-bb53-46ae-af7c-2339309f0605"
    },
    {
        "author": "包佶",
        "paragraphs": [
            "回塘分越水，古樹積吳煙。",
            "掃竹催鋪席，垂蘿待繫船。",
            "鳥窺新罅栗，龜上半攲蓮。",
            "屢入忘歸地，長嗟俗事牽。"
        ],
        "title": "秋日過徐氏園林",
        "id": "3dff0f52-aa3a-4933-ad04-39145433b715"
    },
    {
        "author": "包佶",
        "paragraphs": [
            "遙禮前朝塔，微聞後夜鐘。",
            "人間第四祖，雲裏一雙峰。",
            "積雨封苔徑，多年亞石松。",
            "傳心不傳法，誰可繼高蹤。"
        ],
        "title": "雙山過信公所居",
        "id": "4e1e3697-9fad-4ec7-9c4e-4bc4b8bb90f3"
    },
    {
        "author": "包佶",
        "paragraphs": [
            "洛下交親滿，歸閑意有餘。",
            "翻嫌舊坐宅，却駕所懸車。",
            "腹飽山僧供，頭輕侍婢梳。",
            "上官唯揖讓，半祿代耕鉏。",
            "雨散三秋別，風傳一字書。",
            "勝遊如可繼，還欲並園廬。"
        ],
        "title": "尚書宗兄使過詩以奉獻",
        "id": "c46b6815-891b-4b37-8fd1-533c6b1c31a2"
    },
    {
        "author": "包佶",
        "paragraphs": [
            "一葉生西徼，齎來上海查。",
            "歲時經水府，根本別天涯。",
            "方士真難見，商胡輒自誇。",
            "此香同異域，看色勝仙家。",
            "茗飲暫調氣，梧丸喜伐邪。",
            "幸蒙祛老疾，深願駐韶華。"
        ],
        "title": "抱疾謝李吏部贈訶黎勒葉",
        "id": "0879b3a8-9a54-4a34-9746-c2490ef2497e"
    },
    {
        "author": "包佶",
        "paragraphs": [
            "運籌時所貴，前席禮偏深。",
            "羸駕歸貧宅，攲冠出禁林。",
            "鳳巢方得地，牛喘最關心。",
            "雅望期三入，東山未可尋。"
        ],
        "title": "奉和柳相公中書言懷",
        "id": "23ecc4c8-9ab8-4d67-a68c-1d2f0e57f0ff"
    },
    {
        "author": "包佶",
        "paragraphs": [
            "交臂多相共，風流憶此人。",
            "海翻移里巷，書蠹積埃塵。",
            "奉佛棲禪久，辭官上疏頻。",
            "故來分半宅，惟是舊交親。"
        ],
        "title": "客自江南話過亡友朱司議故宅",
        "id": "3b39dc82-798d-44db-8452-bf8e17e7d343"
    },
    {
        "author": "包佶",
        "paragraphs": [
            "桂嶺千崖斷，湘流一派通。",
            "長沙今賈傅，東海舊于公。",
            "章甫經殊俗，離騷繼雅風。",
            "金閨文作字，玉匣氣成虹。",
            "翰墨時招侶，丹青夙在公。",
            "主恩留左掖，人望積南宮。",
            "巧拙循名異，浮沈顧位同。",
            "九遷歸上略，三已契愚衷。",
            "責謝庭中吏，悲寬塞上翁。",
            "楚材欣有適，燕石愧無功。",
            "山曉重嵐外，林春苦霧中。",
            "雪花翻海鶴，波影倒江楓。",
            "去札頻逢信，回帆早挂空。",
            "避賢方有日，非敢愛微躬。"
        ],
        "title": "酬于侍郎湖南見寄十四韻",
        "id": "a2250742-d493-44e6-9035-33a91c1b5162"
    },
    {
        "author": "包佶",
        "paragraphs": [
            "宮前石馬對中峰，雲裏金鋪閉幾重。",
            "不見露盤迎曉日，唯聞木斧扣寒松。"
        ],
        "title": "朝拜元陵",
        "id": "f9bf081f-19e0-4276-bfae-1331b732a6d3"
    },
    {
        "author": "包佶",
        "paragraphs": [
            "揮淚送迴人，將書報所親。",
            "晚年多疾病，中路有風塵。",
            "王粲頻徵楚，君恩許入秦。",
            "還同星火去，馬上別江春。"
        ],
        "title": "發襄陽後却寄公安人",
        "id": "b0e238eb-b1b5-4edb-820b-e5cc8b6481e1"
    },
    {
        "author": "包佶",
        "paragraphs": [
            "心與青春背，新年亦掩扉。",
            "漸窮無相學，惟避不材譏。",
            "積病攻難愈，銜恩報轉微。",
            "定知書課日，優詔許辭歸。"
        ],
        "title": "立春後休沐",
        "id": "12cabe5b-f212-401c-bcd7-fc940a5870b6"
    },
    {
        "author": "包佶",
        "paragraphs": [
            "蒼蒼五老霧中壇，杳杳三山洞裏官。",
            "手護崑崙象牙簡，心推霹靂棗枝盤。",
            "春飛雪粉如毫潤，曉漱瓊膏冰齒寒。",
            "漸恨流年筋力少，惟思露冕事星冠。"
        ],
        "tags": [
            "庐山"
        ],
        "title": "宿廬山贈白鶴觀劉尊師",
        "id": "feb085bc-e461-4a18-b787-e831e3ef1885"
    },
    {
        "author": "包佶",
        "paragraphs": [
            "一世榮枯無異同，百年哀樂又歸空。",
            "夜闌鳥鵲相爭處，林下真僧在定中。"
        ],
        "title": "觀壁盧九想圖",
        "id": "5b59b031-7cee-4c88-8023-1b0b04a9da60"
    },
    {
        "author": "包佶",
        "paragraphs": [
            "上才生下國，東海是西鄰。",
            "九譯蕃君使，千年聖主臣。",
            "野情偏得禮，木性本含真。",
            "錦帆乘風轉，金裝照地新。",
            "孤城開蜃閣，曉日上朱輪。",
            "早識來朝歲，塗山玉帛均。"
        ],
        "title": "送日本國聘賀使晁巨卿東歸",
        "id": "6d7b4fc4-62ae-48e7-a486-a8ff73caaf7d"
    },
    {
        "author": "包佶",
        "paragraphs": [
            "幾年江海煙霞，乘醉一到京華。",
            "已覺不嫌羊酪，誰能長守兔罝。",
            "脫巾偏招相國，逢竹便認吾家。",
            "各在芸臺閣裏，煩君日日登車。"
        ],
        "title": "顧著作宅賦詩",
        "id": "7da2608c-26ec-44e8-a87b-2ba1aa566724"
    },
    {
        "author": "包佶",
        "paragraphs": [
            "病夫將已矣，無可答君恩。",
            "衾枕同羇客，圖書委外孫。",
            "久來從吏道，常欲奉空門。",
            "疾走機先息，攲行力漸煩。",
            "無醫能却老，有變是游魂。",
            "鳥宿還依伴，蓬飄莫問根。",
            "寓形齊指馬，觀境制心猨。",
            "唯借南榮地，清晨暫負喧。"
        ],
        "title": "近獲風痺之疾題寄所懷",
        "id": "6360ff09-9f22-4d4e-87bf-301394732d34"
    },
    {
        "author": "包佶",
        "paragraphs": [
            "祕殿掖垣西，書樓苑樹齊。",
            "秋煙凝縹帙，曉色上璇題。",
            "門接承明近，池連太液低。",
            "疎鐘文馬駐，繁葉綵禽栖。",
            "職美綸江綍，榮深組及珪。",
            "九霄偏眷顧，三事早提攜。",
            "對案臨青玉，窺書捧紫泥。",
            "始歡新遇重，還惜舊遊暌。",
            "左宦登吳岫，分家渡越溪。",
            "賦中頻歎鵩，卜處幾聽雞。",
            "望闕應多戀，臨津不用迷。",
            "柏梁思和曲，朝夕候金閨。"
        ],
        "title": "奉和常閣老晚秋集賢院即事寄贈徐薛二侍郎",
        "id": "42864ab0-426d-435d-b6e9-81a45a5f225d"
    },
    {
        "author": "包佶",
        "paragraphs": [
            "于越城邊楓葉高，楚人書裏寄離騷。",
            "寒江鸂鶒思儔侶，歲歲臨流刷羽毛。"
        ],
        "title": "酬顧況見寄",
        "id": "c55e35df-d9e5-49a2-a088-4595d03dd2f0"
    },
    {
        "author": "包佶",
        "paragraphs": [
            "更勞今日春風至，枯樹無枝可寄花。",
            "覽鏡唯看飄亂髮，臨風誰爲駐浮槎。"
        ],
        "title": "歲日作",
        "id": "e27839b5-a0d2-41ff-aa5b-a2a0355afc68"
    },
    {
        "author": "包佶",
        "paragraphs": [
            "萬國賀唐堯，清晨會百僚。",
            "花冠蕭相府，繡服霍嫖姚。",
            "壽色凝丹檻，歡聲徹九霄。",
            "御鑪分獸炭，仙管弄雲韶。",
            "日照金觴動，風吹玉佩搖。",
            "都城獻賦者，不得共趨朝。"
        ],
        "title": "元日觀百僚朝會",
        "id": "002801a4-8a5f-4931-83cd-49a1f94b0e51"
    },
    {
        "author": "包佶",
        "paragraphs": [
            "玉樹歌終王氣收，鴈行高送石城秋。",
            "江山不管興亡事，一任斜陽伴客愁。"
        ],
        "title": "再過金陵",
        "id": "99e68734-394d-4679-93a3-e60c4e1ad4b4"
    },
    {
        "author": "包佶",
        "paragraphs": [
            "一官何幸得同時，十載無媒獨見遺。",
            "今日不論腰下組，請君看取鬢邊絲。"
        ],
        "title": "寄楊侍御",
        "id": "485b1bb2-22ad-445c-980e-219abd32e4f0"
    },
    {
        "author": "李嘉祐",
        "paragraphs": [
            "江心澹澹芙蓉花，江口蛾眉獨浣紗。",
            "可憐應是陽臺女，對坐鷺鷥嬌不語。",
            "掩面羞看北地人，回身忽作空山語。",
            "蒼梧秋色不堪論，千載依依帝子魂。",
            "君看峰上斑斑竹，盡是湘妃泣淚痕。"
        ],
        "title": "江上曲",
        "id": "a9c84c93-6f83-4456-80d8-8b7fe5e427a2"
    },
    {
        "author": "李嘉祐",
        "paragraphs": [
            "館娃宮中春已歸，闔閭城頭鶯已飛。",
            "復見花開人又老，橫塘寂寂柳依依。",
            "憶昔吳王在宮闕，館娃滿眼看花發。",
            "舞袖朝欺陌上春，歌聲夜怨江邊月。",
            "古來人事亦猶今，莫厭清觴與綠琴。",
            "獨向西山聊一笑，白雲芳草自知心。"
        ],
        "title": "傷吳中",
        "id": "28a07ece-270c-4194-ad97-8b944d5d4293"
    },
    {
        "author": "李嘉祐",
        "paragraphs": [
            "南方淫祀古風俗，楚嫗解唱迎神曲。",
            "鎗鎗銅鼓蘆葉深，寂寂瓊筵江水綠。",
            "雨過風清洲渚閑，椒漿醉盡迎神還。",
            "帝女凌空下湘岸，番君隔浦向堯山。",
            "月隱回塘猶自舞，一門依倚神之祜。",
            "韓康靈藥不復求，扁鵲醫方曾莫覩。",
            "逐客臨江空自悲，月明流水無已時。",
            "聽此迎神送神曲，攜觴欲弔屈原祠。"
        ],
        "title": "夜聞江南人家賽神因題即事",
        "id": "7e30c468-9d80-4b8c-9a87-1276b583687a"
    },
    {
        "author": "李嘉祐",
        "paragraphs": [
            "十五小家女，雙鬟人不如。",
            "蛾眉暫一見，可直千金餘。",
            "自從得向蓬萊裏，出入金輿乘玉趾。",
            "梧桐樹上春鴉鳴，曉伴君王猶未起。",
            "莫道君恩長不休，婕妤團扇苦悲秋。",
            "君看魏帝鄴都裏，惟有銅臺漳水流。"
        ],
        "title": "古興",
        "id": "6474e381-8e86-4d81-859b-c164f2155a19"
    },
    {
        "author": "李嘉祐",
        "paragraphs": [
            "花間昔日黃鸝囀，妾向青樓已生怨。",
            "花落黃鸝不復來，妾老君心亦應變。",
            "君心比妾心，妾意舊來深。",
            "一別十年無尺素，歸時莫贈路傍金。"
        ],
        "title": "雜興",
        "id": "9fb7edee-7723-4b43-b0d1-9266be92085a"
    },
    {
        "author": "李嘉祐",
        "paragraphs": [
            "祈門官罷後，負笈向桃源。",
            "萬卷長開帙，千峰不閉門。",
            "綠楊垂野渡，黃鳥傍山村。",
            "念爾能高枕，丹墀會一論。"
        ],
        "title": "送韋邕少府歸鍾山",
        "id": "02fdb3e2-f9dc-42c6-86cc-7d25e26b7411"
    },
    {
        "author": "李嘉祐",
        "paragraphs": [
            "爲郎復典郡，錦帳映朱輪。",
            "露冕隨龍節，停橈得水人。",
            "早霜蘆葉變，寒雨石榴新。",
            "莫怪諳風土，三年作逐臣。"
        ],
        "title": "送盧員外往饒州",
        "id": "533548fe-7dd5-4443-9374-5d91c7be7eea"
    },
    {
        "author": "李嘉祐",
        "paragraphs": [
            "君罷江西日，家貧爲一官。",
            "還歸五陵去，只向遠峰看。",
            "暮色催人別，秋風待雨寒。",
            "遙知到三徑，唯有菊花殘。"
        ],
        "title": "送裴五歸京口",
        "id": "5fc627fa-6569-4d61-9498-2b3b770ae02c"
    },
    {
        "author": "李嘉祐",
        "paragraphs": [
            "艱難只用武，歸向淛河東。",
            "松雪千山暮，林泉一水通。",
            "鄉心緣綠草，野思看青楓。",
            "春日偏相憶，裁書寄剡中。"
        ],
        "title": "送嚴維歸越州",
        "id": "6ddf2b76-d1de-4a26-adaa-48c0cd3203d2"
    },
    {
        "author": "李嘉祐",
        "paragraphs": [
            "風流與才思，俱似晉時人。",
            "淮月歸心促，江花入興新。",
            "雲深滄海暮，柳暗白田春。",
            "共道官猶小，憐君孝養親。"
        ],
        "title": "送杜士瞻楚州覲省",
        "id": "4173ec91-e1df-4acd-ab7c-697ff97e31b8"
    },
    {
        "author": "李嘉祐",
        "paragraphs": [
            "水流過海稀，爾去換春衣。",
            "淚向檳榔盡，身隨鴻雁歸。",
            "草思晴後發，花怨雨中飛。",
            "想到金陵渚，酣歌對落暉。"
        ],
        "title": "送裴宣城上元所居",
        "id": "c8a0aa65-3552-4460-9a5a-08eecec348a7"
    },
    {
        "author": "李嘉祐",
        "paragraphs": [
            "久作涔陽令，丹墀忽再還。",
            "淒涼辭澤國，離亂到鄉山。",
            "北固灘聲滿，南徐草色閑。",
            "知心從此別，相憶鬢毛斑。"
        ],
        "title": "留別毘陵諸公",
        "id": "dde40866-706c-4105-8845-b9babd63a926"
    },
    {
        "author": "李嘉祐",
        "paragraphs": [
            "行春日已曉，桂檝逐寒煙。",
            "轉曲遙峰出，看濤極浦連。",
            "入京當獻賦，封事更聞天。",
            "日日趨黃閣，應忘雲海邊。"
        ],
        "title": "送獨孤拾遺先輩先赴上都",
        "id": "71435a7a-6541-45dd-a0f3-de97ca80c620"
    },
    {
        "author": "李嘉祐",
        "paragraphs": [
            "主人馮軾貴，送客汎舟稀。",
            "逼岸隨芳草，回橈背落暉。",
            "映花雙節駐，臨水伯勞飛。",
            "醉與羣公狎，春塘露冕歸。"
        ],
        "title": "常州韋郎中汎舟見餞",
        "id": "6a1dfe28-4e40-488a-844d-5dbf5f3023e8"
    },
    {
        "author": "李嘉祐",
        "paragraphs": [
            "十年猶執憲，萬里獨歸春。",
            "舊國逢芳草，青雲見故人。",
            "潘郎今髮白，陶令本家貧。",
            "相送臨京口，停橈淚滿巾。"
        ],
        "title": "送崔侍御入朝",
        "id": "c1ebbb06-55b7-40d1-8f23-63491faa6fa7"
    },
    {
        "author": "李嘉祐",
        "paragraphs": [
            "岳陽天水外，念爾一帆過。",
            "野墅人煙逈，山城雁影多。",
            "有時巫峽色，終日洞庭波。",
            "丞相今爲郡，應無勞者歌。"
        ],
        "tags": [
            "洞庭湖"
        ],
        "title": "送岳州司馬弟之任",
        "id": "ccd8a969-3713-4066-b890-ead4d4fb7b6e"
    },
    {
        "author": "李嘉祐",
        "paragraphs": [
            "騷人誇竹杖，贈我意何深。",
            "萬點湘妃淚，三年賈誼心。",
            "願持終白首，誰道貴黃金。",
            "他日歸愚谷，偏宜綠綺琴。"
        ],
        "title": "裴侍御見贈斑竹杖",
        "id": "41181679-c303-4d56-a0a2-f454236cfa0b"
    },
    {
        "author": "李嘉祐",
        "paragraphs": [
            "羨爾湘東去，煙花尚可親。",
            "綠芳深映鳥，遠岫遞迎人。",
            "飢狖啼初日，殘鶯惜暮春。",
            "遙憐謝客興，佳句又應新。"
        ],
        "title": "送張觀歸袁州",
        "id": "3e04861a-4123-4038-8fb3-b7089068eada"
    },
    {
        "author": "李嘉祐",
        "paragraphs": [
            "丞相過邦牧，清絃送羽觴。",
            "高情同客醉，子夜爲人長。",
            "斜漢這過斗，寒雲正護霜。",
            "新安江自綠，明主待惟良。"
        ],
        "title": "冬夜饒州使堂餞相公五叔赴歙州",
        "id": "a7994f02-d08b-4d5b-9ffa-1aab1ca621a1"
    },
    {
        "author": "李嘉祐",
        "paragraphs": [
            "山殿秋雲裏，香煙出翠微。",
            "客尋朝磬至，僧背夕陽歸。",
            "下界千門在，前朝萬事非。",
            "看心兼送目，葭菼自依依。"
        ],
        "title": "蔣山開善寺",
        "id": "2b67d634-5c78-4b60-a552-b2a4c1c0f570"
    },
    {
        "author": "李嘉祐",
        "paragraphs": [
            "惆悵遙江路，蕭條落日過。",
            "蟬鳴獨樹急，鴉向古城多。",
            "轉曲隨青嶂，因高見白波。",
            "潘生秋徑草，嚴子意如何。"
        ],
        "title": "晚發江寧道中呈嚴維",
        "id": "64ce1225-6e8b-46b5-b1df-50a4cba1f0f3"
    },
    {
        "author": "李嘉祐",
        "paragraphs": [
            "句曲千峰暮，歸人向遠煙。",
            "風搖近水葉，雲護欲晴天。",
            "夕照留山館，秋光落草田。",
            "征途傍斜日，一騎獨翩翩。"
        ],
        "title": "句容縣東青陽館作",
        "id": "020842e9-f0d8-42ab-b484-44909b2da611"
    },
    {
        "author": "李嘉祐",
        "paragraphs": [
            "茅簷閑寂寂，無事覺人和。",
            "井近時澆圃，城低下見河。",
            "興緣芳草積，情向遠峰多。",
            "別日歸吳地，停橈更一過。"
        ],
        "title": "晚春宴無錫蔡明府西亭",
        "id": "74dba239-9f0b-4c10-b35c-a4a3440c1844"
    },
    {
        "author": "李嘉祐",
        "paragraphs": [
            "君承明主意，日日上丹墀。",
            "東閣論兵後，南宮草奏期。",
            "人稀傍河處，槐暗入關時。",
            "獨遣吳州客，平陵結夢思。"
        ],
        "title": "送王端赴朝",
        "id": "d93b38b6-87b1-4440-9a3e-ef787ece0177"
    },
    {
        "author": "李嘉祐",
        "paragraphs": [
            "欲究先儒教，還過支遁居。",
            "山堦閑聽法，竹逕獨看書。",
            "向日荷新卷，迎秋柳半疎。",
            "風流有佳句，不似帶經鋤。"
        ],
        "title": "送王正字山寺讀書",
        "id": "9deee86d-3d16-40f1-aff9-f8805c75d827"
    },
    {
        "author": "李嘉祐",
        "paragraphs": [
            "君爲萬里宰，恩及五湖人。",
            "未滿先求退，歸閑不厭貧。",
            "遠峰晴更近，殘柳雨還新。",
            "要自趨丹陛，明年雞樹親。"
        ],
        "title": "送房明府罷長寧令湖州客舍",
        "id": "d4964360-04be-4cde-a26a-df00ee1f498c"
    },
    {
        "author": "李嘉祐",
        "paragraphs": [
            "映水光難定，凌虛體自輕。",
            "夜風吹不滅，秋露洗還明。",
            "向燭仍分焰，投書更有情。",
            "猶將流亂影，來此傍簷楹。"
        ],
        "title": "詠螢",
        "id": "5c23312e-3048-4c55-9912-4d83d982cf18"
    },
    {
        "author": "李嘉祐",
        "paragraphs": [
            "射策名先著，論兵氣自雄。",
            "能全季布諾，不道魯連功。",
            "流水蒹葭外，諸山睥睨中。",
            "別君秋日晚，回首夕陽空。"
        ],
        "title": "送李中丞楊判官",
        "id": "50b98014-0f20-4554-b959-8c8929b28582"
    },
    {
        "author": "李嘉祐",
        "paragraphs": [
            "遷客投於越，臨江淚滿衣。",
            "獨隨流水遠，轉覺故人稀。",
            "萬木迎秋序，千峰駐晚暉。",
            "行舟猶未已，惆悵暮潮歸。"
        ],
        "title": "至七里灘作",
        "id": "90852836-e7f5-4e1f-87d7-5961625496ad"
    },
    {
        "author": "李嘉祐",
        "paragraphs": [
            "寂寞橫塘路，新篁覆水低。",
            "東風潮信滿，時雨稻秔齊。",
            "寡婦共租稅，漁人逐鼓鼙。",
            "慙無卓魯術，解印謝黔黎。"
        ],
        "title": "南浦渡口",
        "id": "4da1836b-da70-4a43-9e51-a9bc390a0fe9"
    },
    {
        "author": "李嘉祐",
        "paragraphs": [
            "宋玉怨三秋，張衡復四愁。",
            "思鄉雁北至，欲別水東流。",
            "倚樹看黃葉，逢人訴白頭。",
            "佳期不可失，落日自登樓。"
        ],
        "title": "暮秋遷客增思寄京華",
        "id": "0167aaca-d4f5-4e4b-9fb8-bd29260f31b7"
    },
    {
        "author": "李嘉祐",
        "paragraphs": [
            "愛爾無羈束，雲山恣意過。",
            "一身隨遠岫，孤櫂任輕波。",
            "世事關心少，漁家寄宿多。",
            "蘆花泊舟處，江月奈人何。"
        ],
        "title": "送蘇修往上饒",
        "id": "d09e9302-9cad-4c5d-9a81-9333926e16c5"
    },
    {
        "author": "李嘉祐",
        "paragraphs": [
            "滿庭多種藥，入里作山家。",
            "終日能留客，凌寒亦對花。",
            "海鷗過竹嶼，門柳拂江沙。",
            "知爾卑棲意，題詩美白華。"
        ],
        "title": "題王十九茆堂",
        "id": "e5e8730f-33d8-4f24-9e84-c5736559a754"
    },
    {
        "author": "李嘉祐",
        "paragraphs": [
            "山林唯幽靜，行住不妨禪。",
            "高月穿松逕，殘陽過水田。",
            "詩從宿世悟，法爲本師傳。",
            "能使南人敬，修持香火緣。"
        ],
        "title": "送弘志上人歸湖州",
        "id": "4058b815-c70e-4e63-8101-481838451b80"
    },
    {
        "author": "李嘉祐",
        "paragraphs": [
            "陽羨蘭陵近，高城帶水閑。",
            "淺流通野寺，綠茗蓋春山。",
            "長吏多愁罷，遊人詎肯還。",
            "知君日清淨，無事掩重關。"
        ],
        "title": "送陸士倫宰義興",
        "id": "a8af9dc6-1cb8-481a-99f5-a5b541a7211c"
    },
    {
        "author": "李嘉祐",
        "paragraphs": [
            "漢主留才子，春城直紫微。",
            "對花閶闔靜，過竹吏人稀。",
            "裁詔催添燭，將朝欲更衣。",
            "玉堂宜歲久，且莫厭彤闈。"
        ],
        "title": "和張舍人中書宿直",
        "id": "57a69cfd-64bb-45a4-a77f-acd1e0ccd4f2"
    },
    {
        "author": "李嘉祐",
        "paragraphs": [
            "憐爾因同舍，看書似外家。",
            "出關逢落葉，傍水見寒花。",
            "送遠添秋思，將衰戀歲華。",
            "清淮倍相憶，回首莫令賒。"
        ],
        "title": "司勳王郎中宅送韋九郎中往濠州",
        "id": "906f5bf6-edeb-4e57-ad55-b555632ed3f2"
    },
    {
        "author": "李嘉祐",
        "paragraphs": [
            "詩人饒楚思，淮上及春歸。",
            "舊浦菱花發，閑門柳絮飛。",
            "高名鄉曲重，少事道流稀。",
            "定向漁家醉，殘陽臥釣磯。"
        ],
        "title": "晚春送吉校書歸楚州",
        "id": "cffe3dda-3661-44a4-82b5-a6e797d90996"
    },
    {
        "author": "李嘉祐",
        "paragraphs": [
            "隳官就賓薦，時輩詎爭先。",
            "盛業推儒行，高科獨少年。",
            "迎秋見衰葉，餘照逐鳴蟬。",
            "舊里三峰下，開門古縣前。"
        ],
        "title": "送嚴二擢第東歸",
        "id": "3b2c8e43-f10d-45f0-a287-b9a9a7f7d90d"
    },
    {
        "author": "李嘉祐",
        "paragraphs": [
            "高第由佳句，諸生似者稀。",
            "長安帶酒別，建業候潮歸。",
            "稚子歡迎櫂，隣人爲掃扉。",
            "含情過舊浦，鷗鳥亦依依。"
        ],
        "title": "送冷朝陽及第東歸江寧",
        "id": "6b91be50-04b7-4afd-a8cd-fd519f6913e2"
    },
    {
        "author": "李嘉祐",
        "paragraphs": [
            "但能一官適，莫羨五侯尊。",
            "山色垂趨府，潮聲自到門。",
            "緣塘剡溪路，映竹五湖村。",
            "王謝登臨處，依依今尚存。"
        ],
        "title": "送越州辛法曹之任",
        "id": "8c08bd7f-4428-47f3-b4c8-dfb6c845732e"
    },
    {
        "author": "李嘉祐",
        "paragraphs": [
            "塞鴻歸欲盡，北客始辭春。",
            "零桂雖逢竹，湘川少見人。",
            "江花鋪淺水，山木暗殘春。",
            "修刺轅門裏，多憐爾爲親。"
        ],
        "title": "送樊兵曹潭州謁韋大夫",
        "id": "4f14e7e2-6703-487c-acde-03fcb5af2dda"
    },
    {
        "author": "李嘉祐",
        "paragraphs": [
            "慙君從弱歲，顧我比諸昆。",
            "同事元戎久，俱承國士恩。",
            "隨鶯過淮水，看柳向轅門。",
            "草色金陵岸，思心那可論。"
        ],
        "title": "送杜御史還廣陵",
        "id": "7001236e-1245-48ce-af89-43614dce03bd"
    },
    {
        "author": "李嘉祐",
        "paragraphs": [
            "停車邀別乘，促軫奏胡笳。",
            "若見楚山暮，因愁浙水賒。",
            "河堤經淺草，村徑歷繁花。",
            "更有堪悲處，梁城春日斜。"
        ],
        "title": "送兗州杜別駕之任",
        "id": "04eb81bc-564c-434c-89a8-bb2920ae3ac1"
    },
    {
        "author": "李嘉祐",
        "paragraphs": [
            "平津舊東閣，深巷見南山。",
            "卷箔嵐煙潤，遮牕竹影閑。",
            "傾茶兼落帽，戀客不開關。",
            "斜照窺簾外，川禽時往還。"
        ],
        "title": "題裴十六少卿東亭",
        "id": "42bff76a-a87d-4701-966c-ac367bf4d4d0"
    },
    {
        "author": "李嘉祐",
        "paragraphs": [
            "虛室獨焚香，林空靜磬長。",
            "閑窺數竿竹，老在一繩牀。",
            "啜茗翻真偈，然燈繼夕陽。",
            "人歸遠相送，步履出回廊。"
        ],
        "title": "同皇甫侍御題薦福寺一公房",
        "id": "8788cd3e-5458-47a4-86b0-9ca39798283e"
    },
    {
        "author": "李嘉祐",
        "paragraphs": [
            "虜近人行少，憐君獨出城。",
            "故關逢落葉，寒日逐徂征。",
            "聞笛添歸思，看山愜野情。",
            "皇華今絕少，龍頟也相迎。"
        ],
        "title": "送從姪端之東都",
        "id": "ace98560-95a8-432b-9f52-eb9538c9b4a5"
    },
    {
        "author": "李嘉祐",
        "paragraphs": [
            "時稱謝康樂，別事漢平津。",
            "衰柳寒關道，高車左掖臣。",
            "背河見北雁，到洛問東人。",
            "憶昔遊金谷，相看華髮新。"
        ],
        "title": "送王諫議充東都留守判官",
        "id": "a06822a8-066a-4eaf-96e9-b074349ac01d"
    },
    {
        "author": "李嘉祐",
        "paragraphs": [
            "多雨南宮夜，仙郎寓直時。",
            "漏長丹鳳闕，秋冷白雲司。",
            "螢影侵堦亂，鴻聲出苑遲。",
            "蕭條人吏散，小謝有新詩。"
        ],
        "title": "和都官苗員外秋夜省直對雨簡諸知己",
        "id": "9cf2d943-e52c-4406-bd53-03f686f4abb7"
    },
    {
        "author": "李嘉祐",
        "paragraphs": [
            "故鄉那可到，令弟獨能歸。",
            "諸將矜旄節，何人重布衣。",
            "空城流水在，荒澤舊村稀。",
            "秋日平原路，蟲鳴桑葉飛。"
        ],
        "title": "送從弟歸河朔",
        "id": "f83410d6-cd74-4482-812f-2e7b1d126333"
    },
    {
        "author": "李嘉祐",
        "paragraphs": [
            "君過湟中去，尋源未是賒。",
            "經春逢白草，盡日度黃沙。",
            "雙節行爲伴，孤烽到似家。",
            "和戎非用武，不學李輕車。"
        ],
        "title": "送崔夷甫員外和蕃",
        "id": "0117d122-eb63-4b9c-9b0d-764719baccc1"
    },
    {
        "author": "李嘉祐",
        "paragraphs": [
            "春愁能浩蕩，送別又如何。",
            "人向吳臺遠，鶯飛漢苑多。",
            "見花羞白髮，因爾憶滄波。",
            "好是神仙尉，前賢亦未過。"
        ],
        "title": "春日長安送從弟尉吳縣",
        "id": "c4f82821-1cd6-41ed-a7fb-8ce1470eea9b"
    },
    {
        "author": "李嘉祐",
        "paragraphs": [
            "伏奏隨廉使，周行外冗員。",
            "白髭空受歲，丹陛不朝天。",
            "秉燭千官去，垂簾一室眠。",
            "羨君青瑣裏，並冕入爐煙。"
        ],
        "title": "元日無衣冠入朝寄皇甫拾遺冉從弟補闕紓",
        "id": "fbbc6828-0b3a-4640-a1c9-04223b560134"
    },
    {
        "author": "李嘉祐",
        "paragraphs": [
            "雪深揚子岸，看柳盡成梅。",
            "山色潛知近，潮聲只聽來。",
            "夜禽驚曉散，春物受寒催。",
            "粉署生新興，瑤華寄上才。"
        ],
        "title": "和韓郎中揚子津翫雪寄嚴維",
        "id": "a72f115d-7bd1-4549-a495-dc1043f2a8a6"
    },
    {
        "author": "李嘉祐",
        "paragraphs": [
            "細草綠汀洲，王孫耐薄遊。",
            "年華初冠帶，文體舊弓裘。",
            "野渡花爭發，春塘水亂流。",
            "使君憐小阮，應念倚門愁。"
        ],
        "tags": [
            "送别",
            "春天",
            "惜别"
        ],
        "title": "送王牧往吉州謁王使君叔",
        "id": "c03ba182-6545-4ebb-8758-ecb1989b981b"
    },
    {
        "author": "李嘉祐",
        "paragraphs": [
            "清政過前哲，香名達至尊。",
            "明通漢家籍，重識府公恩。",
            "春景生雲物，風潮歛雪痕。",
            "長吟策羸馬，青楚入關門。"
        ],
        "title": "廣陵送林宰",
        "id": "72b4526a-3179-4df1-a534-6ed85a50a07e"
    },
    {
        "author": "李嘉祐",
        "paragraphs": [
            "吏曹難茂宰，主意念疲人。",
            "更事文犀節，還過白馬津。",
            "雲間辭北闕，樹裏出西秦。",
            "爲報陶明府，裁書莫厭貧。"
        ],
        "title": "贈衛南長官赴任",
        "id": "3fb130fc-fd7a-4f7a-9128-120886ff520b"
    },
    {
        "author": "李嘉祐",
        "paragraphs": [
            "處處空籬落，江村不忍看。",
            "無人花色慘，多雨鳥聲寒。",
            "黃霸初臨郡，陶潛未罷官。",
            "乘春務征伐，誰肯問凋殘。"
        ],
        "title": "自常州還江陰途中作",
        "id": "90f7a912-549f-444d-9b12-99c89f224b94"
    },
    {
        "author": "李嘉祐",
        "paragraphs": [
            "沴氣清金虎，兵威壯鐵冠。",
            "揚旌川色暗，吹角水風寒。",
            "人對輜軿醉，花垂睥睨殘。",
            "羨歸丞相閣，空望舊門欄。"
        ],
        "title": "潤州楊別駕宅送蔣九侍御收兵歸揚州",
        "id": "2ff09cfa-7e73-42d6-a0b9-26ae6d4f85f8"
    },
    {
        "author": "李嘉祐",
        "paragraphs": [
            "萬室邊江次，孤城對海安。",
            "朝霞晴作雨，濕氣晚生寒。",
            "苔色侵衣桁，潮痕上井欄。",
            "題詩招茂宰，思爾欲辭官。"
        ],
        "title": "仲夏江陰官舍寄裴明府",
        "id": "889929d5-2846-4b0b-a3ad-1572ec48dfa4"
    },
    {
        "author": "李嘉祐",
        "paragraphs": [
            "袖中多麗句，未遣世人聞。",
            "醉夜眠江月，閑時逐海雲。",
            "荻花寒漫漫，鷗鳥暮羣羣。",
            "若到長沙苑，漁家更待君。"
        ],
        "title": "送夏侯審參軍遊江東",
        "id": "9c56b83a-34f3-4a30-a7fe-c0f7bb2fcac1"
    },
    {
        "author": "李嘉祐",
        "paragraphs": [
            "聖主臨前殿，殷憂遣使臣。",
            "氣迎天詔喜，恩發土膏春。",
            "草色催歸櫂，鶯聲爲送人。",
            "龍沙多道里，流水自相親。"
        ],
        "title": "送袁員外宣慰勸農畢赴洪州使院",
        "id": "2bd840b4-d47c-467f-a3f5-98ed69b0a1a4"
    },
    {
        "author": "李嘉祐",
        "paragraphs": [
            "淮南頻送別，臨水惜殘春。",
            "攀折隋宮柳，淹留秦地人。",
            "含情歸上國，論舊見平津。",
            "更接天津近，餘花映綬新。"
        ],
        "title": "送侍御史四叔歸朝",
        "id": "3377290f-6a0b-403b-8e2b-66980e476240"
    },
    {
        "author": "李嘉祐",
        "paragraphs": [
            "十里山村道，千峰櫟樹林。",
            "霜濃竹枝亞，歲晚荻花深。",
            "草市多樵客，漁家足水禽。",
            "幽居雖可羨，無那子牟心。"
        ],
        "title": "登楚州城望驛路十餘里山村竹林相次交映",
        "id": "a44cd68d-3b13-4e10-bbf4-035abc5948a4"
    },
    {
        "author": "李嘉祐",
        "paragraphs": [
            "野寺江城近，雙旌五馬過。",
            "禪心超忍辱，梵語問多羅。",
            "松林閑僧老，雲煙晚日和。",
            "寒塘歸路轉，清磬隔微波。"
        ],
        "title": "奉陪韋潤州遊鶴林寺",
        "id": "ed9d64a1-e731-4851-92fa-05556336ef56"
    },
    {
        "author": "李嘉祐",
        "paragraphs": [
            "一門同祕省，萬里作長城。",
            "問絹蓮花府，揚旗細柳營。",
            "詞鋒偏却敵，草奏直論兵。",
            "何幸新詩贈，真輸小謝名。"
        ],
        "title": "奉酬路五郎中院長新除工部員外見簡",
        "id": "659a929c-5811-471d-a322-9d3aa5b6d9b8"
    },
    {
        "author": "李嘉祐",
        "paragraphs": [
            "不恥青袍故，尤宜白髮新。",
            "心朝玉皇帝，貌似紫陽人。",
            "湘浦眠銷日，桃源醉度春。",
            "能文兼證道，莊叟是前身。"
        ],
        "title": "送韋司直西行",
        "id": "f8b5abae-eba0-409b-8690-9bcb9655ab1e"
    },
    {
        "author": "李嘉祐",
        "paragraphs": [
            "莫向黔中路，令人到欲迷。",
            "水聲巫峽裏，山色夜郎西。",
            "樹隔朝雲合，猨窺曉月啼。",
            "南方饒翠羽，知爾飲清溪。"
        ],
        "title": "送上官侍御赴黔中",
        "id": "436fc561-fab5-49ce-8506-59c5945fb2b5"
    },
    {
        "author": "李嘉祐",
        "paragraphs": [
            "迢遞荆州路，山多水又分。",
            "霜林澹寒日，朔鴈蔽南雲。",
            "八座由持節，三湘亦置軍。",
            "自當行直指，應不爲功勳。"
        ],
        "title": "送元侍御還荆南幕府",
        "id": "c1a00c30-798a-4085-a3c8-bb6dd38b2e61"
    },
    {
        "author": "李嘉祐",
        "paragraphs": [
            "西望香爐雪，千峰晚色新。",
            "白頭悲作吏，黃紙苦催人。",
            "多負登山屐，深藏漉酒巾。",
            "傷心公府內，手板日相親。"
        ],
        "tags": [
            "庐山"
        ],
        "title": "登湓城浦望廬山初晴直省齎敕催赴江陰",
        "id": "cb65a8de-23eb-4aa0-a490-61fb8e57f42a"
    },
    {
        "author": "李嘉祐",
        "paragraphs": [
            "惆悵重陽日，空山野菊新。",
            "蒹葭百戰地，江海十年人。",
            "歎老堪衰柳，傷秋對白蘋。",
            "孤樓聞夕磬，塘路向城闉。"
        ],
        "title": "九日",
        "id": "545ae0c5-171e-4e69-9c4c-b9a4300f6f95"
    },
    {
        "author": "李嘉祐",
        "paragraphs": [
            "晴景應重陽，高臺愴遠鄉。",
            "水澄千室倒，霧卷四山長。",
            "受節人逾老，驚寒菊半黃。",
            "席前愁此別，未別已沾裳。"
        ],
        "title": "九日送人",
        "id": "11df3b79-9086-4902-840b-c9e9adf9fc25"
    },
    {
        "author": "李嘉祐",
        "paragraphs": [
            "淇上春風漲，鴛鴦逐浪飛。",
            "清明桑葉小，度雨杏花稀。",
            "衛女紅粧薄，王孫白馬肥。",
            "相將踏青去，不解惜羅衣。"
        ],
        "title": "春日淇上作",
        "id": "f523cd08-69d6-45c1-bc6a-633f43223f59"
    },
    {
        "author": "李嘉祐",
        "paragraphs": [
            "自小從遊慣，多由戲笑偏。",
            "常時矜禮數，漸老荷優憐。",
            "見主承休命，爲郎貴晚年。",
            "伯喈文與篆，虛作漢家賢。"
        ],
        "title": "送從叔陽冰祇召赴都",
        "id": "528dac78-a720-4031-8164-12f0f165c2e1"
    },
    {
        "author": "李嘉祐",
        "paragraphs": [
            "聞說湘川路，年年苦雨多。",
            "猨啼巫峽雨，月照洞庭波。",
            "窮海人還去，孤城雁共過。",
            "青山不可極，來往自蹉跎。"
        ],
        "tags": [
            "洞庭湖"
        ],
        "title": "送友人入湘",
        "id": "de9b1a7e-ae47-460e-9d7d-6798210877ff"
    },
    {
        "author": "李嘉祐",
        "paragraphs": [
            "公務江南遠，留驩幕下榮。",
            "楓林緣楚塞，水驛到湓城。",
            "岸草知春晚，沙禽好夜驚。",
            "風帆幾度泊，處處暮潮聲。"
        ],
        "title": "送裴員外往江南",
        "id": "1baae898-b280-4e24-aa44-1c7b92850846"
    },
    {
        "author": "李嘉祐",
        "paragraphs": [
            "南登秦嶺頭，回望始堪愁。",
            "漢闕青門遠，高山藍水流。",
            "三湘遷客去，九陌故人遊。",
            "從此辭鄉淚，雙垂不復收。"
        ],
        "title": "登秦嶺",
        "id": "953fb239-9773-4cb6-922b-505de607ecac"
    },
    {
        "author": "李嘉祐",
        "paragraphs": [
            "清秀過終童，攜書訪老翁。",
            "以吾爲世舊，憐爾繼家風。",
            "淮岸經霜柳，關城帶月鴻。",
            "春歸定得意，花送到東中。"
        ],
        "title": "送張惟儉秀才入舉",
        "id": "c16afdba-9694-47d9-b108-51b6dca140bc"
    },
    {
        "author": "李嘉祐",
        "paragraphs": [
            "執憲隨征虜，逢秋出故關。",
            "雨多愁郢路，葉下識衡山。",
            "地遠從軍樂，兵強分野閑。",
            "皇家不易將，此去未應還。"
        ],
        "tags": [
            "衡山"
        ],
        "title": "送韋侍御湖南幕府",
        "id": "f24485df-2c1c-4633-8220-d7e60cdb3aa4"
    },
    {
        "author": "李嘉祐",
        "paragraphs": [
            "法許廬山遠，詩傳休上人。",
            "獨歸雙樹宿，靜與百花親。",
            "對物雖留興，觀空已悟身。",
            "能令折腰客，遙賞竹房春。"
        ],
        "tags": [
            "庐山"
        ],
        "title": "同皇甫冉赴官留別靈一上人",
        "id": "7f92251f-8521-4f44-ac7f-2cb17365e348"
    },
    {
        "author": "李嘉祐",
        "paragraphs": [
            "草色隨驄馬，悠悠共出秦。",
            "水傳雲夢曉，山接洞庭春。",
            "帆影連三峽，猨聲在四隣。",
            "青門一分首，難見杜陵人。"
        ],
        "tags": [
            "洞庭湖",
            "送别"
        ],
        "title": "送客遊荆州",
        "id": "1a3d9214-9963-48a6-bb04-ce3cb73e07b3"
    },
    {
        "author": "李嘉祐",
        "paragraphs": [
            "東門垂柳長，回首獨心傷。",
            "日暖臨芳草，天晴憶故鄉。",
            "映花鶯上下，過水蝶悠颺。",
            "借問同行客，今朝淚幾行。"
        ],
        "title": "與鄭錫遊春",
        "id": "5b9c6487-5561-4147-8a86-32b4e5956147"
    },
    {
        "author": "李嘉祐",
        "paragraphs": [
            "文若爲全德，留侯是重名。",
            "論公長不宰，因病得無生。",
            "大夢依禪定，高墳共化城。",
            "自應憐寂滅，人世但傷情。"
        ],
        "title": "故燕國相公輓歌二首 一",
        "id": "f19370d8-5bc7-42c7-a16b-740337f9e5d8"
    },
    {
        "author": "李嘉祐",
        "paragraphs": [
            "共美持衡日，皆言折檻時。",
            "蜀侯供廟略，漢主缺台司。",
            "車馬行仍止，笳簫咽又悲。",
            "今年杜陵陌，殄瘁百花遲。"
        ],
        "title": "故燕國相公輓歌二首 二",
        "id": "5a5dcd73-11dd-46df-9eb3-e345148ad909"
    },
    {
        "author": "李嘉祐",
        "paragraphs": [
            "神理今何在，斯人竟若斯。",
            "顏淵徒有德，伯道且無兒。",
            "白髮今非老，青雲數有奇。",
            "誰言夕郎拜，翻向夜臺悲。"
        ],
        "title": "故吏部郎中贈給事中韋公挽歌二首 一",
        "id": "e84d461b-df53-426b-ba6a-848c87223cab"
    },
    {
        "author": "李嘉祐",
        "paragraphs": [
            "社里東城接，松阡北地開。",
            "聞笳春色慘，執紼故人哀。",
            "終日南山對，何時渭水回。",
            "仁兄與恩舊，相望泣泉臺。"
        ],
        "title": "故吏部郎中贈給事中韋公挽歌二首 二",
        "id": "e70522e6-cb7f-4624-94e7-96ce81db4c6c"
    },
    {
        "author": "李嘉祐",
        "paragraphs": [
            "受律仙郎貴，長驅下會稽。",
            "鳴笳山月曉，搖斾野雲低。",
            "翦寇人皆賀，迴軍馬自嘶。",
            "地閑春草綠，城靜夜烏啼。",
            "破竹清閩嶺，看花入剡溪。",
            "元戎催獻捷，莫道事攀躋。"
        ],
        "title": "和袁郎中破賊後經剡縣山水上太尉",
        "id": "2d233eb4-3770-4ebd-abaf-7e54728db062"
    },
    {
        "author": "李嘉祐",
        "paragraphs": [
            "白露沾蕙草，王孫轉憶歸。",
            "蔡州新戰罷，郢路去人稀。",
            "謁帝不辭遠，懷親空有違。",
            "孤舟看落葉，平楚逐斜暉。",
            "北闕見端冕，南臺當繡衣。",
            "唯余播遷客，只伴鷓鴣飛。"
        ],
        "title": "送評事十九叔入秦",
        "id": "f6b89b6c-ce08-47a5-b56c-4d3c26dd52fd"
    },
    {
        "author": "李嘉祐",
        "paragraphs": [
            "丹地偏相逐，清江若有期。",
            "腰金才子貴，剖竹老人遲。",
            "桂楫閑迎客，茶甌對說詩。",
            "渚田分邑里，山桂樹罘罳。",
            "心靜無華髮，人和似古時。",
            "別君遠山去，幽獨更應悲。"
        ],
        "title": "贈王八衢",
        "id": "1f888b69-cfce-4eb1-bee2-109b63caf609"
    },
    {
        "author": "李嘉祐",
        "paragraphs": [
            "北闕忤明主，南方隨白雲。",
            "沿洄灘草色，應接海鷗羣。",
            "建德潮已盡，新安江又分。",
            "回看嚴子瀨，朗詠謝安文。",
            "雨過暮山碧，猨吟秋日曛。",
            "吳洲不可到，刷鬢爲思君。"
        ],
        "title": "入睦州分水路憶劉長卿",
        "id": "a31da724-61fb-4082-a5e3-ba1d3b7f2d9c"
    },
    {
        "author": "李嘉祐",
        "paragraphs": [
            "意有空門樂，居無甲第奢。",
            "經過容法侶，雕飾讓侯家。",
            "隱樹重簷肅，開園一逕斜。",
            "據梧聽好鳥，行藥寄名花。",
            "夢蝶留清簟，垂貂坐絳紗。",
            "當山不掩戶，映日自傾茶。",
            "雅望歸安石，深知在叔牙。",
            "還成吉甫頌，贈荅比瑤華。"
        ],
        "title": "奉和杜相公長興新宅即事呈元相公",
        "id": "fb420b79-5f9d-405b-9bd3-37fece652d2f"
    },
    {
        "author": "李嘉祐",
        "paragraphs": [
            "趨陪禁掖鴈行隨，遷向江潭鶴髮垂。",
            "素浪遙疑八谿水，清楓忽似萬年枝。",
            "嵩南春徧傷魂夢，壺口雲深隔路岐。",
            "共望漢朝多霈澤，蒼蠅早晚得先知。"
        ],
        "title": "江湖秋思",
        "id": "3007f5f4-1d3c-4960-9e74-d75729d8fe3a"
    },
    {
        "author": "李嘉祐",
        "paragraphs": [
            "孤城郭外送王孫，越水吳洲共爾論。",
            "野寺山邊斜有逕，漁家竹裏半開門。",
            "青楓獨映搖前浦，白鷺閑飛過遠村。",
            "若到西陵征戰處，不堪秋草自傷魂。"
        ],
        "title": "送朱中舍游江東",
        "id": "d7c38125-f18c-453a-beaf-e2aea15560a4"
    },
    {
        "author": "李嘉祐",
        "paragraphs": [
            "自歎未霑黃紙詔，那堪遠送赤墀人。",
            "老爲僑客偏相戀，素是詩家倍益親。",
            "妻兒共載無羈思，鴛鷺同行不負身。",
            "憑爾將書通令弟，唯論華髮愧頭巾。"
        ],
        "title": "送竇拾遺赴朝因寄中書十七弟",
        "id": "2ce226b7-ea64-4eff-8070-de1fefab65b3"
    },
    {
        "author": "李嘉祐",
        "paragraphs": [
            "南浦菰蔣覆白蘋，東吳黎庶逐黃巾。",
            "野棠自發空臨水，江燕初歸不見人。",
            "遠岫依依如送客，平田渺渺獨傷春。",
            "那堪回首長洲苑，烽火年年報虜塵。"
        ],
        "title": "自蘇臺至望亭驛人家盡空春物增思悵然有作因寄從弟紓",
        "id": "39623e50-e397-46d0-8715-f405674194cf"
    },
    {
        "author": "李嘉祐",
        "paragraphs": [
            "四年謫宦滯江城，未厭門前鄱水清。",
            "誰言宰邑化黎庶，欲別雲山如弟兄。",
            "雙鷗爲底無心狎，白髮從他遶鬢生。",
            "惆悵閑眠臨極浦，夕陽秋草不勝情。"
        ],
        "title": "承恩量移宰江邑臨鄱江悵然之作",
        "id": "f38be33d-7a3b-4a47-a06d-1c87deffd4ef"
    },
    {
        "author": "李嘉祐",
        "paragraphs": [
            "處處征胡人漸稀，山村寥落暮煙微。",
            "門臨莽蒼經年閉，身逐嫖姚幾日歸。",
            "貧妻白髮輸殘稅，餘寇黃河未解圍。",
            "天子如今能用武，祗應歲晚息兵機。"
        ],
        "tags": [
            "黄河"
        ],
        "title": "題靈臺縣東山村主人",
        "id": "c1b6399b-c2e2-4a61-8d15-b3362da6d6b0"
    },
    {
        "author": "李嘉祐",
        "paragraphs": [
            "高閣朱欄不厭遊，蒹葭白水遶長洲。",
            "孤雲獨鳥川光暮，萬井千山海色秋。",
            "清梵林中人轉靜，夕陽城上角偏愁。",
            "誰憐遠作秦吳別，離恨歸心雙淚流。"
        ],
        "title": "同皇甫冉登重玄閣",
        "id": "defb1a3b-499d-47da-b4ed-e397a921753e"
    },
    {
        "author": "李嘉祐",
        "paragraphs": [
            "梁宋人稀鳥自啼，登艫一望倍含悽。",
            "白骨半隨河水去，黃雲猶傍郡城低。",
            "平陂戰地花空落，舊苑春田草未齊。",
            "明主頻移虎符守，幾時行縣向黔黎。"
        ],
        "title": "宋州東登望題武陵驛",
        "id": "930a9bfb-ee77-4806-b03c-7bf63a9b070e"
    },
    {
        "author": "李嘉祐",
        "paragraphs": [
            "獨坐南樓佳興新，青山綠水共爲隣。",
            "爽氣遙分隔浦岫，斜光偏照渡江人。",
            "心閑鷗鳥時相近，事簡魚竿私自親。",
            "只憶帝京不可到，秋琴一弄欲沾巾。"
        ],
        "title": "晚登江樓有懷",
        "id": "e0561406-6676-4987-8d23-f7aba74b1273"
    },
    {
        "author": "李嘉祐",
        "paragraphs": [
            "自緣遲暮憶滄洲，翻愛南河濁水流。",
            "初過重陽惜殘菊，行看舊浦識羣鷗。",
            "朝霞映日同歸處，暝柳搖風欲別秋。",
            "長恨相逢即分首，含情掩淚獨回頭。"
        ],
        "title": "遊徐城河忽見清淮因寄趙八",
        "id": "36128fe1-a9f6-4841-99a6-9b7995ac94d3"
    },
    {
        "author": "李嘉祐",
        "paragraphs": [
            "仙冠輕舉竟何之，薜荔緣堦竹映祠。",
            "甲子不知風馭日，朝昏唯見雨來時。",
            "霓旌翠蓋終難遇，流水青山空所思。",
            "逐客自憐雙鬢改，梵香多負白雲期。"
        ],
        "title": "題遊仙閣白公廟",
        "id": "a742e3a3-3988-418b-9cab-d8f72c78f439"
    },
    {
        "author": "李嘉祐",
        "paragraphs": [
            "錦字相催鳥急飛，郎君暫脫老萊衣。",
            "遙想雙眉待人畫，行看五馬送潮歸。",
            "望夫山上花猶發，新婦江邊鶯未稀。",
            "令秩和鳴真可羨，此行誰道負春輝。"
        ],
        "title": "送鄭正則漢陽迎婦",
        "id": "9259cb41-d39c-4d4d-b7b4-a231bc70e4d2"
    },
    {
        "author": "李嘉祐",
        "paragraphs": [
            "江臯盡日唯煙水，君向白田何日歸。",
            "楚地蒹葭連海逈，隋朝楊柳映堤稀。",
            "津樓故市無行客，山館荒城閉落暉。",
            "若問行人與征戰，使君雙淚定霑衣。"
        ],
        "title": "送皇甫冉往安宜",
        "id": "f6dae641-c374-41d8-9195-525ac6869f79"
    },
    {
        "author": "李嘉祐",
        "paragraphs": [
            "征戰初休草又衰，咸陽晚眺淚堪垂。",
            "去路全無千里客，秋田不見五陵兒。",
            "秦家故事隨流水，漢代高墳對石碑。",
            "回首青山獨不語，羨君談笑萬年枝。"
        ],
        "title": "晚發咸陽寄同院遺補",
        "id": "f250e306-a578-4bb0-bdef-066a2be420fb"
    },
    {
        "author": "李嘉祐",
        "paragraphs": [
            "移家避寇逐行舟，厭見南徐江水流。",
            "吳越征徭非舊日，秣陵凋弊不宜秋。",
            "千家閉戶無砧杵，七夕何人望斗牛。",
            "祗有同時驄馬客，偏宜尺牘問窮愁。"
        ],
        "tags": [
            "七夕情人节",
            "七夕节"
        ],
        "title": "早秋京口旅泊章侍御寄書相問因以贈之時七夕",
        "id": "27acb13b-76e1-46ee-a681-148fc96b24b6"
    },
    {
        "author": "李嘉祐",
        "paragraphs": [
            "萬畦新稻傍山村，數里深松到寺門。",
            "幸有香茶留穉子，不堪秋草送王孫。",
            "煙塵怨別唯愁隔，井邑蕭條誰忍論。",
            "莫怪臨歧獨垂淚，魏舒偏念外家恩。"
        ],
        "title": "秋曉招隱寺東峰茶宴送內弟閻伯均歸江州",
        "id": "fad0b1d2-0982-4e21-a0f7-9fbde68bd3e3"
    },
    {
        "author": "李嘉祐",
        "paragraphs": [
            "春風倚櫂闔閭城，水國春寒陰復晴。",
            "細雨濕衣看不見，閑花落地聽無聲。",
            "日斜江上孤帆影，草綠湖南萬里情。",
            "君去若逢相識問，青袍今已誤儒生。"
        ],
        "tags": [
            "写雨",
            "送别",
            "怀才不遇",
            "雨"
        ],
        "title": "送嚴員外",
        "id": "1a3d6317-14e6-4974-85bf-696d58458a5e"
    },
    {
        "author": "李嘉祐",
        "paragraphs": [
            "種田東郭傍春陂，萬事無情把釣絲。",
            "綠竹放侵行逕裏，青山常對卷簾時。",
            "紛紛花發門空閉，寂寂鶯啼日更遲。",
            "從此別君千萬里，白雲流水憶佳期。"
        ],
        "title": "赴南中留別褚七少府湖上林亭",
        "id": "a8b615ec-00f5-4b3c-bcb7-8435e10014aa"
    },
    {
        "author": "李嘉祐",
        "paragraphs": [
            "竹窓松戶有佳期，美酒香茶慰所思。",
            "輔嗣外生還解易，惠連羣從總能詩。",
            "簷前花落春深後，谷裏鶯啼日暮時。",
            "去路歸程仍待月，垂韁不控馬行遲。"
        ],
        "title": "與從弟正字從兄兵曹宴集林園",
        "id": "47037677-642e-4c75-a11d-36d3e89d9c8d"
    },
    {
        "author": "李嘉祐",
        "paragraphs": [
            "自顧衰容累玉除，忽承優詔赴銅魚。",
            "江頭鳥避青旄節，城裏人迎露網車。",
            "長沙地近悲才子，古郡山多憶舊廬。",
            "更枉新詩思何苦，離騷愁處亦無如。"
        ],
        "title": "酬皇甫十六侍御曾見寄",
        "id": "fee12dd9-a381-4288-903b-129416897f9b"
    },
    {
        "author": "李嘉祐",
        "paragraphs": [
            "子規夜夜[啼]櫧葉，遠道逢春半是愁。",
            "芳草伴人還易老，落花隨水亦東流。",
            "山臨睥睨恆多雨，地接瀟湘畏及秋。",
            "唯羨君爲周柱史，手持黃紙到滄洲。"
        ],
        "title": "暮春宜陽郡齋愁坐忽枉劉七侍御新詩因以酬答",
        "id": "d3092fea-a23f-44ab-a0da-65be3e4e1fae"
    },
    {
        "author": "李嘉祐",
        "paragraphs": [
            "諸謝偏推永嘉守，三何獨許水曹郎。",
            "老兄鄙思難儔匹，令弟清詞堪比量。",
            "疊嶂入雲藏古寺，高秋背月轉南湘。",
            "定知馬上多新句，早寄袁溪當八行。"
        ],
        "title": "送舍弟",
        "id": "df2faabf-b5ef-4c87-8091-da1a91285122"
    },
    {
        "author": "李嘉祐",
        "paragraphs": [
            "一官萬里向千溪，水宿山行魚浦西。",
            "日晚長煙高岸近，天寒積雪遠峰低。",
            "蘆花渚裏鴻相呌，苦竹叢邊猨暗啼。",
            "聞道慈親倚門待，到時蘭葉正萋萋。"
        ],
        "title": "送從弟永任饒州錄事參軍",
        "id": "beee5922-6237-4c9a-af25-43a4cb4274e6"
    },
    {
        "author": "李嘉祐",
        "paragraphs": [
            "吳門別後蹈滄州，帝里相逢俱白頭。",
            "自歎馬卿常帶病，還嗟李廣未封侯。",
            "棠梨宮裏瞻龍衮，細柳營前著豹裘。",
            "想到滑臺桑葉落，黃河東注荻花秋。"
        ],
        "tags": [
            "黄河"
        ],
        "title": "送馬將軍奏事畢歸滑州使幕",
        "id": "c611bf84-57f9-44ee-ac22-d7a270a21190"
    },
    {
        "author": "李嘉祐",
        "paragraphs": [
            "亦知死是人間事，年老聞之心自疑。",
            "黃卷清琴總爲累，落花流水共添悲。",
            "願將從藥看真訣，又欲休官就本師。",
            "兒女眼前難喜捨，彌憐雙鬢漸如絲。"
        ],
        "title": "聞逝者自驚",
        "id": "25e0e52b-b822-44f8-9cc5-4ffa1a63948e"
    },
    {
        "author": "李嘉祐",
        "paragraphs": [
            "憐君辭滿臥滄洲，一旦云亡萬事休。",
            "慈母斷腸妻獨泣，寒雲慘色水空流。",
            "江村故老長懷惠，山路孤猨亦共愁。",
            "寂寞荒墳近漁浦，野松孤月即千秋。"
        ],
        "title": "傷歙州陳二使君",
        "id": "6038ff33-cb0f-4ab7-82bd-c603b030c1bb"
    },
    {
        "author": "李嘉祐",
        "paragraphs": [
            "山陽郭裏無潮，野水自向新橋。",
            "魚網平鋪荷葉，鷺鷥閑步稻苗。",
            "秣陵歸人惆悵，楚地連山寂寥。",
            "却憶士龍賓閣，清琴綠竹蕭蕭。"
        ],
        "title": "白田西憶楚州使君弟",
        "id": "cb4f4170-b86e-44bf-813e-516858bef701"
    },
    {
        "author": "李嘉祐",
        "paragraphs": [
            "瓜步寒潮送客，楊花暮雨霑衣。",
            "故鄉南望何處，春水連天獨歸。"
        ],
        "title": "送陸澧還吳中",
        "id": "2ae993ab-d22e-4fd2-ab42-db08325f8452"
    },
    {
        "author": "李嘉祐",
        "paragraphs": [
            "自覺勞鄉夢，無人見客心。",
            "空餘庭草色，日日伴愁襟。"
        ],
        "title": "春日憶家",
        "id": "098ed74c-c5fa-4944-9078-b76bd958fbba"
    },
    {
        "author": "李嘉祐",
        "paragraphs": [
            "疎鐘何處來，度竹兼拂水。",
            "漸逐微風聲，依依猶在耳。"
        ],
        "title": "遠寺鐘",
        "id": "adc558c2-6360-4480-be16-abc304c00cb4"
    },
    {
        "author": "李嘉祐",
        "paragraphs": [
            "江南淥水多，顧影逗輕波。",
            "落日秦雲裏，山高奈若何。"
        ],
        "title": "白鷺",
        "id": "5cdca6e7-551e-4198-a27f-f392fafb9d63"
    },
    {
        "author": "李嘉祐",
        "paragraphs": [
            "雪滿前庭月色閑，主人留客未能還。",
            "預愁明日相思處，匹馬千山與萬山。"
        ],
        "tags": [
            "离别",
            "月夜",
            "冬天"
        ],
        "title": "夜宴南陵留別",
        "id": "97808292-ac16-4d5e-bee4-a18466d6f570"
    },
    {
        "author": "李嘉祐",
        "paragraphs": [
            "兩年謫宦在江西，舉目雲山要自迷。",
            "今日始知風土異，潯陽南去鷓鴣啼。"
        ],
        "title": "題前溪館",
        "id": "00b580c8-f454-4c84-bd31-82181647e0f8"
    },
    {
        "author": "李嘉祐",
        "paragraphs": [
            "雨過青山猨呌時，愁人淚點石榴枝。",
            "無端王事還相繫，腸斷蒹葭君不知。"
        ],
        "title": "過烏公山寄錢起員外",
        "id": "bc772e4d-25ce-4aa6-8efb-7c1624eec584"
    },
    {
        "author": "李嘉祐",
        "paragraphs": [
            "傲吏身閑笑五侯，西江取竹起高樓。",
            "南風不用蒲葵扇，紗帽閑眠對水鷗。"
        ],
        "tags": [
            "写物",
            "抒情",
            "闲适",
            "赞美",
            "隐居"
        ],
        "title": "寄王舍人竹樓",
        "id": "861ef4ac-6a0f-4307-a083-e0175c488c75"
    },
    {
        "author": "李嘉祐",
        "paragraphs": [
            "江上年年小雪遲，年光獨報海榴知。",
            "寂寂山城風日暖，謝公含笑向南枝。"
        ],
        "title": "韋潤州後亭海榴",
        "id": "7f6e313b-5dbb-49b5-b3f9-5df77fff1cbf"
    },
    {
        "author": "李嘉祐",
        "paragraphs": [
            "潘郎美貌謝公詩，銀印花驄年少時。",
            "楚地江臯一爲別，晉山沙水獨相思。"
        ],
        "title": "送崔十一弟歸北京",
        "id": "3a030fce-75ee-45a4-aa0c-a08f08411c58"
    },
    {
        "author": "李嘉祐",
        "paragraphs": [
            "圖畫風流似長康，文詞體格效陳王。",
            "蓬萊對去歸常晚，叢竹閑飛滿夕陽。"
        ],
        "title": "訪韓司空不遇",
        "id": "b5b34377-94f1-4b05-9a2c-88743f3c5507"
    },
    {
        "author": "李嘉祐",
        "paragraphs": [
            "詩思禪心共竹閑，任他流水向人間。",
            "手持如意高窓裏，斜日沿江千萬山。"
        ],
        "title": "題道虔上人竹房",
        "id": "c5953a86-c1c2-432a-8e73-cfb2ab364071"
    },
    {
        "author": "李嘉祐",
        "paragraphs": [
            "水面芙蓉秋已衰，繁條到是著花時。",
            "平明露滴垂紅臉，似有朝愁暮落悲。"
        ],
        "title": "秋朝木芙蓉",
        "id": "b51c9f56-c13f-487f-846f-90ec85b1b7ac"
    },
    {
        "author": "李嘉祐",
        "paragraphs": [
            "京華不啻三千里，客淚如今一萬雙。",
            "若個最爲相憶處，青楓黃竹入袁江。"
        ],
        "title": "袁江口憶王司勳王吏部二郎中起居十七弟",
        "id": "6f26ba25-f4d8-4154-ad57-55c52c23dbf2"
    },
    {
        "author": "李嘉祐",
        "paragraphs": [
            "欲強登高無力去，籬邊黃菊爲誰開。",
            "共知不是潯陽郡，那得王弘送酒來。"
        ],
        "title": "答泉州薛播使君重陽日贈酒",
        "id": "7506cd12-8989-487c-8fcd-ba8bdfabf91b"
    },
    {
        "author": "李嘉祐",
        "paragraphs": [
            "空山杳杳鸞鳳飛，神仙門戶開翠微。",
            "主人白髮雪霞衣，松間留我談玄機。"
        ],
        "title": "題張公洞",
        "id": "717fa41a-9749-4852-9fde-9062bd2cf900"
    },
    {
        "author": "李嘉祐",
        "paragraphs": [
            "水田飛白鷺，夏木囀黃鸝。",
            "白馬撼金珂，紛紛侍從多。",
            "身居驃騎幕，家住滹沱河。",
            "溪北映初星。"
        ],
        "title": "句",
        "id": "18b46e80-2f5a-46a6-90c7-04489f737d04"
    },
    {
        "author": "包何",
        "paragraphs": [
            "傍海皆荒服，分符重漢臣。",
            "雲山百越路，市井十洲人。",
            "執玉來朝遠，還珠入貢頻。",
            "連年不見雪，到處即行春。"
        ],
        "title": "送泉州李使君之任",
        "id": "339220a8-d5ec-402c-a634-61b8cfbcbff1"
    },
    {
        "author": "包何",
        "paragraphs": [
            "古郡鄰江嶺，公庭半薜蘿。",
            "府僚閑不入，山鳥靜偏過。",
            "睥睨臨花柳，欄干枕芰荷。",
            "麥秋今欲至，君聽兩岐歌。"
        ],
        "title": "和孟虔州閑齋即事",
        "id": "6a323547-6881-41da-b642-fed14eca69de"
    },
    {
        "author": "包何",
        "paragraphs": [
            "本梡稀難識，沙門種則生。",
            "葉殊經寫字，子爲佛稱名。",
            "濾水澆新長，燃燈暖更榮。",
            "亭亭無別意，只是勸修行。"
        ],
        "title": "同李郎中淨律院梡子樹",
        "id": "a493fa7e-84de-40f6-b655-46677ab9ff46"
    },
    {
        "author": "包何",
        "paragraphs": [
            "南國佳人去不迴，洛陽才子更須媒。",
            "綺琴白雪無心弄，羅幌清風到曉開。",
            "冉冉修篁依戶牖，迢迢列宿映樓臺。",
            "縱令奔月成仙去，且作行雲入夢來。"
        ],
        "title": "同閻伯均宿道士觀有述",
        "id": "969d645c-9a62-4480-97a2-10621a949360"
    },
    {
        "author": "包何",
        "paragraphs": [
            "一片孤帆無四鄰，北風吹過五湖濱。",
            "相看盡是江南客，獨有君爲嶺外人。"
        ],
        "title": "送烏程王明府貶巴江",
        "id": "67060c60-5264-4524-99a9-aa12ae3c641a"
    },
    {
        "author": "包何",
        "paragraphs": [
            "每看苔蘚色，如向簿書閑。",
            "幽思纏芳樹，高情寄遠山。",
            "雨痕連地綠，日色出林斑。",
            "却笑興公賦，臨危滑石間。"
        ],
        "title": "同舍弟佶班韋二員外秋苔對之成詠",
        "id": "c2897a95-99ad-4753-a6f2-2136d02d696e"
    },
    {
        "author": "包何",
        "paragraphs": [
            "郡北乘流去，花間竟日行。",
            "海魚朝滿市，江鳥夜喧城。",
            "止酒非關病，援琴不在聲。",
            "應緣五斗米，數日滯淵明。"
        ],
        "title": "送王汶宰江陰",
        "id": "f8f5187e-4b1c-4be1-9abe-8fa0c2275009"
    },
    {
        "author": "包何",
        "paragraphs": [
            "朝列稱多士，君家有二難。",
            "貞爲臺裏柏，芳作省中蘭。",
            "夜宿分曹闊，晨趨接武歡。",
            "每憐雙闕下，鴈序入鴛鸞。"
        ],
        "title": "和苗員外寓直中書",
        "id": "50cada64-f5ae-4538-a363-474c0ab3a296"
    },
    {
        "author": "包何",
        "paragraphs": [
            "一人理國致昇平，萬物呈祥助聖明。",
            "天上河從闕下過，江南花向殿前生。",
            "慶雲垂蔭開難落，湛露爲珠滿不傾。",
            "更對樂懸張宴處，歌工欲奏採蓮聲。"
        ],
        "title": "闕下芙蓉",
        "id": "f1f7c92e-a574-4324-9c60-8b87a2f2a94f"
    },
    {
        "author": "包何",
        "paragraphs": [
            "近海川原薄，人家本自稀。",
            "黍苗期臘酒，霜葉是寒衣。",
            "市井誰相識，漁樵夜始歸。",
            "不須騎馬問，恐畏狎鷗飛。"
        ],
        "title": "江上田家",
        "id": "601b5495-9683-460a-9ef7-f27c3965cef1"
    },
    {
        "author": "包何",
        "paragraphs": [
            "近遠從王事，南行處處經。",
            "手持霜簡白，心在夏苗青。",
            "迴鴈書應報，愁猨夜屢聽。",
            "因君使絕域，方物盡來庭。"
        ],
        "title": "送韋侍御奉使江嶺諸道催青苗錢",
        "id": "c5f9b99b-fe97-4eef-8fea-30b45125aa97"
    },
    {
        "author": "包何",
        "paragraphs": [
            "郎官休浣憐遲日，野老歡娛爲有年。",
            "幾處折花驚蝶夢，數家留葉待蠶眠。",
            "藤垂宛地縈珠履，泉迸侵堦浸綠錢。",
            "直到閉關朝謁去，鶯聲不散柳含煙。"
        ],
        "title": "和程員外春日東郊即事",
        "id": "6dbed00f-b5d4-4276-8de1-d65054b3d4a7"
    },
    {
        "author": "包何",
        "paragraphs": [
            "細雨未成霖，垂簾但覺陰。",
            "唯看上砌濕，不遣入簷深。",
            "度隟霑霜簡，因風潤綺琴。",
            "須移戶外屨，簷溜夜相侵。"
        ],
        "title": "裴端公使院賦得隔簾見春雨",
        "id": "1fc07309-faba-489d-924d-9c46e950a35c"
    },
    {
        "author": "包何",
        "paragraphs": [
            "取妻生子復生男，獨有君家衆所談。",
            "荀氏八龍唯欠一，桓山四鳳已過三。",
            "他時幹蠱聲名著，今日懸弧宴樂酣。",
            "誰道衆賢能繼體，須知箇箇出於藍。"
        ],
        "title": "相里使君第七男生日",
        "id": "b48efd98-7757-45e7-88d9-f9bbcadadc51"
    },
    {
        "author": "包何",
        "paragraphs": [
            "聞說到揚州，吹簫憶舊遊。",
            "人來多不見，莫是上迷樓。"
        ],
        "title": "同諸公尋李方直不遇",
        "id": "13603ba0-f3e4-43a0-adb6-eb8f9dc839ca"
    },
    {
        "author": "包何",
        "paragraphs": [
            "西掖馳名久，東陽出守時。",
            "江山婺女分，風月隱侯詩。",
            "別恨雙溪急，留歡五馬遲。",
            "迴舟映沙嶼，未遠剩相思。"
        ],
        "title": "婺州留別鄧使君",
        "id": "6e3a1fc2-0e5b-4e24-818e-d91c7f84c403"
    },
    {
        "author": "包何",
        "paragraphs": [
            "一官何幸得同時，十載無媒獨見遺。",
            "今日不論腰下組，請君看取鬢邊絲。"
        ],
        "title": "寄楊侍御",
        "id": "2a8dc382-dabc-4d44-933a-a9cd5d1d198f"
    },
    {
        "author": "包何",
        "paragraphs": [
            "願以金秤鎚，因君贈別離。",
            "鉤懸新月吐，衡舉衆星隨。",
            "掌握須平執，錙銖必盡知。",
            "由來投分審，莫放弄權移。"
        ],
        "title": "賦得秤送孟孺卿",
        "id": "1ab01ce4-3218-4299-9a70-5eec67eb1501"
    },
    {
        "author": "包何",
        "paragraphs": [
            "迢遞山河擁帝京，參差宮殿接雲平。",
            "風吹曉漏經長樂，柳帶晴煙出禁城。",
            "天淨笙歌臨路發，日高車馬隔塵行。",
            "自憐久滯諸生列，未得金閨籍姓名。"
        ],
        "title": "長安曉望寄崔補闕",
        "id": "f5a1b0dc-92fd-41ad-aa63-3bb3b4c772f7"
    },
    {
        "author": "賈邕",
        "paragraphs": [
            "子欲適東周，門人盈岐路。",
            "高標信難仰，薄官非始務。",
            "綿邈千里途，裴回四郊暮。",
            "征車日云遠，撫己慙深顧。"
        ],
        "title": "送蕭穎士赴東府得路字",
        "id": "1df593c6-0623-4de8-b8a5-af33274f0bb6"
    },
    {
        "author": "劉舟",
        "paragraphs": [
            "大名掩諸古，獨斷無不適。",
            "德遂天下宗，官爲幕中客。",
            "驪山浮雲散，灞岸零雨夕。",
            "請業非遠期，圓光再生魄。"
        ],
        "title": "送蕭穎士赴東府得適字",
        "id": "f7482274-6498-487b-bec5-1847f108176b"
    },
    {
        "author": "長孫鑄",
        "paragraphs": [
            "大德詎可擬，高梧有長離。",
            "素懷經綸具，昭世猶安卑。",
            "落日去關外，悠悠隔山陂。",
            "我心如浮雲，千里相追隨。"
        ],
        "title": "送蕭穎士赴東府得離字",
        "id": "34d2f706-800b-4608-8ea2-2588e9c32644"
    },
    {
        "author": "房白",
        "paragraphs": [
            "夫子高世蹟，時人不可攀。",
            "今予亦云幸，謬得承溫顏。",
            "良策資入幕，遂行從近關。",
            "青春灞亭別，此去何時還。"
        ],
        "title": "送蕭穎士赴東府得還字",
        "id": "70847d6a-a1e9-4b6f-a904-25924ca4c875"
    },
    {
        "author": "元晟",
        "paragraphs": [
            "吾見夫子德，誰云習相近。",
            "數仞不可窺，言味終難盡。",
            "處喧慮常澹，作吏心亦隱。",
            "更有嵩少峰，東南爲勝引。"
        ],
        "title": "送蕭穎士赴東府得引字",
        "id": "8f272b01-b1f7-44cd-8a4f-866e6efaf0ff"
    },
    {
        "author": "劉太沖",
        "paragraphs": [
            "吾師繼微言，贊述在墳典。",
            "寸祿聊自資，平生宦情鮮。",
            "逶遲東州路，春草深復淺。",
            "日遠夫子門，中心曷由展。"
        ],
        "title": "送蕭穎士赴東府得淺字",
        "id": "6cc8c077-d931-4eb2-85fd-4fe1bfdb5810"
    },
    {
        "author": "姚發",
        "paragraphs": [
            "天生良史筆，浪跡擅文藻。",
            "中夏授參謀，東夷願聞道。",
            "行軒翫春日，餞席藉芳草。",
            "幸得師季良，欣留篋笥寶。"
        ],
        "title": "送蕭穎士赴東府得草字",
        "id": "ed0a8f5b-76c8-4fc8-aa9d-4b45fe3a18eb"
    },
    {
        "author": "鄭愕",
        "paragraphs": [
            "斤溪數畝田，素心擬長往。",
            "繄君曲得引，使我纓俗網。",
            "風塵豈不勞，道義成心賞。",
            "春郊桃李月，忍此戒征兩。"
        ],
        "title": "送蕭穎士赴東府得往字",
        "id": "aba90e40-6a95-49eb-9432-5ef7e17a3ee8"
    },
    {
        "author": "殷少野",
        "paragraphs": [
            "官閑幕府下，聊以任縱誕。",
            "文學魯仲尼，高標嵇中散。",
            "出門時雨潤，對酒春風暖。",
            "感激知己恩，別離魂欲斷。"
        ],
        "title": "送蕭穎士赴東府得散字",
        "id": "2dad9262-faad-45d2-a3d8-69c51f97ddad"
    },
    {
        "author": "鄔載",
        "paragraphs": [
            "策名十二載，獨立先斯文。",
            "邇來及門者，半已昇青雲。",
            "青雲豈無姿，黃鵠素不羣。",
            "一辭芸香吏，幾歲滄江濆。",
            "散職既不羈，天聽亦昭聞。",
            "雖承急賢詔，未謁陶唐君。",
            "薄俸還自急，此言那足云。",
            "和風媚東郊，時物滋南薰。",
            "蕙草正可摘，豫章猶未分。",
            "宗師忽千里，使我心氛氳。"
        ],
        "title": "送蕭穎士赴東府得君字",
        "id": "c7f47dc5-2dbd-43bd-a851-74c76735992e"
    },
    {
        "author": "皇甫曾",
        "paragraphs": [
            "古寺傳燈久，層城閉閣閑。",
            "香花同法侶，旌斾入深山。",
            "寒磬虛空裏，孤雲起滅間。",
            "謝公憶高臥，徒御欲東還。"
        ],
        "title": "奉陪韋中丞使君遊鶴林寺",
        "id": "d5082efe-beda-482e-8f57-f88241cdda54"
    },
    {
        "author": "皇甫曾",
        "paragraphs": [
            "罷戰回龍節，朝天上鳳池。",
            "寒生五湖道，春入萬年枝。",
            "召化多遺愛，胡清已畏知。",
            "懷恩偏感別，墮淚向旌麾。"
        ],
        "title": "奉送杜侍御還京",
        "id": "432d77a0-08de-44b9-a3c4-06db88347496"
    },
    {
        "author": "皇甫曾",
        "paragraphs": [
            "搖落空林夜，河陽興已生。",
            "未辭公府步，知結遠山情。",
            "高柳風難定，寒泉月助明。",
            "袁公方臥雪，尺素及柴荆。"
        ],
        "title": "酬鄭侍御秋夜見寄",
        "id": "9c4d514a-2b2c-4a60-bdfd-8ad970a85e8a"
    },
    {
        "author": "皇甫曾",
        "paragraphs": [
            "孤城永巷時相見，衰柳閑門日半斜。",
            "欲送近臣朝魏闕，猶憐殘菊在陶家。"
        ],
        "title": "酬竇拾遺秋日見呈",
        "id": "b2d89260-e3b7-4077-aaaa-0a67db01d5b6"
    },
    {
        "author": "皇甫曾",
        "paragraphs": [
            "淮陽臥理有清風，臘月榴花帶雪紅。",
            "閉閣寂寥常對此，江湖心在數枝中。"
        ],
        "title": "韋使君宅海榴詠",
        "id": "84fccfc1-60e4-4e70-a963-bcd0224c80c9"
    },
    {
        "author": "皇甫曾",
        "paragraphs": [
            "花宮難久別，道者憶千燈。",
            "殘雪入林路，暮山歸寺僧。",
            "日光依嫩草，泉響滴春冰。",
            "何用求方便，看心是一乘。"
        ],
        "title": "送普上人還陽羨",
        "id": "c3aa3e06-2bfd-435e-ada7-fbd1a0b015ec"
    },
    {
        "author": "皇甫曾",
        "paragraphs": [
            "上將還專席，雙旌復出秦。",
            "關河三晉路，賓從五原人。",
            "孤戍雲連海，平沙雪度春。"
        ],
        "title": "送李中丞歸本道",
        "id": "ae5bb0aa-b924-4c04-8363-53ee18269524"
    },
    {
        "author": "皇甫曾",
        "paragraphs": [
            "禁省夜沈沈，春風雪滿林。",
            "滄洲歸客夢，青瑣近臣心。",
            "揮翰宣鳴玉，承恩在賜金。",
            "建章寒漏起，更助掖垣深。"
        ],
        "title": "和謝舍人雪夜寓直",
        "id": "9149aa7c-b352-4a0f-aaeb-85ab10403744"
    },
    {
        "author": "皇甫曾",
        "paragraphs": [
            "幾年人不見，林下掩柴關。",
            "留客當清夜，逢君話舊山。",
            "隔城寒杵急，帶月早鴻還。",
            "南陌雖相近，其如隱者閑。"
        ],
        "title": "尋劉處士",
        "id": "803b76e6-7aed-4569-88a8-7cd6c5b74c6a"
    },
    {
        "author": "皇甫曾",
        "paragraphs": [
            "從此無期見，柴門對雪開。",
            "二毛逢世難，萬恨掩泉臺。",
            "返照空堂夕，孤城弔客迴。",
            "漢家偏訪道，猶畏鶴書來。"
        ],
        "title": "哭陸處士",
        "id": "e8cc31e9-6b51-4a37-818b-7891dfb9677c"
    },
    {
        "author": "皇甫曾",
        "paragraphs": [
            "悠悠千里去，惜此一尊同。",
            "客散高樓上，帆飛細雨中。",
            "山程隨遠水，楚思在青楓。",
            "共說前期易，滄波處處同。"
        ],
        "title": "烏程水樓留別",
        "id": "189ab60e-c415-4aa2-b883-e6a899426407"
    },
    {
        "author": "皇甫曾",
        "paragraphs": [
            "春山唯一室，獨坐草萋萋。",
            "身寂心成道，花閑鳥自啼。",
            "細泉松徑裏，返景竹林西。",
            "晚與門人別，依依出虎溪。"
        ],
        "title": "題贈吳門邕上人",
        "id": "7a31f052-4673-4acb-b344-3f421bb6980d"
    },
    {
        "author": "皇甫曾",
        "paragraphs": [
            "千峯待逋客，香茗復叢生。",
            "採摘知深處，烟霞羨獨行。",
            "幽期山寺遠，野飯石泉清。",
            "寂寂燃燈夜，相思一磬聲。"
        ],
        "title": "送陸鴻漸山人採茶回",
        "id": "2bdc3e83-80ca-4977-bbc1-cc1e37918e14"
    },
    {
        "author": "皇甫曾",
        "paragraphs": [
            "南憶新安郡，千山帶夕陽。",
            "斷猨知夜久，秋草助江長。",
            "疎髮應成素，青松獨耐霜。",
            "愛才稱漢主，題柱待回鄉。"
        ],
        "title": "寄劉員外長卿",
        "id": "997fc4da-ca67-42e2-99c4-7bd68a155c8a"
    },
    {
        "author": "皇甫曾",
        "paragraphs": [
            "悲風生舊浦，雲嶺隔東田。",
            "伏臘同雞黍，柴門閉雪天。",
            "孤村明夜火，稚子候歸船。",
            "靜者心相憶，離居畏度年。"
        ],
        "title": "寄張仲甫",
        "id": "ee1af307-1e4b-4b18-a2d9-1194784cae0a"
    },
    {
        "author": "皇甫曾",
        "paragraphs": [
            "雲夢南行盡，三湘萬里流。",
            "山川重分手，徒御亦悲秋。",
            "白簡勞王事，清猨助客愁。",
            "離羣復多病，歲晚憶滄洲。"
        ],
        "title": "送元侍御充使湖南",
        "id": "155165e4-9098-48e4-8965-5484a4983d54"
    },
    {
        "author": "皇甫曾",
        "paragraphs": [
            "臘盡促歸心，行人及華陰。",
            "雲霞仙掌出，松柏古祠深。",
            "野渡冰生岸，寒川燒隔林。",
            "溫泉看漸近，宮樹晚沈沈。"
        ],
        "title": "晚至華陰",
        "id": "48703e8c-71bb-4c72-b21f-9dbde75ee5af"
    },
    {
        "author": "皇甫曾",
        "paragraphs": [
            "谷口山多處，君歸不可尋。",
            "家貧青史在，身老白雲深。",
            "掃雪開松徑，疏泉過竹林。",
            "餘生負丘壑，相送亦何心。"
        ],
        "title": "送孔徵士",
        "id": "5bb0cf37-0685-4b52-b9b5-45e959d05e12"
    },
    {
        "author": "皇甫曾",
        "paragraphs": [
            "流螢與落葉，秋晚共紛紛。",
            "返照城中盡，寒砧雨外聞。",
            "離人見衰鬢，獨鶴暮何羣。",
            "楚客在千里，相思看碧雲。"
        ],
        "title": "秋興",
        "id": "1a821e55-d4ca-44ff-a15d-a5c15ce0df81"
    },
    {
        "author": "皇甫曾",
        "paragraphs": [
            "南幰銜恩去，東夷泛海行。",
            "天遙辭上國，水盡到孤城。",
            "已變炎涼氣，仍愁浩淼程。",
            "雲濤不可極，來往見雙旌。"
        ],
        "title": "送歸中丞使新羅",
        "id": "32c87342-3c08-4cff-952c-67eda7fb9d46"
    },
    {
        "author": "皇甫曾",
        "paragraphs": [
            "石梁人不到，獨往更迢迢。",
            "乞食山家少，尋鐘野寺遙。",
            "松門風自掃，瀑布雪難消。",
            "秋夜聞清梵，餘音逐海潮。"
        ],
        "title": "送少微上人東南遊",
        "id": "ebb316eb-28f4-4a18-9eb2-07ccf943a7eb"
    },
    {
        "author": "皇甫曾",
        "paragraphs": [
            "孤棹閩中客，雙旌海上軍。",
            "路人從北少，海水向南分。",
            "野鶴傷秋別，林猨忌夜聞。",
            "漢家崇亞相，知子遠邀勳。"
        ],
        "title": "送韋判官赴閩中",
        "id": "ffe2114c-a56d-4f43-bae4-49a13ec043e3"
    },
    {
        "author": "皇甫曾",
        "paragraphs": [
            "草色隨驄馬，悠悠同出秦。",
            "水傳雲夢曉，山接洞庭春。",
            "帆影連三峽，猨聲近四隣。",
            "青門一分手，難見杜陵人。"
        ],
        "tags": [
            "洞庭湖",
            "送别"
        ],
        "title": "送人還荆州",
        "id": "ebb507f6-cdf8-4ab1-bd60-180f62f78338"
    },
    {
        "author": "皇甫曾",
        "paragraphs": [
            "寒蹤白雲裏，法侶自提攜。",
            "竹徑通城下，松門隔水西。",
            "方同沃洲去，不似武陵迷。",
            "彷彿方知處，高峯是會稽。"
        ],
        "title": "寄淨虛上人初至雲門",
        "id": "b5cbb21b-6545-4746-995f-b084fca74d5e"
    },
    {
        "author": "皇甫曾",
        "paragraphs": [
            "欲向幽偏適，還從絕地移。",
            "秦官鼎食貴，堯世土階卑。",
            "戟戶槐陰滿，書窗竹葉垂。",
            "才分午夜漏，遙隔萬年枝。",
            "北闕深恩在，東林遠夢知。",
            "日斜門掩暎，山遠樹參差。",
            "論道齊鴛翼，題詩憶鳳池。",
            "從公亦何幸，長與珮聲隨。"
        ],
        "title": "春和杜相公移入長興宅奉呈諸宰執",
        "id": "b47c9575-fe60-44e4-92f7-94386b4d512f"
    },
    {
        "author": "皇甫曾",
        "paragraphs": [
            "還鄉不見家，年老眼多淚。",
            "車馬上河橋，城中好天氣。"
        ],
        "title": "路中口號",
        "id": "aad0a00e-1871-44e1-ae2a-1a92eab081b4"
    },
    {
        "author": "皇甫曾",
        "paragraphs": [
            "漾漾帶山光，澄澄倒林影。",
            "那知石上喧，却憶山中靜。"
        ],
        "title": "山下泉",
        "id": "144c623f-415c-4d5f-8474-dcd38e5ae34b"
    },
    {
        "author": "皇甫曾",
        "paragraphs": [
            "長安雪夜見歸鴻，紫禁朝天拜舞同。",
            "曙色漸分雙闕下，漏聲遙在百花中。",
            "爐煙乍起開仙仗，玉佩纔成引上公。",
            "共荷發生同雨露，不應黃葉久隨風。"
        ],
        "title": "早朝日寄所知",
        "id": "4e492d9a-f739-4962-84ec-d377838a6ada"
    },
    {
        "author": "皇甫曾",
        "paragraphs": [
            "已見槿花朝委露，獨悲孤鶴在人羣。",
            "真僧出世心無事，靜夜名香手自焚。",
            "窗臨絕澗聞流水，客至孤峯掃白雲。",
            "更想清晨誦經處，獨看松上雪紛紛。"
        ],
        "title": "秋夕寄懷契上人",
        "id": "98ff9839-2561-494c-a2ad-ed70217d0790"
    },
    {
        "author": "皇甫曾",
        "paragraphs": [
            "林中雨散早涼生，已有迎秋促織聲。",
            "三徑荒蕪羞對客，十年衰老愧稱兄。",
            "愁心自惜江蘺晚，世事方看木槿榮。",
            "君若罷官攜手日，尋山莫算白雲程。"
        ],
        "title": "張芬見訪郊居作",
        "id": "707975d7-671c-4727-9168-3c6103cbdb20"
    },
    {
        "author": "皇甫曾",
        "paragraphs": [
            "律儀傳教誘，僧臘老煙霄。",
            "樹色依禪誦，泉聲入寂寥。",
            "寶龕經末劫，畫壁見南朝。",
            "深竹風開合，寒潭月動搖。",
            "息心歸靜理，愛道坐中宵。",
            "更欲尋真去，乘船過海潮。"
        ],
        "title": "贈鑒上人",
        "id": "39e6e1d3-5d9e-4b3b-90f6-762839b3b8ed"
    },
    {
        "author": "皇甫曾",
        "paragraphs": [
            "腰金載筆謁承明，至道安禪得此生。",
            "西掖幾年綸綍貴，東山遙夜薜蘿情。",
            "風傳刻漏星河曙，月上梧桐雨露清。",
            "聖主好文誰爲薦，閉門空賦子虛成。"
        ],
        "title": "奉寄中書王舍人",
        "id": "b27b13fb-d8e2-4231-a109-65068e60437d"
    },
    {
        "author": "皇甫曾",
        "paragraphs": [
            "繼好中司出，天心外國知。",
            "已傳堯雨露，更說漢威儀。",
            "隴上應回首，河源復載馳。",
            "孤峯問徒御，空磧見旌麾。",
            "春草鄉愁起，邊城旅夢移。",
            "莫嗟行遠地，此去荅恩私。"
        ],
        "title": "送湯中丞和蕃",
        "id": "5ceea715-909e-454c-ad89-5cda63cc119d"
    },
    {
        "author": "皇甫曾",
        "paragraphs": [
            "白簡初分命，黃金已在腰。",
            "恩華通外國，徒御發中朝。",
            "雨雪從邊起，旌旗上隴遙。",
            "暮天沙漠漠，空磧馬蕭蕭。",
            "寒路隨河水，關城見柳條。",
            "和戎先罷戰，知勝霍嫖姚。"
        ],
        "title": "送和西蕃使",
        "id": "7677c346-7aca-42c9-9bcd-63de4115339d"
    },
    {
        "author": "皇甫曾",
        "paragraphs": [
            "台衮兼戎律，勤憂秉化元。",
            "鳳池東掖寵，龍節北方尊。",
            "長路山河轉，前驅鼓角喧。",
            "人安布時令，地遠荅君恩。",
            "暮日平沙迥，秋風大斾翻。",
            "漁陽在天末，戀別信陵門。"
        ],
        "title": "送王相公赴幽州",
        "id": "f9f6dd33-84b8-4c24-b692-75bfef1237ea"
    },
    {
        "author": "皇甫曾",
        "paragraphs": [
            "舊國當分閫，天涯荅聖私。",
            "大軍傳羽檄，老將拜旌旗。",
            "位重登壇後，恩深弄印時。",
            "何年諫獵賦，今日飲泉詩。",
            "海內求民瘼，城隅見島夷。",
            "由來黃霸去，自有上台期。"
        ],
        "title": "送徐大夫赴南海",
        "id": "7a9710da-e7ef-4cce-aad2-f7e3c28558d1"
    },
    {
        "author": "皇甫曾",
        "paragraphs": [
            "南嶽滿湘沅，吾師經利涉。",
            "身歸沃洲老，名與支公接。",
            "淨教傳荆吳，道緣止漁獵。",
            "觀空色不染，對境心自愜。",
            "室中人寂寞，門外山重疊。",
            "天台積幽夢，早晚當負笈。"
        ],
        "tags": [
            "衡山"
        ],
        "title": "贈沛禪師",
        "id": "4572699f-cc98-457f-8880-7258b363532a"
    },
    {
        "author": "皇甫曾",
        "paragraphs": [
            "漢家仙仗在咸陽，洛水東流出建章。",
            "野老至今猶望幸，離宮秋樹獨蒼蒼。"
        ],
        "title": "萼嶺四望",
        "id": "5d00aa80-4a3e-4909-a123-cfdacd14f390"
    },
    {
        "author": "皇甫曾",
        "paragraphs": [
            "謝客開山後，郊扉積水通。",
            "江湖千里別，衰老一尊同。",
            "返照寒川滿，平田暮雪空。",
            "滄洲自有趣，不便哭途窮。"
        ],
        "title": "過劉員外長卿別墅",
        "id": "048ac046-9aad-43f4-ad68-bf6e68032857"
    },
    {
        "author": "皇甫曾",
        "paragraphs": [
            "草草理夜裝，涉江又登陸。",
            "望路殊未窮，指期今已促。",
            "傳呼戒徒馭，振轡轉林麓。",
            "陰雲擁巖端，霑雨當山腹。",
            "震雷如在耳，飛電來照目。",
            "獸跡不敢窺，馬蹄惟務速。",
            "虔心若齋禱，濡體如沐浴。",
            "萬竅相怒號，百泉暗奔瀑。",
            "危梁慮足跌，峻坂憂車覆。",
            "問我何以然，前日愛微祿。",
            "轉知人代事，纓組乃徽束。",
            "向若家居時，安枕春夢熟。",
            "遵途稍已近，候吏來相續。",
            "曉霽心始安，林端見初旭。"
        ],
        "title": "遇風雨作",
        "id": "58205c60-2b77-46dd-adb0-2c98a17b1f60"
    },
    {
        "author": "皇甫曾",
        "paragraphs": [
            "安康地理接商於，帝命專城總賦輿。",
            "夕拜忽辭青瑣闥，晨裝獨捧紫泥書。",
            "深山古驛分騶騎，芳草閑雲逐隼旟。",
            "綺皓清風千古在，因君一爲謝巖居。"
        ],
        "title": "送商州杜中丞赴任",
        "id": "02e93ea0-09d8-40da-9d83-10e2549dc21b"
    },
    {
        "author": "皇甫曾",
        "paragraphs": [
            "誰能愁此別，到越會相逢。",
            "長憶雲門寺，門前千萬峯。",
            "石牀埋積雪，山路倒枯松。",
            "莫學白居士，無人知去蹤。"
        ],
        "title": "送著公歸越",
        "id": "258e8498-75f6-4ec4-968f-9043297c7e68"
    },
    {
        "author": "皇甫曾",
        "paragraphs": [
            "西去意如何，知隨貢士科。",
            "吟詩向月路，驅馬出煙蘿。",
            "晚色寒蕪遠，秋聲候雁多。",
            "自憐歸未得，相送一勞歌。"
        ],
        "title": "送鄭秀才貢舉",
        "id": "71448655-65bb-48ff-95e6-e5ccfbb55b12"
    },
    {
        "author": "皇甫曾",
        "paragraphs": [
            "上人遠自西天至，頭陀行遍南朝寺。",
            "口翻貝葉古字經，手持金策聲泠泠。",
            "護法護身惟振錫，石瀨雲溪深寂寂。",
            "乍來松徑風露寒，遙暎霜天月成魄。",
            "後夜空山禪誦時，寥寥挂在枯樹枝。",
            "真法嘗傳心不住，東西南北隨緣路。",
            "佛川此去何時迴，應真莫便遊天台。"
        ],
        "title": "錫杖歌送明楚上人歸佛川",
        "id": "e0b22e4e-6160-4470-9a8e-1f03f9bd354f"
    },
    {
        "author": "皇甫曾",
        "paragraphs": [
            "悠悠驅匹馬，征路上連岡。",
            "晚翠深雲竇，寒臺淨石梁。",
            "秋花偏似雪，楓葉不禁霜。",
            "愁見前程遠，空郊下夕陽。"
        ],
        "title": "玉山嶺上作",
        "id": "c1c10c13-909a-48d0-af29-f2cf67732f9c"
    },
    {
        "author": "皇甫曾",
        "paragraphs": [
            "博士本秦官，求才帖職難。",
            "臨風曲臺淨，對月碧池寒。",
            "講學分陰重，齋祠曉漏殘。",
            "朝衣辨色處，雙綬更宜看。"
        ],
        "title": "國子柳博士兼領太常博士輙申賀贈",
        "id": "82c60214-4e01-4141-9673-b131fa6978b2"
    },
    {
        "author": "皇甫曾",
        "paragraphs": [
            "儒衣羞此別，去抵漢公卿。",
            "賓貢年猶少，篇章藝已成。",
            "臨流惜暮景，話別起鄉情。",
            "離酌不辭醉，西江春草生。"
        ],
        "title": "送裴秀才貢舉",
        "id": "898de8fd-d231-41f0-9607-5ebceb7fbad0"
    },
    {
        "author": "皇甫曾",
        "paragraphs": [
            "白草黃雲塞上秋，曾隨驃騎出幷州。",
            "轆轤劒折虯髯白，轉戰功多獨不侯。"
        ],
        "title": "贈老將",
        "id": "7eab571c-451d-4503-b79b-c2e3b26ec178"
    },
    {
        "author": "高適",
        "paragraphs": [
            "日暮銅雀迥，秋深玉座清。",
            "蕭森松柏望，委鬱綺羅情。",
            "君恩不再得，妾舞爲誰輕。"
        ],
        "title": "銅雀妓",
        "id": "66fd0cb9-5f5b-4299-b7bd-a2d03ca5c89e"
    },
    {
        "author": "高適",
        "paragraphs": [
            "結束浮雲駿，翩翩出從戎。",
            "且憑天子怒，復倚將軍雄。",
            "萬鼓雷殷地，千旗火生風。",
            "日輪駐霜戈，月魄懸琱弓。",
            "青海陣雲匝，黑山兵氣衡。",
            "戰酣太白高，戰罷旄頭空。",
            "萬里不惜死，一朝得成功。",
            "畫圖騏麟閣，入朝明光宮。",
            "大笑向文士，一經何足窮。",
            "古人昧此道，往往成老翁。"
        ],
        "tags": [
            "战争",
            "边塞",
            "壮志"
        ],
        "title": "塞下曲",
        "id": "be7d571b-09e2-410f-af17-aab2fbc4c371"
    },
    {
        "author": "高適",
        "paragraphs": [
            "東出盧龍塞，浩然客思孤。",
            "亭堠列萬里，漢兵猶備胡。",
            "邊塵漲北溟，虜騎正南驅。",
            "轉鬬豈長策，和親非遠圖。",
            "惟昔李將軍，按節出皇都。",
            "總戎掃大漠，一戰擒單于。",
            "常懷感激心，願效縱橫謨。",
            "倚劒欲誰語，關河空鬱紆。"
        ],
        "title": "塞上",
        "id": "0111fccd-210b-4e0d-b8f7-c4b09ed8476f"
    },
    {
        "author": "高適",
        "paragraphs": [
            "薊門逢古老，獨立思氛氳。",
            "一身既零丁，頭鬢白紛紛。",
            "勳庸今已矣，不識霍將軍。"
        ],
        "title": "薊門行五首 一",
        "id": "b44f7786-9795-41c3-b69e-cee35d6154b9"
    },
    {
        "author": "高適",
        "paragraphs": [
            "漢家能用武，開拓窮異域。",
            "戍卒厭糠覈，降胡飽衣食。",
            "關亭試一望，吾欲淚沾臆。"
        ],
        "title": "薊門行五首 二",
        "id": "31796009-cfd9-4a91-8baa-85d8509fe93a"
    },
    {
        "author": "高適",
        "paragraphs": [
            "邊城十一月，雨雪亂霏霏。",
            "元戎號令嚴，人馬亦輕肥。",
            "羌胡無盡日，征戰幾時歸。"
        ],
        "title": "薊門行五首 三",
        "id": "ffe3d0db-accb-46d1-ab4c-ac215d65cc82"
    },
    {
        "author": "高適",
        "paragraphs": [
            "幽州多騎射，結髮重橫行。",
            "一朝事將軍，出入有聲名。",
            "紛紛獵秋草，相向角弓鳴。"
        ],
        "title": "薊門行五首 四",
        "id": "9788cd7e-a89d-4061-8f6e-fcb4d46f8e3a"
    },
    {
        "author": "高適",
        "paragraphs": [
            "黯黯長城外，日沒更煙塵。",
            "胡騎雖憑陵，漢兵不顧身。",
            "古樹滿空塞，黃雲愁殺人。"
        ],
        "title": "薊門行五首 五",
        "id": "6145d02d-f6db-4a7e-be04-03535abd63c3"
    },
    {
        "author": "高適",
        "paragraphs": [
            "十月河洲時，一看有歸思。",
            "風飆生慘烈，雨雪暗天地。",
            "我輩今胡爲，浩哉迷所至。",
            "緬懷當塗者，濟濟居聲位。",
            "邈然在雲霄，寧肯更淪躓。",
            "周旋多燕樂，門館列車騎。",
            "美人芙蓉姿，狹室蘭麝氣。",
            "金鑪陳獸炭，談笑正得意。",
            "豈論草澤中，有此枯槁士。",
            "我慙經濟策，久欲甘棄置。",
            "君負縱橫才，如何尚顦顇。",
            "長歌增鬱怏，對酒不能醉。",
            "窮達自有時，夫子莫下淚。"
        ],
        "tags": [
            "写景",
            "抒情",
            "边塞",
            "讽刺",
            "愤懑"
        ],
        "title": "效古贈崔二",
        "id": "271fe949-a658-4f90-b142-866081137549"
    },
    {
        "author": "高適",
        "paragraphs": [
            "李侯雖薄宦，時譽何籍籍。",
            "駿馬常借人，黃金每留客。",
            "投壺華館靜，縱酒涼風夕。",
            "即此遇神仙，吾欣知損益。"
        ],
        "title": "鉅鹿贈李少府",
        "id": "f85038c4-be28-4117-afab-a023a2f18b59"
    },
    {
        "author": "高適",
        "paragraphs": [
            "古人無宿諾，茲道以爲難。",
            "萬里赴知己，一言誠可歎。",
            "馬蹄經月窟，劒術指樓蘭。",
            "地出北庭盡，城臨西海寒。",
            "森然瞻武庫，則是弄儒翰。",
            "入幕綰銀綬，乘軺兼鐵冠。",
            "練兵日精銳，殺敵無遺殘。",
            "獻捷見天子，論功俘可汗。",
            "激昂丹墀下，顧盼青雲端。",
            "誰謂縱橫策，翻爲權勢干。",
            "將軍既坎壈，使者亦辛酸。",
            "耿介挹三事，羇離從一官。",
            "知君不得意，他日會鵬摶。"
        ],
        "title": "東平留贈狄司馬",
        "id": "451fc40e-4dad-47ec-88e7-bb54fbc6bb60"
    },
    {
        "author": "高適",
        "paragraphs": [
            "良吏不易得，古人今可傳。",
            "靜然本諸已，以此知其賢。",
            "我行挹高風，羨爾兼少年。",
            "胸懷豁清夜，史漢如流泉。",
            "明日復行春，逶迤出郊壇。",
            "登高見百里，桑野鬱芊芊。",
            "時平俯鵲巢，歲熟多人烟。",
            "奸猾唯閉戶，逃亡歸種田。",
            "廻軒自郭南，老幼滿馬前。",
            "皆賀蠶農至，而無徭役牽。",
            "君觀黎庶心，撫之誠萬全。",
            "何幸逢大道，願言烹小鮮。",
            "能奏明廷主，一試武城弦。"
        ],
        "title": "過盧明府有贈",
        "id": "0b4a2ac4-56be-43c9-83e4-753081c0caf0"
    },
    {
        "author": "高適",
        "paragraphs": [
            "邦牧今坐嘯，羣賢趨紀綱。",
            "四人忽不擾，耕者遙相望。",
            "粲粲府中妙，授詞如履霜。",
            "炎炎伏熱時，草木無晶光。",
            "匹馬度睢水，清風何激揚。",
            "校緡閱帑藏，發廩欣斯箱。",
            "邂逅得相逢，歡言至夕陽。",
            "開襟自公餘，載酒登琴堂。",
            "舉桮挹山川，寓目窮毫芒。",
            "白鳥向田盡，青蟬歸路長。",
            "醉中不惜別，況乃正遊梁。"
        ],
        "title": "單父逢鄧司倉覆倉庫因而有贈",
        "id": "cfec06fe-678e-45b9-8da3-93ed36cb9f9e"
    },
    {
        "author": "高適",
        "paragraphs": [
            "適遠登薊丘，茲晨獨搔屑。",
            "賢交不可見，吾願終難說。",
            "迢遞千里遊，羇離十年別。",
            "才華仰清興，功業嗟芳節。",
            "曠蕩阻雲海，蕭條帶風雪。",
            "逢時事多謬，失路心彌折。",
            "行矣勿重陳，懷君但愁絕。"
        ],
        "title": "薊門不遇王之[渙]郭密之因以留贈",
        "id": "a0256412-ab0a-4c8c-a3e1-09e8434506c1"
    },
    {
        "author": "高適",
        "paragraphs": [
            "秋氣落窮巷，離憂兼暮蟬。",
            "後時已如此，高興亦徒然。",
            "知君念淹泊，憶我屢周旋。",
            "征路見來雁，歸人悲遠天。",
            "平生感千里，相望在貞堅。"
        ],
        "title": "寄孟五少府",
        "id": "4a3ab918-5792-4cc1-b05d-bcf0acd26e54"
    },
    {
        "author": "高適",
        "paragraphs": [
            "獨坐見多雨，況茲兼索居。",
            "茫茫十月交，窮陰千里餘。",
            "彌望無端倪，北風擊林箊。",
            "白日渺難覩，黃雲爭卷舒。",
            "安得造化功，曠然一掃除。",
            "滴瀝簷宇愁，寥寥談笑疎。",
            "泥塗擁城郭，水潦盤丘墟。",
            "惆悵憫田農，裴回傷里閭。",
            "曾是力井稅，曷爲無斗儲。",
            "萬事切中懷，十年思上書。",
            "君門嗟緬邈，身計念居諸。",
            "沈吟顧草茅，鬱怏任盈虛。",
            "黃鵠不可羨，雞鳴時起予。",
            "故人平臺側，高館臨通衢。",
            "兄弟方荀陳，才華冠應徐。",
            "彈棊自多暇，飲酒更何如。",
            "知人想林宗，直道慙史魚。",
            "攜手風流在，開襟鄙吝祛。",
            "寧能訪窮巷，相與對園蔬。"
        ],
        "title": "苦雨寄房四昆季",
        "id": "20aa930c-017e-4a7d-8909-0782047d574d"
    },
    {
        "author": "高適",
        "paragraphs": [
            "聖代務平典，輶軒推上才。",
            "迢遙溟海際，曠望滄波開。",
            "四牡未遑息，三山安在哉。",
            "巨鼇不可釣，高浪何崔嵬。",
            "湛湛朝百谷，茫茫連九垓。",
            "挹流納廣大，觀異增遲廻。",
            "日出見魚目，月圓知蚌胎。",
            "跡非想像到，心以精靈猜。",
            "遠色帶孤嶼，虛聲涵殷雷。",
            "風行越裳貢，水遏天吳災。",
            "攬轡隼將擊，忘機鷗復來。",
            "緣情韻騷雅，獨立遺塵埃。",
            "吏道竟殊用，翰林仍忝陪。",
            "長鳴謝知己，所媿非龍媒。"
        ],
        "title": "和賀蘭判官望北海作",
        "id": "ec8e6f54-f69f-43a9-ab8b-155ff46ce8f2"
    },
    {
        "author": "高適",
        "paragraphs": [
            "故人亦不遇，異縣久棲託。",
            "辛勤失路意，感歎登樓作。",
            "清晨眺原野，獨立窮寥廓。",
            "雲散芒碭山，水還睢陽郭。",
            "繞梁即襟帶，封衛多漂泊。",
            "事古悲城池，年豐愛墟落。",
            "相逢俱未展，攜手空蕭索。",
            "何意千里心，仍求百金諾。",
            "公侯皆我輩，動用在謀略。",
            "聖心思賢才，朅來刈葵藿。"
        ],
        "title": "和崔二少府登楚丘城作",
        "id": "d5653ac5-0da7-42d7-b638-9b818b3567ed"
    },
    {
        "author": "高適",
        "paragraphs": [
            "飄颻未得意，感激與誰論。",
            "昨日遇夫子，仍欣吾道存。",
            "江山滿詞賦，札翰起涼溫。",
            "吾見風雅作，人知德業尊。",
            "驚飆蕩萬木，秋氣屯高原。",
            "燕趙何蒼茫，鴻雁來翩翻。",
            "此時與君別，握手欲無言。"
        ],
        "title": "酬司空璲少府",
        "id": "c7eb94c0-2bf9-4da6-ba0a-7af47801b062"
    },
    {
        "author": "高適",
        "paragraphs": [
            "出塞魂屢驚，懷賢意難說。",
            "誰知吾道間，乃在客中別。",
            "日夕捧瓊瑤，相思無休歇。",
            "伊人雖薄宦，舉代推高節。",
            "述作凌江山，聲華滿冰雪。",
            "一登薊丘上，四顧何慘烈。",
            "來雁無盡時，邊風正騷屑。",
            "將從崖谷遁，且與沈浮絕。",
            "君若登青雲，余當投魏闕。"
        ],
        "title": "酬李少府",
        "id": "5561dd82-ac19-4c72-ba0c-a941cec526c8"
    },
    {
        "author": "高適",
        "paragraphs": [
            "男兒貴得意，何必相知早。",
            "飄蕩與物永，躊跎覺年老。",
            "長卿無產業，季子慙妻嫂。",
            "此事難重陳，未於衆人道。"
        ],
        "title": "酬裴秀才",
        "id": "ea341c3a-1c84-49ef-9458-64f84f5e7eac"
    },
    {
        "author": "高適",
        "paragraphs": [
            "朝臨淇水岸，還望衛人邑。",
            "別意在山阿，征途背原隰。",
            "蕭蕭前村口，唯見轉蓬入。",
            "水渚人去遲，霜天雁飛急。",
            "固應不遠別，所與路未及。",
            "欲濟川上舟，相思空佇立。"
        ],
        "title": "酬陸少府",
        "id": "cb1ed1bb-9a23-42f5-94b7-fb065fa6d411"
    },
    {
        "author": "高適",
        "paragraphs": [
            "天子股肱守，丈人山嶽靈。",
            "出身侍丹墀，舉翮凌青冥。",
            "當昔皇運否，人神俱未寧。",
            "諫官莫敢議，酷吏方專刑。",
            "谷永獨言事，匡衡多引經。",
            "兩朝納深衷，萬乘無不聽。",
            "盛烈播南史，雄詞豁東溟。",
            "誰謂整隼旟，翻然憶柴扃。",
            "寄書汶陽客，廻首平陰亭。",
            "開封見千里，結念存百齡。",
            "隱軫江山麗，氛氳蘭茝馨。",
            "自憐遇時休，漂泊隨流萍。",
            "春野變木德，夏天臨火星。",
            "一生徒羨魚，四十猶聚螢。",
            "從此日閑放，焉能懷拾青。"
        ],
        "title": "奉酬北海李太守丈人夏日平陰亭",
        "id": "bb4a1d16-2a2e-4a68-9732-77e2bfafde5e"
    },
    {
        "author": "高適",
        "paragraphs": [
            "深崖無綠竹，秀色徒氛氳。",
            "時代種桃李，無人顧此君。",
            "奈何冰雪操，尚與蒿萊羣。",
            "願託靈仙子，一聲吹入雲。"
        ],
        "title": "酬馬八效古見贈",
        "id": "ff7aca6e-232d-464f-91cf-75f019591e69"
    },
    {
        "author": "高適",
        "paragraphs": [
            "暮霞照新晴，歸雲猶相逐。",
            "有懷晨昏暇，相見登眺目。",
            "問禮侍彤襜，題詩訪茅屋。",
            "高樓多古今，陳事滿陵谷。",
            "地久微子封，臺餘孝王築。",
            "裴回顧霄漢，豁達俯川陸。",
            "遠水對秋城，長天向喬木。",
            "公門何清淨，列戟森已肅。",
            "不歎攜手稀，恆思着鞭速。",
            "終當拂羽翰，輕舉隨鴻鵠。"
        ],
        "title": "酬鴻臚裴主簿雨後睢陽北樓見贈之作",
        "id": "4bb52f17-5109-4d2a-93b9-7e1074dbb45b"
    },
    {
        "author": "高適",
        "paragraphs": [
            "少時方浩蕩，遇物猶塵埃。",
            "脫略身外事，交遊天下才。",
            "單車入燕趙，獨立心悠哉。",
            "寧知戎馬間，忽展平生懷。",
            "且欣清論高，豈顧夕陽頹。",
            "題詩碣石館，縱酒燕王臺。",
            "北望沙漠垂，漫天雪皚皚。",
            "臨邊無策略，覽古空裴回。",
            "樂毅吾所憐，拔齊翻見猜。",
            "荆卿吾所悲，適秦不復廻。",
            "然諾多死地，公忠成禍胎。",
            "與君從此辭，每恐流年催。",
            "如何俱老大，始復忘形骸。",
            "兄弟真二陸，聲名連八裴。",
            "乙未將星變，賊臣候天災。",
            "胡騎犯龍山，乘輿經馬嵬。",
            "千官無倚着，萬姓徒悲哀。",
            "誅呂鬼神動，安劉天地開。",
            "奔波走風塵，倏忽值雲雷。",
            "擁旄出淮甸，入幕徵楚材。",
            "誓當剪鯨鯢，永以竭駑駘。",
            "小人胡不仁，讒我成死灰。",
            "賴得日月明，照耀無不該。",
            "留司洛陽宮，詹府唯蒿萊。",
            "是時掃氛祲，尚未殲渠魁。",
            "背河列長圍，師老將亦乖。",
            "歸軍劇風火，散卒爭椎埋。",
            "一夕瀍洛空，生靈悲曝腮。",
            "衣冠投草莽，予欲馳江淮。",
            "登頓宛葉下，棲遑襄鄧隈。",
            "城池何蕭條，邑屋更崩摧。",
            "縱橫荆棘叢，但見瓦礫堆。",
            "行人無血色，戰骨多青苔。",
            "遂除彭門守，因得朝玉階。",
            "激昂仰鵷鷺，獻替欣鹽梅。",
            "驅傳及遠蕃，憂思鬱難排。",
            "罷人紛爭訟，賦稅如山崖。",
            "所思在畿甸，曾是魯宓儕。",
            "自從拜郎官，列宿煥天街。",
            "那能訪遐僻，還復寄瓊瓌。",
            "金玉本高價，塤箎終易諧。",
            "朗詠臨清秋，涼風下庭槐。",
            "何意寇盜間，獨稱名義偕。",
            "辛酸陳侯誄，歎息季鷹杯。",
            "白日屢分手，青春不再來。",
            "臥看中散論，愁憶太常齋。",
            "酬贈徒爲爾，長歌還自咍。"
        ],
        "title": "酬裴員外以詩代書",
        "id": "9ca5eb72-69e6-47f0-a27d-06034645217d"
    },
    {
        "author": "高適",
        "paragraphs": [
            "憶昔遊京華，自言生羽翼。",
            "懷書訪知己，末路空相識。",
            "許國不成名，還家有慙色。",
            "託身從𤱶畝，浪跡初自得。",
            "雨澤感天時，耕耘忘帝力。",
            "同人洛陽至，問我睢水北。",
            "遂爾款津涯，淨然見胸臆。",
            "高談懸物象，逸韻投翰墨。",
            "別岸迥無垠，海鶴鳴不息。",
            "梁城多古意，攜手共悽惻。",
            "懷賢想鄒枚，登高思荆棘。",
            "世情惡疵賤，之子憐孤直。",
            "酬贈感幷深，離憂豈終極。"
        ],
        "title": "酬龐十兵曹",
        "id": "a6a2e130-f45f-49a4-a7da-e0441d1578cd"
    },
    {
        "author": "高適",
        "paragraphs": [
            "磧路天早秋，邊城夜應永。",
            "遙傳戎旅作，已報關山冷。",
            "上將頓盤阪，諸軍徧泉井。",
            "綢繆閫外書，慷慨幕中請。",
            "能使勳業高，動令氛霧屏。",
            "遠途能自致，短步終難騁。",
            "羽翮時一看，窮愁始三省。",
            "人生感然諾，何啻若形影。",
            "白髮知苦心，陽春見佳境。",
            "星河連塞絡，刁斗兼山靜。",
            "憶君霜露時，使我空引領。"
        ],
        "title": "同呂員外酬田著作幕門軍西宿盤山秋夜作",
        "id": "a8133806-1aeb-44d9-8b5e-6309fe6bd8cb"
    },
    {
        "author": "高適",
        "paragraphs": [
            "亞相膺時傑，羣才遇良工。",
            "翩翩幕下來，拜賜甘泉宮。",
            "信知命世奇，適會非常功。",
            "侍御執邦憲，清詞煥春叢。",
            "末路望繡衣，他時常發蒙。",
            "孰云三軍壯，懼我彈射雄。",
            "誰謂萬里遙，在我樽俎中。",
            "光祿經濟器，精微自深衷。",
            "前席屢榮問，長城兼在躬。",
            "高縱激頹波，逸翮馳蒼穹。",
            "將副節制籌，欲令沙漠空。",
            "司業志應徐，雅度思沖融。",
            "相思三十年，憶昨猶兒童。",
            "今來抱青紫，忽若披鵷鴻。",
            "說劒增慷慨，論交持始終。",
            "祕書即吾門，虛白無不通。",
            "多才陸平原，碩學鄭司農。",
            "獻封到關西，獨步歸山東。",
            "永意久知處，嘉言能亢宗。",
            "客從梁宋來，行役隨轉蓬。",
            "酬贈欣元弟，憶賢瞻數公。",
            "游鱗戲滄浪，鳴鳳棲梧桐。",
            "並負垂天翼，俱乘破浪風。",
            "眈眈天府間，偃仰誰敢同。",
            "何意搆廣廈，翻然顧雕蟲。",
            "應知阮步兵，惆悵此途窮。"
        ],
        "title": "酬祕書弟兼寄幕下諸公",
        "id": "276d7c1f-d89d-48fd-a8f5-777b9efd9d23"
    },
    {
        "author": "高適",
        "paragraphs": [
            "自從別京華，我心乃蕭索。",
            "十年守章句，萬事空寥落。",
            "北上登薊門，茫茫見沙漠。",
            "倚劒對風塵，慨然思衛霍。",
            "拂衣去燕趙，驅馬悵不樂。",
            "天長滄洲路，日暮邯鄲郭。",
            "酒肆或淹留，漁潭屢棲泊。",
            "獨行備艱險，所見窮善惡。",
            "永願拯芻蕘，孰云干鼎鑊。",
            "皇情念淳古，時俗何浮薄。",
            "理道資任賢，安人在求瘼。",
            "故交負靈奇，逸氣抱謇諤。",
            "隱軫經濟具，縱橫建安作。",
            "才望忽先鳴，風期無宿諾。",
            "飄颻勞州縣，迢遞限言謔。",
            "東馳眇貝丘，西顧彌虢略。",
            "淇水徒自流，浮雲不堪託。",
            "吾謀適可用，天路豈寥廓。",
            "不然買山田，一身與耕鑿。",
            "且欲同鷦鷯，焉能志鴻鵠。"
        ],
        "title": "淇上酬薛三據兼寄郭少府微",
        "id": "13619ace-57d2-4444-ac03-15481045fff6"
    },
    {
        "author": "高適",
        "paragraphs": [
            "舍下蛩亂鳴，居然自蕭索。",
            "緬懷高秋興，忽枉清夜作。",
            "感物我心勞，涼風驚二毛。",
            "池枯菡萏死，月出梧桐高。",
            "如何異鄉縣，復得交才彥。",
            "汨沒嗟後時，蹉跎耻相見。",
            "箕山別來久，魏闕誰不戀。",
            "獨有江海心，悠悠未嘗倦。"
        ],
        "title": "酬岑二十主簿秋夜見贈之作",
        "id": "cf44f6f5-acdc-449d-b10e-3096bfde8eed"
    },
    {
        "author": "高適",
        "paragraphs": [
            "常日好讀書，晚年學垂綸。",
            "漆園多喬木，睢水清粼粼。",
            "詔書下柴門，天命敢逡巡。",
            "赫赫三伏時，十日到咸秦。",
            "褐衣不得見，黃綬翻在身。",
            "吏道頓羈束，生涯難重陳。",
            "北使經大寒，關山饒苦辛。",
            "邊兵若芻狗，戰骨成埃塵。",
            "行矣勿復言，歸歟傷我神。",
            "如何燕趙陲，忽遇平生親。",
            "開館納征騎，彈絃娛遠賓。",
            "飄颻天地間，一別方茲晨。",
            "東道有佳作，南朝無此人。",
            "性靈出萬象，風骨超常倫。",
            "吾黨謝王粲，羣賢推郄詵。",
            "明時取秀才，落日過蒲津。",
            "節苦名已富，祿微家轉貧。",
            "相逢愧薄遊，撫己荷陶鈞。",
            "心事正堪盡，離居寧太頻。",
            "兩河歸路遙，二月芳草新。",
            "柳接滹沱暗，鶯連渤海春。",
            "誰謂行路難，猥當希代珍。",
            "提握每終日，相思猶比鄰。",
            "江海有扁舟，丘園有角巾。",
            "君意定何適，我懷知所遵。",
            "浮沈各異宜，老大貴全真。",
            "莫作雲霄計，遑遑隨縉紳。"
        ],
        "title": "答侯少府",
        "id": "5a76b6ea-07ee-44b6-ac20-a87d18203810"
    },
    {
        "author": "高適",
        "paragraphs": [
            "曾是不得意，適來兼別離。",
            "如何一尊酒，翻作滿堂悲。",
            "周子負高價，梁生多逸詞。",
            "周旋梁宋間，感激建安時。",
            "白雪正如此，青雲無自疑。",
            "李侯懷英雄，骯髒乃天資。",
            "方寸且無間，衣冠當在斯。",
            "俱爲千里遊，忽念兩鄉辭。",
            "且見壯心在，莫嗟攜手遲。",
            "涼風吹北原，落日滿西陂。",
            "露下草初白，天長雲屢滋。",
            "我心不可問，君去定何之。",
            "京洛多知己，誰能憶左思。"
        ],
        "title": "宋中別周梁李三子",
        "id": "efc46322-baf5-49cd-9988-7c7333a99a2b"
    },
    {
        "author": "高適",
        "paragraphs": [
            "歲晏誰不歸，君歸意可說。",
            "將趨倚門望，還念同人別。",
            "駐馬臨長亭，飄然事明發。",
            "蒼茫眺千里，正值苦寒節。",
            "舊國多轉蓬，平臺下明月。",
            "世情薄疵賤，夫子懷賢哲。",
            "行矣各勉旃，吾當挹餘烈。"
        ],
        "title": "宋中別李八",
        "id": "c12a5688-d65f-4e18-a9c6-6f5be6510e1c"
    },
    {
        "author": "高適",
        "paragraphs": [
            "歸客自南楚，悵然思北林。",
            "蕭條秋風暮，廻首江淮深。",
            "留君終日歡，或爲梁父吟。",
            "時輩想鵬舉，他人嗟陸沈。",
            "載酒登平臺，贈君千里心。",
            "浮雲暗長路，落日有歸禽。",
            "離別未足悲，辛勤當自任。",
            "吾知十年後，季子多黃金。"
        ],
        "title": "別王徹",
        "id": "944aa163-f965-4396-9cea-d4fd8746eaf7"
    },
    {
        "author": "高適",
        "paragraphs": [
            "常苦古人遠，今見斯人古。",
            "澹泊遺聲華，周旋必鄒魯。",
            "故交在梁宋，遊方出庭戶。",
            "匹馬鳴朔風，一身濟河滸。",
            "辛勤采蘭詠，款曲翰林主。",
            "歲月催別離，庭圍遠風土。",
            "寥寥寒煙靜，莽莽夕陰吐。",
            "明發不在茲，青天眇難覩。"
        ],
        "title": "送蕭十八與房侍御廻還",
        "id": "c64926d8-1757-4e1f-8096-dd24190f1ba1"
    },
    {
        "author": "高適",
        "paragraphs": [
            "大夫擊東胡，胡塵不敢起。",
            "胡人山下哭，胡馬海邊死。",
            "部曲盡公侯，輿臺亦朱紫。",
            "當時有勳業，末路遭讒毀。",
            "轉斾燕趙間，剖符括蒼裏。",
            "弟兄莫相見，親族遠枌梓。",
            "不改青雲心，仍招布衣士。",
            "平生懷感激，本欲候知己。",
            "去矣難重陳，飄然自茲始。",
            "遊梁且未遇，適越今何以。",
            "鄉山西北愁，竹箭東南美。",
            "崢嶸縉雲外，蒼莽幾千里。",
            "旅雁悲啾啾，朝昏孰云已。",
            "登臨多瘴癘，動息在風水。",
            "雖有賢主人，終爲客行子。",
            "我攜一尊酒，滿酌聊勸爾。",
            "勸爾惟一言，家聲勿淪滓。"
        ],
        "tags": [
            "送别",
            "赞美"
        ],
        "title": "宋中送族姪式顏",
        "id": "a9b7af05-49db-4fac-8c70-6f300183e59f"
    },
    {
        "author": "高適",
        "paragraphs": [
            "惜君才未遇，愛君才若此。",
            "世上五百年，吾家一千里。",
            "俱遊帝城下，忽在梁園裏。",
            "我今行山東，離憂不能已。"
        ],
        "title": "又送族姪式顏",
        "id": "0e108405-df95-4dca-abfe-9357e312eae6"
    },
    {
        "author": "高適",
        "paragraphs": [
            "故交吾未測，薄宦空年歲。",
            "晚節蹤曩賢，雄詞冠當世。",
            "堂中皆食客，門外多酒債。",
            "產業曾未言，衣裘與人敝。",
            "飄颻戎幕下，出入關山際。",
            "轉戰輕壯心，立談有邊計。",
            "雲沙自廻合，天海空迢遞。",
            "星高漢將驕，月盛胡兵銳。",
            "沙深冷陘斷，雪暗遼陽閉。",
            "亦謂掃欃槍，旋驚陷蜂蠆。",
            "歸旌告東捷，鬬騎傳西敗。",
            "遙飛絕漢書，已築長安第。",
            "畫龍俱在葉，寵鶴先居衛。",
            "勿辭部曲勳，不藉將軍勢。",
            "相逢季冬月，倀望窮海裔。",
            "折劒留贈人，嚴裝遂云邁。",
            "我行將悠𥾝，及此還羈滯。",
            "曾非濟代謀，且有臨深誡。",
            "隨波混清濁，與物同醜麗。",
            "眇憶青巖棲，寧忘褐衣拜。",
            "自言愛水石，本欲親蘭蕙。",
            "何意薄松筠，翻然重菅蒯。",
            "恆深取與分，孰慢平生契。",
            "欵曲雞黍期，酸辛別離袂。",
            "逢時愧名節，遇坎悲淪替。",
            "適趙非解紛，遊燕往無說。",
            "浩歌方振蕩，逸翮思凌勵。",
            "倏若異鵬摶，吾當學蟬蛻。"
        ],
        "tags": [
            "送别",
            "抒怀",
            "怀才不遇"
        ],
        "title": "贈別王十七管記",
        "id": "7bb37684-e982-4765-bce8-fbfe3b87dc15"
    },
    {
        "author": "高適",
        "paragraphs": [
            "飄颻經遠道，客思滿窮秋。",
            "浩蕩對長漣，君行殊未休。",
            "崎嶇山海側，想像無前儔。",
            "何意照乘珠，忽然欲暗投。",
            "東路方蕭條，楚歌復悲愁。",
            "暮帆使人感，去鳥兼離憂。",
            "行矣當自愛，壯年莫悠悠。",
            "余亦從此辭，異鄉難久留。",
            "贈言豈終極，慎勿滯滄洲。"
        ],
        "title": "漣上別王秀才",
        "id": "18c3e26e-8080-4a15-abf7-5b92cc862711"
    },
    {
        "author": "高適",
        "paragraphs": [
            "沈侯未可測，其況信浮沈。",
            "十載常獨坐，幾人知此心。",
            "乘舟蹈滄海，買劒投黃金。",
            "世務不足煩，有田西山岑。",
            "我來遇知己，遂得開清襟。",
            "何意閫閾間，沛然江海深。",
            "疾風掃秋樹，濮上多鳴砧。",
            "耿耿尊酒前，聯雁飛愁音。",
            "平生重離別，感激對孤琴。"
        ],
        "title": "贈別沈四逸人",
        "id": "27246964-80bd-4b60-ae59-0921b0832948"
    },
    {
        "author": "高適",
        "paragraphs": [
            "惆悵別離日，裴回岐路前。",
            "歸人望獨樹，匹馬隨秋蟬。",
            "常與天下士，許君兄弟賢。",
            "良時正可用，行矣莫徒然。"
        ],
        "title": "送韓九",
        "id": "6956d17b-9f62-4b03-876f-07ff4e278c15"
    },
    {
        "author": "高適",
        "paragraphs": [
            "大國非不理，小官皆用才。",
            "欲行宣城印，住飲洛陽桮。",
            "晚景爲人別，長天無鳥廻。",
            "舉帆風波渺，倚櫂江山來。",
            "羨爾兼乘興，蕪湖千里開。"
        ],
        "title": "送崔錄事赴宣城",
        "id": "5a966ed0-e64c-4cd4-9361-c79dbe37c05f"
    },
    {
        "author": "高適",
        "paragraphs": [
            "歸客留不住，朝雲縱復橫。",
            "馬頭向春草，斗柄臨高城。",
            "嗟我久離別，羨君看弟兄。",
            "歸心更難道，回首一傷情。"
        ],
        "title": "別張少府",
        "id": "c5e21ddd-ceac-4c68-84c6-1de487ea4216"
    },
    {
        "author": "高適",
        "paragraphs": [
            "近來住淇上，蕭條惟空林。",
            "又非耕種時，閑散多自任。",
            "伊君獨知我，驅馬欲招尋。",
            "千里忽攜手，十年同苦心。",
            "求仁見交態，於道喜甘臨。",
            "逸思乃天縱，微才應陸沈。",
            "飄然歸故鄉，不復問離襟。",
            "南登黎陽渡，莽蒼寒雲陰。",
            "桑葉原上起，河淩山下深。",
            "途窮更遠別，相對益悲吟。"
        ],
        "title": "淇上別劉少府子英",
        "id": "d43c8384-8c19-4dd5-814a-14e14e0f7803"
    },
    {
        "author": "高適",
        "paragraphs": [
            "四十能學劒，時人無此心。",
            "如何耿夫子，感激投知音。",
            "翩翩白馬來，二月青草深。",
            "別易小千里，興酣傾百金。"
        ],
        "title": "別耿都尉",
        "id": "c6491c82-16cc-417f-bc8d-4cf938aa4ed4"
    },
    {
        "author": "高適",
        "paragraphs": [
            "昔余涉漳水，驅車行鄴西。",
            "遙見林慮山，蒼蒼戛天倪。",
            "邂逅逢爾曹，說君彼巖棲。",
            "蘿徑垂野蔓，石房倚雲梯。",
            "秋韭何青青，藥苗數百畦。",
            "栗林隘谷口，栝樹森廻谿。",
            "耕耘有山田，紡績有山妻。",
            "人生苟如此，何必組與珪。",
            "誰謂遠相訪，曩情殊不迷。",
            "簷前舉醇醪，竈下烹雙雞。",
            "朔風忽振蕩，昨夜寒螿啼。",
            "遊子益思歸，罷琴傷解攜。",
            "出門盡原野，白日黯已低。",
            "始驚道路難，終念言笑暌。",
            "因聲謝岑壑，歲暮一攀躋。"
        ],
        "title": "宋中遇林盧楊十七山人因而有別",
        "id": "83de3747-2242-4ae3-be3e-56a7b040aae2"
    },
    {
        "author": "高適",
        "paragraphs": [
            "迢遞辭京華，辛勤異鄉縣。",
            "登高俯滄海，廻首淚如霰。",
            "同人久離別，失路還相見。",
            "薛侯懷直道，德業應時選。",
            "蔡子負清才，當年擢賓薦。",
            "韓公有奇節，詞賦凌羣彥。",
            "讀書嵩岑間，作吏滄海甸。",
            "伊余寡棲託，感激多慍見。",
            "縱誕非爾情，飄淪任疵賤。",
            "忽枉瓊瑤作，乃深平生眷。",
            "始謂吾道存，終嗟客遊倦。",
            "歸心無晝夜，別事除言宴。",
            "復值涼風時，蒼茫夏雲變。"
        ],
        "title": "酬別薛三蔡大留簡韓十四主簿",
        "id": "b458468f-a5c3-44a5-aa38-29e8ab8f3533"
    },
    {
        "author": "高適",
        "paragraphs": [
            "天官蒼生望，出入承明廬。",
            "肅肅領舊藩，皇皇降璽書。",
            "茂宰多感激，良將復吹噓。",
            "永懷一言合，誰謂千里疎。",
            "對酒忽命駕，茲情何起予。",
            "炎天晝如火，極目無行車。",
            "長路出雷澤，浮雲歸孟諸。",
            "魏郡十萬家，歌鐘喧里閭。",
            "傳道賢君至，閉關常晏如。",
            "君將挹高論，定是問樵漁。",
            "今日逢明聖，吾爲陶隱居。"
        ],
        "title": "送虞城劉明府謁魏郡苗太守",
        "id": "01f00674-7790-44fb-86fb-40ba014c2bd2"
    },
    {
        "author": "高適",
        "paragraphs": [
            "西上逢節換，東征私自憐。",
            "故人今臥疾，欲別還留連。",
            "舉酒臨南軒，夕陽滿中筵。",
            "寧知江上興，乃在河梁偏。",
            "行李多光輝，札翰忽相鮮。",
            "誰謂歲月晚，交情尚貞堅。",
            "終嗟州縣勞，官謗復迍邅。",
            "雖負忠信美，其如方寸懸。",
            "連帥扇清風，千里猶眼前。",
            "曾是趨藻鏡，不應翻棄捐。",
            "日來知自強，風氣殊未痊。",
            "可以加藥物，胡爲輙憂煎。",
            "驅馬出大梁，原野一悠然。",
            "柳色感行客，雲陰愁遠天。",
            "皇明燭幽遐，德澤普照宣。",
            "鵷鴻列霄漢，燕雀何翩翩。",
            "余亦愜所從，漁樵十二年。",
            "種瓜漆園裏，鑿井盧門邊。",
            "去去勿重陳，生涯難勉旃。",
            "或期遇春事，與爾復周旋。",
            "投報空回首，狂歌謝比肩。"
        ],
        "title": "途中酬李少府贈別之作",
        "id": "108dcb9b-73b4-4157-9269-32514cd5dc3e"
    },
    {
        "author": "高適",
        "paragraphs": [
            "吾友遇知己，策名逢聖朝。",
            "高才擅白雪，逸翰懷青霄。",
            "承詔選嘉賓，慨然即馳軺。",
            "清晝下公館，尺書忽相邀。",
            "留歡惜別離，畢景駐行鑣。",
            "言及沙漠事，益令胡馬驕。",
            "丈夫拔東蕃，聲冠霍嫖姚。",
            "兜鍪衝矢石，鐵甲生風飆。",
            "諸將出冷陘，連營濟石橋。",
            "酋豪盡俘馘，子弟輸征徭。",
            "邊庭絕刁斗，戰地成漁樵。",
            "榆關夜不扃，塞口長蕭蕭。",
            "降胡滿薊門，一一能射鵰。",
            "軍中多宴樂，馬上何輕趫。",
            "戎狄本無厭，羇縻非一朝。",
            "飢附誠足用，飽飛安可招。",
            "李牧制儋藍，遺風豈寂寥。",
            "君還謝幕府，慎勿輕芻蕘。"
        ],
        "title": "睢陽酬別暢大判官",
        "id": "8fc37ad3-7f3b-466e-aad1-e00a080fdf1d"
    },
    {
        "author": "高適",
        "paragraphs": [
            "人幽想靈山，意愜憐遠水。",
            "習靜務爲適，所居還復爾。",
            "汲流漲華池，開酌宴君子。",
            "苔逕試窺踐，石屏可攀倚。",
            "入門見中峰，攜手如萬里。",
            "橫琴了無事，垂釣應有以。",
            "高館何沈沈，颯然涼風起。"
        ],
        "title": "宴韋司戶山亭院",
        "id": "482ab10e-32bb-455b-8208-204f55f6d37f"
    },
    {
        "author": "高適",
        "paragraphs": [
            "香界泯羣有，浮圖豈諸相。",
            "登臨駭孤高，披拂欣大壯。",
            "言是羽翼生，迥出虛空上。",
            "頓疑身世別，乃覺形神王。",
            "宮闕皆戶前，山河盡簷向。",
            "秋風昨夜至，秦塞多清曠。",
            "千里何蒼蒼，五陵鬱相望。",
            "盛時慙阮步，末宦知周防。",
            "輸效獨無因，斯焉可遊放。"
        ],
        "title": "同諸公登慈恩寺浮圖",
        "id": "a491ab1b-43b6-4757-b3bb-9e984de2b5d9"
    },
    {
        "author": "高適",
        "paragraphs": [
            "南山鬱初霽，曲江湛不流。",
            "若臨瑤池前，想望崑崙丘。",
            "廻首見黛色，眇然波上秋。",
            "深沈俯崢嶸，清淺延阻修。",
            "連潭萬木影，插岸千巖幽。",
            "杳靄信難測，淵淪無暗投。",
            "片雲對漁父，獨鳥隨虛舟。",
            "我心寄青霞，世事慙白鷗。",
            "得意在乘興，忘懷非外求。",
            "良辰自多暇，欣與數子遊。"
        ],
        "title": "同薛司直諸公秋霽曲江俯見南山作",
        "id": "8c75cce0-2e86-4277-bef4-dd0fe6b1c1aa"
    },
    {
        "author": "高適",
        "paragraphs": [
            "淮南富登臨，茲塔信奇最。",
            "直上造雲族，憑虛納天籟。",
            "迥然碧海西，獨立飛鳥外。",
            "始知高興盡，適與賞心會。",
            "連山黯吳門，喬木吞楚塞。",
            "城池滿窗下，物象歸掌內。",
            "遠思駐江帆，暮時結春靄。",
            "軒車疑蠢動，造化資大塊。",
            "何必了無身，然後知所退。"
        ],
        "title": "登廣陵棲靈寺塔",
        "id": "98c02d61-b06c-46b4-b775-bf43c1362cde"
    },
    {
        "author": "高適",
        "paragraphs": [
            "朝登百丈峰，遙望燕支道。",
            "漢壘青冥間，胡天白如掃。",
            "憶昔霍將軍，連年此征討。",
            "匈奴終不滅，寒山徒草草。",
            "唯見鴻雁飛，令人傷懷抱。"
        ],
        "title": "登百丈峰二首 一",
        "id": "d42cb59a-2f8d-4fe9-9db7-1e973995ef42"
    },
    {
        "author": "高適",
        "paragraphs": [
            "晉武輕後事，惠皇終已昏。",
            "豺狼塞瀍洛，胡羯爭乾坤。",
            "四海如鼎沸，五原徒自尊。",
            "而今白庭路，猶對青陽門。",
            "朝市不足問，君臣隨草根。"
        ],
        "title": "登百丈峰二首 二",
        "id": "b2163cf8-fdf0-4c2b-a57e-feee532938a4"
    },
    {
        "author": "高適",
        "paragraphs": [
            "古跡使人感，琴臺空寂寥。",
            "靜然顧遺塵，千載如昨朝。",
            "臨眺自茲始，羣賢久相邀。",
            "德與形神高，孰知天地遙。",
            "四時何倏忽，六月鳴秋蜩。",
            "萬象歸白帝，平川橫赤霄。",
            "猶是對夏伏，幾時有涼飆。",
            "燕雀滿簷楹，鴻鵠摶扶搖。",
            "物性各自得，我心在漁樵。",
            "兀然還復醉，尚握尊中瓢。"
        ],
        "title": "同羣公秋登琴臺",
        "id": "b86dfe06-639c-446e-ac96-298a1403d16e"
    },
    {
        "author": "高適",
        "paragraphs": [
            "畋獵自古昔，況伊心賞俱。",
            "偶與羣公遊，曠然出平蕪。",
            "層陰漲溟海，殺氣窮幽都。",
            "鷹隼何翩翩，馳驟相傳呼。",
            "豺狼竄榛莽，麋鹿罹艱虞。",
            "高鳥下騂弓，困獸鬬匹夫。",
            "塵驚大澤晦，火燎深林枯。",
            "失之有餘恨，獲者無全軀。",
            "咄彼工拙間，恨非指蹤徒。",
            "猶懷老氏訓，感歎此歡娛。"
        ],
        "title": "同羣公出獵海上",
        "id": "e6078251-050b-4d8b-b77c-f416392eecf8"
    },
    {
        "author": "高適",
        "paragraphs": [
            "鄭侯應悽惶，五十頭盡白。",
            "昔爲南昌尉，今作東郡客。",
            "與語多遠情，論心知所益。",
            "秋林既清曠，窮巷空淅瀝。",
            "蝶舞園更閑，雞鳴日云夕。",
            "男兒未稱意，其道固無適。",
            "勸君且杜門，勿歎人事隔。"
        ],
        "title": "同羣公題鄭少府田家",
        "id": "1b0eb975-d6fd-4b70-b6e6-a8ee5bbd6563"
    },
    {
        "author": "高適",
        "paragraphs": [
            "平原十里外，稍稍雲巖深。",
            "遂及清淨所，都無人世心。",
            "名僧既禮謁，高閣復登臨。",
            "石壁倚松徑，山田多栗林。",
            "超遙盡巘崿，逼側仍嶇嶔。",
            "吾欲休世事，於焉聊自任。"
        ],
        "title": "同羣公題中山寺",
        "id": "36dc18a5-470c-48eb-adb5-3c3c151851fb"
    },
    {
        "author": "高適",
        "paragraphs": [
            "駕車出人境，避暑投僧家。",
            "裴回龍象側，始見香林花。",
            "讀書不及經，飲酒不勝茶。",
            "知君悟此道，所未搜袈裟。",
            "談空忘外物，持誡破諸邪。",
            "則是無心地，相看唯月華。"
        ],
        "title": "同羣公宿開善寺贈陳十六所居",
        "id": "8d968574-77fb-46e2-9594-d31f60408227"
    },
    {
        "author": "高適",
        "paragraphs": [
            "遠遊悵不樂，茲賞吾道存。",
            "款曲故人意，辛勤清夜言。",
            "東亭何寥寥，佳境無朝昏。",
            "堦墀近洲渚，戶牖當郊原。",
            "矧乃窮周旋，游時怡討論。",
            "樹陰蕩瑤瑟，月氣延清尊。",
            "明河帶飛雁，野火連荒村。",
            "對此更愁予，悠哉懷故園。"
        ],
        "title": "同韓四薛三東亭翫月",
        "id": "b9c7a087-4ff1-4367-a310-79116ad7f9bd"
    },
    {
        "author": "高適",
        "paragraphs": [
            "清川在城下，沿汎多所宜。",
            "同濟愜數公，翫物欣良時。",
            "飄颻波上興，燕婉舟中詞。",
            "昔陟乃平原，今來忽漣漪。",
            "東流達滄海，西流延滹池。",
            "雲樹共晦明，井邑相逶迤。",
            "稍隨歸月帆，若與沙鷗期。",
            "漁父更留我，前潭水未滋。"
        ],
        "title": "同敬八盧五汎河間清河",
        "id": "e7fe9e63-321b-4afd-8a47-3dc37dbf7ba6"
    },
    {
        "author": "高適",
        "paragraphs": [
            "隱隱春城外，朦朧陳跡深。",
            "君子顧榛莽，興言傷古今。",
            "決河導新流，疏逕蹤舊林。",
            "開亭俯川陸，時景宜招尋。",
            "肅穆逢使軒，夤緣事登臨。",
            "忝遊芝蘭室，還對桃李陰。",
            "岸遠白波來，氣喧黃鳥吟。",
            "因睹歌頌作，始知經濟心。",
            "灌壇有遺風，單父多鳴琴。",
            "誰爲久州縣，蒼生懷德音。"
        ],
        "title": "同房侍御山園新亭與邢判官同遊",
        "id": "f38c1894-0609-4b47-b3d9-48e1b6543efe"
    },
    {
        "author": "高適",
        "paragraphs": [
            "吾師晉陽寶，傑出山河最。",
            "途經世諦間，心到空王外。",
            "鳴鐘山虎伏，說法天龍會。",
            "了義同建瓴，梵法若吹籟。",
            "深知億劫苦，善喻恆沙大。",
            "捨施割肌膚，攀緣去親愛。",
            "招提何清淨，良牧駐輕蓋。",
            "露冕衆香中，臨人覺苑內。",
            "心持佛印久，標割魔軍退。",
            "願開初地因，永奉彌天對。"
        ],
        "title": "同馬太守聽九思法師講金剛經",
        "id": "b39ad3db-8f27-43c9-a11d-9b16e5259431"
    },
    {
        "author": "高適",
        "paragraphs": [
            "漣上非所趣，偶爲世務牽。",
            "經時駐歸棹，日夕對平川。",
            "莫論行子愁，且得主人賢。",
            "亭上酒初熟，廚中魚每鮮。",
            "自說宦遊來，因之居住偏。",
            "煮鹽滄海曲，種稻長淮邊。",
            "四時常晏如，百口無飢年。",
            "菱芋藩籬下，漁樵耳目前。",
            "異縣少朋從，我行復迍邅。",
            "向不逢此君，孤舟已言旋。",
            "明日又分首，風濤還眇然。"
        ],
        "title": "漣上題樊氏水亭",
        "id": "50d852c5-4091-413a-a002-bb048d74dcc7"
    },
    {
        "author": "高適",
        "paragraphs": [
            "塞口連濁河，轅門對山寺。",
            "寧知鞍馬上，獨有登臨事。",
            "七級凌太清，千崖列蒼翠。",
            "飄飄方寓目，想像見深意。",
            "高興殊未平，涼風颯然至。",
            "拔城陣雲合，轉斾胡星墜。",
            "大將何英靈，官軍動天地。",
            "君懷生羽翼，本欲附騏驥。",
            "款段苦不前，清冥信難致。",
            "一歌陽春後，三歎終自愧。"
        ],
        "title": "同呂判官從哥舒大夫破洪濟城廻登積石軍多福七級浮圖",
        "id": "e07c9276-01df-4b93-9d66-6d0f5d3904e6"
    },
    {
        "author": "高適",
        "paragraphs": [
            "鄭公經綸日，隋氏風塵昏。",
            "濟代取高位，逢時敢直言。",
            "道光先帝業，義激舊君恩。",
            "寂寞臥龍處，英靈千載魂。"
        ],
        "title": "三君詠 魏鄭公",
        "id": "1ae7f676-2137-47e6-ae10-7cc96deddd94"
    },
    {
        "author": "高適",
        "paragraphs": [
            "代公實英邁，津涯浩難識。",
            "擁兵抗矯徵，仗節歸有德。",
            "縱橫負才智，顧盻安社稷。",
            "流落勿重陳，懷哉爲悽惻。"
        ],
        "title": "三君詠 郭代公",
        "id": "0c521179-7dd9-49a9-8b29-c7331d8870d0"
    },
    {
        "author": "高適",
        "paragraphs": [
            "梁公乃貞固，勳烈垂竹帛。",
            "昌言太后朝，潛運儲君策。",
            "待賢開相府，共理登方伯。",
            "至今青雲人，猶是門下客。"
        ],
        "title": "三君詠 狄梁公",
        "id": "1f069771-1d5d-48e9-abb5-3ecbb9167700"
    },
    {
        "author": "高適",
        "paragraphs": [
            "宓子昔爲政，鳴琴登此臺。",
            "琴和人亦閑，千載稱其才。",
            "臨眺忽悽愴，人琴安在哉？",
            "悠悠此天壤，唯有頌聲來。"
        ],
        "title": "宓公琴臺詩三首 一",
        "id": "caeb5c1f-6a0e-4701-9158-9f403db9c47e"
    },
    {
        "author": "高適",
        "paragraphs": [
            "邦伯感遺事，慨然建琴堂。",
            "乃知靜者心，千載猶相望。",
            "入室想其人，出門何茫茫。",
            "唯見白雲合，東臨鄒魯鄉。"
        ],
        "title": "宓公琴臺詩三首 二",
        "id": "320af109-788d-45f4-8792-1e014aeda653"
    },
    {
        "author": "高適",
        "paragraphs": [
            "皤皤邑中老，自誇邑中理。",
            "何必升君堂，然後知君美。",
            "開門無犬吠，早臥常晏起。",
            "昔人不忍欺，今我還復爾。"
        ],
        "title": "宓公琴臺詩三首 三",
        "id": "8793edad-baed-4834-9411-199ca140b5c7"
    },
    {
        "author": "高適",
        "paragraphs": [
            "聖人赫斯怒，詔伐西南戎。",
            "肅穆廟堂上，深沈節制雄。",
            "遂令感激士，得建非常功。",
            "料死不料敵，顧恩寧顧終。",
            "鼓行天海外，轉戰蠻夷中。",
            "梯巘近高鳥，穿林經毒蟲。",
            "鬼門無歸客，北戶多南風。",
            "蜂蠆隔萬里，雲雷隨九攻。",
            "長驅大浪破，急擊羣山空。",
            "餉道忽已遠，懸軍垂欲窮。",
            "精誠動白日，憤薄連蒼穹。",
            "野食掘田鼠，晡餐兼僰僮。",
            "收兵列亭堠，拓地彌西東。",
            "臨事耻苟免，履危能飭躬。",
            "將星獨照耀，邊色何溟濛。",
            "瀘水夜可涉，交州今始通。",
            "歸來長安道，召見甘泉宮。",
            "廉藺若未死，孫吳知暗同。",
            "相逢論意氣，慷慨謝深衷。"
        ],
        "tags": [
            "战争",
            "歌颂",
            "将士"
        ],
        "title": "李雲南征蠻詩",
        "id": "9d8d3ee1-81f4-4938-8797-5dcd5be1f720"
    },
    {
        "author": "高適",
        "paragraphs": [
            "周室既板蕩，賊臣立嬰兒。",
            "將軍獨激昂，誓欲酬恩私。",
            "孤城日無援，高節終可悲。",
            "家國共淪亡，精魂空在斯。",
            "沈沈積冤氣，寂寂無人知。",
            "良牧懷深仁，與君建明祠。",
            "父子俱血食，軒車每逶迤。",
            "我來薦蘋蘩，感歎興此詞。",
            "晨光上階闥，殺氣翻旌旗。",
            "明明幽冥理，至誠信莫欺。",
            "唯夫二千石，多慶方自茲。"
        ],
        "title": "題尉遲將軍新廟",
        "id": "d44f2dfd-d7d4-4bab-80eb-de60e198953f"
    },
    {
        "author": "高適",
        "paragraphs": [
            "吾友吏茲邑，亦嘗懷宓公。",
            "安知夢寐間，忽與精靈通。",
            "一見興永歎，再來激深衷。",
            "賓從何逶迤，二十四老翁。",
            "於焉建層碑，突兀長林東。",
            "作者無愧色，行人感遺風。",
            "坐令高岸盡，獨對秋山空。",
            "片石勿謂輕，斯言固難窮。",
            "龍盤色絲外，鵲顧偃波中。",
            "形勝駐羣目，堅貞指蒼穹。",
            "我非王仲宣，去矣徒發蒙。"
        ],
        "title": "觀李九少府翥樹宓子賤神祠碑",
        "id": "326cb4cd-2658-4a7a-a51d-d99ef1fc58f3"
    },
    {
        "author": "高適",
        "paragraphs": [
            "荆衡氣偏秀，江漢流不歇。",
            "此地多精靈，有時生才傑。",
            "伊人今獨步，逸思能間發。",
            "永懷掩風騷，千載常矻矻。",
            "新碑亦崔嵬，佳句懸日月。",
            "則是刊石經，終然繼檮杌。",
            "我來觀雅製，慷慨變毛髮。",
            "季主盡荒淫，前王徒貽厥。",
            "東周既削弱，兩漢更淪沒。",
            "西晉何披猖，五胡相唐突。",
            "作歌乃彰善，比物仍惡訐。",
            "感歎將謂誰，對之空咄咄。"
        ],
        "title": "同觀陳十六史興碑",
        "id": "2409c579-a1d8-4ea2-8fa5-790b0b45247e"
    },
    {
        "author": "高適",
        "paragraphs": [
            "梁王昔全盛，賓客復多才。",
            "悠悠一千年，陳跡唯高臺。",
            "寂寞向秋草，悲風千里來。"
        ],
        "title": "宋中十首 一",
        "id": "f1cb1f76-9344-4712-a551-eac9457e519c"
    },
    {
        "author": "高適",
        "paragraphs": [
            "朝臨孟諸上，忽見芒碭間。",
            "赤帝終已矣，白雲長不還。",
            "時清更何有，禾黍徧空山。"
        ],
        "title": "宋中十首 二",
        "id": "1082dfa9-28dd-4dfe-9e5e-e8baa0bea8ad"
    },
    {
        "author": "高適",
        "paragraphs": [
            "景公德何廣，臨變莫能欺。",
            "三請皆不忍，妖星終自移。",
            "君心本如此，天道豈無知。"
        ],
        "title": "宋中十首 三",
        "id": "8edbfa08-16c6-4b38-9958-40c4cefa520a"
    },
    {
        "author": "高適",
        "paragraphs": [
            "梁苑白日暮，梁山秋草時。",
            "君王不可見，脩竹令人悲。",
            "九月桑葉盡，寒風鳴樹枝。"
        ],
        "title": "宋中十首 四",
        "id": "89a6c133-8b77-4365-960f-79e7c3991f49"
    },
    {
        "author": "高適",
        "paragraphs": [
            "登高臨舊國，懷古對窮秋。",
            "落日鴻雁度，寒城砧杵愁。",
            "昔賢不復有，行矣莫淹留。"
        ],
        "title": "宋中十首 五",
        "id": "3530235e-e711-41d8-b30a-4a238a3d9ed4"
    },
    {
        "author": "高適",
        "paragraphs": [
            "出門望終古，獨立悲且歌。",
            "憶昔魯仲尼，悽悽此經過。",
            "衆人不可向，伐樹將如何。"
        ],
        "title": "宋中十首 六",
        "id": "2f57d743-cd54-4c89-bcd1-79192dc2d495"
    },
    {
        "author": "高適",
        "paragraphs": [
            "逍遙漆園吏，冥沒不知年。",
            "世事浮雲外，閑居大道邊。",
            "古來同一馬，今我亦忘筌。"
        ],
        "title": "宋中十首 七",
        "id": "d9ac2959-1f77-492f-9079-30c25f8af521"
    },
    {
        "author": "高適",
        "paragraphs": [
            "五霸遞征伐，宋人無戰功。",
            "解圍幸奇說，易子傷吾衷。",
            "唯見盧門外，蕭條多轉蓬。"
        ],
        "title": "宋中十首 八",
        "id": "88b7713b-419a-4972-9174-3418204f1e09"
    },
    {
        "author": "高適",
        "paragraphs": [
            "常愛宓子賤，鳴琴能自親。",
            "邑中靜無事，豈不由其身。",
            "何意千年後，寂寞無此人。"
        ],
        "title": "宋中十首 九",
        "id": "c6675460-3613-4c43-a435-5bd2f44c5e5f"
    },
    {
        "author": "高適",
        "paragraphs": [
            "閼伯去已久，高丘臨道傍。",
            "人皆有兄弟，爾獨爲參商。",
            "終古猶如此，而今安可量。"
        ],
        "title": "宋中十首 十",
        "id": "d3d18a80-f7b2-42d8-a910-ab4e51270e3a"
    },
    {
        "author": "高適",
        "paragraphs": [
            "策馬自沙漠，長驅登塞垣。",
            "邊城何蕭條，白日黃雲昏。",
            "一到征戰處，每愁胡虜翻。",
            "豈無安邊書，諸將已承恩。",
            "惆悵孫吳事，歸來獨閉門。"
        ],
        "tags": [
            "叙事",
            "壮志难酬",
            "边塞",
            "愤懑"
        ],
        "title": "薊中作",
        "id": "8fb95f8c-bd7b-45d7-a0f9-c61746b7cbb7"
    },
    {
        "author": "高適",
        "paragraphs": [
            "川上常極目，世情今已閑。",
            "去帆帶落日，征路隨長山。",
            "親友若雲霄，可望不可攀。",
            "於茲任所愜，浩蕩風波間。"
        ],
        "tags": [
            "黄河"
        ],
        "title": "自淇涉黃河途中作十三首 一",
        "id": "02feeee3-8ca8-43eb-9e53-507cd7b9a960"
    },
    {
        "author": "高適",
        "paragraphs": [
            "清晨泛中流，羽族滿汀渚。",
            "黃鵠何處來，昂藏寡儔侶。",
            "飛鳴無人見，飲啄豈得所。",
            "雲漢爾固知，胡爲不輕舉。"
        ],
        "tags": [
            "黄河"
        ],
        "title": "自淇涉黃河途中作十三首 二",
        "id": "6ec03821-1ece-4cdc-97cb-c7b976ac47b1"
    },
    {
        "author": "高適",
        "paragraphs": [
            "野人頭盡白，與我忽相訪。",
            "手持青竹竿，日暮淇水上。",
            "雖老美容色，雖貧亦閑放。",
            "釣魚三十年，中心無所向。"
        ],
        "tags": [
            "黄河"
        ],
        "title": "自淇涉黃河途中作十三首 三",
        "id": "6dceb62b-832f-40d9-8055-2d12282d781c"
    },
    {
        "author": "高適",
        "paragraphs": [
            "南登滑臺上，却望河淇間。",
            "竹樹夾流水，孤城對遠山。",
            "念茲川路闊，羨爾沙鷗閑。",
            "長想別離處，猶無音信還。"
        ],
        "tags": [
            "黄河"
        ],
        "title": "自淇涉黃河途中作十三首 四",
        "id": "89150285-38e4-480d-87d6-95db4cb9a4ed"
    },
    {
        "author": "高適",
        "paragraphs": [
            "東入黃河水，茫茫汎紆直。",
            "北望太行山，峨峨半天色。",
            "山河相暎帶，深淺未可測。",
            "自昔有賢才，相逢不相識。"
        ],
        "tags": [
            "黄河"
        ],
        "title": "自淇涉黃河途中作十三首 五",
        "id": "62492dd9-477c-4ce8-af80-cf9f9f895a3f"
    },
    {
        "author": "高適",
        "paragraphs": [
            "秋日登滑臺，臺高秋已暮。",
            "獨行既未愜，懷土悵無趣。",
            "晉宋何蕭條，羌胡散馳騖。",
            "當時無戰略，此地即邊戍。",
            "兵革徒自勤，山河孰云固。",
            "乘閑喜臨眺，感物傷遊寓。",
            "惆悵落日前，飄颻遠帆處。",
            "北風吹萬里，南雁不知數。",
            "歸意方浩然，雲沙更廻互。"
        ],
        "tags": [
            "黄河"
        ],
        "title": "自淇涉黃河途中作十三首 六",
        "id": "bbe30e55-8238-495c-bcf9-8144fe363439"
    },
    {
        "author": "高適",
        "paragraphs": [
            "亂流自茲遠，倚檝時一望。",
            "遙見楚漢城，崔嵬高山上。",
            "天道昔未測，人心無所向。",
            "屠釣稱侯王，龍蛇爭霸王。",
            "緬懷多殺戮，顧此生慘愴。",
            "聖代休甲兵，吾其得閑放。"
        ],
        "tags": [
            "黄河"
        ],
        "title": "自淇涉黃河途中作十三首 七",
        "id": "b0e51eac-3f11-473d-b3de-f2e9bdc1e74f"
    },
    {
        "author": "高適",
        "paragraphs": [
            "茲川方悠邈，雲沙無前後。",
            "古堰對河壖，長林出淇口。",
            "獨行非吾意，東向日已久。",
            "憂來誰得知，且酌尊中酒。"
        ],
        "tags": [
            "黄河"
        ],
        "title": "自淇涉黃河途中作十三首 八",
        "id": "45e93c66-046f-44aa-9752-7e4246ad6c43"
    },
    {
        "author": "高適",
        "paragraphs": [
            "朝從北岸來，泊船南河滸。",
            "試共野人言，深覺農夫苦。",
            "去秋雖薄熟，今夏猶未雨。",
            "耕耘日勤勞，租稅兼舃鹵。",
            "園蔬空寥落，產業不足數。",
            "尚有獻芹心，無因見明主。"
        ],
        "tags": [
            "黄河"
        ],
        "title": "自淇涉黃河途中作十三首 九",
        "id": "fb5a52a2-c14b-4302-b5b1-ab18d92348ab"
    },
    {
        "author": "高適",
        "paragraphs": [
            "茫茫濁河注，懷古臨河濱。",
            "禹功本豁達，漢跡方因循。",
            "坎德昔滂沱，馮夷胡不仁。",
            "激潏陵堤防，東郡多悲辛。",
            "天子忽驚悼，從官皆負薪。",
            "畚築豈無謀，祈禱如有神。",
            "宣房今安在，高岸空嶙峋。"
        ],
        "tags": [
            "黄河"
        ],
        "title": "自淇涉黃河途中作十三首 十",
        "id": "cea51298-9d8e-468f-a075-8e843c97e018"
    },
    {
        "author": "高適",
        "paragraphs": [
            "我行倦風湍，輟棹將問津。",
            "空傳歌瓠子，感慨獨愁人。",
            "孟夏桑葉肥，穠陰夾長津。",
            "蠶農有時節，田野無閑人。",
            "臨水狎漁樵，望山懷隱淪。",
            "誰能去京洛，顦顇對風塵。"
        ],
        "tags": [
            "黄河"
        ],
        "title": "自淇涉黃河途中作十三首 十一",
        "id": "c501f17a-230a-49b5-833c-5889a4e9bc85"
    },
    {
        "author": "高適",
        "paragraphs": [
            "朝景入平川，川長復垂柳。",
            "遙看魏公墓，突兀前山後。",
            "憶昔大業時，羣雄角奔走。",
            "伊人何電邁，獨立風塵首。",
            "傳檄舉敖倉，擁兵屯洛口。",
            "連營一百萬，六合如可有。",
            "方項終比肩，亂隋將假手。",
            "力爭固難恃，驕戰曷能久。",
            "若使學蕭曹，功名當不朽。"
        ],
        "tags": [
            "黄河"
        ],
        "title": "自淇涉黃河途中作十三首 十二",
        "id": "b9811b91-7522-46d2-ae55-63d63968adca"
    },
    {
        "author": "高適",
        "paragraphs": [
            "皤皤河濱叟，相遇似有耻。",
            "輟榜聊問之，荅言盡終結。",
            "一生雖貧賤，九十年未死。",
            "且喜對兒孫，彌慙遠城市。",
            "結廬黃河曲，垂釣長河裏。",
            "漫漫望雲沙，蕭條聽風水。",
            "所思強飯食，永願在鄉里。",
            "萬事吾不知，其心只如此。"
        ],
        "tags": [
            "黄河"
        ],
        "title": "自淇涉黃河途中作十三首 十三",
        "id": "ef119060-f85f-444a-a103-4a07a56d1202"
    },
    {
        "author": "高適",
        "paragraphs": [
            "常忝鮑叔義，所期王佐才。",
            "如何守苦節，獨此無良媒。",
            "離別十年外，飄颻千里來。",
            "安知罷官後，惟見柴門開。",
            "窮巷隱東郭，高堂詠南陔。",
            "籬根長花草，井上生莓苔。",
            "伊昔望霄漢，於今倦蒿萊。",
            "男兒命未達，且盡手中桮。"
        ],
        "title": "宋中遇陳二",
        "id": "efb2f4fe-cbfc-424a-9980-7015cd556941"
    },
    {
        "author": "高適",
        "paragraphs": [
            "何代無秀士，高門生此才。",
            "森然覩毛髮，若見河山來。",
            "幾載困常調，一朝時運催。",
            "白身謁明主，待詔登雲臺。",
            "相逢梁宋間，與我醉蒿萊。",
            "寒楚眇千里，雪天晝不開。",
            "末路終離別，不能強悲哀。",
            "男兒爭富貴，勸爾莫遲廻。"
        ],
        "title": "宋中遇劉書記有別",
        "id": "cd99fae2-e492-43a5-991d-5febb80ba51d"
    },
    {
        "author": "高適",
        "paragraphs": [
            "誰謂嵩潁客，遂經鄒魯鄉。",
            "前臨少昊墟，始覺東蒙長。",
            "獨行豈吾心，懷古激中腸。",
            "聖人久已矣，游夏遙相望。",
            "裴回野澤間，左右多悲傷。",
            "日出見闕里，川平知汶陽。",
            "弱冠負高節，十年思自強。",
            "終然不得意，去去任行藏。"
        ],
        "title": "魯郡途中遇徐十八錄事",
        "id": "50d96cb2-de4f-4cbe-bf62-3159b077d2f6"
    },
    {
        "author": "高適",
        "paragraphs": [
            "沖和生何代，或謂遊東溟。",
            "三命謁金殿，一言拜銀青。",
            "自云多方術，往往通神靈。",
            "萬乘親問道，六宮無敢聽。",
            "昔去限霄漢，今來覩儀形。",
            "頭戴鶡鳥冠，手遙白鶴翎。",
            "終日飲醇酒，不醉復不醒。",
            "常憶雞鳴山，每誦西昇經。",
            "拊背念離別，依然出戶庭。",
            "莫見今如此，曾爲一客星。"
        ],
        "title": "遇沖和先生",
        "id": "1ca1c436-1a66-4274-94b3-12c87aae8f73"
    },
    {
        "author": "高適",
        "paragraphs": [
            "沙岸拍不定，石橋水橫流。",
            "問津見魯俗，懷古傷家丘。",
            "寥落千載後，空傳褒聖侯。"
        ],
        "title": "魯西至東平",
        "id": "d533a0a3-9b2f-4242-be08-532ac4eb526d"
    },
    {
        "author": "高適",
        "paragraphs": [
            "南圖適不就，東走豈吾心。",
            "索索涼風動，行行秋水深。",
            "蟬鳴木葉落，茲夕更愁霖。"
        ],
        "title": "東平路作三首 一",
        "id": "781223c9-12d7-42f1-8a53-273d4a032a11"
    },
    {
        "author": "高適",
        "paragraphs": [
            "明時好畫策，動欲干王公。",
            "今日無成事，依依親老農。",
            "扁舟向何處？吾愛汶陽中。"
        ],
        "title": "東平路作三首 二",
        "id": "a01fffef-b801-4397-958b-8435953a1802"
    },
    {
        "author": "高適",
        "paragraphs": [
            "清曠涼夜月，裴回孤客舟。",
            "渺然風波上，獨愛前山秋。",
            "秋至復搖落，空令行者愁。"
        ],
        "title": "東平路作三首 三",
        "id": "d5249aa5-2cf7-4e8f-b031-c4796e6b246c"
    },
    {
        "author": "高適",
        "paragraphs": [
            "天災自古有，昏墊彌今秋。",
            "霖霪溢川原，澒洞涵田疇。",
            "指途適汶陽，挂席經蘆洲。",
            "永望齊魯郊，白雲何悠悠。",
            "傍沿鉅野澤，大水縱橫流。",
            "蟲蛇擁獨樹，麋鹿奔行舟。",
            "稼穡隨波瀾，西成不可求。",
            "室居相枕藉，蛙黽聲啾啾。",
            "仍憐穴蟻漂，益羨雲禽游。",
            "農夫無倚着，野老生殷憂。",
            "聖主當深仁，廟堂運良籌。",
            "倉廩終爾給，田租應罷收。",
            "我心胡鬱陶，征旅亦悲愁。",
            "縱懷濟時策，誰肯論吾謀。"
        ],
        "title": "東平路中遇大水",
        "id": "760090ec-525e-4d37-bc53-fd01dd495681"
    },
    {
        "author": "高適",
        "paragraphs": [
            "壠頭遠行客，壠上分流水。",
            "流水無盡期，行人未云已。",
            "淺才登一命，孤劒通萬里。",
            "豈不思故鄉，從來感知己。"
        ],
        "title": "登壠",
        "id": "dcccde71-c438-4fa8-ac7a-a9ac53638a7c"
    },
    {
        "author": "高適",
        "paragraphs": [
            "二月猶北風，天陰雪冥冥。",
            "寥落一室中，悵然慙百齡。",
            "苦愁正如此，門柳復青青。"
        ],
        "title": "苦雪四首 一",
        "id": "3e598395-2064-42df-ae7a-16bf591c0695"
    },
    {
        "author": "高適",
        "paragraphs": [
            "惠連發清興，袁安念高臥。",
            "余故非斯人，爲性兼懶惰。",
            "賴茲尊中酒，終日聊自過。"
        ],
        "title": "苦雪四首 二",
        "id": "4941ee70-92db-47bc-87d7-ba11b212025f"
    },
    {
        "author": "高適",
        "paragraphs": [
            "濛濛灑平陸，淅瀝至幽居。",
            "且喜潤羣物，焉能悲斗儲。",
            "故交久不見，鳥雀投吾廬。"
        ],
        "title": "苦雪四首 三",
        "id": "23aa1422-258b-4783-a800-1f28dc71facd"
    },
    {
        "author": "高適",
        "paragraphs": [
            "孰云久閑曠，本自保知寡。",
            "窮巷獨無成，春條秪盈把。",
            "安能羨鵬舉，且欲歌牛下。",
            "乃知古時人，亦有如我者。"
        ],
        "title": "苦雪四首 四",
        "id": "359bc72a-6f60-4c69-a4cd-9d579e22fc8e"
    },
    {
        "author": "高適",
        "paragraphs": [
            "開篋淚沾臆，見君前日書。",
            "夜臺今寂寞，獨是子雲居。",
            "疇昔探雲奇，登臨賦山水。",
            "同舟南浦下，望月西江裏。",
            "契闊多別離，綢繆到生死。",
            "九原即何處，萬事皆如此。",
            "晉山徒峨峨，斯人已冥冥。",
            "常時祿且薄，歿後家復貧。",
            "妻子在遠道，弟兄無一人。",
            "十上多苦辛，一官恆自哂。",
            "青雲將可致，白日忽先盡。",
            "唯有身後名，空留無遠近。"
        ],
        "title": "哭單父梁九少府",
        "id": "e953a74d-4075-48bb-928f-114d0cd1a9eb"
    },
    {
        "author": "高適",
        "paragraphs": [
            "世人誰不死，嗟君非生慮。",
            "扶病適到官，田園在何處？",
            "公才羣吏感，葬事他人助。",
            "余亦未識君，深悲哭君去。"
        ],
        "title": "哭裴少府",
        "id": "d669feeb-edbb-433a-b46f-9c302e3e7516"
    },
    {
        "author": "高適",
        "paragraphs": [
            "長安少年不少錢，能騎駿馬鳴金鞭。",
            "五侯相逢大道邊，美人弦管爭留連。",
            "黃金如斗不敢惜，片言如山莫棄捐。",
            "安知顦顇讀書者，暮宿靈臺私自憐。"
        ],
        "title": "行路難二首 一",
        "id": "ed2b4826-b408-4aec-9fbc-1d69b9f58e6d"
    },
    {
        "author": "高適",
        "paragraphs": [
            "君不見富家翁，舊時貧賤誰比數。",
            "一朝金多結豪貴，萬事勝人健如虎。",
            "子孫成行滿眼前，妻能管絃妾能舞。",
            "自矜一身忽如此，却笑傍人獨愁苦。",
            "東鄰少年安所如，席門窮巷出無車。",
            "有才不肯學干謁，何用年年空讀書。"
        ],
        "title": "行路難二首 二",
        "id": "7b8079ae-910c-4680-883a-6f747712ce0d"
    },
    {
        "author": "高適",
        "paragraphs": [
            "妾本邯鄲未嫁時，容華倚翠人未知。",
            "一朝結髮從君子，將妾迢迢東魯陲。",
            "時逢大道無艱阻，君方遊宦從陳汝。",
            "蕙樓獨臥頻度春，彩閣辭君幾徂暑。",
            "三月垂楊蠶未眠，攜籠結侶南陌邊。",
            "道逢行子不相識，贈妾黃金買少年。",
            "妾家夫壻經離久，寸心誓與長相守。",
            "願言行路莫多情，道妾貞心在人口。",
            "日暮蠶飢相命歸，攜籠端飾來庭闈。",
            "勞心苦力終無恨，所冀君恩即可依。",
            "聞說行人已歸止，乃是向來贈金子。",
            "相看顏色不復言，相顧懷慙有何已。",
            "從來自隱無疑背，直爲君情也相會。",
            "如何咫尺仍有情，況復迢迢千里外。",
            "誓將顧恩不顧身，念君此日赴河津。",
            "莫道向來不得意，故欲留規誡後人。"
        ],
        "title": "秋胡行",
        "id": "9cb15c8b-c714-4e8c-84eb-3658b637d12e"
    },
    {
        "author": "高適",
        "paragraphs": [
            "古城莽蒼饒荆榛，驅馬荒城愁殺人。",
            "魏王宮觀盡禾黍，信陵賓客隨灰塵。",
            "憶昨雄都舊朝市，軒車照耀歌鐘起。",
            "軍容帶甲三十萬，國步連營一千里。",
            "全盛須臾那可論，高臺曲池無復存。",
            "遺墟但見狐狸迹，古地空餘草木根。",
            "暮天搖落傷懷抱，倚劒悲歌對秋草。",
            "俠客猶傳朱亥名，行人尚識夷門道。",
            "白璧黃金萬戶侯，寶刀駿馬填山丘。",
            "年代淒涼不可問，往來唯有水東流。"
        ],
        "tags": [
            "隋・唐・五代",
            "咏史怀古"
        ],
        "title": "古大梁行",
        "id": "5e31820a-bcc7-4bb7-b173-ab69e432e45c"
    },
    {
        "author": "高適",
        "paragraphs": [
            "邯鄲城南游俠子，自矜生長邯鄲裏。",
            "千塲縱博家仍富，幾度報讐身不死。",
            "宅中歌笑日紛紛，門外車馬常如雲。",
            "未知肝膽向誰是，令人却憶平原君。",
            "君不見今人交態薄，黃金用盡還疎索。",
            "以茲感歎辭舊遊，更於時事無所求。",
            "且與少年飲美酒，往來射獵西山頭。"
        ],
        "title": "邯鄲少年行",
        "id": "d0639b4d-1c8e-40a7-a3d8-1275bec19b03"
    },
    {
        "author": "高適",
        "paragraphs": [
            "漢家煙塵在東北，漢將辭家破殘賊。",
            "男兒本自重橫行，天子非常賜顏色。",
            "摐金伐鼓下榆關，旌斾逶迤碣石間。",
            "校尉羽書飛瀚海，單于獵火照狼山。",
            "山川蕭條極邊土，胡騎憑陵雜風雨。",
            "戰士軍前半死生，美人帳下猶歌舞。",
            "大漠窮秋塞草腓，孤城落日鬬兵稀。",
            "身當恩遇恆輕敵，力盡關山未解圍。",
            "鐵衣遠戍辛勤久，玉筯應啼別離後。",
            "少婦城南欲斷腸，征人薊北空回首。",
            "邊庭飄颻那可度，絕域蒼茫更何有。",
            "殺氣三時作陣雲，寒聲一夜傳刁斗。",
            "相看白刃血紛紛，死節從來豈顧勳。",
            "君不見沙場征戰苦，至今猶憶李將軍。"
        ],
        "title": "燕歌行",
        "id": "e34f74b5-69ff-4136-927a-80d42eaeef6d"
    },
    {
        "author": "高適",
        "paragraphs": [
            "君不見漢家三葉從代至，高皇舊臣多富貴。",
            "天子垂衣方晏如，廟堂拱手無餘議。",
            "蒼生偃臥休征戰，露臺百金以爲費。",
            "田舍老翁不出門，洛陽少年莫論事。"
        ],
        "title": "古歌行",
        "id": "32ade105-6639-4a2d-8ba5-afb25200c6b3"
    },
    {
        "author": "高適",
        "paragraphs": [
            "人日題詩寄草堂，遙憐故人思故鄉。",
            "柳條弄色不忍見，梅花滿枝空斷腸。",
            "身在遠藩無所預，心懷百憂復千慮。",
            "今年人日空相憶，明年人日知何處。",
            "一臥東山三十春，豈知書劒老風塵。",
            "龍鐘還忝二千石，愧爾東西南北人。"
        ],
        "tags": [
            "思念"
        ],
        "title": "人日寄杜二拾遺",
        "id": "a7318ace-183f-44e8-9704-3fceabe908be"
    },
    {
        "author": "高適",
        "paragraphs": [
            "簷前白日應可惜，籬下黃花爲誰有。",
            "行子迎霜未授衣，主人得錢始沽酒。",
            "蘇秦顦顇人多厭，蔡澤棲遲世看醜。",
            "縱使登高只斷腸，不如獨坐空搔首。"
        ],
        "title": "九日酬顏少府",
        "id": "6b65b2f9-0c0d-4b94-92ad-af22334582cf"
    },
    {
        "author": "高適",
        "paragraphs": [
            "憶昨相逢論久要，顧君哂我輕常調。",
            "羈旅雖同白社遊，詩書已作青雲料。",
            "蹇質蹉跎竟不成，年過四十尚躬耕。",
            "長歌達者桮中物，大笑前人身後名。",
            "幸逢明盛多招隱，高山大澤徵求盡。",
            "此時亦得辭漁樵，青袍裹身荷聖朝。",
            "犂牛釣竿不復見，縣人邑吏來相邀。",
            "遠路鳴蟬秋興發，華堂美酒離憂銷。",
            "不知何日更攜手，應念茲晨去折腰。"
        ],
        "title": "留別鄭三韋九兼洛下諸公",
        "id": "b541e528-83cc-4c89-9990-94fda479abdb"
    },
    {
        "author": "高適",
        "paragraphs": [
            "不到嵩陽動十年，舊時心事已徒然。",
            "一二故人不復見，三十六峰猶眼前。",
            "夷門二月柳條色，流鶯數聲淚沾臆。",
            "鑿井耕田不我招，知君以此忘帝力。",
            "山人好去嵩陽路，惟余眷眷長相憶。"
        ],
        "title": "送楊山人歸嵩陽",
        "id": "420a25fa-1c7e-4684-9919-838c96d1c61a"
    },
    {
        "author": "高適",
        "paragraphs": [
            "昨夜離心正鬱陶，三更白露西風高。",
            "螢飛木落何淅瀝，此時夢見西歸客。",
            "曙鐘寥亮三四聲，東鄰嘶馬使人驚。",
            "攬衣出戶一相送，唯見歸雲縱復橫。"
        ],
        "title": "送別",
        "id": "86467334-de4e-4df6-a218-51630701b941"
    },
    {
        "author": "高適",
        "paragraphs": [
            "有人家住清河源，渡河問我游梁園。",
            "手持道經注已畢，心知內篇口不言。",
            "盧門十年見秋草，此心惆悵誰能道。",
            "知己從來不易知，慕君爲人與君好。",
            "別時九月桑葉疎，出門千里無行車。",
            "愛君且欲君先達，今上求賢早上書。"
        ],
        "title": "贈別晉三處士",
        "id": "b5d52c7f-9cd4-4805-8b40-47771a17af7b"
    },
    {
        "author": "高適",
        "paragraphs": [
            "將軍族貴兵且強，漢家已是渾邪王。",
            "子孫相承在朝野，至今部曲燕支下。",
            "控弦盡用陰山兒，登陣常騎大宛馬。",
            "銀鞍玉勒繡蝥弧，每逐嫖姚破骨都。",
            "李廣從來先將士，衛青未肯學孫吳。",
            "傳有沙場千萬騎，昨日邊庭羽書至。",
            "城頭畫角三四聲，匣裏寶刀晝夜鳴。",
            "意氣能甘萬里去，辛勤判作一年行。",
            "黃雲白草無前後，朝建旌旄夕刁斗。",
            "塞下應多俠少年，關西不見春楊柳。",
            "從軍借問所從誰，擊劒酣歌當此時。",
            "遠別無輕繞朝策，平戎早寄仲宣詩。"
        ],
        "tags": [
            "爱国",
            "送别",
            "将军",
            "写人"
        ],
        "title": "送渾將軍出塞",
        "id": "344df1ed-e20f-4fb2-8f39-4f9634effe80"
    },
    {
        "author": "高適",
        "paragraphs": [
            "東山布衣明古今，自言獨未逢知音。",
            "識者閱見一生事，到處豁然千里心。",
            "看書學劒長辛苦，近日方思謁明主。",
            "斗酒相留醉復醒，悲歌數年淚如雨。",
            "丈夫遭遇不可知，買臣主父皆如斯。",
            "我今蹭蹬無所似，看爾崩騰何若爲。"
        ],
        "title": "送蔡山人",
        "id": "9a09444a-363a-4ca9-9537-2c6a91683de4"
    },
    {
        "author": "高適",
        "paragraphs": [
            "我本漁樵孟諸野，一生自是悠悠者。",
            "乍可狂歌草澤中，寧堪作吏風塵下。",
            "秪言小邑無所爲，公門百事皆有期。",
            "拜迎官長心欲碎，鞭撻黎庶令人悲。",
            "歸來向家問妻子，舉家盡笑今如此。",
            "生事應須南畝田，世情付與東流水。",
            "夢想舊山安在哉，爲銜君命且遲廻。",
            "乃知梅福徒爲爾，轉憶陶潛歸去來。"
        ],
        "title": "封丘作",
        "id": "371ccd3f-c864-4c88-b53e-4feab2f090c0"
    },
    {
        "author": "高適",
        "paragraphs": [
            "去鄉不遠逢知己，握手相歡得如此。",
            "禮樂遙傳魯伯禽，賓客爭過魏公子。",
            "酒筵暮散明月上，櫪馬長鳴春風起。",
            "一生稱意能幾人，今日從君問終始。"
        ],
        "title": "題李別駕壁",
        "id": "febfce55-5c76-4c97-b44d-e4b97fe13b29"
    },
    {
        "author": "高適",
        "paragraphs": [
            "田家老翁住東陂，說道平生隱在茲。",
            "鬢白未曾記日月，山青每到識春時。",
            "門前種柳深成巷，野谷流泉添入池。",
            "牛壯日耕十畝地，人閑常掃一茅茨。",
            "客來滿酌清尊酒，感興平吟才子詩。",
            "巖際窟中藏鼴鼠，潭邊竹裏隱鸕鶿。",
            "村墟日落行人少，醉後無心怯路岐。",
            "今夜只應還寄宿，明朝拂曙與君辭。"
        ],
        "title": "寄宿田家",
        "id": "784b5bc3-05d5-425d-8935-49c42bf2cccc"
    },
    {
        "author": "高適",
        "paragraphs": [
            "二十解書劒，西遊長安城。",
            "舉頭望君門，屈指取公卿。",
            "國風沖融邁三五，朝廷歡樂彌寰宇。",
            "白璧皆言賜近臣，布衣不得干明主。",
            "歸來洛陽無負郭，東過梁宋非吾土。",
            "兔苑爲農歲不登，雁池垂釣心長苦。",
            "世人遇我同衆人，唯君於我最相親。",
            "且喜百年有交態，未嘗一日辭家貧。",
            "彈棊擊筑白日晚，縱酒高歌楊柳春。",
            "歡娛未盡分散去，使我惆悵驚心神。",
            "丈夫不作兒女別，臨岐涕淚沾衣巾。"
        ],
        "title": "別韋參軍",
        "id": "a03c0482-ee78-47d7-9762-18a156b751af"
    },
    {
        "author": "高適",
        "paragraphs": [
            "沈吟對遷客，惆悵西南天。",
            "昔爲一官未得意，今向萬里令人憐。",
            "念茲斗酒成暌間，停舟歎君日將晏。",
            "遠樹應憐北地春，行人却羨南歸雁。",
            "丈夫窮達未可知，看君不合長數奇。",
            "江山到處堪乘興，楊柳青青那足悲。"
        ],
        "title": "送田少府貶蒼梧",
        "id": "1e169041-882d-475c-bb60-8df9ecc9ac19"
    },
    {
        "author": "高適",
        "paragraphs": [
            "離心忽悵然，策馬對秋天。",
            "孟諸薄暮涼風起，歸客相逢渡睢水。",
            "昨時攜手已十年，今日分途各千里。",
            "歲物蕭條滿路岐，此行浩蕩令人悲。",
            "家貧羨爾有微祿，欲往從之何所之。"
        ],
        "title": "平臺夜遇李景參有別",
        "id": "203b10c7-2886-4ae6-870f-6eb1ec9ff558"
    },
    {
        "author": "高適",
        "paragraphs": [
            "君爲東蒙客，往來東蒙畔。",
            "雲臥臨嶧陽，山行窮日觀。",
            "少年詞賦皆可聽，秀眉白面風清泠。",
            "身上未曾染名利，口中猶未知膻腥。",
            "今日還山意無極，豈辭世路多相識。",
            "歸見萊蕪九十翁，爲論別後長相憶。"
        ],
        "title": "送郭處士往萊蕪兼寄茍山人",
        "id": "fb790ed4-04db-48f5-9b55-6f7d2b0a2042"
    },
    {
        "author": "高適",
        "paragraphs": [
            "還山吟，天高日暮寒山深。",
            "送君還山識君心，人生老大須恣意。",
            "看君解作一生事，山間偃仰無不至。",
            "石泉淙淙若風雨，桂花松子常滿地。",
            "賣藥囊中應有錢，還山服藥又長年。",
            "白雲勸盡桮中物，明月相隨何處眠。",
            "眠時憶問醒時事，夢魂可以相周旋。"
        ],
        "tags": [
            "赠别",
            "写人",
            "友人",
            "赞美",
            "写人诗"
        ],
        "title": "賦得還山吟送沈四山人",
        "id": "03ca699d-7447-498d-8251-cf9f85deae11"
    },
    {
        "author": "高適",
        "paragraphs": [
            "多雨殊未已，秋雲更沈沈。",
            "洛陽故人初解印，山東小吏來相尋。",
            "上卿才大名不朽，早朝至尊暮求友。",
            "豁達常推海內賢，殷勤但酌尊中酒。",
            "飲醉欲言歸剡溪，門前駟馬光照衣。",
            "路傍觀者徒唧唧，我公不以爲是非。"
        ],
        "title": "崔司錄宅燕大理李卿",
        "id": "2656cc2f-8178-477d-88b4-13bb0d73a634"
    },
    {
        "author": "高適",
        "paragraphs": [
            "知君愛鳴琴，仍好千里馬。",
            "永日恆思單父中，有時心到宛城下。",
            "遇客丹青天下才，白生胡雛控龍媒。",
            "主人娛賓畫障開，只言騏驥西極來。",
            "半壁䟃𧽼勢不住，滿堂風飄颯然度。",
            "家僮愕視欲先鞭，櫪馬驚嘶還屢顧。",
            "始知物妙皆可憐，燕昭市駿豈徒然。",
            "縱令剪拂無所用，猶勝駑駘在眼前。"
        ],
        "title": "同鮮于洛陽於畢員外宅觀畫馬歌",
        "id": "4b563103-d593-41f9-96a4-b65155ccbde4"
    },
    {
        "author": "高適",
        "paragraphs": [
            "故人美酒勝濁醪，故人清詞合風騷。",
            "長歌滿酌惟吾曹，高談正可揮麈毛。",
            "半醉忽然持蟹螯，洛陽告捷傾前後。",
            "武侯腰間印如斗，郎官無事時飲酒。",
            "桮中綠蟻吹轉來，甕上飛花拂還有。",
            "前年持節將楚兵，去年留司在東京。",
            "今年復拜二千石，盛夏五月西南行。",
            "彭門劒門蜀山裏，昨逢軍人刦奪我。",
            "到家但見妻與子，賴得飲君春酒數十桮，不然令我愁欲死。"
        ],
        "title": "同河南李少尹畢員外宅夜飲時洛陽告捷遂作春酒歌",
        "id": "399d7586-1d9c-491f-b854-2f7b61b27980"
    },
    {
        "author": "高適",
        "paragraphs": [
            "始知帝鄉客，能畫蒼梧雲。",
            "秋天萬里一片色，只疑飛盡猶氛氳。"
        ],
        "title": "同李九士曹觀壁畫雲作",
        "id": "101844bd-db52-4b7b-a097-c45162545c77"
    },
    {
        "author": "高適",
        "paragraphs": [
            "寒楚十二月，蒼鷹八九毛。",
            "寄言燕雀莫相啅，自有雲霄萬里高。"
        ],
        "title": "見薛大臂鷹作",
        "id": "17c901f7-75d0-48ce-ac16-95724c21dad9"
    },
    {
        "author": "高適",
        "paragraphs": [
            "君侯櫪上驄，貌在丹青中。",
            "馬毛連錢蹄鐵色，圖畫光輝驕玉勒。",
            "馬行不動勢若來，權奇蹴踏無塵埃。",
            "感茲絕代稱妙手，遂令談者不容口。",
            "麒麟獨步自可珍，駑駘萬匹知何有，終未如他櫪上驄。",
            "載華轂，聘飛鴻，荷君剪拂與君用，一日千里如旋風。"
        ],
        "title": "畫馬篇",
        "id": "e94f7b4c-7e68-4d8b-81b3-053539a689d8"
    },
    {
        "author": "高適",
        "paragraphs": [
            "龍竹養根凡幾年，工人截之爲長鞭。",
            "一節一目皆天然，珠重重，星連連。",
            "繞指柔，純金堅，繩不直，規不圓。",
            "把向空中捎一聲，良馬有心日馳千。"
        ],
        "title": "詠馬鞭",
        "id": "b7c8a7fe-7ad4-44fe-9b71-3c085eb5e999"
    },
    {
        "author": "高適",
        "paragraphs": [
            "君不見芳樹枝，春花落盡蜂不窺。",
            "君不見梁上泥，秋風始高燕不棲。",
            "蕩子從軍事征戰，蛾眉嬋娟守空閨。",
            "獨宿自然堪下淚，況復時聞鳥夜啼。"
        ],
        "title": "塞下曲",
        "id": "1ba275a5-93d8-4d90-9367-7192e01dae10"
    },
    {
        "author": "高適",
        "paragraphs": [
            "曲岸深潭一山叟，駐眼看鈎不移手。",
            "世人欲得知姓名，良久問他不開口。",
            "笋皮笠子荷葉衣，心無所營守釣磯。",
            "料得孤舟無定止，日暮持竿何處歸。"
        ],
        "title": "漁父歌",
        "id": "0be9008f-d175-47f6-aa53-87fce8d020fa"
    },
    {
        "author": "高適",
        "paragraphs": [
            "蕃軍傍塞遊，代馬噴風秋。",
            "老將垂金甲，閼支着錦裘。",
            "琱戈蒙豹尾，紅斾插狼頭。",
            "日暮天山下，鳴笳漢使愁。"
        ],
        "title": "部落曲",
        "id": "e16715ca-dc77-4e04-b442-8e0c41c74ec5"
    },
    {
        "author": "高適",
        "paragraphs": [
            "傳道招[提]客，詩書自討論。",
            "佛香時入院，僧飯屢過門。",
            "聽法還應難，尋經剩欲翻。",
            "草玄今已畢，此外復何言。"
        ],
        "title": "贈杜二拾遺",
        "id": "31bcaea7-a3c1-47a0-a1d3-eb91a703d1fb"
    },
    {
        "author": "高適",
        "paragraphs": [
            "世上謾相識，此翁殊不然。",
            "興來書自聖，醉後語尤顛。",
            "白髮老閑事，青雲在目前。",
            "牀頭一壺酒，能更幾回眠。"
        ],
        "tags": [
            "友情",
            "喝酒"
        ],
        "title": "醉後贈張九旭",
        "id": "c8ad2060-b409-46e5-b499-a4cd17a9803b"
    },
    {
        "author": "高適",
        "paragraphs": [
            "落日風雨至，秋天鴻雁初。",
            "離憂不堪比，旅館復何如。",
            "君又幾時去，我知音信疎。",
            "空多篋中贈，長見右軍書。"
        ],
        "title": "途中寄徐錄事",
        "id": "70c1e034-056a-445d-bff6-9afa97a32ef0"
    },
    {
        "author": "高適",
        "paragraphs": [
            "季冬憶淇上，落日歸山樊。",
            "舊宅帶流水，平田臨古村。",
            "雪中望來信，醉裏開衡門。",
            "果得希代寶，緘之那可論。"
        ],
        "title": "酬衛八雪中見寄",
        "id": "c7166837-c70d-4cfd-bf45-baf6930473bf"
    },
    {
        "author": "高適",
        "paragraphs": [
            "踐更登隴首，遠別指臨洮。",
            "爲問關山事，何如州縣勞。",
            "軍容隨赤羽，樹色引青袍。",
            "誰斷單于臂，今年太白高。"
        ],
        "tags": [
            "战争",
            "军队"
        ],
        "title": "送白少府送兵之隴右",
        "id": "f1b6a20a-bcbf-4886-bc42-3843d99b2368"
    },
    {
        "author": "高適",
        "paragraphs": [
            "邊城多遠別，此去莫徒然。",
            "問禮知才子，登科及少年。",
            "出門看落日，驅馬向秋天。",
            "高價人爭重，行當早着鞭。"
        ],
        "title": "河西送李十七",
        "id": "3a0b788a-0d41-477a-8361-29f7c9157c41"
    },
    {
        "author": "高適",
        "paragraphs": [
            "他日維楨幹，明時懸鏌鋣。",
            "江山遙去國，妻子獨還家。",
            "離別無嫌遠，沈浮勿強嗟。",
            "南登有詞賦，知爾弔長沙。"
        ],
        "title": "送張瑤貶五谿尉",
        "id": "5627d9fa-e648-4151-9a60-08cff928d305"
    },
    {
        "author": "高適",
        "paragraphs": [
            "徒然酌桮酒，不覺散人愁。",
            "相識仍遠別，欲歸翻旅遊。",
            "夏雲滿郊甸，明月照河洲。",
            "莫恨征途遠，東看漳水流。"
        ],
        "title": "別韋五",
        "id": "49e8d65c-a254-42eb-9bb6-152ba3d3986e"
    },
    {
        "author": "高適",
        "paragraphs": [
            "昔日京華去，知君才望新。",
            "應猶作賦好，莫歎在官貧。",
            "且復傷遠別，不然愁此身。",
            "清風幾萬里，江上一歸人。"
        ],
        "title": "別劉大校書",
        "id": "c0547256-859d-4caf-aa4b-41684052f2c6"
    },
    {
        "author": "高適",
        "paragraphs": [
            "商丘試一望，隱隱帶秋天。",
            "地與辰星在，城將大路遷。",
            "干戈悲昔事，墟落對窮年。",
            "即此傷離緒，悽悽賦酒筵。"
        ],
        "title": "宋中別司功叔各賦一物得商丘",
        "id": "9e50286c-3f34-407e-95d7-3015902c044f"
    },
    {
        "author": "高適",
        "paragraphs": [
            "黯然何所爲，相對但悲酸。",
            "季弟念離別，賢兄救急難。",
            "河流冰處盡，海路雪中寒。",
            "尚有南飛雁，知君不忍看。"
        ],
        "title": "送蔡十二之海上",
        "id": "a98af493-3392-4ac3-b648-cb48118bff10"
    },
    {
        "author": "高適",
        "paragraphs": [
            "離別長千里，相逢數十年。",
            "此心應不變，他事已徒然。",
            "惆悵春光裏，蹉跎柳色前。",
            "逢時當自取，看爾欲先鞭。"
        ],
        "title": "別韋兵曹",
        "id": "b34cd445-5b1c-4877-84bd-a5cab8f1ed64"
    },
    {
        "author": "高適",
        "paragraphs": [
            "餞君嗟遠別，爲客念周旋。",
            "征路今如此，前軍猶眇然。",
            "出關逢漢壁，登隴望胡天。",
            "亦是封侯地，期君早着鞭。"
        ],
        "title": "獨孤判官部送兵",
        "id": "2c065521-b184-4042-a21f-6d433fa32f36"
    },
    {
        "author": "高適",
        "paragraphs": [
            "諸生曰萬盈，四十乃知名。",
            "宅相予偏重，家丘人莫輕。",
            "美才應自料，苦節豈無成。",
            "莫以山田薄，今春又不耕。"
        ],
        "title": "別從甥萬盈",
        "id": "88fe33c7-2174-4ecd-bfda-c6c637d0182e"
    },
    {
        "author": "高適",
        "paragraphs": [
            "知君少得意，汶上掩柴扉。",
            "寒食仍留火，春風未授衣。",
            "皆言黃綬屈，早向青雲飛。",
            "借問他鄉事，今年歸不歸。"
        ],
        "title": "別崔少府",
        "id": "c6b86ec1-0218-4426-96a9-ee66e88cd449"
    },
    {
        "author": "高適",
        "paragraphs": [
            "碣石遼西地，漁陽薊北天。",
            "關山唯一道，雨雪盡三邊。",
            "才子方爲客，將軍正渴賢。",
            "遙知幕府下，書記日翩翩。"
        ],
        "title": "別馮判官",
        "id": "b7ce2e16-a019-4b91-aa72-ed498d1aebe3"
    },
    {
        "author": "高適",
        "paragraphs": [
            "飲酒莫辭醉，醉多適不愁。",
            "孰知非遠別，終念對窮秋。",
            "滑臺門外見，淇水眼前流。",
            "君去應回首，風波滿渡頭。"
        ],
        "tags": [
            "送别"
        ],
        "title": "淇上送韋司倉往滑臺",
        "id": "ca7c9d91-140d-440e-90c8-67421ab0d987"
    },
    {
        "author": "高適",
        "paragraphs": [
            "傳有東南別，題詩報客居。",
            "江山知不厭，州縣復何如。",
            "莫恨吳歈曲，嘗看越絕書。",
            "今朝欲乘興，隨爾食鱸魚。"
        ],
        "title": "送崔功曹赴越",
        "id": "d03fbb08-dc93-465e-bca1-471cef5e55ee"
    },
    {
        "author": "高適",
        "paragraphs": [
            "悵望日千里，如何今二毛。",
            "猶思陽谷去，莫厭隴山高。",
            "倚馬見雄筆，隨身唯寶刀。",
            "料君終自致，勳業在臨洮。"
        ],
        "tags": [
            "勉励",
            "送别"
        ],
        "title": "送蹇秀才赴臨洮",
        "id": "976de84b-f21a-4d7a-8a63-9ee51c307921"
    },
    {
        "author": "高適",
        "paragraphs": [
            "落日知分手，春風莫斷腸。",
            "興來無不愜，才在亦何傷。",
            "溪水堪垂釣，江田耐插秧。",
            "人生只爲此，亦足傲羲皇。"
        ],
        "title": "廣陵別鄭處士",
        "id": "517f960a-ac39-402d-982a-118f9d845fbc"
    },
    {
        "author": "高適",
        "paragraphs": [
            "離人去復留，白馬黑貂裘。",
            "屈指論前事，停鞭惜舊遊。",
            "帝鄉那可忘，旅館日堪愁。",
            "誰念無知己，年年睢水流。"
        ],
        "title": "別孫訢",
        "id": "2e65c105-017c-4b5c-b899-6ace25d18507"
    },
    {
        "author": "高適",
        "paragraphs": [
            "征馬向邊州，蕭蕭嘶不休。",
            "思深應帶別，聲斷爲兼秋。",
            "岐路風將遠，關山月共愁。",
            "贈君從此去，何日大刀頭。"
        ],
        "title": "送劉評事充朔方判官賦得征馬嘶",
        "id": "b42b8d7b-3d04-46ed-ba87-11478e25d391"
    },
    {
        "author": "高適",
        "paragraphs": [
            "更沽淇上酒，還泛驛前舟。",
            "爲惜故人去，復憐嘶馬愁。",
            "雲山行處合，風雨興中秋。",
            "此路無知己，明珠莫暗投。"
        ],
        "tags": [
            "送别"
        ],
        "title": "送魏八",
        "id": "16b8caaa-e64d-4ad8-839f-8627c0a40f62"
    },
    {
        "author": "高適",
        "paragraphs": [
            "攜手贈將行，山人道姓名。",
            "光陰薊子訓，才術褚先生。",
            "牆上梨花白，尊中桂酒清。",
            "洛陽無二價，猶是慕風聲。"
        ],
        "title": "贈別褚山人",
        "id": "054f613f-675f-4387-aa4d-428b8a6c601e"
    },
    {
        "author": "高適",
        "paragraphs": [
            "征馬嘶長路，離人挹佩刀。",
            "客來東道遠，歸去北風高。",
            "時候何蕭索，鄉心正鬱陶。",
            "傳君遇知己，行日有綈袍。"
        ],
        "title": "別王八",
        "id": "384a5a42-d76b-4e09-92f3-3aaec0e9b838"
    },
    {
        "author": "高適",
        "paragraphs": [
            "逢君說行邁，倚劒別交親。",
            "幕府爲才子，將軍作主人。",
            "近關多雨雪，出塞有風塵。",
            "長策須當用，男兒莫顧身。"
        ],
        "title": "送董判官",
        "id": "38eb0617-79f7-467d-bc5f-892f6921dc4b"
    },
    {
        "author": "高適",
        "paragraphs": [
            "謫去君無恨，閩中我舊過。",
            "大都秋雁少，只是夜猿多。",
            "東路雲山合，南天瘴癘和。",
            "自當逢雨露，行矣慎風波。"
        ],
        "tags": [
            "送别",
            "劝勉",
            "友情"
        ],
        "title": "送鄭侍御謫閩中",
        "id": "3898eb6d-95df-4b2e-b6d2-348e3f013d5a"
    },
    {
        "author": "高適",
        "paragraphs": [
            "行子對飛蓬，金鞭指鐵驄。",
            "功名萬里外，心事一桮中。",
            "虜障燕支北，秦城太白東。",
            "離魂莫惆悵，看取寶刀雄。"
        ],
        "tags": [
            "送别",
            "壮志",
            "惜别"
        ],
        "title": "送李侍御赴安西",
        "id": "c46a848d-86bf-4e2e-9ffc-442759ddfa7a"
    },
    {
        "author": "高適",
        "paragraphs": [
            "絕域眇難躋，悠然信馬蹄。",
            "風塵經跋涉，搖落怨暌攜。",
            "地出流沙外，天長甲子西。",
            "少年無不可，行矣莫悽悽。"
        ],
        "title": "送裴別將之安西",
        "id": "57bb1245-317d-4fd3-955f-74370298f685"
    },
    {
        "author": "高適",
        "paragraphs": [
            "綵服趨庭訓，分交載酒過。",
            "芸香名早著，蓬轉事仍多。",
            "苦戰知機息，窮愁奈別何。",
            "雲霄莫相待，年鬢已蹉跎。"
        ],
        "title": "宴郭校書因之有別",
        "id": "d3c44130-3588-40ef-88a7-4e0e504743ca"
    },
    {
        "author": "高適",
        "paragraphs": [
            "每揖龔黃事，還陪李郭舟。",
            "雲從四岳起，水向百城流。",
            "幽意隨登陟，嘉言即獻酬。",
            "乃知縫掖貴，今日對諸侯。"
        ],
        "title": "同李太守北池泛舟宴高平鄭太守",
        "id": "67e52566-31d7-40e8-8ee5-8cb5bbb057f3"
    },
    {
        "author": "高適",
        "paragraphs": [
            "今日好相見，羣賢仍廢曹。",
            "晚晴催翰墨，秋興引風騷。",
            "絳葉擁虛砌，黃花隨濁醪。",
            "閉門無不可，何事更登高。"
        ],
        "title": "同崔員外綦毋拾遺九日宴京兆府李士曹",
        "id": "16115ead-7f11-404c-b6c5-1ea87057291a"
    },
    {
        "author": "高適",
        "paragraphs": [
            "良牧徵高賞，褰帷問考槃。",
            "歲時當正月，甲子入初寒。",
            "已聽甘棠頌，欣陪旨酒歡。",
            "仍憐門下客，不作布衣看。"
        ],
        "title": "同羣公十月朝宴李太守宅",
        "id": "6c607713-fd86-49a7-9e98-6d5858d24e51"
    },
    {
        "author": "高適",
        "paragraphs": [
            "幕府日多暇，田家歲復登。",
            "相知恨不早，乘興乃無恆。",
            "窮巷在喬木，深齋垂古藤。",
            "邊城唯有醉，此外更何能。"
        ],
        "title": "武威同諸公過楊七山人得藤字",
        "id": "655ae29b-c115-4b27-a0b8-caa7e01d1808"
    },
    {
        "author": "高適",
        "paragraphs": [
            "落日登臨處，悠然意不窮。",
            "佛因初地識，人覺四天空。",
            "來雁清霜後，孤帆遠樹中。",
            "裴回傷寓目，蕭索對寒風。"
        ],
        "title": "同羣公登濮陽聖佛寺閣",
        "id": "31b9d9c3-3b67-428f-8b53-3019cb4a0b67"
    },
    {
        "author": "高適",
        "paragraphs": [
            "知君薄州縣，好靜無冬春。",
            "散帙至棲鳥，明燈留故人。",
            "深房臘酒熟，高院梅花新。",
            "若是周旋地，當令風義親。"
        ],
        "title": "同衛八題陸少府書齋",
        "id": "c1f1cc1d-4eff-438e-8aea-60cb69174965"
    },
    {
        "author": "高適",
        "paragraphs": [
            "依依西山下，別業桑林邊。",
            "庭鴨喜多雨，鄰雞知暮天。",
            "野人種秋菜，古老開原田。",
            "且向世情遠，吾今聊自然。"
        ],
        "title": "淇上別業",
        "id": "e82c724f-b32f-4454-9051-0a6b94580869"
    },
    {
        "author": "高適",
        "paragraphs": [
            "鳥道幾登頓，馬蹄無暫閑。",
            "崎嶇出長坂，合沓猶前山。",
            "石激水流處，天寒松色間。",
            "王程應未盡，且莫顧刀環。"
        ],
        "title": "入昌松東界山行",
        "id": "248e2198-070c-47f8-96a2-33e8952d1938"
    },
    {
        "author": "高適",
        "paragraphs": [
            "匹馬行將久，征途去轉難。",
            "不知邊地別，秪訝客衣單。",
            "谿冷泉聲苦，山空木葉乾。",
            "莫言關塞極，雲雪尚漫漫。"
        ],
        "title": "使青夷軍入居庸三首 一",
        "id": "7f1a7ed4-5873-4cf1-9b28-3a454c54215a"
    },
    {
        "author": "高適",
        "paragraphs": [
            "古鎮青山口，寒風落日時。",
            "巖巒鳥不過，冰雪馬堪遲。",
            "出塞應無策，還家賴有期。",
            "東山足松桂，歸去結茅茨。"
        ],
        "title": "使青夷軍入居庸三首 二",
        "id": "80a539fd-75f1-4590-83b2-5c7bf5c0c34c"
    },
    {
        "author": "高適",
        "paragraphs": [
            "登頓驅征騎，棲遲愧寶刀。",
            "遠行今若此，微祿果徒勞。",
            "絕坂水連下，羣峰雲共高。",
            "自堪成白首，何事一青袍。"
        ],
        "title": "使青夷軍入居庸三首 三",
        "id": "a3e12b3f-588f-4a2b-a256-a52942c6ab8f"
    },
    {
        "author": "高適",
        "paragraphs": [
            "驅馬薊門北，北風邊馬哀。",
            "蒼茫遠山口，豁達胡天開。",
            "五將已深入，前軍止半廻。",
            "誰憐不得意，長劒獨歸來。"
        ],
        "tags": [
            "写景",
            "抒情",
            "边塞",
            "愤懑",
            "壮志未酬"
        ],
        "title": "自薊北歸",
        "id": "3e1b6607-1440-4c27-a25a-233c079b8011"
    },
    {
        "author": "高適",
        "paragraphs": [
            "黃鳥翩翩楊柳垂，春風送客使人悲。",
            "怨別自驚千里外，論交却憶十年時。",
            "雲開汶水孤帆遠，路繞梁山匹馬遲。",
            "此地從來可乘興，留君不住益淒其。"
        ],
        "tags": [
            "送别",
            "惜别",
            "友情"
        ],
        "title": "東平別前衛縣李寀少府",
        "id": "f0c3562c-6d4b-464b-9a0f-e00747aed961"
    },
    {
        "author": "高適",
        "paragraphs": [
            "高館張燈酒復清，夜鐘殘月雁歸聲。",
            "只言啼鳥堪求侶，無那春風欲送行。",
            "黃河曲裏沙爲岸，白馬津邊柳向城。",
            "莫怨他鄉暫離別，知君到處有逢迎。"
        ],
        "tags": [
            "黄河",
            "离别",
            "饮酒",
            "惜别",
            "友情"
        ],
        "title": "夜別韋司士得城字",
        "id": "dddc5861-5ad3-438a-999e-f068b10fc886"
    },
    {
        "author": "高適",
        "paragraphs": [
            "嗟君此別意何如，駐馬銜桮問謫居。",
            "巫峽啼猿數行淚，衡陽歸雁幾封書。",
            "青楓江上秋天遠，白帝城邊古木疎。",
            "聖代即今多雨露，暫時分手莫躊躇。"
        ],
        "tags": [
            "唐诗三百首",
            "同情",
            "送别",
            "贬谪",
            "边塞",
            "七言律诗"
        ],
        "title": "送李少府貶峽中王少府貶長沙",
        "id": "2c24cec1-4105-4511-bf8b-bc6d5d8d48c7"
    },
    {
        "author": "高適",
        "paragraphs": [
            "同官載酒出郊圻，晴日東馳雁北飛。",
            "隔岸春雲邀翰墨，傍簷垂柳報芳菲。",
            "池邊轉覺虛無盡，臺上偏宜酩酊歸。",
            "州縣徒勞那可度，後時連騎莫相違。"
        ],
        "title": "同陳留崔司戶早春宴蓬池",
        "id": "616f4ecc-b50f-4045-b99b-82cb54059843"
    },
    {
        "author": "高適",
        "paragraphs": [
            "北樓西望滿晴空，積水連山勝畫中。",
            "湍上急流聲若箭，城頭殘月勢如弓。",
            "垂竿已羨磻谿老，體道猶思塞上翁。",
            "爲問邊庭更何事，至今羌笛怨無窮。"
        ],
        "title": "金城北樓",
        "id": "b7cf9dad-6b92-4761-a28c-a170b60bcf84"
    },
    {
        "author": "高適",
        "paragraphs": [
            "傳君昨夜悵然悲，獨坐新齋木落時。",
            "逸氣舊來凌燕雀，高才何得混妍媸。",
            "跡留黃綬人多歎，心在青雲世莫知。",
            "不是鬼神無正直，從來州縣有瑕疵。"
        ],
        "title": "同顏六少府旅宦秋中之作",
        "id": "15abc23d-8849-43a1-aeb8-28eebdaac884"
    },
    {
        "author": "高適",
        "paragraphs": [
            "節物驚心兩鬢華，東籬空繞未開花。",
            "百年將半仕三已，五畝就荒天一涯。",
            "豈有白衣來剝啄，一從烏帽自攲斜。",
            "真成獨坐空搔首，門柳蕭蕭噪暮鴉。"
        ],
        "title": "重陽",
        "id": "c1fa02b3-3fdd-4de6-86d8-264f36cfee99"
    },
    {
        "author": "高適",
        "paragraphs": [
            "德以精靈降，時膺夢寐求。",
            "蒼生謝安石，天子富平侯。",
            "尊俎資高論，巖廊挹大猷。",
            "相門連戶牖，卿族嗣弓裘。",
            "豁達雲開霽，清明月映秋。",
            "能爲吉甫頌，善用子房籌。",
            "階砌思攀陟，門闌尚阻修。",
            "高山不易仰，大匠本難投。",
            "跡與松喬合，心緣啓沃留。",
            "公才山吏部，書癖杜荆州。",
            "幸沐千年聖，何辭一尉休。",
            "折腰知寵辱，廻首見沈浮。",
            "天地莊生馬，江湖范蠡舟。",
            "逍遙堪自樂，浩蕩信無憂。",
            "去此從黃綬，歸歟任白頭。",
            "風塵與霄漢，瞻望日悠悠。"
        ],
        "title": "古樂府飛龍曲留上陳左相",
        "id": "be2bff30-cbdc-4dde-87d4-ea7021125a4b"
    },
    {
        "author": "高適",
        "paragraphs": [
            "風俗登淳古，君臣挹大庭。",
            "深沈謀九德，密勿契千齡。",
            "獨立調元氣，清心豁窅冥。",
            "本枝連帝系，長策冠生靈。",
            "傅說明殷道，蕭何律漢刑。",
            "鈞衡持國柄，柱石總朝經。",
            "隱軫江山藻，氛氳鼎鼐銘。",
            "興中皆白雪，身外即丹青。",
            "江海呼窮鳥，詩書問聚螢。",
            "吹噓成羽翼，提握動芳馨。",
            "倚伏悲還笑，棲遲醉復醒。",
            "恩榮初就列，含育忝宵形。",
            "有竊丘山惠，無時枕席寧。",
            "壯心瞻落景，生事感浮萍。",
            "莫以才難用，終期善易聽。",
            "未爲門下客，徒謝少微星。"
        ],
        "title": "留上李右相",
        "id": "d0a388eb-dd3d-4735-aacc-392ff3a2bed1"
    },
    {
        "author": "高適",
        "paragraphs": [
            "遙傳副丞相，昨日破西蕃。",
            "作氣羣山動，揚軍大斾翻。",
            "奇兵邀轉戰，連孥絕歸奔。",
            "泉噴諸戎血，風驅死虜魂。",
            "頭飛攢萬戟，面縛聚轅門。",
            "鬼哭黃埃暮，天愁白日昏。",
            "石城與巖險，鐵騎皆雲屯。",
            "長策一言決，高蹤百代存。",
            "威稜懾沙漠，忠義感乾坤。",
            "老將黯無色，儒生安敢論。",
            "解圍憑廟算，止殺報君恩。",
            "唯有關河渺，蒼茫空樹墩。"
        ],
        "title": "同李員外賀哥舒大夫破九曲之作",
        "id": "89948763-087c-4404-b98d-eedc526849ec"
    },
    {
        "author": "高適",
        "paragraphs": [
            "雲紀軒皇代，星高太白年。",
            "廟堂咨上策，幕府制中權。",
            "盤石藩維固，昇壇禮樂先。",
            "國章榮印綬，公服貴貂蟬。",
            "樂善旌深德，輸忠格上玄。",
            "剪桐光寵錫，題劒美貞堅。",
            "聖祚雄圖廣，師貞武德虔。",
            "雷霆七校發，旌斾五營連。",
            "華省徵羣乂，霜臺舉二賢。",
            "豈伊公望遠，曾是茂才遷。",
            "並秉韜鈐術，兼該翰墨筵。",
            "帝思麟閣像，臣獻柏梁篇。",
            "振玉登遼甸，摐金歷薊壖。",
            "度河飛羽檄，橫海泛樓船。",
            "北伐聲逾邁，東征務以專。",
            "講戎喧涿野，料敵靜居延。",
            "軍勢持三略，兵戎自九天。",
            "朝瞻授鉞去，時聽偃戈旋。",
            "大漠風沙裏，長城雨雪邊。",
            "雲端臨碣石，波際隱朝鮮。",
            "夜壁沖高斗，寒空駐彩旃。",
            "倚弓玄兔月，飲馬白狼川。",
            "庶物隨交泰，蒼生解倒懸。",
            "四郊增氣象，萬里絕風煙。",
            "關塞鴻勳著，京華甲第全。",
            "落梅橫吹後，春色凱歌前。",
            "直道常兼濟，微才獨棄捐。",
            "曳裾誠已矣，投筆尚悽然。",
            "作賦同元淑，能詩匪仲宣。",
            "雲霄不可望，空欲仰神仙。"
        ],
        "title": "信安王幕府詩",
        "id": "9ce3c231-ae05-436d-8939-7c3885b708e1"
    },
    {
        "author": "高適",
        "paragraphs": [
            "頌美馳千古，欽賢仰大猷。",
            "晉公標逸氣，汾水注長流。",
            "神與公忠節，天生將相儔。",
            "青雲本自負，赤縣獨推尤。",
            "御史風逾勁，郎官草屢修。",
            "鵷鸞粉署起，鷹隼柏臺秋。",
            "出入交三事，飛鳴揖五侯。",
            "軍書陳上策，廷議借前籌。",
            "肅肅趨朝列，雝雝引帝求。",
            "一麾俄出守，千里再分憂。",
            "不改任棠水，仍傳晏子裘。",
            "歌謠隨舉扇，旌斾逐鳴騶。",
            "郡國長河繞，川原大野幽。",
            "地連堯泰嶽，山向禹青州。",
            "汶上春帆渡，秦亭晚日愁。",
            "遺墟當少昊，懸象逼奎婁。",
            "即此逢清鑒，終然喜暗投。",
            "叨承解榻禮，更得問縑遊。",
            "高興陪登陟，嘉言忝獻酬。",
            "觀棊知戰勝，探象會冥搜。",
            "眺聽情何限，沖融惠勿休。",
            "祗應齊語默，寧肯問沈浮。",
            "然諾長懷季，棲遑輙累丘。",
            "平生感知己，方寸豈悠悠。"
        ],
        "tags": [
            "泰山"
        ],
        "title": "東平旅遊奉贈薛太守二十四韻",
        "id": "1176207a-3b89-480b-8032-3def1e6a5d05"
    },
    {
        "author": "高適",
        "paragraphs": [
            "飄泊懷書客，遲迴此路隅。",
            "問津驚棄置，投刺忽踟躕。",
            "方伯恩彌重，蒼生詠已蘇。",
            "郡稱廉叔度，朝議管夷吾。",
            "乃繼三台側，仍將四岳俱。",
            "江山澄氣象，崖谷倚冰壺。",
            "詔寵金門策，官榮葉縣鳧。",
            "擢才登粉署，飛步躡雲衢。",
            "起草徵調墨，焚香即宴娛。",
            "光華揚盛矣，霄漢在茲乎。",
            "隱軫推公望，逶迤協帝俞。",
            "軒車辭魏闕，旌節副幽都。",
            "始佩仙郎印，俄兼太守符。",
            "尤多蜀郡理，更得潁川謨。",
            "城邑推雄鎮，山川列簡圖。",
            "舊燕當絕漠，全趙對平蕪。",
            "曠野何瀰漫，長亭復鬱紆。",
            "始泉遺俗近，活水戰場無。",
            "月換思鄉陌，星廻記斗樞。",
            "歲容歸萬象，和氣發鴻罏。",
            "淪落而誰遇，棲遑有是夫。",
            "不才羞擁腫，干祿謝侏儒。",
            "契闊慙行邁，羈離憶友于。",
            "田園同季子，儲蓄異陶朱。",
            "方欲呈高義，吹噓揖大巫。",
            "永懷吐肝膽，猶憚阻榮枯。",
            "解榻情何限，忘言道未殊。",
            "從來貴縫掖，應是念窮途。"
        ],
        "title": "真定即事奉贈韋使君二十八韻",
        "id": "16668b6e-7a0c-4421-b374-d62a8b9c81eb"
    },
    {
        "author": "高適",
        "paragraphs": [
            "化塔屹中起，孤高宜上躋。",
            "鐵冠雄賞眺，金界寵招攜。",
            "空色在軒戶，邊聲連鼓鼙。",
            "天寒萬里北，地豁九州西。",
            "清興揖才彥，峻風和端倪。",
            "始知陽春後，具物皆筌蹄。"
        ],
        "title": "和竇侍御登涼州七級浮圖之作",
        "id": "1122ecf1-e7da-41c0-a35c-16a9ee1dca5f"
    },
    {
        "author": "高適",
        "paragraphs": [
            "高閣憑欄檻，中軍倚斾旌。",
            "感時常激切，於己即忘情。",
            "河華屯妖氣，伊瀍有戰聲。",
            "媿無戡難策，多謝出師名。",
            "秉鉞知恩重，臨戎覺命輕。",
            "股肱瞻列岳，脣齒賴長城。",
            "隱隱摧鋒勢，光光弄印榮。",
            "魯連真義士，陸遜豈書生。",
            "直道寧殊智，先鞭忽抗行。",
            "楚雲隨去馬，淮月尚連營。",
            "撫劒堪投分，悲歌益不平。",
            "從來重然諾，況值欲橫行。"
        ],
        "title": "酬河南節度使賀蘭大夫見贈之作",
        "id": "6ace6ac4-c8c7-4ccd-beee-c6cffc1719b6"
    },
    {
        "author": "高適",
        "paragraphs": [
            "盛才膺命代，高價動良時。",
            "帝簡登藩翰，人和發詠思。",
            "神仙去華省，鵷鷺憶丹墀。",
            "清淨能無事，優游即賦詩。",
            "江山紛想像，雲物共萎蕤。",
            "逸氣劉公幹，玄言向子期。",
            "多慙汲引速，翻愧激昂遲。",
            "相馬知何限，登龍反自疑。",
            "風塵吏道迫，行邁旅心悲。",
            "拙疾徒爲爾，窮愁欲問誰。",
            "秋庭一片葉，朝鏡數莖絲。",
            "州縣甘無取，丘園悔莫追。",
            "瓊瑤生篋笥，光景借茅茨。",
            "他日青霄裏，猶應訪所知。"
        ],
        "title": "奉酬睢陽路太守見贈之作",
        "id": "8687726e-b4b8-48f3-be61-f73ccf881e92"
    },
    {
        "author": "高適",
        "paragraphs": [
            "公族稱王佐，朝經允帝求。",
            "本枝疆我李，盤石冠諸劉。",
            "禮樂光輝盛，山河氣象幽。",
            "系高周柱史，名重晉陽秋。",
            "華省膺推擇，青雲寵宴遊。",
            "握蘭多具美，前席有嘉謀。",
            "賦得黃金賜，言皆白璧酬。",
            "着鞭驅駟馬，操刃解全牛。",
            "出鎮兼方伯，承家復列侯。",
            "朝瞻孔北海，時用杜荆州。",
            "廣固纔登陟，毘陵忽阻修。",
            "三台冀入夢，四岳尚分憂。",
            "郡邑連京口，山川望石頭。",
            "海門當建節，江路引鳴騶。",
            "俗見中興理，人逢至道休。",
            "先移白額橫，更息赭衣偷。",
            "梁國歌來晚，徐方怨不留。",
            "豈伊齊政術，將以變澆浮。",
            "訟簡知能吏，刑寬察要囚。",
            "坐堂風偃草，行縣雨隨輈。",
            "地是蒙莊宅，城遺閼伯丘。",
            "孝王餘井徑，微子故田疇。",
            "冬至招搖轉，天寒螮蝀收。",
            "猿巖飛雨雪，兔苑落梧楸。",
            "列戟霜侵戶，褰幃月在鈎。",
            "好賢常解榻，乘興每登樓。",
            "逸足橫千里，高談注九流。",
            "詩題青玉案，衣贈黑貂裘。",
            "窮巷軒車靜，閑齋耳目愁。",
            "未能方管樂，翻欲慕巢由。",
            "講德良難敵，觀風豈易儔。",
            "寸心仍有適，江海一扁舟。"
        ],
        "title": "奉酬睢陽李太守",
        "id": "4506e47c-d89b-45ca-a9c5-8f9c457409b6"
    },
    {
        "author": "高適",
        "paragraphs": [
            "嶺外資雄鎮，朝端寵節旄。",
            "月卿臨幕府，星使出詞曹。",
            "海對羊城闊，山連象郡高。",
            "風霜驅瘴癘，忠信涉波濤。",
            "別恨隨流水，交情脫寶刀。",
            "有才無不適，行矣莫徒勞。"
        ],
        "title": "送柴司戶充劉卿判官之嶺外",
        "id": "d08d54a6-354f-4f0b-8454-a0303339a4cb"
    },
    {
        "author": "高適",
        "paragraphs": [
            "膠東連即墨，萊水入滄溟。",
            "國小常多事，人訛屢抵刑。",
            "公才徵郡邑，詔使出郊坰。",
            "標格誰當犯，風謠信可聽。",
            "崢嶸大峴口，邐迤汶陽亭。",
            "地迥雲偏白，天秋山更青。",
            "祖筵方卜晝，王事急侵星。",
            "勸爾將爲德，斯言蓋有聽。"
        ],
        "title": "送蔡少府赴登州推事",
        "id": "a57f1fe9-7772-4f2d-bc07-868841e21890"
    },
    {
        "author": "高適",
        "paragraphs": [
            "攜手望千里，于今將十年。",
            "如何每離別，心事復迍邅。",
            "適越雖有以，出關終耿然。",
            "愁霖不可向，長路或難前。",
            "吳會獨行客，山陰秋夜船。",
            "謝家徵故事，禹穴訪遺編。",
            "鏡水君所憶，蓴羹余舊便。",
            "歸來莫忘此，兼示濟江篇。"
        ],
        "title": "秦中送李九赴越",
        "id": "b1dacf07-db06-4ed7-bb07-6891a34273c8"
    },
    {
        "author": "高適",
        "paragraphs": [
            "覩君濟時略，使我氣填膺。",
            "長策竟不用，高才徒見稱。",
            "一朝知己達，累日詔書徵。",
            "羽翮忽然就，風飆誰敢凌。",
            "舉鞭趨嶺嶠，屈指冒炎蒸。",
            "北雁送馳驛，南人思飲冰。",
            "彼邦本倔強，習俗多驕矜。",
            "翠羽干平法，黃金撓直繩。",
            "若將除害馬，慎勿信蒼蠅。",
            "魑魅寧無患，忠貞適有憑。",
            "猿啼山不斷，鳶跕路難登。",
            "海岸出交趾，江城連始興。",
            "繡衣當節制，幕府盛威稜。",
            "勿憚九嶷險，須令百越澄。",
            "立談多感激，行李即嚴凝。",
            "離別胡爲者，雲霄遲爾昇。"
        ],
        "title": "餞宋八充彭中丞判官之嶺南",
        "id": "e5e41409-32f8-475d-b06c-814e28100c8d"
    },
    {
        "author": "高適",
        "paragraphs": [
            "白露時先降，清川思不窮。",
            "江湖仍塞上，舟楫在軍中。",
            "舞換臨津樹，歌饒向迥風。",
            "夕陽連積水，邊色滿秋空。",
            "乘興宜投轄，邀歡莫避驄。",
            "誰憐持弱羽，猶欲伴鵷鴻。"
        ],
        "title": "陪竇侍御泛靈雲池",
        "id": "d716d017-0695-4d22-a161-c28b88567b15"
    },
    {
        "author": "高適",
        "paragraphs": [
            "人幽宜眺聽，目極喜亭臺。",
            "風景知愁在，關山憶夢迴。",
            "秪言殊語默，何意忝遊陪。",
            "連唱波瀾動，冥搜物象開。",
            "新秋歸遠樹，殘雨擁輕雷。",
            "簷外長天盡，尊前獨鳥來。",
            "常吟塞下曲，多謝幕中才。"
        ],
        "title": "陪竇侍御靈雲南亭宴詩得雷字",
        "id": "829d9dfd-b384-4d00-a13e-dd8bd1beb5e5"
    },
    {
        "author": "高適",
        "paragraphs": [
            "虛院野情在，茅齋秋興存。",
            "孝廉趨下位，才子出高門。",
            "乃繼幽人靜，能令學者尊。",
            "江山歸謝客，神鬼下劉根。",
            "階樹時攀折，窗書任討論。",
            "自堪成獨往，何必武陵源。"
        ],
        "title": "同熊少府題盧主簿茅齋",
        "id": "f61c206e-7b6f-4c94-ad64-bfb843c5269d"
    },
    {
        "author": "高適",
        "paragraphs": [
            "高義唯良牧，深仁自下車。",
            "寧知鑿井處，還是飲冰餘。",
            "地即泉源久，人當汲引初。",
            "體清能鑒物，色洞每含虛。",
            "上善滋來往，中和浹里閭。",
            "濟時應未竭，懷惠復何如。"
        ],
        "title": "同朱五題盧使君義井",
        "id": "ff727be9-d103-4627-890a-94808ee85a13"
    },
    {
        "author": "高適",
        "paragraphs": [
            "華館曙沈沈，惟良正在今。",
            "用材兼柱石，聞物象高深。",
            "更得芝蘭地，兼營枳棘林。",
            "向風扃戟戶，當署近棠陰。",
            "勿改安卑節，聊閑理劇心。",
            "多君有知己，一和郢中吟。"
        ],
        "title": "同郭十題楊主簿新廳",
        "id": "820f1c82-3269-433c-967a-fdd643cb3e76"
    },
    {
        "author": "高適",
        "paragraphs": [
            "端居值秋節，此日更愁辛。",
            "寂寞無一事，蒿萊通四鄰。",
            "閉門生白髮，回首憶青春。",
            "歲月不相待，交游隨衆人。",
            "雲霄何處託，愚直有誰親。",
            "舉酒聊自勸，窮通信爾身。"
        ],
        "title": "秋日作",
        "id": "47dbfc92-dd51-458f-859a-1953cde28460"
    },
    {
        "author": "高適",
        "paragraphs": [
            "荒城在高岸，凌眺俯清淇。",
            "傳道漢天子，而封審食其。",
            "奸淫且不戮，茅土孰云宜。",
            "何得英雄主，返令兒女欺。",
            "母儀良已失，臣節豈如斯。",
            "太息一朝事，乃令人所嗤。"
        ],
        "title": "辟陽城",
        "id": "7d8d9dcc-9ef1-4fa9-9138-39a17fce08b4"
    },
    {
        "author": "高適",
        "paragraphs": [
            "峭壁連崆峒，攢峰疊翠微。",
            "鳥聲堪駐馬，林色可忘機。",
            "怪石時侵徑，輕蘿乍拂衣。",
            "路長愁作客，年老更思歸。",
            "且悅巖巒勝，寧嗟意緒違。",
            "山行應未盡，誰與玩芳菲。"
        ],
        "title": "赴彭州山行之作",
        "id": "f62c94f3-c060-4595-86c6-b7d32afb146d"
    },
    {
        "author": "高適",
        "paragraphs": [
            "尚有綈袍贈，應憐范叔寒。",
            "不知天下士，猶作布衣看。"
        ],
        "title": "詠史",
        "id": "8ea06c25-d7c8-48f4-ab3e-133bfbae14f3"
    },
    {
        "author": "高適",
        "paragraphs": [
            "積雪與天迥，屯軍連塞愁。",
            "誰知此行邁，不爲覓封侯。"
        ],
        "title": "送兵到薊北",
        "id": "c48a91ea-6d94-42d1-8466-f5a9f42cc1d6"
    },
    {
        "author": "高適",
        "paragraphs": [
            "耕地桑柘間，地肥菜常熟。",
            "爲問葵藿資，何如廟堂肉。"
        ],
        "title": "同羣公題張處士菜園",
        "id": "7a466652-6517-480e-aad3-2d5e4df247be"
    },
    {
        "author": "高適",
        "paragraphs": [
            "紅顏愴爲別，白髮始相逢。",
            "唯餘昔時淚，無復舊時容。"
        ],
        "title": "逢謝偃",
        "id": "d7a14b06-eb3f-4534-9f3b-fc81842cefd9"
    },
    {
        "author": "高適",
        "paragraphs": [
            "出門何所見，春色滿平蕪。",
            "可歎無知己，高陽一酒徒。"
        ],
        "title": "田家春望",
        "id": "992319d5-c110-4285-9302-cb6d8144bd85"
    },
    {
        "author": "高適",
        "paragraphs": [
            "柳色驚心事，春風厭索居。",
            "方知一杯酒，猶勝百家書。"
        ],
        "title": "閑居",
        "id": "040e5130-04ad-4f82-9991-05dece70949e"
    },
    {
        "author": "高適",
        "paragraphs": [
            "州縣才難適，雲山道欲窮。",
            "揣摩慚黠吏，棲隱謝愚公。"
        ],
        "title": "封丘作",
        "id": "e925245d-1bce-4553-b1e1-df64fe87a148"
    },
    {
        "author": "高適",
        "paragraphs": [
            "許國從來徹廟堂，連年不爲在疆塲。",
            "將軍天上封侯印，御史臺中異姓王。"
        ],
        "title": "九曲詞三首 一",
        "id": "1d7ec3cb-95db-45a4-9cac-1d00de533802"
    },
    {
        "author": "高適",
        "paragraphs": [
            "萬騎爭歌楊柳春，千塲對舞繡騏驎。",
            "到處盡逢歡洽事，相看總是太平人。"
        ],
        "title": "九曲詞三首 二",
        "id": "f613e665-0ed5-449e-9f4f-e094a102f993"
    },
    {
        "author": "高適",
        "paragraphs": [
            "鐵騎橫行鐵嶺頭，西看邏逤取封侯。",
            "青海只今將飲馬，黃河不用更防秋。"
        ],
        "tags": [
            "黄河"
        ],
        "title": "九曲詞三首 三",
        "id": "4b6c721e-3383-47a7-ab92-d04732ab8d61"
    },
    {
        "author": "高適",
        "paragraphs": [
            "營州少年厭原野，狐裘蒙茸獵城下。",
            "虜酒千鍾不醉人，胡兒十歲能騎馬。"
        ],
        "tags": [
            "生活",
            "边塞"
        ],
        "title": "營州歌",
        "id": "d43a140a-9152-4bbf-8d94-7254f913f969"
    },
    {
        "author": "高適",
        "paragraphs": [
            "常言龍德本天仙，誰謂仙人每學仙。",
            "更道玄元指李白，多於王母種桃年。"
        ],
        "title": "玉真公主歌 一",
        "id": "262c4021-fb39-4065-8308-552aa119d46b"
    },
    {
        "author": "高適",
        "paragraphs": [
            "仙宮仙府有真仙，天寶天仙秘莫傳。",
            "爲問軒皇三百歲，何如大道一千年。"
        ],
        "title": "玉真公主歌 二",
        "id": "1c3cb481-d0f2-48ec-8c6f-a62288e66416"
    },
    {
        "author": "高適",
        "paragraphs": [
            "胡人吹笛戍樓間，樓上蕭條海月閑。",
            "借問落梅凡幾曲，從風一夜滿關山。"
        ],
        "tags": [
            "音乐",
            "边塞"
        ],
        "title": "和王七玉門關聽吹笛",
        "id": "58e934ab-546f-4f26-88a3-fe7e825a613c"
    },
    {
        "author": "高適",
        "paragraphs": [
            "十里黃雲白日曛，北風吹雁雪紛紛。",
            "莫愁前路無知己，天下誰人不識君。"
        ],
        "title": "別董大二首 一",
        "id": "36d65b5a-7b4d-4b3d-a1b7-6fd144360f8f"
    },
    {
        "author": "高適",
        "paragraphs": [
            "六翮飄颻私自憐，一離京洛十餘年。",
            "丈夫貧賤應未足，今日相逢無酒錢。"
        ],
        "title": "別董大二首 二",
        "id": "87bd86ac-59ad-4733-b9cc-8dc465e9f445"
    },
    {
        "author": "高適",
        "paragraphs": [
            "桂陽年少西入秦，數經甲科猶白身。",
            "即今江海一歸客，他日雲霄萬里人。"
        ],
        "title": "送桂陽孝廉",
        "id": "54d11196-da71-464b-9058-241799947513"
    },
    {
        "author": "高適",
        "paragraphs": [
            "相逢旅館意多違，暮雪初晴候雁飛。",
            "主人酒盡君未醉，薄暮途遙歸不歸。"
        ],
        "title": "送李少府時在客舍作",
        "id": "7704e8f6-d94f-441c-88de-f064adf709b3"
    },
    {
        "author": "高適",
        "paragraphs": [
            "危冠廣袖楚宮妝，獨步閑庭逐夜涼。",
            "自把玉釵敲砌竹，清歌一曲月如霜。"
        ],
        "title": "聽張立本女吟",
        "id": "3ec848e8-02b7-43e4-90f3-d2c09813d6c2"
    },
    {
        "author": "高適",
        "paragraphs": [
            "可憐薄暮宦遊子，獨臥虛齋思無已。",
            "去家百里不得歸，到官數日秋風起。"
        ],
        "title": "初至封丘作",
        "id": "ac349977-82f5-485f-80b1-3a827a4ed0cb"
    },
    {
        "author": "高適",
        "paragraphs": [
            "旅館寒燈獨不眠，客心何事轉悽然。",
            "故鄉今夜思千里，愁鬢明朝又一年。"
        ],
        "tags": [
            "岁月",
            "孤独",
            "思乡",
            "春节"
        ],
        "title": "除夜作",
        "id": "26d3dbf4-bc0f-4b19-ab8d-fce4d9e2af10"
    },
    {
        "author": "李峴",
        "paragraphs": [
            "闔閭葬日勞人力，嬴政穿來役鬼功。",
            "澄碧尚疑神物在，等閑雷雨起潭中。"
        ],
        "title": "劒池",
        "id": "8b49ae18-32e1-406a-be79-b882da27d61a"
    },
    {
        "author": "李栖筠",
        "paragraphs": [
            "一徑深窈窕，上升翠微中。",
            "忽然靈洞前，日月開仙宮。",
            "道士十二人，往還馭清風。",
            "焚香入深洞，巨石如虛空。",
            "夙夜備蘋藻，詔書祠張公。",
            "五雲何裴回，玄鶴下蒼穹。",
            "我本道門子，願言出塵籠。",
            "掃除方寸間，幾與神靈通。",
            "宿昔勤夢想，契之在深衷。",
            "遲迴將不還，章綬擊我躬。",
            "稽首謝真侶，辭滿歸崆峒。"
        ],
        "title": "張公洞",
        "id": "d9f3ca70-4faa-4aff-b2b5-28320a22636d"
    },
    {
        "author": "李栖筠",
        "paragraphs": [
            "十處投人九處違，家鄉萬里又空歸。",
            "嚴霜昨夜侵人骨，誰念高堂未授衣。"
        ],
        "title": "投宋大夫",
        "id": "06e4c81e-e4e5-4779-be2b-9dc10d14c83c"
    },
    {
        "author": "徐浩",
        "paragraphs": [
            "茲山昔飛來，遠自琅琊臺。",
            "孤岫龜形在，深泉鰻井開。",
            "越王屢登陟，何相傳詞才。",
            "塔廟宗其巔，規模稱壯哉。",
            "禪堂清溽潤，高閣無恢炱。",
            "照耀珠吐月，鏗轟鐘隱雷。",
            "揆余久纓弁，末路遭邅迴。",
            "一棄滄海曲，六年稽嶺隈。",
            "逝川惜東駛，馳景憐西頹。",
            "腰帶愁疾減，容顏衰悴催。",
            "賴居茲寺中，法士多瓌能。",
            "洗心聽經論，禮足蠲凶灾。",
            "永願依勝侶，清江乘度杯。"
        ],
        "title": "寶林寺作",
        "id": "209d2029-4af8-471c-91e1-f67ffc20c5b1"
    },
    {
        "author": "徐浩",
        "paragraphs": [
            "畝澮敷四海，川源滌九州。",
            "既膺九命錫，乃建洪範疇。",
            "鼎革固天啓，運興匪人謀。",
            "肇開宅土業，永庇昏墊憂。",
            "山足靈廟在，門前清鏡流。",
            "象筵陳玉帛，容衛儼戈矛。",
            "探穴圖書朽，卑宮堂殿修。",
            "梅梁今不壞，松祏古仍留。",
            "負責故鄉近，朅來申俎羞。",
            "爲魚知造化，歎鳳仰徽猷。",
            "不復聞夏樂，唯餘奏楚幽。",
            "婆娑非舞羽，鏜鞳異鳴球。",
            "盛德吾無間，高功誰與儔。",
            "灾淫破凶慝，祚聖擁神休。",
            "出谷鶯初語，空山猨獨愁。",
            "春暉生草樹，柳色暖汀洲。",
            "恩貸題輿重，榮殊衣錦遊。",
            "宦情同械擊，生理任桴浮。",
            "地極臨滄海，天遙過斗牛。",
            "精誠如可諒，他日寄冥搜。"
        ],
        "title": "謁禹廟",
        "id": "eb1817f2-140c-47c4-b6f3-0f374d7eaded"
    },
    {
        "author": "薛令之",
        "paragraphs": [
            "朝日上團團，照見先生盤。",
            "盤中何所有，苜蓿長闌干。",
            "飯澁匙難綰，羹稀筯易寬。",
            "只可謀朝夕，何由保歲寒。"
        ],
        "title": "自悼",
        "id": "ae31da45-73ca-411d-ada1-d564ed9c765a"
    },
    {
        "author": "薛令之",
        "paragraphs": [
            "草堂棲在靈山谷，勤苦詩書向燈燭。",
            "柴門半掩寂無人，惟有白雲相伴宿。"
        ],
        "title": "靈巖寺",
        "id": "8c70f0e2-8df5-42da-975b-927f7093a3d0"
    },
    {
        "author": "鄒紹先",
        "paragraphs": [
            "楓葉下秋渚，二妃愁渡湘。",
            "疑山空杳藹，何處望君王。",
            "日落水雲裏，悠悠心自傷。"
        ],
        "title": "湘夫人",
        "id": "29027186-38fc-499d-8208-ba6d79db3518"
    },
    {
        "author": "李穆",
        "paragraphs": [
            "處處雲山無盡時，桐廬南望轉參差。",
            "舟人莫道新安近，欲上潺湲行自遲。"
        ],
        "title": "寄妻父劉長卿",
        "id": "6ceea366-5fc7-4572-9da3-43f181a8dbbc"
    },
    {
        "author": "馮著",
        "paragraphs": [
            "寂寞草中蘭，亭亭山上松。",
            "貞芳日有分，生長耐相容。",
            "結根各得地，幸沾雨露功。",
            "參辰無停泊，且顧一西東。",
            "君但開懷抱，猜恨莫怱怱。"
        ],
        "title": "短歌行",
        "id": "90a5027b-b4c8-4f7b-a79a-0590bbba125d"
    },
    {
        "author": "馮著",
        "paragraphs": [
            "洛陽宮中花柳春，洛陽道上無行人。",
            "皮裘氈帳不相識，萬戶千門閉春色。",
            "春色深，春色深，君王一去何時尋。",
            "春雨灑，春雨灑，周南一望堪淚下。",
            "蓬萊殿中寢胡人，鳷鵲樓前放胡馬。",
            "聞君欲行西入秦，君行不用過天津。",
            "天津橋上多胡塵，洛陽道上愁殺人。"
        ],
        "title": "洛陽道",
        "id": "db34a982-621d-44d8-81c6-e8675b33253e"
    },
    {
        "author": "馮著",
        "paragraphs": [
            "男兒轗軻徒搔首，入市脫衣且沽酒。",
            "行路難，權門慎勿干，平人爭路相摧殘。",
            "春秋四氣更迴換，人事何須再三歎。",
            "君不見雀爲鴿，鷹爲鳩，東海成田谷爲岸。",
            "負薪客，歸去來，龜反顧，鶴裴回，黃河岸上起塵埃。",
            "相逢未相識，何用強相猜。",
            "行路難，故山應不改，茅舍漢中在。",
            "白酒杯中聊一歌，蒼蠅蒼蠅奈爾何。"
        ],
        "tags": [
            "黄河"
        ],
        "title": "行路難",
        "id": "b3ac6bba-d692-4203-9bef-62c9decf88a4"
    },
    {
        "author": "馮著",
        "paragraphs": [
            "雙燕碌碌飛入屋，屋中老人喜燕歸。",
            "裴回繞我牀頭飛，去年爲爾逐黃雀。",
            "雨多屋漏泥土落，爾莫厭老翁茅屋低，梁頭作窠梁下栖。",
            "爾不見東家黃鷇鳴嘖嘖，蛇盤瓦溝鼠穿壁。",
            "豪家大屋爾莫居，嬌兒少婦採爾雛。",
            "井旁寫水泥自足，銜泥上屋隨爾欲。"
        ],
        "title": "燕銜泥",
        "id": "891b2c80-f3fc-4841-93a9-6d68605e175a"
    },
    {
        "author": "王迥",
        "paragraphs": [
            "屈宋英聲今止已，江山繼嗣多才子。",
            "作者于今盡相似，聚宴王家其樂矣。",
            "共賦新詩發宮徵，書于屋壁彰厥美。"
        ],
        "title": "同孟浩然宴賦",
        "id": "149b4657-90d4-4415-8dd4-1ac824e81dc5"
    },
    {
        "author": "李曄",
        "paragraphs": [
            "華省祕僊蹤，高堂露瓦松。",
            "葉因春後長，花爲雨來濃。",
            "影混鴛鴦色，光含翡翠容。",
            "天然斯所寄，地勢太無從。",
            "接棟臨雙闕，連甍近九重。",
            "寧知深澗底，霜雪歲兼封。"
        ],
        "title": "尚書都堂瓦松",
        "id": "e68b6697-98a2-488a-b620-77a99420cc3b"
    },
    {
        "author": "敬括",
        "paragraphs": [
            "前庭一葉下，言念忽悲秋。",
            "變節金初至，分寒火正流。",
            "氣含涼夜早，光拂夏雲收。",
            "助月微明散，沿河麗景浮。",
            "禮標時令爽，詩興國風幽。",
            "自此觀邦正，深知王業休。"
        ],
        "title": "省試七月流火",
        "id": "f89433c6-deba-4097-b892-bbe2eb27d422"
    },
    {
        "author": "杜甫",
        "paragraphs": [
            "紈袴不餓死，儒冠多誤身。",
            "丈人試靜聽，賤子請具陳。",
            "甫昔少年日，早充觀國賓。",
            "讀書破萬卷，下筆如有神。",
            "賦料揚雄敵，詩看子建親。",
            "李邕求識面，王翰願卜鄰。",
            "自謂頗挺出，立登要路津。",
            "致君堯舜上，再使風俗淳。",
            "此意竟蕭條，行歌非隱淪。",
            "騎驢三十載，旅食京華春。",
            "朝扣富兒門，暮隨肥馬塵。",
            "殘杯與冷炙，到處潛悲辛。",
            "主上頃見徵，歘然欲求伸。",
            "青冥却垂翅，蹭蹬無縱鱗。",
            "甚媿丈人厚，甚知丈人真。",
            "每於百僚上，猥誦佳句新。",
            "竊效貢公喜，難甘原憲貧。",
            "焉能心怏怏，秪是走踆踆。",
            "今欲東入海，即將西去秦。",
            "尚憐終南山，回首清渭濱。",
            "常擬報一飯，況懷辭大臣。",
            "白鷗沒浩蕩，萬里誰能馴。"
        ],
        "tags": [
            "终南山",
            "社交",
            "读书",
            "壮志"
        ],
        "title": "奉贈韋左丞二十二韻",
        "id": "bce77cf0-244d-435a-8a25-8d28a83bc4b9"
    },
    {
        "author": "杜甫",
        "paragraphs": [
            "崆峒小麥熟，且願休王師。",
            "請公問主將，焉用窮荒爲。",
            "飢鷹未飽肉，側翅隨人飛。",
            "高生跨鞍馬，有似幽幷兒。",
            "脫身簿尉中，始與捶楚辭。",
            "借問今何官，觸熱向武威。",
            "答云一書記，所媿國士知。",
            "人實不易知，更須慎其儀。",
            "十年出幕府，自可持旌麾。",
            "此行既特達，足以慰所思。",
            "男兒功名遂，亦在老大時。",
            "常恨結驩淺，各在天一涯。",
            "又如參與商，慘慘中腸悲。",
            "驚風吹鴻鵠，不得相追隨。",
            "黃塵翳沙漠，念子何當歸。",
            "邊城有餘力，早寄從軍詩。"
        ],
        "title": "送高三十五書記",
        "id": "c9e63635-0caa-43c2-b4b8-b459f9983fbf"
    },
    {
        "author": "杜甫",
        "paragraphs": [
            "二年客東都，所歷厭機巧。",
            "野人對羶腥，蔬食常不飽。",
            "豈無青精飯，使我顏色好。",
            "苦乏大藥資，山林迹如掃。",
            "李侯金閨彥，脫身事幽討。",
            "亦有梁宋遊，方期拾瑤草。"
        ],
        "title": "贈李白",
        "id": "f6ac1ff8-366f-42d0-af96-e5c174b42b92"
    },
    {
        "author": "杜甫",
        "paragraphs": [
            "已從招提遊，更宿招提境。",
            "陰壑生虛籟，月林散清影。",
            "天闕象緯逼，雲臥衣裳冷。",
            "欲覺聞晨鐘，令人發深省。"
        ],
        "title": "遊龍門奉先寺",
        "id": "176bc0de-6659-46ab-8ab4-fd67e4aa5852"
    },
    {
        "author": "杜甫",
        "paragraphs": [
            "岱宗夫如何，齊魯青未了。",
            "造化鍾神秀，陰陽割昏曉。",
            "盪胷生曾雲，決眥入歸鳥。",
            "會當凌絕頂，一覽衆山小。"
        ],
        "tags": [
            "唐诗三百首",
            "泰山",
            "五言古诗",
            "励志",
            "写景",
            "初中古诗",
            "山",
            "哲理",
            "八年级上册(课内)",
            "写鸟",
            "写山",
            "描写山",
            "鸟"
        ],
        "title": "望嶽",
        "id": "12fdaad8-b197-4526-b56d-c7c713267248"
    },
    {
        "author": "杜甫",
        "paragraphs": [
            "東藩駐皁蓋，北渚凌青荷。",
            "海內此亭古，濟南名士多。",
            "雲山已發興，玉佩仍當歌。",
            "修竹不受暑，交流空湧波。",
            "蘊真愜所遇，落日將如何。",
            "貴賤俱物役，從公難重過。"
        ],
        "tags": [
            "抒情",
            "友谊",
            "地方",
            "写景"
        ],
        "title": "陪李北海宴歷下亭",
        "id": "19360992-900d-448d-abe0-5526fcca731e"
    },
    {
        "author": "杜甫",
        "paragraphs": [
            "新亭結搆罷，隱見清湖陰。",
            "跡籍臺觀舊，氣溟海嶽深。",
            "圓荷想自昔，遺堞感至今。",
            "芳宴此時具，哀絲千古心。",
            "主稱壽尊客，筵秩宴北林。",
            "不阻蓬蓽興，得兼梁甫吟。"
        ],
        "title": "同李太守登歷下古城員外新亭亭對鵲湖",
        "id": "9a2c1932-4219-483b-a14b-52dc7265f6fb"
    },
    {
        "author": "杜甫",
        "paragraphs": [
            "故人昔隱東蒙峰，已佩含景蒼精龍。",
            "故人今居子午谷，獨在陰崖結茅屋。",
            "屋前太古玄都壇，青石漠漠常風寒。",
            "子規夜啼山竹裂，王母晝下雲旗翻。",
            "知君此計成長往，芝草琅玕日應長。",
            "鐵鏁高垂不可攀，致身福地何蕭爽。"
        ],
        "title": "玄都壇歌寄元逸人",
        "id": "bb6d1c12-1eb1-4ee7-aacd-a3f7f6edec37"
    },
    {
        "author": "杜甫",
        "paragraphs": [
            "今夕何夕歲云徂，更長燭明不可孤。",
            "咸陽客舍一事無，相與博塞爲歡娛。",
            "馮陵大叫呼五白，袒跣不肯成梟盧。",
            "英雄有時亦如此，邂逅豈即非良圖。",
            "君莫笑劉毅從來布衣願，家無儋石輸百萬。"
        ],
        "title": "今夕行",
        "id": "092c35a3-eaf8-4078-86e6-fb338c21f085"
    },
    {
        "author": "杜甫",
        "paragraphs": [
            "飜手作雲覆手雨，紛紛輕薄何須數。",
            "不見管鮑貧時交，此道今人棄如土。"
        ],
        "tags": [
            "友情",
            "怀古",
            "愤懑"
        ],
        "title": "貧交行",
        "id": "7014a7a3-6b60-46bc-9631-63c6a724574d"
    },
    {
        "author": "杜甫",
        "paragraphs": [
            "車轔轔，馬蕭蕭，行人弓箭各在腰。",
            "耶孃妻子走相送，塵埃不見咸陽橋。",
            "牽衣頓足闌道哭，哭聲直上干雲霄。",
            "道傍過者問行人，行人但云點行頻。",
            "或從十五北防河，便至四十西營田。",
            "去時里正與裹頭，歸來頭白還戍邊。",
            "邊亭流血成海水，武皇開邊意未已。",
            "君不聞漢家山東二百州，千村萬落生荆杞。",
            "縱有健婦把鋤犂，禾生隴畝無東西。",
            "況復秦兵耐苦戰，被驅不異犬與雞。",
            "長者雖有問，役夫敢申恨。",
            "且如今年冬，未休關西卒。",
            "縣官急索租，租稅從何出？",
            "信知生男惡，反是生女好。",
            "生女猶是嫁比鄰，生男埋沒隨百草。",
            "君不見青海頭，古來白骨無人收。",
            "新鬼煩冤舊鬼哭，天陰雨濕聲啾啾。"
        ],
        "tags": [
            "唐诗三百首",
            "叙事",
            "战争",
            "忧国忧民",
            "乐府",
            "新乐府辞"
        ],
        "title": "兵車行",
        "id": "bd57a0b0-28a1-4d53-bc09-51899d2dac38"
    },
    {
        "author": "杜甫",
        "paragraphs": [
            "安西都護胡青驄，聲價歘然來向東。",
            "此馬臨陣久無敵，與人一心成大功。",
            "功成惠養隨所致，飄飄遠自流沙至。",
            "雄姿未受伏櫪恩，猛氣猶思戰場利。",
            "腕促蹄高如踣鐵，交河幾蹴曾冰裂。",
            "五花散作雲滿身，萬里方看汗流血。",
            "長安壯兒不敢騎，走過掣電傾城知。",
            "青絲絡頭爲君老，何由却出橫門道。"
        ],
        "title": "高都護驄馬行",
        "id": "06b100d5-9899-4ae0-9eb8-66983943969f"
    },
    {
        "author": "杜甫",
        "paragraphs": [
            "吾聞天子之馬走千里，今之畫圖無乃是。",
            "是何意態雄且傑，駿尾蕭梢朔風起。",
            "毛爲綠縹兩耳黃，眼有紫燄雙瞳方。",
            "矯矯龍性合變化，卓立天骨森開張。",
            "伊昔太僕張景順，監牧攻駒閱清峻。",
            "遂令大奴守天育，別養驥子憐神俊。",
            "當時四十萬匹馬，張公歎其材盡下。",
            "故獨寫真傳世人，見之座右久更新。",
            "年多物化空形影，嗚呼健步無由騁。",
            "如今豈無騕褭與驊騮，時無王良伯樂死即休。"
        ],
        "title": "天育驃騎歌",
        "id": "c28c271b-70b9-422c-8bfd-6a062f40d40c"
    },
    {
        "author": "杜甫",
        "paragraphs": [
            "繅絲須長不須白，越羅蜀錦金粟尺。",
            "象牀玉手亂殷紅，萬草千花動凝碧。",
            "已悲素質隨時染，裂下鳴機色相射。",
            "美人細意熨帖平，裁縫滅盡鍼線迹。",
            "春天衣著爲君舞，蛺蜨飛來黃鸝語。",
            "落絮游絲亦有情，隨風照日宜輕舉。",
            "香汗輕塵污顏色，開新合故置何許。",
            "君不見才士汲引難，恐懼棄捐忍羈旅。"
        ],
        "title": "白絲行",
        "id": "c76b78f3-965d-49fe-8151-44568c0e5c37"
    },
    {
        "author": "杜甫",
        "paragraphs": [
            "雨中百草秋爛死，階下決明顏色鮮。",
            "著葉滿枝翠羽蓋，開花無樹黃金錢。",
            "涼風蕭蕭吹汝急，恐汝後時難獨立。",
            "堂上書生空白頭，臨風三齅馨香泣。"
        ],
        "title": "秋雨歎三首 一",
        "id": "7dccdf60-ec93-4a4d-be1c-4d725b92cb8e"
    },
    {
        "author": "杜甫",
        "paragraphs": [
            "闌風長雨（一作「東風細雨」）秋紛紛，四海（一作「萬里」）八荒同一雲。",
            "去馬來牛不復辨，濁涇清渭何當分。",
            "禾（一作「木」）頭生耳黍穗黑，農夫田婦（一作「父」）無消息。",
            "城中斗米換（一作「抱」）衾裯，相許寧論兩相直。"
        ],
        "title": "秋雨歎三首 二",
        "id": "92fa6241-0397-448c-8a97-27f659ef9dd9"
    },
    {
        "author": "杜甫",
        "paragraphs": [
            "長安布衣誰比數，反鏁衡門守環堵。",
            "老夫不出長蓬蒿，穉子無憂走（一作「奏」）風雨。",
            "雨聲颼颼催早寒，胡雁翅濕高飛難。",
            "秋來未曾（一作「省」）見白日，埿污后（一作「厚」）土何時乾？"
        ],
        "title": "秋雨歎三首 三",
        "id": "9c725632-fe02-4fc7-b443-9410da36c7e5"
    },
    {
        "author": "杜甫",
        "paragraphs": [
            "檐前甘菊移時晚，青蘂重陽不堪摘。",
            "明日蕭條醉盡醒，殘花爛熳開何益。",
            "籬邊野外多衆芳，采擷細瑣升中堂。",
            "念茲空長大枝葉，結根失所纏風霜。"
        ],
        "tags": [
            "同情",
            "菊花",
            "抒怀",
            "花",
            "写花",
            "愤懑"
        ],
        "title": "歎庭前甘菊花",
        "id": "a0da6bc2-f1d1-468f-885f-4b515398106b"
    },
    {
        "author": "杜甫",
        "paragraphs": [
            "諸公衮衮登臺省，廣文先生官獨冷。",
            "甲第紛紛厭粱肉，廣文先生飯不足。",
            "先生有道出羲皇，先生有才過屈宋。",
            "德尊一代常轗軻，名垂萬古知何用。",
            "杜陵野客人更嗤，被褐短窄鬢如絲。",
            "日糴太倉五升米，時赴鄭老同襟期。",
            "得錢即相覓，沽酒不復疑。",
            "忘形到爾汝，痛飲真吾師。",
            "清夜沈沈動春酌，燈前細雨檐花落。",
            "但覺高歌有鬼神，焉知餓死填溝壑。",
            "相如逸才親滌器，子雲識字終投閣。",
            "先生早賦歸去來，石田茅屋荒蒼苔。",
            "儒術於我何有哉，孔丘盜跖俱塵埃。",
            "不須聞此意慘愴，生前相遇且銜杯。"
        ],
        "title": "醉時歌",
        "id": "22ec1415-85ee-4aa1-8838-62aa3c9b66dd"
    },
    {
        "author": "杜甫",
        "paragraphs": [
            "陸機二十作文賦，汝更小年能綴文。",
            "總角草書又神速，世上兒子徒紛紛。",
            "驊騮作駒已汗血，鷙鳥舉翮連青雲。",
            "詞源倒流三峽水，筆陣獨埽千人軍。",
            "只今年纔十六七，射策軍門期第一。",
            "舊穿楊葉真自知，暫蹶霜蹄未爲失。",
            "偶然擢秀非難取，會是排風有毛質。",
            "汝身已見唾成珠，汝伯何由髮如漆。",
            "春光澹沲秦東亭，渚蒲牙白水荇青。",
            "風吹客衣日杲杲，樹攪離思花冥冥。",
            "酒盡沙頭雙玉缾，衆賓皆醉我獨醒。",
            "乃知貧賤別更苦，吞聲躑躅涕淚零。"
        ],
        "title": "醉歌行",
        "id": "78a34aac-4478-4911-bafe-19658d500275"
    },
    {
        "author": "杜甫",
        "paragraphs": [
            "人生不相見，動如參與商。",
            "今夕復何夕，共此燈燭光。",
            "少壯能幾時，鬢髮各已蒼。",
            "訪舊半爲鬼，驚呼熱中腸。",
            "焉知二十載，重上君子堂。",
            "昔別君未婚，兒女忽成行。",
            "怡然敬父執，問我來何方。",
            "問荅乃未已，兒女羅酒漿。",
            "夜雨剪春韭，新炊間黃粱。",
            "主稱會面難，一舉累十觴。",
            "十觴亦不醉，感子故意長。",
            "明日隔山岳，世事兩茫茫。"
        ],
        "tags": [
            "唐诗三百首",
            "时光",
            "五言古诗",
            "人生",
            "友情"
        ],
        "title": "贈衛八處士",
        "id": "6c7c45a6-c944-4ff3-aa99-f5cb0440436f"
    },
    {
        "author": "杜甫",
        "paragraphs": [
            "今秋乃淫雨，仲月來寒風。",
            "羣木水光下，萬象雲氣中。",
            "所思礙行潦，九里信不通。",
            "悄悄素滻路，迢迢天漢東。",
            "願騰六尺馬，背若孤征鴻。",
            "劃見公子面，超然歡笑同。",
            "奮飛既胡越，局促傷樊籠。",
            "一飯四五起，憑軒心力窮。",
            "嘉蔬沒混濁，時菊碎榛叢。",
            "鷹隼亦屈猛，烏鳶何所蒙。",
            "式瞻北鄰居，取適南巷翁。",
            "挂席釣川漲，焉知清興終。"
        ],
        "title": "苦雨奉寄隴西公兼呈王徵士",
        "id": "e018d77b-84a8-4e85-b9af-d81845efe2a6"
    },
    {
        "author": "杜甫",
        "paragraphs": [
            "高標跨蒼天，烈風無時休。",
            "自非曠士懷，登茲翻百憂。",
            "方知象教力，足可追冥搜。",
            "仰穿龍蛇窟，始出枝撐幽。",
            "七星在北戶，河漢聲西流。",
            "羲和鞭白日，少昊行清秋。",
            "秦山忽破碎，涇渭不可求。",
            "俯視但一氣，焉能辨皇州。",
            "回首叫虞舜，蒼梧雲正愁。",
            "惜哉瑤池飲，日宴崑崙丘。",
            "黃鵠去不息，哀鳴何所投。",
            "君看隨陽雁，各有稻粱謀。"
        ],
        "tags": [
            "抒情",
            "登高",
            "写景"
        ],
        "title": "同諸公登慈恩寺塔",
        "id": "e2595ed8-1345-4194-86f6-ec71bd785110"
    },
    {
        "author": "杜甫",
        "paragraphs": [
            "平明跨驢出，未知適誰門。",
            "權門多噂𠴲，且復尋諸孫。",
            "諸孫貧無事，宅舍如荒村。",
            "堂前自生竹，堂後自生萱。",
            "萱草秋已死，竹枝霜不蕃。",
            "淘米少汲水，汲多井水渾。",
            "刈葵莫放手，放手傷葵根。",
            "阿翁嬾惰久，覺兒行步奔。",
            "所來爲宗族，亦不爲盤飧。",
            "小人利口實，薄俗難可論。",
            "勿受外嫌猜，同姓古所敦。"
        ],
        "title": "示從孫濟",
        "id": "c4746c39-49bc-4a22-a6fb-68d7bf0f3fda"
    },
    {
        "author": "杜甫",
        "paragraphs": [
            "出門復入門，兩脚但如舊。",
            "所向泥活活，思君令人瘦。",
            "沈吟坐西軒，飲食錯昏晝。",
            "寸步曲江頭，難爲一相就。",
            "吁嗟呼蒼生，稼穡不可救。",
            "安得誅雲師，疇能補天漏。",
            "大明韜日月，曠野號禽獸。",
            "君子強逶迤，小人困馳驟。",
            "維南有崇山，恐與川浸溜。",
            "是節東籬菊，紛披爲誰秀。",
            "岑生多新詩，性亦嗜醇酎。",
            "采采黃金花，何由滿衣袖。"
        ],
        "tags": [
            "怀人",
            "重阳节"
        ],
        "title": "九日寄岑參",
        "id": "7c5fb4a5-5b1f-4eff-8e7f-a59f35d9d835"
    },
    {
        "author": "杜甫",
        "paragraphs": [
            "巢父掉頭不肯住，東將入海隨煙霧。",
            "詩卷長流天地間，釣竿欲拂珊瑚樹。",
            "深山大澤龍蛇遠，春寒野陰風景暮。",
            "蓬萊織女回雲車，指點虛無是征路。",
            "自是君身有仙骨，世人那得知其故。",
            "惜君只欲苦死留，富貴何如草頭露。",
            "蔡侯靜者意有餘，清夜置酒臨前除。",
            "罷琴惆悵月照席，幾歲寄我空中書。",
            "南尋禹穴見李白，道甫問信今何如。"
        ],
        "tags": [
            "宴饮",
            "送别",
            "祝福"
        ],
        "title": "送孔巢父謝病歸遊江東兼呈李白",
        "id": "8040db71-8a96-49e2-9f4d-5417af0a0e3e"
    },
    {
        "author": "杜甫",
        "paragraphs": [
            "知章騎馬似乘船，眼花落井水底眠。",
            "汝陽三斗始朝天，道逢麴車口流涎。",
            "恨不移封向酒泉，左相日興費萬錢。",
            "飲如長鯨吸百川，銜杯樂聖稱世賢。",
            "宗之瀟灑美少年，舉觴白眼望青天。",
            "皎如玉樹臨風前，蘇晉長齋繡佛前。",
            "醉中往往愛逃禪，李白一斗詩百篇。",
            "長安市上酒家眠，天子呼來不上船。",
            "自稱臣是酒中仙，張旭三杯草聖傳。",
            "脫帽露頂王公前，揮毫落紙如雲煙。",
            "焦遂五斗方卓然，高談雄辨驚四筵。"
        ],
        "tags": [
            "写人",
            "肖像",
            "喝酒",
            "写人诗"
        ],
        "title": "飲中八仙歌",
        "id": "7cb1e181-617c-4e12-b818-48666992ebf6"
    },
    {
        "author": "杜甫",
        "paragraphs": [
            "曲江蕭條秋氣高，菱荷枯折隨風濤。",
            "遊子空嗟垂二毛，白石素沙亦相蕩，哀鴻獨叫求其曹。"
        ],
        "title": "曲江三章章五句 一",
        "id": "8483aa2d-27c5-4e40-816a-d0f84a04bddc"
    },
    {
        "author": "杜甫",
        "paragraphs": [
            "即事非今亦非古，長歌激越梢林莽。",
            "比屋豪華固難數，吾人甘作心似灰，弟姪何傷淚如雨。"
        ],
        "title": "曲江三章章五句 二",
        "id": "02e39e3f-8aa2-40cb-bc2d-3cb08d009c95"
    },
    {
        "author": "杜甫",
        "paragraphs": [
            "自斷此生休問天，杜曲幸有桑麻田。",
            "故將移住南山邊，短衣匹馬隨李廣，看射猛虎終殘年。"
        ],
        "title": "曲江三章章五句 三",
        "id": "eba84f73-7c00-4307-ba41-09a68002d058"
    },
    {
        "author": "杜甫",
        "paragraphs": [
            "三月三日天氣新，長安水邊多麗人。",
            "態濃意遠淑且真，肌理細膩骨肉勻。",
            "繡羅衣裳照暮春，蹙金孔雀銀麒麟。",
            "頭上何所有，翠微㔩葉垂鬢脣。",
            "背後何所見，珠壓腰衱穩稱身。",
            "就中雲幕椒房親，賜名大國虢與秦。",
            "紫駝之峰出翠釜，水精之盤行素鱗。",
            "犀箸厭飫久未下，鑾刀縷切空紛綸。",
            "黃門飛鞚不動塵，御廚絡繹送八珍。",
            "簫鼓哀吟感鬼神，賓從雜遝實要津。",
            "後來鞍馬何逡巡，當軒下馬入錦茵。",
            "楊花雪落覆白蘋，青鳥飛去銜紅巾。",
            "炙手可熱勢絕倫，慎莫近前丞相嗔。"
        ],
        "tags": [
            "杂曲歌辞",
            "唐诗三百首",
            "乐府",
            "讽刺",
            "咏叹"
        ],
        "title": "麗人行",
        "id": "370b53ae-949e-45cf-92b0-3aca072c1b86"
    },
    {
        "author": "杜甫",
        "paragraphs": [
            "樂游古園崒森爽，煙緜碧草萋萋長。",
            "公子華筵勢最高，秦川對酒平如掌。",
            "長生木瓢示真率，更調鞍馬狂歡賞。",
            "青春波浪芙蓉園，白日雷霆夾城仗。",
            "閶闔晴開昳蕩蕩，曲江翠幕排銀牓。",
            "拂水低徊舞袖飜，緣雲清切歌聲上。",
            "却憶年年人醉時，只今未醉已先悲。",
            "數莖白髮那拋得，百罰深杯亦不辭。",
            "聖朝亦知賤士醜，一物自荷皇天慈。",
            "此身飲罷無歸處，獨立蒼茫自詠詩。"
        ],
        "title": "樂遊園歌",
        "id": "785330b1-8050-4b3b-beec-8b50916cdb7a"
    },
    {
        "author": "杜甫",
        "paragraphs": [
            "岑參兄弟皆好奇，攜我遠來游渼陂。",
            "天地黤慘忽異色，波濤萬頃堆琉璃。",
            "琉璃汗漫泛舟入，事殊興極憂思集。",
            "鼉作鯨吞不復知，惡風白浪何嗟及。",
            "主人錦帆相爲開，舟子喜甚無氛埃。",
            "鳧鷖散亂櫂謳發，絲管啁啾空翠來。",
            "沈竿續蔓深莫測，菱葉荷花靜如拭。",
            "宛在中流渤澥清，下歸無極終南黑。",
            "半陂已南純浸山，動影褭窕沖融間。",
            "船舷暝戛雲際寺，水面月出藍田關。",
            "此時驪龍亦吐珠，馮夷擊鼓羣龍趨。",
            "湘妃漢女出歌舞，金支翠旗光有無。",
            "咫尺但愁雷雨至，蒼茫不曉神靈意。",
            "少壯幾時奈老何，向來哀樂何其多。"
        ],
        "title": "渼陂行",
        "id": "efa1a341-99b5-4f81-9c2e-4a1e372e41d1"
    },
    {
        "author": "杜甫",
        "paragraphs": [
            "高臺面蒼陂，六月風日冷。",
            "蒹葭離披去，天水相與永。",
            "懷新目似擊，接要心已領。",
            "仿像識鮫人，空蒙辨魚艇。",
            "錯磨終南翠，顛倒白閣影。",
            "崷崒增光輝，乘陵惜俄頃。",
            "勞生媿嚴鄭，外物慕張邴。",
            "世復輕驊騮，吾甘雜鼃黽。",
            "知歸俗可忽，取適事莫竝。",
            "身退豈待官，老來苦便靜。",
            "況資菱芡足，庶結茅茨迥。",
            "從此具扁舟，彌年逐清景。"
        ],
        "title": "渼陂西南臺",
        "id": "3d43a429-0280-47db-a8cd-cbd9e6d3fa8b"
    },
    {
        "author": "杜甫",
        "paragraphs": [
            "廣文到官舍，繫馬堂階下。",
            "醉則騎馬歸，頗遭官長駡。",
            "才名四十年，坐客寒無氊。",
            "賴有蘇司業，時時與酒錢。"
        ],
        "title": "戲簡鄭廣文虔兼呈蘇司業源明",
        "id": "6ecd1880-117b-4442-86e0-b79993ea4ca6"
    },
    {
        "author": "杜甫",
        "paragraphs": [
            "遠林暑氣薄，公子過我遊。",
            "貧居類村塢，僻近城南樓。",
            "旁舍頗淳樸，所願亦易求。",
            "隔屋喚西家，借問有酒不。",
            "牆頭過濁醪，展席俯長流。",
            "清風左右至，客意已驚秋。",
            "巢多衆鳥鬬，葉密鳴蟬稠。",
            "苦道此物聒，孰謂吾廬幽。",
            "水花晚色靜，庶足充淹留。",
            "預恐尊中盡，更起爲君謀。"
        ],
        "tags": [
            "生活",
            "田园"
        ],
        "title": "夏日李公見訪",
        "id": "d27f63af-0f0a-4408-8c43-877b18d98620"
    },
    {
        "author": "杜甫",
        "paragraphs": [
            "東山氣鴻濛，宮殿居上頭。",
            "君來必十月，樹羽臨九州。",
            "陰火煮玉泉，噴薄漲巖幽。",
            "有時浴赤日，光抱空中摟。",
            "閬風入轍跡，曠原延冥搜。",
            "沸天萬乘動，觀水百丈湫。",
            "幽靈斯可佳，王命宮屬休。",
            "初聞龍用壯，擘石摧林丘。",
            "中夜窟宅改，移因風雨秋。",
            "倒懸瑤池影，屈注蒼江流。",
            "味如甘露漿，揮弄滑且柔。",
            "翠旗澹偃蹇，雲車紛少留。",
            "簫鼓蕩四溟，異香泱漭浮。",
            "鮫人獻微綃，曾祝沈豪牛。",
            "百祥奔盛明，古先莫能儔。",
            "坡陀金蝦蟆，出見蓋有由。",
            "至尊顧之笑，王母不肯收。",
            "復歸虛無底，化作長黃虯。",
            "飄飄青瑣郎，文采珊瑚鉤。",
            "浩歌淥水曲，清絕聽者愁。"
        ],
        "title": "奉同郭給事湯東靈湫作",
        "id": "0f980b6f-473d-4f04-8090-0e04da5e2655"
    },
    {
        "author": "杜甫",
        "paragraphs": [
            "許生五臺賓，業白出石壁。",
            "余亦師粲可，身猶縛禪寂。",
            "何階子方便，謬引爲匹敵。",
            "離索晚相逢，包蒙欣有擊。",
            "誦詩渾遊衍，四座皆辟易。",
            "應手看捶鉤，清心聽鳴鏑。",
            "精微穿溟涬，飛動摧霹靂。",
            "陶謝不枝梧，風騷共推激。",
            "紫燕自超詣，翠駮誰翦剔。",
            "君意人莫知，人間夜寥闃。"
        ],
        "title": "夜聽許十損誦詩愛而有作",
        "id": "b45024f9-099b-4057-897c-f5a2e3016dd3"
    },
    {
        "author": "杜甫",
        "paragraphs": [
            "先帝昔晏駕，茲山朝百靈。",
            "崇岡擁象設，沃野開天庭。",
            "即事壯重險，論功超五丁。",
            "坡陀因厚地，却略羅峻屏。",
            "雲闕虛冉冉，風松肅泠泠。",
            "石門霜露白，玉殿莓苔青。",
            "宮女晚知曙，祠官朝見星。",
            "空梁簇畫戟，陰井敲銅缾。",
            "中使日夜繼，惟王心不寧。",
            "豈徒卹備享，尚謂求無形。",
            "孝理敦國政，神凝推道經。",
            "瑞芝產廟柱，好鳥鳴巖扃。",
            "高岳前嵂崒，洪河左瀅濙。",
            "金城蓄峻址，沙苑交回汀。",
            "永與奧區固，川原紛眇冥。",
            "居然赤縣立，臺榭爭岧亭。",
            "官屬果稱是，聲華真可聽。",
            "王劉美竹潤，裴李春蘭馨。",
            "鄭氏才振古，啖侯筆不停。",
            "遣辭必中律，利物常發硎。",
            "綺繡相展轉，琳瑯愈青熒。",
            "側聞魯恭化，秉德崔瑗銘。",
            "太史侯鳧影，王喬隨鶴翎。",
            "朝儀限霄漢，客思回林坰。",
            "轗軻辭下杜，飄颻陵濁涇。",
            "諸生舊短褐，旅泛一浮萍。",
            "荒歲兒女瘦，暮途涕泗零。",
            "主人念老馬，廨署容秋螢。",
            "流寓理豈愜，窮愁醉未醒。",
            "何當擺俗累，浩蕩乘滄溟。"
        ],
        "title": "橋陵詩三十韻因呈縣內諸官",
        "id": "1e319756-6b63-4706-b074-b79db30a8f1b"
    },
    {
        "author": "杜甫",
        "paragraphs": [
            "君不見左輔白沙如白水，繚以周牆百餘里。",
            "龍媒昔是渥洼生，汗血今稱獻於此。",
            "苑中騋牝三千匹，豐草青青寒不死。",
            "食之豪健西域無，每歲攻駒冠邊鄙。",
            "王有虎臣司苑門，入門天廄皆雲屯。",
            "驌骦一骨獨當御，春秋二時歸至尊。",
            "至尊內外馬盈億，伏櫪在坰空大存。",
            "逸羣絕足信殊傑，倜儻權奇難具論。",
            "纍纍塠阜藏奔突，往往坡陀縱超越。",
            "角壯飜同糜鹿遊，浮身簸蕩黿鼉窟。",
            "泉出巨魚長比人，丹砂作尾黃金鱗。",
            "豈知異物同精氣，雖未成龍亦有神。"
        ],
        "title": "沙苑行",
        "id": "b0d5efe6-5b52-414f-90d1-0071a61f9be0"
    },
    {
        "author": "杜甫",
        "paragraphs": [
            "鄧公馬癖人共知，初得花驄大宛種。",
            "夙昔傳聞思一見，牽來左右神皆竦。",
            "雄姿逸態何崷崪，顧影驕嘶自矜寵。",
            "隅目青熒夾鏡懸，肉駿碨礌連錢動。",
            "朝來久試華軒下，未覺千金滿高價。",
            "赤汗微生白雪毛，銀鞍却覆香羅帕。",
            "卿家舊賜公取之，天廄真龍此其亞。",
            "晝洗須騰涇渭深，朝趨可刷幽幷夜。",
            "吾聞良驥老始成，此馬數年人更驚。",
            "豈有四蹄疾於鳥，不與八駿俱先鳴。",
            "時俗造次那得致，雲霧晦冥方降精。",
            "近聞下詔喧都邑，肯使騏驎地上行。"
        ],
        "title": "聰馬行",
        "id": "4b0047aa-a695-43a5-a4a7-b1f2529ba792"
    },
    {
        "author": "杜甫",
        "paragraphs": [
            "君不見韝上鷹，一飽則飛掣。",
            "焉能作堂上燕，銜泥附炎熱。",
            "野人曠蕩無靦顏，豈可久在王侯間。",
            "未試囊中餐玉法，明朝且入藍田山。"
        ],
        "title": "去矣行",
        "id": "ba4bd65a-2c56-4f81-b0bf-dacc0068c271"
    },
    {
        "author": "杜甫",
        "paragraphs": [
            "杜陵有布衣，老大意轉拙。",
            "許身一何愚，竊比稷與契。",
            "居然成濩落，白手甘契闊。",
            "蓋棺事則已，此志常覬豁。",
            "窮年憂黎元，歎息腸內熱。",
            "取笑同學翁，浩歌彌激烈。",
            "非無江海志，蕭灑送日月。",
            "生逢堯舜君，不忍便永訣。",
            "當今廊廟具，構廈豈云缺。",
            "葵藿傾太陽，物性固莫奪。",
            "顧惟螻蟻輩，但自求其穴。",
            "胡爲慕大鯨，輒擬偃溟渤。",
            "以茲悟生理，獨恥事干謁。",
            "兀兀遂至今，忍爲塵埃沒。",
            "終媿巢與由，未能易其節。",
            "沈飲聊自適，放歌頗愁絕。",
            "歲暮百草零，疾風高岡裂。",
            "天衢陰崢嶸，客子中夜發。",
            "霜嚴衣帶斷，指直不得結。",
            "凌晨過驪山，御榻在嵽嵲。",
            "蚩尤塞寒空，蹴蹋崖谷滑。",
            "瑤池氣鬱律，羽林相摩戛。",
            "君臣留歡娛，樂動殷樛嶱。",
            "賜浴皆長纓，與宴非短褐。",
            "彤庭所分帛，本自寒女出。",
            "鞭撻其夫家，聚斂貢城闕。",
            "聖人筐篚恩，實欲邦國活。",
            "臣如忽至理，君豈棄此物。",
            "多士盈朝廷，仁者宜戰慄。",
            "況聞內金盤，盡在衛霍室。",
            "中堂舞神仙，煙霧散玉質。",
            "煖客貂鼠裘，悲管逐清瑟。",
            "勸客駝蹄羹，霜橙壓香橘。",
            "朱門酒肉臭，路有凍死骨。",
            "榮枯咫尺異，惆悵難再述。",
            "北轅就涇渭，官渡又改轍。",
            "羣冰從西下，極目高崪兀。",
            "疑是崆峒來，恐觸天柱折。",
            "河梁幸未坼，枝撐聲窸窣。",
            "行旅相攀援，川廣不可越。",
            "老妻寄異縣，十口隔風雪。",
            "誰能久不顧，庶往共飢渴。",
            "入門聞號咷，幼子飢已卒。",
            "吾寧舍一哀，里巷亦嗚咽。",
            "所媿爲人父，無食致夭折。",
            "豈知秋未登，貧寠有蒼卒。",
            "生常免租稅，名不隸征伐。",
            "撫迹猶酸辛，平人固騷屑。",
            "默思失業徒，因念遠戍卒。",
            "憂端齊終南，澒洞不可掇。"
        ],
        "tags": [
            "忧国忧民",
            "咏怀"
        ],
        "title": "自京赴奉先縣詠懷五百字",
        "id": "53ffa213-5085-4349-9866-ea0735ff7b11"
    },
    {
        "author": "杜甫",
        "paragraphs": [
            "堂上不合生楓樹，怪底江山起煙霧。",
            "聞君埽却赤縣圖，乘興譴畫滄洲趣。",
            "畫師亦無數，好手不可遇。",
            "對此融心神，知君重毫素。",
            "豈但祁岳與鄭虔，筆迹遠過楊契丹。",
            "得非懸圃裂，無乃瀟湘飜。",
            "悄然坐我天姥下，耳邊已似聞清猨。",
            "反思前夜風雨急，乃是蒲城鬼神人。",
            "元氣淋漓障猶濕，真宰上訴天應泣。",
            "野亭春還雜花遠，漁翁暝蹋孤舟立。",
            "滄浪水深青溟闊，攲岸側島秋毫末。",
            "不見湘妃鼓瑟時，至今斑竹臨江活。",
            "劉侯天機精，愛畫入骨髓。",
            "自有兩兒郎，揮灑亦莫比。",
            "大兒聰明到，能添老樹巔崖裏。",
            "小兒心孔開，貌得山僧及童子。",
            "若耶溪，雲門寺。",
            "吾獨胡爲在泥滓，青鞵布韤從此始。"
        ],
        "title": "奉先劉少府新畫山水障歌",
        "id": "ca8dc6f9-911f-4ae1-8f6a-0e6b374a5ede"
    },
    {
        "author": "杜甫",
        "paragraphs": [
            "客從南縣來，浩蕩無與適。",
            "旅食白日長，況當朱炎赫。",
            "高齋坐林杪，信宿游衍闃。",
            "清晨陪躋攀，傲睨俯峭壁。",
            "崇岡相枕帶，曠野懷咫尺。",
            "始知賢主人，贈此遣愁寂。",
            "危階根青冥，曾冰生淅瀝。",
            "上有無心雲，下有欲落石。",
            "泉聲聞復急，動靜隨所擊。",
            "鳥呼藏其身，有似懼彈射。",
            "吏隱道性情，茲焉其窟宅。",
            "白水見舅氏，諸翁乃仙伯。",
            "杖藜長松陰，作尉窮谷僻。",
            "爲我炊雕胡，逍遙展良覿。",
            "坐久風頗愁，晚來山更碧。",
            "相對十丈蛟，歘翻盤渦坼。",
            "何得空裏雷，殷殷尋地脈。",
            "煙氛藹崷崪，魍魎森慘戚。",
            "崑崙崆峒顛，回首如不隔。",
            "前軒頹反照，巉絕華岳赤。",
            "兵氣漲林巒，川光雜鋒鏑。",
            "知是相公軍，鐵馬雲霧積。",
            "玉觴淡無味，胡羯豈強敵。",
            "長歌激屋梁，淚下流衽席。",
            "人生半哀樂，天地有順逆。",
            "慨彼萬國夫，休明備征狄。",
            "猛將紛填委，廟謀蓄長策。",
            "東郊何時開，帶甲且來釋。",
            "欲告清宴罷，難拒幽明迫。",
            "三歎酒食旁，何由似平昔。"
        ],
        "title": "白水縣崔少府十九翁高齋三十韻",
        "id": "40806e64-bb99-458f-a2a0-046eed040b76"
    },
    {
        "author": "杜甫",
        "paragraphs": [
            "我經華原來，不復見平陸。",
            "北上唯土山，連山走窮谷。",
            "火雲無時出，飛電常在目。",
            "自多窮岫雨，行潦相豗蹙。",
            "蓊匌川氣黃，羣流會空曲。",
            "清晨望高浪，忽謂陰崖踣。",
            "恐泥竄蛟龍，登危聚麋鹿。",
            "枯查卷拔樹，礧磈共充塞。",
            "聲吹鬼神下，勢閱人代速。",
            "不有萬穴歸，何以尊四瀆。",
            "及觀泉源漲，反懼江海覆。",
            "漂沙坼岸去，漱壑松柏禿。",
            "乘陵破山門，回斡裂地軸。",
            "交洛赴洪河，及關豈信宿。",
            "應沈數州沒，如聽萬室哭。",
            "穢濁殊未清，風濤怒猶蓄。",
            "何時通舟車，陰氣不黲黷。",
            "浮生有蕩汨，吾道正羈束。",
            "人寰難容身，石壁滑側足。",
            "雲雷此不已，艱險路更跼。",
            "普天無川梁，欲濟願水縮。",
            "因悲中林士，未脫衆魚腹。",
            "舉頭向蒼天，安得騎鴻鵠。"
        ],
        "title": "三川觀水漲二十韻",
        "id": "212bf433-f47a-4f05-84d1-172804896869"
    },
    {
        "author": "杜甫",
        "paragraphs": [
            "孟冬十郡良家子，血作陳陶澤中水。",
            "野曠天清無戰聲，四萬義軍同日死。",
            "羣胡歸來血洗箭，仍唱胡歌飲都市。",
            "都人回面北向啼，日夜更望官軍至。"
        ],
        "tags": [
            "战争",
            "感伤",
            "乐府",
            "新乐府辞"
        ],
        "title": "悲陳陶",
        "id": "f3c09e9e-e471-4489-9d3f-a598832ac638"
    },
    {
        "author": "杜甫",
        "paragraphs": [
            "我軍青坂在東門，天寒飲馬太白窟。",
            "黃頭奚兒日向西，數騎彎弓敢馳突。",
            "山雪河冰野蕭飋，青是烽煙白人骨。"
        ],
        "tags": [
            "战争",
            "冬天",
            "乐府",
            "新乐府辞"
        ],
        "title": "悲青坂",
        "id": "ee982ff4-8ff7-4f1c-b955-a6f395fb5854"
    },
    {
        "author": "杜甫",
        "paragraphs": [
            "少陵野老吞聲哭，春日潛行曲江曲。",
            "江頭宮殿鎖千門，細柳新蒲爲誰綠。",
            "憶昔霓旌下南苑，苑中萬物生顏色。",
            "昭陽殿裏第一人，同輦隨君侍君側。",
            "輦前才人帶弓箭，白馬嚼齧黃金勒。",
            "翻身向天仰射雲，一箭正墜雙飛翼。",
            "明眸皓齒今何在，血污遊魂歸不得。",
            "清渭東流劒閣深，去住彼此無消息。",
            "人生有情淚霑臆，江水江花豈終極。",
            "黃昏胡騎塵滿城，欲往城南忘南北。"
        ],
        "tags": [
            "唐诗三百首",
            "描写水",
            "爱国",
            "伤怀",
            "乐府",
            "新乐府辞",
            "写水"
        ],
        "title": "哀江頭",
        "id": "8474f5c4-d18e-4b42-9702-19ad909b9ea2"
    },
    {
        "author": "杜甫",
        "paragraphs": [
            "長安城頭頭白烏，夜飛延秋門上呼。",
            "又向人家啄大屋，屋底達官走避胡。",
            "金鞭斷折九馬死，骨肉不待同馳驅。",
            "腰下實玦青珊瑚，可憐王孫泣路隅。",
            "問之不肯道姓名，但道困苦乞爲奴。",
            "已經百日竄荆棘，身上無有完肌膚。",
            "高帝子孫盡隆準，龍種自與常人殊。",
            "豺狼在邑龍在野，王孫善保千金軀。",
            "不敢長語臨交衢，且爲王孫立斯須。",
            "昨夜東風吹血腥，東來橐駝滿舊都。",
            "朔方健兒好身手，昔何勇銳今何愚。",
            "竊聞天子已傳位，賢德北服南單于。",
            "花門剺面請雪恥，慎勿出口他人狙。",
            "哀哉王孫慎勿疎，五陵佳氣無時無。"
        ],
        "tags": [
            "唐诗三百首",
            "叙事",
            "抒情",
            "新乐府辞",
            "乐府",
            "写鸟",
            "鸟"
        ],
        "title": "哀王孫",
        "id": "bd7949f8-c961-4bfd-a307-1fe9e621028c"
    },
    {
        "author": "杜甫",
        "paragraphs": [
            "心在水精域，衣霑春雨時。",
            "洞門盡徐步，深院果幽期。",
            "到扉開復閉，撞鐘齋及茲。",
            "醍醐長發性，飲食過扶衰。",
            "把臂有多日，開懷無媿辭。",
            "黃鸝度結構，紫鴿下罘罳。",
            "愚意會所適，花邊行自遲。",
            "湯休起我病，微笑索題詩。"
        ],
        "title": "大雲寺贊公房四首 一",
        "id": "627b0d8c-9d75-414e-9513-4122bc2c350f"
    },
    {
        "author": "杜甫",
        "paragraphs": [
            "細軟青絲履，光明白氎巾。",
            "深藏供老宿，取用及吾身。",
            "自顧轉無趣，交情何尚新。",
            "道林才不世，惠遠德過人。",
            "雨瀉暮檐竹，風吹青井芹。",
            "天陰對圖畫，最覺潤龍鱗。"
        ],
        "title": "大雲寺贊公房四首 二",
        "id": "14c0b327-e1a0-497a-aadb-56cf74d410bc"
    },
    {
        "author": "杜甫",
        "paragraphs": [
            "燈影照無睡，心清聞妙香。",
            "夜深殿突兀，風動金鋃鐺。",
            "天黑閉春院，地清棲暗芳。",
            "玉繩回斷絕，鐵鳳森翱翔。",
            "梵放時出寺，鐘殘仍殷牀。",
            "明朝在沃野，苦見塵沙黃。"
        ],
        "title": "大雲寺贊公房四首 三",
        "id": "b81ee4a9-5872-46f9-ab34-9de22f3046be"
    },
    {
        "author": "杜甫",
        "paragraphs": [
            "童兒汲井華，慣捷缾上手。",
            "沾灑不濡地，埽除似無帚。",
            "明霞爛複閣，霽霧搴高牖。",
            "側塞被徑花，飄颻委墀柳。",
            "艱難世事迫，隱遯佳期後。",
            "晤語契深心，那能總箝口。",
            "奉辭還杖策，暫別終回首。",
            "泱泱泥污人，听听國多狗。",
            "既未免羈絆，時來憩奔走。",
            "近公如白雪，執熱煩何有。"
        ],
        "title": "大雲寺贊公房四首 四",
        "id": "2148248a-2145-43aa-86a4-dc76fd1618eb"
    },
    {
        "author": "杜甫",
        "paragraphs": [
            "文章有神交有道，端復得之名譽早。",
            "愛客滿堂盡豪翰，開筵上日思芳草。",
            "安得健步移遠梅，亂插繁花向晴昊。",
            "千里猶殘舊冰雪，百壺且試開懷抱。",
            "垂老惡聞戰鼓悲，急觴爲緩憂心擣。",
            "少年努力縱談笑，看我形容已枯槁。",
            "坐中薛華善醉歌，歌辭自作風格老。",
            "近來海內爲長句，汝與山東李白好。",
            "何劉沈謝力未工，才兼鮑昭愁絕倒。",
            "諸生頗盡新知樂，萬事終傷不自保。",
            "氣酣日落西風來，願吹野水添金杯。"
        ],
        "title": "蘇端薛復筵簡薛華醉歌",
        "id": "e848498b-1ab8-48c7-8b3e-e98b5550b855"
    },
    {
        "author": "杜甫",
        "paragraphs": [
            "朝光入甕牖，尸寢驚敝裘。",
            "起行視天宇，春氣漸和柔。",
            "興來不暇嬾，今晨梳我頭。",
            "出門無所待，徒步覺自由。",
            "杖藜復恣意，免值公與侯。",
            "晚定崔李交，會心真罕儔。",
            "每過得酒傾，二宅可淹留。",
            "喜結仁里歡，況因令節求。",
            "李生園欲荒，舊竹頗修修。",
            "引客看埽除，隨時成獻酬。",
            "崔侯初筵色，已畏空尊愁。",
            "未知天下士，至性有此不。",
            "草牙既青出，蜂聲亦暖遊。",
            "思見農器陳，何當甲兵休。",
            "上古葛天民，不貽黃屋憂。",
            "至今阮籍等，熟醉爲身謀。",
            "威鳳高其翔，長鯨吞九洲。",
            "地軸爲之翻，百川昔亂流。",
            "當歌欲一放，淚下恐莫收。",
            "濁醪有妙理，庶用慰沈浮。"
        ],
        "title": "晦日尋崔戢李封",
        "id": "6876a62d-3e30-49cf-9e87-a55e75779844"
    },
    {
        "author": "杜甫",
        "paragraphs": [
            "雞鳴風雨交，久旱雲亦好。",
            "杖藜入春泥，無食起我早。",
            "諸家憶所歷，一飯跡便埽。",
            "蘇侯得數過，歡喜每傾倒。",
            "也復可憐人，呼兒具梨棗。",
            "濁醪必在眼，盡醉攄懷抱。",
            "紅稠屋角花，碧委牆隅草。",
            "親賓縱談謔，喧鬧畏衰老。",
            "況蒙霈澤垂，糧粒或自保。",
            "妻孥隔軍壘，撥棄不擬道。"
        ],
        "title": "雨過蘇端",
        "id": "24f063d6-b3bb-4368-ae89-1e2af8fb3a0f"
    },
    {
        "author": "杜甫",
        "paragraphs": [
            "皇天久不雨，既雨晴亦佳。",
            "出郭眺西郊，肅肅春增華。",
            "青熒陵陂麥，窈窕桃李花。",
            "春夏各有實，我飢豈無涯。",
            "干戈雖橫放，慘澹鬬龍蛇。",
            "甘澤不猶愈，且耕今未賒。",
            "丈夫則帶甲，婦女終在家。",
            "力難及黍稷，得種菜與麻。",
            "千載商山芝，往者東門瓜。",
            "其人骨已朽，此道誰疵瑕。",
            "英賢遇轗軻，遠引蟠泥沙。",
            "顧慙昧所適，回首白日斜。",
            "漢陰有鹿門，滄海有靈查。",
            "焉能學衆口，咄咄空咨嗟。"
        ],
        "title": "喜晴",
        "id": "10283f19-0d0b-41d7-99b8-8cd117878d2c"
    },
    {
        "author": "杜甫",
        "paragraphs": [
            "鄙夫行衰謝，抱病昏妄集。",
            "當時往還人，記一不識十。",
            "程侯晚相遇，與語才傑立。",
            "熏然耳目開，頗覺聰明人。",
            "千載得鮑叔，末契有所及。",
            "意鍾老柏青，義動修蛇蟄。",
            "若人可數見，慰我垂白泣。",
            "告別無淹晷，百憂復相襲。",
            "內媿突不黔，庶羞以賙給。",
            "素絲挈長魚，碧酒隨玉粒。",
            "途窮見交態，世梗悲路澀。",
            "東風吹春冰，泱莽后土濕。",
            "念君惜羽翮，既飽更思戢。",
            "莫作翻雲鶻，聞呼向禽急。"
        ],
        "tags": [
            "离别"
        ],
        "title": "送率府程錄事還鄉",
        "id": "ebfe208d-e421-470b-805d-b2d7262176ad"
    },
    {
        "author": "杜甫",
        "paragraphs": [
            "去年潼關破，妻子隔絕久。",
            "今夏草木長，脫身得西走。",
            "麻鞋見天子，衣袖露兩肘。",
            "朝廷慜生還，親故傷老醜。",
            "涕淚授拾遺，流離主恩厚。",
            "柴門雖得去，未忍即開口。",
            "寄書問三川，不知家在否。",
            "比聞同罹禍，殺戮到雞狗。",
            "山中漏茅屋，誰復依戶牖。",
            "摧頹蒼松根，地冷骨未朽。",
            "幾人全性命，盡室豈相偶。",
            "嶔岑猛虎場，鬱結回我首。",
            "自寄一封書，今已十月後。",
            "反畏消息來，寸心亦何有。",
            "漢運初中興，生平老耽酒。",
            "沈思歡會處，恐作窮獨叟。"
        ],
        "title": "述懷一首",
        "id": "e0ec8fe8-3c0a-4b2e-85b7-30fe8f267fe4"
    },
    {
        "author": "杜甫",
        "paragraphs": [
            "驄馬新鑿蹄，銀鞍被來好。",
            "繡衣黃白郎，騎向交河道。",
            "問君適萬里，取別何草草。",
            "天子憂涼州，嚴程到須早。",
            "去秋羣胡反，不得無電埽。",
            "此行收遺甿，風俗方再造。",
            "族父領元戎，名聲國中老。",
            "奪我同官良，飄颻按城堡。",
            "使我不能餐，令我惡懷抱。",
            "若人才思闊，溟漲浸絕島。",
            "尊前失詩流，塞上得國寶。",
            "皇天悲送遠，雲雨白浩浩。",
            "東郊尚烽火，朝野色枯槁。",
            "西極柱亦傾，如何正穹昊。"
        ],
        "title": "送長孫九侍御赴武威判官",
        "id": "26be693a-2f82-4e8b-be8f-4e14129f185d"
    },
    {
        "author": "杜甫",
        "paragraphs": [
            "威弧不能弦，自爾無寧歲。",
            "川谷血橫流，豺狼沸相噬。",
            "天子從北來，長驅振凋敝。",
            "頓兵岐梁下，却跨沙漠裔。",
            "二京陷未收，四極我得制。",
            "蕭索漢水清，緬通淮湖稅。",
            "使者紛星散，王綱尚旒綴。",
            "南伯從事賢，君行立談際。",
            "生知七曜曆，手畫三軍勢。",
            "冰雪淨聰明，雷霆走精銳。",
            "幕府輟諫官，朝廷無此例。",
            "至尊方旰食，仗爾布嘉惠。",
            "補闕暮徵入，柱史晨征憩。",
            "正當艱難時，實藉長久計。",
            "回風吹獨樹，白日照執袂。",
            "慟哭蒼煙根，山門萬重閉。",
            "居人莽牢落，遊子方迢遞。",
            "裴回悲生離，局促老一世。",
            "陶唐歌遺民，後漢更列帝。",
            "恨無匡復姿，聊欲從此逝。"
        ],
        "title": "送樊二十三侍御赴漢中判官",
        "id": "2e1e7ba7-1beb-4430-a7f2-3e5d7241beec"
    },
    {
        "author": "杜甫",
        "paragraphs": [
            "南風作秋聲，殺氣薄炎熾。",
            "盛夏鷹隼擊，時危異人至。",
            "令弟草中來，蒼然請論事。",
            "詔書引上殿，奮舌動天意。",
            "兵法五十家，爾腹爲篋笥。",
            "應對如轉丸，疏通略文字。",
            "經綸皆新語，足以正神器。",
            "宗廟尚爲灰，君臣俱下淚。",
            "崆峒地無軸，青海天軒輊。",
            "西極最瘡痍，連山暗烽燧。",
            "帝曰大布衣，藉卿佐元帥。",
            "坐看清流沙，所以子奉使。",
            "歸當再前席，適遠非歷試。",
            "須存武威郡，爲畫長久利。",
            "孤峰石戴驛，快馬金纏轡。",
            "黃羊飫不羶，蘆酒多還醉。",
            "踴躍常人情，慘澹苦士志。",
            "安邊敵何有，反正計始遂。",
            "吾聞駕鼓車，不合用騏驥。",
            "龍吟回其頭，夾輔待所致。"
        ],
        "title": "送從弟亞赴安西判官",
        "id": "f5ae9776-2997-4e21-9318-b0e2075c7692"
    },
    {
        "author": "杜甫",
        "paragraphs": [
            "昔沒賊中時，潛與子同遊。",
            "今歸行在所，王事有去留。",
            "偪側兵馬間，主憂急良籌。",
            "子雖軀幹小，老氣橫九州。",
            "挺身艱難際，張目視寇讎。",
            "朝廷壯其節，奉詔令參謀。",
            "鑾輿駐鳳翔，同谷爲咽喉。",
            "西扼弱水道，南鎮枹罕陬。",
            "此邦承平日，剽劫吏所羞。",
            "況乃胡未滅，控帶莽悠悠。",
            "府中韋使君，道足示懷柔。",
            "令姪才俊茂，二美又何求。",
            "受詞太白脚，走馬仇池頭。",
            "古色沙土裂，積陰雪雲稠。",
            "羌父豪豬靴，羌兒青兕裘。",
            "吹角向月窟，蒼山旌旆愁。",
            "鳥驚出死樹，龍怒拔老湫。",
            "古來無人境，今代橫戈矛。",
            "傷哉文儒士，憤激馳林丘。",
            "中原正格鬬，後會何緣由。",
            "百年賦命定，豈料沈與浮。",
            "且復戀良友，握手步道周。",
            "論兵遠壑淨，亦可縱冥搜。",
            "題詩得秀句，札翰時相投。"
        ],
        "title": "送韋十六評事充同谷郡防禦判官",
        "id": "76fbf9e9-5941-4a96-a62f-fd66183dfe38"
    },
    {
        "author": "杜甫",
        "paragraphs": [
            "五城何迢迢，迢迢隔河水。",
            "邊兵盡東征，城內空荆杞。",
            "思明割懷衛，秀巖西未已。",
            "迴略大荒來，崤函蓋虛爾。",
            "延州秦北戶，關防猶可倚。",
            "焉得一萬人，疾驅塞蘆子。",
            "岐有薛大夫，旁制山賊起。",
            "近聞昆戎徒，爲退三百里。",
            "蘆關扼兩寇，深意實在此。",
            "誰能叫帝閽，胡行速如鬼。"
        ],
        "title": "塞蘆子",
        "id": "cbebf2b4-fabb-4c07-b8bc-f2efcfe377ad"
    },
    {
        "author": "杜甫",
        "paragraphs": [
            "憶昔避賊初，北走經險艱。",
            "夜深彭衙道，月照白水山。",
            "盡室久徒步，逢人多厚顏。",
            "參差谷鳥吟，不見遊子還。",
            "癡女飢齩我，啼畏虎狼聞。",
            "懷中掩其口，反側聲愈嗔。",
            "小兒強解事，故索苦李餐。",
            "一旬半雷雨，泥濘相牽攀。",
            "既無禦雨備，徑滑衣又寒。",
            "有時經契闊，竟日數里間。",
            "野果充餱糧，卑枝成屋椽。",
            "早行石上水，暮宿天邊煙。",
            "少留周家窪，欲出蘆子關。",
            "故人有孫宰，高義薄曾雲。",
            "延客已曛黑，張燈啓重門。",
            "煖湯濯我足，剪紙招我魂。",
            "從此出妻孥，相視涕闌干。",
            "衆雛爛熳睡，喚起霑盤餐。",
            "誓將與夫子，永結爲弟昆。",
            "遂空所坐堂，安居奉我歡。",
            "誰肯艱難際，豁達露心肝。",
            "別來歲月周，胡羯仍搆患。",
            "何當有翅翎，飛去墮爾前。"
        ],
        "title": "彭衙行",
        "id": "b59e2948-4c90-4b33-8af6-d02b79efd5fd"
    },
    {
        "author": "杜甫",
        "paragraphs": [
            "皇帝二載秋，閏八月初吉。",
            "杜子將北征，蒼茫問家室。",
            "維時遭艱虞，朝野少暇日。",
            "顧慙恩私被，詔許歸蓬蓽。",
            "拜辭詣闕下，怵惕久未出。",
            "雖乏諫諍姿，恐君有遺失。",
            "君誠中興主，經緯固密勿。",
            "東胡反未已，臣甫憤所切。",
            "揮涕戀行在，道途猶恍惚。",
            "乾坤含瘡痍，憂虞何時畢。",
            "靡靡踰阡陌，人煙眇蕭瑟。",
            "所遇多被傷，呻吟更流血。",
            "回首鳳翔縣，旌旗晚明滅。",
            "前登寒山重，屢得飲馬窟。",
            "邠郊入地底，涇水中蕩潏。",
            "猛虎立我前，蒼崖吼時裂。",
            "菊垂今秋花，石戴古車轍。",
            "青雲動高興，幽事亦可悅。",
            "山果多瑣細，羅生雜橡栗。",
            "或紅如丹砂，或黑如點漆。",
            "雨露之所濡，甘苦齊結實。",
            "緬思桃源內，益歎身世拙。",
            "坡陀望鄜畤，巖谷互出沒。",
            "我行已水濱，我僕猶木末。",
            "鴟鳥鳴黃桑，野鼠拱亂穴。",
            "夜深經戰場，寒月照白骨。",
            "潼關百萬師，往者散何卒。",
            "遂令半秦民，殘害爲異物。",
            "況我墮胡塵，及歸盡華髮。",
            "經年至茅屋，妻子衣百結。",
            "慟哭松聲回，悲泉共幽咽。",
            "平生所嬌兒，顏色白勝雪。",
            "見耶背面啼，垢膩脚不韤。",
            "牀前兩小女，補綻才過膝。",
            "海圖坼波濤，舊繡移曲折。",
            "天吳及紫鳳，顛倒在裋褐。",
            "老夫情懷惡，嘔泄臥數日。",
            "那無囊中帛，救汝寒凜慄。",
            "粉黛亦解苞，衾裯稍羅列。",
            "瘦妻面復光，癡女頭自櫛。",
            "學母無不爲，曉妝隨手抹。",
            "移時施朱鉛，狼藉畫眉闊。",
            "生還對童穉，似欲忘飢渴。",
            "問事競挽鬚，誰能即嗔喝。",
            "飜思在賊愁，甘受雜亂聒。",
            "新歸且慰意，生理焉能說。",
            "至尊尚蒙塵，幾日休練卒。",
            "仰觀天色改，坐覺祅氣豁。",
            "陰風西北來，慘澹隨回鶻。",
            "其王願助順，其俗善馳突。",
            "送兵五千人，驅馬一萬匹。",
            "此輩少爲貴，四方服勇決。",
            "所用皆鷹騰，破敵過箭疾。",
            "聖心頗虛佇，時議氣欲奪。",
            "伊洛指掌收，西京不足拔。",
            "官軍請深入，蓄銳何俱發。",
            "此舉開青徐，旋瞻略恆碣。",
            "昊天積霜露，正氣有肅殺。",
            "禍轉亡胡歲，勢成擒胡月。",
            "胡命其能久，皇綱未宜絕。",
            "憶昨狼狽初，事與古先別。",
            "姦臣竟葅醢，同惡隨蕩析。",
            "不聞夏殷衰，中自誅褒妲。",
            "周漢獲再興，宣光果明哲。",
            "桓桓陳將軍，仗鉞奮忠烈。",
            "微爾人盡非，于今國猶活。",
            "淒涼大同殿，寂寞白獸闥。",
            "都人望翠華，佳氣向金闕。",
            "園陵固有神，埽灑數不缺。",
            "煌煌太宗業，樹立甚宏達。"
        ],
        "tags": [
            "叙事",
            "战争",
            "长诗",
            "爱国",
            "忧国忧民"
        ],
        "title": "北征",
        "id": "a335f6c4-e9df-47d5-879d-9ebd3c1baf5c"
    },
    {
        "author": "杜甫",
        "paragraphs": [
            "風吹紫荆樹，色與春庭暮。",
            "花落辭故枝，風回返無處。",
            "骨肉恩書重，漂泊難相遇。",
            "猶有淚成河，經天復東注。"
        ],
        "title": "得舍弟消息",
        "id": "3c6b6ef6-add3-4c51-9886-358b6795fdb7"
    },
    {
        "author": "杜甫",
        "paragraphs": [
            "明公壯年值時危，經濟實藉英雄姿。",
            "國之社稷今若是，武定禍亂非公誰。",
            "鳳翔千官且飽飯，衣馬不復能輕肥。",
            "青袍朝士最困者，白頭拾遺徒步歸。",
            "人生交契無老少，論交何必先同調。",
            "妻子山中哭向天，須公櫪上追風驃。"
        ],
        "title": "徒步歸行",
        "id": "800f5d12-980c-463a-acbd-4b6d675ac93d"
    },
    {
        "author": "杜甫",
        "paragraphs": [
            "溪回松風長，蒼鼠竄古瓦。",
            "不知何王殿，遺構絕壁下。",
            "陰房鬼火青，壞道哀湍瀉。",
            "萬籟真笙竽，秋色正蕭灑。",
            "美人爲黃土，況乃粉黛假。",
            "當時侍金輿，故物獨石馬。",
            "憂來藉草坐，浩歌淚盈把。",
            "冉冉征途間，誰是長年者。"
        ],
        "title": "玉華宮",
        "id": "cb457f4a-a49c-46cc-becf-d4419d617b79"
    },
    {
        "author": "杜甫",
        "paragraphs": [
            "蒼山入百里，崖斷如杵臼。",
            "曾宮憑風回，岌嶪土囊口。",
            "立神扶棟梁，鑿翠開戶牖。",
            "其陽產靈芝，其陰宿牛斗。",
            "紛披長松倒，揭𡿗怪石走。",
            "哀猨啼一聲，客淚迸林藪。",
            "荒哉隋家帝，製此今頹朽。",
            "向使國不亡，焉爲巨唐有。",
            "雖無新增修，尚置官居守。",
            "巡非瑤水遠，迹是雕牆後。",
            "我行屬時危，仰望嗟歎久。",
            "天王守太白，駐馬更搔首。"
        ],
        "title": "九成宮",
        "id": "e35de5fa-807c-4891-8749-b2c83757c89a"
    },
    {
        "author": "杜甫",
        "paragraphs": [
            "崢嶸赤雲西，日脚下平地。",
            "柴門鳥雀噪，歸客千里至。",
            "妻孥怪我在，驚定還拭淚。",
            "世亂遭飄蕩，生還偶然遂。",
            "鄰人滿牆頭，感歎亦歔欷。",
            "夜闌更秉燭，相對如夢寐。"
        ],
        "title": "羌村 一",
        "id": "872fd5bd-c6d8-4aef-bc03-85ac1550b561"
    },
    {
        "author": "杜甫",
        "paragraphs": [
            "晚歲迫偷生，還家少歡趣。",
            "嬌兒不離膝，畏我復却去。",
            "憶昔好追涼，故繞池邊樹。",
            "蕭蕭北風勁，撫事煎百慮。",
            "賴知禾黍收，已覺糟牀注。",
            "如今足斟酌，且用慰遲暮。"
        ],
        "title": "羌村 二",
        "id": "0f5d3f4a-dbf2-4831-b658-e75bd4a0ca38"
    },
    {
        "author": "杜甫",
        "paragraphs": [
            "羣雞正亂叫，客至雞鬬爭。",
            "驅雞上樹木，始聞叩柴荆。",
            "父老四五人，問我久遠行。",
            "手中各有攜，傾榼濁復清。",
            "苦辭酒味薄，黍地無人耕。",
            "兵革既未息，兒童盡東征。",
            "請爲父老歌，艱難塊深情。",
            "歌罷仰天歎，四座淚縱橫。"
        ],
        "tags": [
            "感激",
            "生活",
            "初中古诗",
            "九年级下册(课外)"
        ],
        "title": "羌村 三",
        "id": "26cbab92-a321-44e6-842b-13acc9749fc0"
    },
    {
        "author": "杜甫",
        "paragraphs": [
            "偪仄何偪仄，我居巷南子巷北。",
            "可恨鄰里間，十日不一見顏色。",
            "自從官馬送還宮，行路難行澀如棘。",
            "我貧無乘非無足，昔者相過今不得。",
            "實不是愛微軀，又非關足無力。",
            "徒步翻愁官長怒，此心炯炯君應識。",
            "曉來急雨春風顛，睡美不聞鐘鼓傳。",
            "東家蹇驢許借我，泥滑不敢騎朝天。",
            "已令請急會通籍，男兒信命絕可憐。",
            "焉能終日心拳拳，憶君誦詩神凜然。",
            "辛夷始花亦已落，況我與子非壯年。",
            "街頭酒價常苦貴，方外酒徒稀醉眠。",
            "速宜相就飲一斗，恰有三百青銅錢。"
        ],
        "title": "偪仄行贈畢曜",
        "id": "e71fc0b1-e5d2-42c3-b084-8076185988fc"
    },
    {
        "author": "杜甫",
        "paragraphs": [
            "代北有豪鷹，生子毛盡赤。",
            "渥洼騏驥兒，尤異是龍脊。",
            "李舟名父子，清峻流輩伯。",
            "人間好少年，不必須白皙。",
            "十五富文史，十八足賓客。",
            "十九授校書，二十聲輝赫。",
            "衆中每一見，使我潛動魄。",
            "自恐二男兒，辛勤養無益。",
            "乾元元年春，萬姓始安宅。",
            "舟也衣綵衣，告我欲遠適。",
            "倚門固有望，斂衽就行役。",
            "南登吟白華，已見楚山碧。",
            "藹藹咸陽都，冠蓋日雲積。",
            "何時太夫人，堂上會親戚。",
            "汝翁草明光，天子正前席。",
            "歸期豈爛漫，別意終感激。",
            "顧我蓬屋姿，謬通金閨籍。",
            "小來習性嬾，晚節慵轉劇。",
            "每愁悔吝作，如覺天地窄。",
            "羨君齒髮新，行己能夕惕。",
            "臨岐意頗切，對酒不能喫。",
            "回身視綠野，慘澹如荒澤。",
            "老雁春忍飢，哀號待枯麥。",
            "時哉高飛燕，絢練新羽翮。",
            "長雲濕褒斜，漢水饒巨石。",
            "無令軒車遲，衰疾悲夙昔。"
        ],
        "title": "送李校書二十六韻",
        "id": "6b6f3cdc-531b-4a51-a6fa-fd047e45da28"
    },
    {
        "author": "杜甫",
        "paragraphs": [
            "中興諸將收山東，捷書日報清晝同。",
            "河廣傳聞一葦過，胡危命在破竹中。",
            "祗殘鄴城不日得，獨任朔方無限功。",
            "京師皆騎汗血馬，回紇餵肉葡萄宮。",
            "已喜皇威清海岱，常思仙仗過崆峒。",
            "三年笛裏關山月，萬國兵前草木風。",
            "成王功大心轉小，郭相謀深古來少。",
            "司徒清鑒懸明鏡，尚書氣與秋天杳。",
            "二三豪俊爲時出，整頓乾坤濟時了。",
            "東走無復憶鱸魚，南飛覺有安巢鳥。",
            "青春復隨冠冕入，紫禁正耐煙花繞。",
            "鶴禁通霄鳳輦備，雞鳴問寢龍樓曉。",
            "攀龍附鳳勢莫當，天下盡化爲侯王。",
            "汝等豈知蒙帝力，時來不得誇身強。",
            "關中既留蕭丞相，幕下復用張子房。",
            "張公一生江海客，身長九尺鬚眉蒼。",
            "徵起適遇風雲會，扶顛始知籌策良。",
            "青袍白馬更何有，後漢今周喜再昌。",
            "寸地尺天皆入貢，奇祥異瑞爭來送。",
            "不知何國致白環，復道諸山得銀甕。",
            "隱士休歌紫芝曲，詞人解撰河清頌。",
            "田家望望惜雨乾，布穀處處催春種。",
            "淇上健兒歸莫嬾，城南思婦愁多夢。",
            "安得壯士挽天河，淨洗甲兵長不用。"
        ],
        "tags": [
            "喜悦",
            "抒情",
            "战争"
        ],
        "title": "洗兵馬",
        "id": "26a0266d-313c-4911-b629-2418556d1b03"
    },
    {
        "author": "杜甫",
        "paragraphs": [
            "北門天驕子，飽肉氣勇決。",
            "高秋馬肥健，挾矢射漢月。",
            "自古以爲患，詩人厭薄伐。",
            "修德使其來，羈縻固不絕。",
            "胡爲傾國至，出入暗金闕。",
            "中原有驅除，隱忍用此物。",
            "公主歌黃鵠，君王指白日。",
            "連雲屯左輔，百里見積雪。",
            "長戟鳥休飛，哀笳曙幽咽。",
            "田家最恐懼，麥倒桑枝折。",
            "沙苑臨清渭，泉香草豐潔。",
            "渡河不用船，千騎常撇烈。",
            "胡塵踰太行，雜種抵京室。",
            "花門既須留，原野轉蕭瑟。"
        ],
        "title": "留花門",
        "id": "1877173b-b4bb-467b-93da-a390559efe41"
    },
    {
        "author": "杜甫",
        "paragraphs": [
            "麟角鳳觜世莫識，煎膠續弦奇自見。",
            "尚看王生抱此懷，在于甫也何由羨。",
            "且遇王生慰疇昔，素知賤子甘貧賤。",
            "酷見凍餒不足恥，多病沈年苦無健。",
            "王生怪我顏色惡，荅云伏枕艱難徧。",
            "瘧癘三秋孰可忍，寒熱百日相交戰。",
            "頭白眼暗坐有胝，肉黃皮皺命如綫。",
            "惟生哀我未平復，爲我力致美殽膳。",
            "遣人向市賒香稉，喚婦出房親自饌。",
            "長安冬葅酸且綠，金城土酥靜如練。",
            "兼求富豪且割鮮，密沽斗酒諧終宴。",
            "故人情義晚誰似，令我手腳輕欲漩。",
            "老馬爲駒信不虛，當時得意況深眷。",
            "但使殘年飽喫飯，只願無事常相見。"
        ],
        "title": "病後遇王倚飲贈歌",
        "id": "a2d1860f-cd55-488c-9c4b-3d19d5b8d3ef"
    },
    {
        "author": "杜甫",
        "paragraphs": [
            "疾風吹塵暗河縣，行子隔手不相見。",
            "湖城城南一開眼，駐馬偶識雲卿面。",
            "向非劉顥爲地主，嬾回鞭轡成高宴。",
            "劉侯歎我攜客來，置酒張燈促華饌。",
            "且將款曲終今夕，休語艱難尚酣戰。",
            "照室紅爐促曙光，縈窗素月垂文練。",
            "天開地裂長安陌，寒盡春生洛陽殿。",
            "豈知驅車復同軌，可惜刻漏隨更箭。",
            "人生會合不可常，庭樹雞鳴淚如綫。"
        ],
        "title": "湖城東遇孟雲卿復歸劉顥宅宿宴飲散因爲醉歌",
        "id": "88abad3a-4ba9-461a-a592-34eb50aa80ef"
    },
    {
        "author": "杜甫",
        "paragraphs": [
            "姜侯設膾當嚴冬，昨日今日皆天風。",
            "河凍未漁不易得，鑿冰恐侵河伯宮。",
            "饔人受魚鮫人手，洗魚磨刀魚眼紅。",
            "無聲細下飛碎雪，有骨已剁觜春蔥。",
            "偏勸腹腴媿年少，軟炊香飯緣老翁。",
            "落碪何曾白紙濕，放箸未覺金盤空。",
            "新歡便飽姜侯德，清觴異味情屢極。",
            "東歸貪路自覺難，欲別上馬身無力。",
            "可憐爲人好心事，於我見子真顏色。",
            "不恨我衰子貴時，悵望且爲今相憶。"
        ],
        "title": "閿鄉姜七少府設膾戲贈長歌",
        "id": "c166938b-f267-49e1-8a9b-a76852e97540"
    },
    {
        "author": "杜甫",
        "paragraphs": [
            "去年行宮當太白，朝回君是同舍客。",
            "同心不減骨肉親，每語見許文章伯。",
            "今日時清兩京道，相逢苦覺人情好。",
            "昨夜邀歡樂更無，多才依舊能潦倒。"
        ],
        "title": "戲贈閿鄉秦少公短歌",
        "id": "0f6b5485-6ead-48e3-b211-46aaa1be1238"
    },
    {
        "author": "杜甫",
        "paragraphs": [
            "丈人駿馬名胡騮，前年避胡過金牛。",
            "回鞭却走見天子，朝飲漢水暮靈州。",
            "自矜胡騮奇絕代，乘出千人萬人愛。",
            "一聞說盡急難材，轉益愁向駑駘輩。",
            "頭上銳耳批秋竹，脚下高蹄削寒玉。",
            "始知神龍別有種，不比俗馬空多肉。",
            "洛陽大道時再清，累日喜得俱東行。",
            "鳳臆龍鬐未易識，側身注目長風生。"
        ],
        "title": "李鄠縣丈人胡馬行",
        "id": "48568d08-d789-4eca-b9a8-5dcf09d6a516"
    },
    {
        "author": "杜甫",
        "paragraphs": [
            "陰崖有蒼鷹，養子黑柏顛。",
            "白蛇登其巢，吞噬恣朝餐。",
            "雄飛遠求食，雌者鳴辛酸。",
            "力強不可制，黃口無半存。",
            "其父從西歸，飜身入長煙。",
            "斯須領健鶻，痛憤寄所宣。",
            "斗上捩孤影，噭哮來九天。",
            "修鱗脫遠枝，巨顙坼老拳。",
            "高空得蹭蹬，短草辭蜿蜒。",
            "折尾能一掉，飽腸皆已穿。",
            "生雖滅衆雛，死亦垂千年。",
            "物情有報復，快意貴目前。",
            "茲實鷙鳥最，急難心炯然。",
            "功成失所往，用舍何其賢。",
            "近經潏水湄，此事樵夫傳。",
            "飄蕭覺素髮，凜欲衝儒冠。",
            "人生許與分，只在顧盼間。",
            "聊爲義鶻行，用激壯士肝。"
        ],
        "title": "義鶻",
        "id": "812e7edc-f0c2-4da9-be16-a14042619ce7"
    },
    {
        "author": "杜甫",
        "paragraphs": [
            "高堂見生鶻，颯爽動秋骨。",
            "初驚無拘攣，何得立突兀。",
            "乃知畫師妙，功刮造化窟。",
            "寫作神駿姿，充君眼中物。",
            "鳥鵲滿樛枝，軒然恐其出。",
            "側腦看青霄，寧爲衆禽沒。",
            "長翮如刀劒，人寰可超越。",
            "乾坤空崢嶸，粉墨且蕭瑟。",
            "緬思雲沙際，自有煙霧質。",
            "吾今意何傷，顧步獨紆鬱。"
        ],
        "title": "畫鶻行",
        "id": "bf2fb502-1e53-4ff9-a1b8-d9f1273148a7"
    },
    {
        "author": "杜甫",
        "paragraphs": [
            "東郊瘦馬使我傷，骨骼硉兀如堵牆。",
            "絆之欲動轉敧側，此豈有意仍騰驤。",
            "細看六印帶官字，衆道三軍遺路旁。",
            "皮乾剝落雜泥滓，毛暗蕭條連雪霜。",
            "去歲奔波逐餘寇，驊騮不慣不得將。",
            "士卒多騎內厩馬，惆悵恐是病乘黃。",
            "當時歷塊誤一蹶，委棄非汝能周防。",
            "見人慘澹若哀訴，失主錯莫無晶光。",
            "天寒遠放雁爲伴，日暮不收烏啄瘡。",
            "誰家且養願終惠，更試明年春草長。"
        ],
        "title": "瘦馬行",
        "id": "ccbadda6-7e25-4df6-bde4-cff74e45d080"
    },
    {
        "author": "杜甫",
        "paragraphs": [
            "客行新安道，喧呼聞點兵。",
            "借問新安吏，縣小更無丁。",
            "府帖昨夜下，次選中男行。",
            "中男絕短小，何以守王城。",
            "肥男有母送，瘦男獨伶俜。",
            "白水暮東流，青山猶哭聲。",
            "莫自使眼枯，收汝淚縱橫。",
            "眼枯即見骨，天地終無情。",
            "我軍取相州，日夕望其平。",
            "豈意賊難料，歸軍星散營。",
            "就糧近故壘，練卒依舊京。",
            "掘壕不到水，牧馬役亦輕。",
            "況乃王師順，撫養甚分明。",
            "送行勿泣血，僕射如父兄。"
        ],
        "tags": [
            "忧国忧民",
            "战争"
        ],
        "title": "新安吏",
        "id": "01751db4-8ba6-43f9-a89f-4d96826f5ee1"
    },
    {
        "author": "杜甫",
        "paragraphs": [
            "士卒何草草，築城潼關道。",
            "大城鐵不如，小城萬丈餘。",
            "借問潼關吏，修關還備胡。",
            "要我下馬行，爲我指山隅。",
            "連雲列戰格，飛鳥不能踰。",
            "胡來但自守，豈復憂西都。",
            "丈人視要處，窄狹容單車。",
            "艱難奮長戟，萬古用一夫。",
            "哀哉桃林戰，百萬化爲魚。",
            "請囑防關將，慎勿學哥舒。"
        ],
        "tags": [
            "士卒",
            "战争",
            "赞美",
            "边疆"
        ],
        "title": "潼關吏",
        "id": "19c2a99b-507a-415a-8e66-1477861f5d71"
    },
    {
        "author": "杜甫",
        "paragraphs": [
            "暮投石壕邨，有吏夜捉人。",
            "老翁踰牆走，老婦出門看。",
            "吏呼一何怒，婦啼一何苦。",
            "聽婦前致詞，三男鄴城戍。",
            "一男附書致，二男新戰死。",
            "存者且偷生，死者長已矣。",
            "室中更無人，惟有乳下孫。",
            "有孫母未去，出入無完帬。",
            "老嫗力雖衰，請從吏夜歸。",
            "急應河陽役，猶得備晨炊。",
            "夜久語聲絕，如聞泣幽咽。",
            "天明登前途，獨與老翁別。"
        ],
        "tags": [
            "叙事",
            "战争",
            "八年级上册(课内)",
            "人民",
            "初中古诗",
            "同情"
        ],
        "title": "石壕吏",
        "id": "ef36b613-c482-4e50-81fa-68436392346e"
    },
    {
        "author": "杜甫",
        "paragraphs": [
            "兔絲附蓬麻，引蔓故不長。",
            "嫁女與征夫，不如棄路旁。",
            "結髮爲妻子，席不煖君牀。",
            "暮婚晨告別，無乃太怱忙。",
            "君行雖不遠，守邊赴河陽。",
            "妾身未分明，何以拜姑嫜。",
            "父母養我時，日夜令我藏。",
            "生女有所歸，雞狗亦得將。",
            "君今往死地，沈痛迫中腸。",
            "誓欲隨君去，形勢反蒼黃。",
            "勿爲新婚念，努力事戎行。",
            "婦人在軍中，兵氣恐不揚。",
            "自嗟貧家女，久致羅襦裳。",
            "羅襦不復施，對君洗紅妝。",
            "仰視百鳥飛，大小必雙翔。",
            "人事多錯迕，與君永相望。"
        ],
        "tags": [
            "离别",
            "叙事",
            "妇女",
            "战争"
        ],
        "title": "新婚別",
        "id": "895139ab-9cc7-4fb5-b43a-89416b18a4dc"
    },
    {
        "author": "杜甫",
        "paragraphs": [
            "四郊未寧靜，垂老不得安。",
            "子孫陣亡盡，焉用身獨完。",
            "投杖出門去，同行爲辛酸。",
            "幸有牙齒存，所悲骨髓乾。",
            "男兒既介胄，長揖別上官。",
            "老妻臥路啼，歲暮衣裳單。",
            "孰知是死別，且復傷其寒。",
            "此去必不歸，還聞勸加餐。",
            "土門壁甚堅，杏園度亦難。",
            "勢異鄴城下，縱死時猶寬。",
            "人生有離合，豈擇衰老端。",
            "憶昔少壯日，遲回竟長歎。",
            "萬國盡征戍，烽火被岡巒。",
            "積屍草木腥，流血川原丹。",
            "何鄉爲樂土，安敢尚盤桓。",
            "棄絕蓬室居，塌然摧肺肝。"
        ],
        "tags": [
            "叙事",
            "战争",
            "惜别"
        ],
        "title": "垂老別",
        "id": "b0435860-95e5-44e7-bf6c-9eeee324ce96"
    },
    {
        "author": "杜甫",
        "paragraphs": [
            "寂寞天寶後，園廬但蒿藜。",
            "我里百餘家，世亂各東西。",
            "存者無消息，死者爲塵泥。",
            "賤子因陣敗，歸來尋舊蹊。",
            "人行見空巷，日瘦氣慘悽。",
            "但對狐與貍，豎毛怒我啼。",
            "四鄰何所有，一二老寡妻。",
            "宿鳥戀本枝，安辭且窮棲。",
            "方春獨荷鋤，日暮還灌畦。",
            "縣吏知我至，召令習鼓鞞。",
            "雖從本州役，內顧無所攜。",
            "近行止一身，遠去終轉迷。",
            "家鄉既盪盡，遠近理亦齊。",
            "永痛長病母，五年委溝谿。",
            "生我不得力，終身兩酸嘶。",
            "人生無家別，何以爲烝黎。"
        ],
        "tags": [
            "叙事",
            "战争",
            "抒怀",
            "写景"
        ],
        "title": "無家別",
        "id": "45f29798-b17d-44ed-b4c2-01620eae4868"
    },
    {
        "author": "杜甫",
        "paragraphs": [
            "夏日出東北，陵天經中街。",
            "朱光徹厚地，鬱蒸何由開。",
            "上蒼久無雷，無乃號令乖。",
            "雨降不濡物，良田起黃埃。",
            "飛鳥苦熱死，池魚涸其泥。",
            "萬人尚流冗，舉目唯蒿萊。",
            "至今大河北，化作虎與豺。",
            "浩蕩想幽薊，王師安在哉？",
            "對食不能餐，我心殊未諧。",
            "眇然貞觀初，難與數子偕。"
        ],
        "title": "夏日歎",
        "id": "fb087f9d-b19c-4c65-a310-c605f73a1fde"
    },
    {
        "author": "杜甫",
        "paragraphs": [
            "永日不可暮，炎蒸毒我腸。",
            "安得萬里風，飄颻吹我裳。",
            "昊天出華月，茂林延疎光。",
            "仲夏苦夜短，開軒納微涼。",
            "虛明見纖毫，羽蟲亦飛揚。",
            "物情無巨細，自適固其常。",
            "念彼荷戈士，窮年守邊疆。",
            "何由一洗濯，執熱互相望。",
            "竟夕擊刁斗，喧聲連萬方。",
            "青紫雖被體，不如早還鄉。",
            "北城悲笳發，鸛鶴號且翔。",
            "況復煩促倦，激烈思時康。"
        ],
        "tags": [
            "忧国忧民",
            "夏天"
        ],
        "title": "夏夜歎",
        "id": "c63d308b-f3a7-4520-b041-f7f4e27a5c9d"
    },
    {
        "author": "杜甫",
        "paragraphs": [
            "日月不相饒，節序昨夜隔。",
            "玄蟬無停號，秋燕已如客。",
            "平生獨往願，惆悵年半百。",
            "罷官亦由人，何事拘形役。"
        ],
        "title": "立秋後題",
        "id": "e8e50fc9-2d2d-4f48-9fe4-2be2d4afad73"
    },
    {
        "author": "杜甫",
        "paragraphs": [
            "陳留風俗衰，人物世不數。",
            "塞上得阮生，迥繼先父祖。",
            "貧知靜者性，自益毛髮古。",
            "車馬入鄰家，蓬蒿翳環堵。",
            "清詩近道要，識子用心苦。",
            "尋我草徑微，褰裳蹋寒雨。",
            "更議居遠邨，避喧甘猛虎。",
            "足明箕潁客，榮貴如糞土。"
        ],
        "title": "貽阮隱居",
        "id": "767aa860-e910-4294-9c3e-172277296c37"
    },
    {
        "author": "杜甫",
        "paragraphs": [
            "下馬古戰場，四顧但茫然。",
            "風悲浮雲去，黃葉墜我前。",
            "朽骨穴螻蟻，又爲蔓草纏。",
            "故老行歎息，今人尚開邊。",
            "漢虜互勝負，封疆不常全。",
            "安得廉恥將，三軍同晏眠。"
        ],
        "title": "遣興三首 一",
        "id": "e23e9d80-b995-43a0-9321-66d14b9f3bcf"
    },
    {
        "author": "杜甫",
        "paragraphs": [
            "高秋登塞山，南望馬邑州。",
            "降虜東擊胡，壯健盡不留。",
            "穹廬莽牢落，上有行雲愁。",
            "老弱哭道路，願聞甲兵休。",
            "鄴中事反覆，死人積如丘。",
            "諸將已茅土，載驅誰與謀。"
        ],
        "title": "遣興三首 二",
        "id": "140c81ac-b857-408f-bf47-8938c1b2e048"
    },
    {
        "author": "杜甫",
        "paragraphs": [
            "豐年孰云遲，甘澤不在早。",
            "耕田秋雨足，禾黍已映道。",
            "春苗九月交，顏色同日老。",
            "勸汝衡門士，忽悲尚枯槁。",
            "時來展材力，先後無醜好。",
            "但訝鹿皮翁，忘機對芳草。"
        ],
        "title": "遣興三首 三",
        "id": "fb0cdaa5-706e-4765-95a3-95cc78fd27b9"
    },
    {
        "author": "杜甫",
        "paragraphs": [
            "昔謁華蓋君，深求洞宮脚。",
            "玉棺已上天，白日亦寂莫。",
            "暮升艮岑頂，巾几猶未却。",
            "弟子四五人，入來淚俱落。",
            "余時遊名山，發軔在遠壑。",
            "良覿違夙願，含淒向寥廓。",
            "林昏罷幽磬，竟夜伏石閣。",
            "王喬下天壇，微月映皓鶴。",
            "晨溪嚮虛駃，歸徑行已昨。",
            "豈辭青鞋胝，悵望金匕藥。",
            "東蒙赴舊隱，尚憶同志樂。",
            "休事董先生，于今獨蕭索。",
            "胡爲客關塞，道意久衰薄。",
            "妻子亦何人，丹砂負前諾。",
            "雖悲鬒髮變，未憂筋力弱。",
            "扶藜望清秋，有興入廬霍。"
        ],
        "title": "昔遊",
        "id": "1569e1de-29bd-4e84-a55a-7d300a92e6a7"
    },
    {
        "author": "杜甫",
        "paragraphs": [
            "孤雲亦羣遊，神物有所歸。",
            "麟鳳在赤霄，何當一來儀。",
            "往與惠荀輩，中年滄洲期。",
            "天高無消息，棄我忽若遺。",
            "內懼非道流，幽人見瑕疵。",
            "洪濤隱語笑，鼓枻蓬萊池。",
            "崔嵬扶桑日，照耀珊瑚枝。",
            "風帆倚翠蓋，暮把東皇衣。",
            "咽漱元和津，所思煙霞微。",
            "知名未足稱，局促商山芝。",
            "五湖復浩蕩，歲暮有餘悲。"
        ],
        "title": "幽人",
        "id": "f23f7f4c-80d5-4f3d-9328-6f0032eaf2d0"
    },
    {
        "author": "杜甫",
        "paragraphs": [
            "絕代有佳人，幽居在空谷。",
            "自云良家子，零落依草木。",
            "關中昔喪敗，兄弟遭殺戮。",
            "官高何足論，不得收骨肉。",
            "世情惡衰歇，萬事隨轉燭。",
            "夫壻輕薄兒，新人已如玉。",
            "合昏尚知時，鴛鴦不獨宿。",
            "但見新人笑，那聞舊人哭。",
            "在山泉水清，出山泉水濁。",
            "侍婢賣珠回，牽蘿補茅屋。",
            "摘花不插髮，采柏動盈匊。",
            "天寒翠袖薄，日暮倚修竹。"
        ],
        "tags": [
            "唐诗三百首",
            "赞美",
            "五言古诗",
            "闺怨",
            "女子"
        ],
        "title": "佳人",
        "id": "f2db30a1-f125-44b9-a8d8-287ccb69238a"
    },
    {
        "author": "杜甫",
        "paragraphs": [
            "躋險不自喧，出郊已清目。",
            "溪回日氣暖，徑轉山田熟。",
            "鳥雀依茅茨，藩籬帶松菊。",
            "如行武陵暮，欲問桃花宿。"
        ],
        "title": "赤谷西崦人家",
        "id": "2b104baa-0304-4ae1-944c-c766ace60ec1"
    },
    {
        "author": "杜甫",
        "paragraphs": [
            "出郭眄細岑，披榛得微路。",
            "溪行一流水，曲折方屢渡。",
            "贊公湯休徒，好靜心迹素。",
            "昨枉霞上作，盛論巖中趣。",
            "怡然共攜手，恣意同遠步。",
            "捫蘿澀先登，陟巘眩反顧。",
            "要求陽岡暖，苦陟陰嶺沍。",
            "惆悵老大藤，沈吟屈蟠樹。",
            "卜居意未展，杖策回且暮。",
            "層巔餘落日，早蔓已多露。"
        ],
        "title": "西枝邨尋置草堂地夜宿贊公土室二首 一",
        "id": "46878bae-9fd8-4808-bb50-ea9bca3cb2bf"
    },
    {
        "author": "杜甫",
        "paragraphs": [
            "天寒鳥已歸，月出人更靜。",
            "土室延白光，松門耿疎影。",
            "躋攀倦日短，語樂寄夜永。",
            "明燃林中薪，暗汲石底井。",
            "大師京國舊，德業天機秉。",
            "從來支許遊，興趣江湖迥。",
            "數奇謫關塞，道廣存箕潁。",
            "何知戎馬間，復接塵事屏。",
            "幽尋豈一路，遠色有諸嶺。",
            "晨光稍曚曨，更越西南頂。"
        ],
        "title": "西枝邨尋置草堂地夜宿贊公土室二首 二",
        "id": "842a2bf0-573b-4ad7-b8ed-f1f8844408de"
    },
    {
        "author": "杜甫",
        "paragraphs": [
            "一昨陪錫杖，卜鄰南山幽。",
            "年侵腰脚衰，未便陰崖秋。",
            "重岡北面起，竟日陽光留。",
            "茅屋買兼土，斯焉心所求。",
            "近聞西枝西，有谷杉黍稠。",
            "亭午頗和暖，石田又足收。",
            "當期塞雨乾，宿昔齒疾瘳。",
            "裴回虎穴上，面勢龍泓頭。",
            "柴荆具茶茗，逕路通林丘。",
            "與子成二老，來往亦風流。"
        ],
        "title": "寄贊上人",
        "id": "221f5b2d-4997-4a97-bc31-87f0305d7570"
    },
    {
        "author": "杜甫",
        "paragraphs": [
            "招提憑高岡，疎散連草莽。",
            "出泉枯柳根，汲引歲月古。",
            "石間見海眼，天畔縈水府。",
            "廣深丈尺間，宴息敢輕侮。",
            "青白二小蛇，幽姿可時覩。",
            "如絲氣或上，爛熳爲雲雨。",
            "山頭到山下，鑿井不盡土。",
            "取供十方僧，香美勝牛乳。",
            "北風起寒文，弱藻舒翠縷。",
            "明涵客衣淨，細蕩林影趣。",
            "何當宅下流，餘潤通藥圃。",
            "三春濕黃精，一食生毛羽。"
        ],
        "title": "太平寺泉眼",
        "id": "664bcedd-5b20-4884-a2c0-c92b127d4504"
    },
    {
        "author": "杜甫",
        "paragraphs": [
            "死別已吞聲，生別常惻惻。",
            "江南瘴癘地，逐客無消息。",
            "故人入我夢，明我長相憶。",
            "恐非平生魂，路遠不可測。",
            "魂來楓葉青，魂返關塞黑。",
            "君今在羅網，何以有羽翼。",
            "落月滿屋梁，猶疑照顏色。",
            "水深波浪闊，無使蛟龍得。"
        ],
        "tags": [
            "唐诗三百首"
        ],
        "title": "夢李白二首 一",
        "id": "c9362aba-fb50-481b-a4cd-08ddd65cdd2a"
    },
    {
        "author": "杜甫",
        "paragraphs": [
            "浮雲終日行，遊子久不至。",
            "三夜頻夢君，情親見君意。",
            "告歸常局促，苦道來不易。",
            "江湖多風波，舟楫恐失墜。",
            "出門搔白首，若負平生志。",
            "冠蓋滿京華，斯人獨顦顇。",
            "孰云網恢恢，將老身反累。",
            "千秋萬歲名，寂莫身後事。"
        ],
        "tags": [
            "唐诗三百首",
            "友人",
            "同情",
            "记梦",
            "五言古诗"
        ],
        "title": "夢李白二首 二",
        "id": "0710a746-8660-4bc1-b073-8ce51ac9f4d9"
    },
    {
        "author": "杜甫",
        "paragraphs": [
            "天台隔三江，風浪無晨暮。",
            "鄭公縱得歸，老病不識路。",
            "昔如水上鷗，今如罝中兔。",
            "性命由他人，悲辛但狂顧。",
            "山鬼獨一脚，蝮蛇長如樹。",
            "呼號傍孤城，歲月誰與度。",
            "從來禦魑魅，多爲才名誤。",
            "夫子嵇阮流，更被時俗惡。",
            "海隅微小吏，眼暗髮垂素。",
            "黃帽映青袍，非供折腰具。",
            "平生一杯酒，見我故人遇。",
            "相望無所成，乾坤莽回互。"
        ],
        "title": "有懷台州鄭十八司戶",
        "id": "058cb6ad-31e4-4d05-a2d7-c1f08ae860f1"
    },
    {
        "author": "杜甫",
        "paragraphs": [
            "蟄龍三冬臥，老鶴萬里心。",
            "昔時賢俊人，未遇猶視今。",
            "嵇康不得死，孔明有知音。",
            "又如壠底松，用舍在所尋。",
            "大哉霜雪榦，歲久爲枯林。"
        ],
        "title": "遣興五首 一",
        "id": "4b3cec93-fc44-44d2-91fa-a4feed67aaf9"
    },
    {
        "author": "杜甫",
        "paragraphs": [
            "昔者龐德公，未曾入州府。",
            "襄陽耆舊間，處士節獨苦。",
            "豈無濟時策，終竟畏羅罟。",
            "林茂鳥有歸，水深魚知聚。",
            "舉家依鹿門，劉表焉得取。"
        ],
        "title": "遣興五首 二",
        "id": "914f158e-3c55-4db4-84bb-0f8a4b620f1d"
    },
    {
        "author": "杜甫",
        "paragraphs": [
            "我今日夜憂，諸弟各異方。",
            "不知死與生，何況道路長。",
            "避寇一分散，飢寒永相望。",
            "豈無柴門歸，欲出畏虎狼。",
            "仰看雲中雁，禽鳥亦有行。"
        ],
        "title": "遣興五首 三",
        "id": "945f8864-ae77-43fb-a9f8-c2c9f34fe39e"
    },
    {
        "author": "杜甫",
        "paragraphs": [
            "蓬生非無根，漂蕩隨高風。",
            "天寒落萬里，不復歸本叢。",
            "客子念故宅，三年門巷空。",
            "悵望但烽火，戎車滿關東。",
            "生涯能幾何，常在羈旅中。"
        ],
        "title": "遣興五首 四",
        "id": "cf5404fd-70f0-47b7-a4a8-8a2a7fb671c4"
    },
    {
        "author": "杜甫",
        "paragraphs": [
            "昔在洛陽時，親友相追攀。",
            "送客東郊道，遨遊宿南山。",
            "煙塵阻長河，樹羽成臯間。",
            "回首載酒地，豈無一日還。",
            "丈夫貴壯健，慘戚非朱顏。"
        ],
        "title": "遣興五首 五",
        "id": "13f2246e-b05e-44aa-b907-b642cc77defc"
    },
    {
        "author": "杜甫",
        "paragraphs": [
            "朔風飄胡雁，慘澹帶砂礫。",
            "長林何蕭蕭，秋草萋更碧。",
            "北里富熏天，高樓夜吹笛。",
            "焉知南鄰客，九月猶絺綌。"
        ],
        "title": "遣興五首 一",
        "id": "1bcd81fb-6fb5-4994-b9ec-6baf5bbd4142"
    },
    {
        "author": "杜甫",
        "paragraphs": [
            "長陵銳頭兒，出獵待明發。",
            "騂弓金爪鏑，白馬蹴微雪。",
            "未知所馳逐，但見暮光滅。",
            "歸來懸兩狼，門戶有旌節。"
        ],
        "title": "遣興五首 二",
        "id": "5c063d6a-0bc3-49b6-805e-e192478c1bca"
    },
    {
        "author": "杜甫",
        "paragraphs": [
            "漆有用而割，膏以明自煎。",
            "蘭摧白露下，桂折秋風前。",
            "府中羅舊尹，沙道尚依然。",
            "赫赫蕭京兆，今爲時所憐。"
        ],
        "title": "遣興五首 三",
        "id": "4cc0678f-1272-47ec-89ed-233fee07d436"
    },
    {
        "author": "杜甫",
        "paragraphs": [
            "猛虎憑其威，往往遭急縛。",
            "雷吼徒咆哮，枝撐已在脚。",
            "忽看皮寢處，無復睛閃爍。",
            "人有甚於斯，足以勸元惡。"
        ],
        "title": "遣興五首 四",
        "id": "9f89a106-6ff8-4deb-a2e5-30d5fe0da0f1"
    },
    {
        "author": "杜甫",
        "paragraphs": [
            "朝逢富家葬，前後皆輝光。",
            "共指親戚大，緦麻百夫行。",
            "送者各有死，不須羨其強。",
            "君看束練去，亦得歸山岡。"
        ],
        "title": "遣興五首 五",
        "id": "5376f2f6-9068-40c0-947b-f752a7d79892"
    },
    {
        "author": "杜甫",
        "paragraphs": [
            "天用莫如龍，有時繫扶桑。",
            "頓轡海徒涌，神人身更長。",
            "性命苟不存，英雄徒自強。",
            "吞聲勿復道，真宰意茫茫。"
        ],
        "title": "遣興五首 一",
        "id": "7beb1d4a-e1c9-4fc5-9ba1-82f46a724480"
    },
    {
        "author": "杜甫",
        "paragraphs": [
            "地用莫如馬，無良復誰記。",
            "此日千里鳴，追風可君意。",
            "君看渥洼種，態與駑駘異。",
            "不雜蹄齧間，逍遙有能事。"
        ],
        "title": "遣興五首 二",
        "id": "5768d12d-f4b9-4cbe-b7ae-051ed33d6331"
    },
    {
        "author": "杜甫",
        "paragraphs": [
            "陶潛避俗翁，未必能達道。",
            "觀其著詩集，頗亦恨枯槁。",
            "達生豈是足，默識蓋不早。",
            "有子賢與愚，何其挂懷抱。"
        ],
        "title": "遣興五首 三",
        "id": "fd956840-16b9-4268-9e98-dabb2fc592f0"
    },
    {
        "author": "杜甫",
        "paragraphs": [
            "賀公雅吳語，在位常清狂。",
            "上疏乞骸骨，黃冠歸故鄉。",
            "爽氣不可致，斯人今則亡。",
            "山陰一茅宇，江海日淒涼。"
        ],
        "title": "遣興五首 四",
        "id": "bcda5041-e6dc-402d-bf55-66ece895c572"
    },
    {
        "author": "杜甫",
        "paragraphs": [
            "吾憐孟浩然，裋褐即長夜。",
            "賦詩何必多，往往凌鮑謝。",
            "清江空舊魚，春雨餘甘蔗。",
            "每望東南雲，令人幾悲吒。"
        ],
        "title": "遣興五首 五",
        "id": "5f010162-7a84-4c3c-935e-30fbe6f02b9f"
    },
    {
        "author": "杜甫",
        "paragraphs": [
            "戚戚去故里，悠悠赴交河。",
            "公家有程期，亡命嬰禍羅。",
            "君已富士境，開邊一何多。",
            "棄絕父母恩，吞聲行負戈。"
        ],
        "title": "前出塞九首 一",
        "id": "b7464f5a-53ed-4e78-92b9-331f0c5a39e9"
    },
    {
        "author": "杜甫",
        "paragraphs": [
            "出門日已遠，不受徒旅欺。",
            "骨肉恩豈斷，男兒死無時。",
            "走馬脫轡頭，手中挑青絲。",
            "捷下萬仞岡，俯身試搴旗。"
        ],
        "title": "前出塞九首 二",
        "id": "c95e1e06-9ca3-46b0-9a8b-f5673b9c7e7d"
    },
    {
        "author": "杜甫",
        "paragraphs": [
            "磨刀嗚咽水，水赤刃傷手。",
            "欲輕腸斷聲，心緒亂已久。",
            "丈夫誓許國，憤惋復何有。",
            "功名圖騏驎，戰骨當速朽。"
        ],
        "title": "前出塞九首 三",
        "id": "db93335b-fb58-4e18-b7dc-a0f59a083af3"
    },
    {
        "author": "杜甫",
        "paragraphs": [
            "送徒既有長，遠戍亦有身。",
            "生死向前去，不勞吏怒嗔。",
            "路逢相識人，附書與六親。",
            "哀哉兩決絕，不復同苦辛。"
        ],
        "title": "前出塞九首 四",
        "id": "253b667d-e9bb-44ec-8ea9-03e1d552d9a7"
    },
    {
        "author": "杜甫",
        "paragraphs": [
            "迢迢萬餘里，領我赴三軍。",
            "軍中異苦樂，主將寧盡聞。",
            "隔河見胡騎，倏忽數百羣。",
            "我始爲奴僕，幾時樹功勳。"
        ],
        "title": "前出塞九首 五",
        "id": "9434b028-3ff5-4d33-866b-e0e2b2d6dc70"
    },
    {
        "author": "杜甫",
        "paragraphs": [
            "挽弓當挽強，用箭當用長。",
            "射人先射馬，擒賊先擒王。",
            "殺人亦有限，列國自有疆。",
            "苟能制侵陵，豈在多殺傷。"
        ],
        "tags": [
            "哲理",
            "议论",
            "战争"
        ],
        "title": "前出塞九首 六",
        "id": "77c675b1-10eb-4a59-af03-13eb43a2f9a0"
    },
    {
        "author": "杜甫",
        "paragraphs": [
            "驅馬天雨雪，軍行入高山。",
            "逕危抱寒石，指落曾冰間。",
            "已去漢月遠，何時築城還。",
            "浮雲暮南征，可望不可攀。"
        ],
        "title": "前出塞九首 七",
        "id": "f3f3eb2b-20da-4636-b1cc-a0e09a0620c4"
    },
    {
        "author": "杜甫",
        "paragraphs": [
            "單于寇我壘，百里風塵昏。",
            "雄劒四五動，彼軍爲我奔。",
            "虜其名王歸，繫頸授轅門。",
            "潛身備行列，一勝何足論。"
        ],
        "title": "前出塞九首 八",
        "id": "a4b24339-00c0-4745-b66f-11216db55ef6"
    },
    {
        "author": "杜甫",
        "paragraphs": [
            "從軍十年餘，能無分寸功。",
            "衆人貴苟得，欲語羞雷同。",
            "中原有鬬爭，況在狄與戎。",
            "丈夫四方志，安可辭固窮。"
        ],
        "title": "前出塞九首 九",
        "id": "39f9beec-1292-4208-a8b5-ec971ac6d965"
    },
    {
        "author": "杜甫",
        "paragraphs": [
            "男兒生世間，及壯當封侯。",
            "戰伐有功業，焉能守舊丘。",
            "召募赴薊門，軍動不可留。",
            "千金買馬鞭，百金裝刀頭。",
            "閭里送我行，親戚擁道周。",
            "斑白居上列，酒酣進庶羞。",
            "少年別有贈，含笑看吳鉤。"
        ],
        "title": "後出塞五首 一",
        "id": "39687061-12a7-4ac3-b911-eb7419d4ac3e"
    },
    {
        "author": "杜甫",
        "paragraphs": [
            "朝進東門營，暮上河陽橋。",
            "落日照大旗，馬鳴風蕭蕭。",
            "平沙列萬幕，部伍各見招。",
            "中天懸明月，令嚴夜寂寥。",
            "悲笳數聲動，壯士慘不驕。",
            "借問大將誰，恐是霍嫖姚。"
        ],
        "title": "後出塞五首 二",
        "id": "0e981612-b3bb-4124-93a1-06e4abd82099"
    },
    {
        "author": "杜甫",
        "paragraphs": [
            "古人重守邊，今人重高勳。",
            "豈知英雄主，出師亙長雲。",
            "六合已一家，四夷且孤軍。",
            "遂使貔虎士，奮身勇所聞。",
            "拔劒擊大荒，日收胡馬羣。",
            "誓開玄冥北，持以奉吾君。"
        ],
        "title": "後出塞五首 三",
        "id": "dc65d380-14d7-4ed4-b225-a6a976172050"
    },
    {
        "author": "杜甫",
        "paragraphs": [
            "獻凱日繼踵，兩蕃靜無虞。",
            "漁陽豪俠地，擊鼓吹笙竽。",
            "雲帆轉遼海，稉稻來東吳。",
            "越羅與楚練，照耀輿臺軀。",
            "主將位益崇，氣驕凌上都。",
            "邊人不敢議，議者死路衢。"
        ],
        "title": "後出塞五首 四",
        "id": "74e31da9-682f-45e2-8c18-c5a5689c3ba9"
    },
    {
        "author": "杜甫",
        "paragraphs": [
            "我本良家子，出師亦多門。",
            "將驕益愁思，身貴不足論。",
            "躍馬二十年，恐辜明主恩。",
            "坐見幽州騎，長驅河洛昏。",
            "中夜間道歸，故里但空邨。",
            "惡名幸脫免，窮老無兒孫。"
        ],
        "title": "後出塞五首 五",
        "id": "0fa40901-8543-407c-97dc-95d9e3201b85"
    },
    {
        "author": "杜甫",
        "paragraphs": [
            "百川日東流，客去亦不息。",
            "我生苦漂蕩，何時有終極。",
            "贊公釋門老，放逐來上國。",
            "還爲世塵嬰，頗帶顦顇色。",
            "楊枝晨在手，豆子雨已熟。",
            "是身如浮雲，安可限南北。",
            "異縣逢舊友，初忻寫胸臆。",
            "天長關塞寒，歲暮飢凍逼。",
            "野風吹征衣，欲別向曛黑。",
            "馬嘶思故櫪，歸鳥盡斂翼。",
            "古來聚散地，宿昔長荆棘。",
            "相看俱衰年，出處各努力。"
        ],
        "title": "別贊上人",
        "id": "40de2a56-327b-49db-894d-dbf8735ad3a8"
    },
    {
        "author": "杜甫",
        "paragraphs": [
            "青溪合冥莫，神物有顯晦。",
            "龍依積水蟠，窟壓萬丈內。",
            "跼步凌垠堮，側身下煙靄。",
            "前臨洪濤寬，却立蒼石大。",
            "山色一徑盡，崖絕兩壁對。",
            "削成根虛無，倒影垂澹瀩。",
            "黑如灣澴底，清見光炯碎。",
            "孤雲倒來深，飛鳥不在外。",
            "高蘿成帷幄，寒木累旌旆。",
            "遠川曲通流，嵌竇潛洩瀨。",
            "造幽無人境，發興自我輩。",
            "告歸遺恨多，將老斯遊最。",
            "閉藏修鱗蟄，出入巨石礙。",
            "何事暑天過，快意風雨㑹。"
        ],
        "title": "萬丈潭",
        "id": "b1b841ee-a837-427e-aecc-1da457c3b102"
    },
    {
        "author": "杜甫",
        "paragraphs": [
            "寒城朝煙澹，山谷落葉赤。",
            "陰風千里來，吹汝江上宅。",
            "鵾雞號枉渚，日色傍阡陌。",
            "借問持斧翁，幾年長沙客。",
            "哀哀失木狖，矯矯避弓翮。",
            "亦知故鄉樂，未敢思夙昔。",
            "昔在鳳翔都，共通金閨籍。",
            "天子猶蒙塵，東郊暗長戟。",
            "兵家忌間諜，此輩常接跡。",
            "臺中領舉劾，君必慎剖析。",
            "不忍殺無辜，所以分白黑。",
            "上官權許與，失意見遷斥。",
            "仲尼甘旅人，向子識損益。",
            "朝廷非不知，閉口休歎息。",
            "余時忝諍臣，丹陛實咫尺。",
            "相看受狼狽，至死難塞責。",
            "行邁心多違，出門無與適。",
            "於公負明義，惆悵頭更白。"
        ],
        "title": "兩當縣吳十侍御江上宅",
        "id": "da6f5381-433a-41d3-afea-2598d19fe9c1"
    },
    {
        "author": "杜甫",
        "paragraphs": [
            "我衰更嬾拙，生事不自謀。",
            "無食問樂土，無衣思南州。",
            "漢源十月交，天氣涼如秋。",
            "草木未黃落，況聞山水幽。",
            "栗亭名更佳，下有良田疇。",
            "充腸多薯蕷，崖蜜亦易求。",
            "密竹復冬筍，清池可方舟。",
            "雖傷旅寓遠，庶遂平生遊。",
            "此邦俯要衝，實恐人事稠。",
            "應接非本性，登臨未銷憂。",
            "谿谷無異石，塞田始微收。",
            "豈復慰老夫，惘然難久留。",
            "日色隱孤戍，烏啼滿城頭。",
            "中宵驅車去，飲馬寒塘流。",
            "磊落星月高，蒼茫雲霧浮。",
            "大哉乾坤內，吾道長悠悠。"
        ],
        "title": "發秦州",
        "id": "5aee80a3-db54-4787-9e2a-491e108b8f1d"
    },
    {
        "author": "杜甫",
        "paragraphs": [
            "天寒霜雪繁，遊子有所之。",
            "豈但歲月暮，重來未有期。",
            "晨發赤谷亭，險艱方自茲。",
            "亂石無改轍，我車已載脂。",
            "山深苦多風，落日童穉飢。",
            "悄然邨墟迥，煙火何由追。",
            "貧病轉零落，故鄉不可思。",
            "常恐死道路，永爲高人嗤。"
        ],
        "title": "赤谷",
        "id": "b2f88f34-dc04-4366-8ca7-466e5e6e241c"
    },
    {
        "author": "杜甫",
        "paragraphs": [
            "山風吹遊子，縹緲乘險絕。",
            "峽形藏堂隍，壁色立積鐵。",
            "徑摩穹蒼蟠，石與厚地裂。",
            "修纖無垠竹，嵌空太始雪。",
            "威遲哀壑底，徒旅慘不悅。",
            "水寒長冰橫，我馬骨正折。",
            "生涯抵弧矢，盜賊殊未滅。",
            "飄蓬踰三年，回首肝肺熱。"
        ],
        "title": "鐵堂峽",
        "id": "1b4ed54b-6c20-4817-a102-e0ce802ba019"
    },
    {
        "author": "杜甫",
        "paragraphs": [
            "鹵中草木白，青者官鹽煙。",
            "官作既有程，煮鹽煙在川。",
            "汲井歲榾榾，出車日連連。",
            "自公斗三百，轉致斛六千。",
            "君子慎止足，小人苦喧闐。",
            "我何良歎嗟，物理固自然。"
        ],
        "title": "鹽井",
        "id": "e19f6e14-e964-4d21-a5c7-e9e1a607ed16"
    },
    {
        "author": "杜甫",
        "paragraphs": [
            "行邁日悄悄，山谷勢多端。",
            "雲門轉絕岸，積阻霾天寒。",
            "寒硤不可度，我實衣裳單。",
            "況當仲冬交，泝沿增波瀾。",
            "野人尋煙語，行子傍水餐。",
            "此生免荷殳，未敢辭路難。"
        ],
        "title": "寒硤",
        "id": "a31bfdee-c214-4ace-af0e-caeead25ec0c"
    },
    {
        "author": "杜甫",
        "paragraphs": [
            "身危適他州，勉強終勞苦。",
            "神傷山行深，愁破崖寺古。",
            "嬋娟碧鮮淨，蕭摵寒籜聚。",
            "回回山根水，冉冉松上雨。",
            "洩雲蒙清晨，初日翳復吐。",
            "朱甍半光炯，戶牖粲可數。",
            "拄策忘前期，出蘿已亭午。",
            "冥冥子規叫，微徑不復取。"
        ],
        "title": "法鏡寺",
        "id": "ecd3d20d-3811-4313-9588-dfedb060eef4"
    },
    {
        "author": "杜甫",
        "paragraphs": [
            "塞外苦厭山，南行道彌惡。",
            "岡巒相經亙，雲水氣參錯。",
            "林迥硤角來，天窄壁面削。",
            "磎西五里石，奮怒向我落。",
            "仰看日車側，俯恐坤軸弱。",
            "魑魅嘯有風，霜霰浩漠漠。",
            "昨憶踰隴坂，高秋視吳岳。",
            "東笑蓮華卑，北知崆峒薄。",
            "超然侔壯觀，已謂殷寥廓。",
            "突兀猶趁人，及茲歎冥莫。"
        ],
        "title": "青陽峽",
        "id": "f220be96-faf6-4538-b69b-12a25f93a1c9"
    },
    {
        "author": "杜甫",
        "paragraphs": [
            "細泉兼輕冰，沮洳棧道濕。",
            "不辭辛苦行，迫此短景急。",
            "石門雪雲隘，古鎮峰巒集。",
            "旌竿暮慘澹，風水白刃澀。",
            "胡馬屯成臯，防虞此何及。",
            "嗟爾遠戍人，山寒夜中泣。"
        ],
        "title": "龍門鎮",
        "id": "5ea3afcb-dbb6-4641-abfa-cb4025f43d0a"
    },
    {
        "author": "杜甫",
        "paragraphs": [
            "熊羆哮我東，虎豹號我西。",
            "我後鬼長嘯，我前狨又啼。",
            "天寒昏無日，山遠道路迷。",
            "驅車石龕下，仲冬見虹蜺。",
            "伐竹者誰子，悲歌上雲梯。",
            "爲官采美箭，五歲供梁齊。",
            "苦云直簳盡，無以充提攜。",
            "奈何漁陽騎，颯颯驚烝黎。"
        ],
        "title": "石龕",
        "id": "db149aaa-c52b-4893-8b6b-7047bd84b92f"
    },
    {
        "author": "杜甫",
        "paragraphs": [
            "連峰積長陰，白日遞隱見。",
            "颼颼林響交，慘慘石壯變。",
            "山分積草嶺，路異明水縣。",
            "旅泊吾道窮，衰年歲時倦。",
            "卜居尚百里，休駕投諸彥。",
            "邑有佳主人，情如已會面。",
            "來書語絕妙，遠客驚深眷。",
            "食蕨不願餘，茅茨眼中見。"
        ],
        "title": "積草嶺",
        "id": "26377acb-f4ce-440c-967e-e4c5eb9ebe48"
    },
    {
        "author": "杜甫",
        "paragraphs": [
            "朝行青泥上，暮在青泥中。",
            "泥濘非一時，版築勞人功。",
            "不畏道途永，乃將汩沒同。",
            "白馬爲鐵驪，小兒成老翁。",
            "哀猿透却墜，死鹿力所窮。",
            "寄語北來人，後來莫悤悤。"
        ],
        "title": "泥功山",
        "id": "46c91e4d-996f-4f29-824a-a2422b6c7971"
    },
    {
        "author": "杜甫",
        "paragraphs": [
            "亭亭鳳凰臺，北對西康州。",
            "西伯今寂寞，凰聲亦悠悠。",
            "山峻路絕蹤，石林氣高浮。",
            "安得萬丈梯，爲君上上頭。",
            "恐有無母雛，飢寒日啾啾。",
            "我能剖心出，飲啄慰孤愁。",
            "心以當竹實，炯然無外求。",
            "血以當醴泉，豈徒比清流。",
            "所貴王者瑞，敢辭微命休。",
            "坐看綵翮長，舉意八極周。",
            "自天銜瑞圖，飛下十二樓。",
            "圖以奉至尊，鳳以垂鴻猷。",
            "再光中興業，一洗蒼生憂。",
            "深衷正爲此，羣盜何淹留。"
        ],
        "title": "鳳凰臺",
        "id": "3cf03c99-a183-42d3-b280-0f955523ad22"
    },
    {
        "author": "杜甫",
        "paragraphs": [
            "有客有客字子美，白頭亂髮垂過耳。",
            "歲拾橡栗隨狙公，天寒日暮山谷裏。",
            "中原無書歸不得，手脚凍皴皮肉死。",
            "鳴呼一歌兮歌已哀，悲風爲我從天來。"
        ],
        "title": "乾元中寓居同谷縣作歌七首 一",
        "id": "ae8396b9-da62-4b1b-9c75-580ff9bfdda3"
    },
    {
        "author": "杜甫",
        "paragraphs": [
            "長鑱長鑱白木柄，我生托子以爲命。",
            "黃精無苗山雪盛，短衣數挽不掩脛。",
            "此時與子空歸來，男呻女吟四壁靜。",
            "鳴呼二歌兮歌始放，鄰里爲我色惆悵。"
        ],
        "title": "乾元中寓居同谷縣作歌七首 二",
        "id": "c4b14b05-2686-43b7-9006-ceda18052b2a"
    },
    {
        "author": "杜甫",
        "paragraphs": [
            "有弟有弟在遠方，三人各瘦何人強。",
            "生別展轉不相見，胡塵暗天道路長。",
            "東飛駕鵝後鶖鶬，安得送我置汝旁。",
            "鳴呼三歌兮歌三發，汝歸何處收兄骨。"
        ],
        "title": "乾元中寓居同谷縣作歌七首 三",
        "id": "64e97927-ce01-4928-a011-37716827baeb"
    },
    {
        "author": "杜甫",
        "paragraphs": [
            "有妹有妹在鍾離，良人早歿諸孤癡。",
            "長淮浪高蛟龍怒，十年不見來何時。",
            "扁舟欲往箭滿眼，杳杳南國多旌旗。",
            "鳴呼四歌兮歌四奏，林猨爲我啼清晝。"
        ],
        "title": "乾元中寓居同谷縣作歌七首 四",
        "id": "d9068fa3-4453-4d44-845f-1a4ab4186a1a"
    },
    {
        "author": "杜甫",
        "paragraphs": [
            "四山多風溪水急，寒雨颯颯枯樹濕。",
            "黃蒿古城雲不開，白狐跳梁黃狐立。",
            "我生何爲在窮谷，中夜起坐萬感集。",
            "鳴呼五歌兮歌正長，魂招不來歸故鄉。"
        ],
        "title": "乾元中寓居同谷縣作歌七首 五",
        "id": "e93a77e9-6f3f-4f80-ac47-02924d3acfd1"
    },
    {
        "author": "杜甫",
        "paragraphs": [
            "南有龍兮在山湫，古木巃嵷枝相樛。",
            "木葉黃落龍正蟄，蝮蛇東來水上遊。",
            "我行怪此安敢出，拔劒欲斬且復休。",
            "鳴呼六歌兮歌思遲，溪壑爲我回春姿。"
        ],
        "title": "乾元中寓居同谷縣作歌七首 六",
        "id": "143fe577-0829-4ce8-b075-0ac12d8f64fe"
    },
    {
        "author": "杜甫",
        "paragraphs": [
            "男兒生不成名身已老，三年飢走荒山道。",
            "長安卿相多少年，富貴應須致身早。",
            "山中儒生舊相識，但話宿昔傷懷抱。",
            "鳴呼七歌兮悄終曲，仰視皇天白日速。"
        ],
        "title": "乾元中寓居同谷縣作歌七首 七",
        "id": "1c556427-1203-45cd-b593-eab55e582569"
    },
    {
        "author": "杜甫",
        "paragraphs": [
            "賢有不黔突，聖有不煖席。",
            "況我飢愚人，焉能尚安宅。",
            "始來茲山中，休駕喜地僻。",
            "奈何迫物累，一歲四行役。",
            "忡忡去絕境，杳杳更遠適。",
            "停驂龍潭雲，回首白崖石。",
            "臨岐別數子，握手淚再滴。",
            "交情無舊深，窮老多慘慼。",
            "平生嬾拙意，偶值棲遁跡。",
            "去住與願違，仰慙林間翮。"
        ],
        "title": "發同谷縣",
        "id": "b178756b-34ab-4c15-a0d3-42af871a6c55"
    },
    {
        "author": "杜甫",
        "paragraphs": [
            "首路栗亭西，尚想鳳皇邨。",
            "季冬攜童穉，辛苦赴蜀門。",
            "南登木皮嶺，艱險不易論。",
            "汗流被我體，祁寒爲之暄。",
            "遠岫爭輔佐，千巖自崩奔。",
            "始知五岳外，別有他山尊。",
            "仰干塞大明，俯入裂厚坤。",
            "再聞虎豹鬬，屢跼風水昏。",
            "高有廢閣道，摧折如短轅。",
            "下有冬青林，石上走長根。",
            "西崖特秀發，煥若靈芝繁。",
            "潤聚金碧氣，清無沙土痕。",
            "憶觀崑崙圖，目擊懸圃存。",
            "對此欲何適，默傷垂老魂。"
        ],
        "title": "木皮嶺",
        "id": "63c36b31-8f4d-4e1c-a9dd-c10f3e6a0da5"
    },
    {
        "author": "杜甫",
        "paragraphs": [
            "畏途隨長江，渡口下絕岸。",
            "差池上舟楫，杳窕入雲漢。",
            "天寒荒野外，日暮中流半。",
            "我馬向北嘶，山猨飲相喚。",
            "水清石礧礧，沙白灘漫漫。",
            "迥然洗愁辛，多病一疎散。",
            "高壁抵嶔崟，洪濤越凌亂。",
            "臨風獨回首，攬轡復三歎。"
        ],
        "tags": [
            "长江"
        ],
        "title": "白沙渡",
        "id": "f4a9f923-e4e3-4a02-856b-892800774ad4"
    },
    {
        "author": "杜甫",
        "paragraphs": [
            "山行有常程，中夜尚未安。",
            "微月沒已久，崖傾路何難。",
            "大江動我前，洶若溟渤寬。",
            "篙師暗理楫，歌笑輕波瀾。",
            "霜濃木石滑，風急手足寒。",
            "入舟已千憂，陟巘仍萬盤。",
            "迥眺積水外，始知衆星乾。",
            "遠遊令人瘦，衰疾慙加餐。"
        ],
        "title": "水會渡",
        "id": "164c262f-0c01-4baa-b366-adeb077fa1ea"
    },
    {
        "author": "杜甫",
        "paragraphs": [
            "土門山行窄，微徑緣秋毫。",
            "棧雲蘭干峻，梯石結搆牢。",
            "萬壑攲疎林，積陰帶奔濤。",
            "寒日外澹泊，長風中怒號。",
            "歇鞍在地底，始覺所歷高。",
            "往來雜坐臥，人馬同疲勞。",
            "浮生有定分，飢飽豈可逃。",
            "歎息謂妻子，我何隨汝曹。"
        ],
        "title": "飛仙閣",
        "id": "660a6778-c6b8-40ef-908f-c2d563d1fe0b"
    },
    {
        "author": "杜甫",
        "paragraphs": [
            "五盤雖云險，山色佳有餘。",
            "仰凌棧道細，俯映江木疎。",
            "地僻無網罟，水清反多魚。",
            "好鳥不妄飛，野人半巢居。",
            "喜見淳樸俗，坦然心神舒。",
            "東郊尚格鬬，巨猾何時除。",
            "故鄉有弟妹，流落隨丘墟。",
            "成都萬事好，豈若歸吾廬。"
        ],
        "title": "五盤",
        "id": "1dbc706e-cef1-4d8b-921e-81ca48757a0e"
    },
    {
        "author": "杜甫",
        "paragraphs": [
            "清江下龍門，絕壁無尺土。",
            "長風駕高浪，浩浩自太古。",
            "危途中縈盤，仰望垂綫縷。",
            "滑石攲誰鑿，浮梁裊相拄。",
            "目眩隕雜花，頭風吹過雨。",
            "百年不敢料，一墜那得取。",
            "飽聞經瞿塘，足見度大庾。",
            "終身歷艱險，恐懼從此數。"
        ],
        "title": "龍門閣",
        "id": "a7526293-9b93-4acd-afb5-8a75a32e7c27"
    },
    {
        "author": "杜甫",
        "paragraphs": [
            "季冬日已長，山晚半天赤。",
            "蜀道多早花，江間饒奇石。",
            "石櫃曾波上，臨虛蕩高壁。",
            "清暉回羣鷗，暝色帶遠客。",
            "羈棲負幽意，感歎向絕跡。",
            "信甘孱懦嬰，不獨凍餒迫。",
            "優游謝康樂，放浪陶彭澤。",
            "吾衰未自安，謝爾性所適。"
        ],
        "title": "石櫃閣",
        "id": "41d7e65e-5a99-4597-a1cc-d716c5380584"
    },
    {
        "author": "杜甫",
        "paragraphs": [
            "青冥寒江渡，駕竹爲長橋。",
            "竿濕煙漠漠，江永風蕭蕭。",
            "連笮動嫋娜，征衣颯飄颻。",
            "急流鴇鷁散，絕岸黿鼉驕。",
            "西轅自茲異，東逝不可要。",
            "高通荆門路，闊會滄海潮。",
            "孤光隱顧眄，遊子悵寂寥。",
            "無以洗心胸，前登但山椒。"
        ],
        "title": "桔柏渡",
        "id": "a5eac1bc-e28b-46ee-b970-69da0951eba1"
    },
    {
        "author": "杜甫",
        "paragraphs": [
            "惟天有設險，劒門天下壯。",
            "連山抱西南，石角皆北向。",
            "兩崖崇墉倚，刻畫城郭狀。",
            "一夫怒臨關，百萬未可傍。",
            "珠玉走中原，岷峨氣悽愴。",
            "三皇五帝前，雞犬各相放。",
            "後王尚柔遠，職貢道已喪。",
            "至今英雄人，高視見霸王。",
            "幷吞與割據，極力不相讓。",
            "吾將罪真宰，意欲鏟疊嶂。",
            "恐此復偶然，臨風默惆悵。"
        ],
        "title": "劒門",
        "id": "ac2d1332-4163-4dfa-ba76-34563c44f1a6"
    },
    {
        "author": "杜甫",
        "paragraphs": [
            "鹿頭何亭亭，是日慰飢渴。",
            "連山西南斷，俯見千里豁。",
            "遊子出京華，劒門不可越。",
            "及茲險阻盡，始喜原野闊。",
            "殊方昔三分，霸氣曾間發。",
            "天下今一家，雲端失雙闕。",
            "悠然想揚馬，繼起名硉兀。",
            "有文令人傷，何處埋爾骨。",
            "紆餘脂膏地，慘澹豪俠窟。",
            "仗鉞非老臣，宣風豈專達。",
            "冀公柱石姿，論道邦國活。",
            "斯人亦何幸，公鎮逾歲月。"
        ],
        "title": "鹿頭山",
        "id": "f19a0f62-4ea4-4ed7-a8e6-7b0057c2dece"
    },
    {
        "author": "杜甫",
        "paragraphs": [
            "翳翳桑榆日，照我征衣裳。",
            "我行山川異，忽在天一方。",
            "但逢新人民，未卜見故鄉。",
            "大江東流去，游子去日長。",
            "曾城填華屋，季冬樹木蒼。",
            "喧然名都會，吹簫間笙簧。",
            "信美無與適，側身望川梁。",
            "鳥[雀]夜各歸，中原杳茫茫。",
            "初月出不高，衆星尚爭光。",
            "自古有羈旅，我何苦哀傷。"
        ],
        "tags": [
            "抒情",
            "地方"
        ],
        "title": "成都府",
        "id": "e4b624d5-60a5-42e4-8417-298431fb7625"
    },
    {
        "author": "杜甫",
        "paragraphs": [
            "君不見益州城西門，陌上石筍雙高蹲。",
            "古來相傳是海眼，苔蘚蝕盡波濤痕。",
            "雨多往往得瑟瑟此事恍惚難明論。",
            "恐是昔時卿相墓，立石爲表今仍存。",
            "惜哉俗態好蒙蔽，亦如小臣媚至尊。",
            "政化錯迕失大體，坐看傾危受厚恩。",
            "嗟爾石筍擅虛名，後來未識猶駿奔。",
            "安得壯士擲天外，使人不疑見本根。"
        ],
        "title": "石筍行",
        "id": "7821c3f6-933b-486e-a712-48aac9999a7e"
    },
    {
        "author": "杜甫",
        "paragraphs": [
            "君不見秦時蜀太守，刻石立作三犀牛。",
            "自古雖有厭勝法，天生江水向東流。",
            "蜀人矜誇一千載，汎溢不近張儀樓。",
            "今年灌口損戶口，此事或恐爲神羞。",
            "終藉隄防出衆力，高擁木石當清秋。",
            "先王作法皆正道，鬼怪何得參人謀。",
            "嗟爾三犀不經濟，缺訛只與長川逝。",
            "但見元氣常調和，自免洪濤恣凋瘵。",
            "安得壯士提天綱，再平水土犀奔茫。"
        ],
        "title": "石犀行",
        "id": "9c1286ea-af42-4c24-8aa6-ebe54624d63e"
    },
    {
        "author": "杜甫",
        "paragraphs": [
            "君不見昔日蜀天子，化作杜鵑似老烏。",
            "寄巢生子不自啄，羣鳥至今與哺雛。",
            "雖同君臣有舊禮，骨肉滿眼身羈孤。",
            "業工竄伏深樹裏，四月五月偏號呼。",
            "其聲哀痛口流血，所訴何事常區區。",
            "爾豈摧殘始發憤，羞帶羽翮傷形愚。",
            "蒼天變化誰料得，萬事反覆何所無。",
            "萬事反覆何所無，豈憶當殿羣臣趨。"
        ],
        "tags": [
            "感慨",
            "悲痛",
            "写鸟",
            "惋惜",
            "鸟"
        ],
        "title": "杜鵑行",
        "id": "91233d92-0156-4ead-9981-a5b834f9a3d2"
    },
    {
        "author": "杜甫",
        "paragraphs": [
            "大師銅梁秀，籍籍名家孫。",
            "嗚呼先博士，炳靈精氣奔。",
            "惟昔武皇后，臨軒御乾坤。",
            "多士盡儒冠，墨客藹雲屯。",
            "當時上紫殿，不獨卿相尊。",
            "世傳閭丘筆峻極逾崑崙。",
            "鳳藏丹宵暮，龍去白水渾。",
            "青熒雪嶺東，碑碣舊製存。",
            "斯文散都邑，高價越璵璠。",
            "晚看作者意，妙絕與誰論。",
            "吾祖詩冠古，同年蒙主恩。",
            "豫章夾日月，歲久空深根。",
            "小子思疎闊，豈能達詞門。",
            "窮愁一揮淚，相遇即諸昆。",
            "我住錦官城，兄居祇樹圖。",
            "地近慰旅愁，往來當丘樊。",
            "天涯歇滯雨，稉稻臥不翻。",
            "漂然薄遊倦，始與道侶敦。",
            "景晏步修廊，而無車馬喧。",
            "夜闌接軟語，落月如金盆。",
            "漠漠世界黑，驅車爭奪繁。",
            "惟有摩尼珠，可照濁水源。"
        ],
        "title": "贈蜀僧閭丘師兄",
        "id": "a83272b8-1f96-4b0a-a211-f3f7870d4f9f"
    },
    {
        "author": "杜甫",
        "paragraphs": [
            "落景下高堂，進州泛回溪。",
            "誰謂築居小，未盡喬木西。",
            "遠郊信荒僻，秋色有餘淒。",
            "練練峰上雪，纖纖雲表霓。",
            "童戲左右岸，罟弋畢提攜。",
            "翻倒荷芰亂，指揮徑路迷。",
            "得魚已割鱗，采藕不洗泥。",
            "人情逐鮮美，物賤事已睽。",
            "吾邨藹暝姿，異舍雞亦棲。",
            "蕭條欲何適，出處無可齊。",
            "衣上見新月，霜中登故畦。",
            "濁醪自初熟，東城多鼓鼙。"
        ],
        "title": "泛溪",
        "id": "1e1b60ee-3d4e-4551-b39e-44195638c9bb"
    },
    {
        "author": "杜甫",
        "paragraphs": [
            "韋侯別我有所適，知我憐君畫無敵。",
            "戲拈禿筆埽驊騮，歘見騏驎出東壁。",
            "一匹齕草一匹嘶，坐看千里當霜蹄。",
            "時危安得真致此，與人同生亦同死。"
        ],
        "title": "題壁畫馬歌",
        "id": "2cb04222-21b9-4866-91a1-7426027b5fa6"
    },
    {
        "author": "杜甫",
        "paragraphs": [
            "十日畫一水，五日畫一石。",
            "能事不受相促迫，王宰始肯留真跡。",
            "壯哉崑崙方壺圖，挂君高堂之素壁。",
            "巴陵洞庭日本東，赤岸水與銀河通，中有雲氣隨飛龍。",
            "舟人漁子入浦溆，山木盡亞洪濤風。",
            "尤工遠勢古莫比，咫尺應須論萬里。",
            "焉得幷州快剪刀，剪取吳松半江水。"
        ],
        "tags": [
            "洞庭湖",
            "写人",
            "赞美",
            "写人诗"
        ],
        "title": "戲題畫山水圖歌",
        "id": "ae1c6979-d71b-48ab-b50d-9a9a210ec4c9"
    },
    {
        "author": "杜甫",
        "paragraphs": [
            "老夫清晨梳白頭，玄都道士來相訪。",
            "握髮呼兒延入戶，手提新畫青松障。",
            "障子松林靜杳冥，憑軒忽若無丹青。",
            "陰崖却承霜雪幹，偃蓋反走虯龍形。",
            "老夫平生好奇古，對此興與精靈聚。",
            "已知仙客意相親，更覺良工心獨苦。",
            "松下丈人巾屨同，偶坐似是商山翁。",
            "悵望聊歌紫芝曲，時危慘澹來悲風。"
        ],
        "title": "題李尊師松樹障子歌",
        "id": "8488fbf4-2bde-444f-b639-a3324e23b23c"
    },
    {
        "author": "杜甫",
        "paragraphs": [
            "天下幾人畫古松，畢宏已老韋偃少。",
            "絕筆長風起纖末，滿堂動色嗟神妙。",
            "兩株慘裂苔蘚皮，屈鐵交錯回高枝，白摧朽骨龍虎死。",
            "黑入太陰雷雨垂，松根胡僧憩寂寞。",
            "龐眉皓首無住著，偏袒右肩露雙脚。",
            "葉裏松子僧前落，韋侯韋侯數相見。",
            "我有一匹好東絹，重之不減錦繡段。",
            "已命拂拭光凌亂，請公放筆爲直幹。"
        ],
        "title": "戲爲雙松圖歌",
        "id": "7de7b248-dde5-44c1-a68d-b46cf13c62a5"
    },
    {
        "author": "杜甫",
        "paragraphs": [
            "赤縣官曹擁材傑，軟裘快馬當冰雪。",
            "長安苦寒誰獨悲，杜陵野老骨欲折。",
            "南山豆苗早荒穢，青門瓜地新凍裂。",
            "鄉里兒童項領成，朝廷故舊禮數絕。",
            "自然棄擲與時異，況乃疎頑臨事拙。",
            "飢臥動即向一旬，敝裘何啻聯百結。",
            "君不見空牆日色晚，此老無聲淚垂血。"
        ],
        "title": "投簡成華兩縣諸子",
        "id": "09366fe4-04f9-4665-abc0-810b9a9c6720"
    },
    {
        "author": "杜甫",
        "paragraphs": [
            "君不見徐卿二子生絕奇，感應吉夢相追隨。",
            "孔子釋氏親抱送，竝是天上麒麟兒。",
            "大兒九齡色清澈，秋水爲神玉爲骨。",
            "小兒五歲氣食牛，滿堂賓客皆回頭。",
            "吾知徐公百不憂，積善衮衮生公侯。",
            "丈夫生兒有如此二雛者，名位豈肯悲微休。"
        ],
        "title": "徐卿二子歌",
        "id": "b0a1ab7c-8206-4c5c-b333-d5410c429a19"
    },
    {
        "author": "杜甫",
        "paragraphs": [
            "有柏生崇岡，童童狀車蓋。",
            "偃蹙龍虎姿，主當風雲會。",
            "神明依正直，故老多再拜。",
            "豈知千年根，中路顏色壞。",
            "出非不得地，蟠據亦高大。",
            "歲寒忽無憑，日夜柯葉改。",
            "丹鳳領九雛，哀鳴翔其外。",
            "鴟鴞志意滿，養子穿穴內。",
            "客從何鄉來，佇立久吁怪。",
            "靜求元精理，浩蕩難倚賴。"
        ],
        "title": "病柏",
        "id": "7b60930e-556e-433e-a978-8a175c33ee87"
    },
    {
        "author": "杜甫",
        "paragraphs": [
            "羣橘少生意，雖多亦奚爲。",
            "惜哉結實小，酸澀如棠棃。",
            "剖之盡蠹蟲，采掇爽其宜。",
            "紛然不適口，豈只存其皮。",
            "蕭蕭半死葉，未忍別故枝。",
            "玄冬霜雪積，況乃回風吹。",
            "嘗聞蓬萊殿，羅列瀟湘姿。",
            "此物歲不稔，玉食失光輝。",
            "寇盜尚憑陵，當君減膳時。",
            "汝病是天意，吾諗罪有司。",
            "憶昔南海使，奔騰獻荔支。",
            "百馬死山谷，到今耆舊悲。"
        ],
        "title": "病橘",
        "id": "cd7b79ad-21b9-4628-ab5f-ddc8ba1343b6"
    },
    {
        "author": "杜甫",
        "paragraphs": [
            "蜀門多椶櫚，高者十八九。",
            "其皮割剝甚，雖衆亦易朽。",
            "徒布如雲葉，青黃歲寒後。",
            "交橫集斧斤，凋喪先蒲柳。",
            "傷時苦軍乏，一物官盡取。",
            "嗟爾江漢人，生成復何有。",
            "有同枯椶木，使我沈歎久。",
            "死者即已休，生者何自守。",
            "啾啾黃雀啅，側見寒蓬走。",
            "念爾形影乾，摧殘沒藜莠。"
        ],
        "title": "枯椶",
        "id": "92c10ce9-23b4-4e64-9b20-fc62a84e288c"
    },
    {
        "author": "杜甫",
        "paragraphs": [
            "楩柟枯崢嶸，鄉黨皆莫記。",
            "不知幾百歲，慘慘無生意。",
            "上枝摩皇天，下根蟠厚地。",
            "巨圍雷霆坼，萬孔蟲蟻萃。",
            "凍雨落流膠，衝風奪佳氣。",
            "白鵠遂不來，天雞爲愁思。",
            "猶含棟梁具，無復霄漢志。",
            "良工古昔少，識者出涕淚。",
            "種榆水中央，成長何容易。",
            "截承金露盤，褭褭不自畏。"
        ],
        "title": "枯柟",
        "id": "b0c1e693-521d-40f1-9384-a5ecdc3a3f8e"
    },
    {
        "author": "杜甫",
        "paragraphs": [
            "百草競春華，麗春應最勝。",
            "少須好顏色，多漫枝條賸。",
            "紛紛桃李枝，處處總能移。",
            "如何貴此重，却怕有人知。"
        ],
        "tags": [
            "花草",
            "春天"
        ],
        "title": "麗春",
        "id": "ccea1790-b4a4-422a-b1f0-2cd37caad120"
    },
    {
        "author": "杜甫",
        "paragraphs": [
            "自爲青城客，不唾青城地。",
            "爲愛丈人山，丹梯近幽意。",
            "丈人祠西佳氣濃，緣雲擬住最高峰。",
            "埽除白髮黃精在，君看他時冰雪容。"
        ],
        "title": "丈人山",
        "id": "e0cbff86-2ace-41db-b528-c33689a3afe8"
    },
    {
        "author": "杜甫",
        "paragraphs": [
            "憶年十五心尚孩，健如黃犢走復來。",
            "庭前八月棃棗熟，一日上樹能千回。",
            "即今倏忽已五十，坐臥只多少行立。",
            "強將笑語供主人，悲見生涯百憂集。",
            "入門依舊四壁空，老妻覩我顏色同。",
            "癡兒未知父子禮，叫怒索飯啼門東。"
        ],
        "title": "百憂集行",
        "id": "d76f179f-60ec-45ef-82b8-8d0e7c121bb5"
    },
    {
        "author": "杜甫",
        "paragraphs": [
            "成都猛將有花卿，學語小兒知姓名。",
            "用如快鶻風火生，見賊唯多身始輕。",
            "緜州副使著柘黃，我卿埽除即日平。",
            "子章髑髏血糢糊，手提擲還崔大夫。",
            "李侯重有此節度，人道我卿絕世無。"
        ],
        "title": "戲作花卿歌",
        "id": "554a25ee-27ba-40ed-a77c-0edde1d4fea2"
    },
    {
        "author": "杜甫",
        "paragraphs": [
            "竇侍御，驥之子，鳳之雛。",
            "年未三十忠義俱，骨鯁絕代無。",
            "炯如一段清冰出萬壑，置在迎風寒露之玉壺。",
            "蔗漿歸廚金盌凍，洗滌煩熱足以寧君軀。",
            "政用疎通合典則，戚聯豪貴耽文儒。",
            "兵革未息人未蘇，天子亦念西南隅。",
            "吐蕃憑陵氣頗麤，竇氏檢察應時須。",
            "運糧繩橋壯士喜，斬木火井窮猿呼。",
            "八州刺史思一戰，三城守邊却可圖。",
            "此行入奏計未小，密奉賢旨恩宜殊。",
            "繡衣春當霄漢立，綵服日向庭闈趨。",
            "省郎京尹必俯拾，江花未落還成都。",
            "江花未落還成都，肯訪浣花老翁無。",
            "爲君酤酒滿眼酤，與奴白飯馬青芻。"
        ],
        "title": "入奏行贈西山檢察使竇侍御",
        "id": "968777d5-0571-4d7b-a00d-8549f311ac3a"
    },
    {
        "author": "杜甫",
        "paragraphs": [
            "倚江柟樹草堂前，故老相傳二百年。",
            "誅茅卜居總爲此，五月髣髴聞寒蟬。",
            "東南飄風動地至，江翻石走流雲氣。",
            "幹排雷雨猶力爭，根斷泉源豈天意。",
            "滄波老樹性所愛，浦上童童一青蓋。",
            "野客頻留懼雪霜，行人不過聽竽籟。",
            "虎倒龍顛委榛棘，淚痕血點垂胷臆。",
            "我有新詩何處吟，草堂自此無顏色。"
        ],
        "title": "柟樹爲風雨所拔歎",
        "id": "bdeeaa87-d383-44e2-8245-d18fcffb107f"
    },
    {
        "author": "杜甫",
        "paragraphs": [
            "八月秋高風怒號，卷我屋上三重茅。",
            "茅飛度江灑江郊，高者挂罥長林梢。",
            "下者飄轉沈塘坳，南邨羣童欺我老無力。",
            "忍能對面爲盜賊，公然抱茅入竹去。",
            "脣焦口燥呼不得，歸來倚仗自歎息。",
            "俄頃風定雲墨色，秋天漠漠向昏黑。",
            "布衾多年冷似鐵，驕兒惡臥踏裏裂。",
            "牀牀屋漏無乾處，雨脚如麻未斷絕。",
            "自經喪亂少睡眠，長夜霑濕何由徹。",
            "安得廣廈千萬間，大庇天下寒士俱歡顏。",
            "風雨不動安如山，嗚呼！何時眼前突兀見此屋？",
            "吾廬獨破受凍死亦足。"
        ],
        "tags": [
            "励志",
            "写风",
            "忧国忧民",
            "秋天",
            "八年级下册(课内)",
            "初中古诗",
            "风"
        ],
        "title": "茅屋爲秋風所破歌",
        "id": "9ea879f4-9781-469a-8b52-fc5777e633c2"
    },
    {
        "author": "杜甫",
        "paragraphs": [
            "西蜀冬不雪，春農尚嗷嗷。",
            "上天回哀眷，朱夏雲鬱陶。",
            "執熱乃沸鼎，纖絺成緼袍。",
            "風雷颯萬里，霈澤施蓬蒿。",
            "敢辭茅葦漏，已喜黍豆高。",
            "三日無行人，二江聲怒號。",
            "流惡邑里清，矧茲遠江臯。",
            "荒庭步鸛鶴，隱几望波濤。",
            "沈疴聚藥餌，頓忘所進勞。",
            "則知潤物功，可以貸不毛。",
            "陰色靜隴畝，勸耕自官曹。",
            "四鄰耒耜出，何必吾家操。"
        ],
        "title": "大雨",
        "id": "3dc49c20-317b-4ef3-9b79-8229b5925fd9"
    },
    {
        "author": "杜甫",
        "paragraphs": [
            "當時浣花橋，溪水纔尺餘。",
            "白石明可把，水中有行車。",
            "秋夏忽泛溢，豈惟入吾廬。",
            "蛟龍亦狼狽，況是鼈與魚。",
            "茲晨已半落，歸路跬步疎。",
            "馬嘶未敢動，前有深填淤。",
            "青青屋東麻，散亂牀上書。",
            "不意遠山雨，夜來復何如。",
            "我遊都市間，晚憩必邨墟。",
            "乃知久行客，終日思其居。"
        ],
        "title": "溪漲",
        "id": "2284b2b3-acf3-4bb9-b736-de901b0967f9"
    },
    {
        "author": "杜甫",
        "paragraphs": [
            "元年建巳月，郎有焦校書。",
            "自誇足膂力，能騎生馬駒。",
            "一朝被馬踏，脣裂版齒無。",
            "壯心不肯已，欲得東擒胡。"
        ],
        "title": "戲贈友二首 一",
        "id": "fd7d2d75-2f42-495c-adef-f37738b0f8d1"
    },
    {
        "author": "杜甫",
        "paragraphs": [
            "元年建巳月，官有王司直。",
            "馬驚折左臂，骨折面如墨。",
            "駑駘漫深泥，何不避雨色。",
            "勸君休歎恨，未必不爲福。"
        ],
        "title": "戲贈友二首 二",
        "id": "31c6007d-579e-4a76-9e11-e0fbd8d54d0a"
    },
    {
        "author": "杜甫",
        "paragraphs": [
            "步屧隨春風，邨邨自花柳。",
            "田翁逼社日，邀我嘗春酒。",
            "酒酣誇新尹，畜眼未見有。",
            "回頭指大男，渠是弓弩手。",
            "名在飛騎籍，長番歲時久。",
            "前日放營農，辛苦救衰朽。",
            "差料死則已，誓不舉家走。",
            "今年大作社，拾遺能住否。",
            "叫婦開大缾，盆中爲吾取。",
            "感此氣揚揚，須知風化首。",
            "語多雖雜亂，說尹終在口。",
            "朝來偶然出，自卯將及酉。",
            "久客惜人情，如何拒鄰叟。",
            "高聲索果栗，欲起時被肘。",
            "指揮過無禮，未覺邨野醜。",
            "月出遮我留，仍嗔問升斗。"
        ],
        "tags": [
            "叙述",
            "写人",
            "政治",
            "农民",
            "写人诗"
        ],
        "title": "遭田父泥飲美嚴中丞",
        "id": "6c49fcc2-e014-4a5f-8b7b-bc592de83062"
    },
    {
        "author": "杜甫",
        "paragraphs": [
            "春旱天地昏，日色赤如血。",
            "農事都已休，兵戈況騷屑。",
            "巴人困軍須，慟哭厚土熱。",
            "滄江夜來雨，真宰罪一雪。",
            "穀根小蘇息，沴氣終不滅。",
            "何由見寧歲，解我憂思結。",
            "崢嶸羣山雲，交會未斷絕。",
            "安得鞭雷公，滂沱洗吳越。"
        ],
        "title": "喜雨",
        "id": "04c4e10d-6c09-4fc2-a702-b55dbba16ee4"
    },
    {
        "author": "杜甫",
        "paragraphs": [
            "漁陽突騎猶精銳，赫赫雍王都節制。",
            "猛將飄然恐後時，本朝不入非高計。",
            "祿山北築雄武城，舊防敗走歸其營。",
            "繫書請問燕耆舊，今日何須十萬兵。"
        ],
        "title": "漁陽",
        "id": "d00e139f-4480-4c4a-afbf-5cdc94ad8714"
    },
    {
        "author": "杜甫",
        "paragraphs": [
            "天邊老人歸未得，日暮東臨大江哭。",
            "隴右河源不種田，胡騎羌兵入巴蜀。",
            "洪濤滔天風拔木，前飛禿鶖後鴻鵠。",
            "九度附書向洛陽，十年骨肉無消息。"
        ],
        "tags": [
            "思乡",
            "漂泊"
        ],
        "title": "天邊行",
        "id": "4b0bc117-6db3-4fe7-a7ac-6df03c52a62a"
    },
    {
        "author": "杜甫",
        "paragraphs": [
            "大麥乾枯小麥黃，婦女行泣夫走藏。",
            "東至集壁西梁洋，問誰腰鐮胡與羌。",
            "豈無蜀兵三千人，部領辛苦江山長。",
            "安得如鳥有羽翅，托身白雲還故鄉。"
        ],
        "title": "大麥行",
        "id": "744dfdaa-67fa-4f01-9649-8e94cb50e16e"
    },
    {
        "author": "杜甫",
        "paragraphs": [
            "苦戰身死馬將軍，自云伏波之子孫。",
            "干戈未定失壯士，使我歎恨傷精魂。",
            "去年江南討狂賊，臨江把臂再難得。",
            "別時孤雲今不飛，時獨看雲淚橫臆。"
        ],
        "title": "苦戰行",
        "id": "30658953-4fd6-4433-9d53-632ddbdd6113"
    },
    {
        "author": "杜甫",
        "paragraphs": [
            "去秋涪江木落時，臂槍走馬誰家兒。",
            "到今不知白骨處，部曲有去皆無歸。",
            "遂州城中漢節在，遂州城外巴人稀。",
            "戰場冤魂每夜哭，空令野營猛士悲。"
        ],
        "title": "去秋行",
        "id": "21f7f097-466f-4f6a-b76f-96d443de7109"
    },
    {
        "author": "杜甫",
        "paragraphs": [
            "赤驥頓長纓，非無萬里姿。",
            "悲鳴淚至地，爲問馭者誰。",
            "鳳凰從東來，何意復高飛。",
            "竹花不結實，念子忍朝飢。",
            "古時君臣合，可以物理推。",
            "賢人識定分，進退固其宜。"
        ],
        "title": "述古三首 一",
        "id": "3cdab883-fb3c-408e-b908-c96abc8ddcd1"
    },
    {
        "author": "杜甫",
        "paragraphs": [
            "市人日中集，於利競錐刀。",
            "置膏烈火上，哀哀自煎熬。",
            "農人望歲稔，相率除蓬蒿。",
            "所務穀爲本，邪贏無乃勞。",
            "舜舉十六相，身尊道何高。",
            "秦時任商鞅，法令如牛毛。"
        ],
        "title": "述古三首 二",
        "id": "751c9ca7-3522-455f-9af1-42be0901e4a9"
    },
    {
        "author": "杜甫",
        "paragraphs": [
            "漢光得天下，祚永固有開。",
            "豈惟高祖聖，功自蕭曹來。",
            "經綸中興業，何代無長才。",
            "吾慕寇鄧勳，濟時信良哉。",
            "耿賈亦宗臣，羽翼共裴回。",
            "休運終四百，圖畫在雲臺。"
        ],
        "title": "述古三首 三",
        "id": "dd0c9db7-7bbe-4d64-9fa6-e70fc28690d4"
    },
    {
        "author": "杜甫",
        "paragraphs": [
            "緜州江水之東津，魴魚鱍鱍色勝銀。",
            "漁人漾舟沈大網，截江一擁數百鱗。",
            "衆魚常才盡却棄，赤鯉騰出如有神。",
            "潛龍無聲老蛟怒，回風颯颯吹沙塵。",
            "饔子左右揮雙刀，膾飛金盤白雪高。",
            "徐州禿尾不足憶，漢陰槎頭遠遁逃。",
            "魴魚肥美知第一，既飽歡娛亦蕭瑟。",
            "君不朝來割素鬐，咫尺波濤永相失。"
        ],
        "title": "觀打魚歌",
        "id": "0ddd5e1f-b4a4-4973-a9ac-d379dd22ff8e"
    },
    {
        "author": "杜甫",
        "paragraphs": [
            "蒼江魚子清晨集，設網提綱萬魚急。",
            "能者操舟疾若風，撐突波濤挺叉入。",
            "小魚脫漏不可記，半死半生猶戢戢。",
            "大魚傷損皆垂頭，屈強泥沙有時立。",
            "東津觀魚已再來，主人罷鱠還傾杯。",
            "日暮蛟龍改窟穴，山根鱣鮪隨雲雷。",
            "干戈兵革鬬未止，鳳凰麒麟安在哉？",
            "吾徒胡爲縱此樂，暴殄天物聖所哀。"
        ],
        "title": "又觀打魚",
        "id": "c132205d-193f-4bf9-be2f-6c58f53a9853"
    },
    {
        "author": "杜甫",
        "paragraphs": [
            "緜州州府何磊落，顯慶年中越王作。",
            "孤城西北起高樓，碧瓦朱甍照城郭。",
            "樓下長江百丈清，山頭落日半輪明。",
            "君王舊跡今人賞，轉見千秋萬古情。"
        ],
        "tags": [
            "长江"
        ],
        "title": "越王樓歌",
        "id": "a2c48eae-6285-411b-af3d-bb24b2520d4e"
    },
    {
        "author": "杜甫",
        "paragraphs": [
            "左緜公館清江濆，海棕一株高入雲。",
            "龍鱗犀甲相錯落，蒼稜白皮十抱文。",
            "自是衆木亂紛紛，海棕焉知身出羣。",
            "移栽北辰不可得，時有西域胡僧識。"
        ],
        "title": "海棕行",
        "id": "8ca529f2-4ffa-4317-8f3e-21ed7b78a990"
    },
    {
        "author": "杜甫",
        "paragraphs": [
            "楚公畫鷹鷹戴角，殺氣森森到幽朔。",
            "觀者貪愁掣臂飛，畫師不是無心學。",
            "此鷹寫真在左緜，却嗟真骨遂虛傳。",
            "梁間燕雀休驚怕，亦未摶空上九天。"
        ],
        "title": "姜楚公畫角鷹歌",
        "id": "db1915e5-10c1-40bd-89b7-ea85299fd569"
    },
    {
        "author": "杜甫",
        "paragraphs": [
            "我行入東川，十步一回首。",
            "城都亂罷氣蕭颯，浣花草堂亦何有。",
            "梓中豪俊大者誰，本州從事知名久。",
            "把臂開尊飲我酒，酒酣擊劒蛟龍吼。",
            "烏帽拂塵青螺粟，紫衣將炙緋衣走。",
            "銅盤燒蠟光吐日，夜如何其初促膝。",
            "黃昏始扣主人門，誰謂俄頃膠在漆。",
            "萬事盡付形骸外，百年未見歡娛畢。",
            "神傾意豁真佳士，久客多憂今愈疾。",
            "高視乾坤又可愁，一軀交態同悠悠。",
            "垂老遇君未恨晚，似君須向古人求。"
        ],
        "title": "相逢歌贈嚴二別駕",
        "id": "97c77587-617f-4389-b566-98d7279a8669"
    },
    {
        "author": "杜甫",
        "paragraphs": [
            "山行落日下絕壁，西望千山萬山赤。",
            "樹枝有鳥亂鳴時，暝色無人獨歸客。",
            "馬驚不憂深谷墜，草動只怕長弓射。",
            "安得更似開元中，道路即今多擁隔。"
        ],
        "title": "光祿坂行",
        "id": "ac4ee7e4-1e08-456e-a693-c04a4254c5c9"
    },
    {
        "author": "杜甫",
        "paragraphs": [
            "涪右衆山內，金華紫崔嵬。",
            "上有蔚藍天，垂光抱瓊臺。",
            "繫舟接絕壁，杖策窮縈回。",
            "四顧俯層巔，澹然川谷開。",
            "雪嶺日色死，霜鴻有餘哀。",
            "焚香玉女跪，霧裏仙人來。",
            "陳公讀書堂，石柱仄青苔。",
            "悲風爲我起，激烈傷雄才。"
        ],
        "title": "冬到金華山觀因得故拾遺陳公學堂遺跡",
        "id": "8073152d-7f39-430b-93d2-24a9f7fc5323"
    },
    {
        "author": "杜甫",
        "paragraphs": [
            "拾遺平昔居，大屋尚修椽。",
            "悠揚荒山日，慘澹故園煙。",
            "位下曷足傷，所貴者聖賢。",
            "有才繼騷雅，哲匠不比肩。",
            "公生揚馬後，名與日月懸。",
            "同遊英俊人，多秉輔佐權。",
            "彥昭超玉價，郭振起通泉。",
            "到今素壁滑，灑翰銀鉤連。",
            "盛事會一時，此堂豈千年。",
            "終古立忠義，感遇有遺編。"
        ],
        "title": "陳拾遺故宅",
        "id": "96b6faa1-eb87-421e-95e5-8733a10bd9e4"
    },
    {
        "author": "杜甫",
        "paragraphs": [
            "野寺隱喬木，山僧高下居。",
            "石門日色異，絳氣橫扶疎。",
            "窈窕入風磴，長蘆紛卷舒。",
            "庭前猛虎臥，遂得文公廬。",
            "俯視萬家邑，煙塵對階除。",
            "吾師雨花外，不下十年餘。",
            "長者自布金，禪龕只晏如。",
            "大珠脫玷翳，白月當空虛。",
            "甫也南北人，蕪蔓少耘鋤。",
            "久遭詩酒污，何事忝簪裾。",
            "王侯與螻蟻，同盡隨丘墟。",
            "願聞第一義，回向心地初。",
            "金篦刮眼膜，價重百車渠。",
            "無生有汲引，茲理儻吹噓。"
        ],
        "title": "謁文公上方",
        "id": "bda39e90-fcb0-4a37-8565-a8b31a46681f"
    },
    {
        "author": "杜甫",
        "paragraphs": [
            "丈人屋上烏，人好烏亦好。",
            "人生意氣豁，不在相逢早。",
            "南京亂初定，所向邑枯槁。",
            "遊子無根株，茅齋付秋草。",
            "東征下月峽，挂席窮海島。",
            "萬里須十金，妻孥未相保。",
            "蒼茫風塵際，蹭蹬騏驎老。",
            "志士懷感傷，心胸已傾倒。"
        ],
        "title": "奉贈射洪李四丈",
        "id": "f0f91037-5eae-4988-a135-88b6607ddac5"
    },
    {
        "author": "杜甫",
        "paragraphs": [
            "將老憂貧窶，筋力豈能及。",
            "征途乃侵星，得使諸病入。",
            "鄙人寡道氣，在困無獨立。",
            "俶裝逐徒旅，達曙凌險澀。",
            "寒日出霧遲，清江轉山急。",
            "僕夫行不進，駑馬若維縶。",
            "汀洲稍疏散，風景開怏悒。",
            "空慰所尚懷，終非曩遊集。",
            "衰顏偶一破，勝事難屢挹。",
            "茫然阮籍途，更灑楊朱泣。"
        ],
        "title": "早發射洪縣南途中作",
        "id": "c7f12206-3250-4fe8-be2a-7d2b64b5e9b9"
    },
    {
        "author": "杜甫",
        "paragraphs": [
            "溪行衣自濕，亭午氣始散。",
            "冬溫蚊蚋在，人遠鳧鴨亂。",
            "登頓生曾陰，攲傾出高岸。",
            "驛樓衰柳側，縣郭輕煙畔。",
            "一川何綺麗，盡目窮壯觀。",
            "山色遠寂寞，江光夕滋漫。",
            "傷時媿孔父，去國同王粲。",
            "我生苦飄零，所歷有嗟歎。"
        ],
        "title": "通泉驛南去通泉縣十五里山水作",
        "id": "7650f439-72a5-4680-901f-72e235c36aab"
    },
    {
        "author": "杜甫",
        "paragraphs": [
            "豪俊初未遇，其跡或脫略。",
            "代公尉通泉，放意何自若。",
            "及夫登衮冕，直氣森噴薄。",
            "磊落見異人，豈伊常情度。",
            "定策神龍後，宮中翕清廓。",
            "俄頃辨尊親，指揮存顧託。",
            "羣公有慙色，王室無削弱。",
            "迥出名臣上，丹青照臺閣。",
            "我行得遺跡，池館皆疏鑿。",
            "壯公臨事斷，顧步涕橫落。",
            "高詠寶劒篇，神交付冥漠。"
        ],
        "title": "過郭代公故宅",
        "id": "9eed81ff-a045-4b87-b6c1-d1701c0361cc"
    },
    {
        "author": "杜甫",
        "paragraphs": [
            "少保有古風，得之陝郊篇。",
            "惜哉功名忤，但見書畫傳。",
            "我游梓州東，遺跡涪江邊。",
            "畫藏青蓮界，書入金牓懸。",
            "仰看垂露姿，不崩亦不騫。",
            "鬱鬱三大字，蛟龍岌相纏。",
            "又揮西方變，發地扶屋椽。",
            "慘澹壁飛動，到今色未填。",
            "此行疊壯觀，郭薛俱才賢。",
            "不知百載後，誰復來通泉。"
        ],
        "title": "觀薛稷少保書畫壁",
        "id": "ba0975c2-29c3-47d1-a8d4-5653488ca009"
    },
    {
        "author": "杜甫",
        "paragraphs": [
            "薛公十一鶴，皆寫青田真。",
            "畫色久欲盡，蒼然猶出塵。",
            "低昂各有意，磊落如長人。",
            "佳此志氣遠，豈惟粉墨新。",
            "萬里不以力，羣遊森會神。",
            "威遲白鳳態，非是倉庚鄰。",
            "高堂未傾覆，常得慰嘉賓。",
            "曝露牆壁外，終嗟風雨頻。",
            "赤霄有真骨，恥飲洿池津。",
            "冥冥任所往，脫略誰能馴。"
        ],
        "title": "通泉縣署屋壁後薛少保畫鶴",
        "id": "d8fe6c90-8cf4-4aa7-ba1d-6b4c2a1f481c"
    },
    {
        "author": "杜甫",
        "paragraphs": [
            "姚公美政誰與儔，不減昔時陳太丘。",
            "邑中上客有柱史，多暇日陪驄馬遊。",
            "東山高頂羅珍羞，下顧城郭銷我憂。",
            "清江白日落欲盡，復攜美人登綵舟。",
            "笛聲憤怨哀中流，妙舞逶迤夜未休。",
            "燈前往往大魚出，聽曲低昂如有求。",
            "三更風起寒浪湧，取樂喧呼覺船重。",
            "滿空星河光破碎，四座賓客色不動。",
            "請公臨深莫相違，回船罷酒上馬歸。",
            "人生歡會豈有極，無使霜過霑人衣。"
        ],
        "title": "陪王侍御同登東山最高頂宴姚通泉晚攜酒泛江",
        "id": "80e19627-4051-46fc-806c-da3defb76cd1"
    },
    {
        "author": "杜甫",
        "paragraphs": [
            "使君意氣凌青霄，憶昨歡娛常見招。",
            "細馬時鳴金騕褭，佳人屢出董驕饒。",
            "東流江水西飛燕，可惜春光不相見。",
            "願攜王趙兩紅顏，再騁肌膚如素練。",
            "通泉百里近梓州，請公一來開我愁。",
            "舞處重看花滿面，尊前還有錦纏頭。"
        ],
        "title": "春日戲題惱郝使君兄",
        "id": "9ac1658d-0e0a-4a87-b599-6dffb7abcfbe"
    },
    {
        "author": "杜甫",
        "paragraphs": [
            "王郎酒酣拔劒斫地歌莫哀，我能拔爾抑塞磊落之奇才。",
            "豫章翻風白日動，鯨魚跋浪滄溟開。",
            "且脫佩劒休裴回，西得諸侯櫂錦水。",
            "欲向何門趿珠履，仲宣樓頭春色深。",
            "青眼高歌望吾子，眼中之人吾老矣。"
        ],
        "tags": [
            "悲伤",
            "抒情",
            "送别",
            "怀才不遇"
        ],
        "title": "短歌行贈王郎司直",
        "id": "7d187686-9944-4690-bc0c-5716539e1a1d"
    },
    {
        "author": "杜甫",
        "paragraphs": [
            "前者途中一相見，人事經年記君面。",
            "後生相動何寂寥，君有長才不貧賤。",
            "君今起柁春江流，余亦沙邊具小舟。",
            "幸爲達書賢府主，江花未盡會江樓。"
        ],
        "title": "短歌行送祁錄事歸合州因寄蘇使君",
        "id": "f1ada7f0-b14f-4660-8811-aaf1b4a6b67b"
    },
    {
        "author": "杜甫",
        "paragraphs": [
            "中軍待上客，令肅事有恒。",
            "前驅入寶地，祖帳飄金繩。",
            "南陌既留歡，茲山亦深登。",
            "清聞樹杪磬，遠謁雲端僧。",
            "回策匪新岸，所攀仍舊藤。",
            "耳激洞門飆，目存寒谷冰。",
            "出塵閟軌躅，畢景遺炎蒸。",
            "永願坐長夏，將衰棲大乘。",
            "羈旅惜宴會，艱難懷友朋。",
            "勞生共幾何，離恨兼相仍。"
        ],
        "title": "陪章留後惠義寺餞嘉州崔都督赴州",
        "id": "5b62d8e7-b536-450c-978d-edbe5e7a4db3"
    },
    {
        "author": "杜甫",
        "paragraphs": [
            "我來入蜀門，歲月亦已久。",
            "豈惟長兒童，自覺成老醜。",
            "常恐性坦率，失身爲杯酒。",
            "近辭痛飲徒，折節萬夫後。",
            "昔如縱壑魚，今如喪家狗。",
            "既無遊方戀，行止復何有。",
            "相逢半新故，取別隨薄厚。",
            "不意青草湖，扁舟落吾手。",
            "眷眷章梓州，開筵俯高柳。",
            "樓前出騎馬，帳下羅賓友。",
            "健兒簸紅旗，此樂或難朽。",
            "日車隱崑崙，鳥雀噪戶牖。",
            "波濤未足畏，三峽徒雷吼。",
            "所憂盜賊多，重見衣冠走。",
            "中原消息斷，黃屋今安否。",
            "終作適荆蠻，安排用莊叟。",
            "隨雲拜東皇，挂席上南斗。",
            "有使即寄書，無使長回首。"
        ],
        "title": "將適吳楚留別章使君留後兼幕府諸公得柳字",
        "id": "ea100f9a-3504-4a7d-844c-c23ba23f364b"
    },
    {
        "author": "杜甫",
        "paragraphs": [
            "野寺根石壁，諸龕徧崔嵬。",
            "前佛不復辨，百身一莓苔。",
            "雖有古殿存，世尊亦塵埃。",
            "如聞龍象泣，足令信者哀。",
            "使君騎紫馬，捧擁從西來。",
            "樹羽靜千里，臨江久裴回。",
            "山僧衣藍縷，告訴棟梁摧。",
            "公爲顧賓徒，咄嗟檀施開。",
            "吾知多羅樹，却倚蓮華臺。",
            "諸天必歡喜，鬼物無嫌猜。",
            "以茲撫士卒，孰曰非周才。",
            "窮子失淨處，高人憂禍胎。",
            "歲晏風破肉，荒林寒可迴。",
            "思量入道苦，自哂同嬰孩。"
        ],
        "title": "山寺",
        "id": "8f7c1809-1a9e-4192-a02f-34ae18101cc4"
    },
    {
        "author": "杜甫",
        "paragraphs": [
            "椶拂且薄陋，豈知身效能。",
            "不堪代白羽，有足除蒼蠅。",
            "熒熒金錯刀，擢擢朱絲蠅。",
            "非獨顏色好，亦用顧盼稱。",
            "吾老抱疾病，家貧臥炎蒸。",
            "咂膚倦撲滅，賴爾甘服膺。",
            "物微世競棄，義在誰肯徵。",
            "三歲清秋至，未敢闕緘藤。"
        ],
        "title": "椶拂子",
        "id": "704494b5-291d-4f04-a07c-ac2a0c754edc"
    },
    {
        "author": "杜甫",
        "paragraphs": [
            "江心蟠石生桃竹，蒼波噴浸尺度足。",
            "斬根削皮如紫玉，江妃水仙惜不得。",
            "梓潼使君開一束，滿堂賓客皆歎息。",
            "憐我老病贈兩莖，出入爪甲鏗有聲。",
            "老夫復欲東南征，乘濤鼓枻白帝城。",
            "路幽必爲鬼神奪，拔劒或與蛟龍爭。",
            "重爲告曰，杖兮！杖兮！爾之生也甚正直，慎勿見水踴躍學變化爲龍。",
            "使我不得爾之扶持，滅跡於君山湖上之青峰。",
            "噫！風塵澒洞兮豺虎齩人，忽失雙杖兮吾將曷從。"
        ],
        "title": "桃竹杖引贈章留後",
        "id": "87600c40-eb40-430b-ac24-351551bbff5b"
    },
    {
        "author": "杜甫",
        "paragraphs": [
            "我生性放誕，雅欲逃自然。",
            "嗜酒愛風竹，卜居必林泉。",
            "遭亂到蜀江，臥疴遣所便。",
            "誅茅初一畝，廣地方連延。",
            "經營上元始，斷手寶應年。",
            "敢謀土木麗，自覺面勢堅。",
            "臺亭隨高下，敞豁當清川。",
            "雖有會心侶，數能同釣船。",
            "干戈未偃息，安得酣歌眠。",
            "蛟龍無定窟，黃鵠摩蒼天。",
            "古來達士志，寧受外物牽。",
            "顧惟魯鈍姿，豈識悔吝先。",
            "偶攜老妻去，慘澹凌風煙。",
            "事跡無固必，幽貞媿雙全。",
            "尚念四小松，蔓草易拘纏。",
            "霜骨不甚長，永爲鄰里憐。"
        ],
        "title": "寄題江外草堂",
        "id": "0003f6ab-a650-4728-acf0-7d248dd3ca3c"
    },
    {
        "author": "杜甫",
        "paragraphs": [
            "國初已來畫鞍馬，神妙獨數江都王。",
            "將軍得名三十載，人間又見真乘黃。",
            "曾貌先帝照夜白，龍池十日飛霹靂。",
            "內府殷紅馬腦盌，倢伃傳詔才人索。",
            "盌賜將軍拜舞歸，輕紈細綺相追飛。",
            "貴戚權門得筆跡，始覺屏障生光輝。",
            "昔日太宗拳毛騧，近時郭家師子花。",
            "今之新圖有二馬，復令識者久歎嗟。",
            "此皆騎戰一敵萬，縞素漠漠開風沙。",
            "其餘七匹亦殊絕，迥若寒空動煙雪。",
            "霜蹄蹴踏長楸間，馬官廝養森成列。",
            "可憐九馬爭神駿，顧視清高氣深穩。",
            "借問苦心愛者誰，後有韋諷前支遁。",
            "憶昔巡幸新豐宮，翠華拂天來向東。",
            "騰驤磊落三萬匹，皆與此圖筋骨同。",
            "自從獻寶朝河宗，無復射蛟江水中。",
            "君不見金粟堆前松柏裏，龍媒去盡鳥呼風。"
        ],
        "tags": [
            "唐诗三百首",
            "写马",
            "七言古诗",
            "题画",
            "马"
        ],
        "title": "韋諷錄事宅觀曹將軍畫馬圖",
        "id": "827e44b1-7064-4ff7-9a9c-192eece94e2d"
    },
    {
        "author": "杜甫",
        "paragraphs": [
            "國步猶艱難，兵革未衰息。",
            "萬方哀嗷嗷，十載供軍食。",
            "庶官務割剝，不暇憂反側。",
            "誅求何多門，賢者貴爲德。",
            "韋生富春秋，洞徹有清識。",
            "操持紀綱地，喜見朱絲直。",
            "當令豪奪吏，自此無顏色。",
            "必若救瘡痍，先應去蟊賊。",
            "揮淚臨大江，高天意悽惻。",
            "行行樹佳政，慰我深相憶。"
        ],
        "title": "送韋諷上閬州錄事參軍",
        "id": "7109feaf-91db-4b77-a50e-3e71c6a4c66c"
    },
    {
        "author": "杜甫",
        "paragraphs": [
            "將軍魏武之子孫，於今爲庶爲清門。",
            "英雄割據雖已矣，文彩風流猶尚存。",
            "學書初學衛夫人，但恨無過王右軍。",
            "丹青不知老將至，富貴於我如浮雲。",
            "開元之中常引見，承恩數上南熏殿。",
            "凌煙功臣少顏色，將軍下筆開生面。",
            "良相頭上進賢冠，猛將腰間大羽箭。",
            "褒公鄂公毛髮動英姿颯爽來酣戰。",
            "先帝天馬玉花驄，畫工如山貌不同。",
            "是日牽來赤墀下，迥立閶闔生長風。",
            "詔謂將軍拂絹素，意匠慘澹經營中。",
            "斯須九重真龍出，一洗萬古凡馬空。",
            "玉花却在御榻上，榻上庭前屹相向。",
            "至尊含笑催賜金，圉人太僕皆惆悵。",
            "弟子韓幹早入室，亦能畫馬窮殊相。",
            "幹惟畫肉不畫骨，忍使驊騮氣凋喪。",
            "將軍畫善蓋有神，必逢佳士亦寫真。",
            "即今飄泊干戈際，屢貌尋常行路人。",
            "途窮反遭俗眼白，世上未有如公貧。",
            "但看古來盛名下，終日坎壈纏其身。"
        ],
        "tags": [
            "写人",
            "同情",
            "唐诗三百首",
            "七言古诗",
            "怅惘"
        ],
        "title": "丹青引贈曹將軍霸",
        "id": "13b12259-3750-4c6d-87ee-35283ad63dab"
    },
    {
        "author": "杜甫",
        "paragraphs": [
            "曾城有高樓，制古丹雘存。",
            "迢迢百餘尺，豁達開四門。",
            "雖有車馬客，而無人世喧。",
            "遊目俯大江，列筵慰別魂。",
            "是時秋冬交，節往顏色昏。",
            "天寒鳥獸休，霜露在草根。",
            "今我送舅氏，萬感集清尊。",
            "豈伊山川間，回首盜賊繁。",
            "高賢意不暇，王命久崩奔。",
            "臨風欲慟哭，聲出已復吞。"
        ],
        "title": "閬州東樓筵奉送十一舅往青城縣得昏字",
        "id": "e3553a22-2323-4926-a694-752c3481e2a5"
    },
    {
        "author": "杜甫",
        "paragraphs": [
            "天下甲馬未盡銷，豈免溝壑常漂漂。",
            "劒南歲月不可度，邊頭公卿仍獨驕。",
            "費心姑息是一役，肥肉大酒徒相要。",
            "嗚呼古人已糞土，獨覺志士甘漁樵。",
            "況我飄轉無定所，終日慽慽忍羈旅。",
            "秋宿霜溪素月高，喜得與子長夜語。",
            "東遊西還力實倦，從此將身更何許。",
            "知子松根長茯苓，遲暮有有意來同煮。"
        ],
        "title": "嚴氏溪放歌行",
        "id": "bcf6124b-d0ca-48b1-9b9a-c62824a7d759"
    },
    {
        "author": "杜甫",
        "paragraphs": [
            "崢嶸巴閬間，所向盡山谷。",
            "安知有蒼池，萬頃浸坤軸。",
            "呀然閬城南，枕帶巴江腹。",
            "芰荷入異縣，稉稻共比屋。",
            "皇天不無意，美利戒止足。",
            "高田失西成，此物頗豐熟。",
            "清源多衆魚，遠岸富喬木。",
            "獨歎楓香林，春時好顏色。",
            "南有漢王祠，終朝走巫祝。",
            "歌舞散靈衣，荒哉舊風俗。",
            "高堂亦明王，魂魄猶正直。",
            "不應空陂上，縹緲親酒食。",
            "淫祀自古昔，非唯一川瀆。",
            "干戈浩茫茫，地僻傷極目。",
            "平生江海興，遭亂身局促。",
            "駐馬問漁舟，躊躇慰羈束。"
        ],
        "title": "南池",
        "id": "c3b2e460-ab50-438c-b53e-57ef2aae3d8d"
    },
    {
        "author": "杜甫",
        "paragraphs": [
            "前有毒蛇後猛虎，溪行盡日無邨塢。",
            "江風蕭蕭雲拂地，山木慘慘天欲雨。",
            "女病妻憂歸意速，秋花錦石誰復數。",
            "別家三月一得書，避地何時免愁苦。"
        ],
        "title": "發閬中",
        "id": "0932954f-3895-490b-864a-1469ef8e16df"
    },
    {
        "author": "杜甫",
        "paragraphs": [
            "今我不樂思岳陽，身欲奮飛病在牀。",
            "美人娟娟隔秋水，濯足洞庭望八荒。",
            "鴻飛冥冥日月白，青楓葉赤天雨霜。",
            "玉京羣帝集北斗，或騎騏驎翳鳳皇。",
            "芙蓉旌旗煙霧樂，影動倒景搖瀟湘。",
            "星宮之君醉瓊漿，羽人稀少不在旁。",
            "似聞昨者赤松子，恐是漢代韓張良。",
            "昔隨劉氏定長安，帷幄未改神慘傷。",
            "國家成敗吾豈敢，色難腥腐餐風香。",
            "周南留滯古所惜，南極老人應壽昌。",
            "美人胡爲隔秋水，焉得置之貢玉堂。"
        ],
        "tags": [
            "唐诗三百首",
            "洞庭湖",
            "游仙",
            "七言古诗"
        ],
        "title": "寄韓諫議",
        "id": "6d303931-f900-4f29-a8b9-caea611a521f"
    },
    {
        "author": "杜甫",
        "paragraphs": [
            "憶昔先皇巡朔方，千乘萬騎入咸陽。",
            "陰山驕子汗血馬，長驅東胡胡走藏。",
            "鄴城反覆不足怪，關中小兒壞紀綱，張后不樂上爲忙。",
            "至今今上猶撥亂，勞身焦思補四方。",
            "我昔近侍叨奉引，出兵整肅不可當。",
            "爲留猛士守未央，致使岐雍防西羌。",
            "犬戎直來坐御牀，百官跣足隨天王願見北地傅介子，老儒不用尚書郎。"
        ],
        "title": "憶昔二首 一",
        "id": "5cee205e-5c59-46e5-b060-9b0916c64a3f"
    },
    {
        "author": "杜甫",
        "paragraphs": [
            "憶昔開元全盛日，小邑猶藏萬家室。",
            "稻米流脂粟米白，公私蒼廩俱豐實。",
            "九州道路無豺虎，遠行不勞吉日出。",
            "齊紈魯縞車班班，男耕女桑不相失。",
            "宮中聖人奏雲門，天下朋友皆膠漆。",
            "百餘年間未災變，叔孫禮樂蕭何律。",
            "豈聞一絹直萬錢，有田種穀今流血。",
            "洛陽宮殿燒焚盡，宗廟新除狐兔穴。",
            "傷心不忍問耆舊，復恐初從亂離說。",
            "小臣魯鈍無所能，朝廷記識蒙祿秩。",
            "周宣中興望我皇，灑血江漢身衰疾。"
        ],
        "title": "憶昔二首 二",
        "id": "80d0b9f1-7ae5-4b37-a34b-9e0d0e62e3fe"
    },
    {
        "author": "杜甫",
        "paragraphs": [
            "君不見東川節度兵馬雄，校獵亦似觀成功。",
            "夜發猛士三千人，清晨合圍步驟同。",
            "禽獸已斃十七八，殺聲落日回蒼穹。",
            "幕前生致九青兕，駱駝𡾋峞垂玄熊。",
            "東西南北百里間，髣髴蹴踏寒山空。",
            "有鳥名鸜鵒，力不能高飛逐走蓬。",
            "肉味不足登鼎俎，何爲見羈虞羅中。",
            "春蒐冬狩侯得同，使君五馬一馬驄。",
            "況今攝行大將權，號令頗有前賢風。",
            "飄然時危一老翁，十年厭見旌旗紅。",
            "喜君士卒甚整肅，爲我回轡擒西戎。",
            "草中狐兔盡何益，天子不在咸陽宮。",
            "朝廷雖無幽王禍，得不哀痛塵再蒙。",
            "嗚呼，得不哀痛塵再蒙。"
        ],
        "title": "冬狩行",
        "id": "6e95c3fb-b575-4343-a576-39168cb01163"
    },
    {
        "author": "杜甫",
        "paragraphs": [
            "自平宮中呂太一，收珠南海千餘日。",
            "近供生犀翡翠稀，復恐征戎干戈密。",
            "蠻溪豪族小動搖，世封刺史非時朝。",
            "蓬萊殿前諸主將，才如伏波不得驕。"
        ],
        "title": "自平",
        "id": "b207dcff-1823-4283-88d7-57d8c780c8ab"
    },
    {
        "author": "杜甫",
        "paragraphs": [
            "四海十年不解兵，犬戎也復臨咸京。",
            "失道非關出襄野，揚鞭忽是過胡城。",
            "豺狼塞路人斷絕，烽火照夜屍縱橫。",
            "天子亦應厭奔走，羣公固合思升平。",
            "但恐誅求不改轍，聞道嬖孽能全生。",
            "江邊老翁錯料事，眼暗不見風塵清。"
        ],
        "title": "釋悶",
        "id": "0da4b0f7-bb52-4477-a9ef-88d6922198c7"
    },
    {
        "author": "杜甫",
        "paragraphs": [
            "黃雀飽野粟，羣飛動荆榛。",
            "今君抱何恨，寂寞向時人。",
            "老驥倦驤首，蒼鷹愁易馴。",
            "高賢世未識，固合嬰飢貧。",
            "國步初返正，乾坤尚風塵。",
            "悲歌鬢髮白，遠赴湘吳春。",
            "我戀岷下芋，君思千里蓴。",
            "生離與死別，自古鼻酸辛。"
        ],
        "title": "贈別賀蘭銛",
        "id": "28d70a6c-0d49-4e83-99d7-4bd2ece32100"
    },
    {
        "author": "杜甫",
        "paragraphs": [
            "九載一相逢，百年能幾何。",
            "復爲萬里別，送子山之阿。",
            "白鶴久同林，潛魚本同河。",
            "未知棲集期，衰老強高歌。",
            "歌罷兩悽惻，六龍忽蹉跎。",
            "相視髮皓白，況難駐羲和。",
            "胡星墜燕地，漢將仍橫戈。",
            "蕭條四海內，人少豺虎多。",
            "少人慎莫投，多虎信所過。",
            "飢有易子食，獸猶畏虞羅。",
            "子負經濟才，天門鬱嵯峨。",
            "飄颻適東周，來往若崩波。",
            "南宮吾故人，白馬金盤陀。",
            "雄筆映千古，見賢心靡他。",
            "念子善師事，歲寒守舊柯。",
            "爲吾謝賈公，病肺臥江沱。"
        ],
        "title": "別唐十五誡因寄禮部賈侍郎",
        "id": "b0dd9a8d-397b-44c3-878d-de914dc5b68c"
    },
    {
        "author": "杜甫",
        "paragraphs": [
            "閬州城中靈山白，閬州城北玉臺碧。",
            "松浮欲盡不盡雲，江動將崩未崩石。",
            "那知根無鬼神會，已覺氣與嵩華敵。",
            "中原格鬬且未歸，應結茅齋看青壁。"
        ],
        "tags": [
            "忧国忧民",
            "抒情",
            "写景"
        ],
        "title": "閬山歌",
        "id": "14504b92-0aab-4daf-8a8d-623c5a59b487"
    },
    {
        "author": "杜甫",
        "paragraphs": [
            "嘉陵江色何所似，石黛碧玉相因依。",
            "正憐日破浪花出，更復春從沙際歸。",
            "巴童蕩槳攲側過，水雞銜魚來去飛。",
            "閬中勝事可腸斷，閬州城南天下稀。"
        ],
        "tags": [
            "抒情",
            "地方",
            "写景",
            "赞美"
        ],
        "title": "閬水歌",
        "id": "b0d04448-935e-4e7a-ad7e-9a69c31b0ad7"
    },
    {
        "author": "杜甫",
        "paragraphs": [
            "昔我去草堂，蠻夷塞成都。",
            "今我歸草堂，成都適無虞。",
            "請陳初亂時，反復乃須臾。",
            "大將赴朝廷，羣小起異圖。",
            "中宵斬白馬，盟歃氣已麤。",
            "西取邛南兵，北斷劒閣隅。",
            "布衣數十人，亦擁專城居。",
            "其勢不兩大，始聞蕃漢殊。",
            "西卒却倒戈，賊臣互相誅。",
            "焉知肘腋禍，自及梟獍徒。",
            "義士皆痛憤，紀綱亂相踰。",
            "一國實三公，萬人欲爲魚。",
            "唱和作威福，孰肯辨無辜。",
            "眼前列杻械，背後吹笙竽。",
            "談笑行殺戮，濺血滿長衢。",
            "到今用鉞地，風雨聞號呼。",
            "鬼妾與鬼馬，色悲充爾娛。",
            "國家法令在，此又足驚吁。",
            "賤子且奔走，三年望東吳。",
            "弧矢暗江海，難爲遊五湖。",
            "不忍竟舍此，復來薙榛蕪。",
            "入門四松在，步屧萬竹疎。",
            "舊犬喜我歸，低徊入衣裾。",
            "鄰舍喜我歸，酤酒攜胡蘆。",
            "大官喜我來，遣騎問所須。",
            "城郭喜我來，賓客隘邨墟。",
            "天下尚未寧，健兒勝腐儒。",
            "飄颻風塵際，何地置老夫。",
            "於時見疣贅，骨髓幸未枯。",
            "飲啄媿殘生，食薇不敢餘。"
        ],
        "tags": [
            "抒情",
            "国家",
            "感慨"
        ],
        "title": "草堂",
        "id": "32bfdf4c-b903-4517-8f91-d25331134e12"
    },
    {
        "author": "杜甫",
        "paragraphs": [
            "四松初移時，大抵三尺強。",
            "別來忽三載，離立如人長。",
            "會看根不拔，莫計枝凋傷。",
            "幽色幸秀發，疎柯亦昂藏。",
            "所插小藩籬，本亦有隄防。",
            "終然掁撥損，得恡千葉黃。",
            "敢爲故林主，黎庶猶未康。",
            "避賊今始歸，春草滿空堂。",
            "覽物歎衰謝，及茲慰淒涼。",
            "清風爲我起，灑面若微霜。",
            "足以送老姿，聊侍偃蓋張。",
            "我生無根帶，配爾亦茫茫。",
            "有情且賦詩，事迹可兩望。",
            "勿矜千載後，慘澹蟠穹蒼。"
        ],
        "title": "四松",
        "id": "1762014e-d551-478c-8547-d0e2ac0caa6e"
    },
    {
        "author": "杜甫",
        "paragraphs": [
            "蒼江多風飆，雲雨晝夜飛。",
            "茅軒駕巨浪，焉得不低垂。",
            "遊子久在外，門戶無人持。",
            "高岸尚如谷，何傷浮柱攲。",
            "扶顛有勸誡，恐貽識者嗤。",
            "既殊大廈傾，可以一木支。",
            "臨川視萬里，何必闌檻爲。",
            "人生感故物，慷慨有餘悲。"
        ],
        "title": "水檻",
        "id": "be10e787-c739-44b9-a572-397e10138d0c"
    },
    {
        "author": "杜甫",
        "paragraphs": [
            "平生江海心，宿昔具扁舟。",
            "豈惟青溪上，日傍柴門遊。",
            "蒼皇避亂兵，緬邈懷舊丘。",
            "鄰人亦已非，野竹獨修修。",
            "船舷不重扣，埋沒已經秋。",
            "仰看西飛翼，下媿東逝流。",
            "故者或可掘，新者亦易求。",
            "所悲數奔竄，白屋難久留。"
        ],
        "title": "破船",
        "id": "fbecdcf9-c56b-42c0-bac4-7b05f9864f2a"
    },
    {
        "author": "杜甫",
        "paragraphs": [
            "我有陰江竹，能令朱夏寒。",
            "陰通積水內，高入浮雲端。",
            "甚疑鬼物憑，不顧翦伐殘。",
            "東偏若面勢，戶牖永可安。",
            "愛惜已六載，茲晨去千竿。",
            "蕭蕭見白日，洶洶開奔湍。",
            "度堂匪華麗，養拙異考槃。",
            "草茅雖薙葺，衰疾方少寬。",
            "洗然順所適，此足代加餐。",
            "寂無斤斧響，庶遂憩息歡。"
        ],
        "title": "營屋",
        "id": "7bb069d9-b053-49cc-8007-8e5bb98c2573"
    },
    {
        "author": "杜甫",
        "paragraphs": [
            "草有害於人，曾何生阻修。",
            "其毒甚蜂蠆，其多彌道周。",
            "清晨步前林，江色未散憂。",
            "芒刺在我眼，焉能待高秋。",
            "霜露一霑凝，蕙葉亦難留。",
            "荷鋤先童穉，日入仍討求。",
            "轉致水中央，豈無雙釣舟。",
            "頑根易滋蔓，敢使依舊丘。",
            "自茲藩籬曠，更覺松竹幽。",
            "芟夷不可闕，疾惡信如讎。"
        ],
        "title": "除草",
        "id": "f69bfe05-49ed-4c28-9f39-6aaae0e2aa74"
    },
    {
        "author": "杜甫",
        "paragraphs": [
            "江雨颯長夏，府中有餘清。",
            "我公會賓客，肅肅有異聲。",
            "初筵閱軍裝，羅列照廣庭。",
            "庭空六馬入，駊騀揚旗旌。",
            "回回偃飛蓋，熠熠迸流星。",
            "來纏風飆急，去擘山岳傾。",
            "材歸俯身盡，妙取略地平。",
            "虹霓就掌握，舒卷隨人輕。",
            "三州陷犬戎，但見西嶺青。",
            "公來練猛士，欲奪天邊城。",
            "此堂不易升，庸蜀日已寧。",
            "吾徒且加餐，休適蠻與荆。"
        ],
        "title": "揚旗",
        "id": "d06f921a-9125-4a21-aad1-f98a429e4727"
    },
    {
        "author": "杜甫",
        "paragraphs": [
            "客從西北來，遺我翠織成。",
            "開緘風濤湧，中有掉尾鯨。",
            "逶迤羅水族，瑣細不足名。",
            "客云充君褥，承君終宴榮。",
            "空堂魑魅走，高枕形神清。",
            "領客珍重意，顧我非公卿。",
            "留之懼不祥，施之混柴荆。",
            "服飾定尊卑，大哉萬古程。",
            "今我一賤老，裋褐更無營。",
            "煌煌珠宮物，寢處禍所嬰。",
            "歎息當路子，干戈尚縱橫。",
            "掌握有權柄，衣馬自肥輕。",
            "李鼎死岐陽，實以驕貴盈。",
            "來瑱賜自盡，氣豪直阻兵。",
            "皆聞黃金多，坐見悔吝生。",
            "奈何田舍翁，受此厚貺情。",
            "錦鯨卷還客，始覺心和平。",
            "振我麤席塵，媿客茹藜羹。"
        ],
        "title": "太子張舍人遺織成褥段",
        "id": "3e025699-a493-49b3-8b9d-be47fd65a2ae"
    },
    {
        "author": "杜甫",
        "paragraphs": [
            "男兒生無所成頭皓白，牙齒欲落真可惜。",
            "憶獻三賦蓬萊宮，自怪一日聲輝赫。",
            "集賢學士如堵牆，觀我落筆中書堂。",
            "往時文彩動人主，此日飢寒趨路旁。",
            "晚將末契託年少，當面輸心背面笑。",
            "寄謝悠悠世上兒，不爭好惡莫相疑。"
        ],
        "tags": [
            "厌倦",
            "抒情",
            "愤懑"
        ],
        "title": "莫相疑行",
        "id": "840f36d1-df6e-4cfe-87ac-692fc102ff44"
    },
    {
        "author": "杜甫",
        "paragraphs": [
            "賈生慟哭後，寥落無其人。",
            "安知蔡夫子，高義邁等倫。",
            "獻書謁皇帝，志以清風塵。",
            "流涕灑丹極，萬乘爲酸辛。",
            "天地則創痍，朝廷當正臣。",
            "異才復間出，周道日惟新。",
            "使蜀見知己，別顏始一伸。",
            "主人薨城府，扶櫬歸咸秦。",
            "巴道此相逢，會我病江濱。",
            "憶念鳳翔都，聚散俄十春。",
            "我衰不足道，但願子意陳。",
            "稍令社稷安，自契魚水親。",
            "我雖消渴甚，敢望帝力勤。",
            "尚思未朽骨，復覩耕桑民。",
            "積水架三峽，浮龍倚長津。",
            "揚舲洪濤間，仗子濟物身。",
            "鞍馬下秦塞，王城通北辰。",
            "玄甲聚不散，兵久食恐貧。",
            "窮谷無粟帛，使者來相因。",
            "若憑南轅吏，書札到天垠。"
        ],
        "title": "別蔡十四著作",
        "id": "bb0dd009-15ad-4537-ab58-29593bc44970"
    },
    {
        "author": "杜甫",
        "paragraphs": [
            "西川有杜鵑，東川無杜鵑。",
            "涪萬無杜鵑，雲安有杜鵑。",
            "我昔遊錦城，結廬錦水邊。",
            "有竹一頃餘，喬木上參天。",
            "杜鵑暮春至，哀哀叫其間。",
            "我見常再拜，重是古帝魂。",
            "生子百鳥巢，百鳥不敢嗔。",
            "仍爲餧其子，禮若奉至尊。",
            "鴻雁及羔羊，有禮太古前。",
            "行飛與跪乳，識序如知恩。",
            "聖賢古法則，付與後世傳。",
            "君看禽鳥情，猶解事杜鵑。",
            "今忽暮春間，值我病經年。",
            "身病不能拜，淚下如迸泉。"
        ],
        "title": "杜鵑",
        "id": "c507b869-c422-46dc-be74-0d9ca10a7217"
    },
    {
        "author": "杜甫",
        "paragraphs": [
            "客居所居堂，前江後山根。",
            "下塹萬尋岸，蒼濤鬱飛飜。",
            "蔥青衆木梢，邪豎雜石痕。",
            "子規晝夜啼，壯士斂精魂。",
            "峽開四千里，水合數百源。",
            "人虎相半居，相傷終兩存。",
            "蜀麻久不來，吳鹽擁荆門。",
            "西南失大將，商旅自星奔。",
            "今又降元戎，已聞動行軒。",
            "舟子候利涉，亦憑節制尊。",
            "我在路中央，生理不得論。",
            "臥愁病脚廢，徐步視小園。",
            "短畦帶碧草，悵望思王孫。",
            "鳳隨其皇去，籬雀暮喧繁。",
            "覽物想故國，十年別荒邨。",
            "日暮歸幾翼，北林空自昏。",
            "安得覆八溟，爲君洗乾坤。",
            "稷契易爲力，犬戎何足吞。",
            "儒生老無成，臣子憂四番。",
            "篋中有舊筆，情至時復援。"
        ],
        "title": "客居",
        "id": "bf0e59c3-a674-4d8b-aaf9-03e64bee7588"
    },
    {
        "author": "杜甫",
        "paragraphs": [
            "憶昨離少城，而今異楚蜀。",
            "舍舟復深山，窅窕一林麓。",
            "棲泊雲安縣，消中內相毒。",
            "舊疾甘載來，衰年得無足。",
            "死爲殊方鬼，頭白免短促。",
            "老馬終望雲，南雁意在北。",
            "別家長兒女，欲起慙筋力。",
            "客堂序節改，具物對羈束。",
            "石暄蕨芽紫，渚秀蘆筍綠。",
            "巴鶯紛未稀，徼麥早向熟。",
            "悠悠日動江，漠漠春辭木。",
            "臺郎選才俊，自顧亦已極。",
            "前輩聲名人，埋沒何所得。",
            "居然綰章紱，受性本幽獨。",
            "平生憩息地，必種數竿竹。",
            "事業只濁醪，營葺但草屋。",
            "上公有記者，累奏資薄祿。",
            "主憂豈濟時，身遠彌曠職。",
            "循文廟算正，獻可天衢直。",
            "尚想趨朝廷，毫髮裨社稷。",
            "形骸今若是，進退委行色。"
        ],
        "title": "客堂",
        "id": "08a1e3ad-8246-4b60-a17c-fc27951dd35a"
    },
    {
        "author": "杜甫",
        "paragraphs": [
            "平公今詩伯，秀發吾所羨。",
            "奉使三峽中，長嘯得石研。",
            "巨璞禹鑿餘，異壯君獨見。",
            "其滑乃波濤，其光或雷電。",
            "聊坳各盡墨，多水遞隱現。",
            "揮灑容數人，十手可對面。",
            "比公頭上冠，貞質未爲賤。",
            "當公賦佳句，況得終清宴。",
            "公含起草姿，不遠明光殿。",
            "致於丹青地，知汝隨顧眄。"
        ],
        "title": "石研詩",
        "id": "1de59ac9-a4b2-4e1a-a4c7-9ae2505b8cf4"
    },
    {
        "author": "杜甫",
        "paragraphs": [
            "東城抱春岑，江閣鄰石面。",
            "崔嵬晨雲白，朝旭射芳甸。",
            "雨檻臥花叢，風牀展書卷。",
            "鉤簾宿鷺起，丸藥流鶯囀。",
            "呼婢取酒壺，績兒誦文選。",
            "晚交嚴明府，矧此數相見。"
        ],
        "title": "水閣朝霽奉簡嚴雲安",
        "id": "a4c287ae-d6f5-414a-a05b-f69d7baff4a0"
    },
    {
        "author": "杜甫",
        "paragraphs": [
            "溫溫士君子，令我懷抱盡。",
            "靈芝冠衆芳，安得闕親近。",
            "遭亂意不歸，竄身跡非隱。",
            "細人尚姑息，吾子色愈謹。",
            "高懷見物理，識者安肯哂。",
            "卑飛欲何待，捷徑應未忍。",
            "示我百篇文，詩家一標準。",
            "羇離交屈宋，牢落值顏閔。",
            "水路迷畏途，藥餌駐修軫。",
            "古人日以遠，青史字不泯。",
            "步趾詠唐虞，追隨飯葵堇。",
            "數杯資好事，異味煩縣尹。",
            "心雖在朝謁，力與願矛盾。",
            "抱病排金門，衰容豈爲敏。"
        ],
        "title": "贈鄭十八賁",
        "id": "75727b65-afda-4363-abdf-a7c94fc9e380"
    },
    {
        "author": "杜甫",
        "paragraphs": [
            "高馬勿唾面，長魚無損鱗。",
            "辱馬馬毛焦，困魚魚有神。",
            "君看磊落士，不肯易其身。"
        ],
        "title": "三韻三篇 一",
        "id": "57744626-3438-4f25-a2e6-3b9978376056"
    },
    {
        "author": "杜甫",
        "paragraphs": [
            "蕩蕩萬斛船，影若揚白虹。",
            "起檣必椎牛，挂席集衆功。",
            "自非風動天，莫置大水中。"
        ],
        "title": "三韻三篇 二",
        "id": "c2859274-fd6f-4c48-a4a5-53e1754b6aa2"
    },
    {
        "author": "杜甫",
        "paragraphs": [
            "烈士惡多門，小人自同調。",
            "名利苟可取，殺身傍權要。",
            "何當官曹清，爾輩堪一笑。"
        ],
        "title": "三韻三篇 三",
        "id": "73368692-b14f-4e13-a388-ff5acccf9a12"
    },
    {
        "author": "杜甫",
        "paragraphs": [
            "青絲白馬誰家子，麤豪且逐風塵起。",
            "不聞漢主放妃嬪，近靜潼關埽蠭蟻。",
            "殿前兵馬破汝時，十月即爲齏粉期。",
            "未如面縛歸金闕，萬一皇恩下玉墀。"
        ],
        "title": "青絲",
        "id": "c9f15368-7b2d-445a-95c8-835ddcbd03bf"
    },
    {
        "author": "杜甫",
        "paragraphs": [
            "近聞犬戎遠遁逃，牧馬不敢侵臨洮。",
            "渭水逶迤白日淨，隴山蕭瑟秋雲高。",
            "崆峒五原亦無事，北庭數有關中使。",
            "似聞贊普更求親，舅甥和好應難棄。"
        ],
        "title": "近聞",
        "id": "d9e237c6-27c4-46c7-a998-d5c3bd12426b"
    },
    {
        "author": "杜甫",
        "paragraphs": [
            "天下郡國向萬城，無有一城無甲兵。",
            "焉得鑄甲作農器，一寸荒田牛得耕。",
            "牛盡耕，蠶亦成。",
            "不勞烈士淚滂沱，男穀女絲行復歌。"
        ],
        "tags": [
            "战争",
            "理想",
            "愿望"
        ],
        "title": "蠶穀行",
        "id": "5a655242-25cf-4681-9d4d-9fb7e217b214"
    },
    {
        "author": "杜甫",
        "paragraphs": [
            "嗚呼房魏不復見，秦王學士時難羨。",
            "青衿胄子困泥塗，白馬將軍若雷電。",
            "千載少似朱雲人，至今折檻空嶙峋。",
            "婁公不語宋公語，尚憶先皇容直臣。"
        ],
        "title": "折檻行",
        "id": "479f5094-eb0e-4254-a729-84bef1043f97"
    },
    {
        "author": "杜甫",
        "paragraphs": [
            "月峽瞿塘雲作頂，亂石崢嶸俗無井。",
            "雲安酤水奴僕悲，魚復移居心力省。",
            "白帝城西萬竹蟠，接筒引水喉不乾。",
            "人生留滯生理難，斗水何直百憂寬。"
        ],
        "title": "引水",
        "id": "8c527981-a52c-4127-b686-3f4596e38818"
    },
    {
        "author": "杜甫",
        "paragraphs": [
            "孔明廟前有老柏，柯如青銅根如石。",
            "霜皮溜雨四十圍，黛色參天二千尺。",
            "君臣已與時際會，樹木猶爲人愛惜。",
            "雲來氣接巫峽長，月出寒通雪山白。",
            "憶昨路繞錦亭東，先主武侯同閟宮。",
            "崔嵬枝幹郊原古，窈窕丹青戶牖空。",
            "落落盤踞雖得地，冥冥孤高多烈風。",
            "扶持自是神明力，正直原因造化功。",
            "大廈如傾要梁棟，萬牛回首丘山重。",
            "不露文章世已驚，未辭剪伐誰能送。",
            "苦心豈免容螻蟻，香葉終經宿鸞鳳。",
            "志士幽人莫怨嗟，古來材大難爲用。"
        ],
        "tags": [
            "隋・唐・五代",
            "咏物",
            "唐诗三百首",
            "七言古诗",
            "咏物诗",
            "怀才不遇"
        ],
        "title": "古柏行",
        "id": "383d41a8-5155-4fff-b91f-87d5585ff03e"
    },
    {
        "author": "杜甫",
        "paragraphs": [
            "小奴縛雞向市賣，雞被縛急相喧爭。",
            "家中厭雞食蟲蟻，不知雞賣還遭烹。",
            "蟲雞與人何厚薄，吾叱奴人解其縛。",
            "雞蟲得失無了時，注目寒江倚山閣。"
        ],
        "title": "縛雞行",
        "id": "b94d5bf5-9fcd-4ab4-984d-0c537f9e37d6"
    },
    {
        "author": "杜甫",
        "paragraphs": [
            "夔州處女髮半華，四十五十無夫家。",
            "更遭喪亂嫁不售，一生抱恨堪咨嗟。",
            "土風坐男使女立，應當門戶女出入。",
            "十猶八九負薪歸，賣薪得錢應供給。",
            "至老雙鬟只垂頸，野花山葉銀釵竝。",
            "筋力登危集市門，死生射利兼鹽井。",
            "面妝首飾雜啼痕，地褊衣寒困石根。",
            "若道巫山女麤醜，何得此有昭君邨。"
        ],
        "title": "負薪行",
        "id": "7f4b9cac-65c4-42e8-949c-4dabc621de01"
    },
    {
        "author": "杜甫",
        "paragraphs": [
            "峽中丈夫絕輕死，少在公門多在水。",
            "富豪有錢駕大舸，貧窮取給行艓子。",
            "小兒學問止論語，大兒結束隨商旅。",
            "攲帆側柁入波濤，撇漩捎濆無險阻。",
            "朝發白帝暮江陵，頃來目擊幸有徵。",
            "瞿堂漫天虎鬚怒，歸州長年行最能。",
            "此鄉之人氣量窄，誤競南風疎北客。",
            "若道土無英俊才，何得山有屈原宅。"
        ],
        "title": "最能行",
        "id": "bbbbba72-14ae-42d1-9f5a-09a077f2d0c6"
    },
    {
        "author": "杜甫",
        "paragraphs": [
            "廊廟之具裴施州，宿昔一逢無此流。",
            "金鐘大鏞在東序，冰壺玉衡懸清秋。",
            "自從相遇感多病，三歲爲客寬邊愁。",
            "堯有四岳明至理，漢二千石真分憂。",
            "幾度寄書白鹽北，苦寒贈我青羔裘。",
            "霜雪回光避錦袖，龍蛇動篋蟠銀鉤。",
            "紫衣使者辭復命，再拜故人謝佳政。",
            "將老已失子孫憂，後來況接才華盛。"
        ],
        "title": "寄裴施州",
        "id": "e675d0f2-e768-41b3-8c9e-da83383287bd"
    },
    {
        "author": "杜甫",
        "paragraphs": [
            "吾憐滎陽秀，冒暑初有適。",
            "名賢慎所出，不肯妄行役。",
            "旅茲殊俗遠，竟以屢空迫。",
            "南謁裴施州，氣合無險僻。",
            "攀援懸根木，登頓入天石。",
            "青山自一川，城郭洗憂慼。",
            "聽子話此邦，令我心悅懌。",
            "其俗則純樸，不知有主客。",
            "溫溫諸侯門，禮亦如古昔。",
            "敕廚倍常羞，杯盤頗狼藉。",
            "時雖屬喪亂，事貴賞匹敵。",
            "中宵愜良會，裴鄭非遠戚。",
            "羣書一萬卷，博涉供務隙。",
            "他日辱銀鉤，森疎見矛戟。",
            "倒屣喜旋歸，畫地求所歷。",
            "乃聞風土質，又重田疇闢。",
            "刺史似寇恂，列郡宜競惜。",
            "北風吹瘴癘，羸老思散策。",
            "渚拂蒹葭塞，嶠穿蘿蔦冪。",
            "此身仗兒僕，高興潛有激。",
            "孟冬方首路，強飯取崖壁。",
            "歎爾疲駑駘，汗溝血不赤。",
            "終然備外飾，駕馭何所益。",
            "我有平肩輿，前途猶準的。",
            "翩翩入鳥道，庶脫蹉跌厄。"
        ],
        "title": "鄭典設自施州歸",
        "id": "5c676620-1448-4ee7-815d-35512077d8ad"
    },
    {
        "author": "杜甫",
        "paragraphs": [
            "孤舟登瀼西，回首望兩崖。",
            "東城乾旱天，其氣如焚柴。",
            "長影沒窈窕，餘光散唅呀。",
            "大江蟠嵌根，歸海成一家。",
            "下衝割坤軸，竦壁攢鏌铘。",
            "蕭颯灑秋色，氛昏霾日車。",
            "峽門自此始，最窄容浮查。",
            "禹功翊造化，疎鑿就攲斜。",
            "巨渠決太古，衆水爲長蛇。",
            "風煙渺吳蜀，舟楫通鹽麻。",
            "我今遠遊子，飄轉混泥沙。",
            "萬物附本性，約身不願奢。",
            "茅棟蓋一牀，清池有餘花。",
            "濁醪與脫粟，在眼無咨嗟。",
            "山荒人民少，地僻日夕佳。",
            "貧病固其常，富貴任生涯。",
            "老於干戈際，宅幸蓬蓽遮。",
            "石亂上雲氣，杉清延月華。",
            "賞妍又分外，理愜夫何誇。",
            "足了垂白年，敢居高士差。",
            "書此豁平昔，回首猶暮霞。"
        ],
        "title": "柴門",
        "id": "ae472a2c-7977-4ed6-a893-7ef7c3136666"
    },
    {
        "author": "杜甫",
        "paragraphs": [
            "繫馬喬木間，問人野寺門。",
            "柳侯披衣笑，見我顏色溫。",
            "竝坐石下堂，俛視大江奔。",
            "火雲洗月露，絕壁上朝暾。",
            "自非曉相訪，觸熱生病根。",
            "南方六七月，出入異中原。",
            "老少多暍死，汗踰水漿飜。",
            "俊才得之子，筋力不辭煩。",
            "指揮當世事，語及戎馬存。",
            "涕淚濺我裳，悲氣排帝閽。",
            "鬱陶抱長策，義仗知者論。",
            "吾衰臥江漢，但媿識璵璠。",
            "文章一小技，於道未爲尊。",
            "起予幸斑白，因是託子孫。",
            "俱客古信州，結廬依毀垣。",
            "相去四五里，徑微山葉繁。",
            "時危挹佳士，況免軍旅喧。",
            "醉從趙女舞，歌鼓秦人盆。",
            "子壯顧我傷，我驩兼淚痕。",
            "餘生如過鳥，故里今空邨。"
        ],
        "title": "貽華陽柳少府",
        "id": "70cfbaa0-6ea5-4a6a-a6ac-0e8bbfd8413c"
    },
    {
        "author": "杜甫",
        "paragraphs": [
            "大旱山岳燋，密雲復無雨。",
            "南方瘴癘地，罹此農事苦。",
            "封內必舞雩，峽中喧擊鼓。",
            "真龍竟寂莫，土梗空俯僂。",
            "吁嗟公私病，稅斂缺不補。",
            "故老仰面啼，瘡痍向誰數。",
            "暴尫或前聞，鞭巫非稽古。",
            "請先偃甲兵，處分聽人主。",
            "萬邦但各業，一物休盡取。",
            "水旱其數然，堯湯免親覩。",
            "上天鑠金石，羣盜亂豺虎。",
            "二者存一端，愆陽不猶愈。",
            "昨宵殷其雷，風過齊萬弩。",
            "復吹霾翳散，虛覺神靈聚。",
            "氣暍腸胃融，汗滋衣裳污。",
            "吾衰尤拙計，失望築場圃。"
        ],
        "title": "雷",
        "id": "5177af03-db57-45b9-836b-9f888b793d8b"
    },
    {
        "author": "杜甫",
        "paragraphs": [
            "楚山經月火，大旱則斯舉。",
            "舊俗燒蛟龍，驚惶致雷雨。",
            "爆嵌魑魅泣，崩凍嵐陰昈。",
            "羅落沸百泓，根源皆萬古。",
            "青林一灰燼，雲氣無處所。",
            "入夜殊赫然，新秋照牛女。",
            "風吹巨燄作，河櫂騰煙柱。",
            "勢欲焚崑崙，光彌焮洲渚。",
            "腥至焦長蛇，聲吼纏猛虎。",
            "神物已高飛，不見石與土。",
            "爾寧要謗讟，憑此近熒侮。",
            "薄關長吏憂，甚昧至精主。",
            "遠遷誰撲滅，將恐及環堵。",
            "流汗臥江亭，更深氣如縷。"
        ],
        "title": "火",
        "id": "ac0f88ac-e2a2-4251-b333-08f5d799cfeb"
    },
    {
        "author": "杜甫",
        "paragraphs": [
            "今茲商用事，餘熱亦已末。",
            "衰年旅炎方，生意從此活。",
            "亭午減汗流，北鄰耐人聒。",
            "晚風爽烏匼，筋力蘇摧折。",
            "閉目踰十旬，大江不止渴。",
            "退藏恨雨師，健步聞旱魃。",
            "園蔬抱金玉，無以供采掇。",
            "密雲雖聚散，徂暑終衰歇。",
            "前聖眘焚巫，武王親救暍。",
            "陰陽相主客，時序遞回斡。",
            "灑落唯清秋，昏霾一空闊。",
            "蕭蕭紫塞雁，南向欲行列。",
            "歘思紅顏日，霜露凍階闥。",
            "胡馬挾雕弓，鳴弦不虛發。",
            "長鈚逐狡兔，突羽當滿月。",
            "惆悵白頭吟，蕭條游俠窟。",
            "臨軒望山閣，縹緲安可越。",
            "高人鍊丹砂，未念將朽骨。",
            "少壯跡頗疎，歡樂曾倏忽。",
            "杖藜風塵際，老醜難翦拂。",
            "吾子得神仙，本是池中物。",
            "賤夫美一睡，煩促嬰詞筆。"
        ],
        "title": "七月三日亭午已後較熱退晚加小涼穩睡有詩因論壯年樂事戲呈元二十一曹長",
        "id": "f2413b7a-cfda-4d88-8c24-6684aa4bcf8a"
    },
    {
        "author": "杜甫",
        "paragraphs": [
            "牽牛出河西，織女處其東。",
            "萬古永相望，七夕誰見同。",
            "神光意難候，此事終蒙朧。",
            "颯然精靈合，何必秋遂通。",
            "亭亭新妝立，龍駕具曾空。",
            "世人亦爲爾，祈請走兒童。",
            "稱家隨豐儉，白屋達公宮。",
            "膳夫翊堂殿，鳴玉淒房櫳。",
            "曝衣徧天下，曳月揚微風。",
            "蛛絲小人態，曲綴瓜果中。",
            "初筵裛重露，日出甘所終。",
            "嗟汝未嫁女，秉心鬱忡忡。",
            "防身動如律，竭力機杼中。",
            "雖無姑舅事，敢昧織作功。",
            "明明君臣契，咫尺或未容。",
            "義無棄禮法，恩始夫婦恭。",
            "小大有佳期，戒之在至公。",
            "方圓苟齟齬，丈夫多英雄。"
        ],
        "title": "牽牛織女",
        "id": "449c81fd-d52a-40f2-ae8c-9d3fc5ddd290"
    },
    {
        "author": "杜甫",
        "paragraphs": [
            "大暑運金氣，荆揚不知秋。",
            "林下有塌翼，水中無行舟。",
            "千室但埽地，閉關人事休。",
            "老夫轉不樂，旅次兼百憂。",
            "蝮蛇暮偃蹇，空牀難暗投。",
            "炎宵惡明燭，況乃懷舊丘。",
            "開襟仰內弟，執熱露白頭。",
            "束帶負芒刺，接居成阻修。",
            "何當清霜飛，會子臨江樓。",
            "載聞大易義，諷興詩家流。",
            "蘊藉異時輩，檢身非苟求。",
            "皇皇使臣體，信是德業優。",
            "楚材擇杞梓，漢苑歸驊騮。",
            "短章達我心，理爲識者籌。"
        ],
        "title": "毒熱寄簡崔評事十六弟",
        "id": "4229906f-4467-4500-9cf5-149be471eb11"
    },
    {
        "author": "杜甫",
        "paragraphs": [
            "斯人已云亡，草聖祕難得。",
            "及茲煩見示，滿目一淒惻。",
            "悲風生微綃，萬里起古色。",
            "鏘鏘鳴玉動，落落羣松直。",
            "連山蟠其間，溟漲與筆力。",
            "有練實先書，臨池真盡墨。",
            "俊拔爲之主，暮年思轉極。",
            "未知張王後，誰竝百代則。",
            "嗚呼東吳精，逸氣感清識。",
            "楊公拂篋笥，舒卷忘寢食。",
            "念昔揮毫端，不獨觀酒德。"
        ],
        "title": "殿中楊監見示張旭草書圖",
        "id": "be5dacfb-7444-484e-96d8-66ff88e6f10a"
    },
    {
        "author": "杜甫",
        "paragraphs": [
            "近時馮紹正，能畫鷙鳥樣。",
            "明公出此圖，無乃傳其狀。",
            "殊姿各獨立，清絕心有向。",
            "疾禁千里馬，氣敵萬人將。",
            "憶昔驪山宮，冬移含元仗。",
            "天寒大羽獵，此物神俱王。",
            "當時無凡材，百中皆用壯。",
            "粉墨形似間，識者一惆悵。",
            "干戈少暇日，真骨老崖嶂。",
            "爲君除狡兔，會是飜韝上。"
        ],
        "title": "楊監又出畫鷹十二扇",
        "id": "5a3a92a7-6f2f-4e3f-9790-313e9daf1e9d"
    },
    {
        "author": "杜甫",
        "paragraphs": [
            "去水絕還波，洩雲無定姿。",
            "人生在世間，聚散亦暫時。",
            "離別重相逢，偶然豈定期。",
            "送子清秋暮，風物長年悲。",
            "豪俊貴勳業，邦家頻出師。",
            "相公鎮梁益，軍事無孑遺。",
            "解榻再見今，用才復擇誰。",
            "況子已高位，爲郡得固辭。",
            "難拒供給費，慎哀漁奪私。",
            "干戈未甚息，紀綱正所持。",
            "泛舟巨石橫，登陸草露滋。",
            "山門日易久，當念居者思。"
        ],
        "title": "送殿中楊監赴蜀見相公",
        "id": "9bf99b21-ab26-43d3-aabb-9a06cf6d8953"
    },
    {
        "author": "杜甫",
        "paragraphs": [
            "峽人鳥獸居，其室附層顛。",
            "下臨不測江，中有萬里船。",
            "多病紛倚薄，少留改歲年。",
            "絕域誰慰懷，開顏喜名賢。",
            "孤陋忝末親，等級敢比肩。",
            "人生意頗合，相與襟袂連。",
            "一日兩遣僕，三日一共筵。",
            "揚論展寸心，壯筆過飛泉。",
            "玄成美價存，子山舊業傳。",
            "不聞八尺軀，常受衆目憐。",
            "且爲辛苦行，蓋被生事牽。",
            "北回白帝櫂，南入黔陽天。",
            "汧公制方隅，迥出諸侯先。",
            "封內如太古，時危獨蕭然。",
            "清高金莖露，正直朱絲弦。",
            "昔在堯四岳，今之黃潁川。",
            "于邁恨不同，所思無由宣。",
            "山深水增波，解榻秋露懸。",
            "客遊雖云久，主要月再圓。",
            "晨集風渚亭，醉操雲嶠篇。",
            "丈夫貴知己，歡罷念歸旋。"
        ],
        "title": "贈李十五丈別",
        "id": "0ebfe689-4572-4375-82b0-820b7f14d4fb"
    },
    {
        "author": "杜甫",
        "paragraphs": [
            "凜冽倦玄冬，負暄嗜飛閣。",
            "羲和流德澤，顓頊媿倚薄。",
            "毛髮具自和，肌膚潛沃若。",
            "太陽信深仁，衰氣歘有託。",
            "攲傾煩注眼，容易收病脚。",
            "流離木杪猨，翩躚山顛鶴。",
            "用知苦聚散，哀樂日已作。",
            "即事會賦詩，人生忽如昨。",
            "古來遭喪亂，賢聖盡蕭索。",
            "胡爲將暮年，憂世心力弱。"
        ],
        "title": "西閣曝日",
        "id": "57990c9f-c5a0-479a-81bc-284da6828046"
    },
    {
        "author": "杜甫",
        "paragraphs": [
            "長夏無所爲，客居課奴僕。",
            "清晨飯其腹，持斧入白谷。",
            "青冥曾巔後，十里斬陰木。",
            "人肩四根已，亭午下山麓。",
            "尚聞丁丁聲，功課日各足。",
            "蒼皮成委積，素節相照燭。",
            "藉汝跨小籬，當仗苦虛竹。",
            "空荒咆熊羆，乳獸待人肉。",
            "不示知禁情，豈惟干戈哭。",
            "城中賢府主，處貴如白屋。",
            "蕭蕭理體淨，蠭蠆不敢毒。",
            "虎穴連里閭，隄防舊風俗。",
            "泊舟滄江岸，久客慎所觸。",
            "舍西崖嶠壯，雷雨蔚含蓄。",
            "牆宇資屢修，衰年怯幽獨。",
            "爾曹輕執熱，爲我忍煩促。",
            "秋光近青岑，季月當泛菊。",
            "報之以微寒，共給酒一斛。"
        ],
        "title": "課伐木",
        "id": "3a334a5a-5aad-4261-b2e3-54524c4ad9f2"
    },
    {
        "author": "杜甫",
        "paragraphs": [
            "江間雖炎瘴，瓜熟亦不早。",
            "柏公鎮夔國，滯務茲一埽。",
            "食新先戰士，共少及溪老。",
            "傾筐蒲鴿青，滿眼顏色好。",
            "竹竿接嵌竇，引注來鳥道。",
            "沈浮亂水玉，愛惜如芝草。",
            "落刃嚼冰霜，開懷慰枯槁。",
            "許以秋蔕除，仍看小童抱。",
            "東陵跡蕪絕，楚漢休征討。",
            "園人非故侯，種此何草草。"
        ],
        "title": "園人送瓜",
        "id": "15c01eb1-1eb8-4d68-b25e-ae244c049afc"
    },
    {
        "author": "杜甫",
        "paragraphs": [
            "汝性不茹葷，清靜僕夫內。",
            "秉心識本源，於事少滯礙。",
            "雲端水筒坼，林表山石碎。",
            "觸熱藉子修，通流與廚會。",
            "往來四十里，荒險崖谷大。",
            "日熏驚未餐，貌赤媿相對。",
            "浮瓜供老病，裂餅嘗所愛。",
            "於斯荅恭謹，足以殊殿最。",
            "詎要方士符，何假將軍蓋。",
            "行諸直如筆，用意崎嶇外。"
        ],
        "title": "信行遠修水筒",
        "id": "3eef1d5f-2011-4417-be2c-57667aa3bea6"
    },
    {
        "author": "杜甫",
        "paragraphs": [
            "青青高槐葉，采掇付中廚。",
            "新麪來近市，汁滓宛相俱。",
            "入鼎資過熟，加餐愁欲無。",
            "碧鮮俱照箸，香飯兼苞蘆。",
            "經齒冷於雪，勸人投此珠。",
            "願隨金騕褭，走置錦屠蘇。",
            "路遠思恐泥，興深終不渝。",
            "獻芹則小小，薦藻明區區。",
            "萬里露寒殿，開冰清玉壺。",
            "君王納涼晚，此味亦時須。"
        ],
        "title": "槐葉冷淘",
        "id": "ca42b16b-5f16-40f4-8291-34970d922fac"
    },
    {
        "author": "杜甫",
        "paragraphs": [
            "東屯大江北，百頃平若案。",
            "六月青稻多，千畦碧泉亂。",
            "插秧適云已，引溜加溉灌。",
            "更僕往方塘，決渠當斷岸。",
            "公私各地著，浸潤無天旱。",
            "主守問家臣，分明見溪伴。",
            "芊芊炯翠羽，剡剡生銀漢。",
            "歐鳥鏡裏來，關山雲邊看。",
            "秋菰成黑米，精鑿傳白粲。",
            "玉粒足晨炊，紅鮮任霞散。",
            "終然添旅食，作苦期壯觀。",
            "遺穗及衆多，我倉戒滋蔓。"
        ],
        "title": "行官張望補稻畦水歸",
        "id": "ed927451-c3fd-4566-97a2-c86f8c2fa756"
    },
    {
        "author": "杜甫",
        "paragraphs": [
            "吾衰怯行邁，旅次展崩迫。",
            "愈風傳烏雞，秋卵方漫喫。",
            "自春生成者，隨母向百翮。",
            "驅趁制不禁，喧呼山腰宅。",
            "課奴殺青竹，終日憎赤幘。",
            "蹋藉盤案飜，塞蹊使之隔。",
            "牆東有隙地，可以樹高柵。",
            "避熱時來歸，問兒所爲跡。",
            "織籠曹其內，令入不得擲。",
            "稀間可突過，觜爪還污席。",
            "我寬螻蟻遭，彼免狐貉厄。",
            "應宜各長幼，自此均勍敵。",
            "籠柵念有修，近身見損益。",
            "明明領處分，一一當剖析。",
            "不昧風雨晨，亂離減憂慽。",
            "其流則凡鳥，其氣心匪石。",
            "倚賴窮歲晏，撥煩去冰釋。",
            "未似尸鄉翁，拘留蓋阡陌。"
        ],
        "title": "催宗文樹雞柵",
        "id": "a8eb9d52-faa2-42b8-9ed3-3bec5f1413d6"
    },
    {
        "author": "杜甫",
        "paragraphs": [
            "清晨蒙菜把，常荷地主恩。",
            "守者愆實數，略有其名存。",
            "苦苣刺如針，馬齒葉亦繁。",
            "青青嘉蔬色，埋沒在中園。",
            "園吏未足怪，世事固堪論。",
            "嗚呼戰伐久，荆棘暗長原。",
            "乃知苦苣輩，傾奪蕙草根。",
            "小人塞道路，爲態何喧喧。",
            "又如馬齒盛，氣擁葵荏昏。",
            "點染不易虞，絲麻雜羅紈。",
            "一經器物內，永挂麤刺痕。",
            "志士采紫芝，放歌避戎軒。",
            "畦丁負籠至，感動百慮端。"
        ],
        "title": "園官送茶",
        "id": "246ff90e-bd5c-4e81-8637-f1605fa647d9"
    },
    {
        "author": "杜甫",
        "paragraphs": [
            "朱夏熱所嬰，清旭步北林。",
            "小園背高岡，挽葛上崎崟。",
            "曠望延駐目，飄颻散疎襟。",
            "潛鱗恨水壯，去翼依雲深。",
            "勿謂地無疆，劣於山有陰。",
            "石榞徧天下，水陸兼浮沈。",
            "自我登隴首，十年經碧岑。",
            "劒門來巫峽，薄倚浩至今。",
            "故園暗戎馬，骨肉失追尋。",
            "時危無消息，老去多歸心。",
            "志士惜白日，久客藉黃金。",
            "敢爲蘇門嘯，庶作梁父吟。"
        ],
        "title": "上後園山脚",
        "id": "26580e07-44fb-4e5c-b6a2-9da99a0ef0a1"
    },
    {
        "author": "杜甫",
        "paragraphs": [
            "江上秋已分，林中瘴猶劇。",
            "畦丁告勞苦，無以供日夕。",
            "蓬莠獨不焦，野蔬暗泉石。",
            "卷耳況療風，童兒且時摘。",
            "侵星驅之去，爛熳任遠適。",
            "放筐亭午際，洗剝相蒙冪。",
            "登牀半生熟，下箸還小益。",
            "加點瓜薤間，依稀橘奴跡。",
            "亂世誅求急，黎民糠籺窄。",
            "飽食復何心，荒哉膏粱客。",
            "富家廚肉臭，戰地骸骨白。",
            "寄語惡少年，黃金且休擲。"
        ],
        "title": "驅豎子摘蒼耳",
        "id": "15ebb60f-02a0-4915-900a-eade0191f674"
    },
    {
        "author": "杜甫",
        "paragraphs": [
            "東渚雨今足，佇聞稉稻香。",
            "上天無偏頗，蒲稗各自長。",
            "人情見非類，田家戒其荒。",
            "功夫競搰搰，除草置岸旁。",
            "穀者命之本，客居安可忘。",
            "青春具所務，勤墾免亂常。",
            "吳牛力容易，竝驅動莫當。",
            "豐苗亦已穊，雲水照方塘。",
            "有生固蔓延，靜一資隄防。",
            "督領不無人，提攜頗在綱。",
            "荆揚風土暖，肅肅候微霜。",
            "尚恐主守疎，用心未甚臧。",
            "清朝遣婢僕，寄語踰崇岡。",
            "西成聚必散，不獨陵我倉。",
            "豈要仁里譽，感此亂世忙。",
            "北風吹蒹葭，蟋蟀近中堂。",
            "荏苒百工休，鬱紆遲暮傷。"
        ],
        "title": "秋行官張請督促東渚耗稻向畢清晨遣女奴阿稽豎子阿段往問",
        "id": "e3bf5676-319c-460e-b5b2-e53daad7f6d0"
    },
    {
        "author": "杜甫",
        "paragraphs": [
            "三伏適已過，驕陽化爲霖。",
            "欲歸瀼西宅，阻此江浦深。",
            "壞舟百版坼，峻岸復萬尋。",
            "篙工初一棄，恐泥勞寸心。",
            "佇立東城隅，悵望高飛禽。",
            "草堂亂懸圃，不隔崑崙岑。",
            "昏渾衣裳外，曠絕同層陰。",
            "園甘長成時，三寸如黃金。",
            "諸侯舊上計，厥貢傾千林。",
            "邦人不足重，所迫豪吏侵。",
            "客居暫封殖，日夜偶瑤琴。",
            "虛徐五株態，側塞煩胸襟。",
            "焉得輟兩足，杖藜出嶇嶔。",
            "條流數翠實，偃息歸碧潯。",
            "拂拭烏皮几，喜聞樵牧音。",
            "令兒快搔背，脫我頭上簪。"
        ],
        "title": "阻雨不得歸瀼西甘林",
        "id": "50b39f91-4d82-4166-b291-d73be5d35733"
    },
    {
        "author": "杜甫",
        "paragraphs": [
            "峽雲行清曉，煙霧相裴回。",
            "風吹蒼江樹，雨灑石壁來。",
            "淒淒生餘寒，殷殷兼出雷。",
            "白谷變氣候，朱炎安在哉？",
            "高鳥濕不下，居人門未開。",
            "楚宮久已滅，幽佩爲誰哀。",
            "侍臣書王夢，賦有冠古才。",
            "冥冥翠龍駕，多自巫山臺。"
        ],
        "title": "雨",
        "id": "d1c092e6-cdc6-43e3-a7cd-54397c4f31dd"
    },
    {
        "author": "杜甫",
        "paragraphs": [
            "青山澹無姿，白露誰能數。",
            "片片水上雲，蕭蕭沙中雨。",
            "殊俗狀巢居，曾臺俯風渚。",
            "佳客適萬里，沈思情延佇。",
            "挂帆遠色外，驚浪滿吳楚。",
            "久陰蛟螭出，寇盜復幾許。"
        ],
        "title": "雨二首 一",
        "id": "17c35064-6bb1-4b91-a555-c2ae3768ec7c"
    },
    {
        "author": "杜甫",
        "paragraphs": [
            "空山中宵陰，微冷先枕席。",
            "迴風起清曙，萬象萋已碧。",
            "落落出岫雲，渾渾倚天石。",
            "日假何道行，雨含長江白。",
            "連檣荆州船，有士荷矛戟。",
            "南防草鎮慘，霑濕赴遠役。",
            "羣盜下辟山，總戎備強敵。",
            "水深雲光廓，鳴櫓各有適。",
            "漁艇息悠悠，夷歌負樵客。",
            "留滯一老翁，書時記朝夕。"
        ],
        "tags": [
            "长江"
        ],
        "title": "雨二首 二",
        "id": "da0befbd-3655-4d16-8413-0d699c88e75c"
    },
    {
        "author": "杜甫",
        "paragraphs": [
            "故躋瀼岸高，頗免崖石擁。",
            "開襟野堂豁，繫馬林花動。",
            "雉堞粉如雲，山田麥無壠。",
            "春氣晚更生，江流靜猶湧。",
            "四序嬰我懷，羣盜久相踵。",
            "黎民困逆節，天子渴垂拱。",
            "所思注東北，深峽轉修聳。",
            "衰老自成病，郎官未爲冗。",
            "淒其望呂葛，不復夢周孔。",
            "濟世數嚮時，斯人各枯冢。",
            "楚星南天黑，蜀月西霧重。",
            "安得隨鳥翎，迫此懼將恐。"
        ],
        "title": "晚登瀼上堂",
        "id": "6b5a9040-28e2-4179-8a83-b211cd4b0341"
    },
    {
        "author": "杜甫",
        "paragraphs": [
            "昔我遊山東，憶戲東嶽陽。",
            "窮秋立日觀，矯首望八荒。",
            "朱崖著毫髮，碧海吹衣裳。",
            "蓐收困用事，玄冥蔚強梁。",
            "逝水自朝宗，鎮名各其方。",
            "平原獨顦顇，農力廢耕桑。",
            "非關風露凋，曾是戍役傷。",
            "於時國用富，足以守邊疆。",
            "朝廷任猛將，遠奪戎虜場。",
            "到今事反覆，故老淚萬行。",
            "龜蒙不復見，況乃懷舊鄉。",
            "肺萎屬久戰，骨出熱中腸。",
            "憂來杖匣劒，更上林北岡。",
            "瘴毒猨鳥落，峽乾南日黃。",
            "秋風亦已起，江漢始如湯。",
            "登高欲有往，蕩析川無梁。",
            "哀彼遠征人，去家死路旁。",
            "不及祖父塋，纍纍冢相當。"
        ],
        "tags": [
            "泰山"
        ],
        "title": "又上後園山脚",
        "id": "ba6dd0da-55f1-411a-bfd7-a85c4693c996"
    },
    {
        "author": "杜甫",
        "paragraphs": [
            "山雨不作埿，江雲薄爲霧。",
            "晴飛半嶺鶴，風亂平沙樹。",
            "明滅洲景微，隱見巖姿露。",
            "拘悶出門遊，曠絕經目趣。",
            "消中日伏枕，臥久塵及屨。",
            "豈無平肩輿，莫辨望鄉路。",
            "兵戈浩未息，蛇虺反相顧。",
            "悠悠邊月破，鬱鬱流年度。",
            "針灸阻朋曹，糠籺對童孺。",
            "一命須屈色，新知漸成故。",
            "窮荒益自卑，飄泊欲誰訴。",
            "虺羸愁應接，俄頃恐違迕。",
            "浮俗何萬端，幽人有獨步。",
            "龐公竟獨往，尚子終罕遇。",
            "宿留洞庭秋，天寒瀟湘素。",
            "杖策可入舟，送此齒髮暮。"
        ],
        "tags": [
            "洞庭湖"
        ],
        "title": "雨",
        "id": "cc5abbb6-01a9-4346-8ba9-29770f446154"
    },
    {
        "author": "杜甫",
        "paragraphs": [
            "舍舟越西岡，入林解我衣。",
            "青芻適馬性，好鳥知人歸。",
            "晨光映遠岫，夕露見日晞。",
            "遲暮少寢食，清曠喜荆扉。",
            "經過倦俗態，在野無所違。",
            "試問甘藜藿，未肯羨輕肥。",
            "喧靜不同科，出處各天機。",
            "勿矜朱門是，陋此白屋非。",
            "明朝步鄰里，長老可以依。",
            "時危賦斂數，脫粟爲爾揮。",
            "相攜行荳田，秋花靄菲菲。",
            "子實不得喫，貨市送王畿。",
            "盡添軍旅用，迫此公家威。",
            "主人長跪問，戎馬何時稀。",
            "我衰易悲傷，屈指數賊圍。",
            "勸其死王命，慎莫遠奮飛。"
        ],
        "title": "甘林",
        "id": "6a3c8790-6ad2-47ce-8295-ee5512ba2d28"
    },
    {
        "author": "杜甫",
        "paragraphs": [
            "行雲遞崇高，飛雨靄而至。",
            "潺潺石間溜，汩汩松上駛。",
            "亢陽乘秋熱，百穀皆已棄。",
            "皇天德澤降，焦卷有生意。",
            "前雨傷卒暴，今雨喜容易。",
            "不可無雷霆，間作鼓增氣。",
            "佳聲達中宵，所望時一致。",
            "清霜九月天，髣髴見滯穗。",
            "郊扉及我私，我圃日蒼翠。",
            "恨無抱甕力，庶減臨江費。"
        ],
        "title": "雨",
        "id": "24f9e8b4-e32d-49e7-af89-50e05880b662"
    },
    {
        "author": "杜甫",
        "paragraphs": [
            "陰陽一錯亂，驕蹇不復理。",
            "枯旱於其中，炎方慘如燬。",
            "植物半蹉跎，嘉生將已矣。",
            "雲雷歘奔命，師伯集所使。",
            "指麾赤白日，澒洞青光起。",
            "雨聲先已風，散足盡西靡。",
            "山泉落滄江，霹靂猶在耳。",
            "終朝紆颯沓，信宿罷瀟灑。",
            "堂下可以畦，呼童對經始。",
            "苣兮蔬之常，隨事蓺其子。",
            "破塊數席間，荷鋤功易止。",
            "兩旬不甲坼，空惜埋泥滓。",
            "野莧迷汝來，宗生實於此。",
            "此輩豈無秋，亦蒙寒露委。",
            "飜然出地速，滋蔓戶庭毀。",
            "因知邪干正，掩抑至沒齒。",
            "賢良雖得祿，守道不封己。",
            "擁寒敗芝蘭，衆多盛荆杞。",
            "中園陷蕭艾，老圃永爲恥。",
            "登於白玉盤，藉以如霞綺。",
            "莧也無所施，胡顏入筐篚。"
        ],
        "title": "種萵苣",
        "id": "a44b9d2a-65fb-40d6-ba19-6cea71b89b53"
    },
    {
        "author": "杜甫",
        "paragraphs": [
            "不愛入州府，畏人嫌我真。",
            "及乎歸茅宇，旁舍未曾嗔。",
            "老病忌拘束，應接喪精神。",
            "江邨意自放，林木心所欣。",
            "秋耕屬地濕，山雨近甚勻。",
            "冬菁飯之半，牛力晚來新。",
            "深耕種數畝，未甚後四鄰。",
            "嘉蔬既不一，名數頗具陳。",
            "荆巫非苦寒，采擷接青春。",
            "飛來兩白鶴，暮啄泥中芹。",
            "雄者左翮垂，損傷已露筋。",
            "一步再流血，尚經矰繳勤。",
            "三步六號叫，志屈悲哀頻。",
            "鸞皇不相待，側頸訴高旻。",
            "杖藜俯沙渚，爲汝鼻酸辛。"
        ],
        "title": "暇日小園散病將種秋菜督勒耕牛兼書觸目",
        "id": "bc01d10d-a14f-40e0-9e3e-74a2a3c01115"
    },
    {
        "author": "杜甫",
        "paragraphs": [
            "司空出東夷，童稚刷勁翮。",
            "追隨燕薊兒，穎銳物不隔。",
            "服事哥舒翰，意無流沙磧。",
            "未甚拔行間，犬戎大充斥。",
            "短小精悍姿，屹然強寇敵。",
            "貫穿百萬衆，出入由咫尺。",
            "馬鞍懸將首，甲外控鳴鏑。",
            "洗劒青海水，刻銘天山石。",
            "九曲非外蕃，其王轉深壁。",
            "飛兔不近駕，鷙鳥資遠擊。",
            "曉達兵家流，飽聞春秋癖。",
            "胷襟日沈靜，肅肅自有適。",
            "潼關初潰散，萬乘猶辟易。",
            "偏裨無所施，元帥見手格。",
            "太子入朔方，至尊狩梁益。",
            "胡馬纏伊洛，中原氣甚逆。",
            "肅宗登寶位，塞望勢敦迫。",
            "公時徒步至，請罪將厚責。",
            "際會清河公，間道傳玉冊天王拜跪畢，讜議果冰釋。",
            "翠華卷飛雪，熊虎亙阡陌。",
            "屯兵鳳皇山，帳殿涇渭闢。",
            "金成賊咽喉詔鎮雄所搤。",
            "禁暴清無雙，爽氣春淅瀝。",
            "巷有從公歌，野多青青麥。",
            "及夫哭廟後，復領太原役恐懼祿位高，悵望王土窄。",
            "不得見清時，嗚呼就窀穸。",
            "永繫五湖舟，悲甚田橫客。",
            "千秋汾晉間，事與雲水白。",
            "昔觀文苑傳，豈述廉藺績。",
            "嗟嗟鄧大夫，士卒終倒戟。"
        ],
        "title": "八哀詩 贈司空王公思禮",
        "id": "40c8fa66-2802-43df-ada6-1bd286cb49db"
    },
    {
        "author": "杜甫",
        "paragraphs": [
            "司徒天寶末，北收晉陽甲。",
            "胡騎攻吾城，愁寂意不愜。",
            "人安若泰山，薊北斷右脅。",
            "朔方氣乃蘇，黎首見帝業。",
            "二宮泣西郊，九廟起頹壓。",
            "未散河陽卒，思明僞臣妾。",
            "復自碣石來，火焚乾坤獵。",
            "高視笑祿山，公又大獻捷。",
            "異王冊崇勳，小敵信所怯。",
            "擁兵鎮河汴，千里初妥帖。",
            "青蠅紛營營，風雨秋一葉。",
            "內省未入朝死淚終映睫。",
            "大屋去高棟，長城埽遺堞。",
            "平生白羽扇，零落蛟龍匣。",
            "雅望與英姿，惻愴槐里接。",
            "三軍晦光彩，烈士痛稠疊。",
            "直筆在史臣，將來洗箱篋。",
            "吾思哭孤冢，南紀阻歸楫。",
            "扶顛永蕭條，未濟失利涉。",
            "疲{艹/尔}竟何人，灑涕巴東峽。"
        ],
        "tags": [
            "泰山"
        ],
        "title": "八哀詩 故司徒李公光弼",
        "id": "ee523bdd-916e-4c51-b261-5bbc2d6f5bfd"
    },
    {
        "author": "杜甫",
        "paragraphs": [
            "鄭公瑚璉器，華岳金天晶。",
            "昔在童子日，已聞老成名。",
            "嶷然大賢後，復見秀骨清。",
            "開口取將相，小心事友生。",
            "閱書百紙盡，落筆四座驚。",
            "歷識匪父任，嫉邪常力爭。",
            "漢議尚整肅，胡騎忽縱橫。",
            "飛傳自河隴，逢人問公卿。",
            "不知萬乘出，雪涕風悲鳴。",
            "受詞劒閣道，謁帝蕭關城。",
            "寂寞雲臺仗，飄颻沙塞旌。",
            "江山少使者，笳鼓凝皇情。",
            "壯士血相視，忠臣氣不平。",
            "密論貞觀體，揮發岐陽征。",
            "感激動四極，聯翩收二京。",
            "西郊牛酒再，原廟丹青明。",
            "匡汲俄寵辱，衛霍竟哀榮。",
            "四登會府地，三掌華陽兵。",
            "京兆空柳色，尚書無履聲。",
            "羣烏自朝夕，白馬休橫行。",
            "諸葛蜀人愛，文翁儒化成。",
            "公來雪山重，公去雪山輕。",
            "記室得何遜，韜鈐延子荆。",
            "四郊失壁壘，虛館開逢迎。",
            "堂上指圖畫，軍中吹玉笙。",
            "豈無成都酒，憂國只細傾。",
            "時觀錦水釣，問俗終相幷。",
            "意待犬戎滅，人藏紅粟盈。",
            "以茲報主願，庶或裨世程。",
            "炯炯一心在，沈沈二豎嬰。",
            "顏回竟短折，賈誼徒忠貞。",
            "飛旐出江漢，孤舟輕荆衡。",
            "虛無馬融笛，悵望龍驤塋。",
            "空餘老賓客，身上媿簪纓。"
        ],
        "title": "八哀詩 贈左僕射鄭國公嚴公武",
        "id": "57fcfc8f-4993-43a2-a154-615b75a5105f"
    },
    {
        "author": "杜甫",
        "paragraphs": [
            "汝陽讓帝子，眉宇真天人。",
            "虯鬚似太宗，色映塞外春。",
            "往者開元中，主恩視遇頻。",
            "出入獨非時，禮異見羣臣。",
            "愛其謹潔極，倍此骨肉親。",
            "從容聽朝後，或在風雪晨。",
            "忽思格猛獸，苑囿騰清塵。",
            "羽旗動若一，萬馬肅駪駪。",
            "詔王來射雁，拜命已挺身。",
            "箭出飛鞚內，上又回翠麟。",
            "飜然紫塞翮，下拂明月輪。",
            "胡人雖獲多，天笑不爲新。",
            "王每中一物，手自與金銀。",
            "袖中諫獵書，扣馬久上陳。",
            "竟無銜橛虞，聖聰矧多仁。",
            "官免供給費，水有在藻鱗。",
            "匪唯帝老大，皆是王忠勤。",
            "晚年務置醴，門引申白賓。",
            "道大容無能，永懷侍芳茵。",
            "好學尚貞烈，義形必霑巾。",
            "揮翰綺繡揚，篇什若有神。",
            "川廣不可泝，墓久狐兔鄰。",
            "宛彼漢中郡，文雅見天倫。",
            "何以開我悲，泛舟俱遠津。",
            "溫溫昔風味，少壯已書紳。",
            "舊遊易磨滅，衰謝增酸辛。"
        ],
        "title": "八哀詩 贈太子師汝陽郡王璡",
        "id": "45110b81-0f02-4c85-b72a-f2210d10c12f"
    },
    {
        "author": "杜甫",
        "paragraphs": [
            "長嘯宇宙間，高才日陵替。",
            "古人不可見，前輩復誰繼。",
            "憶昔李公存，詞林有根柢。",
            "聲華當健筆，灑落富清製。",
            "風流散金石，追琢山岳銳。",
            "情窮造化理，學貫天人際。",
            "干謁走其門，碑版照四裔。",
            "各滿深望還，森然起凡例。",
            "蕭蕭白楊路，洞徹寶珠惠。",
            "龍宮墖廟湧，浩劫浮雲衛。",
            "宗儒俎豆事，故吏去思計。",
            "眄睞已皆虛，跋涉曾不泥。",
            "向來映當時，豈獨勸後世。",
            "豐屋珊瑚鉤，騏驎織成罽。",
            "紫騮隨劒几，義取無虛歲。",
            "分宅脫驂間，感激懷未濟。",
            "衆歸賙給美，擺落多藏穢。",
            "獨步四十年，風聽九臯唳。",
            "嗚呼江夏姿，竟掩宣尼袂。",
            "往者武后朝，引用多寵嬖。",
            "否臧太常議，面折二張勢。",
            "衰俗凜生風，排蕩秋旻霽。",
            "忠貞負冤恨，宮闕深旒綴。",
            "放逐早聯翩，低垂困炎厲。",
            "日斜鵩鳥入，魂斷蒼梧帝。",
            "榮枯走不暇，星駕無安稅。",
            "幾分漢廷竹，夙擁文侯[篲]。",
            "終悲洛陽獄，事近小臣敝。",
            "禍階初負謗，易力何深嚌。",
            "伊昔臨淄亭，酒酣託末契。",
            "重敍東都別，朝陰改軒砌。",
            "論文到崔蘇，指盡流水逝。",
            "近伏盈川雄，未甘特進麗。",
            "是非張相國，相扼一危脆。",
            "爭名古豈然，鍵捷歘不閉。",
            "例及吾家詩，曠懷埽氛翳。",
            "慷慨嗣真作，咨嗟玉山桂。",
            "鍾律儼高懸，鯤鯨噴迢遰。",
            "坡陀青州血，蕪沒汶陽瘞。",
            "哀贈竟蕭條，恩波延揭厲。",
            "子孫存如綫，舊客舟凝滯。",
            "君臣尚論兵，將帥接燕薊。",
            "郎吟六公篇，憂來豁蒙蔽。"
        ],
        "title": "八哀詩 贈祕書監江夏李公邕",
        "id": "03733be3-cf7c-442c-b6ce-9918b9aa57ac"
    },
    {
        "author": "杜甫",
        "paragraphs": [
            "武功少也孤，徒步客徐衮。",
            "讀書東岳中，十載考墳典。",
            "時下萊蕪郭，忍飢浮雲巘。",
            "負米晚爲身，每食臉必泫。",
            "夜字照爇薪，垢衣生碧蘚。",
            "庶以勤苦志，報茲劬勞顯。",
            "學蔚醇儒姿，文包舊史善。",
            "灑落辭幽人，歸來潛京輦。",
            "射君東堂策，宗匠集精選。",
            "制可題未乾，乙科已大闡。",
            "文章日自負，吏祿亦累踐。",
            "晨趨閶闔內，足蹋宿昔趼。",
            "一麾出守還，黃屋朔風卷。",
            "不暇陪八駿，虜庭悲所遣。",
            "平生滿尊酒，斷此朋知展。",
            "憂憤病二秋，有恨石可轉。",
            "肅宗復社稷，得無逆順辨。",
            "范曄顧其兒，李斯憶黃犬。",
            "祕書茂松意，溟漲本末淺。",
            "青熒芙蓉劒，犀兕豈獨剸。",
            "反爲後輩褻，予實苦懷緬。",
            "煌煌齋房芝，事絕萬手搴。",
            "垂之俟來者，正始徵勸勉。",
            "不要懸黃金，胡爲投乳贙。",
            "結交三十載，吾與誰游衍。",
            "滎陽復冥莫，罪罟已橫罥。",
            "嗚呼子逝日，始泰則終蹇。",
            "長安米萬錢，凋喪盡餘喘。",
            "戰伐何當解，歸帆阻清沔。",
            "尚纏漳水疾，永負蒿里餞。"
        ],
        "title": "八哀詩 故祕書少監武功蘇公源明",
        "id": "0d07875d-bf3e-4a2e-9139-ba767079c8ad"
    },
    {
        "author": "杜甫",
        "paragraphs": [
            "鶢鶋至魯門，不識鐘鼓饗。",
            "孔翠望赤霄，愁思雕籠養。",
            "滎陽冠衆儒，早聞名公賞。",
            "地崇士大夫，況乃氣精爽。",
            "天然生知姿，學立游夏上。",
            "神農極闕漏，黃石媿師長。",
            "藥纂西極名，兵流指諸掌。",
            "貫穿無遺恨，薈蕞何技癢。",
            "圭臬星經奧，蟲篆丹青廣。",
            "子雲窺未徧，方朔諧太枉。",
            "神翰顧不一，體變鍾兼兩。",
            "文傳天下口，大字猶在牓。",
            "昔獻書畫圖，新詩亦俱往。",
            "滄洲動玉陛，宣鶴誤一響。",
            "三絕自御題，四方尤所仰。",
            "嗜酒益疎放，彈琴視天壤。",
            "形骸實土木，親近唯几杖。",
            "未曾寄官曹，突兀倚書幌。",
            "晚就芸香閣，胡塵昏坱莽。",
            "反覆歸聖朝，點染無滌盪。",
            "老蒙台州掾，泛泛淛江槳。",
            "覆穿四明雪，飢拾楢溪橡。",
            "空聞紫芝歌，不見杏壇丈。",
            "天長眺東南，秋色餘魍魎。",
            "別離慘至今，斑白徒懷曩。",
            "春深秦山秀，葉墜清渭朗。",
            "劇談王侯門，野稅林下鞅。",
            "操紙終夕酣，時物集遐想。",
            "詞場竟疎闊，平昔濫吹獎。",
            "百年見存歿，牢落吾安放。",
            "蕭條阮咸在，出處同世網。",
            "他日訪江樓，含悽述飄蕩。"
        ],
        "title": "八哀詩 故著作郎貶台州司戶滎陽鄭公虔",
        "id": "5077e64f-8b7b-489b-a9fc-6c8f11f52315"
    },
    {
        "author": "杜甫",
        "paragraphs": [
            "相國生南紀，金璞無留礦。",
            "仙鶴下人間，獨立霜毛整。",
            "矯然江海思，復與雲路永。",
            "寂寞想土階，未遑等箕潁。",
            "上君白玉堂，倚君金華省。",
            "碣石歲崢嶸，天地日蛙黽。",
            "退食吟大庭，何心記榛梗。",
            "骨驚畏曩哲，鬒變負人境。",
            "雖蒙換蟬冠，右地恧多幸。",
            "敢忘二疏歸，痛迫蘇耽井。",
            "紫綬映暮年，荆州謝所領。",
            "庾公興不淺，黃霸鎮每靜。",
            "賓客引調同，諷詠在務屏。",
            "詩罷地有餘，篇終語清省。",
            "一陽發陰管，淑氣含公鼎。",
            "乃知君子心，用才文章境。",
            "散帙起翠螭，倚薄巫廬竝。",
            "綺麗玄暉擁，牋誄任昉騁。",
            "自我一家則，未缺隻字警。",
            "千秋滄海南，名繫朱鳥影。",
            "歸老守故林，戀闕悄延頸。",
            "波濤良史筆，蕪絕大庾嶺。",
            "向時禮數隔，制作難上請。",
            "再讀徐孺碑，猶思理煙艇。"
        ],
        "title": "八哀詩 故右僕射相國張公九齢",
        "id": "fd949d64-858c-4734-b54f-fcfd99aff432"
    },
    {
        "author": "杜甫",
        "paragraphs": [
            "勞生共乾坤，何處異風俗。",
            "冉冉自趨競，行行見羈束。",
            "無貴賤不悲，無富貧亦足。",
            "萬古一骸骨，鄰家遞歌哭。",
            "鄙夫到巫峽，三歲如轉燭。",
            "全命甘留滯，忘情任榮辱。",
            "朝班及暮齒，日給還脫粟。",
            "編蓬石城東，采藥山北谷。",
            "用心霜雪間，不必條蔓綠。",
            "非關故安排，曾是順幽獨。",
            "達士如弦直，小人似鉤曲。",
            "曲直我不知，負暄候樵牧。"
        ],
        "title": "寫懷二首 一",
        "id": "c7f5d5b7-b7ac-4d43-b795-d9e76677e7e2"
    },
    {
        "author": "杜甫",
        "paragraphs": [
            "夜深坐南軒，明月照我膝。",
            "驚風飜河漢，梁棟已出日。",
            "羣生各一宿，飛動自儔匹。",
            "吾亦驅其兒，營營爲私實。",
            "天寒行旅稀，歲暮日月疾。",
            "榮名忽中人，世亂如蟣蝨。",
            "古者三皇前，滿腹志願畢。",
            "胡爲有結繩，陷此膠與漆。",
            "禍首燧人氏，厲階董孤筆。",
            "君看燈燭張，轉使飛蛾密。",
            "放神八極外，俯仰俱蕭瑟。",
            "終契如往還，得匪合仙術。"
        ],
        "title": "寫懷二首 二",
        "id": "2e87b554-124f-4a56-b208-4bdffe0550b9"
    },
    {
        "author": "杜甫",
        "paragraphs": [
            "天上浮雲如白衣，斯須改變如蒼狗。",
            "古往今來共一時，人生萬事無不有。",
            "近者抉眼去其夫，河東女兒身姓柳。",
            "丈夫正色動引經，酆城客子王季友。",
            "羣書萬卷常暗誦，孝經一通看在手。",
            "貧窮老瘦家賣屐，好事就之爲攜酒。",
            "豫章太守高帝孫，引爲賓客敬頗久。",
            "聞道三年未曾語，小心恐懼閉其口。",
            "太守得之更不疑，人生反覆看亦醜。",
            "明月無瑕豈容易，紫氣鬱鬱猶衝斗。",
            "時危可仗真豪俊，二人得置君側否。",
            "太守頃者領山南，邦人思之比父母。",
            "王生早曾拜顏色，高山之外皆培塿。",
            "用爲羲和天爲成，用平水土地爲厚。",
            "王也論道阻江湖，李也丞疑曠前後。",
            "死爲星辰終不滅，致君堯舜焉肯朽。",
            "吾輩碌碌飽飯行，風后力牧長回首。"
        ],
        "title": "可歎",
        "id": "982f789a-c377-4b64-808a-56f36abf9ff0"
    },
    {
        "author": "杜甫",
        "paragraphs": [
            "昔有佳人公孫氏，一舞劒氣動四方。",
            "觀者如山色沮喪，天地爲之久低昂。",
            "㸌如羿射九日落，矯如羣帝驂龍翔。",
            "來如雷霆收震怒，罷如江海凝清光。",
            "絳脣珠袖兩寂莫，況有弟子傳芬芳。",
            "臨潁美人在白帝，妙舞此曲神揚揚。",
            "與余問答既有以，感時撫事增惋傷。",
            "先帝侍女八千人，公孫劒器初第一。",
            "五十年間似反掌，風塵傾動昏王室。",
            "棃園子弟散如煙，女樂餘姿映寒日。",
            "金粟堆南木已拱，瞿唐石城草蕭瑟。",
            "玳筵急管曲復終，樂極哀來月東出。",
            "老夫不知其所往，足繭荒山轉愁疾。"
        ],
        "tags": [
            "唐诗三百首"
        ],
        "title": "觀公孫大娘弟子舞劒器行",
        "id": "61304178-6b16-4f98-87b2-4ad6bc98da98"
    },
    {
        "author": "杜甫",
        "paragraphs": [
            "往在西京日，胡來滿彤宮。",
            "中宵焚九廟，雲漢爲之紅。",
            "解瓦飛十里，繐帷紛曾空。",
            "疚心惜木主，一一灰悲風。",
            "合昏排鐵騎，清旭散錦𩦺賊臣表逆節，相賀以成功。",
            "是時妃嬪戮，連爲糞土叢。",
            "當宁陷玉座，白間剝畫蟲。",
            "不知二聖處，私泣百歲翁。",
            "車駕既云還，楹桷歘穹崇。",
            "故老復涕泗，祠官樹椅桐。",
            "宏壯不如初，已見帝力雄。",
            "前春禮郊廟，祀事親聖躬。",
            "微軀忝近臣，景從陪羣公。",
            "登階捧玉冊，峨冕耿金鍾。",
            "侍祠恧先露，掖垣邇濯龍。",
            "天子惟孝孫，五雲起九重。",
            "鏡匳換粉黛，翠羽猶蔥朧。",
            "前者厭羯胡，後來遭犬戎。",
            "俎豆腐膻肉，罘罳行角弓。",
            "安得自西極，申命空山東。",
            "盡軀詣闕下，士庶塞關中。",
            "主將曉逆順，元元歸始終。",
            "一朝自罪己，萬里車書通。",
            "鋒鏑供鋤犂，征戍聽所從。",
            "冗官各復業，土著還力農。",
            "君臣節儉足，朝野歡呼同。",
            "中興似國初，繼體如太宗。",
            "端拱納諫諍，和風日沖融。",
            "赤墀櫻桃枝，隱映銀絲籠。",
            "千春薦陵寢，永永垂無窮。",
            "京都不再火，涇渭開愁容。",
            "歸號故松柏，老去苦飄蓬。"
        ],
        "title": "往在",
        "id": "3ec9cb88-517c-4922-a82e-e6cc561ace29"
    },
    {
        "author": "杜甫",
        "paragraphs": [
            "昔者與高李，晚登單父臺。",
            "寒蕪際碣石，萬里風雲來。",
            "桑柘葉如雨，飛藿去裴回。",
            "清霜大澤凍，禽獸有餘哀。",
            "是時倉廩實，洞達寰區開。",
            "猛士思滅胡，將帥望三台。",
            "君王無所惜，駕馭英雄材。",
            "幽燕盛用武，供給亦勞哉。",
            "吳門轉粟帛，泛海陵蓬萊。",
            "肉食三十萬，獵射起黃埃。",
            "隔河憶長眺，青歲已摧頹。",
            "不及少年日，無復故人杯。",
            "賦詩獨流涕，亂世想賢才。",
            "有能市駿骨，莫恨少龍媒。",
            "商山議得失，蜀主脫嫌猜。",
            "呂尚封國邑，傅說已鹽梅。",
            "景晏楚山深，水鶴去低回。",
            "龐公任本性，攜子臥蒼苔。"
        ],
        "title": "昔遊",
        "id": "eb527751-8039-4031-bded-476c82a0ebe1"
    },
    {
        "author": "杜甫",
        "paragraphs": [
            "往昔十四五，出遊翰墨場。",
            "斯文崔魏徒，以我似班揚。",
            "七齡思即壯，開口詠鳳皇。",
            "九齡書大字，有作成一囊。",
            "性豪業嗜酒，嫉惡懷剛腸。",
            "脫略小時輩，結交皆老蒼。",
            "飲酣視八極，俗物都茫茫。",
            "東下姑蘇臺，已具浮海航。",
            "到今有遺恨，不得窮扶桑。",
            "王謝風流遠，闔廬丘墓荒。",
            "劒池石壁仄，長洲荷芰香。",
            "嵯峨閶門北，清廟映回塘。",
            "每趨吳太伯，撫事淚浪浪。",
            "枕戈憶句踐，渡浙想秦皇。",
            "蒸魚聞匕首，除道哂要章。",
            "越女天下白，鑑湖五月涼。",
            "剡溪蘊秀異，欲罷不能忘。",
            "歸帆拂天姥，中歲貢舊鄉。",
            "氣劘屈賈壘，目短曹劉牆。",
            "忤下考功第，獨辭京尹堂。",
            "放蕩齊趙間，裘馬頗清狂。",
            "春歌叢臺上，冬獵青丘旁。",
            "呼鷹皁櫪林，逐獸雲雪岡。",
            "射飛曾縱鞚，引臂落鶖鶬。",
            "蘇侯據鞍喜，忽如攜葛強。",
            "快意八九年，西歸到咸陽。",
            "許與必詞伯，賞遊實賢王。",
            "曳裾置醴地，奏賦入明光。",
            "天子廢食召，羣公會軒裳。",
            "脫身無所愛，痛飲信行藏。",
            "黑貂不免敝，斑鬢兀稱觴。",
            "杜曲晚耆舊，四郊多白楊。",
            "坐深鄉黨敬，日覺死生忙。",
            "朱門任傾奪，赤族迭罹殃。",
            "國馬竭粟豆，官雞輸稻粱。",
            "舉隅見煩費，引古惜興亡。",
            "河朔風塵起，岷山行幸長。",
            "兩宮各警蹕，萬里遙相望。",
            "崆峒殺氣黑，少海旌旗黃。",
            "禹功亦命子，涿鹿親戎行。",
            "翠華擁英岳，螭虎噉豺狼。",
            "爪牙一不中，胡兵更陸梁。",
            "大軍載草草，凋瘵滿膏肓。",
            "備員竊補衮，憂憤心飛揚。",
            "上感九廟焚，下憫萬民瘡。",
            "斯時伏青蒲，延爭守御牀。",
            "君辱敢愛死，赫怒幸無傷。",
            "聖哲體仁恕，宇縣復小康。",
            "哭廟灰燼中，鼻酸朝未央。",
            "小臣議論絕，老病客殊方。",
            "鬱鬱苦不展，羽翮困低昂。",
            "秋風動哀壑，碧蕙捐微芳。",
            "之推避賞從，漁父濯滄浪。",
            "榮華敵勳業，歲暮有嚴霜。",
            "吾觀鴟夷子，才格出尋常。",
            "羣凶逆未定，側佇英俊翔。"
        ],
        "title": "壯遊",
        "id": "46013ebf-55a5-421e-a8fb-c1d55a3c67b3"
    },
    {
        "author": "杜甫",
        "paragraphs": [
            "昔我遊宋中，惟梁孝王都。",
            "名今陳留亞，劇則貝魏俱。",
            "邑中九萬家，高棟照通衢。",
            "舟車半天下，主客多歡娛。",
            "白刃讐不義，黃金傾有無。",
            "殺人紅塵裏，報答在斯須。",
            "憶與高李輩，論交入酒壚。",
            "兩公壯藻思，得我色敷腴。",
            "氣酣登吹臺，懷古視平蕪。",
            "芒碭雲一去，雁鶩空相呼。",
            "先帝正好武，寰海未凋枯。",
            "猛將收西域，長戟破林胡。",
            "百萬攻一城，獻捷不云輸。",
            "組練棄如泥，尺土負百夫。",
            "拓境功未已，元和辭大爐。",
            "亂離朋友盡，合沓歲月徂。",
            "吾衰將焉託，存歿再嗚呼。",
            "蕭條益堪媿，獨在天一隅。",
            "乘黃已去矣，凡馬徒區區。",
            "不復見顏鮑，繫舟臥荆巫。",
            "臨餐吐更食，常恐違撫孤。"
        ],
        "title": "遣懷",
        "id": "f5003828-ec14-49f6-a2b4-9eb6ce67a9d8"
    },
    {
        "author": "杜甫",
        "paragraphs": [
            "遭亂髮盡白，轉衰病相嬰。",
            "沈緜盜賊際，狼狽江漢行。",
            "歎時藥力薄，爲客羸瘵成。",
            "吾人詩家秀，博采世上名。",
            "粲粲元道州，前聖畏後生。",
            "觀呼舂陵作，歘見俊哲情。",
            "復覽賊退篇，結也實國楨。",
            "賈誼昔流慟，匡衡常引經。",
            "道州憂黎庶，詞氣浩縱橫。",
            "兩章對秋月，一字偕華星。",
            "至君唐虞際，純樸憶大庭。",
            "何時降璽書，用爾爲丹青。",
            "獄訟永衰息，豈唯偃甲兵。",
            "悽惻念誅求，薄斂近休明。",
            "乃知正人意，不苟飛長纓。",
            "涼飆振南岳，之子寵若驚。",
            "色阻金印大，興含滄浪清。",
            "我多長卿病，日夕思朝廷。",
            "肺枯渴太甚，漂泊公孫城。",
            "呼兒具紙筆，隱几臨軒楹。",
            "作詩呻吟內，黑澹字攲傾。",
            "感彼危苦詞，庶幾知者聽。"
        ],
        "title": "同元使君舂陵行",
        "id": "817f76ca-8ee1-4eb7-b20a-0d44cef2c24b"
    },
    {
        "author": "杜甫",
        "paragraphs": [
            "蒼頡鳥跡既茫昧，字體變化如浮雲。",
            "陳倉石鼓又已訛，大小二篆生八分。",
            "秦有李斯漢蔡邕，中間作者寂不聞。",
            "嶧山之碑野火焚，棗木傳客肥失真。",
            "苦縣光和尚骨立，書貴瘦硬方通神。",
            "惜哉李蔡不復得，吾甥李潮下筆親。",
            "尚書韓擇木，騎曹蔡有鄰。",
            "開元已來數八分，潮也奄有二子成三人。",
            "況潮小篆逼秦相，快劒長戟森相向。",
            "八分一字直百金，蛟龍盤拏肉屈強。",
            "吳郡張顛誇草書，草書非古空雄壯。",
            "豈如吾甥不流宕，丞相中郎丈人行。",
            "巴東逢李潮，逾月求我歌。",
            "我今衰老才力薄，潮乎潮乎奈汝何。"
        ],
        "title": "李潮八分小篆歌",
        "id": "0a14f11c-1fa5-4d47-abf7-7fd511b82373"
    },
    {
        "author": "杜甫",
        "paragraphs": [
            "紛然喪亂際，見此忠孝門。",
            "蜀中寇亦甚，柏氏功彌存。",
            "深誠補王室，戮力自元昆。",
            "三止錦江沸，獨清玉壘昏。",
            "高名入竹帛，新渥照乾坤。",
            "子弟先卒伍，芝蘭疊璵璠。",
            "同心注師律，灑血在戎軒。",
            "絲綸實具載，紱冕已殊恩。",
            "奉公舉骨肉，誅叛經寒溫。",
            "金甲雪猶凍，朱旗塵不飜。",
            "每聞戰場說，歘激懦氣奔。",
            "聖主國多盜，賢臣官則尊。",
            "方當節鉞用，必絕祲沴根。",
            "吾病日回首，雲臺誰再論。",
            "作歌挹盛事，推轂期孤騫。"
        ],
        "title": "覽柏中允兼子姪數人除官制詞因述父子兄弟四美載歌絲綸",
        "id": "4a61c679-137e-47fb-a94c-dc41ff685ab9"
    },
    {
        "author": "杜甫",
        "paragraphs": [
            "佳人絕代歌，獨立發皓齒。",
            "滿堂慘不樂，響下清虛裏。",
            "江城帶素月，況乃清夜起。",
            "老夫悲暮年，壯士淚如水。",
            "玉杯久寂寞，金管迷宮徵。",
            "勿云聽者疲，愚智心盡死。",
            "古來傑出士，豈待一知己。",
            "吾聞昔秦青，傾側天下耳。"
        ],
        "title": "聽楊氏歌",
        "id": "7bbfc188-31b0-4e94-99b9-7622a821b815"
    },
    {
        "author": "杜甫",
        "paragraphs": [
            "太常樓船聲嗷嘈，問兵刮寇趨下牢。",
            "牧出令奔飛百艘，猛蛟突獸紛騰逃。",
            "白帝寒城駐錦袍，玄冬示我胡國刀。",
            "壯士短衣頭虎毛，憑軒拔鞘天爲高。",
            "翻風轉日木怒號，冰翼雪澹傷哀猱。",
            "鐫錯碧甖鸊鵜膏，鋩鍔已瑩虛秋濤。",
            "鬼物撇捩辭坑壕，蒼水使者捫赤條。",
            "龍伯國人罷釣鼇，芮公回首顏色勞。",
            "分閫救世用賢豪，趙公玉立高歌起。",
            "攬環結佩相終始，萬歲持之護天子。",
            "得君亂絲與君理，蜀江如線如鍼水。",
            "荆岑彈丸心未已，賊臣惡子休干紀。",
            "魑魅魍魎徒爲耳，妖腰亂領敢欣喜。",
            "用之不高亦不庳，不似長劒須天倚。",
            "吁嗟光祿英雄弭，大食寶刀聊可比。",
            "丹青宛轉麒麟裏，光芒六合無泥滓。"
        ],
        "title": "荆南兵馬使太常卿趙公大食刀歌",
        "id": "0cc77a07-c1db-4875-9e12-9574e51aab15"
    },
    {
        "author": "杜甫",
        "paragraphs": [
            "悲臺蕭颯石巃嵸，哀壑杈枒浩呼洶。",
            "中有萬里之長江，迴風滔日孤光動。",
            "角鷹飜倒壯士臂，將軍玉帳軒翠氣。",
            "二鷹猛腦徐侯穟，目如愁胡視天地。",
            "杉雞竹兔不自惜，溪虎野羊俱辟易。",
            "韝上鋒稜十二翮，將軍勇銳與之敵。",
            "將軍樹勳起安西，崑崙虞泉入馬蹄。",
            "白羽曾肉三狻猊，敢決豈不與之齊。",
            "荆南芮公得將軍，亦如角鷹下翔雲。",
            "惡鳥飛飛啄金屋，安得爾輩開其羣，驅出六合梟鸞分。"
        ],
        "tags": [
            "长江"
        ],
        "title": "王兵馬使二角鷹",
        "id": "3383ff3c-b6bf-44b6-900a-766acc558644"
    },
    {
        "author": "杜甫",
        "paragraphs": [
            "梁公曾孫我姨弟，不見十年官濟濟。",
            "大賢之後竟陵遲，浩蕩古今同一體。",
            "比看叔伯四十人，有才無命百寮底。",
            "今者兄弟一百人，幾人卓絕秉周禮。",
            "在汝更用文章爲，長兄白眉復天啓。",
            "汝門請從曾翁說，太后當朝多巧詆。",
            "狄公執政在末年，濁河終不污清濟。",
            "國嗣初將付諸武，公獨廷諍守丹陛。",
            "禁中決冊請房陵，前朝長老皆流涕。",
            "太宗社稷一朝正，漢宮威儀重昭洗。",
            "時危始識不世才，誰謂荼苦甘如薺。",
            "汝曹又宜列土食，身使門戶多旌棨。",
            "胡爲漂泊岷漢間，干謁王侯頗歷抵。",
            "況乃山高水有波，秋風蕭蕭露泥泥。",
            "虎之飢，下巉嵒。",
            "蛟之橫，出清泚。",
            "早歸來，黃土泥衣眼易眯。"
        ],
        "title": "狄明府",
        "id": "397cb7f5-51a4-4897-8fe0-7dd40d1ab332"
    },
    {
        "author": "杜甫",
        "paragraphs": [
            "秋風淅淅吹巫山，上牢下牢修水關。",
            "吳檣楚柁牽百丈，暖向神都寒未還。",
            "要路何日罷長戟，戰自青羌連百蠻。",
            "中巴不曾消息好，暝傳戍鼓長雲間。"
        ],
        "title": "秋風二首 一",
        "id": "02304a34-5fd7-44fc-a781-9a1ed35a8a03"
    },
    {
        "author": "杜甫",
        "paragraphs": [
            "秋風淅淅吹我衣，東流之外西日微。",
            "天清小城搗練急，石古細路行人稀。",
            "不知明月爲誰好，早晚孤帆他夜歸。",
            "會將白髮倚庭樹，故園池臺今是非。"
        ],
        "title": "秋風二首 二",
        "id": "f1177b2a-c00f-4d1a-a8f8-95e33bd6c4f5"
    },
    {
        "author": "杜甫",
        "paragraphs": [
            "天雨蕭蕭滯茅屋，空山無以慰幽獨。",
            "銳頭將軍來何遲，令我心中苦不足。",
            "數看黃霧亂玄雲，時聽嚴風折喬木。",
            "泉源泠泠雜猿狖，泥濘漠漠飢鴻鵠。",
            "歲暮窮陰耿未已，人生會面難再得。",
            "憶爾腰下鐵絲箭，射殺林中雪色鹿。",
            "前者坐皮因問毛，知子歷險人馬勞。",
            "異獸如飛星宿落，應弦不礙蒼山高。",
            "安得突騎只五千，崒然眉骨皆爾曹。",
            "走平亂世相催促，一豁明主正鬱陶。",
            "憶昔范增碎玉斗，未使吳兵著白袍。",
            "昏昏閶闔閉氛祲，十月荆南雷怒號。"
        ],
        "title": "久雨期王將軍不至",
        "id": "70ea423c-d3c0-4870-885f-4ebadc8b8fcf"
    },
    {
        "author": "杜甫",
        "paragraphs": [
            "不見祕書心若失，及見祕書失心疾。",
            "安爲動主理信然，我獨覺子神充實。",
            "重聞西方止觀經，老身古寺風泠泠。",
            "妻兒待我且歸去，他日杖藜來細聽。"
        ],
        "title": "別李祕書始興寺所居",
        "id": "7a27b2b0-bc65-4741-9b66-e9cf0051358a"
    },
    {
        "author": "杜甫",
        "paragraphs": [
            "秋風歘吸吹南國，天地慘慘無顏色。",
            "洞庭揚波江漢迴，虎牙銅柱皆傾側。",
            "巫峽陰岑朔漠氣，峰巒窈窕谿谷黑。",
            "杜鵑不來猿狖寒，山鬼幽憂雪霜逼。",
            "楚老長嗟憶炎瘴，三尺角弓兩斛力。",
            "壁立石城橫塞起，金錯旌竿滿雲直。",
            "漁陽突騎獵青丘，犬戎鎖甲聞丹極。",
            "八荒十年防盜賊，征戍誅求寡妻哭，遠客中宵淚霑臆。"
        ],
        "tags": [
            "洞庭湖"
        ],
        "title": "虎牙行",
        "id": "92593a2f-df35-424b-a4e3-51521a80c50e"
    },
    {
        "author": "杜甫",
        "paragraphs": [
            "今日苦短昨日休，歲云暮矣增離憂。",
            "霜凋碧樹待錦樹，萬壑東逝無停留。",
            "荒戍之城石色古，東郭老人住青丘。",
            "飛書白帝營斗粟，琴瑟几杖柴門幽。",
            "青草萋萋盡枯死，天馬跂足隨氂牛。",
            "自古聖賢多薄命，姦雄惡少皆封侯。",
            "故國三年一消息，終南渭水寒悠悠。",
            "五陵豪貴反顛倒，鄉里小兒狐白裘。",
            "生男墮地要膂力，一生富貴傾邦國。",
            "莫愁父母少黃金，天下風塵兒亦得。"
        ],
        "title": "錦樹行",
        "id": "b04b21d5-0f49-468d-963b-cfc58ae76654"
    },
    {
        "author": "杜甫",
        "paragraphs": [
            "孔雀未知牛有角，渴飲寒泉逢觝觸。",
            "赤霄懸圃須往來，翠尾金花不辭辱。",
            "江中淘河嚇飛燕，銜泥却落羞華屋。",
            "皇孫猶曾蓮勺困，衛莊見貶傷其足。",
            "老翁慎莫怪少年，葛亮貴和書有篇。",
            "丈夫垂名動萬年，記憶細故非高賢。"
        ],
        "title": "赤霄行",
        "id": "3c55ddde-5ba6-4c4a-868d-a1741df7c270"
    },
    {
        "author": "杜甫",
        "paragraphs": [
            "漢時長安雪一丈，牛馬毛寒縮如蝟。",
            "楚江巫峽冰入懷，虎豹哀號又堪記。",
            "秦城老翁荆揚客，慣習炎蒸歲絺綌。",
            "玄冥祝融氣或交，手持白羽未敢釋。"
        ],
        "title": "前苦寒行二首 一",
        "id": "c2013b6f-2707-4f63-8fc4-af831d86bc9f"
    },
    {
        "author": "杜甫",
        "paragraphs": [
            "去年白帝雪在山，今年白帝雪在地。",
            "凍埋蛟龍南浦縮，寒刮肌膚北風利。",
            "楚人四時皆麻衣，楚天萬里無晶輝。",
            "三足之烏足恐斷，羲和送將何所歸。"
        ],
        "title": "前苦寒行二首 二",
        "id": "9b91c872-6629-4b66-83a1-402a9e26238f"
    },
    {
        "author": "杜甫",
        "paragraphs": [
            "南紀巫廬瘴不絕，太古以來無尺雪。",
            "蠻夷長老怨苦寒，崑崙天關凍應折。"
        ],
        "title": "後苦寒行二首 一",
        "id": "edfab8d8-0b21-4198-b103-275f0433a339"
    },
    {
        "author": "杜甫",
        "paragraphs": [
            "晚來江門失大木，猛風中夜吹白屋。",
            "天兵斬斷青海戎，殺氣南行動地軸，不爾苦寒何太酷。",
            "巴東之峽生凌澌，彼蒼回軒人得知。"
        ],
        "title": "後苦寒行二首 二",
        "id": "ad408522-3d66-49f7-be14-8ca7a8d29301"
    },
    {
        "author": "杜甫",
        "paragraphs": [
            "高唐暮冬雪壯哉，舊瘴無復似塵埃。",
            "崖沈谷沒白皚皚，江石缺裂青楓摧。",
            "南天三旬苦霧開，赤日照耀從西來。",
            "六龍寒急光裴回，照我衰顏忽落地，口雖吟詠心中哀。",
            "未怪及時少年子，揚眉結義黃金臺。",
            "洎乎吾生何飄零，支離委絕同死灰。"
        ],
        "title": "晚晴",
        "id": "5534cce2-5493-48fb-908d-7e13a5487c33"
    },
    {
        "author": "杜甫",
        "paragraphs": [
            "方冬合沓玄陰塞，昨日晚晴今日黑。",
            "萬里飛蓬映天過，孤城樹羽揚風直。",
            "江濤簸岸黃沙走，雲雪埋山蒼兕吼。",
            "君不見夔子之國杜陵翁，牙齒半落左耳聾。"
        ],
        "title": "復陰",
        "id": "59ddc03d-8cc2-48c7-9fe2-6f7dc4931a73"
    },
    {
        "author": "杜甫",
        "paragraphs": [
            "夜來歸來衝虎過，山黑家中已眠臥。",
            "傍見北斗向江低，仰看明星當空大。",
            "庭前把燭嗔兩炬，峽口驚猿聞一箇。",
            "白頭老罷舞復歌，杖藜不睡誰能那。"
        ],
        "title": "夜歸",
        "id": "84d91507-c2a6-4260-8145-2ed3cab95504"
    },
    {
        "author": "杜甫",
        "paragraphs": [
            "自胡之反持干戈，天下學士亦奔波。",
            "歎彼幽棲載典籍，蕭然暴露依山阿。",
            "青山萬里靜散地，白雨一洗空垂蘿。",
            "亂代飄零余到此，古人成敗子如何。",
            "荆揚春冬異風土，巫峽日夜多雲雨。",
            "赤葉楓林百舌鳴，黃泥野岸天雞舞。",
            "盜賊縱橫甚密邇，形神寂莫甘辛苦。",
            "幾時高議排金門，各使蒼生有環堵。"
        ],
        "title": "寄柏學士林居",
        "id": "797a6309-5f6b-47f3-80e7-d83142478dd6"
    },
    {
        "author": "杜甫",
        "paragraphs": [
            "嵯峨白帝城東西，南有龍湫北虎溪。",
            "吾孫騎曹不騎馬，業學尸鄉多養雞。",
            "龐公隱時盡室去，武陵春樹他人迷。",
            "與汝林居未相失，近身藥裹酒長攜。",
            "牧豎樵童亦無賴，莫令斬斷青雲梯。"
        ],
        "title": "寄從孫崇簡",
        "id": "82840988-dfdf-4348-84e7-1d0f873bb988"
    },
    {
        "author": "杜甫",
        "paragraphs": [
            "忽忽峽中睡，悲風方一醒。",
            "西來有好鳥，爲我下青冥。",
            "羽毛淨白雪，慘澹飛雲汀。",
            "既蒙主人顧，舉翮唳孤亭。",
            "持以比佳士，及此慰揚舲。",
            "清文動哀玉，見道發新硎。",
            "欲學鴟夷子，待勒燕山銘。",
            "誰重斷蛇劒，致君君未聽。",
            "志在麒麟閣，無心雲母屏。",
            "卓氏近新寡，豪家朱門扃。",
            "相如才調逸，銀漢會雙星。",
            "客來洗粉黛，日暮拾流螢。",
            "不是無膏火，勸郎勤六經。",
            "老夫自汲澗，野水日泠泠。",
            "我歎黑頭白，君看銀印青。",
            "臥病識山鬼，爲農知地形。",
            "誰矜坐錦帳，苦厭食魚腥。",
            "東西兩岸坼，橫水注滄溟。",
            "碧色忽惆悵，風雷搜百靈。",
            "空中右白虎，赤節引娉婷。",
            "自云帝里女，噀雨鳳凰翎。",
            "襄王薄行跡，莫學冷如丁。",
            "千秋一拭淚，夢覺有微馨。",
            "人生相感動，金石兩青熒。",
            "丈人但安坐，休辨渭與涇。",
            "龍蛇尚格鬬，灑血暗郊坰。",
            "吾聞聰明主，治國用輕刑。",
            "銷兵鑄農器，今古歲方寧。",
            "文王日儉德，俊乂始盈庭。",
            "榮華貴少壯，豈食楚江萍。"
        ],
        "title": "奉酬薛十二丈判官見贈",
        "id": "93c2af72-5550-4403-8c15-53be3d38913e"
    },
    {
        "author": "杜甫",
        "paragraphs": [
            "甫也諸侯老賓客，罷酒酣歌拓金戟。",
            "騎馬忽憶少年時，散蹄迸落瞿塘石。",
            "白帝城門水雲外，低身直下八千尺。",
            "粉堞電轉紫遊韁，東得平岡出天壁。",
            "江村野堂爭入眼，垂鞭嚲鞚凌紫陌。",
            "向來皓首驚萬人，自倚紅顏能騎射。",
            "安知決臆追風足，朱汗驂驔猶噴玉。",
            "不虞一蹶終損傷，人生快意多所辱。",
            "職當憂戚伏衾枕，況乃遲暮加煩促。",
            "明知來問腆我顏，杖藜強起依僮僕。",
            "語盡還成開口笑，提攜別埽清谿曲。",
            "酒肉如山又一時，初筵哀絲動豪竹。",
            "共指西日不相貸，喧呼且覆杯中淥。",
            "何必走馬來爲問，君不見嵇康養生遭殺戮。"
        ],
        "title": "醉爲馬墜諸公攜酒相看",
        "id": "de948fac-a55e-462b-98f8-aa3b9214fc54"
    },
    {
        "author": "杜甫",
        "paragraphs": [
            "神堯十八子，十七王其門。",
            "道國洎舒國，督唯親弟昆。",
            "中外貴賤殊，余亦忝諸孫。",
            "丈人嗣三葉，之子白玉溫。",
            "道國繼德業，請從丈人論。",
            "丈人領宗卿，肅穆古制敦。",
            "先朝納諫諍，直氣橫乾坤。",
            "子建文筆壯，河間經術存。",
            "爾克富詩禮，骨清慮不喧。",
            "洗然遇知几，談論淮湖奔。",
            "憶昔初見時，小襦繡芳蓀。",
            "長成忽會面，慰我久疾魂。",
            "三峽春冬交，江山雲霧昏。",
            "正宜且聚集，恨此當離尊。",
            "莫怪執杯遲，我衰涕唾煩。",
            "重問子何之，西上岷江源。",
            "願子少干謁，蜀都足戎軒。",
            "誤失將帥意，不如親故恩。",
            "少年早歸來，梅花已飛飜。",
            "努力慎風水，豈惟數盤[飧]。",
            "猛虎臥在岸，蛟螭出無痕。",
            "王子自愛惜，老夫困石根。",
            "生別古所嗟，發聲爲爾吞。"
        ],
        "title": "別李義",
        "id": "fc722fa9-6e62-4d59-9bcd-b8d0ef06daa6"
    },
    {
        "author": "杜甫",
        "paragraphs": [
            "丹雀銜書來，暮棲何鄉樹。",
            "驊騮事天子，辛苦在道路。",
            "司直非冗官，荒山甚無趣。",
            "借問泛舟人，胡爲入雲霧。",
            "與子姻婭間，即親亦有故。",
            "萬里長江邊，邂逅一相遇。",
            "長卿消渴再，公幹沈緜屢。",
            "清談慰老夫，開卷得佳句。",
            "時見文章士，欣然澹情素。",
            "伏枕聞別離，疇能忍漂寓。",
            "良會苦短促，溪行水奔注。",
            "熊羆咆空林，游子慎馳騖。",
            "西謁巴中侯，艱險如跬步。",
            "主人不世才，先帝常特顧。",
            "拔爲天軍佐，崇大王法度。",
            "淮海生清風，南翁尚思慕。",
            "公宮造廣廈，木石乃無數。",
            "初聞伐松柏，猶臥天一柱。",
            "我瘦書不成，成字讀亦誤。",
            "爲我問故人，勞心練征戍。"
        ],
        "tags": [
            "长江"
        ],
        "title": "送高司直尋封閬州",
        "id": "26587ca4-6af1-4180-a430-b29652a14f1d"
    },
    {
        "author": "杜甫",
        "paragraphs": [
            "君不見道邊廢棄池，君不見前者摧折桐。",
            "百年死樹中琴瑟，一斛舊水藏蛟龍。",
            "丈夫蓋棺事始定，君今幸未成老翁。",
            "何恨顦顇在山中，深山窮谷不可處，霹靂魍魎兼狂風。"
        ],
        "title": "君不見簡蘇徯",
        "id": "4cfeb483-2cfb-4f3e-8ed1-059eaccdd260"
    },
    {
        "author": "杜甫",
        "paragraphs": [
            "異縣昔同遊，各云厭轉蓬。",
            "別離已五年，尚在行李中。",
            "戎馬日衰息，乘輿安九重。",
            "有才何棲棲，將老委所窮。",
            "爲郎未爲賤，其奈疾病攻。",
            "子何面黧黑，不得豁心胷。",
            "巴蜀倦剽掠，下愚成土風。",
            "幽薊已削平，荒徼尚彎弓。",
            "斯人脫身來，豈非吾道東。",
            "乾坤雖寬大，所適裝囊空。",
            "肉食哂菜色，少壯欺老翁。",
            "況乃主客間，古來偪側同。",
            "君今下荆揚，獨帆如飛鴻。",
            "二州豪俠場，人馬皆自雄。",
            "一請甘飢寒，再請甘養蒙。"
        ],
        "title": "贈蘇四徯",
        "id": "1974de1f-6f04-486a-a348-c8f8ee0fc9c6"
    },
    {
        "author": "杜甫",
        "paragraphs": [
            "人生無賢愚，飄颻若埃塵。",
            "自非得神仙，誰免危其身。",
            "與子俱白頭，役役常苦辛。",
            "雖爲尚書郎，不及村野人。",
            "憶昔村野人，其樂難具陳。",
            "藹藹桑麻交，公侯爲等倫。",
            "天未厭戎馬，我輩本常貧。",
            "子尚客荆州，我亦滯江濱。",
            "峽中一臥病，瘧癘終冬春。",
            "春復加肺氣，此病蓋有因。",
            "早歲與蘇鄭，痛飲情相親。",
            "二公化爲土，嗜酒不失真。",
            "余今委修短，豈得恨命屯。",
            "聞子心甚壯，所遇信席珍。",
            "上馬不用扶，每扶必怒嗔。",
            "賦詩賓客間，揮灑動八垠。",
            "乃知蓋代手，才力老益神。",
            "青草洞庭湖，東浮滄海漘。",
            "君山可避暑，況足采白蘋。",
            "子豈無扁舟，往復江漢津。",
            "我未下瞿塘，空念禹功勤。",
            "聽說松門峽，吐藥攬衣巾。",
            "高秋却束帶，鼓枻視青旻。",
            "鳳池日澄碧，濟濟多士新。",
            "余病不能起，健者勿逡巡。",
            "上有明哲君，下有行化臣。"
        ],
        "tags": [
            "洞庭湖"
        ],
        "title": "寄薛三郎中",
        "id": "250f7cf0-6e19-4bfc-bcc3-96c0c2c67622"
    },
    {
        "author": "杜甫",
        "paragraphs": [
            "巫山不見廬山遠，松林蘭若秋風晚。",
            "一老猶鳴日暮鐘，諸僧尚乞齋時飯。",
            "香爐峰色隱晴湖，種杏仙家近白榆。",
            "飛錫去年啼邑子，獻花何日許門徒。"
        ],
        "tags": [
            "庐山"
        ],
        "title": "大覺高僧蘭若",
        "id": "d549304d-762c-49d7-a661-d008586a3ec1"
    },
    {
        "author": "杜甫",
        "paragraphs": [
            "漾舟千山內，日入泊枉渚。",
            "我生本飄飄，今復在何許。",
            "石根青楓林，猿鳥聚儔侶。",
            "月明游子靜，畏虎不得語。",
            "中夜懷友朋，乾坤此深阻。",
            "浩蕩前後間，佳期付荆楚。"
        ],
        "title": "宿青溪驛奉懷張員外十五兄之緒",
        "id": "71817edb-5481-405b-90ae-0d67ed39c59c"
    },
    {
        "author": "杜甫",
        "paragraphs": [
            "與君陶唐後，盛族多其人。",
            "聖賢冠史籍，枝派羅源津。",
            "在今氣磊落，巧僞莫敢親。",
            "介立實吾弟，濟時肯殺身。",
            "物白諱受玷，行高無污真。",
            "得罪永泰末，放之五溪濱。",
            "鸞鳳有鎩翮，先儒曾抱麟。",
            "雷霆霹長松，骨大却生筋。",
            "一失不足傷，念子孰自珍。",
            "泊舟楚宮岸，戀闕浩酸辛。",
            "除名配清江，厥土巫峽鄰。",
            "登陸將首途，筆札枉所申。",
            "歸朝跼病肺，敘舊思重陳。",
            "春風洪濤壯，谷轉頗彌旬。",
            "我能泛中流，搪突鼉獺瞋。",
            "長年已省柁，慰此貞良臣。"
        ],
        "title": "敬寄族弟唐十八使君",
        "id": "47efe0be-f2da-4171-9d3b-abd166ae86f9"
    },
    {
        "author": "杜甫",
        "paragraphs": [
            "憶昔北尋小有洞，洪河怒濤過輕舸。",
            "辛勤不見華蓋君，艮岑青輝慘么麼。",
            "千崖無人萬壑靜，三步回頭五步坐。",
            "秋山眼冷魂未歸，仙賞心違淚交墮。",
            "弟子誰依白茅室，盧老獨啓青銅鎖。",
            "巾拂香餘搗藥塵，階除灰死燒丹火。",
            "懸圃滄洲莽空闊，金節羽衣飄婀娜。",
            "落日初霞閃餘映，倏忽東西無不可。",
            "松風澗水聲合時，青兕黃熊啼向我。",
            "徒然咨嗟撫遺迹，至今夢想猶佐。",
            "祕訣隱文須內教，晚歲何功使願果。",
            "更討衡陽董鍊師，南浮早鼓瀟湘柁。"
        ],
        "title": "憶昔行",
        "id": "8e416ce8-2636-46ef-b193-83fe64d189e9"
    },
    {
        "author": "杜甫",
        "paragraphs": [
            "將軍昔著從事衫，鐵馬馳突重兩銜。",
            "披堅執銳略西極，崑崙月窟東嶄巖。",
            "君門羽林萬猛士，惡若哮虎子所監。",
            "五年起家列霜戟，一日過海收風帆。",
            "平生流輩徒蠢蠢，長安少年氣欲盡。",
            "魏侯骨聳精爽緊，華岳峰尖見秋隼。",
            "星躔寶校金盤陀，夜騎天駟超天河。",
            "欃槍熒惑不敢動，翠蕤雲旓相蕩摩。",
            "吾爲子起歌都護，酒闌插劒肝膽露。"
        ],
        "title": "魏將軍歌",
        "id": "67761270-0287-499c-b702-123d49c2786d"
    },
    {
        "author": "杜甫",
        "paragraphs": [
            "北風破南極，朱鳳日威垂。",
            "洞庭秋欲雪，鴻雁將安歸。",
            "十年殺氣盛，六合人煙稀。",
            "吾慕漢初老，時清猶茹芝。"
        ],
        "tags": [
            "洞庭湖"
        ],
        "title": "北風",
        "id": "5afe3c27-812c-4eed-bb30-74e657009e41"
    },
    {
        "author": "杜甫",
        "paragraphs": [
            "客從南溟來，遺我泉客珠。",
            "珠中有隱字，欲辨不成書。",
            "緘之篋笥久，以俟公家須。",
            "開視化爲血，哀今徵斂無。"
        ],
        "title": "客從",
        "id": "89afce4e-3ab0-4e02-9a9d-a91a555a88b2"
    },
    {
        "author": "杜甫",
        "paragraphs": [
            "白馬東北來，空鞍貫雙箭。",
            "可憐馬上郎，意氣今誰見。",
            "近時主將戳，中夜商於戰。",
            "喪亂死多門，嗚呼淚如霰。"
        ],
        "title": "白馬",
        "id": "be76202d-c128-4278-b070-dcb351ae96ae"
    },
    {
        "author": "杜甫",
        "paragraphs": [
            "君不見黃鵠高於五尺童，化爲白鳧似老翁。",
            "故畦遺穗已蕩盡，天寒歲暮波濤中。",
            "鱗介腥羶素不食，終日忍飢西復東。",
            "魯門鶢鶋亦蹭蹬，聞道如今猶避風。"
        ],
        "title": "白鳧行",
        "id": "f7c9ee6f-c868-4850-9b8e-30ab5c1891e9"
    },
    {
        "author": "杜甫",
        "paragraphs": [
            "君不見瀟湘之山衡山高，山巔朱鳳聲嗷嗷。",
            "側身長顧求其羣，翅垂口噤心甚勞。",
            "下愍百鳥在羅網，黃雀最小猶難逃。",
            "願分竹實及螻蟻，盡使鴟梟相怒號。"
        ],
        "tags": [
            "衡山"
        ],
        "title": "朱鳳行",
        "id": "90b89639-fa5f-4458-9c0a-c4dc25fd5b97"
    },
    {
        "author": "杜甫",
        "paragraphs": [
            "肅宗昔在靈武城，指揮猛將收咸京。",
            "向公泣血灑行殿，佐佑卿相乾坤平。",
            "逆胡冥寞隨煙燼，卿家兄弟功名震。",
            "麒麟圖畫鴻雁行，紫極出入黃金印。",
            "尚書勳業超千古，雄鎮荆州繼吾祖。",
            "裁縫雲霧成御衣，拜跪題封向端午。",
            "向卿將命寸心赤，青山落日江潮白。",
            "卿到朝廷說老翁，漂零已是滄浪客。"
        ],
        "title": "惜別行送向卿進奉端午御衣之上都",
        "id": "7e6e299e-64bd-43d0-a15b-7512bead4c84"
    },
    {
        "author": "杜甫",
        "paragraphs": [
            "神仙中人不易得，顏氏之子才孤標。",
            "天馬長鳴待駕馭，秋鷹整翮當雲霄。",
            "君不見東吳顧文學，君不見西漢杜陵老。",
            "詩家筆勢君不嫌，詞翰升堂爲君埽。",
            "是日霜風凍七澤，烏蠻落照銜赤壁。",
            "酒酣耳熱忘頭白，感君意氣無所惜，一爲歌行歌主客。"
        ],
        "title": "醉歌行贈公安顏少府請顧八題壁",
        "id": "dff1b780-5ef1-4c4f-abff-ef38d41e3c32"
    },
    {
        "author": "杜甫",
        "paragraphs": [
            "夜聞觱篥滄江上，衰年側耳情所嚮。",
            "鄰舟一聽多感傷，塞曲三更歘悲壯。",
            "積雪飛霜此夜寒，孤燈急管復風湍。",
            "君知天地干戈滿，不見江湖行路難。"
        ],
        "title": "夜聞觱篥",
        "id": "b6985205-7423-47bf-ad4d-19e2ee4eaed0"
    },
    {
        "author": "杜甫",
        "paragraphs": [
            "挂帆早發劉郎浦，疾風颯颯昏亭午。",
            "舟中無日不沙塵，岸上空村盡豺虎。",
            "十日北風風未回，客行歲晚晚相催。",
            "白頭厭伴漁人宿，黃帽青鞋歸去來。"
        ],
        "title": "發劉郎浦",
        "id": "83fab156-6339-4b67-aca1-5ee2b16f2680"
    },
    {
        "author": "杜甫",
        "paragraphs": [
            "窮冬急風水，逆浪開帆難。",
            "士子甘旨闕，不知道里寒。",
            "有求彼樂土，南適小長安。",
            "到我舟檝去，覺君衣裳單。",
            "素聞趙公節，兼盡賓主歡。",
            "已結門廬望，無令霜雪殘。",
            "老夫纜亦解，脫粟朝未餐。",
            "飄蕩兵甲際，幾時懷抱寬。",
            "漢陽頗寧靜，峴首試考槃。",
            "當念著白帽，采薇青雲端。"
        ],
        "title": "別董頲",
        "id": "60c5878d-7369-4694-bf73-7d9835693502"
    },
    {
        "author": "杜甫",
        "paragraphs": [
            "我之曾祖姑，爾之高祖母。",
            "爾祖未顯時，歸爲尚書婦。",
            "隋朝大業末，房杜俱交友長者來在門，荒年自餬口。",
            "家貧無供給，客位但箕帚。",
            "俄頃羞頗珍，寂寥人散後。",
            "入怪鬢髮空，吁嗟爲之久。",
            "自陳剪髻鬟，鬻市充杯酒。",
            "上云天下亂，宜與英俊厚。",
            "向竊窺數公，經綸亦俱有。",
            "次問最少年，虯髯十八九。",
            "子等成大名，皆因此人手。",
            "下云風雲合，龍虎一吟吼。",
            "願展丈夫雄，得辭兒女醜。",
            "秦王時在坐，真氣驚戶牖。",
            "及乎貞觀初，尚書踐台斗。",
            "夫人常肩輿，上殿稱萬壽。",
            "六宮師柔順，法則化妃后。",
            "至尊均嫂叔，盛事垂不朽。",
            "鳳雛無凡毛，五色非爾曹。",
            "往者胡作逆，乾坤沸嗷嗷。",
            "吾客左馮翊，爾家同遁逃。",
            "爭奪至徒步，塊獨委蓬蒿。",
            "逗留熱爾腸，十里却呼號。",
            "自下所騎馬，右持腰間刀。",
            "左牽紫遊韁，飛走使我高。",
            "苟活到今日，寸心銘佩牢。",
            "亂離又聚散，宿昔恨滔滔。",
            "水花笑白首，春草隨青袍。",
            "廷評近要津，節制收英髦。",
            "北驅漢陽傳，南泛上瀧舠。",
            "家聲肯墜地，利器當秋毫。",
            "番禺親賢領，籌運神功操。",
            "大夫出盧宋，寶貝休脂膏。",
            "洞主降接武，海胡舶千艘。",
            "我欲就丹砂，跋涉覺身勞。",
            "安能陷糞土，有志乘鯨鼇。",
            "或驂鸞騰天，聊作鶴鳴臯。"
        ],
        "title": "送重表姪王砅評事使南海",
        "id": "d375e62b-149d-4aae-ac75-eb0457e9b7e0"
    },
    {
        "author": "杜甫",
        "paragraphs": [
            "人生貴是男，丈夫重天機。",
            "未達善一身，得志行所爲。",
            "嗟余竟轗軻，將老逢艱危。",
            "胡雛逼神器，逆節同所歸。",
            "河雒化爲血，公侯草間啼。",
            "西京復陷沒，翠蓋蒙塵飛。",
            "萬姓悲赤子，兩宮棄紫微。",
            "倏忽向二紀，奸雄多是非。",
            "本朝再樹立，未及貞觀時。",
            "日給在軍儲，上官督有司。",
            "高賢迫形勢，豈暇相扶持。",
            "疲{艹尔}苟懷策，棲屑無所施。",
            "先王實罪己，愁痛正爲茲。",
            "歲月不我與，蹉跎病於斯。",
            "夜看豐城氣，回首蛟龍池。",
            "齒髮已自料，意深陳苦詞。"
        ],
        "title": "詠懷二首 一",
        "id": "4216bc54-ef1a-4edf-bdcd-059248446dd2"
    },
    {
        "author": "杜甫",
        "paragraphs": [
            "邦危壞法則，聖遠益愁慕。",
            "飄颻桂水遊，悵望蒼梧暮。",
            "潛魚不銜鉤，走鹿無反顧。",
            "皦皦幽曠心，拳拳異平素。",
            "衣食相拘閡，朋知限流寓。",
            "風濤上春沙，千里侵江樹。",
            "逆行少吉日，時節空復度。",
            "井竈任塵埃，舟航煩數具。",
            "牽纏加老病，瑣細隘俗務。",
            "萬古一死生，胡爲足名數。",
            "多憂污桃源，拙計泥銅柱。",
            "未辭炎瘴毒，擺落跋涉懼。",
            "虎狼窺中原，焉得所歷住。",
            "葛洪及許靖，避世常此路。",
            "賢愚誠等差，自愛各馳騖。",
            "羸瘠且如何，魄奪鍼灸屢。",
            "擁滯僮僕慵，稽留篙師怒。",
            "終當挂帆席，天意難告訴。",
            "南爲祝融客，勉強親杖屨。",
            "結託老人星，羅浮展衰步。"
        ],
        "title": "詠懷二首 二",
        "id": "2066e225-eae6-4861-abd4-f326a958ff93"
    },
    {
        "author": "杜甫",
        "paragraphs": [
            "中郎石經後，八分蓋顦顇。",
            "願侯運鑪錘，筆力破餘地。",
            "昔在開元中，韓蔡同贔屭。",
            "玄宗妙其書，是以數子至。",
            "御札早流傳，揄揚非造次。",
            "三人竝入直，恩澤各不二。",
            "願於韓蔡內，辨眼工小字。",
            "分日示諸王，鉤深法更祕。",
            "文學與我遊，蕭疎外聲利。",
            "追隨二十載，浩蕩長安醉。",
            "高歌卿相宅，文翰飛省寺。",
            "視我揚馬間，白首不相棄。",
            "驊騮入窮巷，必脫黃金轡。",
            "一論朋友難，遲暮敢失墜。",
            "古來事反覆，相見橫涕泗。",
            "嚮者玉珂人，誰是青雲器。",
            "才盡傷形體，病渴污官位。",
            "故舊獨依然，時危話顛躓。",
            "我甘多病老，子負憂世志。",
            "胡爲困衣食，顏色少稱遂。",
            "遠作辛苦行，順從衆多意。",
            "舟檝無根蔕，蛟鼉好爲祟。",
            "況兼水賊繁，特戒風飆駛。",
            "崩騰戎馬際，往往殺長吏。",
            "子干東諸侯，勸勉防縱恣。",
            "邦以民爲本，魚飢費香餌。",
            "請哀瘡痍深，告訴皇華使。",
            "使臣精所擇，進德知歷試。",
            "惻隱誅求情，固應賢愚異。",
            "列士惡苟得，俊傑思自致。",
            "贈子猛虎行，出效載酸鼻。"
        ],
        "title": "送顧八分文學適洪吉州",
        "id": "d2cb0132-c27d-4037-abb6-c76f576b866b"
    },
    {
        "author": "杜甫",
        "paragraphs": [
            "我衰太平時，身病戎馬後。",
            "蹭蹬多拙爲，安得不皓首。",
            "驅馳四海內，童稚日餬口。",
            "但遇新少年，少逢舊親友。",
            "低顏下色地，故人知善誘。",
            "後生血氣豪，舉動見老醜。",
            "窮迫挫曩懷，常如中風走。",
            "一紀出西蜀，於今向南斗。",
            "孤舟亂春華，暮齒依蒲柳。",
            "冥冥九疑葬，聖者骨亦朽。",
            "蹉跎陶唐人，鞭撻日月久。",
            "中間屈賈輩，讒毀竟自取。",
            "鬱沒二悲魂，蕭條猶在否。",
            "崷崒清湘石，逆行雜林藪。",
            "篙工密逞巧，氣若酣杯酒。",
            "歌謳互激遠，回斡明受授。",
            "善知應觸類，各藉穎脫手。",
            "古來經濟才，何事獨罕有。",
            "蒼蒼衆色晚，熊挂玄蛇吼。",
            "黃羆在樹顛，正爲羣虎守。",
            "羸骸將何適，履險顏益厚。",
            "庶與達者論，吞聲混瑕垢。"
        ],
        "title": "上水遣懷",
        "id": "5ea2d30d-eb58-425b-8b47-97368777a411"
    },
    {
        "author": "杜甫",
        "paragraphs": [
            "磬折辭主人，開帆駕洪濤。",
            "春水滿南國，朱崖雲日高。",
            "舟子廢寢食，飄風爭所操。",
            "我行匪利涉，謝爾從者勞。",
            "石間采蕨女，鬻菜輸官曹。",
            "丈夫死百役，暮返空邨號。",
            "聞見事略同，刻剥及錐刀。",
            "貴人豈不仁，視汝如莠蒿。",
            "索錢多門戶，喪亂紛嗷嗷。",
            "奈何黠吏徒，漁奪成逋逃。",
            "自喜遂生理，花時甘緼袍。"
        ],
        "title": "遣遇",
        "id": "2e957686-af9b-4a48-ac04-e6a7fa807617"
    },
    {
        "author": "杜甫",
        "paragraphs": [
            "減米散同舟，路難恩共濟。",
            "向來雲濤盤，衆力亦不細。",
            "呀坑瞥眼過，飛櫓本無蔕。",
            "得失瞬息間，致遠宜恐泥。",
            "百慮視安危，分明曩賢計。",
            "茲理庶可廣，拳拳期勿替。"
        ],
        "title": "解憂",
        "id": "d9835b47-0c0b-4f62-be13-c063e47939b6"
    },
    {
        "author": "杜甫",
        "paragraphs": [
            "早宿賓從勞，仲春江山麗。",
            "飄風過無時，舟檝敢不繫。",
            "回塘澹暮色，日沒衆星嘒。",
            "缺月殘未生，青燈死分翳。",
            "窮途多俊異，亂世少恩惠。",
            "鄙夫亦放蕩，草草頻卒歲。",
            "斯文憂患餘，聖哲垂彖繫。"
        ],
        "title": "宿鑒石浦",
        "id": "cdd25eec-c677-4c60-a12c-784ae0fa932f"
    },
    {
        "author": "杜甫",
        "paragraphs": [
            "歌哭俱在曉，行邁有期程。",
            "孤舟似昨日，聞見同一聲。",
            "飛鳥數求食，潛魚亦獨驚。",
            "前王作網罟，設法害生成。",
            "碧藻非不茂，高帆終日征。",
            "干戈未揖讓，崩迫開其情。"
        ],
        "title": "早行",
        "id": "2fae28d1-c350-40ce-8d22-eb8e3011b580"
    },
    {
        "author": "杜甫",
        "paragraphs": [
            "南岳自茲近，湘流東逝深。",
            "和風引桂楫，春日漲雲岑。",
            "回首過津口，而多楓樹林。",
            "白魚困密網，黃鳥喧嘉音。",
            "物微限通塞，惻隱仁者心。",
            "甕餘不盡酒，膝有無聲琴。",
            "聖賢兩寂寞，眇眇獨開襟。"
        ],
        "title": "過津口",
        "id": "c64edbb6-04bf-4e6d-bc04-8cd4f0e0df72"
    },
    {
        "author": "杜甫",
        "paragraphs": [
            "沄沄逆素浪，落落展清眺。",
            "幸有舟檝遲，得盡所歷妙。",
            "空靈霞石峻，楓栝隱奔峭。",
            "青春猶無私，白日亦偏照。",
            "可使營吾居，終焉託長嘯。",
            "毒瘴未足憂，兵戈滿邊徼。",
            "嚮者留遺恨，恥爲達人誚。",
            "迴帆凱賞延，佳處領其要。"
        ],
        "title": "次空靈岸",
        "id": "19d92ae8-fd5a-407d-b235-7cdca38e1ca5"
    },
    {
        "author": "杜甫",
        "paragraphs": [
            "午辭空靈岑，夕得花石戍。",
            "岸疏開闢水，木雜今古樹。",
            "地蒸南風盛，春熱西日暮。",
            "四序本平分，氣候何迴互。",
            "茫茫天造間，理亂豈恒數。",
            "繫舟盤藤輪，策杖古樵路。",
            "罷人不在村，野圃泉自注。",
            "柴扉雖蕪沒，農器尚牢固。",
            "山東殘逆氣，吳楚守王度。",
            "誰能扣君門，下令減征賦。"
        ],
        "title": "宿花石戍",
        "id": "b7973452-0af7-431c-9b72-bd4b5e391ab0"
    },
    {
        "author": "杜甫",
        "paragraphs": [
            "有求常百慮，斯文亦吾病。",
            "以茲朋故多，窮老驅馳幷。",
            "早行篙師怠，席挂風不正。",
            "昔人戒垂堂，今則奚奔命。",
            "濤飜黑蛟躍，日山黃霧映。",
            "煩促瘴豈侵，頹倚睡未醒。",
            "僕夫問盥櫛，暮顏靦青鏡。",
            "隨意簪葛巾，仰慙林花盛。",
            "側聞夜來寇，幸喜囊中淨。",
            "艱危作遠客，干請傷直性。",
            "薇蕨餓首陽，粟馬資歷聘。",
            "賤子欲適從，疑誤此二柄。"
        ],
        "title": "早發",
        "id": "1100cc25-0c98-41cd-ba29-9d042906fbc7"
    },
    {
        "author": "杜甫",
        "paragraphs": [
            "參錯雲石稠，坡陀風濤壯。",
            "晚洲適知名，秀色固異狀。",
            "櫂經垂猨把，身在度鳥上。",
            "擺浪散帙妨，危沙折花當。",
            "羈離暫愉悅，羸老反惆悵。",
            "中原未解兵，吾得終疎放。"
        ],
        "title": "次晚洲",
        "id": "bf50e425-add3-4619-9a08-19e391591cf7"
    },
    {
        "author": "杜甫",
        "paragraphs": [
            "南嶽配朱鳥，秩禮自百王。",
            "歘吸領地靈，鴻洞半炎方。",
            "邦家用祀典，在德非馨香。",
            "巡守何寂寥，有虞今則亡。",
            "洎吾隘世網，行邁越瀟湘。",
            "渴日絕壁出，漾舟清光旁。",
            "祝融五峰尊，峰峰次低昴。",
            "紫蓋獨不朝，爭長嶫相望。",
            "恭聞魏夫人，羣仙夾翱翔。",
            "有時五峰氣，散風如飛霜。",
            "牽迫限修途，未暇杖崇岡。",
            "歸來覬命駕，沐浴休玉堂。",
            "三歎問府主，曷以贊我皇。",
            "牲璧忍衰俗，神其思降祥。"
        ],
        "tags": [
            "衡山",
            "写山",
            "描写山"
        ],
        "title": "望嶽",
        "id": "56e89b4c-2998-4cb7-8b96-1e2b7687007f"
    },
    {
        "author": "杜甫",
        "paragraphs": [
            "白日照舟師，朱旗散廣川。",
            "羣公餞南伯，肅肅秩初筵。",
            "鄙人奉末眷，佩服自早年。",
            "義均骨肉地，懷抱罄所宣。",
            "盛名富事業，無取媿高賢。",
            "不以喪亂嬰，保愛金石堅。",
            "計拙百僚下，氣蘇君子前。",
            "會合苦不久，哀樂本相纏。",
            "交遊颯向盡，宿昔浩茫然。",
            "促觴激百慮，掩抑淚潺湲。",
            "熱雲集曛黑，缺月未生天。",
            "白團爲我破，華燭蟠長煙。",
            "鴰鶡催明星，解袂從此旋。",
            "上請減兵甲，下請安井田。",
            "永念病渴老，附書遠山巔。"
        ],
        "title": "湘江宴餞裴二端公赴道州",
        "id": "d01967b0-571b-4800-90fb-b25872b5651d"
    },
    {
        "author": "杜甫",
        "paragraphs": [
            "著處繁花務是日，長沙千人萬人出。",
            "渡頭翠柳豔明眉，爭道朱蹄驕齧膝。",
            "此都好遊湘西寺，諸將亦自軍中至。",
            "馬援征行在眼前，葛強親近同心事。",
            "金鐙下山紅粉晚，牙檣捩柁青樓遠。",
            "古時喪亂皆可知，人世悲歡暫相遣。",
            "弟姪雖存不得書，干戈未息苦離居。",
            "逢迎少壯非吾道，況乃今朝更祓除。"
        ],
        "title": "清明",
        "id": "de7404b1-b2f2-4924-b187-b47aa50039d7"
    },
    {
        "author": "杜甫",
        "paragraphs": [
            "江上人家桃樹枝，春寒細雨出疎籬。",
            "影遭碧水潛勾引，風妒紅花却倒吹。",
            "吹花困癲傍舟檝，水光風力俱相怯。",
            "赤憎輕薄遮入懷，珍重分明不來接。",
            "濕久飛遲半日高，縈沙惹草細於毛。",
            "蜜蜂蝴蝶生情性，偷眼蜻蜓避百勞。"
        ],
        "title": "風雨看舟前落花戲爲新句",
        "id": "32c6a206-1a90-452e-a032-19a7665bceba"
    },
    {
        "author": "杜甫",
        "paragraphs": [
            "玉泉之南麓山殊，道林林壑爭盤紆。",
            "寺門高開洞庭野，殿脚插入赤沙湖。",
            "五月寒風冷佛骨，六時天樂朝香爐。",
            "地靈步步雪山草，僧寶人人滄海珠。",
            "墖劫宮牆壯麗敵，香廚松道清涼俱。",
            "連花交響共命鳥，金牓雙迴三足烏。",
            "方丈涉海費時節，懸圃尋河知有無。",
            "暮年且喜經行近，春日兼蒙暄暖扶。",
            "飄然斑白身奚適，傍此煙霞茅可誅。",
            "桃源人家易制度，橘洲田土仍膏腴。",
            "潭府邑中甚淳古，太守庭內不喧呼。",
            "昔遭衰世皆晦迹，今幸樂國養微軀。",
            "依止老宿亦未晚，富貴功名焉足圖。",
            "久爲野客尋幽慣，細學何顒免興孤。",
            "一重一掩吾肺腑，山鳥山花吾友于。",
            "宋公放逐曾題壁，物色分留與老夫。"
        ],
        "tags": [
            "洞庭湖"
        ],
        "title": "岳麓山道林二寺行",
        "id": "d893768c-c581-4169-8d36-636e552ec09e"
    },
    {
        "author": "杜甫",
        "paragraphs": [
            "賢豪贊經綸，功成空名垂。",
            "子孫不振耀，歷代皆有之。",
            "鄭公四葉孫，長大常苦飢。",
            "衆中見毛骨，猶是麒麟兒。",
            "磊落貞觀事，致君樸直詞。",
            "家聲蓋六合，行色何其微。",
            "遇我蒼吾陰，忽驚會面稀。",
            "議論有餘地，公侯來未遲。",
            "虛思黃金貴，自笑青雲期。",
            "長卿久病渴，武帝元同時。",
            "季子黑貂敝，得無妻嫂欺。",
            "尚爲諸侯客，獨屈州縣卑。",
            "南游炎海甸，浩蕩從此辭。",
            "窮途仗神道，世亂輕土宜。",
            "解帆歲云暮，可與春風歸。",
            "出入朱門家，華屋刻蛟螭。",
            "玉食亞王者，樂張游子悲。",
            "侍婢豔傾城，綃綺輕霧霏。",
            "掌中琥珀鍾，行酒雙逶迤。",
            "新歡繼明燭，梁棟星辰飛。",
            "兩情顧盼合，珠碧贈于斯。",
            "上貴見肝膽，下貴不相疑。",
            "心事披寫間，氣酣達所爲。",
            "錯揮鐵如意，莫避珊瑚枝。",
            "始兼逸邁興，終慎賓主儀。",
            "戎馬闇天宇，嗚呼生別離。"
        ],
        "title": "奉送魏六丈佑少府之交廣",
        "id": "6b6a1b8f-22a0-4450-81d3-6baf77533e5d"
    },
    {
        "author": "杜甫",
        "paragraphs": [
            "嘗讀唐實錄，國家草昧初。",
            "劉裴建首義，龍見尚躊躇。",
            "秦王撥亂姿，一劒總兵符。",
            "汾晉爲豐沛，暴隋竟滌除。",
            "宗臣則廟食，後祀何疎蕪。",
            "彭城英雄種，宜膺將相圖。",
            "爾惟外曾孫，倜儻汗血駒。",
            "眼中萬少年，用意盡崎嶇。",
            "相逢長沙亭，乍問緒業餘。",
            "乃吾故人子，童丱聊居諸。",
            "揮手灑衰淚，仰看八尺軀。",
            "內外名家流，風神蕩江湖。",
            "范雲堪晚友，嵇紹自不孤。",
            "擇材征南幕，湖落回鯨魚。",
            "載感賈生慟，復聞樂毅書。",
            "主憂急盜賊，師老荒京都。",
            "舊丘豈稅駕，大廈傾宜扶。",
            "君臣各有分，管葛本時須。",
            "雖當霰雪嚴，未覺栝柏枯。",
            "高義在雲臺，嘶鳴望天衢。",
            "羽人埽碧海，功業竟何如。"
        ],
        "title": "別張十三建封",
        "id": "b4af6fc2-0752-4841-88c1-30a208a020a1"
    },
    {
        "author": "杜甫",
        "paragraphs": [
            "久客多枉友朋書，素書一月凡一束。",
            "虛名但蒙寒溫問，泛愛不救溝壑辱。",
            "齒落未是無心人，舌存恥作窮途哭。",
            "道州手札適復至，紙長要自三過讀。",
            "盈把那須滄海珠，入懷本倚崑山玉。",
            "撥棄潭州百斛酒，蕪沒瀟岸千株菊。",
            "使我晝立煩兒孫，令我夜坐費燈燭。",
            "憶子初尉永嘉去，紅顏白面花映肉。",
            "軍符侯印取豈遲，紫燕騄耳行甚速。",
            "聖朝尚飛戰鬬塵，濟世宜引英俊人。",
            "黎元愁痛會蘇息，夷狄跋扈徒逡巡。",
            "授鉞築壇聞意旨，頹綱漏網期彌綸。",
            "郭欽上書見大計，劉毅答詔驚羣臣。",
            "他日更僕語不淺，明公論兵氣益振。",
            "傾壺簫管黑白髮，儛劒霜雪吹青春。",
            "宴筵曾語蘇季子，後來傑出雲孫比。",
            "茅齋定王城郭門，藥物楚老漁商市。",
            "市北肩輿每聯袂，郭南抱甕亦隱几。",
            "無數將軍西第成，早作丞相東山起。",
            "鳥雀苦肥秋粟菽，蛟龍欲蟄寒沙水。",
            "天下鼓角何時休，陣前部曲終日死。",
            "附書與裴因示蘇，此生已媿須人扶。",
            "致君堯舜付公等，早據要路思捐軀。"
        ],
        "title": "暮秋枉裴道州手札率爾遣興寄近呈蘇渙侍御",
        "id": "1b942cdf-a8ec-4bf9-8c1e-bba47e0c4726"
    },
    {
        "author": "杜甫",
        "paragraphs": [
            "我丈時英特，宗枝神堯後。",
            "珊瑚市則無，騄驥人得有。",
            "早年見標格，秀氣衝星斗。",
            "事業富清機，官曹正獨守。",
            "頃來樹嘉政，皆已傳衆口。",
            "艱難體貴安，冗長吾敢取。",
            "區區猶歷試，炯炯更持久。",
            "討論實解頤，操割紛應手。",
            "篋書積諷諫，宮闕限奔走。",
            "入幕未展材，秉鈞孰爲偶。",
            "所親問淹泊，泛愛惜衰朽。",
            "垂白亂南翁，委身希北叟。",
            "真成窮轍鮒，或似喪家狗。",
            "秋枯洞庭石，風颯長沙柳。",
            "高興激荆衡，知音爲回首。"
        ],
        "tags": [
            "洞庭湖"
        ],
        "title": "奉贈李八丈判官",
        "id": "6176b224-9362-4973-a649-2f3de578e3ff"
    },
    {
        "author": "杜甫",
        "paragraphs": [
            "歲云暮矣多北風，瀟湘洞庭白雪中。",
            "漁父天寒網罟凍，莫徭射雁鳴桑弓。",
            "去年米貴闕軍食，今年米賤大傷農。",
            "高馬達官厭酒肉，此輩杼軸茅茨空。",
            "楚人重魚不重鳥，汝休枉殺南飛鴻。",
            "況聞處處鬻男女，割慈忍愛還租庸。",
            "往日用錢捉私鑄，今許鉛錫和青銅。",
            "刻泥爲之最易得，好惡不合長相蒙。",
            "萬國城頭吹畫角，此曲哀怨何時終。"
        ],
        "tags": [
            "洞庭湖",
            "忧国忧民",
            "冬天"
        ],
        "title": "歲晏行",
        "id": "1a285196-1fe5-4d28-9ba1-dd75e9ce0af2"
    },
    {
        "author": "杜甫",
        "paragraphs": [
            "自蒙蜀州人日作，不意清詩久零落。",
            "今晨散帙眼忽開，迸淚幽吟事如昨。",
            "嗚呼壯士多慷慨，合沓高名動寥廊。",
            "歎我悽悽求友篇，感時鬱鬱匡君略。",
            "錦里春光空爛熳，瑤墀侍臣已冥莫。",
            "瀟湘水國傍黿鼉，鄠杜秋天失鵰鶚。",
            "東西南北更誰論，白首扁舟病獨存。",
            "遙拱北辰纏寇盜，欲傾東海洗乾坤。",
            "邊塞西蕃最充斥，衣冠南渡多崩奔。",
            "鼓瑟至今悲帝子，曳裾何處覓王門。",
            "文章曹植波瀾闊，服食劉安德業尊。",
            "長笛誰能亂愁思，昭州詞翰與招魂。"
        ],
        "title": "追酬故高蜀州人日見寄",
        "id": "3057f1b2-f2c5-482d-a9c8-b4d1a02125e9"
    },
    {
        "author": "杜甫",
        "paragraphs": [
            "龐公不浪出，蘇氏今有之。",
            "再聞誦新作，突過黃初詩。",
            "乾坤幾反覆，揚馬宣同時。",
            "今晨清鏡中，勝食齋房芝。",
            "余髮喜却變，白間生黑絲。",
            "昨夜舟火滅，湘娥簾外悲。",
            "百靈未敢散，風破寒江遲。"
        ],
        "title": "蘇大侍御訪江浦賦八韻記異",
        "id": "e263d29c-c7b0-4cd9-a1ef-d7426a8846c8"
    },
    {
        "author": "杜甫",
        "paragraphs": [
            "旄頭彗紫微，無復俎豆事。",
            "金甲相排蕩，青衿一顦顇。",
            "嗚呼已十年，儒服弊於地。",
            "征夫不遑息，學者淪素志。",
            "我行洞庭野，歘得文翁肆。",
            "侁侁胄子行，若舞風雩至。",
            "周室宜中興，孔門未應棄。",
            "是以資雅才，渙然立新意。",
            "衡山雖小邑，首唱恢大義。",
            "因見縣尹心，根源舊宮閟。",
            "講堂非曩搆，大屋加塗墍。",
            "下可容百人，牆隅亦深邃。",
            "何必三千徒，始壓戎馬氣。",
            "林木在庭戶，密幹疊蒼翠。",
            "有井朱夏時，轆轤凍階戺。",
            "耳聞讀書聲，殺伐災髣髴。",
            "故國延歸望，衰顏減愁思。",
            "南紀改波瀾，西河共風味。",
            "采詩倦跋涉，載筆尚可記。",
            "高歌激宇宙，凡百慎失墜。"
        ],
        "tags": [
            "衡山",
            "洞庭湖"
        ],
        "title": "題衡山縣文宣王廟新學堂呈陸宰",
        "id": "704cf3c8-46c0-4e9f-b015-7e386bd0eff2"
    },
    {
        "author": "杜甫",
        "paragraphs": [
            "兵革自久遠，興衰看帝王。",
            "漢儀甚照耀，胡馬何猖狂。",
            "老將一失律，清邊生戰場。",
            "君臣忍瑕垢，河岳空金湯。",
            "重鎮如割據，輕權絕紀綱。",
            "軍州體不一，寬猛性所將。",
            "嗟彼苦節士，素于圓鑿方。",
            "寡妻從爲郡，兀者安堵牆。",
            "凋弊惜邦本，哀矜存事常。",
            "旌麾非其任，府庫實過防。",
            "恕己獨在此，多憂增內傷。",
            "偏裨限酒肉，卒伍單衣裳。",
            "元惡迷是似，聚謀洩康莊。",
            "竟流帳下血，大降湖南殃。",
            "烈火發中夜，高煙焦上蒼。",
            "至今分粟帛，殺氣吹沅湘。",
            "福善理顛倒，明徵天莽茫。",
            "銷魂避飛鏑，累足穿豺狼。",
            "隱忍枳棘刺，遷延胝趼瘡。",
            "遠歸兒侍側，猶乳女在旁。",
            "久客幸脫免，暮年慙激昴。",
            "蕭條向水陸，汩沒隨魚商。",
            "報主身已老，入朝病見妨。",
            "悠悠委薄俗，鬱鬱回剛腸。",
            "參錯走洲渚，舂容轉林篁。",
            "片帆左郴岸，通郭前衡陽。",
            "華表雲鳥埤，名園花草香。",
            "旗亭壯邑屋，烽櫓蟠城隍。",
            "中有古刺史，盛才冠巖廓。",
            "扶顛待柱石，獨坐飛風霜。",
            "昨者間瓊樹，高談隨羽觴。",
            "無論再繾綣，己是安蒼黃。",
            "劇孟七國畏，馬卿四賦良。",
            "門闌蘇生在，勇銳白起強。",
            "問罪富形勢，凱歌懸否臧。",
            "氛埃期必埽，蚊蚋焉能當。",
            "橘井舊地宅，仙山引舟航。",
            "此行厭暑雨，厥土聞清涼。",
            "諸舅剖符近，開緘書札光。",
            "頻繁命屢及，磊落字百行。",
            "江總外家養，謝安乘興長。",
            "下流匪珠玉，擇木羞鸞皇。",
            "我師嵇叔夜，世賢張子房。",
            "柴荆寄樂土，鵬路觀翱翔。"
        ],
        "title": "入衡州",
        "id": "2e0f6fa4-0e8b-449e-bb5d-0ab704403d37"
    },
    {
        "author": "杜甫",
        "paragraphs": [
            "媿爲湖外客，看此戎馬亂。",
            "中夜混黎甿，脫身亦奔竄。",
            "平生方寸心，反掌帳下難。",
            "嗚呼殺賢良，不叱白刃散。",
            "吾非丈夫特，沒齒埋冰炭。",
            "恥以風病辭，胡然泊湘岸。",
            "入舟雖苦熱，垢膩可溉灌。",
            "痛彼道邊人，形骸改昏旦。",
            "中丞連帥職，封內權得按。",
            "身當問罪先，縣實諸侯半。",
            "士卒既輯睦，啓行促精悍。",
            "似聞上游兵，稍逼長沙館。",
            "鄰好彼克修，天機自明斷。",
            "南圖卷雲水，北拱戴霄漢。",
            "美名光史臣，長策何壯觀。",
            "驅馳數公子，咸願同伐叛。",
            "聲節衰有餘，夫何激衰懦。",
            "偏裨表三上，鹵莽同一貫。",
            "始謀誰其間，回首增憤惋。",
            "宗英李端公，守職甚昭煥。",
            "變通迫脅地，謀畫焉得算。",
            "王室不肯微，凶徒略無憚。",
            "此流須卒斬，神器資強幹。",
            "扣寂豁煩襟，皇天照嗟歎。"
        ],
        "title": "舟中苦熱遣懷奉呈[陽]中丞通簡臺省諸公",
        "id": "d95fc5a3-4109-4871-8615-5d71f248eace"
    },
    {
        "author": "杜甫",
        "paragraphs": [
            "耒陽馳尺素，見訪荒江眇。",
            "義士烈女家，風流吾賢紹。",
            "昨見狄相孫，許公人倫表。",
            "前期翰林後，屈跡縣邑小。",
            "知我礙湍濤，半旬獲浩溔。",
            "麾下殺元戎，湖邊有飛旐。",
            "孤舟增鬱鬱，僻路殊悄悄。",
            "側驚猿猱捷，仰羨鸛鶴矯。",
            "禮過宰肥羊，愁當置清醥。",
            "人非西喻蜀，興在北坑趙。",
            "方行郴岸靜，未話長沙擾。",
            "崔師乞已至，澧卒用矜少。",
            "問罪消息真，開顏憩亭沼。"
        ],
        "title": "聶耒陽以僕阻水書致酒肉療飢荒江詩得代懷興盡本韻至縣呈聶令陸路去方田驛四十里舟行一日時屬江漲泊於方田",
        "id": "d64eae7b-aed2-4cad-b8dc-26f8f7dca88d"
    },
    {
        "author": "杜甫",
        "paragraphs": [
            "配極玄都閟，憑虛禁禦長。",
            "守祧嚴具禮，掌節鎮非常。",
            "碧瓦初寒外，金莖一氣旁。",
            "山河扶繡戶，日月近雕梁。",
            "仙李盤根大，猗蘭奕葉光。",
            "世家遺舊史，道德付今王。",
            "畫手看前輩，吳生遠擅場。",
            "森羅移地軸，妙絕動宮牆。",
            "五聖聯龍衮，千官列雁行。",
            "冕旒俱秀發，旌斾盡飛揚。",
            "翠柏深留景，紅棃迥得霜。",
            "風箏吹玉柱，露井凍銀牀。",
            "身退卑周室，經傳拱漢皇。",
            "谷神如不死，養拙更何鄉。"
        ],
        "title": "冬日洛城北謁玄元皇帝廟",
        "id": "883fcd05-a7b4-40f8-8cbe-5d93d4fad76c"
    },
    {
        "author": "杜甫",
        "paragraphs": [
            "左轄頻虛位，今年得舊儒。",
            "相門韋氏在，經術漢臣須。",
            "時議歸前烈，天倫恨莫俱。",
            "鴒原荒宿草，鳳沼接亨衢。",
            "有客雖安命，衰容豈壯夫。",
            "家人憂几杖，甲子混泥途。",
            "不謂矜餘力，還來謁大巫。",
            "歲寒仍顧遇，日暮且踟躕。",
            "老驥思千里，飢鷹待一呼。",
            "君能微感激，亦足慰榛蕪。"
        ],
        "title": "贈韋左丞丈",
        "id": "d3698389-b134-4532-a9d1-f260824ab33a"
    },
    {
        "author": "杜甫",
        "paragraphs": [
            "今代麒麟閣，何人第一功。",
            "君王自神武，駕馭必英雄。",
            "開府當朝傑，論兵邁古風。",
            "先鋒百勝在，略地兩隅空。",
            "青海無傳箭，天山早挂弓。",
            "廉頗仍走敵，魏絳已和戎。",
            "每惜河湟棄，新兼節制通。",
            "智謀垂睿想，出入冠諸公。",
            "日月低秦樹，乾坤繞漢宮。",
            "胡人愁逐北，宛馬又從東。",
            "受命邊沙遠，歸來御席同。",
            "軒墀曾寵鶴，畋獵舊非熊。",
            "茅土加名數，山河誓始終。",
            "策行遺戰伐，契合動昭融。",
            "勳業青冥上，交親氣概中。",
            "未爲珠履客，已見白頭翁。",
            "壯節初題柱，生涯獨轉蓬。",
            "幾年春草歇，今日暮途窮。",
            "軍事留孫楚，行間識呂蒙。",
            "防身一長劒，將欲倚崆峒。"
        ],
        "title": "投贈哥舒開府二十韻",
        "id": "7bc75da9-c2b9-44c9-afd3-03d6d36f8166"
    },
    {
        "author": "杜甫",
        "paragraphs": [
            "鳳曆軒轅紀，龍飛四十春。",
            "八荒開壽域，一氣轉洪鈞。",
            "霖雨思賢佐，丹青憶老臣。",
            "應圖求駿馬，驚代得麒麟。",
            "沙汰江河濁，調和鼎鼐新。",
            "韋賢初相漢，范叔已歸秦。",
            "盛業今如此，傳經固絕倫。",
            "豫樟深出地，滄海闊無津。",
            "北斗司喉舌，東方領搢紳。",
            "持衡留藻鑑，聽履上星辰。",
            "獨步才超古，餘波德照鄰。",
            "聰明過管輅，尺牘倒陳遵。",
            "豈是池中物，由來席上珍。",
            "廟堂知至理，風俗盡還淳。",
            "才傑俱登用，愚蒙但隱淪。",
            "長卿多病久，子夏索居頻。",
            "回首驅流俗，生涯似衆人。",
            "巫咸不可問，鄒魯莫容身。",
            "感激時將晚，蒼茫興有神。",
            "爲公歌此曲，涕淚在衣巾。"
        ],
        "title": "上韋左相二十韻",
        "id": "41815024-acd3-414d-9520-a00f0ceb3edd"
    },
    {
        "author": "杜甫",
        "paragraphs": [
            "方丈三韓外，崑崙萬國西。",
            "建標天地闊，詣絕古今迷。",
            "氣得神仙迥，恩承雨露低。",
            "相門清議衆，儒術大名齊。",
            "軒冕羅天闕，琳琅識介珪。",
            "伶官詩必誦，夔樂典猶稽。",
            "健筆凌鸚鵡，銛鋒瑩鸊鵜。",
            "友于皆挺拔，公望各端倪。",
            "通籍踰青瑣，亨衢照紫泥。",
            "靈虯傳夕箭，歸馬散霜蹄。",
            "能事聞重譯，嘉謨及遠黎。",
            "弼諧方一展，班序更何躋。",
            "適越空顛躓，遊梁竟慘悽。",
            "謬知終畫虎，微分是醯雞。",
            "萍泛無休日，桃陰想舊蹊。",
            "吹噓人所羨，騰躍事仍暌。",
            "碧海真難涉，青雲不可梯。",
            "顧深慙鍛煉，才小辱提攜。",
            "檻束哀猨叫，枝驚夜鵲棲。",
            "幾時陪羽獵，應指釣璜溪。"
        ],
        "title": "奉贈太常張卿二十韻",
        "id": "bc6d843e-5cf3-4ecb-ab77-d69c7f653445"
    },
    {
        "author": "杜甫",
        "paragraphs": [
            "諫官非不達，詩義早知名。",
            "破的由來事，先鋒孰敢爭。",
            "思飄雲物外，律中鬼神驚。",
            "毫髮無遺恨，波瀾獨老成。",
            "野人寧得所，天意薄浮生。",
            "多病休儒服，冥搜信客旌。",
            "築居仙縹緲，旅食歲崢嶸。",
            "使者求顏闔，諸公厭禰衡。",
            "將期一諾重，歘使寸心傾。",
            "君見途窮哭，宜憂阮步兵。"
        ],
        "title": "敬贈鄭諫議十韻",
        "id": "d4349582-0e9c-466c-8a27-da4663f34029"
    },
    {
        "author": "杜甫",
        "paragraphs": [
            "王國稱多土，賢良復幾人。",
            "異才應間出，爽氣必殊倫。",
            "始見張京兆，宜居漢近臣。",
            "驊騮開道路，鵰鶚離風塵。",
            "侯伯知何等，文章實致身。",
            "奮飛超等級，容易失沈淪。",
            "脫略磻谿釣，操持郢匠斤。",
            "雲霄今已逼，台衮更誰親。",
            "鳳穴雛皆好，龍門客又新。",
            "義聲紛感激，敗績自逡巡。",
            "途遠欲何向，天高難重陳。",
            "學詩猶孺子，鄉賦念嘉賓。",
            "不得同鼌錯，吁嗟後郄詵。",
            "計疎疑翰墨，時過憶松筠。",
            "獻納紆皇眷，中間謁紫宸。",
            "且隨諸彥集，方凱薄才伸。",
            "破膽遭前政，陰謀獨秉鈞。",
            "微生霑忌刻，萬事益酸辛。",
            "交合丹青地，恩傾雨露辰。",
            "有儒愁餓死，早晚報平津。"
        ],
        "title": "奉贈鮮于京兆二十韻",
        "id": "c9b2022c-a970-4fab-ab56-3b7b55e78096"
    },
    {
        "author": "杜甫",
        "paragraphs": [
            "特進羣公表，天人夙德升。",
            "霜蹄千里駿，風翮九霄鵬。",
            "服禮求毫髮，惟忠忘寢興。",
            "聖情常有眷，朝退若無憑。",
            "仙醴來浮蟻，奇毛或賜鷹。",
            "清關塵不雜，中使日相乘。",
            "晚節嬉遊簡，平居孝義稱。",
            "自多親棣萼，誰敢問山陵。",
            "學業醇儒富，辭華哲匠能。",
            "筆飛鸞聳立，章罷鳳騫騰。",
            "精理通談笑，忘形向友朋。",
            "寸長堪繾綣，一諾豈驕矜。",
            "已忝歸曹植，何知對李膺。",
            "招要恩屢至，崇重力難勝。",
            "披霧初歡夕，高秋爽氣澄。",
            "尊罍臨極浦，鳧雁宿張燈。",
            "花月窮游宴，炎天避鬱蒸。",
            "研寒金井水，檐動玉壺冰。",
            "瓢飲唯三徑，巖棲在百層。",
            "且持蠡測海，況挹酒如澠。",
            "鴻寶寧全祕，丹梯庶可凌。",
            "淮王門有客，終不媿孫登。"
        ],
        "tags": [
            "抒情",
            "感激"
        ],
        "title": "贈特進汝陽王二十韻",
        "id": "32e164a6-e25b-497c-993b-6a2f63e25daa"
    },
    {
        "author": "杜甫",
        "paragraphs": [
            "主家陰洞細煙霧，留客夏簟清琅玕。",
            "春酒杯濃琥珀薄，冰漿椀碧瑪瑙寒。",
            "誤疑茅堂過江麓，已入風磴霾雲端。",
            "自是秦樓壓鄭谷，時聞雜佩聲珊珊。"
        ],
        "title": "鄭駙馬宅宴洞中",
        "id": "6a35a5c8-851b-4f2d-aa73-a0fd3b2fd2b6"
    },
    {
        "author": "杜甫",
        "paragraphs": [
            "尚覺王孫貴，豪家意頗濃。",
            "屏開金孔雀，褥隱繡芙蓉。",
            "且食雙魚美，誰看異味重。",
            "門闌多喜色，女壻近乘龍。"
        ],
        "title": "李監宅",
        "id": "9ac8ab3a-5948-40f6-a552-ac94361bfe7e"
    },
    {
        "author": "杜甫",
        "paragraphs": [
            "華亭入翠微，秋日亂清暉。",
            "崩石欹山樹，清漣曳水衣。",
            "紫鱗衝岸躍，蒼隼護巢歸。",
            "向晚尋征路，殘雲傍馬飛。"
        ],
        "title": "重題鄭氏東亭",
        "id": "10022fe3-6956-474b-b41e-531c8ef9fc16"
    },
    {
        "author": "杜甫",
        "paragraphs": [
            "春山無伴獨相求，伐木丁丁山更幽。",
            "澗道餘寒歷冰雪，石門斜日到林丘。",
            "不貪夜識金銀氣，遠害朝看糜鹿遊。",
            "乘興杳然迷出處，對君疑是泛虛舟。"
        ],
        "title": "題張氏隱居二首 一",
        "id": "cf913d33-9ec7-4d06-a644-07dc1adafde1"
    },
    {
        "author": "杜甫",
        "paragraphs": [
            "之子時相見，邀人晚興留。",
            "霽潭鱣發發，春草鹿呦呦。",
            "杜酒偏勞勸，張棃不外求。",
            "前村山路險，歸醉每無愁。"
        ],
        "title": "題張氏隱居二首 二",
        "id": "b8e70521-2e35-4f23-bde4-64b7cc9a0400"
    },
    {
        "author": "杜甫",
        "paragraphs": [
            "一匱功盈尺，三峰意出羣。",
            "望中疑在野，幽處欲生雲。",
            "慈竹春陰覆，香爐曉勢分。",
            "惟南將獻壽，佳氣日氛氳。"
        ],
        "title": "天寶初南曹小司寇舅於我太夫人堂下累土爲山一匱盈尺以代彼朽木承諸焚香瓷甌甌甚安矣旁植慈竹蓋茲數峰嶔岑嬋娟宛有塵外數致乃不知興之所至而作是詩",
        "id": "2c4755aa-a07d-4e0a-97b6-afdf906a3f00"
    },
    {
        "author": "杜甫",
        "paragraphs": [
            "龍門橫野斷，驛樹出城來。",
            "氣色皇居近，金銀佛寺開。",
            "往還時屢改，川水日悠哉。",
            "相閱征途上，生涯盡幾迴。"
        ],
        "title": "龍門",
        "id": "aa5d85b7-f78f-4be4-9419-8453c46dd842"
    },
    {
        "author": "杜甫",
        "paragraphs": [
            "有客傳河尹，逢人問孔融。",
            "青囊仍隱逸，章甫尚西東。",
            "鼎石分門戶，詞場繼國風。",
            "尊榮瞻地絕，疎放憶途窮。",
            "濁酒尋陶令，丹砂訪葛洪。",
            "江湖漂短褐，霜雪滿飛蓬。",
            "牢落乾坤大，周流道術空。",
            "謬慙知薊子，真怯笑揚雄。",
            "盤錯神明懼，謳歌德義豐。",
            "尸鄉餘土室，難說祝雞翁。"
        ],
        "title": "奉寄河南韋尹丈人",
        "id": "2c762309-e91e-4231-bf09-ab28d7802bd4"
    },
    {
        "author": "杜甫",
        "paragraphs": [
            "秋來相顧尚飄蓬，未就丹砂媿葛洪。",
            "痛飲狂歌空度日，飛揚跋扈爲誰雄。"
        ],
        "tags": [
            "离别",
            "写人",
            "生活"
        ],
        "title": "赠李白",
        "id": "2fb56d01-0200-4756-88c3-e8708cc5ca44"
    },
    {
        "author": "杜甫",
        "paragraphs": [
            "秋水通溝洫，城隅進小船。",
            "晚涼看洗馬，森木亂鳴蟬。",
            "菱熟經時雨，蒲荒八月天。",
            "晨朝降白露，遙憶舊青氊。"
        ],
        "title": "與任城許主簿遊南池",
        "id": "c1499110-9316-46f9-bc91-4a57ec461761"
    },
    {
        "author": "杜甫",
        "paragraphs": [
            "東郡趨庭日，南樓縱目初。",
            "浮雲連海嶽，平野入青徐。",
            "孤嶂秦碑在，荒城魯殿餘。",
            "從來多古意，臨眺獨躊躇。"
        ],
        "title": "登兖州城樓",
        "id": "eabe74ad-1a13-481d-92e4-9207a59396c5"
    },
    {
        "author": "杜甫",
        "paragraphs": [
            "秋水清無底，蕭然靜客心。",
            "掾曹乘逸興，鞍馬去相尋。",
            "能吏逢聊璧，華筵直一金。",
            "晚來橫吹好，泓下亦龍吟。"
        ],
        "title": "劉九法曹鄭瑕丘石門宴集",
        "id": "6a04ad47-c0ea-461f-aa52-f89454a1b4eb"
    },
    {
        "author": "杜甫",
        "paragraphs": [
            "野亭逼湖水，歇馬高林間。",
            "鼉吼風奔浪，魚跳日映山。",
            "暫遊阻詞伯，却望懷青關。",
            "靄靄生雲霧，唯應促駕還。"
        ],
        "title": "暫如臨邑至㟙山湖亭奉懷李員外率爾成興",
        "id": "4a2d7277-b99e-4dec-88ae-2ccd1fe594c9"
    },
    {
        "author": "杜甫",
        "paragraphs": [
            "東岳雲峰起，溶溶滿太虛。",
            "震雷飜幕燕，驟雨落河魚。",
            "座對賢人酒，門聽長者車。",
            "相邀媿泥濘，騎馬到階除。"
        ],
        "title": "對雨書懷走邀許十一簿公",
        "id": "fea6e004-d905-4fa0-9f6c-c813af7862e6"
    },
    {
        "author": "杜甫",
        "paragraphs": [
            "巳公茅屋下，可以賦新詩。",
            "枕簟入林僻，茶瓜留客遲。",
            "江蓮搖白羽，天棘夢青絲空忝許詢輩，難酬支遁詞。"
        ],
        "title": "巳上人茅齋",
        "id": "502e6a94-3ae9-4b92-920c-4ab6db1213da"
    },
    {
        "author": "杜甫",
        "paragraphs": [
            "胡馬大宛名，鋒棱瘦骨成。",
            "竹批雙耳峻，風入四蹄輕。",
            "所向無空闊，真堪託死生。",
            "驍騰有如此，萬里可橫行。"
        ],
        "tags": [
            "咏物诗",
            "言志",
            "咏物"
        ],
        "title": "房兵曹胡馬詩",
        "id": "47cb698a-c951-49a4-b17c-032bc033ac87"
    },
    {
        "author": "杜甫",
        "paragraphs": [
            "素練風霜起，蒼鷹畫作殊。",
            "身思狡兔，俱目似愁胡。",
            "絛旋光堪擿，軒楹勢可呼。",
            "何當擊凡鳥，毛血灑平蕪。"
        ],
        "tags": [
            "题画",
            "写鸟",
            "励志",
            "鸟"
        ],
        "title": "畫鷹",
        "id": "9f190888-4df3-4c51-81d4-42237f9f60fc"
    },
    {
        "author": "杜甫",
        "paragraphs": [
            "李侯有佳句，往往似陰鏗。",
            "余亦東蒙客，憐君如弟兄。",
            "醉眠秋共被，攜手日同行。",
            "更想幽期處，還尋北郭生。",
            "入門高興發，侍立小童清。",
            "落景聞寒杵，屯雲對古城。",
            "向來吟橘頌，誰欲討蓴羹。",
            "不願論簪笏，悠悠滄海情。"
        ],
        "tags": [
            "隐逸",
            "友情"
        ],
        "title": "與李十二白同尋范十隱居",
        "id": "64b7dbe3-a2e2-47a2-9ca0-32413250c0c4"
    },
    {
        "author": "杜甫",
        "paragraphs": [
            "二儀積風雨，百谷漏波濤。",
            "聞道洪何坼，遙連滄海高。",
            "職思憂悄悄，郡國訴嗷嗷。",
            "舍弟卑棲邑，防川領簿曹。",
            "尺書前日至，版築不時操。",
            "難假黿鼉力，空瞻烏鵲毛。",
            "燕南吹畎畝，濟上沒蓬蒿。",
            "螺蚌滿近郭，蛟螭乘九臯。",
            "徐關深水府，碣石小秋毫。",
            "白屋留孤樹，清天矢萬艘。",
            "吾衰同泛梗，利涉想蟠桃。",
            "倚賴天涯釣，猶能掣巨鼇。"
        ],
        "tags": [
            "黄河"
        ],
        "title": "臨邑舍弟書至苦雨黃河泛溢隄防之患簿領所憂因寄此詩用寬其意",
        "id": "df4bd05c-a0a4-4c19-8e8d-ada2db3ccbf2"
    }
]