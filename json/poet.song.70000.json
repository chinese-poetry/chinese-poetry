[
    {
        "author": "邹浩",
        "paragraphs": [
            "归田日日望恩光，今日尤思返故乡。",
            "淡饭三杯菊花酒，何妨随俗且重阳。"
        ],
        "title": "九日",
        "id": "fb9bea09-ab06-46ac-935a-4871d78273d6"
    },
    {
        "author": "邹浩",
        "paragraphs": [
            "罪大投身瘴疠乡，亲年老矣重难忘。",
            "龙华会上俱贤圣，为爇精诚一炷香。"
        ],
        "title": "送择老赴桂州龙华会",
        "id": "11e2c5e9-af0c-4656-998a-0506d757e8e4"
    },
    {
        "author": "邹浩",
        "paragraphs": [
            "去年寒食已为客，今年寒食未还家。",
            "春前莫负一杯酒，山后聊观三朵花。"
        ],
        "title": "观牡丹",
        "id": "553d6486-8285-4543-8444-c6786a0199ed"
    },
    {
        "author": "邹浩",
        "paragraphs": [
            "清都不敢梦中游，何况通明侍冕旒。",
            "分手知从天上去，望云深感岭边留。",
            "三年瘴疠精神在，一日功名謦欬收。",
            "骥足风生谁绊得，绿杨芳草谩高楼。"
        ],
        "title": "送希古",
        "id": "2c55416f-37f3-4c87-870d-7234ce4ffbc5"
    },
    {
        "author": "邹浩",
        "paragraphs": [
            "观书已若观山水，今更开轩山水来。",
            "岌岌云收腾日月，滔滔鱼跃起风雷。",
            "二仪歘向胸中集，万象都从笔下回。",
            "只恐高深亦欣览，秀才尤秀出尘埃。"
        ],
        "title": "揽秀轩",
        "id": "1965ed9d-f15e-408c-aab2-67e93c54273d"
    },
    {
        "author": "邹浩",
        "paragraphs": [
            "通道三杯如李白，解酲五斗似刘伶。",
            "尔来心渇鸭头绿，应许唇霑竹叶青。"
        ],
        "title": "简君瑞觅竹叶清",
        "id": "7d98f120-9819-4466-89b4-a8ca3e3438ba"
    },
    {
        "author": "邹浩",
        "paragraphs": [
            "蟾影舞花真窈窕，江风吹竹是伦伶。",
            "开壶日月欣浮白，放眼干坤得倍青。"
        ],
        "title": "君瑞酒来用前韵",
        "id": "41b0ab65-6953-4a68-92e0-bcf52c02dcea"
    },
    {
        "author": "邹浩",
        "paragraphs": [
            "促膝论心十二年，有时忠愤泪澘然。",
            "不闻一事拳拳救，但见三台每每迁。",
            "天地岂容将计免，国家能报乃身全。",
            "它时会有相逢日，解说何由复自贤。"
        ],
        "title": "闻正夫迁门下",
        "id": "6db59101-eced-4d28-8cfb-6321b9b0d882"
    },
    {
        "author": "邹浩",
        "paragraphs": [
            "雨师风伯倐回车，今日春工得自如。",
            "窗牖洞开除障碍，尽教风景到吾庐。"
        ],
        "title": "开窗",
        "id": "8c99ab30-9a4d-4aa5-a28f-a24cea86e318"
    },
    {
        "author": "邹浩",
        "paragraphs": [
            "轻云笼日雨收尘，天作奇花照眼明。",
            "莫道岭边无好况，吾今春在洛阳城。"
        ],
        "title": "对牡丹",
        "id": "09bb0c39-c42b-457a-8065-3677b2e924b1"
    },
    {
        "author": "邹浩",
        "paragraphs": [
            "默默炎荒已岁余，音书那复阻三吴。",
            "晚来何限青天出，独倚栏杆闻鹧鸪。"
        ],
        "title": "闻鹧鸪",
        "id": "76a9eb6e-3b4b-4ddb-9e4f-df542aea9bc5"
    },
    {
        "author": "邹浩",
        "paragraphs": [
            "几片空田白水中，朝来俄已绿茸茸。",
            "自怜于此留居久，两见插禾勤老农。"
        ],
        "title": "观插田",
        "id": "421b6cd0-68c1-406d-93f4-f9bc6e37b135"
    },
    {
        "author": "邹浩",
        "paragraphs": [
            "基构于今政十年，不容山竹暗行鞭。",
            "森然五笋自何出，盛矣文邦相与传。"
        ],
        "title": "佛前笋  其一",
        "id": "e5542e82-3b80-4a25-b653-c29b164e8a54"
    },
    {
        "author": "邹浩",
        "paragraphs": [
            "和气潜通无间断，佛光回照有因缘。",
            "恩书不远归期近，已觉斑衣色倍鲜。"
        ],
        "title": "佛前笋  其二",
        "id": "bd6a1b7f-33f9-4808-9706-f62f8a6b7e0d"
    },
    {
        "author": "邹浩",
        "paragraphs": [
            "来仙阁上道生成，芝满丹田鬰鬰青。",
            "不为换鹅为物役，焚香闲自写黄庭。"
        ],
        "title": "写黄庭  其一",
        "id": "2fcf3619-4ae9-4b0f-b7e8-3c960f82b19d"
    },
    {
        "author": "邹浩",
        "paragraphs": [
            "黄庭窈窈在吾身，洒扫尘氛集万神。",
            "但自精诚如一日，莫愁金阙不高真。"
        ],
        "title": "写黄庭  其二",
        "id": "2435d663-05b0-4f37-8223-0f68d8747f06"
    },
    {
        "author": "邹浩",
        "paragraphs": [
            "高真元是世间人，能密枢机到上清。",
            "天地有终吾不老，环刚犹得度羣生。"
        ],
        "title": "写黄庭  其三",
        "id": "8f65764e-bc02-4cdc-9941-532189d54a0a"
    },
    {
        "author": "邹浩",
        "paragraphs": [
            "羣生何事日营营，浪以三元作五兵。",
            "未及残人先自贼，几时重得见升平。"
        ],
        "title": "写黄庭  其四",
        "id": "8f85798e-5d54-4053-8184-c7dae476ca90"
    },
    {
        "author": "邹浩",
        "paragraphs": [
            "升平无象亦无名，翼翼巍巍拱玉宸。",
            "流泽自周人自乐，普天同入万年春。"
        ],
        "title": "写黄庭  其五",
        "id": "567d6886-25bc-4498-94cd-b5b15c98b85d"
    },
    {
        "author": "邹浩",
        "paragraphs": [
            "榕树能容故得名，枝条环布若高城。",
            "何当种满弥天去，永使青青芘万生。"
        ],
        "title": "榕树",
        "id": "dd32f09a-4bb8-4269-bcfb-a3571c28e3ce"
    },
    {
        "author": "邹浩",
        "paragraphs": [
            "曾以高风入冕旒，未闻释耒起南州。",
            "当缘我罪投荒远，亦使君身得滞留。",
            "万卷功名闲处立，一瓢境界静中收。",
            "它年太史无虚美，卓行还能与祖侔。"
        ],
        "title": "寄阳行先",
        "id": "294a1b02-98b8-4667-b2a2-e2239b3d2ec4"
    },
    {
        "author": "邹浩",
        "paragraphs": [
            "庚子同灾知几人，二公华显独超伦。",
            "比闻贬责祠宫去，始信推移运数均。",
            "势冷有官犹是贵，居闲无禄未为贫。",
            "须知削籍投荒者，惟望归欤作幸民。"
        ],
        "title": "闻王吕二公罢郡皆得宫观",
        "id": "89a9c4d3-c11d-4243-84fb-b28f7fd6f6a7"
    },
    {
        "author": "邹浩",
        "paragraphs": [
            "十年流落见无由，谁识江东有赵州。",
            "凭仗炉烟寄消息，定中应亦展眉头。"
        ],
        "title": "以常宁铅鑪合供政首座因用旧韵发一笑",
        "id": "bd35df99-35a2-4f67-8837-c629433d9d8d"
    },
    {
        "author": "邹浩",
        "paragraphs": [
            "纵横参了祖师禅，聊唱还乡信此缘。",
            "粥饭年来一齐足，不妨和束带刀眠。"
        ],
        "title": "闻政公住庵将成輙以只么名之并寄绝句",
        "id": "0c0c9438-f101-404a-bfc9-5a7946f63aab"
    },
    {
        "author": "邹浩",
        "paragraphs": [
            "高歌一曲破还乡，只么随缘是道塲。",
            "已向承天设双榻，待师同快竹风凉。"
        ],
        "title": "招政首座",
        "id": "956fee77-764d-4b95-8efd-3e5b581a637b"
    },
    {
        "author": "邹浩",
        "paragraphs": [
            "真诀由来甚易明，惟人用志不精诚。",
            "从今谨事先生语，何患无阶朝玊清。"
        ],
        "title": "有感",
        "id": "a0eab6b7-2467-4d36-bf6a-5e5e322b4e73"
    },
    {
        "author": "邹浩",
        "paragraphs": [
            "梦如符节自然合，吉事有开期必先。",
            "天地无私人主圣，孤臣从此望归田。"
        ],
        "title": "纪梦",
        "id": "a236d3c2-1acc-4287-99ee-56b73b04aa29"
    },
    {
        "author": "邹浩",
        "paragraphs": [
            "萱草留春瑞气长，二年吴越杳相望。",
            "鑪烟正起依南极，乡信俄来自北堂。",
            "委曲备闻逾获宝，欢欣遥想盛称觞。",
            "人心天意端如此，行矣归宁慰寿康。"
        ],
        "title": "母氏诞生之日得家书喜不自胜形于鄙句",
        "id": "83d90c2c-33b9-4e1e-849a-c5a9c577940d"
    },
    {
        "author": "邹浩",
        "paragraphs": [
            "天下苍生如我何，故人犹祝保天和。",
            "奉亲志意得归路，报国功名还钓蓑。",
            "已分息心随饮啄，不应平地起风波。",
            "璚瑶欲报安能报，空向秦淮怅望多。"
        ],
        "title": "读林醇中书",
        "id": "204e80a8-83e0-4b78-a47a-f2452c2b8585"
    },
    {
        "author": "邹浩",
        "paragraphs": [
            "无书可借即捐书，日月云烟见未除。",
            "言与不言俱是着，损之又损亦非如。",
            "琴边酩酊何关酒，濠上从容岂在鱼。",
            "为报冰华老居士，吾今无欠亦无余。"
        ],
        "title": "读钱济明书",
        "id": "5dd9d1bd-230e-4e57-a68c-c04176673928"
    },
    {
        "author": "邹浩",
        "paragraphs": [
            "人生游艺亦多端，莫若医书可纵观。",
            "曾向千金深有得，孰云三界果无安。",
            "忘怀已自袪灾瘴，寄语尤知笃岁寒。",
            "敢不拜嘉勤辅助，保全归去奉亲欢。"
        ],
        "title": "读袁柬之书",
        "id": "92f93c17-6eee-47f0-82dc-ada1e5571b40"
    },
    {
        "author": "邹浩",
        "paragraphs": [
            "善如平路恶如巇，底事前人浪自疑。",
            "方寸但令无愧怍，彼苍何虑有偏私。",
            "流言耸动知公旦，削迹奇穷见仲尼。",
            "事事存心惟节慎，大哉斯语是吾师。"
        ],
        "title": "读从外祖书",
        "id": "be4eddd5-201f-4e6f-8bfc-c4ec38aefeb5"
    },
    {
        "author": "邹浩",
        "paragraphs": [
            "玉色照清都，孤臣亦侍书。",
            "叨蒙一笔赐，恩似五年初。",
            "窜逐虽云远，精诚自不疏。",
            "皇心定垂恻，行获奉安舆。"
        ],
        "title": "纪梦",
        "id": "910b0afa-52ee-41aa-aec0-3d454cf3e95c"
    },
    {
        "author": "邹浩",
        "paragraphs": [
            "久矣去清班，无因预匪颁。",
            "殊方得高义，使我失愁颜。",
            "月满浮云散，龙飞瑞气还。",
            "炎氛自辟易，归路见乡关。"
        ],
        "title": "客惠团茶",
        "id": "b59a9d77-8d41-4b21-bc99-221ebb99d12f"
    },
    {
        "author": "邹浩",
        "paragraphs": [
            "将谓轻红间老青，元来一本自然成。",
            "叶如桃叶回环布，枝似竹枝罗列生。",
            "兰助珍羞香不断，萱留喜意色方明。",
            "更移此本家园去，岁岁花时献寿觥。"
        ],
        "title": "移夹竹桃",
        "id": "a2bcb845-64d6-4c4e-9d3b-2c90fa497562"
    },
    {
        "author": "邹浩",
        "paragraphs": [
            "日收炎照沈沈去，月放凉光冉冉回。",
            "茉莉一如知我意，并从轩外送香来。"
        ],
        "title": "闻茉莉香  其一",
        "id": "12e07600-fea5-41a7-b494-b707d5d5287f"
    },
    {
        "author": "邹浩",
        "paragraphs": [
            "青琅玕里白玫瑰，不受尘氛天自开。",
            "最好夜凉初雨过，清香习习向人来。"
        ],
        "title": "闻茉莉香  其二",
        "id": "3577adff-bdea-4a9d-b0a6-dc8f69e9ce79"
    },
    {
        "author": "邹浩",
        "paragraphs": [
            "不出柴门半月强，偶随鸥鹭到池塘。",
            "荷花莲叶薫风里，一似去年无限香。"
        ],
        "title": "闲步",
        "id": "a14843d3-4969-4767-ae05-db1bebc2aafd"
    },
    {
        "author": "邹浩",
        "paragraphs": [
            "羣芳移自岭南州，要使儿童慎厥修。",
            "看取逐时花烂熳，即知当日罪拘留。",
            "黄茅瘴里诚难脱，紫极光中偶见收。",
            "汝辈但将吾作鍳，勿愁忠孝不优游。"
        ],
        "title": "鍳华亭",
        "id": "cbf2d7dd-bdee-4ac0-b72f-1ca86d50b6dc"
    },
    {
        "author": "邹浩",
        "paragraphs": [
            "归田日月有光辉，相与承颜家正肥。",
            "萱草丛高明户牖，棣华枝盛照庭闱。",
            "年年岁岁欢常在，子子孙孙志弗违。",
            "从此乡评知品目，风流不愧老莱衣。"
        ],
        "title": "戏彩堂  其一",
        "id": "d6a11ef1-8386-4a64-85eb-43d35d8c5c76"
    },
    {
        "author": "邹浩",
        "paragraphs": [
            "不着朝衣着彩衣，欢然膝下永相依。",
            "兄兄弟弟同真乐，物物人人共息机。",
            "三釡晨昏归省定，一时裘马任轻肥。",
            "长为不施其亲者，免被无穷有识讥。"
        ],
        "title": "戏彩堂  其二",
        "id": "520f6bec-706f-4081-bf44-5a63d5727cd0"
    },
    {
        "author": "邹浩",
        "paragraphs": [
            "巵言吾久得南华，每一开编一叹嗟。",
            "尘表物从何处去，人间世自莫能加。",
            "不知养虎但生事，未始有回真作家。",
            "此意于今妙相契，却惭书读谩盈车。"
        ],
        "title": "读庄子人间世",
        "id": "d3320d9b-1726-46ca-b898-ee7a6357b082"
    },
    {
        "author": "邹浩",
        "paragraphs": [
            "未始有回无不可，焉能□□亦何伤。",
            "得师虽晚犹堪救，万事纷纷付两忘。"
        ],
        "title": "偶书",
        "id": "d2cc2007-2b24-4ca7-bbdc-e67ed289e0e9"
    },
    {
        "author": "邹浩",
        "paragraphs": [
            "不作寒巖枯木身，又随云起别芜城。",
            "大方广寺果随喜，苦集灭人应奉迎。",
            "山色何如霍山色，溪声孰似偃溪声。",
            "莫教却被阿兰笑，此个老翁犹相生。"
        ],
        "title": "闻愈清老游天台",
        "id": "c8d44a71-848b-4833-9454-1e8cb2466e1a"
    },
    {
        "author": "邹浩",
        "paragraphs": [
            "建隆无复旧行踪，石塔开堂得远公。",
            "衣挂六铢收法界，草深一丈见家风。",
            "也知是汝远狮子，不分饶他岑大虫。",
            "何日扬州船子去，木兰花里问真空。"
        ],
        "title": "岑老书云远老法堂上草深一丈矣",
        "id": "e970b081-5c0e-40c5-b611-ba084acf2eb1"
    },
    {
        "author": "邹浩",
        "paragraphs": [
            "西亭会面即移船，迹扫青青翠竹前。",
            "目击已知心照了，对谈何必日留连。",
            "禅堂仙阁谁三界，岭月淮云自一天。",
            "偶此诗成更吟咏，飞来鸥鹭亦欣然。"
        ],
        "title": "寄上方安老",
        "id": "f3c1deaa-048b-44fa-8606-592a14c79239"
    },
    {
        "author": "邹浩",
        "paragraphs": [
            "此地凭熊几使君，敬公名姓独超羣。",
            "不因健笔曾推美，纵使忘形岂得闻。",
            "词翰莫窥真体要，江山犹带旧风云。",
            "我来访古惟高义，追想区区只自勤。"
        ],
        "title": "敬超先  其一",
        "id": "dbfaefab-326b-4add-808c-19f935f9de95"
    },
    {
        "author": "邹浩",
        "paragraphs": [
            "拾遗流落困埃尘，海内忘形有使君。",
            "长似汉中情义笃，不同常侍死生分。",
            "一时燥湿知难变，万里经营想更勤。",
            "管鲍不忘公亦在，高风犹得后人闻。"
        ],
        "title": "敬超先  其二",
        "id": "12740526-589a-4df2-b4d8-dd630857112e"
    },
    {
        "author": "邹浩",
        "paragraphs": [
            "梅花春里送君行，忽已芙蕖照眼明。",
            "握手定须酬故约，凭栏犹切念高情。",
            "下帷静与忘言会，扇枕凉随喜气生。",
            "只恐悬悬亦知我，有时清梦到昭平。"
        ],
        "title": "寄子发",
        "id": "1811a5f7-8198-45ce-92ea-df6930ed08fe"
    },
    {
        "author": "邹浩",
        "paragraphs": [
            "澄庵一别两炎风，回瞩潇湘兴莫穷。",
            "木耸云山常献瑞，鼎收龙虎妙成功。",
            "精神迥出拘挛外，日月都归笑傲中。",
            "闻说芝园转增胜，杖藜行欲遶芳丛。"
        ],
        "title": "寄蒋彦回",
        "id": "32344da7-1cfa-435c-ae25-8cbd3153df4d"
    },
    {
        "author": "邹浩",
        "paragraphs": [
            "义薄云霄世几人，零陵邑宰迥超伦。",
            "能明圣主恢洪造，曾是童儿谒紫宸。",
            "衡岳深蟠心不动，重湖闳写惠常均。",
            "别来眉宇知何似，日冀恩还得款亲。"
        ],
        "title": "寄朱彦明",
        "id": "57ae7919-39dc-403e-b307-d1da5df1e5b0"
    },
    {
        "author": "邹浩",
        "paragraphs": [
            "闻说高山寺，崇宁赐额新。",
            "长为祝圣地，无复寓居人。",
            "佛殿焚修肃，僧窗挂搭频。",
            "西来祖师意，从此出埃尘。"
        ],
        "title": "寄霞老",
        "id": "47e3c4df-8d03-4683-87a2-25758da4d712"
    },
    {
        "author": "邹浩",
        "paragraphs": [
            "参军跋马瘴江滨，一笑相逢意转亲。",
            "偶复面论前日事，恍疑身是隔生人。",
            "风随玉麈倾新盖，暑避冰姿返旧轮。",
            "八卦森森照归路，为君留饮判经旬。"
        ],
        "title": "伯和见过",
        "id": "80a09d99-4225-4040-823d-0bd9401f0652"
    },
    {
        "author": "邹浩",
        "paragraphs": [
            "沈冥谁复似当时，九陌尘中偶得之。",
            "洁已已能成玉雪，为人犹自作蓍龟。",
            "门前车马喧喧过，室内干坤默默知。",
            "一语不随人事变，与君陈阔岂无期。"
        ],
        "title": "贯道",
        "id": "c03e56fc-4094-4d82-a6e6-b11c7eef24e5"
    },
    {
        "author": "邹浩",
        "paragraphs": [
            "宝所从来指道林，人间天上总回心。",
            "自他初不毫端隔，悲智常随愿力深。",
            "风带洞庭供爽籁，云携紫盖献层阴。",
            "会须一瓣旃檀去，四句偈闻师子音。"
        ],
        "tags": [
            "洞庭湖"
        ],
        "title": "寄道林琳老",
        "id": "23556505-38e8-4f72-bbf6-58238229c0b7"
    },
    {
        "author": "邹浩",
        "paragraphs": [
            "散轩萧散万缘空，寂寂炉烟驻晓风。",
            "宾主不知谁合散，江山何许自西东。",
            "有时黄卷倚龛外，无数碧云生句中。",
            "好是心如大圆镜，光能照我路岐通。"
        ],
        "title": "寄祁阳义明",
        "id": "11840d59-6a8e-439f-b679-95ccc9f51484"
    },
    {
        "author": "邹浩",
        "paragraphs": [
            "一瓯难忘雪云轻，濯尽氛埃彻骨清。",
            "瑞气遶龙应满意，薫风留日正多情。",
            "黄金照地人间肃，白鹤飞泉物外鸣。",
            "只待五湖归兴动，扁舟擘浪去寻盟。"
        ],
        "title": "寄长沙何子玉",
        "id": "3b9dcdfa-bf87-4d3f-a1f9-2af62605efaf"
    },
    {
        "author": "邹浩",
        "paragraphs": [
            "得君宁独为葭莩，两度湘中睠我殊。",
            "兵拥渡江犹缱绻，颿催离寺尚踌蹰。",
            "莱公庙北民歌鲁，贾傅城东地入吴。",
            "会面不知何日再，但观休显继龙图。"
        ],
        "title": "寄公安令孙仲恭",
        "id": "af12d941-e732-4648-9dcb-44e064450e19"
    },
    {
        "author": "邹浩",
        "paragraphs": [
            "越州刺史越州僧，曾是龙华同会人。",
            "偶向祝融峰下过，便从香积钵中亲。",
            "毫端宝刹重重现，句里藏机一一新。",
            "正是连天鴈回日，此心先已到江滨。"
        ],
        "title": "寄华光仁老",
        "id": "1055d640-d161-46ec-80d9-8b6ca27f3b75"
    },
    {
        "author": "邹浩",
        "paragraphs": [
            "赦书该得尽量移，君到衡阳适及期。",
            "将谓南徐须近便，那知北望尚覊縻。",
            "人情既久应相好，气候无它亦自宜。",
            "造物此心君会否，少留同我返茅茨。"
        ],
        "title": "敷文",
        "id": "f6fdf79b-e403-41f1-8b32-1a2f38cad2b8"
    },
    {
        "author": "邹浩",
        "paragraphs": [
            "人生相得贵知心，况复鸰原有断金。",
            "但使连墙非异趣，何须会面乃同襟。",
            "药囊警动苍生念，茗椀招回梁甫吟。",
            "早晚鲈鱼促归去，为君聊驻马骎骎。"
        ],
        "title": "圣钦",
        "id": "12295c9b-9e26-4ba7-ab25-0fbfdaa065e9"
    },
    {
        "author": "邹浩",
        "paragraphs": [
            "东堂当日偶差肩，屈指今逾二十年。",
            "君作长官邻邑内，我为迁客此江边。",
            "时乖出处宜安土，道在穷通莫问天。",
            "只恐頖宫真拜勑，无因重获奉周旋。"
        ],
        "title": "正彦",
        "id": "8eb60de3-89cd-4f19-a82c-1fc9322b7fa1"
    },
    {
        "author": "邹浩",
        "paragraphs": [
            "甑中如见欲生尘，不待人言廪自倾。",
            "虽阻负归同子路，且知书帖异贞卿。",
            "邻僧市井应无迹，野雀阶除亦有情。",
            "却想万钟安享者，孰云天地极均平。"
        ],
        "title": "送米  其一",
        "id": "d46eddc7-e1a9-4793-afbf-823f3ee2e66c"
    },
    {
        "author": "邹浩",
        "paragraphs": [
            "鼓腹从今得果然，不须称美道州前。",
            "一箪颇异山雌意，满钵还同香积天。",
            "糁作藜羮夸举挟，剖为钓饵戏沉渊。",
            "只疑好事传将去，饭颗兴嘲有谪仙。"
        ],
        "title": "送米  其二",
        "id": "871e3f51-2663-4d7f-9d8b-0f96eef580ee"
    },
    {
        "author": "邹浩",
        "paragraphs": [
            "数亩非无负郭田，川途修阻故萧然。",
            "得君远胜子舆友，使我非无漂母怜。",
            "未拟更求佳传报，且先分当酒家钱。",
            "亲朋只愿长相见，归饱丰穰不计年。"
        ],
        "title": "送米  其三",
        "id": "e199d063-5dd9-478d-809c-cb64de4e06cf"
    },
    {
        "author": "邹浩",
        "paragraphs": [
            "曾向新州食荔枝，黄堂酒罢即言归。",
            "含香温玉还相遇，定是恩光照客衣。"
        ],
        "title": "食荔枝",
        "id": "2d634448-ecc3-4e49-b373-cbfa000e8a95"
    },
    {
        "author": "邹浩",
        "paragraphs": [
            "高堂怀核谩栽培，一一红根破绿苔。",
            "携入乡邦吾第一，风流知自岭南来。"
        ],
        "title": "种荔枝",
        "id": "07b57751-6855-48c3-a021-462f4e9f368f"
    },
    {
        "author": "邹浩",
        "paragraphs": [
            "载酒来过亦可怜，持杯先已口流涎。",
            "香浮八桂风光胜，波动兼金月影圆。",
            "共醉有时依竹卧，独醒无复愧渔船。",
            "此中天地尤安稳，莫向尘埃盛处传。"
        ],
        "title": "遗酒",
        "id": "e3872975-d20b-4454-aab7-b29de543ed32"
    },
    {
        "author": "邹浩",
        "paragraphs": [
            "吉语传来喜可知，岂无神物共扶持。",
            "但怜四载遭三黜，偶与三公作四夔。",
            "海上飓风应骤息，岭边炎瘴亦潜衰。",
            "相从会有还归日，却向江乡话此时。"
        ],
        "title": "道人徐清自南来彦和莹中才叔并令寄声",
        "id": "13af0bf2-1c35-4f91-9e28-b686d2624a72"
    },
    {
        "author": "邹浩",
        "paragraphs": [
            "江流随落复随生，巧作滩声入户庭。",
            "六律五音无不有，人谁如我饱曾听。"
        ],
        "title": "滩声",
        "id": "4ab84cdc-2803-4012-b367-8de583e2e59e"
    },
    {
        "author": "邹浩",
        "paragraphs": [
            "午梦初残日正炎，坐来滂沛泻高簷。",
            "凉生几席心如水，聊拂尘编理旧签。"
        ],
        "title": "喜雨",
        "id": "f65e4701-7026-4383-a1bc-c05bde913533"
    },
    {
        "author": "邹浩",
        "paragraphs": [
            "頖宫聊尔耳，卒岁亦优游。",
            "昔已腾佳誉，今应属胜流。",
            "竹声锵密雪，桂影弄高秋。",
            "为尔犹牵思，天涯一转头。"
        ],
        "title": "思聊斋",
        "id": "2f415741-1f3a-4498-bd0d-d9552a752cc6"
    },
    {
        "author": "邹浩",
        "paragraphs": [
            "高山顶上偶相逢，千尺孤松霜雪中。",
            "不可亲疏真道广，未尝喜愠信心空。",
            "衡门笑咏尘方远，太学声名日自隆。",
            "行就车头舣归楫，拟将周易问穷通。"
        ],
        "title": "寄邓德甫",
        "id": "6aaaf971-5d23-4eb8-9729-4b785e9fc70e"
    },
    {
        "author": "邹浩",
        "paragraphs": [
            "吟罢新诗复自谣，欣然一笑静中超。",
            "鸣鸡吠犬芭蕉外，欲与论心不可招。"
        ],
        "title": "偶书",
        "id": "08d10577-ff91-4d6b-816a-56b2d11d3a31"
    },
    {
        "author": "邹浩",
        "paragraphs": [
            "琴边聊现宰官身，回忆来仙尚有情。",
            "鸟鹊远从簷外集，鲤鱼俄向眼中明。",
            "闲将永日供黄卷，静纳薫风擢紫英。",
            "更得香山巧相对，一如眉宇照人清。"
        ],
        "title": "寄元老  其一",
        "id": "e3728166-55c1-40b7-ba7c-15c76197b83b"
    },
    {
        "author": "邹浩",
        "paragraphs": [
            "欲知别后事如何，门巷苔生雀可罗。",
            "偏称解衣槃礴臝，真为静处萨婆诃。",
            "鬼神密护炉中药，风雨深藏壁上梭。",
            "惟是葛藤犹入念，有时西望笑呵呵。"
        ],
        "title": "寄元老  其二",
        "id": "b8b590f2-ad7a-4fe3-87c9-92bb7ff877eb"
    },
    {
        "author": "邹浩",
        "paragraphs": [
            "九曲池边见老僧，君为前导启重扃。",
            "十年空忆扬州梦，万里遥瞻长者形。",
            "龙断冥心同委吏，天涯随分作孤星。",
            "何当鸣指相逢去，珍重楞伽四卷经。"
        ],
        "title": "得廉彦书",
        "id": "a88e1bd4-2766-48c2-b93a-a0e8579e93a2"
    },
    {
        "author": "邹浩",
        "paragraphs": [
            "毗耶居士有神功，断取香山置掌中。",
            "五分普令薫法界，一时倶送与仙翁。",
            "巖头云澹晖晖日，洞口烟横细细风。",
            "可但吾心今莫逆，香巖于此获圆通。"
        ],
        "title": "元老寄惠香山",
        "id": "3a3cf4c8-c82e-4a19-a4ca-1192f82b4daf"
    },
    {
        "author": "邹浩",
        "paragraphs": [
            "仙家春色不曾空，亦有𧄒𦰡占暖风。",
            "丹桂叶舒推重碧，蟠桃花发避深红。",
            "尽教带土培轩外，行欲移根过浙中。",
            "最好高堂归献寿，年年光映棣花丛。"
        ],
        "title": "道正移爇𦰡来",
        "id": "cc18a40e-0e7d-496d-9593-72587707a671"
    },
    {
        "author": "邹浩",
        "paragraphs": [
            "龙隐巖前忽转头，翛然瓶锡此淹留。",
            "十方法界元无限，一片心田自有秋。",
            "草木曲躬归白足，江山依位拱青眸。",
            "我来不问西来意，独喜茶香啜满瓯。"
        ],
        "title": "题慈德寺颐堂为长老宗颢作",
        "id": "1dccf52e-6cc7-4a2c-8e7a-dcb654fcf11d"
    },
    {
        "author": "邹浩",
        "paragraphs": [
            "洞门寂寂昼常阴，谁识行天济物心。",
            "金翅影沉超永劫，玉毫光现契圆音。",
            "滂沱普润三千界，靉靆浓兴一万寻。",
            "天子六龙方在御，不应头角閟幽深。"
        ],
        "title": "白龙洞",
        "id": "dbc84508-6204-492d-b11c-57bfee66498f"
    },
    {
        "author": "邹浩",
        "paragraphs": [
            "顷年曾食荔枝奴，补益令人智有余。",
            "闻说君家多此木，可能分干入吾庐。"
        ],
        "title": "简何秀才求龙眼栽",
        "id": "84aebb26-a506-441a-9bff-d49283dddba3"
    },
    {
        "author": "邹浩",
        "paragraphs": [
            "忠洁云亡几百秋，汨罗江水湛清流。",
            "是非折衷无夫子，直至如今口未休。"
        ],
        "title": "汩罗",
        "id": "1b17eef1-11c2-4cdc-a2e7-73a301759a8f"
    },
    {
        "author": "邹浩",
        "paragraphs": [
            "隐不违亲与俗通，危言覈论绝胸中。",
            "纷纷禁锢知名者，何事全无有道风。"
        ],
        "title": "读郭有道传",
        "id": "f55c31c0-d39a-441a-b930-048edc5c127a"
    },
    {
        "author": "邹浩",
        "paragraphs": [
            "市井才如一小虚，更堪回禄扫成墟。",
            "从今匕箸知何有，百煎江流瀹野蔬。"
        ],
        "title": "闻市中遗火殆尽  其一",
        "id": "e5e89812-2510-473d-9c04-0f7f7642a0b5"
    },
    {
        "author": "邹浩",
        "paragraphs": [
            "锥刀利害日相摩，生火由来势自多。",
            "咫尺长江水何限，不能飞洒奈炎何。"
        ],
        "tags": [
            "长江"
        ],
        "title": "闻市中遗火殆尽  其二",
        "id": "52208adf-7a86-4932-aec1-c2889149e957"
    },
    {
        "author": "邹浩",
        "paragraphs": [
            "何暇从容白丈人，火边绠缶定纷纷。",
            "徙薪曲突非无策，自是当时藐不闻。"
        ],
        "title": "闻市中遗火殆尽  其三",
        "id": "7552282a-12f0-4fb7-a54f-36037802a94f"
    },
    {
        "author": "邹浩",
        "paragraphs": [
            "偶向人间作谪仙，翛然来此住经年。",
            "君臣鼎内重相合，日月壶中独自圆。",
            "过恶已除丹简上，姓名犹在紫霞前。",
            "一朝驾却飞鸾去，留得风声举世传。"
        ],
        "title": "来仙阁",
        "id": "4a9ad924-176a-4528-aa07-0e9ee4110816"
    },
    {
        "author": "邹浩",
        "paragraphs": [
            "山腰制作迩来新，斧凿才终便掩门。",
            "独殿纷纷罗杞棘，老君寂寂看鸡豚。",
            "烟凝叠嶂为香火，风韵疏松作道言。",
            "借问羽衣何处去，一齐归屋抱儿孙。"
        ],
        "title": "玉虚观",
        "id": "7144a0a9-4455-41b5-8a7d-5a91d6d7a6a5"
    },
    {
        "author": "邹浩",
        "paragraphs": [
            "品目从来号智囊，保身何事缺隄防。",
            "青钱得谤由东府，白简绳愆到北堂。",
            "朝散郎应无所惜，太夫人岂不忧伤。",
            "平生尽入禅师室，到此方知道力强。"
        ],
        "title": "存之",
        "id": "0a662b4c-7228-4ff9-9f07-96fb92fbf820"
    },
    {
        "author": "邹浩",
        "paragraphs": [
            "目击何人妙得知，谩携斧子住巖隈。",
            "衔花无复鸟兴供，运木有时神倒栽。",
            "丈室每思云外去，沱山长记雨中来。",
            "凭师更展慈悲力，早使回头一笑开。"
        ],
        "title": "澹山",
        "id": "e6e627cb-b7c9-4616-9485-70266fa85e65"
    },
    {
        "author": "邹浩",
        "paragraphs": [
            "大施门开陆海中，一时缁素许参同。",
            "纵横只见山河露，消息宁知车马通。",
            "帝网重重含宝刹，法轮日日转龙宫。",
            "何当去作庞居士，笑指庭花问祖风。"
        ],
        "title": "大平",
        "id": "6c7bd05a-9a81-479c-87da-acb6c9d4230c"
    },
    {
        "author": "邹浩",
        "paragraphs": [
            "忠义能令金石开，至今凛凛动昭回。",
            "彼苍欲作无穷计，此事欣逢不世才。",
            "浄扫烟霞留健笔，巧分鸾凤过浯台。",
            "亦宜爱日成君志，侧席知名即诏来。"
        ],
        "title": "勉萧尉秀实别刻磨崖",
        "id": "d7a84802-cb92-48b1-813e-f92890876e45"
    },
    {
        "author": "邹浩",
        "paragraphs": [
            "莫道高山老古锥，歘令金碧照崔嵬。",
            "神通未必输摩诘，眼浄方能识万回。",
            "捧打室中纷似雨，鼓椎堂上吼如雷。",
            "天长地久君王寿，从此宗风亘未来。"
        ],
        "title": "高山",
        "id": "d15dcfb7-c90d-469e-8853-e0c9ffaefbae"
    },
    {
        "author": "邹浩",
        "paragraphs": [
            "市门风义有谁知，旋打长船待我归。",
            "秋入江湖正潇洒，欢然鸣艣去如飞。"
        ],
        "title": "吕四  其一",
        "id": "2be6f479-fc51-4b87-a843-b8242d910531"
    },
    {
        "author": "邹浩",
        "paragraphs": [
            "摇转船头顺碧波，日行五百未为多。",
            "三湘二浙虽辽远，尚及家庭赏芰荷。"
        ],
        "title": "吕四  其二",
        "id": "53723c00-9fdb-4b2d-9448-303cca6ed23f"
    },
    {
        "author": "邹浩",
        "paragraphs": [
            "平生亲友谩纷纷，有几书来寂寞滨。",
            "二十万钱捐不惜，可怜湖外有斯人。"
        ],
        "title": "吕四  其三",
        "id": "7d01f448-423e-4188-a335-275bebc87ebb"
    },
    {
        "author": "邹浩",
        "paragraphs": [
            "鸿鴈嗈嗈正北飞，为传消息到庭闱。",
            "不须过作风波虑，已有新船稳送归。"
        ],
        "title": "吕四  其四",
        "id": "36758940-3a8d-4301-9dd0-ba9313a47310"
    },
    {
        "author": "邹浩",
        "paragraphs": [
            "潇湘起柁出江湖，日日干坤展画图。",
            "白酒红鱼对妻子，鸱夷还似此行无。"
        ],
        "title": "吕四  其五",
        "id": "69552c53-13ad-41bc-ac27-0559df594c5d"
    },
    {
        "author": "邹浩",
        "paragraphs": [
            "鸾台凤阁并门居，同荷先皇奖眷殊。",
            "谏草悠悠空皎日，年华忽忽几青蒲。",
            "朝廷择帅君来越，乡里容身我念吴。",
            "万事循环总如此，目前何必较荣枯。"
        ],
        "title": "闻王若愚除桂帅",
        "id": "1db7da6b-2c02-4c76-849b-fe28829d7174"
    },
    {
        "author": "邹浩",
        "paragraphs": [
            "自来渔父好家风，一片潇湘晚钓中。",
            "伊昔放言知莫逆，于今亲到得参同。",
            "金章寂寂残初梦，汀草依依照短篷。",
            "德秀虽亡次山在，怅回青眼送飞鸿。"
        ],
        "title": "寄清老",
        "id": "294d5729-d1e5-46b5-9640-721ea402e243"
    },
    {
        "author": "邹浩",
        "paragraphs": [
            "寒时骤热热时寒，一等阴阳几百般。",
            "发脱面黄肌肉痩，北人应作岭蛮看。"
        ],
        "title": "览镜戏作  其一",
        "id": "d6f2b722-9009-45cf-b809-a55d2c32f6a6"
    },
    {
        "author": "邹浩",
        "paragraphs": [
            "赤脚蛮中过一年，受持读诵日精専。",
            "只应果满同诸佛，丈六金身色莹然。"
        ],
        "title": "览镜戏作  其二",
        "id": "657708aa-33d5-4860-915f-4183d032f288"
    },
    {
        "author": "邹浩",
        "paragraphs": [
            "来往憧憧多故人，几能于此欵柴门。",
            "红莲绿水还初兴，青草黄茅得细论。",
            "陡觉炎氛开日月，坐令爽气满干坤。",
            "匪朝恩锡归田去，只恐烦君费酒樽。"
        ],
        "title": "元礼",
        "id": "1b547018-065a-4e9d-9890-0d978424a08e"
    },
    {
        "author": "邹浩",
        "paragraphs": [
            "一棹翛然一幅巾，汀鸥集处亦逡巡。",
            "功名正逐天机露，不似钓鱼船上人。"
        ],
        "title": "元礼乘渔船见访作此戏之",
        "id": "e58b9a98-a1eb-40e8-abad-ca74a5aa14d5"
    },
    {
        "author": "邹浩",
        "paragraphs": [
            "茱萸黄菊占秋光，休叹佳时在瘴乡。",
            "饮罢此身归有日，明明天子正当阳。"
        ],
        "title": "九日追和去年所作",
        "id": "4f77f7f7-c00e-4452-8c6b-e5be1b6c5a3e"
    },
    {
        "author": "邹浩",
        "paragraphs": [
            "泉石清华世岂知，萧然无是亦无非。",
            "二年于此陪鸥鹭，收得闲中勋业归。"
        ],
        "title": "清华阁",
        "id": "a65632f7-37a1-45e8-8664-673012ed3139"
    },
    {
        "author": "邹浩",
        "paragraphs": [
            "仲尼初不离灵台，请业门人日日来。",
            "一念回光是论语，何须尘简面前开。"
        ],
        "title": "读论语",
        "id": "764555ba-57d0-4b69-a041-ba886f6deee2"
    },
    {
        "author": "邹浩",
        "paragraphs": [
            "虎腰黄卷动昭回，无数人天心眼开。",
            "不是机锋妙相契，是渠那肯出山来。"
        ],
        "title": "谢仁老寄所画李长者出山相五首  其一",
        "id": "59ed7bbf-0ab8-46c0-80dc-597897c00a4c"
    },
    {
        "author": "邹浩",
        "paragraphs": [
            "香云郁郁覆江城，来现开元长者身。",
            "八十卷经都论了，却将无说示常人。"
        ],
        "title": "谢仁老寄所画李长者出山相五首  其二",
        "id": "73b73a24-3785-4272-81a4-0f465e9eac43"
    },
    {
        "author": "邹浩",
        "paragraphs": [
            "碧潭秋霁禅师笔，白月天空论主形。",
            "是幻是真分不得，为人重说互严经。"
        ],
        "title": "谢仁老寄所画李长者出山相五首  其三",
        "id": "786835f5-b6e9-4527-ac8e-ecb78b9c6b84"
    },
    {
        "author": "邹浩",
        "paragraphs": [
            "贝叶卷文无表示，于菟曳尾不求怜。",
            "昻藏岂是维摩诘，终日相从也默然。"
        ],
        "title": "谢仁老寄所画李长者出山相五首  其四",
        "id": "09dd7013-9ca6-409a-aacc-9ef74249a0f4"
    },
    {
        "author": "邹浩",
        "paragraphs": [
            "一真境界孰能参，赖有斯人作指南。",
            "更赖殷勤招唤得，不知流落在烟岚。"
        ],
        "title": "谢仁老寄所画李长者出山相五首  其五",
        "id": "40fddb42-21d2-46ce-a86c-81f2f3b25459"
    },
    {
        "author": "邹浩",
        "paragraphs": [
            "谁谓南方世乏人，斯人见义若风生。",
            "吉凶祸福略无惜，父子弟兄同此情。",
            "袖里珠光携合浦，胸中潭影到昭平。",
            "它年野史谁操笔，定以青编著姓名。"
        ],
        "title": "钦道",
        "id": "e6aa8abf-0d72-4c5a-8a3c-2b06eb42fbed"
    },
    {
        "author": "邹浩",
        "paragraphs": [
            "大笔从来不妄褒，特于阡表勇挥毫。",
            "当年种德已如此，今日里门宜自高。",
            "云带洞山常蔼蔼，雨钟明水转滔滔。",
            "追荣更有丰碑在，行矣巍然压巨鼇。"
        ],
        "title": "读张氏金塘阡表",
        "id": "7db2d6cd-f2be-4d4b-b49c-69a4bd3db1bf"
    },
    {
        "author": "邹浩",
        "paragraphs": [
            "继述嘉谋圣主知，拂衣缘底便言归。",
            "往而能返非难事，安不忘危是识机。",
            "西子扁舟藏国艶，鲈鱼一筯出江肥。",
            "公乎有地相容否，才脱拘挛去似飞。"
        ],
        "title": "闻周仲修复致仕",
        "id": "d0d08433-b78c-4125-9d3e-744aea25a9b2"
    },
    {
        "author": "邹浩",
        "paragraphs": [
            "归领真祠未几时，牙兵重展旧旌旗。",
            "向来孰不歌来暮，今去欢然释去思。",
            "竹马渡江腾骏足，甘棠拂户动高枝。",
            "钟山只恐违初兴，径入鹓行侍玉墀。"
        ],
        "title": "闻朱世英再知江宁府",
        "id": "79e0657c-2835-4e21-8be6-1a2fddfa7b09"
    },
    {
        "author": "邹浩",
        "paragraphs": [
            "慑处炎荒已二年，亲朋书问亦茫然。",
            "独君风义能终始，不管烟岚肯着鞭。"
        ],
        "title": "示长卿二绝  其一",
        "id": "b8e9b61c-841b-4a84-9014-07f7fe07fc50"
    },
    {
        "author": "邹浩",
        "paragraphs": [
            "一别和州二十年，山长水阔去无缘。",
            "因君说起外家事，特地栏边心怅然。"
        ],
        "title": "示长卿二绝  其二",
        "id": "80ee9e75-1f89-464a-8135-fc3d96fcb591"
    },
    {
        "author": "邹浩",
        "paragraphs": [
            "摩尼超出衲衣中，五色随方照不穷。",
            "八万四千清浄眼，一齐开了见真空。"
        ],
        "title": "示二黄",
        "id": "937d016b-9fd5-4a31-a053-587eb9cd3606"
    },
    {
        "author": "邹浩",
        "paragraphs": [
            "鸣桹声响五更初，恰似京城叩木鱼。",
            "梦里犹疑趁朝晚，几回惊起揽衣裾。"
        ],
        "title": "夜闻鸣桹  其一",
        "id": "c825cf6b-6b11-4f1a-87be-dec69cf57bdb"
    },
    {
        "author": "邹浩",
        "paragraphs": [
            "渔人于我本无情，我自情生梦里惊。",
            "惊起却眠方记得，新条不得到京城。"
        ],
        "title": "夜闻鸣桹  其二",
        "id": "85bded55-17bb-4e10-a1b6-ff8bc54df3c7"
    },
    {
        "author": "邹浩",
        "paragraphs": [
            "仲冬月吉吉可知，日南长至恩光期。",
            "一阳火复验内揵，八陛圆坛严上仪。",
            "玉辂回銮天倍喜，金鸡肆赦人均禧。",
            "倚门朝夕可寛念，彩衣归去今其时。"
        ],
        "title": "书喜",
        "id": "e1d13e2c-fa2f-47f9-9bc5-ac16076ed17c"
    },
    {
        "author": "邹浩",
        "paragraphs": [
            "一阳初欲与时亨，便觉羣阴不敢行。",
            "寒雨断飞天皎洁，冷云收翳日晶明。",
            "泥干屐齿都无阻，气协花心倍有情。",
            "天运回旋吾道长，欣欣此际孰能名。"
        ],
        "title": "喜晴",
        "id": "445b918e-55fb-4e45-bbf6-a3d94fe9c462"
    },
    {
        "author": "邹浩",
        "paragraphs": [
            "千仞巉巖一径通，可扪天处是仙宫。",
            "婵娟并席谁家子，缥缈吹衣万窍风。",
            "初月淡笼眉拂拂，晚云低遶鬓𩮀𩮀。",
            "邦人不复知端的，但说常能助岁功。"
        ],
        "title": "仙宫庙",
        "id": "d714f105-2500-4878-bd94-bb1831ed42fd"
    },
    {
        "author": "邹浩",
        "paragraphs": [
            "忠言直节动天聪，名在升平北斗中。",
            "阴德久宜家有后，光灵今与国无穷。",
            "庭前乌集当年柏，门外风生旧日骢。",
            "公不世情应我顾，一觞聊复以诚通。"
        ],
        "title": "周御史庙",
        "id": "277836ef-a522-4367-b8d2-dde5f9636df4"
    },
    {
        "author": "邹浩",
        "paragraphs": [
            "自罢龙兴节，人间几岁穷。",
            "偶观尘榜暗，追感御炉穹。",
            "万事遗高躅，三清肃下风。",
            "钧天在何许，犹冀梦魂通。"
        ],
        "title": "龙兴观有感",
        "id": "4ffda166-2f6a-4166-9148-cf2cd15914fd"
    },
    {
        "author": "邹浩",
        "paragraphs": [
            "万顷菱荷一一荒，骈头相倚卧池塘。",
            "追惟弄日摇深绿，不谓凌风折败黄。",
            "饥鴈飞衔投远渚，寒鱼浮触动斜阳。",
            "那知凛凛梢云者，自有松筠傲雪霜。"
        ],
        "title": "枯荷",
        "id": "7407ef4d-fadd-491b-86be-5962c6639d6e"
    },
    {
        "author": "邹浩",
        "paragraphs": [
            "冬来风雨并，今日偶晴明。",
            "况是亲朋集，聊将笑语行。",
            "青云随步武，朱鹭入逢迎。",
            "无限欣然思，都随指顾生。"
        ],
        "title": "闲步",
        "id": "3e15cb9f-85fd-489a-ad29-98e734c50621"
    },
    {
        "author": "邹浩",
        "paragraphs": [
            "乘兴扁舟过赵村，满家滩上水连云。",
            "欣然便欲寻源去，织女机边日未曛。"
        ],
        "title": "泛舟  其一",
        "id": "dc6cd5e1-974c-48f5-a366-add6d53afeea"
    },
    {
        "author": "邹浩",
        "paragraphs": [
            "风浄一奁水镜，云开两行山屏。",
            "白鹭亦知人意，飞来伫立寒汀。"
        ],
        "title": "泛舟  其二",
        "id": "8e70f9c1-c8ea-4e18-98da-4cbc54feeb25"
    },
    {
        "author": "邹浩",
        "paragraphs": [
            "野烧无踪知几年，故亭遗址尚依然。",
            "巍巍稳据山千仞，渺渺前当水一川。",
            "地展云衣深固护，天回松盖巧周旋。",
            "重兴栋宇非难事，坐使风光集绮筵。"
        ],
        "title": "登鹏高亭基",
        "id": "18aa0f98-3df4-4698-a044-98a751bbe87e"
    },
    {
        "author": "邹浩",
        "paragraphs": [
            "匀叠滩头碎石，满添江面清流。",
            "聊向个中儿戏，不知何处尘浮。"
        ],
        "title": "铜池",
        "id": "5c938637-094c-47d7-b7ca-63439a469baa"
    },
    {
        "author": "邹浩",
        "paragraphs": [
            "君与我同庚子生，连年忧患亦纵横。",
            "天高休说不可问，心下直须深自明。",
            "运属时雍人正乐，祀严郊报礼初成。",
            "涤瑕荡垢知多少，行矣欣欣木再荣。"
        ],
        "title": "示长卿",
        "id": "844165ba-1f85-49ea-b74a-0ff3a4e7a87a"
    },
    {
        "author": "邹浩",
        "paragraphs": [
            "有口如钳方鲜语，无心似水始能思。",
            "杯中一片闲天地，占得新阳君与知。"
        ],
        "title": "送长卿  其一",
        "id": "d932f157-ad91-49c4-a558-e0deb6e13ab0"
    },
    {
        "author": "邹浩",
        "paragraphs": [
            "阳朔千山与万山，生绡图写北人看。",
            "君今欵段穿云去，莫厌崎岖行路难。"
        ],
        "title": "送长卿  其二",
        "id": "c149c4b9-e22a-4c51-ad32-165c1a427c19"
    },
    {
        "author": "邹浩",
        "paragraphs": [
            "云里峰峦千万重，中间一路与天通。",
            "新阳已约为前导，回我车轮朝帝宫。"
        ],
        "title": "阳朔路",
        "id": "cfa9489c-b24d-487b-9077-88ca911e1ead"
    },
    {
        "author": "邹浩",
        "paragraphs": [
            "乌衔霁色朝迎马，蟾吐澄辉夜照眠。",
            "日月于君已如此，不须星历问行年。"
        ],
        "title": "寄长卿",
        "id": "121556e9-443e-4847-a41e-87412d5295d4"
    },
    {
        "author": "邹浩",
        "paragraphs": [
            "朝天坊里朝天客，拱北轩中拱北人。",
            "惟有苍苍知此意，只应潜为启严宸。"
        ],
        "title": "偶书",
        "id": "e37a77af-289c-4dec-a14c-4a2d9c841867"
    },
    {
        "author": "邹浩",
        "paragraphs": [
            "云岫庵头挂钵囊，旃檀一瓣自馨香。",
            "建隆消息天然别，妙总流通笔放光。",
            "南岭梅花空自得，西湖沤鸟宛相望。",
            "师如水浄吾如月，照入清泠知有方。"
        ],
        "tags": [
            "西湖"
        ],
        "title": "寄参寥  其一",
        "id": "f6776a4b-8050-42be-b471-fae61f1f2123"
    },
    {
        "author": "邹浩",
        "paragraphs": [
            "上东门外解船时，赴感汝阴师未归。",
            "松麈对谈能几日，瘴乡孤坐但忘机。",
            "珠腾甓社淮南冷，山折成都蜀道非。",
            "属耳朱絃谁莫逆，只应袖手看鸿飞。"
        ],
        "title": "寄参寥  其二",
        "id": "5ef681fd-189f-4b93-a966-39d481100596"
    },
    {
        "author": "邹浩",
        "paragraphs": [
            "上医医国有谁知，且集方书捷用之。",
            "疾苦一齐安乐后，自然遭遇太平时。"
        ],
        "title": "喜捷应方成",
        "id": "e032c6ea-a163-4093-95df-bccc5c86f59a"
    },
    {
        "author": "邹浩",
        "paragraphs": [
            "惊怪江梅独未开，含芳元是待冬来。",
            "新阳夙驾无多日，已向枝头各自催。"
        ],
        "title": "他处梅自十月已开烂熳独此今方作花睹之欣然  其一",
        "id": "7a2436cc-75ed-4d45-9649-256f9f56d445"
    },
    {
        "author": "邹浩",
        "paragraphs": [
            "东君消息到梅梢，满眼轻盈渐解苞。",
            "遶树更忙须百匝，行看新様插云髾。"
        ],
        "title": "他处梅自十月已开烂熳独此今方作花睹之欣然  其二",
        "id": "67455785-bba2-45db-8960-aa6e8c3bdb3b"
    },
    {
        "author": "邹浩",
        "paragraphs": [
            "梅将喜信自天来，光动书楼趁暖开。",
            "花比去年真个好，一齐欣送我侬回。"
        ],
        "title": "他处梅自十月已开烂熳独此今方作花睹之欣然  其三",
        "id": "cb9894b0-607d-4ef5-b225-19ad429fcb3c"
    },
    {
        "author": "邹浩",
        "paragraphs": [
            "只有今年对此花，此花欣送我还家。",
            "呼童扫溉放花出，作意相从归去夸。"
        ],
        "title": "治梅圃  其一",
        "id": "0d983ceb-f66e-4082-afa6-cebedb6486bc"
    },
    {
        "author": "邹浩",
        "paragraphs": [
            "中间篱障压根蟠，四面荆榛逼树攅。",
            "今日削除随手浄，放梅高出紫云端。"
        ],
        "title": "治梅圃  其二",
        "id": "1d8f73c2-87fb-430b-ac37-f86a5c77aa95"
    },
    {
        "author": "邹浩",
        "paragraphs": [
            "鼓翅出樊笼，双飞意气同。",
            "便鸣泥滑滑，深应竹丛丛。",
            "善也还天性，时哉属岁丰。",
            "弋人情已得，宁复堕机中。"
        ],
        "title": "放竹鸡",
        "id": "65509a24-78d6-43ba-a00b-da1271b7b3a4"
    },
    {
        "author": "邹浩",
        "paragraphs": [
            "陆沉无复似当年，高压云根气象全。",
            "四面山川趋指顾，一时草木避蕃鲜。",
            "垂簷鼎实须归帝，起槛龙香必动天。",
            "自我发挥人共乐，风流从此映来仙。"
        ],
        "title": "拱梅亭",
        "id": "d0843d13-52d0-4ef2-b534-e8cccb7ab6db"
    },
    {
        "author": "邹浩",
        "paragraphs": [
            "香醅新拨一尊浓，准拟君来笑语同。",
            "缘底留连过初约，凭栏日日望归蓬。"
        ],
        "title": "怀长卿  其一",
        "id": "ea4d7ad3-7265-4012-a05c-c6e9b89f88dd"
    },
    {
        "author": "邹浩",
        "paragraphs": [
            "深情知在霈恩边，肯为闲花醉后颠。",
            "不是看山驻阳朔，即应倚担待长船。"
        ],
        "title": "怀长卿  其二",
        "id": "3053a470-cb7c-48fb-9214-7d5ce9e7ba93"
    },
    {
        "author": "邹浩",
        "paragraphs": [
            "一株短短八九寸，四面青青千百枝。",
            "作供佛前偕瑞竹，移根石上入铜池。"
        ],
        "title": "小树",
        "id": "3d5aaee6-af3a-4bc4-8635-d008733e927d"
    },
    {
        "author": "邹浩",
        "paragraphs": [
            "梅圃初成尘土飞，早来烟雨便霏微。",
            "天时人事欣相得，可騐蒙恩朝夕归。"
        ],
        "title": "小雨",
        "id": "5c65d4b6-32cd-4874-a7f1-a9fd4a2ccac8"
    },
    {
        "author": "邹浩",
        "paragraphs": [
            "庚子频年忧患同，君依坟土我飘蓬。",
            "闻君已复云霄上，顾我须逃瘴雾中。",
            "学校他年齐出处，朝廷今日异穷通。",
            "敝庐归去无他事，惟愿时和岁岁丰。"
        ],
        "title": "闻吴圣取还朝",
        "id": "09fc02e4-4688-44db-8a77-45bf2c0554e6"
    },
    {
        "author": "邹浩",
        "paragraphs": [
            "草赦今朝锁北门，灯花来报我蒙恩。",
            "巧当楼阁中间立，高出光明几次繁。",
            "辽绝虽然如异域，生成本不间孤根。",
            "此身曲荷干坤力，仰答洪私它日论。"
        ],
        "title": "灯花甚奇",
        "id": "712b7b84-5ae8-45d0-921c-99d522fe27ef"
    },
    {
        "author": "邹浩",
        "paragraphs": [
            "一鸟飞从何处来，归去归去声声催。",
            "炉烟正自山阁起，天意俄从云路开。",
            "三年至日阻为寿，万里膝下今当回。",
            "迎祥拜贶不胜喜，满引贺酒千百杯。"
        ],
        "title": "山禽",
        "id": "7931c1c6-b3bd-4ca9-b214-10408a866f96"
    },
    {
        "author": "邹浩",
        "paragraphs": [
            "罗拜为亲寿，遥知亦我思。",
            "阳生萱草色，心入棣华诗。",
            "帝泽来非久，莱衣戏不迟。",
            "为言多置酒，归趁赏花期。"
        ],
        "title": "用老杜至日怀太白韵怀诸弟",
        "id": "fae7ac8c-b6b2-4756-b939-a5d790a6501e"
    },
    {
        "author": "邹浩",
        "paragraphs": [
            "辛巳年冬导驾行，朝从太庙出青城。",
            "雪迎天仗徐徐舞，日向龙颜淡淡明。",
            "不待衔枚人自肃，惟观夹道喜相仍。",
            "今朝倍复如初盛，遥拱神京空此诚。"
        ],
        "title": "怀旧",
        "id": "dea02374-e460-4a1b-8dc6-a44a55f34b90"
    },
    {
        "author": "邹浩",
        "paragraphs": [
            "岁月惊如弩发牀，千官坛下又成行。",
            "燔柴香蔼六变乐，奠玉殷勤三上香。",
            "当日珮綪躬进酒，兹辰目断望垂裳。",
            "端诚舞蹈无因预，空想中天瑞气长。"
        ],
        "title": "至日依韵和老杜五首  其一",
        "id": "38acc58e-934c-4f4d-bb22-c973280de319"
    },
    {
        "author": "邹浩",
        "paragraphs": [
            "蛮风吹鬓鬓毛斑，非复登楼旧日颜。",
            "上主亦应怜久窜，孤臣尤切望今还。",
            "金鸡欢动栏杆外，彩服光生骨肉间。",
            "归去此恩何以报，惟将香火祝南山。"
        ],
        "title": "至日依韵和老杜五首  其二",
        "id": "ee3600ee-480a-453d-bb86-ffb9e43f2ed9"
    },
    {
        "author": "邹浩",
        "paragraphs": [
            "黄宫初气重氤氲，喜色朝来便着人。",
            "知有归期亲望我，更无它事我思亲。",
            "堂前献寿开金盏，岭外蒙恩戴玉宸。",
            "一笑承颜胜六印，功名岂复羡仪秦。"
        ],
        "title": "至日依韵和老杜五首  其三",
        "id": "d00ac379-8366-4188-95ef-b8b0047f460e"
    },
    {
        "author": "邹浩",
        "paragraphs": [
            "当关无复守门催，欲晓鸡声唤起来。",
            "一炷寿香瞻白发，三杯贺酒写红灰。",
            "看棚尚倚天街柳，恩信先通桂岭梅。",
            "但喜奉身归膝下，自余皆是鲁禽杯。"
        ],
        "title": "至日依韵和老杜五首  其四",
        "id": "8a44b1f5-15a4-48a2-9ea9-326104261e3d"
    },
    {
        "author": "邹浩",
        "paragraphs": [
            "惭愧君恩似日长，终然倾否肇三阳。",
            "休思往事追华贯，且喜余生脱瘴乡。",
            "俛仰自知诚自幸，尊卑相守免相望。",
            "外炎内热从兹尽，别是人间一味凉。"
        ],
        "title": "至日依韵和老杜五首  其五",
        "id": "0e0efc8c-b4cd-4164-86dd-0eef4464eff2"
    },
    {
        "author": "邹浩",
        "paragraphs": [
            "雨后江山欲放春，更无一点旧风尘。",
            "对花若不饮一盏，却恐梅花解笑人。"
        ],
        "title": "同仲亶长卿观梅",
        "id": "49f7e839-3593-41bd-96a9-1986517f89aa"
    },
    {
        "author": "邹浩",
        "paragraphs": [
            "不置一杯酒，惟煎两碗茶。",
            "须知高意别，用此对梅花。"
        ],
        "title": "同长卿梅下饮茶",
        "id": "75657aac-f55c-46b7-a1f5-71fd501800a9"
    },
    {
        "author": "邹浩",
        "paragraphs": [
            "茶选修仁方破碾，簦分吴洞忽当筵。",
            "君谟远矣知难作，试取一瓢江水煎。"
        ],
        "title": "张纠惠吴洞簦",
        "id": "bf2c38b7-b181-4d63-bca7-e35311018530"
    },
    {
        "author": "邹浩",
        "paragraphs": [
            "瘴疠侵凌鬓欲华，凤凰飞诏下天涯。",
            "有知病骨将枯日，忽遇灵丹蹑彩霞。",
            "赫赫千龄方启运，熙熙六合共为家。",
            "此恩碎首知难报，空感来篇似永嘉。"
        ],
        "title": "次韵和答稷臣见贻之句",
        "id": "dffd2177-c40a-4fea-8803-5f6b1d3fae8d"
    },
    {
        "author": "邹浩",
        "paragraphs": [
            "材气无双是陇西，扁舟还指旧山溪。",
            "非关吕览难更字，要使班输别造梯。",
            "尘外光阴归作者，道中消息在寥兮。",
            "它年峻捷黄金榜，路入三吴手重携。"
        ],
        "title": "次韵和李学文所示二篇  其一",
        "id": "98a41bc2-ff50-4d99-aca0-b06b7df77b22"
    },
    {
        "author": "邹浩",
        "paragraphs": [
            "大明端拱赭衣红，正想豪英入彀中。",
            "但使学优迎命达，莫将年少叹途穷。",
            "三秋水阔鱼依藻，一日天高鹤出笼。",
            "持我此篇归献寿，苍梧欢动晓来风。"
        ],
        "title": "次韵和李学文所示二篇  其二",
        "id": "6f238838-4669-43d6-9d9b-0824ab9de7cf"
    },
    {
        "author": "邹浩",
        "paragraphs": [
            "汉阴丈人浑沌修，汉阳居士逍遥游。",
            "中分汉水共天地，能别此心惟白鸥。"
        ],
        "title": "移汉阳",
        "id": "7929a6bc-8a5a-4494-95db-c3a864d06c6a"
    },
    {
        "author": "邹浩",
        "paragraphs": [
            "几年密与画山邻，今日归航驻水滨。",
            "天亦有心酬我愿，歛云收雾日光新。"
        ],
        "title": "画山  其一",
        "id": "237c95c5-6220-41f8-982a-189362e33b98"
    },
    {
        "author": "邹浩",
        "paragraphs": [
            "三峰阔展映天长，大巧由来未易量。",
            "我欲移归殿前去，万年千载对君王。"
        ],
        "title": "画山  其二",
        "id": "a07e158f-09f4-49f7-a996-5bcffc40d69e"
    },
    {
        "author": "邹浩",
        "paragraphs": [
            "扫成屏障几千春，洗雨吹风转更明。",
            "应是天工醉时笔，重重粉墨尚纵横。"
        ],
        "title": "画山  其三",
        "id": "887a5e0a-1181-4991-96fa-4b19b87863da"
    },
    {
        "author": "邹浩",
        "paragraphs": [
            "丹青一笔妙难窥，万古长如初画时。",
            "浓淡干坤偏掩映，卷舒云雾巧追随。",
            "深藏尘表天元爱，不到炎方世岂知。",
            "展出高亭快人目，舍君风韵更谁为。"
        ],
        "title": "展画亭",
        "id": "c31b018f-3e68-4f1f-abe5-70874f0b8219"
    },
    {
        "author": "邹浩",
        "paragraphs": [
            "船头鑚入北来风，继日连宵闭短篷。",
            "多少峰峦多少意，一齐收在枕屏中。"
        ],
        "title": "小舟枕上",
        "id": "6ba0fd16-7a96-491e-9a24-526077cb025b"
    },
    {
        "author": "邹浩",
        "paragraphs": [
            "楼阁门开处处通，毗卢出现眼光中。",
            "为人重说二愚品，巖下滩声西北风。"
        ],
        "title": "登碧巖寺卢舍那瑞像阁  其一",
        "id": "a1f2fb5d-e253-4f11-a035-527c4a3dbf31"
    },
    {
        "author": "邹浩",
        "paragraphs": [
            "我自南方稽首回，大千经卷出尘埃。",
            "十方三世都圆了，卢舍那尊金色开。"
        ],
        "title": "登碧巖寺卢舍那瑞像阁  其二",
        "id": "d18468f2-3cad-4a11-be7b-04207025ba30"
    },
    {
        "author": "邹浩",
        "paragraphs": [
            "我住莲华法界中，尘尘刹刹本来同。",
            "旃檀一瓣聊兴供，吹满巖前万窍风。"
        ],
        "title": "登碧巖寺卢舍那瑞像阁  其三",
        "id": "ad71fc99-de46-47cf-ac69-7360c2805f28"
    },
    {
        "author": "邹浩",
        "paragraphs": [
            "恰到长安风色晴，一条石径坦然平。",
            "与君曳杖寻虚去，全似仙宫岭下行。"
        ],
        "title": "与梦立行入长安虚  其一",
        "id": "8782b32e-dc9f-4f22-b90f-6020d3dbcbd8"
    },
    {
        "author": "邹浩",
        "paragraphs": [
            "久不上船思上船，偶然纵步是长安。",
            "何须更望君平卜，但把虚名子细看。"
        ],
        "title": "与梦立行入长安虚  其二",
        "id": "fcc9ca74-9bed-42fe-ba2b-dccdfd6de0ef"
    },
    {
        "author": "邹浩",
        "paragraphs": [
            "粥饭都来一斗粮，滩前吃了倍苍黄。",
            "把如立作山头石，何似急行归故乡。"
        ],
        "title": "斗米滩",
        "id": "81fb5491-71ac-4ac0-aaf8-1bcf3b455448"
    },
    {
        "author": "邹浩",
        "paragraphs": [
            "扬子江头舟楫回，海门山对润州开。",
            "故乡归去六千里，先入捍门山里来。"
        ],
        "title": "捍门山",
        "id": "1e69fa77-63c1-493b-bcb0-fdec9769d0ef"
    },
    {
        "author": "邹浩",
        "paragraphs": [
            "客睡当年托雉山，杜鹃声切枕难安。",
            "今朝归向山头过，不见杜鹃空梦残。"
        ],
        "title": "过雉山  其一",
        "id": "1e8101cc-2223-43fd-8911-2a540ae4fcad"
    },
    {
        "author": "邹浩",
        "paragraphs": [
            "苾蒭曾向定中观，谓我南迁使可还。",
            "过了三年方语验，聊将一笑谢禅关。"
        ],
        "title": "过雉山  其二",
        "id": "2ada2074-27d8-41c4-82cf-cfe45fbf6e04"
    },
    {
        "author": "邹浩",
        "paragraphs": [
            "十二年中独自春，应缘还现寿宁身。",
            "南方衲子闻知否，便是黄龙旧主人。"
        ],
        "title": "示寿宁长老如晓  其一",
        "id": "7c6533c4-23e9-4def-b463-24456cb57475"
    },
    {
        "author": "邹浩",
        "paragraphs": [
            "三关谁复识黄龙，大施门开振祖风。",
            "无限人天无限眼，一齐回向岭云中。"
        ],
        "title": "示寿宁长老如晓  其二",
        "id": "6e8d5a9c-e326-47e1-8698-71b23550ab9f"
    },
    {
        "author": "邹浩",
        "paragraphs": [
            "师在兴安我在昭，几年相望但云霄。",
            "谁知小出忽大遇，共折青柴带叶烧。"
        ],
        "title": "示寿宁长老如晓  其三",
        "id": "7185c6ad-53d4-402f-9abf-0c748e913091"
    },
    {
        "author": "邹浩",
        "paragraphs": [
            "五色云中有和烟，天长地久祝斯年。",
            "太平一曲凭师唱，响彻干坤万古传。"
        ],
        "title": "示崇宁长老善资  其一",
        "id": "3b0ec53b-b570-4fe0-ad86-f330298ce913"
    },
    {
        "author": "邹浩",
        "paragraphs": [
            "独秀峰前是宝坊，坐令热恼变清凉。",
            "人人认得长安路，珍重旃檀一瓣香。"
        ],
        "title": "示崇宁长老善资  其二",
        "id": "29a098a5-8c83-43ca-94c2-cf9b6117b680"
    },
    {
        "author": "邹浩",
        "paragraphs": [
            "觉华山下古禅宫，鼎足蒲团午夜同。",
            "但有鸡声替钟鼓，更无僧影到帘栊。",
            "真情迥出忘情外，多语都归妙语中。",
            "转首是谁南与北，庭前桧柏亦生风。"
        ],
        "title": "与叶适正资长老同宿觉华山安福寺",
        "id": "683c5720-93e8-439f-bd66-7d89d0df5a4e"
    },
    {
        "author": "邹浩",
        "paragraphs": [
            "亭据炎方第一州，旌旗曾向此中留。",
            "台光不逐春光改，花影长随桂影浮。",
            "谁谓岭云收白雨，偶然莎径入青眸。",
            "它年南北遥相望，应记匆匆秉烛游。"
        ],
        "title": "夜登台光亭示主人莫亢",
        "id": "0c858885-222a-4600-bdc5-c1c81a0bf61e"
    },
    {
        "author": "邹浩",
        "paragraphs": [
            "天绘亭边三载梦，石灰铺里一时情。",
            "个中不是同参得，胸次峥嵘何日平。"
        ],
        "title": "留别兴安唐叟元老推官  其一",
        "id": "38d33995-64c4-4158-9db7-3ab1254fd7fd"
    },
    {
        "author": "邹浩",
        "paragraphs": [
            "风前火烈逢真玉，雪后大寒见老松。",
            "携得此心归北去，与君无处不相逢。"
        ],
        "title": "留别兴安唐叟元老推官  其二",
        "id": "2441d214-cd00-49e3-9df6-e433c0a1d83d"
    },
    {
        "author": "邹浩",
        "paragraphs": [
            "幽居不许穿云到，宝阁仍忘破晓登。",
            "多少从来疑着处，一齐分付打包僧。"
        ],
        "title": "留别兴安唐叟元老推官  其三",
        "id": "92ce5500-b9e6-4efd-b8d1-46e872e56228"
    },
    {
        "author": "邹浩",
        "paragraphs": [
            "阳朔千山复万山，最深山处是松关。",
            "新诗吟罢无余事，一片真心云共闲。"
        ],
        "title": "留别龙城山主怀义  其一",
        "id": "e52552d7-bb93-40c8-bcd5-4c739706652c"
    },
    {
        "author": "邹浩",
        "paragraphs": [
            "仙阁龙城一望间，每来过我不如还。",
            "汀鸥犹集栏干外，应怪从今气象闲。"
        ],
        "title": "留别龙城山主怀义  其二",
        "id": "706ff0f2-3cf7-4392-b798-b34d30f40fcf"
    },
    {
        "author": "邹浩",
        "paragraphs": [
            "好事如师岂易逢，不辞趼足访行踪。",
            "挥残麈尾知难再，目断碧莲峰外峰。"
        ],
        "title": "留别龙城山主怀义  其三",
        "id": "43c9455c-258e-43c2-a057-f16b5e5d260b"
    },
    {
        "author": "邹浩",
        "paragraphs": [
            "青天无碍本来同，休向江边动别容。",
            "师似碧潭吾似月，东西南北总相逢。"
        ],
        "title": "留别龙城山主怀义  其四",
        "id": "c2e50777-9709-4310-b540-4f6b43407f1e"
    },
    {
        "author": "邹浩",
        "paragraphs": [
            "三车黄叶止儿啼，一句何人妙得知。",
            "今日为师重说破，满轩风静月明时。"
        ],
        "title": "留别龙城山主怀义  其五",
        "id": "911f62d9-f1e2-421e-924f-782aaa769c06"
    },
    {
        "author": "邹浩",
        "paragraphs": [
            "几日长亭复短亭，霜梅夹路喜相迎。",
            "风光总属君家管，霁色偏随马足生。",
            "老酒盈杯谁款曲，少陵佳句谩分明。",
            "回头安福前山晓，八桂苍苍无限情。"
        ],
        "title": "寄巡铺温{是为}侍禁乃杲之弟也",
        "id": "4bba25f1-5adf-4e5d-b707-0fa650b63eee"
    },
    {
        "author": "邹浩",
        "paragraphs": [
            "碧云堆里共徜徉，莫厌扪天带夕阳。",
            "游徧桂州巖穴后，更无闲梦到南方。"
        ],
        "title": "山行示同游",
        "id": "db45ea22-8831-4770-96c9-ce6cdf46df2d"
    },
    {
        "author": "邹浩",
        "paragraphs": [
            "我是来仙阁上仙，天教飞鹤过山颠。",
            "松篁为我生清韵，一似薫风初入絃。"
        ],
        "title": "东山  其一",
        "id": "6c743ad4-b7a9-4740-9664-a7da9e2eabda"
    },
    {
        "author": "邹浩",
        "paragraphs": [
            "七星峰顶绝纤埃，不负烟霞双眼开。",
            "昨日湘南遥指处，飞腾今向此中来。"
        ],
        "title": "东山  其二",
        "id": "dd48be94-6591-4f3b-ab64-246e1fcc17f5"
    },
    {
        "author": "邹浩",
        "paragraphs": [
            "妙峰阁外云收翳，慧照堂中日放光。",
            "大地山河都见了，此心聊寄一罏香。"
        ],
        "title": "寄题妙峰阁慧照堂",
        "id": "440e3556-3e5d-45b4-93df-32a22d188741"
    },
    {
        "author": "邹浩",
        "paragraphs": [
            "天造移居汉水湄，岭边欣与故人期。",
            "红灯暖照金波动，全胜来仙阁上时。"
        ],
        "title": "叶筠元礼留饮  其一",
        "id": "e6c49013-2ce6-4593-8845-a9f4f8a10c06"
    },
    {
        "author": "邹浩",
        "paragraphs": [
            "殷勤留我共清樽，无限情怀子细论。",
            "天色亦如人意好，晚来星斗满前轩。"
        ],
        "title": "叶筠元礼留饮  其二",
        "id": "5f9bd456-1d36-41c1-a110-473c093adf04"
    },
    {
        "author": "邹浩",
        "paragraphs": [
            "维摩丈室一张床，暂寄清宵梦几场。",
            "却被闲人作禅看，竞来合掌要焚香。"
        ],
        "title": "寓寿宁方丈州人求识面继来焚香作礼戏呈晓老",
        "id": "89c05bd3-34e4-4e81-931d-85780d32483c"
    },
    {
        "author": "邹浩",
        "paragraphs": [
            "长官贪着祖师禅，有甚心情问我船。",
            "一只逃归两只破，谩凭江槛望灵川。"
        ],
        "title": "戏灵川令王洵仁仲",
        "id": "6239eab3-2c0e-4250-ad93-fc5f53780564"
    },
    {
        "author": "邹浩",
        "paragraphs": [
            "槎头一别十经年，月照黄茅梦不圆。",
            "今日北归恩赐与，相逢如在四禅天。"
        ],
        "title": "示仁仲  其一",
        "id": "1fbab60c-b72a-476b-952e-845922153f97"
    },
    {
        "author": "邹浩",
        "paragraphs": [
            "一根烧笋共分甘，彷彿当年汉水南。",
            "红柿鸟残无此意，前三三与后三三。"
        ],
        "title": "示仁仲  其二",
        "id": "7e84f3a9-29d3-41ba-b8b5-6505bb6088c6"
    },
    {
        "author": "邹浩",
        "paragraphs": [
            "长官心事古人前，碧玉峰峦碧玉泉。",
            "洗出北归烟瘴眼，光明欣睹太平年。"
        ],
        "title": "次韵和仁仲滑石铺泉轩",
        "id": "fdcb6bf6-9833-48a2-b546-e93a58cd0c44"
    },
    {
        "author": "邹浩",
        "paragraphs": [
            "故人犹在驿亭边，暂向云房借榻眠。",
            "漏泄祖师多少意，松声都到小窗前。"
        ],
        "title": "假寐灵川报恩寺",
        "id": "49536f5b-6874-49d9-9172-43779022adf7"
    },
    {
        "author": "邹浩",
        "paragraphs": [
            "宼公楼下钓鱼船，横绝晴波已七年。",
            "邂逅莲宫论往事，恍疑同在夜摩天。"
        ],
        "title": "示舂陵顾林宗",
        "id": "742572c3-cc28-497e-9ac5-eedaa260a9d7"
    },
    {
        "author": "邹浩",
        "paragraphs": [
            "石上犹新墨，忘情亦叹嗟。",
            "殊恩但归骨，冷迹尚平沙。",
            "愿力消尘垢，瞻依盛宝花。",
            "人间几行泪，空洒玉川家。"
        ],
        "title": "见鲁直题陶商翁碑后有感",
        "id": "52a2e94a-8a2c-4d35-b789-41c8c6a7d785"
    },
    {
        "author": "邹浩",
        "paragraphs": [
            "踏着湖南境界新，展开天宇浄无尘。",
            "增添喜色知多少，满眼雪峰如故人。"
        ],
        "title": "入湖南界  其一",
        "id": "dcf28d2e-9d3c-40ec-b672-2935a470bfce"
    },
    {
        "author": "邹浩",
        "paragraphs": [
            "北风吹满乱山云，山顶皑皑色尚新。",
            "怪得几朝寒暝日，元来留雪迓归轮。"
        ],
        "title": "入湖南界  其二",
        "id": "ee113357-e8ef-459f-b20a-60da82efa70e"
    },
    {
        "author": "邹浩",
        "paragraphs": [
            "一自潇湘见雪飞，炎氛遮眼暗渔矶。",
            "今朝才入湖南界，便睹玉光生翠微。"
        ],
        "title": "入湖南界  其三",
        "id": "ea3829a1-35ae-4077-ab4a-64b83f604572"
    },
    {
        "author": "邹浩",
        "paragraphs": [
            "北风吹面过如冰，也胜南风瘴水滨。",
            "莫向知亭嫌太冷，主人元是铁心人。"
        ],
        "title": "入湖南界  其四",
        "id": "c5898d0a-6678-4094-89cc-b50eeb0bb6b0"
    },
    {
        "author": "邹浩",
        "paragraphs": [
            "薄薄阴云淡淡天，北风迎路彻重绵。",
            "从教卷起轿帘子，吹尽几年岚瘴烟。"
        ],
        "title": "入湖南界  其五",
        "id": "28dc55cf-0e5a-419c-a287-cbd0e6af08db"
    },
    {
        "author": "邹浩",
        "paragraphs": [
            "重重叠叠拥遥峰，总在轻烟薄雾中。",
            "疑是李成初画了，生绡千幅挂晴空。"
        ],
        "title": "入湖南界  其六",
        "id": "7078e33b-ec45-4da1-bd82-aab33bf5f0e3"
    },
    {
        "author": "邹浩",
        "paragraphs": [
            "淡描深拂百千般，终日擡头不厌观。",
            "造物始初谁与様，定应曾得古图看。"
        ],
        "title": "入湖南界  其七",
        "id": "e6dc4a2c-b24b-4a0d-adf8-c67bcf77abb6"
    },
    {
        "author": "邹浩",
        "paragraphs": [
            "一等干坤一等山，才分湖岭便多般。",
            "何如洗尽昏昏瘴，都作晴天万仞寒。"
        ],
        "title": "入湖南界  其八",
        "id": "372c7a72-b47e-4f8a-b08c-f6965fdaa5eb"
    },
    {
        "author": "邹浩",
        "paragraphs": [
            "折得梅枝插轿帘，路人惊怪簇巉巖。",
            "从教大担担将去，深入三家村里谈。"
        ],
        "title": "入湖南界  其九",
        "id": "045249ce-0361-4efa-86ff-62fe6fa353a9"
    },
    {
        "author": "邹浩",
        "paragraphs": [
            "短箫长笛鼓冬冬，簇纸为船棹晚风。",
            "送了鬼神无一事，大家赢得醉颜红。"
        ],
        "title": "入湖南界  其一○",
        "id": "ad021fc3-428a-43e8-8cd4-a3a03b90beca"
    },
    {
        "author": "邹浩",
        "paragraphs": [
            "鸡未鸣时整客衣，行行只恐日斜晖。",
            "米塘过了全州近，恰遇村人趁市归。"
        ],
        "title": "入湖南界  其一一",
        "id": "6ba239be-2201-4e18-99a8-6881b6af53b0"
    },
    {
        "author": "邹浩",
        "paragraphs": [
            "赤脚蛮中新出来，湖南逢着尽银钗。",
            "虽然未得凌波様，已会人人着草鞋。"
        ],
        "title": "入湖南界  其一二",
        "id": "3c88bdf1-d18b-4d38-b1ea-e05335fefeff"
    },
    {
        "author": "邹浩",
        "paragraphs": [
            "安心得髓遇升平，不似云门不解行。",
            "聊与祖师分半座，湘山顶上放光明。"
        ],
        "title": "示崇宁长老允和",
        "id": "feaf55a3-439f-4d06-9cc0-64a973cef604"
    },
    {
        "author": "邹浩",
        "paragraphs": [
            "又向全州现此身，澄庵犹是旧时人。",
            "相逢休说途中事，且点茶来吃一巡。"
        ],
        "title": "示澄庵庵主炳著  其一",
        "id": "0f62e37b-21cd-43ce-bd2e-23dd98b006a5"
    },
    {
        "author": "邹浩",
        "paragraphs": [
            "澄来澄去不知年，一片澄光月様圆。",
            "照破十方三世黑，大家同集世尊前。"
        ],
        "title": "示澄庵庵主炳著  其二",
        "id": "947e7e35-393d-412b-82dc-ceec0cd54143"
    },
    {
        "author": "邹浩",
        "paragraphs": [
            "不肯南来伴我闲，若来何法可心安。",
            "直饶参得龄铁觜，也被昭州烟瘴漫。"
        ],
        "title": "示澄庵庵主炳著  其三",
        "id": "80409735-a357-48cb-b4cb-9340dc9ce9d8"
    },
    {
        "author": "邹浩",
        "paragraphs": [
            "几年龙虎自相随，南斗延生恩赐归。",
            "霄汉路通鸾鹤在，不妨高蹑紫云飞。"
        ],
        "title": "示张道人",
        "id": "31bfb6d4-86a1-4bde-b92b-80b36e0a6749"
    },
    {
        "author": "邹浩",
        "paragraphs": [
            "四望山头老比丘，笑他思大浪经由。",
            "巧将三十三天好，都向青云青处收。",
            "金翅远投云际歇，银河低遶砌边流。",
            "高高更有堪行路，骑取沩山水牯牛。"
        ],
        "title": "妙高亭",
        "id": "bf86240b-acbd-4b81-9eaf-710fdf9b4c0a"
    },
    {
        "author": "邹浩",
        "paragraphs": [
            "造物有所待，巉巖从此通。",
            "千峰豁前障，万象欻来同。",
            "涤览进江水，啸晴生虎风。",
            "谁知不朽事，成在笑谈中。"
        ],
        "title": "六一巖",
        "id": "d7f98a48-42dc-479b-a382-f32b8d1fbad1"
    },
    {
        "author": "邹浩",
        "paragraphs": [
            "荆棘丛中自在人，不知何处是埃尘。",
            "巖前逢着笑绝倒，也似炎荒金色身。"
        ],
        "title": "喜长老永文方自外归",
        "id": "f6b14b3f-87c5-4863-83b1-dbce60f3456a"
    },
    {
        "author": "邹浩",
        "paragraphs": [
            "我入山来亦偶然，初无消息与人传。",
            "训狐缘底潜知得，隔夜飞鸣报老禅。"
        ],
        "title": "文长老云山有训狐鸣即客至夜来鸣更异常",
        "id": "f415f9ac-ed1a-4bcc-907b-90a79007a120"
    },
    {
        "author": "邹浩",
        "paragraphs": [
            "淡中有味味真味，暗里有明明更明。",
            "不是同来三大士，有谁能识此时情。"
        ],
        "title": "自淡山过暗巖",
        "id": "4dad07fe-dcb0-4206-a74d-680902af2b23"
    },
    {
        "author": "邹浩",
        "paragraphs": [
            "古观无人花自开，真珠颗颗映莓苔。",
            "留教合浦居士看，何似海边新蚌胎。"
        ],
        "title": "观真珠花留戏陈莹中",
        "id": "0639c19e-580e-4496-adcc-77272d1934d1"
    },
    {
        "author": "邹浩",
        "paragraphs": [
            "问碑碑已化为尘，却得同生庚子人。",
            "聊把此心论此事，颇疑前日是前身。",
            "云间岣嵝峰回礼，庭下娑罗花献春。",
            "更欲纵横见端的，夜来飞雨洗金轮。"
        ],
        "title": "示法轮长老景齐",
        "id": "e2745dd2-15e2-4afe-a8b5-b5b8ee070425"
    },
    {
        "author": "邹浩",
        "paragraphs": [
            "与师应有缘，相见便欣然。",
            "径出牧牛室，共扪垂雨天。",
            "一真谁境界，万物自山川。",
            "放手无余事，归来汨碖眠。"
        ],
        "title": "示云谿长老文庆",
        "id": "35f250a2-563a-4eab-bc2c-09b60cf64f5f"
    },
    {
        "author": "邹浩",
        "paragraphs": [
            "五百阿师何处来，天堂初不隔天台。",
            "灵泉飞作人间雨，法鼓腾为山下雷。",
            "对现此身谁彷彿，上方重阁正崔嵬。",
            "只应永刦观空眼，总向峰前欢喜开。"
        ],
        "title": "示方广长老从誉",
        "id": "c79ee796-1f3e-4ba9-a414-80fc5bd72f06"
    },
    {
        "author": "邹浩",
        "paragraphs": [
            "不二门开刹海中，十方世界本来同。",
            "四威仪竟无所着，千手眼应如是通。",
            "弥勒当年曾示现，善才于此悉参同。",
            "而今我亦逢师处，聊击栏杆问祖风。"
        ],
        "title": "题誉老无住阁",
        "id": "6bedf9b1-4b98-4da4-b06a-45f798f16a4a"
    },
    {
        "author": "邹浩",
        "paragraphs": [
            "云烟犹暝晓，杖屦已高台。",
            "眼向不危去，景从无外来。",
            "巧将新水墨，洒出旧尘埃。",
            "携得还天北，晴时阔展开。"
        ],
        "title": "自方广冒雨过高台示德澜长老",
        "id": "6bef6e7b-1271-41a5-b582-a77a872a92d4"
    },
    {
        "author": "邹浩",
        "paragraphs": [
            "已入高楼见弥勒，却寻旧路礼文殊。",
            "谁知垢腻衲衣内，总是摩尼无价珠。"
        ],
        "title": "定林长老首座自合浦来以此示之",
        "id": "82c07fdd-a5f0-4f28-b89b-2c47faff753a"
    },
    {
        "author": "邹浩",
        "paragraphs": [
            "万寿阁中逢故人，万年松下偶穿云。",
            "凭将五分真香爇，长对南山祝圣君。"
        ],
        "title": "示万寿长老道琮",
        "id": "1994b07d-0bab-42db-8b90-4255c641cab7"
    },
    {
        "author": "邹浩",
        "paragraphs": [
            "游了诸山问了禅，却来庵里坐安然。",
            "何如一瓣焚香去，飞作祥云徧九天。"
        ],
        "title": "示衡岳寺善果庵道成庵主",
        "id": "13e07e56-3528-4920-8d1f-099b708e06da"
    },
    {
        "author": "邹浩",
        "paragraphs": [
            "韶阳一曲有谁知，拍手相逢笑几时。",
            "偶向悦亭杉外立，元来传在最高枝。"
        ],
        "title": "示胜业寺长老有余  其一",
        "id": "e159effc-ab38-4ac7-9ea6-4d76548a379b"
    },
    {
        "author": "邹浩",
        "paragraphs": [
            "八桂苍苍湘水南，师乡我客饱曾谙。",
            "五年不见今年见，犹得寒炉一夜谈。"
        ],
        "title": "示胜业寺长老有余  其二",
        "id": "2af70a45-691d-4a18-b19f-3f3378ce749b"
    },
    {
        "author": "邹浩",
        "paragraphs": [
            "洞庭波面忽如雷，万斛楼船舞一桮。",
            "为报冯夷莫相吓，尽曾经着暴风来。"
        ],
        "tags": [
            "洞庭湖"
        ],
        "title": "过洞庭风作",
        "id": "7fbbbc41-e1c3-4599-ac74-412149c1f1d6"
    },
    {
        "author": "邹浩",
        "paragraphs": [
            "乃翁心事别，璧月到寒塘。",
            "欹枕三竿日，横经一炷香。",
            "尚思同燕麈，还欲对胡床。",
            "行矣拏舟去，金钟亦自将。"
        ],
        "title": "次韵答八十三外翁见招",
        "id": "f49c8207-d55a-4b60-8a39-98f8c7a93cd9"
    },
    {
        "author": "邹浩",
        "paragraphs": [
            "腰钱骑鹤上扬州，妄想空来事事休。",
            "惟有三竿风月在，待君同理钓鱼舟。"
        ],
        "title": "招俞清老并简康远禅师  其一",
        "id": "81d9fe91-9d39-4045-852c-4c51eefb74b0"
    },
    {
        "author": "邹浩",
        "paragraphs": [
            "欲知何处是生缘，问取维摩室内天。",
            "渠若口钳无答语，竹西坚卧许安全。"
        ],
        "title": "招俞清老并简康远禅师  其二",
        "id": "8821a984-0b8f-4cf3-bbca-3209d39fc13d"
    },
    {
        "author": "邹浩",
        "paragraphs": [
            "石塔迢迢两闰余，潜知骨痩夺松枯。",
            "烦君为把公凭判，同过江来伴老夫。"
        ],
        "title": "招俞清老并简康远禅师  其三",
        "id": "76699170-bb7c-4d04-ba87-b41ae8dcd0ad"
    },
    {
        "author": "邹浩",
        "paragraphs": [
            "先生带花六十年，青春不老花长妍。",
            "金杯停手便索去，一片闲云飞上天。"
        ],
        "title": "诗送晦叔先生  其一",
        "id": "e7d0159b-778b-4cae-b74e-103c1766eb83"
    },
    {
        "author": "邹浩",
        "paragraphs": [
            "知是初平几代孙，双携日月弄干坤。",
            "人间有眼谁窥得，笑出常州西郭门。"
        ],
        "title": "诗送晦叔先生  其二",
        "id": "5b7cbd72-8aa5-4639-ac0d-032c14fa9beb"
    },
    {
        "author": "邹浩",
        "paragraphs": [
            "疾卧几为万鬼邻，金丹一粒遇高真。",
            "此身从此无他事，长作升平击壤人。"
        ],
        "title": "诗送晦叔先生  其三",
        "id": "7b12f25d-5ca4-40a8-bc02-1ccc5a1e3844"
    },
    {
        "author": "邹浩",
        "paragraphs": [
            "一别相逢复几时，东西南北酒盈巵。",
            "天机深远犹须决，莫便飞腾不我期。"
        ],
        "title": "诗送晦叔先生  其四",
        "id": "94c73431-ce98-44d2-bdf0-69b35b88f36d"
    },
    {
        "author": "邹浩",
        "paragraphs": [
            "万里来归荷圣恩，焚香趺坐欲无言。",
            "羣仙若问谁堪度，为说冥心到本元。"
        ],
        "title": "诗送晦叔先生  其五",
        "id": "0dee25f9-b5db-49a5-9072-ff8a21083a9a"
    },
    {
        "author": "邹浩",
        "paragraphs": [
            "自从衡岳得高风，南北东西久未逢。",
            "惟有旃檀知此意，为传消息到中峰。"
        ],
        "title": "寄和庵主",
        "id": "9730017f-47a2-4dca-a662-808d0c886b20"
    },
    {
        "author": "邹浩",
        "paragraphs": [
            "东郭名园步可过，病余犹以路为多。",
            "何当略彴通新径，日日从君击壤歌。"
        ],
        "title": "简俞子恭",
        "id": "7e2811b4-5e56-41aa-a21e-ecc6a9e65dbe"
    },
    {
        "author": "邹浩",
        "paragraphs": [
            "雨雪相仍势未休，御寒惟酒胜重裘。",
            "谁知旱久犹干涸，不见玉泉东向流。"
        ],
        "title": "戏简钱济明  其一",
        "id": "bc775a69-f7ee-42e3-963b-998b2e6930be"
    },
    {
        "author": "邹浩",
        "paragraphs": [
            "载酒无如君最频，年来缘底断音尘。",
            "只应咫尺谯门住，也学兵厨不送人。"
        ],
        "title": "戏简钱济明  其二",
        "id": "b3f2aeb7-e29e-4381-838f-40f662ee33f4"
    },
    {
        "author": "邹浩",
        "paragraphs": [
            "数峰寂寂卧苍苔，醉眼何曾略为开。",
            "乞与茅簷淡相对，要令云雨出山来。"
        ],
        "title": "就舜谐觅石",
        "id": "e68f8a10-d07b-420d-b14e-6c4bfe9f923c"
    },
    {
        "author": "邹浩",
        "paragraphs": [
            "向来杨处士，今作岸禅师。",
            "懒散元非我，熙怡竟有谁。",
            "长应心似水，不复口如碑。",
            "此处真安稳，何人妙得知。"
        ],
        "title": "智岸将往钱塘索妙乐庵诗勉此为句",
        "id": "769cc5e2-425c-4061-9fdf-f7410f644e54"
    },
    {
        "author": "邹浩",
        "paragraphs": [
            "尔来无酒可沾唇，只恐傍人怪独醒。",
            "自笑金龟已当了，惠然谁复遣银瓶。"
        ],
        "title": "呈明远",
        "id": "7aa0010c-135d-4253-9064-3053762cea9d"
    },
    {
        "author": "邹浩",
        "paragraphs": [
            "酷爱日长萤可聚，几人如古惜分阴。",
            "胸中万顷清凉地，莫遣俗尘乘间侵。"
        ],
        "title": "枢姪以诗来次韵示之",
        "id": "2fd8445c-9e70-4b2c-bb33-ec6913b52962"
    },
    {
        "author": "邹浩",
        "paragraphs": [
            "谁能也学读书痴，园圃三年忘了窥。",
            "却恐主人如泄柳，谩携藜杖去何之。"
        ],
        "title": "读书",
        "id": "e247288a-ca78-4573-9e13-2923264e482a"
    },
    {
        "author": "邹浩",
        "paragraphs": [
            "出自高明盛，归从望族贤。",
            "崇仁膺帝命，积善信家传。",
            "翌翌才三世，冥冥忽九泉。",
            "空余可铭事，追继采蘩篇。"
        ],
        "title": "崇仁县君魏氏挽词  其一",
        "id": "ebb5547b-a03b-457d-8eaf-d861634bc641"
    },
    {
        "author": "邹浩",
        "paragraphs": [
            "猎猎霜郊路，铭旌卷朔风。",
            "堂前萱尚北，门外水犹东。",
            "貌入丹青冷，恩留祭享丰。",
            "乡人仰闺范，方看子孙隆。"
        ],
        "title": "崇仁县君魏氏挽词  其二",
        "id": "95ddae39-8a6d-4165-859b-a6308b85a5dc"
    },
    {
        "author": "邹浩",
        "paragraphs": [
            "白发将年往，青衫甫宦游。",
            "从来四方志，曾未一分酬。",
            "幕府残机画，闾门失好修。",
            "惟余旧秦月，寂寂照新丘。"
        ],
        "title": "故通直强君挽词  其一",
        "id": "d007b219-4201-4ad2-8b2d-a40f80c6a1b1"
    },
    {
        "author": "邹浩",
        "paragraphs": [
            "金丹犹在鼎，马鬛已成封。",
            "梦断飞云鹤，春归遶墓松。",
            "韦编元自若，藜杖竟谁从。",
            "赖有承家子，流光得所钟。"
        ],
        "title": "故通直强君挽词  其二",
        "id": "aa0e3616-a1a4-430c-9a80-1d18a578cdd4"
    },
    {
        "author": "邹浩",
        "paragraphs": [
            "华屋初成后，安车未用时。",
            "谁知五朝旧，俄与九原期。",
            "德映文恭显，名参修简垂。",
            "凄凉独心事，无复尽施为。"
        ],
        "title": "龙图胡公挽词  其一",
        "id": "8b139c5b-bcc5-4688-8dc7-8e80a4129103"
    },
    {
        "author": "邹浩",
        "paragraphs": [
            "正尔逢千载，何为不百年。",
            "龙图虚旧阁，马鬛启新阡。",
            "方寸留天鉴，清规入世传。",
            "韦平向来盛，端属子孙贤。"
        ],
        "title": "龙图胡公挽词  其二",
        "id": "a99ac279-d708-4d75-be44-4cf6de8cf121"
    },
    {
        "author": "邹浩",
        "paragraphs": [
            "知己如公少，还乡特地亲。",
            "分携能几日，闻语歘惊人。",
            "永念恩常在，深惭报未伸。",
            "从横泪交下，空洒朔风频。"
        ],
        "title": "龙图胡公挽词  其三",
        "id": "1fb1efb4-d576-4315-9203-5252d7197602"
    },
    {
        "author": "邹浩",
        "paragraphs": [
            "先别人间去，由来天意微。",
            "初心在偕老，此日遽同归。",
            "镜掩孤鸾舞，津藏双剑飞。",
            "空存锦囊诰，依旧照霞衣。"
        ],
        "title": "胡公郡君李氏挽词  其一",
        "id": "df030097-db37-448c-972d-e67472cb64dd"
    },
    {
        "author": "邹浩",
        "paragraphs": [
            "正是家肥日，香奁晓不开。",
            "侍儿犹扇枕，良药已停杯。",
            "苹老残初荐，萱闲冷旧栽。",
            "只应有余庆，从此亘云来。"
        ],
        "title": "胡公郡君李氏挽词  其二",
        "id": "180d654a-f7b4-425d-949e-5bc54e985f54"
    },
    {
        "author": "邹浩",
        "paragraphs": [
            "少微星忽坠，畴昔梦初圆。",
            "乡社崇新祭，书帷掩旧编。",
            "亭依金斗固，儿戏彩衣偏。",
            "踵续谁为傅，吁嗟高士贤。"
        ],
        "title": "故通仕孙公挽词  其一",
        "id": "d3285536-4fee-4029-9f7d-b5b348999db1"
    },
    {
        "author": "邹浩",
        "paragraphs": [
            "君子不可见，先生无复遭。",
            "凶传俄一旦，吉养谩三刀。",
            "德与诸郎远，门将驷马高。",
            "伤心独南陌，松桧朔风号。"
        ],
        "title": "故通仕孙公挽词  其二",
        "id": "553aab12-b3d5-4831-b93f-4351e54e8ae8"
    },
    {
        "author": "邹浩",
        "paragraphs": [
            "命也端难诘，时乎竟莫来。",
            "门庭方白昼，冠带掩黄埃。",
            "万卷虚料理，千金废剸裁。",
            "遵承子将显，犹得慰泉台。"
        ],
        "title": "故成纪李季侔挽词  其一",
        "id": "d411165a-2e16-4d7a-991e-7b90c8728069"
    },
    {
        "author": "邹浩",
        "paragraphs": [
            "师门深往好，姻党厚新情。",
            "正尔追谈笑，那知隔死生。",
            "松风传挽铎，垄月照铭旌。",
            "莫预东郊送，悲凉空此诚。"
        ],
        "title": "故成纪李季侔挽词  其二",
        "id": "08d5ad95-2f2b-4358-b4e9-cbdbbc0dfa2f"
    },
    {
        "author": "邹浩",
        "paragraphs": [
            "鹫峰成记别，聊现大家身。",
            "瞬目超尘劫，随方得本真。",
            "忘忧残旧草，供祭冷初苹。",
            "独有闺门泪，澘然冬复春。"
        ],
        "title": "故文安郡君刘氏挽词  其一",
        "id": "505be085-bc5e-42c5-b5d4-2c62512e06a0"
    },
    {
        "author": "邹浩",
        "paragraphs": [
            "愿力坚如母，翛然亦坐忘。",
            "羞兰虚孝养，偕老误荣光。",
            "浄域端何许，遗经只自香。",
            "它年盛追赠，犹得贲余芳。"
        ],
        "title": "故文安郡君刘氏挽词  其二",
        "id": "6ef08bfd-dd62-4950-8b60-caf176034d85"
    },
    {
        "author": "邹浩",
        "paragraphs": [
            "荦荦豪英内，如公迥不羣。",
            "胸中妙庄老，笔下蔼机云。",
            "勋业知谁睹，声名只自闻。",
            "空余柏庄柏，弥望拱高坟。"
        ],
        "title": "故承议李公挽词  其一",
        "id": "1d264fb1-cc3b-4e84-83b2-656dbca38036"
    },
    {
        "author": "邹浩",
        "paragraphs": [
            "甫毕荣亲愿，归休不计年。",
            "心冥尘竟远，善积子皆贤。",
            "万事残初梦，千龄掩逝川。",
            "登门独无路，追感倍悽然。"
        ],
        "title": "故承议李公挽词  其二",
        "id": "cc7edd5d-cd51-4ab6-a85d-f724ed7f63a3"
    },
    {
        "author": "邹浩",
        "paragraphs": [
            "八行宜高选，胡为不享年。",
            "乡闾推往躅，几席积遗编。",
            "俛仰成千古，凄凉到九原。",
            "须知天报在，有子共称贤。"
        ],
        "title": "亡原作忘，据四库本改友皇甫民望挽词  其一",
        "id": "8ca0a3c2-0496-489c-9251-c807f932fd74"
    },
    {
        "author": "邹浩",
        "paragraphs": [
            "超然遗象数，非古亦非今。",
            "过我每终日，惟君同此心。",
            "绝编犹可续，折角竟难寻。",
            "已矣无由作，高山空自琴。"
        ],
        "title": "亡原作忘，据四库本改友皇甫民望挽词  其二",
        "id": "cccb4da8-0823-4803-92c7-d2a286887ce0"
    },
    {
        "author": "邹浩",
        "paragraphs": [
            "东国论交处，于今马鬛归。",
            "江山愁欲变，冠剑歘成非。",
            "事业知谁睹，声名只自飞。",
            "苍苍不容问，落日掩晴晖。"
        ],
        "title": "阎求仁太博挽词  其一",
        "id": "b9ca3e9e-cfd2-46d0-a4da-92a6d20f1eb3"
    },
    {
        "author": "邹浩",
        "paragraphs": [
            "踵门寒日后，留语竟黄昏。",
            "能得几日别，遽为千古魂。",
            "根尘元自了，生死更何言。",
            "独有人间泪，随风落九原。"
        ],
        "title": "阎求仁太博挽词  其二",
        "id": "af0c0b33-bf1d-4c76-8a69-b9c8f5d6b045"
    },
    {
        "author": "邹浩",
        "paragraphs": [
            "池亭春未改，宰木已鸣风。",
            "夙负三吴望，今邻万鬼中。",
            "潜光虽不辉，遗泽定难穷。",
            "它日高门泪，犹知驷马通。"
        ],
        "title": "强评事挽词  其一",
        "id": "2960899c-cb30-45e2-a2cb-91e27e5e0162"
    },
    {
        "author": "邹浩",
        "paragraphs": [
            "不为明世得，已矣旧山川。",
            "青眼谁樽俎，黄金自简编。",
            "乡闾今昔异，门户子孙贤。",
            "我独从君晚，追惟更惨然。"
        ],
        "title": "强评事挽词  其二",
        "id": "9f7db469-8a77-45b0-ac1a-e29d0a8cec18"
    },
    {
        "author": "邹浩",
        "paragraphs": [
            "鸳鸾纷集日，松桧掩新茔。",
            "持节空诸路，分符谩列城。",
            "闽山余旧峻，淮水漾前清。",
            "地下虽难作，功名凛似生。"
        ],
        "title": "闾丘大夫挽词  其一",
        "id": "24a43151-5936-48c3-996f-45aab97b556e"
    },
    {
        "author": "邹浩",
        "paragraphs": [
            "营邱何处是，不复问归期。",
            "世事三吴冷，风霜八月悲。",
            "生平虽爵禄，身后只书诗。",
            "恩报嗟无及，初心折涕洟。"
        ],
        "title": "闾丘大夫挽词  其二",
        "id": "5b55e938-a523-4cb2-a6b3-8933260218ab"
    },
    {
        "author": "邹浩",
        "paragraphs": [
            "岭表归来饭不足，负郭有田多未赎。",
            "何当卖剑成此谋，耕遍雨余春雨绿。"
        ],
        "title": "跋漳浦李大忠微叔所藏书画尾",
        "id": "2a1f91f5-0cd9-40fb-a799-e848f12c8e71"
    },
    {
        "author": "邹浩",
        "paragraphs": [
            "有时皱聚双眉，有时笑开双脸。",
            "澹山不解谩人，一任诸方点检。"
        ],
        "title": "澹山尹文老画像赞",
        "id": "478500b8-a37a-40f5-9b6d-493051655f9b"
    },
    {
        "author": "邹浩",
        "paragraphs": [
            "青草黄茅梦破，东阡西陌年丰。",
            "长与老农撃壌，不知身世穷通。"
        ],
        "title": "道乡赞二首  其一",
        "id": "b3d1bfd9-a7e4-4c4a-9293-71797d9254b8"
    },
    {
        "author": "邹浩",
        "paragraphs": [
            "昔时吏部侍郎，今日道乡居士。",
            "毕竟这个是谁，一任更安名字。"
        ],
        "title": "道乡赞二首  其二",
        "id": "65f28fac-5ed9-4998-854d-3f226a0065cd"
    },
    {
        "author": "邹浩",
        "paragraphs": [
            "前身善财后老平，善知识处靡不到。",
            "十信生行回向地，等觉妙觉诸法门。",
            "一法门中义一句，须弥聚笔海量墨。",
            "亘未来际力书写，未来可尽写不尽。",
            "何况六位一切法，一一筭谕莫能及。",
            "老平于此不思议，第三手把龟手笔。",
            "一刹那间能事竟，一一微尘出经卷。",
            "三千世界微尘偈，一四天下微尘品。",
            "龙树传持所未会，悉在而今轮字里。",
            "字字无增亦无减，四十二字谁举偈。",
            "大宝莲花忽开敷，帝网重重清浄土。",
            "十方三世佛菩萨，一时会集作证明。",
            "弥勒辨说巧称扬，文殊师利欣按顶。",
            "日用纵横日日新，此身普贤身内现。",
            "若人欲识老平身，即是毗卢无尽藏。"
        ],
        "title": "普融阁",
        "id": "f2d55943-d9d5-4ddf-81b4-9a074e7aaa0a"
    },
    {
        "author": "邹浩",
        "paragraphs": [
            "心为工师笔斤斧，巧取莲花以为材。",
            "愿力基构次第崇，一刹那间能事毕。",
            "菩萨众星佛孤月，歘然出现此土中。",
            "种种说法利羣生，一一慈悲大方便。",
            "如父诱子出火宅，如主导商移宝城。",
            "如雨灌溉药品殊，花实根茎同一长。",
            "获普门通靡不应，道与非道对病药。",
            "过现未来佛所说，不增不减悉如是。",
            "宝积如来为证明，嶪岌巍峩分半座。",
            "此塔彼塔两现前，非一非二叵思议。",
            "谁将手擎至感慈，八万四千真塔様。",
            "无碍光从无纵出，徧非非想无间处。",
            "疑情照脱罪垢空，同证一乘无上觉。",
            "有如不信视龙女，八岁何知顿成佛。",
            "时不待人勿后悔，速向塔前勤懴礼。"
        ],
        "title": "莲华经赞",
        "id": "ecba2a0f-a20d-46b8-bc91-78c66025d3c2"
    },
    {
        "author": "邹浩",
        "paragraphs": [
            "华严佛菩萨，悲智咸徧周。",
            "广开方便门，主伴互酬请。",
            "于无言说中，说法无数量。",
            "我读诵思惟，获从信根入。",
            "闇逢照世灯，病遇雪山药。",
            "无价大宝珠，衣内忽然得。",
            "愿尽未来际，满足普贤行。",
            "一切导师前，一一兴供养。",
            "一切众生前，一一作利益。",
            "持经继有人，悉冀同我愿。"
        ],
        "title": "书合论后",
        "id": "61dec6ba-f73a-40c2-8b7b-9623adaf8970"
    },
    {
        "author": "邹浩",
        "paragraphs": [
            "牟尼净虚空，大慧舒光明。",
            "森然万象形，有目咸欣睹。",
            "疑解二俱脱，一切本如如。",
            "一一楞伽山，演说修多罗。",
            "稽首方便慈，功德无穷尽。",
            "我今如是了，是为报佛恩。"
        ],
        "title": "书楞伽经后",
        "id": "36c6ece9-cd65-46a1-9d4d-05fd51351b61"
    },
    {
        "author": "邹浩",
        "paragraphs": [
            "凤阁鸾台何许，天涯地角周游。",
            "此老老而益壮，超然一段风流。"
        ],
        "title": "陈莹中画像赞  其一",
        "id": "83b96589-ea52-4698-b0cd-44e8d68d1bfd"
    },
    {
        "author": "邹浩",
        "paragraphs": [
            "了了了时非了，非非非处何非。",
            "要识此翁端的，试看笔下形仪。"
        ],
        "title": "陈莹中画像赞  其二",
        "id": "3926316f-45c3-4219-8b12-6a1fd1aa90a8"
    },
    {
        "author": "邹浩",
        "paragraphs": [
            "东坡未作儋耳行，此相已入龙眠笔。",
            "大海中央谁与邻，万事一条横榔栗。"
        ],
        "title": "东坡横策像赞",
        "id": "30c19dd5-3282-41c1-84f6-d945dc7e4753"
    },
    {
        "author": "邹浩",
        "paragraphs": [
            "不选在在处处，长是哆哆啝啝。",
            "饭了要睡便睡，睡了要歌便歌。",
            "呵呵呵呵呵呵，且道一把茅下。",
            "翁子三家村里，老婆相去几何。",
            "咦。"
        ],
        "title": "云溪文庆长老画像赞",
        "id": "98516196-09d2-4cfb-87bb-c2de216a557b"
    },
    {
        "author": "邹浩",
        "paragraphs": [
            "黄童妙音难可闻，若得三宫存玄丹。",
            "中有童子冥上玄，回紫抱黄入丹田。",
            "闭塞三关握固停，三气右回九道明。",
            "恍惚之间至清灵，散化五形变万神。",
            "千千百百自相连，共入太室璇玑门。",
            "三老同坐各有朋，高拱无为魂魄安。",
            "玉笢金籥常完坚，内守坚固真之真。",
            "真人既至使六丁，内挟列月列宿陈。",
            "物物不干泰而平，百二十年犹可还。",
            "使人长生升九天，上清紫霞虚皇前。"
        ],
        "title": "集经文为要诀",
        "id": "26d989a1-3fdd-416e-b056-3026f73a80f2"
    },
    {
        "author": "邹浩",
        "paragraphs": [
            "衣领从教蝨了缘，夜深拜得蓆儿穿。",
            "道乡活计君知否，饥即须餐困即眠。"
        ],
        "title": "嘲龚彦和",
        "id": "bfcd0357-c9d3-495a-92d0-d3725918a2d0"
    },
    {
        "author": "邹浩",
        "paragraphs": [
            "有才何事青衫，十载低徊北斗南。",
            "肯伴雪髯千日醉，此心真与古人参。",
            "今见故人今几年，年来风物尚依然。",
            "遥知闲望登临处，极目江山万里天。"
        ],
        "title": "赠广陵马推官",
        "id": "d886663d-2890-4ed4-8aa4-8ccf732b2efc"
    },
    {
        "author": "邹浩",
        "paragraphs": [
            "马头今日度严关，十九年前去复还。",
            "惟有流泉声似旧，凭栏重听响潺潺。"
        ],
        "title": "滑石泉",
        "id": "654ddae7-6880-4aea-a5ce-7c19d7b84587"
    },
    {
        "author": "邹浩",
        "paragraphs": [
            "玉容捐委画楼尘，一死甘酬石氏恩。",
            "古庙有碑旌节义，西风无主逐香魂。",
            "孤村夜静鸣归鹤，双岭云寒唳断猿。",
            "试向绿萝寻旧迹，断碑遗井见清源。"
        ],
        "title": "绿珠井",
        "id": "0431d32c-eaf5-4ff8-b19e-9e0dce53876c"
    },
    {
        "author": "冥漠子",
        "paragraphs": [
            "红苞紫萼曾欺雪，素艳清香解动人。",
            "自有风传枝上意，肯教蝶儿蘂中真。"
        ],
        "title": "梅诗",
        "id": "828b2ace-d754-4c36-8b16-61033d034e11"
    },
    {
        "author": "毛滂",
        "paragraphs": [
            "齐王未知瑟，吴犬终怪雪。",
            "越游售章甫，念子当折阅。",
            "一鸣岂无年，百计但有舌。",
            "西风吹晓波，晨景散文缬。",
            "嘈嘈双橹鸣，万里欲俄瞥。",
            "江山真可人，得酒慰愁绝。",
            "咄咄无足云，与子男儿别。"
        ],
        "title": "送徐天隐判官",
        "id": "e45f3831-8d87-4b01-93c8-7284659b642c"
    },
    {
        "author": "毛滂",
        "paragraphs": [
            "民生委所穷，出仕增轗轲。",
            "家山有蕨薇，归足瘳饥饿。",
            "功名我岂敢，动若手足缚。",
            "太官五斗粟，饱食惭且颇。",
            "老胥抱文书，俾我供吏课。",
            "厌此将毋观，法在恐深坐。",
            "旧书不得读，掩帙充枕卧。",
            "朋游久益落，蹭蹬自老大。",
            "近乃得吾子，听语百忧破。",
            "颜郎见清赏，今子倾一座。",
            "新诗已出人，珠玉落欬唾。",
            "诸生正业儒，风雅久不作。",
            "子意有是哉，吾道便可贺。"
        ],
        "title": "赠陈进士",
        "id": "7c17841d-01c5-4169-8714-4050bc1688c0"
    },
    {
        "author": "毛滂",
        "paragraphs": [
            "夜光昭清泠，璇源载圆折。",
            "朝阳未羽仪，五色先丹穴。",
            "松柏出涧壑，众木皆秃屑。",
            "方其一寸青，意已傲冰雪。",
            "东家嬉戏时，俎豆輙罗列。",
            "未应须儿啼，英标固惊绝。",
            "公为三朝老，气压万人杰。",
            "经纶本帝赉，遇合非力结。",
            "舟成无长川，云族有旱霓。",
            "东风吹扶桑，晓色开寥泬。",
            "平生回天手，独伫昆吾辙。",
            "停鞭急节缓，挥臂层阴决。",
            "图回掌中春，摩拂厚土热。",
            "一身等大地，万物小靖蛚。",
            "华岳载不重，河海振不泄。",
            "黔黎托回命，草木恃以茁。",
            "造物相始终，流年难老耋。",
            "侧闻宋鼎就，未可羽力挈。",
            "是乃为公象，何但纪相烈。",
            "坐观满不溢，玉铉无变灭。"
        ],
        "tags": [
            "华山"
        ],
        "title": "生日",
        "id": "c13d8fc7-e5f0-426c-b6af-0dcfbd4a3e9f"
    },
    {
        "author": "毛滂",
        "paragraphs": [
            "使君未知我，得自吞毡翁。",
            "我未识使君，已闻伯夷风。",
            "十年诗卷里，未面先从容。",
            "顷我客东都，寄声谢老农。",
            "绣衣南州来，是尔使君公。",
            "为尔扫菜色，无襦当夜缝。",
            "东都逆旅人，零落如霜蓬。",
            "一廛愿为氓，归势鸟脱笼。",
            "既登君子堂，倒戈避诗锋。",
            "紫芝秀眉宇，东野凛长松。",
            "怜我骨硉兀，槽枥骈儿童。",
            "秣以玉山禾，不置凡马中。",
            "去年溪城月，使君马如龙。",
            "呼我载后车，诗月相朣胧。",
            "朅来桑麻间，午梦回村舂。",
            "使君亦留犊，往听长安钟。",
            "相望渺云海，烟雪迷西东。",
            "遥传摛彩笔，秀句争考功。",
            "那知古槐畔，苦语如秋蛩。",
            "一笑答云山，万事付瘖聋。",
            "吞舟亦失水，蚍蜉登背胸。",
            "拂钟虽不铮，缀履岂所工。",
            "天高白虎殿，日永明光宫。",
            "去参鹓鹭羣，勿羡高飞鸿。"
        ],
        "title": "寄曹子方使君",
        "id": "a8a82c7e-8981-48ce-8ab6-c695482c9703"
    },
    {
        "author": "毛滂",
        "paragraphs": [
            "居士称陆莲，香山本流亚。",
            "舌端元和风，吹倒两鲍谢。",
            "游戏笔砚间，盘礴湖山下。",
            "过眼尽诗材，有欲天必借。",
            "句源发肝膈，输泻每不暇。",
            "欬唾生江河，奔放那可坝。",
            "我诗沮洳尔，欲过不足跨。",
            "数烦见波澜，意作蹄涔吓。",
            "平生望洋眼，痴胆不知怕。",
            "亦识明月珠，相投况非夜。"
        ],
        "title": "累蒙周开祖使君贬示佳章才拙思荒愧不能报谨勉次韵一萹少叙敬避老匠之意",
        "id": "de4e8d77-5d54-46aa-99fc-67a00d5c8ec8"
    },
    {
        "author": "毛滂",
        "paragraphs": [
            "风吹飞雨干，散作柳花毬。",
            "危簷下舞鹄，老树腾蟠虬。",
            "烟空夜色垂，肤寸凝酥柔。",
            "晓屦踏晶莹，与君散清愁。",
            "湖东十顷玉，月落漫不收。",
            "照我肝肺皎，出语和鸣璆。",
            "将我平生客，步入青松幽。",
            "此客气如霜，逼人作飕飗。",
            "嚼冰论世事，怒颊赤已浮。",
            "盘中水晶盐，碧酒葡萄秋。",
            "饮酒岂忧寒，饮水犹不忧。",
            "手冷慎勿炙，置之鹔鹴裘。"
        ],
        "title": "见雪明日与祝山人游东湖僧寺访陈巨中教授留饮",
        "id": "c2142fee-28bc-443c-bd60-851941a25506"
    },
    {
        "author": "毛滂",
        "paragraphs": [
            "寒溪数寸尔，下有万里天。",
            "烟云自变怪，寸碧殊湛然。",
            "苹风亦可人，宁妨暂漪涟。",
            "终观镜面平，与君受媸妍。",
            "有苔绿蒙茸，孺子俯可搴。",
            "前窥渐难量，忽此清泠渊。",
            "鱼鰕亦无踪，但见空月圆。",
            "陶翁步屧处，独俾支郎肩。",
            "倚策心自知，鸥鹭纷联翩。"
        ],
        "title": "过静林寺与径山老禅曳杖溪滨俯浅涧寒洌可照随流而前即渊然清深为作数句以告同游",
        "id": "03623fd3-52c2-4744-94ee-fc2685036c11"
    },
    {
        "author": "毛滂",
        "paragraphs": [
            "二年锦衣城，坐怅朋游落。",
            "双瞳不敢白，但向湖山著。",
            "顷当舍之去，眼界垂落寞。",
            "忽逢昔所倾，人事岂容约。",
            "西行追画鹢，北首望金雀。",
            "斯人玉树明，映我蒹葭恶。",
            "平生函牛鼎，顾可作鸡臛。",
            "干将久在冶，宜有当槖籥。",
            "大器不匆匆，一飞要寥廓。",
            "佳哉妙五言，珠琲相磊硌。",
            "长城矗金墉，铦锋露霜锷。",
            "向我宁可当，倒戈为之却。",
            "我生已数奇，世味寒冰薄。",
            "兹行聊尔耳，外物矧可略。",
            "所喜得公游，昏愚烦发药。",
            "不重千金裘，为公了杯酌。"
        ],
        "title": "次韵叶权之",
        "id": "b8f9323a-ca5a-458d-a463-d69d324362cf"
    },
    {
        "author": "毛滂",
        "paragraphs": [
            "老火尚偃蹇，稚金殊踧踖。",
            "雨如甑笠汗，但作气蒸赫。",
            "思君屡欲往，露顶不可帻。",
            "坐怀屋漏下，蜗牛颇争席。",
            "屋漏人自佳，泥沙卧圭璧。",
            "我衰了无营，饱睡梦书策。",
            "家贫苦无书，岂复有漂麦。",
            "不了汤饼事，可致万钱客。",
            "正须裹饭来，濯足水三尺。"
        ],
        "title": "暑雨蒸溽奉王元规学士",
        "id": "d113a724-ee53-4635-b322-6ab2d31e9b8d"
    },
    {
        "author": "毛滂",
        "paragraphs": [
            "南风吹露畦，苦菜日夜花。",
            "同荣有蔓草，托质多长蛇。",
            "迩来合萧条，凄风寄蒹葭。",
            "禅房向幽寂，云日暧庭沙。",
            "竹根逢小春，紫兰茁其芽。",
            "造物惜鲜荣，宁肯及幽葩。",
            "偶出白帝恩，未必黄钟家。",
            "芳馨半孤冷，萧艾终横斜。",
            "譬如隐君子，悃愊初无华。",
            "深藏不自献，清芬亦难遮。",
            "陶翁抱疏韵，对此心忻嘉。",
            "离骚久相从，浊酒不待赊。",
            "纫衣濯沧浪，援琴卧烟霞。"
        ],
        "title": "育阇黎房见秋兰有花作",
        "id": "7f4740c2-0e04-4e0d-816a-e243459eea1f"
    },
    {
        "author": "毛滂",
        "paragraphs": [
            "娟娟东堂月，瑟瑟北窗风。",
            "半夜渡龙尾，随我藕花中。",
            "径邀此花香，追路溪城东。",
            "溪山久俯仰，临别亦匆匆。",
            "三年虎落槛，一日鸹开笼。",
            "何须见似人，聊作逃虚空。",
            "今宵花亦远，余香归故丛。",
            "殷勤此风月，随我登长虹。"
        ],
        "title": "解武康县印至垂虹亭作",
        "id": "95545caa-928f-4e84-8b3e-a7d1b1961d12"
    },
    {
        "author": "毛滂",
        "paragraphs": [
            "东风果来否，雪意不肯消。",
            "初疑寒作威，势猛意反韶。",
            "玲珑开琼花，瑶草亦有苖。",
            "细观如可人，玉立耿高标。",
            "华屋本无寒，锦帐裘狐貂。",
            "所怜小桃杏，冻蕾抱寒条。",
            "却看雨成花，祇忧身当樵。",
            "语花慎勿忧，春久属云翘。",
            "徐行意不浅，晚发必后凋。",
            "年年绿暗时，逮此红芳夭。",
            "左提白玉壶，右把黄金蕉。",
            "往逐春未央，不但永今朝。",
            "晓来红日暾，花信到柳桥。"
        ],
        "title": "岁寒而春迟闰正月犹有雪三日乃消今日方晴快",
        "id": "5419e8a1-8aa8-4304-8b9a-fd9a37cd0fbe"
    },
    {
        "author": "毛滂",
        "paragraphs": [
            "秋日吐微明，寒叶堕半碧。",
            "娟娟竹弄影，冉冉香引脉。",
            "窗明棐几净，水石涵虚白。",
            "茶开睡足眼，苔上懒行屐。",
            "屋寒无燕雀，岂独少宾客。",
            "顾我警露鹤，伫此辽天翮。",
            "相对虽不言，孤高比三益。",
            "迩来世外心，渐觉眼界窄。",
            "儿时喜功名，今念真戏剧。",
            "平生翻羮手，欲烂谁能炙。",
            "岂待二顷田，初无一廛宅。",
            "第当营糟丘，努力期百尺。",
            "颓然寄疏慵，坐看驹过隙。",
            "韩郎食不足，苦心定谁惜。",
            "那知落英繁，吾食岂无夕。",
            "举手谢飞鸢，一鼠何劳吓。"
        ],
        "title": "秋日书怀",
        "id": "420c08c3-a80b-4173-9279-f34f2860a8fd"
    },
    {
        "author": "毛滂",
        "paragraphs": [
            "使君园中花，造物勤管领。",
            "佳人含朝酒，风软吹莫省。",
            "正应武陵裔，或写瑶池影。",
            "谁云六果下，实抱千岁永。",
            "得地倍秾华，无人亦妍整。",
            "舞困霞衣翩，粧早燕脂冷。",
            "玉堂摛藻笔，一顾长光景。",
            "谁识劝农心，殷勤待遗秉。"
        ],
        "title": "次韵张台卿桃花诗",
        "id": "9ec2db0a-72c5-4b01-a01c-78966e8d71c7"
    },
    {
        "author": "毛滂",
        "paragraphs": [
            "落落湖边松，浏浏松下风。",
            "泠然入君怀，萧飒诗脾中。",
            "清露泻笔端，一扫浮埃空。",
            "以遗愚参军，仅免按剑凶。",
            "三年耳目昏，此语岂易逢。",
            "亦岂务炳烺，邂逅乃自工。",
            "归囊一钱尽，足用仍三冬。",
            "他年太羮熟，宁俟盐酪供。"
        ],
        "title": "汪发彊中见遗佳篇笔势高妙且从仆求诗以归輙为此数句",
        "id": "87ff4f7b-8f5e-45af-b872-f098ac80728b"
    },
    {
        "author": "毛滂",
        "paragraphs": [
            "上士垂暮年，不受烦恼攻。",
            "欲修沙门果，坐怪须髪空。",
            "言有摩尼珠，自照迷妄踪。",
            "当来滞碍心，如以巨物摏。",
            "妻子昔所爱，今断如溃痈。",
            "欲作大医王，徧救瘖与聋。",
            "长安坐寂寞，饥腹听午钟。",
            "行归洗黄尘，誓将扫青松。",
            "一蠡渡长淮，东望迦叶峰。",
            "我走名利塲，未可谈从容。",
            "软语感屡发，为我清心胸。",
            "上士无住著，此别何由逢。"
        ],
        "title": "送僧觉归上饶",
        "id": "fae3931c-9b76-4664-bb36-e5d9d46fb1aa"
    },
    {
        "author": "毛滂",
        "paragraphs": [
            "道人永嘉老，口作智者语。",
            "坐挥铁如意，宝藏发深贮。",
            "行住自如如，当亦无住所。",
            "踏雪来东山，了不惮修阻。",
            "孤云亦何心，东风复吹去。",
            "索诗赞行色，我敢靳不与。",
            "道人已得道，逢魔犹龃龉。",
            "古气生面目，清流见幽屿。",
            "泠泠微妙音，松风杂寒雨。",
            "九旬谈妙用，况乃超佛祖。",
            "东归花木繁，啾唧鸟雀聚。",
            "道人具眼目，要当反聋瞽。",
            "万事付一笑，钵饭饱亭午。",
            "聊以答道人，缾巾过水浒。"
        ],
        "title": "赠别讲僧若水",
        "id": "874dafbc-fba2-423c-8304-1d5a3fb70e50"
    },
    {
        "author": "毛滂",
        "paragraphs": [
            "公言雅知我，良胜我自知。",
            "往年得为僚，税驾清江湄。",
            "觉君有胜致，真率仍天资。",
            "定交倾盖间，快语明肝脾。",
            "我生七不堪，百谪将安之。",
            "官长笑不骂，儿童容遨嬉。",
            "掾舍等禅房，竹树含幽姿。",
            "其间有闲味，共此非君谁。",
            "驾言写予忧，欲致车已脂。",
            "往披五老云，下采苍山芝。",
            "翛然送日月，万虑忽若遗。",
            "朅来两溪上，邂逅寛所思。",
            "微风送白苹，藻荇摇寒漪。",
            "水清不受钓，鱼细安可骑。",
            "亦复可怜人，鸥鹭相委蛇。",
            "君岂鸥鹭羣，鹓鸾往追随。",
            "所遭即定分，固有何庸麾。",
            "我生傥可用，岂惜山英移。",
            "荣华如食荠，贫贱亦尝饴。",
            "顾今适当还，捃拾聊充饥。",
            "从君借蓑笠，破雨收江蓠。"
        ],
        "title": "留别邵公言",
        "id": "ad949590-f830-4b47-a451-6b5429fe1281"
    },
    {
        "author": "毛滂",
        "paragraphs": [
            "此寺昔荒寒，蠧黑相撑支。",
            "世尊窘风雨，钟磬出茅茨。",
            "吾祖过而慨，开槖为营之。",
            "一旦黄金宫，突兀清江湄。",
            "其徒则以安，其道犹远而。",
            "吾游童且白，仅乃见此禧。",
            "譬如蒿艾中，蔚然得江蓠。",
            "昻藏老鹤骨，劲瘦寒松枝。",
            "宴坐了无营，孤香对逶迤。",
            "海涛走窗槛，江云翔屋楣。",
            "全收眼界胜，阒与人境辞。",
            "吾方迫远游，未可分清怡。"
        ],
        "title": "赠禧上人",
        "id": "526b85da-7770-439c-bc36-a8528b6abbf3"
    },
    {
        "author": "毛滂",
        "paragraphs": [
            "灵芝有良田，岁比万户侯。",
            "平生不力耕，以德作耡耰。",
            "不许仓箱丰，但知钵盂秋。",
            "木鱼一呼饭，千屐如水流。",
            "灵芝道亦然，饱汝即罢休。",
            "但忧汝易饱，未饱非所忧。",
            "后生真可畏，见此观比邱。",
            "昔常为我民，今乃从我游。",
            "得道于灵芝，胸中罗珍羞。",
            "岂特求自饱，将副馁者求。",
            "裹钵忽何之，西风送轻舟。",
            "处处灵芝田，多稼如云浮。",
            "初以非种种，今当不收收。",
            "谁施复谁乞，大块同一沤。",
            "姑且置是事，吾言亦谬悠。",
            "羨观一身轻，翛然逐飞鸥。"
        ],
        "title": "广鉴大师观上人为灵芝数百众故乞从檀施乞米求予诗送行为作一首予昔为武康县令观师吾邑人也",
        "id": "4627b8c5-51de-4961-805a-5b6bf46fcc44"
    },
    {
        "author": "毛滂",
        "paragraphs": [
            "伏金避老火，遁日干商霖。",
            "天地岂不寛，八荒一釡鬵。",
            "此身沍寒乡，骨冷势陆沉。",
            "忽疑同然灰，终得空汗襟。",
            "闻有不热符，莫致癸与壬。",
            "平生习云水，两足便幽寻。",
            "佩绅接轸处，念往汗益浸。",
            "乃独款公关，热行犯诃吟。",
            "忘公鼎轴家，谓是缁帷林。",
            "有风静险躁，无愠烦鸣琴。",
            "置我弟子间，岂不容鲁参。",
            "公如天下雨，焦卷听雷音。",
            "謦欬走旱魃，噫欠停流金。",
            "胸中三绝编，宁独自洗心。",
            "坐使人意消，烦促变清深。",
            "南山当朝隮，暂卷乃至今。",
            "万物抱暍意，油然徯层阴。"
        ],
        "title": "盛暑谒刘公达",
        "id": "611e896e-706d-4754-a078-ffc7ab8f08ce"
    },
    {
        "author": "毛滂",
        "paragraphs": [
            "孙公金作骨，何独无燥湿。",
            "雄姿逼龙虎，风雨坐嶪岌。",
            "黄堂烂绣筵，春瓮融玉汁。",
            "银台三见跋，醉眼梦欲入。",
            "公张两瞳电，照我毛髪立。",
            "平明郭西门，钟鼓仍盛集。",
            "我方拥黄䌷，势作蚯蚓蛰。",
            "乃知千里姿，追趁何翅十。",
            "春溪葡萄碧，饮渴谁当吸。",
            "愿君苦留客，堕翠应可拾。",
            "未用奏伊凉，舞红催玉粒。"
        ],
        "title": "昨夜陪诸公饮今尚委顿未能起坐闻孙守出送陈祠部供帐溪上见招不果往戏作小诗寄之",
        "id": "31db8037-3379-4144-ad36-bf5d92c6f4cf"
    },
    {
        "author": "毛滂",
        "paragraphs": [
            "春风吹琅玕，夏长苍龙孙。",
            "未见拂云梢，已引鞭骥根。",
            "包藏霜雪姿，隐忍苔藓痕。",
            "其傍茁小草，同出东帝恩。",
            "恩深草先高，抱箨殊末掀。",
            "岁寒两何如，一笑凝诗魂。"
        ],
        "title": "琳老所居植竹发笋而草茁其傍作诗见寄为赋一首",
        "id": "67c3ef4c-41ce-48f5-8ee6-614d294e36b6"
    },
    {
        "author": "毛滂",
        "paragraphs": [
            "猗猗亭下竹，娥娥竹上月。",
            "微风静兰路，水石相映发。",
            "盈前婵娟子，秀色粲玉骨。",
            "褰衣往从之，露泣苔侵袜。"
        ],
        "title": "猗猗亭夜月",
        "id": "07976674-dc88-4ac1-80a8-29d782adc5dc"
    },
    {
        "author": "毛滂",
        "paragraphs": [
            "溪光照秋房，娟然卧流萍。",
            "水仙弄幽姿，寄余汀洲情。",
            "眷怀玉色子，弄波濯尘缨。",
            "夜寒有佳意，属此泠然清。"
        ],
        "title": "溪上",
        "id": "3f212f76-8d33-4380-82a6-3edd68f78324"
    },
    {
        "author": "毛滂",
        "paragraphs": [
            "蔡子下笔生涛澜，少时往往思涌泉。",
            "便当自作五鳯楼，画楹刻桷皆蛮牋。",
            "昨日千秋桥畔雪，杨花蝴蝶相联翩。",
            "径唤红粧弄春色，千壶快倒万锦纒。",
            "那知蔡子足践地，柳车送客已复延。",
            "摇竿孤唱颇自得，闭门高卧初谁贤。",
            "幸来饷子小楼日，共看簷影移残年。",
            "东堂夜寒剑有气，北窗昼静琴无弦。",
            "高门悬薄固疏矣，所忧饿虎犹须鞭。",
            "齿摇目眵懒自荐，岂复珠贝如悬编。",
            "仙人玉树傥相待，只拟醉拍洪崖肩。",
            "尧舜之事不足惊，肯为儿女痴自怜。",
            "故山鹤帐久不往，白云封户端应全。",
            "吏卒无令守叔夜，弟子何妨嘲孝先。",
            "伯伦天地席幕尔，何处六翮犹争前。",
            "平生小吏轻子美，未害故人疏浩然。",
            "子今风霰动短褐，岂乏锦绣裁长篇。",
            "东堂那记城旦语，唯有诗律曾家传。",
            "墨香纸滑霜兔劲，明窗妙意常空圆。",
            "客来指似宁信此，自知食蜜甜中边。"
        ],
        "title": "十二月十二日雪晴成允蔡君扁舟携诗见临次韵奉答",
        "id": "049d7841-5dc4-4e51-973d-58a09f75ce28"
    },
    {
        "author": "毛滂",
        "paragraphs": [
            "弃我去者昨日之日不可留，醉我心者今日之日多烦忧。",
            "秋风吹鴈渡汾水，斜阳随客下西楼。",
            "苑边麒麟守白骨，半夜安能保明发。",
            "小蛮为酌流霞春，醉倚梅花满怀月。",
            "暗香吹远月欲流，松声百尺唤清愁。",
            "早挂铜章老槐下，短蓑独速上渔舟。"
        ],
        "title": "李白于宣州谢朓楼饯别校书叔云一首十二月初六日夜独坐松斋怀抱良不佳饮少輙醉庭下梅两株月色皎然倚树微吟偶诵李白此诗有会予意者次其韵追和一首",
        "id": "93a443b8-1269-471d-b6a1-3760cfbc1fd7"
    },
    {
        "author": "毛滂",
        "paragraphs": [
            "城南病客食不足，日与天随争把菊。",
            "饥肠昨作细泉响，岂识韭虀并豆粥。",
            "五州自有定远侯，虎头燕颔飞食肉。",
            "门前曲封何足道，酒出兵厨泻春瀑。",
            "康成温伟秀两眉，何啻五斛当一斛。",
            "席中珍句出半酣，但惊墨迳通羣玉。",
            "不知清风静扫脾，徒见秋电寒摇目。",
            "相君脱粟好名尔，何用留侯归辟谷。",
            "我今枯槁固其分，尚有闲气蟠空腹。",
            "侯当下士屈体貎，屡唤不来仍不逐。",
            "羊臑鱼尾痴不食，却觅山僧煮寒蔌。",
            "敢烦庞生要栗里，欲谢杨公向疏属。",
            "午庵聊拂偃月牀，卧听春飇过修竹。"
        ],
        "title": "孙使君见招以不茹荤得醉因过南禅老饭小休庵中作此诗寄之",
        "id": "4ed512ac-60df-4c69-a3e6-188af70ce36e"
    },
    {
        "author": "毛滂",
        "paragraphs": [
            "子桑闭门十日雨，何人裹饭相劳苦。",
            "忽窥晴色入疏帘，径向孤村寻老圃。",
            "不知双凫念云水，欲下雀罗风送起。",
            "未容倒屣见王孙，岂是扬锤嫚公子。",
            "长安秋雨乃复来，山阴夜雪仍空回。",
            "他时乘兴幸告我，请扫门前红叶堆。"
        ],
        "title": "秋雨杜门久之比晴一出前村归闻陆令见过奉寄一首",
        "id": "eb3b14de-368d-4b13-9f86-c6911cbb87bc"
    },
    {
        "author": "毛滂",
        "paragraphs": [
            "水沙卧瓮青綀羃，浮蛆欲上真珠泣。",
            "濛漫昆山清露零，洗下云腴和玉汁。",
            "小槽决决秋泉语，老盆艶艶春光湿。",
            "不妨力饮荐寒英，只忧秋老金肤涩。",
            "先生何翅七不堪，袍鞾裹缚肩骭急。",
            "醉乡礼法稍寛闲，倒著接䍦犹许入。",
            "南楼老子冰雪肠，咳唾珠玑纷可拾。",
            "未许王郎见短歌，已容赵壹唯长揖。",
            "迩来铃斋作禅观，锦瑟间多山玉立。",
            "欲留一斗向吴兴，何日南楼和月吸。"
        ],
        "title": "新酒熟奉怀曹使君",
        "id": "90207f4f-450a-40a6-b4ba-319922985f9f"
    },
    {
        "author": "毛滂",
        "paragraphs": [
            "西风初起无人乡，云深万籁含清商。",
            "山容便与新秋净，稻花已作丰年香。",
            "断蝉抱柳咽残月，卧霞排雾通朝阳。",
            "过桥寺影出疏木，入户竹色来低墙。",
            "蒲团纸帐两寂寞，独有老桧磨风霜。",
            "东堂老子喜睡人，来借一榻乐未央。",
            "含风涟漪开玉脊，小屏晚绿横潇湘。",
            "梦寒支枕风入髪，过眼冉冉茶烟苍。",
            "红薇花阴煮玉醴，满瓯飞雪置我旁。",
            "平生世味总如水，老大纵健肝膈凉。",
            "翛然此意不可道，卧看石竹凝孤芳。"
        ],
        "title": "立秋日破晓入山携枕簟睡于禅静庵中作诗一首",
        "id": "88923d6c-d0b1-4cdc-9f41-c95d75d886ce"
    },
    {
        "author": "毛滂",
        "paragraphs": [
            "近年好语开蹙额，廊庙主人还稷契。",
            "诸公汇进民所怀，左必提之右乃挈。",
            "善随类举皆可观，野无遗贤静巖穴。",
            "石梁有客少读书，神接前人望风烈。",
            "志与时违可奈何，居贱好高谋已拙。",
            "此身悠悠日江海，吊影行吟事酸噎。",
            "揣摩胸臆作西游，不成兴起惭豪杰。",
            "贾生恸哭初亦疑，十年自觉流清血。",
            "三书不用即山林，将前复却何从决。",
            "无因名姓累吴公，咫尺天光阻罗列。",
            "志士惜日诚可怜，每恨平津当老节。",
            "子云年少行所为，今出秦关独疲苶。",
            "郭门囓臂良感人，仲卿蓄缩翻伤别。",
            "叩关自鬻虽矜张，扫门愿见犹摧折。",
            "炙手门前车马多，排肩屡进不得彻。",
            "近来索米却求田，结绶弹冠非所觖。",
            "更令胸臆从谁开，一刺怀归定漫灭。",
            "槛虎饥馋尾漫摇，水尽海鲸当蚁垤。",
            "谁能忍耻寄我颜，妻笑嫂欺安用舌。",
            "北山记忆破腊来，远水扁舟两愁绝。",
            "云重山寒暝不开，孤帆夜落严陵雪。",
            "雷山老桐冻弦断，不作南风相煖热。",
            "一剑星昏共形影，每恐龙寒呵古铁。",
            "孟尝无炭暖置身，杜虽有指不得结。",
            "可怜危肩耸及耳，浩歌能复弥清冽。",
            "吴山忽见梅花谢，天助阳春生笔下。",
            "近簷呵欠面发红，故絮卖钱不须借。",
            "卖钱买船更欲西，墙头立燕留新泥。",
            "新开湖南接淮水，楚山翠入天低迷。",
            "细风平日两媚好，嫩黄梢转隋杨堤。",
            "河名已清色未改，减尽狂湍浊犹在。",
            "东风正和水面穗，恃赖夷犹百无殆。",
            "欎欎葱葱见帝台，祥烟瑞雾真佳哉。",
            "元都道士种桃手，露浥风吹今总开。",
            "山翠柔红亦得色，鬬妍意不相低徊。",
            "游蜂上下逐蝴蝶，蜜脾未饱争喧豗。",
            "幽谷黄鹂出晴昊，乔木几迁枝叶老。",
            "避寒何处过雪霜，依旧飞来语音好。",
            "少年走马红尘道，绣勒锦缘金络脑。",
            "窈窕花随宝盌飞，暝旋风吹玉山倒。",
            "可怜穷巷无芳菲，良辰不得开怀抱。",
            "闭门曝背借余暄，犹得爬搔驱虱蚤。",
            "逡巡迷目风沙颠，已报新花去如扫。",
            "乘离执衡又一时，万物从新炎帝造。",
            "柳线渐长成畏日，苦菜秀时蚯蚓出。",
            "烟绡雾縠自直钱，故葛绽联遮肘膝。",
            "凌人颁冰下霄汉，谁信朱门自无汗。",
            "蔗浆酪粉玛瑙盘，牙牀角簟光凌乱。",
            "石梁孤客赁屋居，坐恐炊中忽麋烂。",
            "蚊虻噆肤俛听尔，何苦羣鸣恣喧玩。",
            "生嫌蒿艾昏泪眦，宁强掴撘酸吟腕。",
            "墙阴壁隙又出蝎，潜致小毒犹锥鑚。",
            "巫师祝痛已复遭，术非驱除真亦漫。",
            "听鸡起坐难饱眠，庶寛烦促须清旦。",
            "进不知名仍退却，既来亦好归不恶。",
            "羲和鞭御向西行，出门感此梧桐落。",
            "淡月孤烟侵晓昏，小雨凄风动冥寞。",
            "且欣编简堪卷舒，那知羞涩忧垂槖。",
            "钟鼓声沉北斗高，白日渐远倾葵藿。",
            "楚歌忽断隔黄芦，已见金山高磊落。",
            "须臾崩车天上行，长幡乱舞喧簷铎。",
            "苍穹白浪两低昻，黑蛟黄虬森喷薄。",
            "开帆插橹六鼇惊，男儿信命方自若。",
            "吴音嘲哳来船近，共怜远客逃沟壑。",
            "鸟倦知还羽翮垂，修竹茂林欣有托。",
            "故山茅屋良幽深，清泉浏浏石凿凿。",
            "蕨薇虽老芋栗甜，拾穗行歌亦云乐。",
            "买竿钓鱼谁更哀，贳酒涤器人应谑。",
            "士通五经取青紫，请谢夏侯乌有此。",
            "捷径须知自有涂，枉诵陈编腐牙齿。",
            "潼关坐息感二鸟，耿耿此心聊复尔。",
            "敢嗟与兄共槽枥，但苦酸醎异便美。",
            "拟希锯利效细黠，天与钝顽难力砥。",
            "五斗充饥未有时，却藏手板投耘耔。",
            "曩闻下惠恬小官，颇怪少游甘掾史。",
            "曼倩俄惊备大臣，李渤諌官呼不起。",
            "古人去就良不同，刚成亦足称男子。",
            "呜呼乘时正阨穷，怅望临食空投匕。",
            "丰山蒲牢铿有声，霜气感发非击棰。",
            "昌黎诱励方循循，广文薫炙皆名士。",
            "宋之善鸣挺有公，愿助下风唇口哆。",
            "当时一到匠石前，至今人或疑杞梓。",
            "大厦未完公勿忘，可惜空山终朽死。",
            "烧桐愿献太古音，处囊请试从今始。",
            "烛光有余真可待，无损公明公勿爱。"
        ],
        "title": "出都寄二苏",
        "id": "6ad82dd5-2ecc-4407-88c9-af8d28ecc5a9"
    },
    {
        "author": "毛滂",
        "paragraphs": [
            "鄙夫十年江海客，岸草汀鸥随步屧。",
            "稍收晚景付长竿，河伯供鱼慰弹铗。",
            "烟云不鎻北阙心，飞出乱山青万叠。",
            "束书却入国东门，觚棱瑞日明书笈。",
            "蹇驴破晓踏春泥，谁家暖气生牙颊。",
            "门前宾客鄙可怜，纷如寒蚕饥望叶。",
            "主人看屋客看地，士气萧条无一捻。",
            "迩年恰得玉堂家，名在执鞭犹炜烨。",
            "玉堂丈人廊庙资，宝帯垂鱼光遶胁。",
            "棣萼青春自一门，璇题白日常三接。",
            "侧闻好士礼作罗，纤鳞弱翮归渔猎。",
            "蹉跎岁晚曳裾人，半彫鬓绿仍随牒。",
            "涧溪幽菜傥可羞，试杂万钱聊一䇲。"
        ],
        "title": "呈蔡内翰",
        "id": "3b7c1945-bb22-4ae0-9627-a971cc98a909"
    },
    {
        "author": "毛滂",
        "paragraphs": [
            "千秋桥畔桑麻村，槐阴覆砌绿映门。",
            "关门谁觅病居士，掩书不读愔不言。",
            "明窗养石作幽伴，苍骨孤痩栖秋痕。",
            "潇湘洞庭入眼界，念随鱼鸟芦花根。",
            "端知此想无是处，聊遣幻变驱昏烦。",
            "请言居士往少壮，烹羊炰羔酒拍盆。",
            "离骚百过亦径醉，万事形影如空尊。",
            "襄阳老孟识此意，数凭楚些招其魂。",
            "秖今流落口吻燥，病乃乘间排吾阍。",
            "病多诸念反衰冷，念冷却觉丹田温。",
            "此田不应供喜怒，外物稂莠那可存。",
            "诛稂去莠要及早，俗虑可吐不可吞。",
            "鸡犬相闻太古末，居士中有五亩园。",
            "舒迟不称子男服，要须结佩纫芳荪。"
        ],
        "tags": [
            "洞庭湖"
        ],
        "title": "病中独坐",
        "id": "128aea73-1fa7-48e6-9237-e06b89c48af3"
    },
    {
        "author": "毛滂",
        "paragraphs": [
            "樵青煎茶青竹里，汝欲过门鹊先喜。",
            "我家千里凌风驹，岂比虺隤鞭不起。",
            "我亦西游倦始归，久阔相望老白眉。",
            "归家且与阿戎语，长吟未觉长康痴。",
            "雨急烟寒波渺茫，念汝束书辞故乡。",
            "归时先驱烦蜀令，却过竹间寻漫郎。"
        ],
        "title": "友龙姪来别留诗次韵",
        "id": "9734a99c-589c-4628-978b-53b7de01ffc4"
    },
    {
        "author": "毛滂",
        "paragraphs": [
            "九重赤涂高如天，四海黔首纷于蝝。",
            "众蝝望天若无路，区区有意常能宣。",
            "乃知听卑四聪达，万里呻笑如邮传。",
            "朝阳门外登闻鼓，鼓下章飞如急雨。",
            "一声直堕勾陈中，谁言天门严九虎。",
            "江南小吏无技能，鼓间餬口何云补。",
            "仆饥马瘦晓徐行，官曹下马初无营。",
            "解衣小睡须臾散，鼓亦十日无一声。",
            "疑非官家设鼓意，细问乃复知人情。",
            "文昌相公眼如月，坐见万里分毫髪。",
            "苍生痛痒吾一身，与汝一家无楚越。",
            "有求径投家丈人，鼓面蛛尘寄萧兀。",
            "亦何道业冠臯夔，民得由之初不知。",
            "平生胸中医国法，尽变黄馘为秀眉。",
            "力进唐虞作元气，酲醲病酒何劳治。",
            "端知听讼破症尔，洞见五藏聊决之。",
            "造化升平唯一笔，弼成尧舜垂衣日。",
            "墨客诗人慕响来，朱草嘉禾时一出。",
            "登闻终日何所闻，但听清风颂声溢。",
            "江南小吏未归山，乞与居山相似闲。",
            "半饥终未免索米，饱饭亦复胜抱关。",
            "鼓稀有声吏窃食，愧此无用毛髪斑。"
        ],
        "title": "登闻鼓诗",
        "id": "e7b2f5f7-f84a-413b-b863-387fe9837af4"
    },
    {
        "author": "毛滂",
        "paragraphs": [
            "前年买符入函谷，归来柴车仍露宿。",
            "似闻石室陈圗书，敢累山公为题目。",
            "苍梧祗觉波浪高，尺泽那知鳞尾秃。",
            "已将倦翮谢风云，便拟闲身寄松竹。",
            "何庸复来良自嗤，聊当尔耳谁能卜。",
            "生长寒乡非挟炭，老去刚膓徒仰屋。",
            "此日可惜那敢轻，流年已徂无计逐。",
            "淮山可人长好色，随潮入落裁瞬息。",
            "隋堤官柳今许长，前年雪里曾相识。",
            "尚有寒蜩抱残叶，晚风凄瑟真相逼。",
            "斜阳更在柁楼明，孤烟已转榆湾黑。",
            "浊流奔猛似欺人，前去高桅万牛力。",
            "但令寸进殊不恶，行或止之那可测。",
            "朝廷无阶亦何往，想见夔龙在君侧。",
            "取士端须拔十五，除吏何妨论八百。",
            "为郎二世疑有命，自著一生能几屐。",
            "定知此意不在多，久从笔研安能掷。",
            "太常掌故本下才，未怪间关难射策。",
            "仲翁陆陆元先售，却令小苑东门后。",
            "人生有志将毋同，异时善舞输长袖。",
            "此去谁家借蹇驴，偪仄终看饭山瘦。",
            "平生读书过百纸，本是烟波钓徒尔。",
            "笔牀茶灶轻鼎钟，雨笠烟蓑傲朱紫。",
            "如今却著从事衫，犹喜无材堪鼓吏。",
            "自从束帯对小儿，久妨痛饮追名士。",
            "会须出处今勇决，进仍不合当休矣。",
            "试来乞公五十犗，投竿往觅任公子。",
            "岂特区区守鲋鲵，更与侯生向温水。"
        ],
        "title": "隋隄写怀寄上右丞",
        "id": "23f55e91-c79c-422e-aaf9-861ff2a98176"
    },
    {
        "author": "毛滂",
        "paragraphs": [
            "春山得貍躯胁细，苍头抱携香着袂。",
            "丛兰密处曲庇身，狐鼠何疑相睥睨。",
            "定非青丘阿紫家，恐是中台餐柏裔。",
            "太真妃子紫绣囊，一生长伴瑞龙香。",
            "石竹花开浴殿暖，何时馨郁栖珠珰。",
            "秖今弭耳空山内，时下山腰出云背。",
            "弄香浅草已袭人，试杂江蓠为君佩。",
            "儿童手摩初不恶，狐貍貎似安能辈。",
            "糟中玉面甘人颐，何食而肥蒸不悔。",
            "东堂老子有香缘，百和烟间回盻睐。",
            "相从真亦得所哉，便呼铜鸭为尔配。"
        ],
        "title": "比得貍一枚所过輙馥然有香时时翳兰丛下而引其鼻若能自择其所处貍之族最多独牛尾食之可口江西亦呼为玉面然彼以甘肥遭烹而此独以能香为人所贵非众貍可望也为作此诗一首",
        "id": "2b7a0ba3-460b-46b3-84db-e1bef1ab7644"
    },
    {
        "author": "毛滂",
        "paragraphs": [
            "折节何须万夫后，蟹螯居左杯居右。",
            "先生老丑谁使然，天孙安能司唾呕。",
            "尚无一字得三缣，何如卖之不龟手。",
            "与公正自一家人，公家日月余扃牖。",
            "每得新诗如见公，风流好在灵和柳。",
            "题舆那听仲举辞，宣室应怀贾生久。",
            "当年竹马定不乏，旧雨垫巾无恙否。",
            "我今信手任翻羮，谁解苦心杯置肘。",
            "看公隽翮当在前，笑我劳驱空晚朽。",
            "东山掩鼻直可人，庸肯嗫嚅论不偶。",
            "槛中摇尾未必然，试看于莵薄栏吼。"
        ],
        "title": "和郭倅见寄",
        "id": "ef3b30e8-8953-4a35-9a9f-ceb8e1b373cf"
    },
    {
        "author": "毛滂",
        "paragraphs": [
            "蔡子诗锋新发硎，晓压吾境横长城。",
            "玉关食肉何足计，饭山日午吟肤清。",
            "叩门念子忧吻燥，银瓶急燎苍蝇声。",
            "云龙为子起风腋，要使飞将身趫轻。"
        ],
        "title": "次韵奉酬蔡成允",
        "id": "5c895fb8-ef98-4edd-9c79-c2692ea13ef8"
    },
    {
        "author": "毛滂",
        "paragraphs": [
            "东风欲辞阊阖殿，未向百花枝上见。",
            "先拂瑶台玉蘂丛，联翩时落玲珑片。",
            "水晶宫中清晓寒，蝴蝶窥帘轻暝旋。",
            "素光冷逼翠云裘，玄冰暗结青光研。",
            "诗成玉屑帯冰书，兴随月绕清溪徧。",
            "兔园老笔生阳春，墨葩不待微和扇。",
            "明朝当见郢中吟，雕樽快覆鹅黄面。"
        ],
        "title": "对雪作诗未竟曹使君寄声招饮因成篇以寄",
        "id": "dcff2b83-6548-40ff-a1ba-83cab41def73"
    },
    {
        "author": "毛滂",
        "paragraphs": [
            "君不见广文博士老郑虔，才名四十寒无毡。",
            "又不见汉阳计吏赵明叔，文章不如一囊钱。",
            "胸中道腴五味足，外虽枯槁中芳鲜。",
            "不妨止有书一束，索米未肯侏儒贤。",
            "平生固用笔耕尔，行发墨颕收丰年。",
            "会当少见会稽绶，勿嗟已卖瑯琊田。"
        ],
        "title": "刘秀才明仲当赴礼部试从县令毛某乞诗聊作一首",
        "id": "9199a0d6-d9ac-41d4-b00e-4c3c215eac96"
    },
    {
        "author": "毛滂",
        "paragraphs": [
            "柳外东风旗影转，身远鸣珂心想见。",
            "碧瓦朱楼不夜城，走马插花春一片。",
            "锦靴玉帯簇金鞍，回雪惊鸿都转旋。",
            "我书细字对短檠，油尽灯昏月窥研。",
            "那知研节有七盘，但课旧书须百徧。",
            "病骨烦招愧后车，新诗乞与书团扇。",
            "明年相望隐侯乡，犹共碧霄端正面。"
        ],
        "title": "次韵曹子方对雪以诗见招观灯",
        "id": "1bc9033b-461b-4d83-a8dc-4c6971351d6a"
    },
    {
        "author": "毛滂",
        "paragraphs": [
            "玉阶桂影秋绰约，天风为卷浮云幕。",
            "婵娟醉眠水晶殿，老蟾不守余花落。",
            "苍巖忽生云月裔，仙芬凄冷真珠萼。",
            "娟娟石畔为谁妍，香露著人清入膜。",
            "夜深碎月寒相就，酴醾却作伤春瘦。",
            "弄雪仙人淡纻衣，烟裙不著鸳鸯绣。",
            "眼中寒香同谁惜，冷吟径召梅花魄。",
            "小蛮为洗玻瓈船，晚来秋瓮葡萄碧。"
        ],
        "title": "对巖桂一首寄曹使君",
        "id": "6f1f3d55-b0e6-4233-8948-87e3a4d6e9c9"
    },
    {
        "author": "毛滂",
        "paragraphs": [
            "平生故人同偪仄，近者不见云泥隔。",
            "男儿命好百不忧，封侯起第如戏剧。",
            "我痴正亦坐命穷，眼暗头童守书策。",
            "风吹破屋雪入怀，独与蜗牛夜争席。",
            "旧雨人来今不来，唯有五穷充上客。",
            "人生覊旅谁过我，欲归岂惜还乡帻。",
            "腹中郁勃不耐事，何用使人轻跛瘠。",
            "登山未厌日月流，掩关但恐功名迫。",
            "读书岂从升斗计，劳生却为精神惜。",
            "不能与君争上车，主人未必如车泽。",
            "但烦东风送帆脚，摇竿鼓枻三江碧。"
        ],
        "title": "久客",
        "id": "24e620d5-b6b7-44c8-ae4c-f445153895f2"
    },
    {
        "author": "毛滂",
        "paragraphs": [
            "先生晓开城旦书，坐与老农相嗫嚅。",
            "槐阴翠圆吏已散，归来下帘手撚须。",
            "胸中百纸无处使，静看穷达如呼卢。",
            "身闲睡饱亦不恶，何用一跃惊骀驽。",
            "去年凿池筑潜玉，清夜明月挂碧芦。",
            "先生独吟亦径醉，谁见露鹤寒相呼。",
            "径山老人笑疏懒，云当运动如户枢。",
            "朝来此老意不已，溪寺破雨遗天苏。",
            "紫房鴈觜擢烟缕，细根蚯蚓蟠苔肤。",
            "茯苓虽老避芳液，团参已贵惭云珠。",
            "先生领意手自植，衣袂馥馥侵蘼芜。",
            "从今抱瓮十日往，欲将后健酬前劬。",
            "何时一饱翳鳯凰，缑山月夜听笙竽。",
            "长吟往觅五色麟，翩然那复烦双凫。",
            "坐看白驹变古今，浮沤流电皆须臾。",
            "此语险怪傥未然，引年聊与昌阳俱。",
            "不须仙人九节杖，他年要与猱争途。",
            "凌霄峰头觅此老，登山过水安用扶。"
        ],
        "title": "仆性懒慢喜睡而吏事亦早休因得遂其欲琳老数语仆曰当屈伸步趋以散欎滞乃以诗送白术或云饵术能长生绝谷致神仙苟未至尚能耐寒暑其骨健轻难老傥然则仆异时芒屦布裘步寻此老于径山之上尔",
        "id": "eb0c6961-f59c-453a-8a2e-2f362a0e9438"
    },
    {
        "author": "毛滂",
        "paragraphs": [
            "金波灔灔梨花玉，春色两枝娇映肉。",
            "夜堂莺燕落梁尘，秋帘风露昏银烛。",
            "倦客归来半白头，旧约参差两黄菊。",
            "新年斗酒亦径醉，道旧驩然能五六。",
            "御史家儿反温克，风前玉树何由俗。",
            "上客凛凛八尺身，秀在两眉诗在腹。",
            "醒狂司隶醉奈何，猛雨澜翻无软热。",
            "不嫌呼酒反劝君，要看春空云郁郁。",
            "明朝宁辞一日病，清时未可三闾独。",
            "倒冠落佩郭南门，长庚晱晱山簇簇。",
            "回头一笑堕渺茫，卧听桐鱼唤僧粥。"
        ],
        "title": "陪曹使君饮郭别乘舍夜归奉寄",
        "id": "008e18d2-c162-4a19-8812-cf4034442bf4"
    },
    {
        "author": "毛滂",
        "paragraphs": [
            "玻璃瓶中新压玉，趋脍腥唇脯麟肉。",
            "紫丝步障破烟霏，饴鼎灼炊千蜡烛。",
            "山英饩公却薄相，木兰坠露和秋菊。",
            "此公骨秀气欲仙，石室名深三十六。",
            "端知仁祖有胜致，岂比彦伦徙隽俗。",
            "速收熊轼屏旌牙，细步云梯上巖腹。",
            "局畔虽无斧柯烂，林间恐有蟠桃熟。",
            "素书自愧无因缘，蕙路难陪踏芬郁。",
            "南山食蕨得我専，东山携妓唯公独。",
            "他年丘壑定参差，小留莫遣归心簇。",
            "相对行厨洗玉盘，松花自煮颜家粥。"
        ],
        "title": "曹使君置酒石桥山用肉字韵作诗见招不果往复用前韵奉寄",
        "id": "f23fb317-1d2a-4658-99d3-22d573a5fb18"
    },
    {
        "author": "毛滂",
        "paragraphs": [
            "密云不雨西郊黑，小龙蜿蜒出朝夕。",
            "中有濯枝三日霖，可洗流金千里赤。",
            "大龙雨足意貎闲，万里泽流才一息。",
            "无心自为百谷仰，变化风云聊戏剧。",
            "一杯洗心未足言，看瀁沧溟太空湿。",
            "大月已圆当久照，小月未满哉生魄。",
            "雨龙出此云月间，背负青天拥霄碧。",
            "岂惟大旱有云霓，解作丰年雪花白。",
            "黄绫袋子天上来，本是闽山早春色。",
            "金盘珠露犹浥封，琼房玉芝记相识。",
            "朱门日上三槐梢，大官初颁万钱食。",
            "松风忽响第一泉，乳花徐开练波立。",
            "我公胸中冰雪明，不受一尘乘间入。",
            "宁烦多饮气自清，乞余贱客犹能及。",
            "此客覊贱亦喜茶，老叶唯知煎若涩。",
            "藜羮粟饭每称是，九天云腴讵应得。",
            "旧闻作匙用黄金，击拂要须金有力。",
            "家贫点茶秪匕筯，可是鬬茶还鬬墨。",
            "东归得此希世珍，真同被褐而怀璧。",
            "笔牀茶灶下三江，欲寄残年向泉石。",
            "砂缾煮汤青竹林，会有玉川来作客。"
        ],
        "title": "谢人分寄密云大小团",
        "id": "048ed323-6a44-428e-ab91-d058f10a0ead"
    },
    {
        "author": "毛滂",
        "paragraphs": [
            "冻云不凝层冰活，阿香推车上空阔。",
            "龙蛇梦惊鳞甲暖，霰雪影断清光夺。",
            "玉帝手持发生机，驰召东风俾回斡。",
            "东风驾言正月头，先驱持律吹九州。",
            "劳苦万物抱憔悴，嘘呵太和如汗流。",
            "草根暖回土膏动，僵冷尽起寒威收。",
            "习习熙熙远相属，原隰龙鳞吹小绿。",
            "韶光渐深人不知，但见新新自相续。",
            "珠玑零露日缤纷，要助东风力作春。",
            "向使不来慰枯槁，正应合抱皆樵薪。",
            "眼明初破玄冥黑，咄嗟万物回颜色。",
            "何但桃李著荣华，未遗兔葵并燕麦。",
            "万物之命悬东风，谁云兰台敢争雄。",
            "披襟受之不容易，羣公不有归我公。",
            "我公人英国尚父，代天与天通肺腑。",
            "夔龙土苴直唾弃，有作自令物鼓舞。",
            "为时生公岂非天，身任重大宁偶然。",
            "气压千官山不动，德行四海春无边。",
            "东风功成看万汇，雨露涵濡宁惜费。",
            "我公经纶亦如春，惠养元元作元气。",
            "万口祝公如一辞，愿公颜朱髪常黟。",
            "那知东风共无边，年年会与青春期。"
        ],
        "title": "东风辞",
        "id": "2114b3d0-e316-4de4-bbc8-e0c8231a2eaf"
    },
    {
        "author": "毛滂",
        "paragraphs": [
            "燕齐日暮客不归，新丰主人岂相知。",
            "不须买丝绣平原，不用黄金铸子期。",
            "会当酸咸有同好，主簿且须归祭灶。",
            "请见临川太尉公，此语难为俗人道。",
            "我公悦士甘如肉，万钱供客饭脱粟。",
            "读书始堪属大事，谁论少文织薄曲。",
            "眼看齐相不六尺，太史犹忻事鞭策。",
            "胸中端正在眸子，巖电两瞳秋汉碧。",
            "致君尧舜不足惊，升平本付公辈人。",
            "西郊浓云含雨色，可胜枯槁怀阳春。",
            "门前宾客马如蚁，谁是我公天下士。",
            "趦趄欲进仍厚颜，纷纷无乃辽东豕。",
            "蹇驴破帽栖尘坌，曳裾最晚空余恨。",
            "草奏犹堪试傔人，无令归作潜夫论。"
        ],
        "title": "上曾枢密",
        "id": "8b4179fd-3e5f-4465-ad1e-970f58afa51d"
    },
    {
        "author": "毛滂",
        "paragraphs": [
            "临安有山插圆紫，公家松楸当峻峙。",
            "子胥涛江相向流，秦望横前为案几。",
            "众言北山绝雄胜，世当公相贵莫比。",
            "那知上帝赉良弼，岳灵孕秀初萌此。",
            "有山如是固有人，兹虽人为亦天理。",
            "公生尚少抱经纶，前无夔龙何独似。",
            "胸中五经通圣人，笔端三代尊天子。",
            "富贵相寻蚤厌余，功名自会非所喜。",
            "惟天五福不可求，与公俱生亦久矣。",
            "生日寿公宁免俗，强复嗫嚅空可鄙。",
            "矧我何物可厚公，世味都如一杯水。",
            "古人白髪痛扫除，强饭黄精力能尔。",
            "公餐道腴睟在面，何待草木坚髪齿。",
            "愿公廊庙等山林，安乐百年无此彼。",
            "非公自寿盖寿人，坐看同老陶唐氏。",
            "端如八柱屹青苍，共承峻极何时已。"
        ],
        "title": "元度生日",
        "id": "07e04d6a-fce0-46c8-a72c-5d25906ca939"
    },
    {
        "author": "毛滂",
        "paragraphs": [
            "老夫少时性豪侈，颇复慨想诸公子。",
            "家徒四壁不自怜，客来笑呼客且止。",
            "牧羊幸得时击鲜，种秫足救缾罍耻。",
            "萍虀豆粥何足数，红粱雀黍屡登匕。",
            "老来百呼无一诺，空瓢但酌三江水。",
            "侍祠何功费太仓，月赐万钱良过矣。",
            "秋采菊英春采荠，岁月无忧三百指。",
            "西湖两年相慰藉，东风为长莼丝紫。",
            "年来吏满官有程，退无可耕那得已。",
            "晓猿夜鹤谢游从，笔牀茶灶供行李。",
            "异时浮家淮海上，鱼鰕舟量贱无比。",
            "白鱼截玉数尺长，本不论钱数鲂鲤。",
            "祇今寸鳞乃许价，无鱼自应相贵尔。",
            "谓当此行且空饭，弹铗而歌遶淮市。",
            "谁知一饱不足虑，造物尚得相料理。",
            "榆堤雨润风力和，老杨出菌鶵骈觜。",
            "轮囷长芽长云叶，磊落小丛攅玉蘂。",
            "呼儿采掇归自烹，不遣辛酸乱清美。",
            "五芝风味均茵凭，八珍品目当奴婢。",
            "不贪俎豆逐驽马，肯同腥羶怒蝼蚁。",
            "君看五鼎或杀身，未如老杨饥足恃。",
            "后逢枯朽慎勿薪，太和蒸之有如此。"
        ],
        "tags": [
            "西湖"
        ],
        "title": "隋堤采蕈",
        "id": "cd8cd547-7b3d-463a-8a75-405679220bbb"
    },
    {
        "author": "毛滂",
        "paragraphs": [
            "女夷争名亦早计，凌寒破腊回春意。",
            "不待梅花送消息，细风平日先妍媚。",
            "野塘冰鱼翻暖绿，官桥烟柳摇寒翠。",
            "佳人青鬓耐时节，彩幡初贴宜春字。",
            "唯有朱颜不我留，岁月翩翩定容易。",
            "柳车载穷安肯行，若华翳日何当试。",
            "忆昨狂心逐蝴蝶，踏月追春藉花睡。",
            "如今佩犊老东冈，杏花菖叶催田事。",
            "眼看风光搔白头，斜阳抱来空多思。"
        ],
        "title": "早春",
        "id": "14554730-4249-4769-b03c-75cf02a6629d"
    },
    {
        "author": "毛滂",
        "paragraphs": [
            "广文无毡风撼颊，冻坐慈恩书柿叶。",
            "乞米珍题矫龙鳯，望粥娇儿闹鹅鸭。",
            "不须欧家管城子，镂象雕犀作袍帢。",
            "娥眉曼睩初丰容，一笑自粲非宝靥。",
            "当时临池亦苦矣，烟苍雨暗漫襟袷。",
            "几何白骨变黄泥，安用玉轴留华箧。",
            "要当约略记姓名，作底碑傍坐疲苶。",
            "我今姓名亦懒记，几砚尘埃卧羊鬛。",
            "君诗求字得我惊，索金悬磬真所乏。",
            "归田当赋觅桃诗，岂有来禽青李帖。"
        ],
        "title": "师文莫君以诗从仆求字顾非所长聊作一篇姑慰其厚意而已",
        "id": "9f1e8414-920d-4a07-9a27-5b0fef5dc6f7"
    },
    {
        "author": "毛滂",
        "paragraphs": [
            "先生吟文烦颊舌，未免诸生笑于列。",
            "跋前疐后谁使然，只有名多磨不灭。",
            "燕公策高思精壮，笔下辞华烂文缬。",
            "岳阳少屈何足云，自喜江山助清绝。",
            "墨畦笔迳久榛芜，道山初识今文伯。",
            "鳯凰池畔未归身，水晶宫里重游客。",
            "读书不知已几世，汲古长余绠千尺。",
            "莫贪云水供醉吟，尚有典章须粉泽。",
            "防风山前痴病吏，自笑著书玄尚白。",
            "蓬头承甖十年事，过眼法书今雾隔。",
            "那知流落得依凭，天与虺隤寛辔策。",
            "汀洲白苹春几许，江南日落汀洲古。",
            "风光无恙似当时，犹与溪山相媚妩。",
            "昔人苦吟终不尽，秪今余秀当勤取。",
            "阿房赋客旧主人，试数文章犹第五。"
        ],
        "title": "上湖守余行老",
        "id": "83ededf0-9c42-4abc-baa5-909813c6e775"
    },
    {
        "author": "毛滂",
        "paragraphs": [
            "钱塘门外西湖西，万松深处古招提。",
            "孤塔昻昻据要会，湖光灔灔明巖扉。",
            "道人安禅日卓午，寺外湖船沸箫鼓。",
            "静者习静厌纷喧，游者趋欢穷旦暮。",
            "非喧非寂彼何人，孤山诗朋良独清。",
            "世间名利不到耳，长与梅花作主盟。",
            "嗟我于此无一得，曾向峰前留行迹。",
            "天涯暮景盍归来，坐对此图三太息。"
        ],
        "tags": [
            "西湖"
        ],
        "title": "题雷峰塔南山小景",
        "id": "cfcbb98d-96fe-465b-ae8a-9d23dbe59999"
    },
    {
        "author": "毛滂",
        "paragraphs": [
            "风流三老今无有，明珠双璧公其后。",
            "长安初见紫微人，山阳途识生风手。",
            "同时蜀秀共差迟，今日吴饿付忠厚。",
            "吴饿欲饱谈笑了，要使嘉禾出稂莠。",
            "紫薇宾客多云霄，谁数诸侯牛马走。",
            "黄金单尽会屠龙，白髪鬅鬙成画狗。",
            "绛衣玉具无处觅，将军纵在大夫取。",
            "公归愿作水衡丞，敢厌督邮辞五斗。"
        ],
        "title": "寄程漕",
        "id": "3db7814e-a8e9-47cc-ad62-f95be7d54a01"
    },
    {
        "author": "毛滂",
        "paragraphs": [
            "幕中墨客随车后，架上牙签遮坐右。",
            "唯留笔研乃自鐍，岂惜车茵容吏呕。",
            "青霞老去云海深，旧游尚见翻涛手。",
            "寄声秀句风入怀，坐念清标月当牖。",
            "天公厚我过穆生，何止餍韩仍饫柳。",
            "请同韶濩公勿疑，老马由来识途久。",
            "近缘嗜酒识圣贤，已付长酣无可否。",
            "公当紫绶日垂腰，我已秃襟时见肘。",
            "慕公澄挠等清浊，叹我雕污终粪朽。",
            "诗从子建岂易亲，句语怀英那肯偶。",
            "清风自已入公脾，我如恶木何劳吼。"
        ],
        "title": "寄曹使君",
        "id": "717a4bdd-1eef-499d-8dc6-55db9572e8d1"
    },
    {
        "author": "毛滂",
        "paragraphs": [
            "赐禊追三日，闻莺啭万年。",
            "恩深重湛露，气暖入非烟。",
            "睿作端知圣，清尊不翅贤。",
            "眼明惊既醉，奎彩下云天。"
        ],
        "title": "代人和御制上巳锡宴诗  其一",
        "id": "35f6771d-c571-4574-8ec1-8f7830233438"
    },
    {
        "author": "毛滂",
        "paragraphs": [
            "曲水传觞盛，皇祇布德初。",
            "海波翻雅奏，云露湿华裾。",
            "晴送君恩暖，寒收物意舒。",
            "春耕无叹息，庶不负于胥。"
        ],
        "title": "代人和御制上巳锡宴诗  其二",
        "id": "68d7ebc2-51ac-4584-9bee-97188dfd1d04"
    },
    {
        "author": "毛滂",
        "paragraphs": [
            "北风吹劲翮，凌厉欲云奔。",
            "门棒敛行色，县花消别魂。",
            "进舟寒濑涩，回首乱山昏。",
            "珍重操刀事，余言淡可吞。"
        ],
        "title": "送夏辟疆解官",
        "id": "029b4b0f-e0ce-4cbf-a7d8-37f5c919fe35"
    },
    {
        "author": "毛滂",
        "paragraphs": [
            "仁飇扇佳气，暐暐自门庐。",
            "闲日风波外，长年霜雪余。",
            "冻醪含凿落，春意动篨䈝。",
            "定有升仙骨，黄精易扫除。"
        ],
        "title": "赵宣德生日",
        "id": "1b0cc68a-3b69-4225-bf9e-434c9b9604ea"
    },
    {
        "author": "毛滂",
        "paragraphs": [
            "外台纲纪掾，先辟汉名人。",
            "霜隼九秋气，风驹千里尘。",
            "乡评元自好，府望复名新。",
            "竹箭黄金镞，送君江水滨。"
        ],
        "title": "送徐次山督邮之官",
        "id": "fc0e816f-a4b4-4178-a740-7a3257624c2d"
    },
    {
        "author": "毛滂",
        "paragraphs": [
            "小槛闲风物，高僧秀肺肠。",
            "隔溪通竹色，开户纳山光。",
            "拨雪晨蔬瘦，烧松午茗香。",
            "渊明归赋急，聊复此徜徉。"
        ],
        "title": "访琳老题溪上小轩",
        "id": "c67c3aa0-cb09-473d-90be-1ed0f1a0ebf0"
    },
    {
        "author": "毛滂",
        "paragraphs": [
            "此老诸缘薄，诗情忽漫深。",
            "敲门移稳字，弹指得真心。",
            "松竹藏幽讨，溪山助苦吟。",
            "解鞍聊为赋，去不负登临。"
        ],
        "title": "登普宁寺岁寒庵面江山之胜令人欲赋而长老因公出诗集相示作此诗谢之",
        "id": "21b4175d-8871-41f0-9cca-ca25f833eb4f"
    },
    {
        "author": "毛滂",
        "paragraphs": [
            "秋色向幽处，浮家聊远寻。",
            "醉来蓬鬓乱，卧入蓼花深。",
            "云壑封诗物，烟波留客心。",
            "未应儿辈觉，余醁且勤斟。"
        ],
        "title": "八月二十八日挈家泛舟游上渚诗",
        "id": "ff438f7a-cb3c-479e-b4c1-f4d6ff508232"
    },
    {
        "author": "毛滂",
        "paragraphs": [
            "秋风有好色，寄在菊花团。",
            "弛担知新主，临池得细看。",
            "金房迎日秀，玉露作香寒。",
            "独负东篱意，年来漉酒干。"
        ],
        "title": "和王宣义买菊栽二首  其一",
        "id": "4792d7c8-1638-4d53-a393-09017bcc66b8"
    },
    {
        "author": "毛滂",
        "paragraphs": [
            "未见花盈把，先教蜂作团。",
            "孤根聊得售，秀色后当看。",
            "莫讶全开晚，须知独耐寒。",
            "云含堕簷日，天恐露香干。"
        ],
        "title": "和王宣义买菊栽二首  其二",
        "id": "1d042054-bb72-4da9-9c1e-bf0d02dad1ce"
    },
    {
        "author": "毛滂",
        "paragraphs": [
            "世外忘家子，归来谁与游。",
            "烧香如意夜，茹菊钵盂秋。",
            "独节已萧冷，诸缘应罢休。",
            "渡江闻道日，少为故山留。"
        ],
        "title": "阇黎从上人予往年香火院学徒也去之天竺益求其师之说归为邑人言之予自江东归见于昭庆寺喜其进学不已为作此诗",
        "id": "8be1f466-ef05-414c-a9da-451749f613d4"
    },
    {
        "author": "毛滂",
        "paragraphs": [
            "去国黄流急，搔头白发新。",
            "牛衣还卒岁，狗监定何人。",
            "奏傔宁妨跛，为郎正碍贫。",
            "鄙文无恙否，醤瓿盍相亲。"
        ],
        "title": "去国呈蔡元度",
        "id": "95711289-14d5-4935-b977-a49bb3454105"
    },
    {
        "author": "毛滂",
        "paragraphs": [
            "烟岫供寒翠，风帘舞小晴。",
            "短墙分竹色，虚户纳松声。",
            "弄笔云窗暖，煎茶玉醴轻。",
            "端知孤桧月，独伴夜禅清。"
        ],
        "title": "书禅静寺集翠堂示堂中老人琳径山诗",
        "id": "c7c0239a-64ab-47d4-a4df-3c7a1ac46795"
    },
    {
        "author": "毛滂",
        "paragraphs": [
            "故人老萧散，久客寡谐同。",
            "病骨侵山雨，孤帆落渚风。",
            "水清应吊影，坐阒想书空。",
            "我亦青州阔，经年不一中。"
        ],
        "title": "次沈会宗韵",
        "id": "4c9f959a-ecca-4c03-a6e4-71475a0f8b81"
    },
    {
        "author": "毛滂",
        "paragraphs": [
            "陈子赋可喜，十诗仍好辞。",
            "亦云余事尔，何累壮夫为。",
            "语浸初已漫，笔峰时出奇。",
            "息肩当益学，葵圃未应窥。"
        ],
        "title": "谢陈进士见示诗赋并以为别",
        "id": "4e3ebd8c-a936-4c48-a74b-899bdaf5509d"
    },
    {
        "author": "毛滂",
        "paragraphs": [
            "耆旧彫零尽，归来悲故乡。",
            "云山横爽气，杖履属空牀。",
            "蚤发名难没，终荣德未央。",
            "芝兰日夜长，遗范在诸郎。"
        ],
        "title": "赵乐道挽诗二首  其一",
        "id": "13052aaa-a488-45ce-8cb1-1cdb2d375552"
    },
    {
        "author": "毛滂",
        "paragraphs": [
            "贫贱通姻好，凄凉累赏音。",
            "空知典刑在，谁听短长吟。",
            "飞鹤窥塘水，眠牛傍柏林。",
            "龟鱼迎拄杖，犹出画桥阴。"
        ],
        "title": "赵乐道挽诗二首  其二",
        "id": "630f475d-110c-4d69-96d5-e3ce30a9fee1"
    },
    {
        "author": "毛滂",
        "paragraphs": [
            "徐卿二子后，吉梦亦罴熊。",
            "骨气本英物，文华今钜翁。",
            "聊因颔燕出，已觉额犀丰。",
            "谁伴岁寒色，冰霜十八公。"
        ],
        "title": "徐守生辰",
        "id": "157685e9-dd99-4717-bc79-5114ccf17570"
    },
    {
        "author": "毛滂",
        "paragraphs": [
            "一径通松竹，入门闻夜香。",
            "青灯孤照佛，斜月静归廊。",
            "未厌逢僧拙，终惭涉世忙。",
            "十年犹彷彿，一梦自凄凉。"
        ],
        "title": "宿莲花寺顷从清献公游今十年矣",
        "id": "47706910-1102-468b-a77f-3a3ba2e1bf51"
    },
    {
        "author": "毛滂",
        "paragraphs": [
            "马剑何妨壮，琴书半不轻。",
            "心通平野阔，眼接众山明。",
            "老大空行李，疏慵岂利名。",
            "夏侯知苦学，殊未劝归耕。"
        ],
        "title": "去国",
        "id": "2a2bcd54-e085-46c7-a21f-739829764d53"
    },
    {
        "author": "毛滂",
        "paragraphs": [
            "夫子胡为者，行吟颇自奇。",
            "少年应苦学，今日定何之。",
            "天地空羸马，肝膓饱旧诗。",
            "江边餬口掾，风雨共凄凄。"
        ],
        "title": "林进士数见过又遗一诗辄以奉报",
        "id": "dd973d60-f6bc-408c-ad4d-6fb3b424bc81"
    },
    {
        "author": "毛滂",
        "paragraphs": [
            "束装亲匣剑，拨火唤劳饙。",
            "鸦散鸡声断，烟低野色分。",
            "徘徊半树月，拍塞一山云。",
            "叫助日车上，扶桑犹未闻。"
        ],
        "title": "束装",
        "id": "cd764c6a-0b1d-4a03-87c1-9d0452d87f51"
    },
    {
        "author": "毛滂",
        "paragraphs": [
            "落日仍江县，相逢下马鞍。",
            "频忧从者病，可奈故人寒。",
            "老大囊书脱，平生匣剑干。",
            "长年祇少睡，忽漫语盘桓。"
        ],
        "title": "逢故人",
        "id": "89de623e-ab26-4efc-9392-74b14dc38dfc"
    },
    {
        "author": "毛滂",
        "paragraphs": [
            "谁作东州客，支公合往还。",
            "想无诗外事，聊辍定中闲。",
            "拂石须相憩，留云欲共攀。",
            "为寻梅发处，先过向南山。"
        ],
        "title": "欲入山访参寥预令探梅",
        "id": "3f3165f6-fc6f-4151-9025-bb5118a404f1"
    },
    {
        "author": "毛滂",
        "paragraphs": [
            "飞盖西园夜，抽毫失谢君。",
            "徘徊下修竹，暗澹入浮云。",
            "素彩漫仍见，微芒细可分。",
            "徒知此纨扇，离毕未前闻。"
        ],
        "title": "仲夏月夜怀陈西安",
        "id": "f0436f1c-6084-4a62-b6c3-ac480321a5e2"
    },
    {
        "author": "毛滂",
        "paragraphs": [
            "道人泉石畔，饷我欲盘桓。",
            "见爪苍龙古，颦眉古佛寒。",
            "家风真草草，诗句自珊珊。",
            "今夜东堂梦，云披月万竿。"
        ],
        "title": "十月十日访琳道人于禅静寺与之徘徊泉石间甚久道人云有大龙团藏亦数年食且几尽因出刀圭许而龙躯仅余一爪色理极苍古又云赵清献公尝得须菩提画像乃张画壁间煎所谓龙爪以饷仆迫夜来归坐县之东堂见月奉寄一首",
        "id": "294ad572-879c-441c-b2f2-89db8cc0df0d"
    },
    {
        "author": "毛滂",
        "paragraphs": [
            "未障侵簷日，先留出殿烟。",
            "雨根蚯蚓活，风叶凤凰翩。",
            "直节从孤瘦，寒姿定老坚。",
            "君王千万寿，合作酒如泉。"
        ],
        "title": "崇福宫雨中种柏",
        "id": "93567adc-d5f0-4c7d-9443-d757274b4d19"
    },
    {
        "author": "毛滂",
        "paragraphs": [
            "渴令平生病，年来病更多。",
            "腰仍难老折，膓亦旧无他。",
            "知子眠三迳，逢秋欲七歌。",
            "勋名邮传尔，唯日饮无何。"
        ],
        "title": "和贾耘老  其一",
        "id": "6035bc6a-93b7-46c7-9932-02e906969548"
    },
    {
        "author": "毛滂",
        "paragraphs": [
            "河阳春在否，柳外小朱扉。",
            "曲径虵应鬬，危簷鸟欲飞。",
            "主人同燕幕，归意属渔矶。",
            "莫待羣花笑，秋风鬓绿稀。"
        ],
        "title": "和贾耘老  其二",
        "id": "8ea26ea2-ecc8-4c87-ab3e-43c3bd776ba4"
    },
    {
        "author": "毛滂",
        "paragraphs": [
            "蚤见声华就，终违勋业寻。",
            "余忠朝露泣，遗直夜台深。",
            "威落诸蛮胆，恩留五岭心。",
            "从今舍人様，万柏覆萧森。"
        ],
        "title": "熊侍郎挽词",
        "id": "77b7fc3b-1718-48a2-8543-58e3ceb96df8"
    },
    {
        "author": "毛滂",
        "paragraphs": [
            "此楼托萧冷，莫会子登临。",
            "吊影漫愁独，书空谁语深。",
            "帘开不尽眼，云起未休心。",
            "咫尺颜渊坐，高风无古今。"
        ],
        "title": "题陈用中行藏楼",
        "id": "98d2564a-4609-49e1-884c-8a4a6d4c565f"
    },
    {
        "author": "毛滂",
        "paragraphs": [
            "佳哉五英隽，并驾玉为林。",
            "倾盖分不浅，好山情已深。",
            "春光不约略，晴意恰沉吟。",
            "老病未堪出，诗锋遥见侵。"
        ],
        "title": "郑君瑞示同诸公游定空佳什仆亦久欲与君瑞寻春衰病方窘风雨以故未果聊次韵一首",
        "id": "925133ec-16bb-4e9e-8214-24904559bf27"
    },
    {
        "author": "毛滂",
        "paragraphs": [
            "秋容正摇落，山意恰凄清。",
            "冰彻万缘冷，云随两屐轻。",
            "冥鸿那复下，膏火莫重明。",
            "天地邮亭尔，百年真倦生。"
        ],
        "title": "送教长老入山",
        "id": "9ef4834f-e466-4a89-a728-68e300ca56a8"
    },
    {
        "author": "毛滂",
        "paragraphs": [
            "杖策辞江寺，秋途谁与偕。",
            "霜风侵布衲，草露湿芒鞋。",
            "收钵无余事，还乡非俗怀。",
            "金刚真有力，魔避不须排。"
        ],
        "title": "送僧常妙还永嘉",
        "id": "f5b8baf3-94d4-4f96-8002-23df0de16da6"
    },
    {
        "author": "毛滂",
        "paragraphs": [
            "松石真佳伴，云山得破颜。",
            "高人本无住，倦翮自知还。",
            "诗外尘缘尽，斋余齿颊闲。",
            "何消一句子，截断碧溪湾。"
        ],
        "title": "无畏道人居观音院奉寄一首",
        "id": "8d88ed85-d5d8-42a0-a5af-937473bd9e03"
    },
    {
        "author": "毛滂",
        "paragraphs": [
            "晓色开霜坂，饥乌啄麦畦。",
            "山腰余雪瘦，天面冷云低。",
            "寒意梅花北，禅心柏子西。",
            "窗前借残月，照我度前溪。"
        ],
        "title": "晓出响应山过静林道中奉寄琳老",
        "id": "5c3b8dca-dc48-4d1b-9495-0777328653f9"
    },
    {
        "author": "毛滂",
        "paragraphs": [
            "春渚连天阔，春风夹岸香。",
            "飞花渡水急，垂柳向人长。",
            "远岫分苍紫，澄波映渺茫。",
            "此身萍梗尔，泊处即吾乡。"
        ],
        "title": "下渚湖",
        "id": "2975ffce-c554-46fe-aac6-1ee691625381"
    },
    {
        "author": "毛滂",
        "paragraphs": [
            "故第园林改，遗亭壁户新。",
            "垂虹一桥月，夹绣两隄春。",
            "花落俯流水，鸟啼怀故人。",
            "凭栏看翠竹，无意数游鳞。"
        ],
        "title": "题余英馆",
        "id": "49075d59-191d-4f80-9ef7-e065a58a6365"
    },
    {
        "author": "毛滂",
        "paragraphs": [
            "内廷吴陆善文书，绝代如公可数渠。",
            "科斗他年载深厚，楞伽终日伴清虚。",
            "济时即展经纶业，华国聊施采色余。",
            "想为君王话尧舜，玉堂对罢夜何如。"
        ],
        "title": "上林内翰二首  其一",
        "id": "060f8a88-47e7-48fa-82ec-fc5d1bbe8cf6"
    },
    {
        "author": "毛滂",
        "paragraphs": [
            "短褐风霜可奈何，嬾求长袖舞阳阿。",
            "九迁行辈青云满，百谪形骸白发多。",
            "束带壮怀浑龃龉，角巾闲约亦蹉跎。",
            "山公有意相题目，季绪无容独诋诃。"
        ],
        "title": "上林内翰二首  其二",
        "id": "cf6f262a-7026-4b82-995a-4842d3f5c9ee"
    },
    {
        "author": "毛滂",
        "paragraphs": [
            "盾威正赫忽衰残，人意浑如水面寛。",
            "触石端来慰枯槁，随车定见湿朱丹。",
            "初忧连畛秋无种，岂望如云晚可观。",
            "天遣商羊为公舞，绝胜九仞见回鸾。"
        ],
        "title": "次韵曹子方",
        "id": "8d462b0d-4ddf-4294-8b6e-843213f42f21"
    },
    {
        "author": "毛滂",
        "paragraphs": [
            "陆陆微生不可论，半饥半饱过朝昏。",
            "春来但见瞳花乱，寒退长余鬓雪繁。",
            "老愧门墙忝宾客，归来耒耜教儿孙。",
            "会应飞堕江湖去，定向离骚寄客魂。"
        ],
        "title": "寄蔡学士",
        "id": "47cfa6fb-301e-4db9-ae98-92805663ae3c"
    },
    {
        "author": "毛滂",
        "paragraphs": [
            "小桃繁杏何须论，只要池边竹半林。",
            "不养凫鹥怜渌浄，苦留风月伴清深。",
            "后人来荫十围木，故老看移一亩阴。",
            "分付庭梅管春色，长官情味此花心。"
        ],
        "title": "师文莫君以仆治东园甚力官满且去为赋诗以道眷然之意次韵奉答",
        "id": "59081da2-50e7-45c3-9d31-08eeabf97792"
    },
    {
        "author": "毛滂",
        "paragraphs": [
            "归来久客鬓俱苍，渐喜无人餽五浆。",
            "未免高僧问劳苦，故应乔木慰凄凉。",
            "山中猿鹤人谁健，门外蒿莱想自长。",
            "为谢邦人岂吾薄，要当六印遶腰黄。"
        ],
        "title": "次常山简叔祥",
        "id": "57b1d232-b917-424f-9565-c70bd4bcd6cb"
    },
    {
        "author": "毛滂",
        "paragraphs": [
            "曛黄飞雪已填门，独夜人依老柳根。",
            "故遣卷帘从骨冷，不妨开卷自灯昏。",
            "余英煮茗春云动，润气留香宿雾繁。",
            "但觉诗脾两清绝，可劳骚客赋招魂。"
        ],
        "title": "柳轩雪夜",
        "id": "c83db071-9d9f-416e-a37f-17da45362fb7"
    },
    {
        "author": "毛滂",
        "paragraphs": [
            "宦情光景半樵渔，病惰仍忘百纸书。",
            "赋就祇堪供醤瓿，齿残未可释盐车。",
            "朱蓝要使辞秋断，芝菌犹当出腐余。",
            "惭愧少翁能下士，马曹知马自应疏。"
        ],
        "title": "书怀寄赠曾公衮",
        "id": "7c928193-dbfa-4806-a018-b3bc3e7db39f"
    },
    {
        "author": "毛滂",
        "paragraphs": [
            "骑驴何似贾司仓，行李唯余古锦囊。",
            "秋后恰容鹰脱架，春来会有燕投梁。",
            "清时无用材虽拙，白日能闲策亦长。",
            "惭愧平生负三尺，一成泉石欲膏盲。"
        ],
        "title": "仁义驿中",
        "id": "70132aff-c23a-4c64-bb97-2ae0766c6328"
    },
    {
        "author": "毛滂",
        "paragraphs": [
            "一派飞泉湿岭云，巖花娟好尚余春。",
            "黄䌷病惰谁如我，碧玉寒清自照人。",
            "山水窟中为俗吏，簿书丛里得诗邻。",
            "一篇宠寄高难和，万卷端知笔有神。"
        ],
        "title": "次韵许簿游响潭回",
        "id": "2f353fa1-2815-4634-aef7-c8a8f9376760"
    },
    {
        "author": "毛滂",
        "paragraphs": [
            "此生文字送分阴，羁旅无材发噤吟。",
            "鬓底星星侵晚色，胸中落落负初心。",
            "端知坐索长安米，那复能弹单父琴。",
            "投老襄阳真自弃，蹇驴东去乱云深。"
        ],
        "title": "东归呈元度",
        "id": "45a7dcfd-734e-4f4d-a2af-bf3645f24844"
    },
    {
        "author": "毛滂",
        "paragraphs": [
            "坐令荆国得髦英，清献先生语不轻。",
            "汉使曾观楚风俗，蜀翁未识鲁书生。",
            "杨林坠露随沉魄，丛玉留诗负夙情。",
            "欲问典刑波浪阔，遥知兰砌五经横。"
        ],
        "title": "哀程袁州",
        "id": "ba9b7b04-0409-4ebb-8d18-fcc0c8d71577"
    },
    {
        "author": "毛滂",
        "paragraphs": [
            "秋壑相迎故出奇，便应到处小迟迟。",
            "不妨簿领纷遮眼，未碍岚光秀入脾。",
            "小睡宁寻儿女梦，新诗定写水云姿。",
            "旧巾垫角风流在，何许杉篁暮雨时。"
        ],
        "title": "郭别驾秋日行县奉寄一首",
        "id": "272baada-4967-4f56-8a8b-f0fbc72b4f75"
    },
    {
        "author": "毛滂",
        "paragraphs": [
            "方寸陶陶事不根，但知力饮送朝昏。",
            "无田种秫空为吏，有曲成封即闭门。",
            "避暑此间真有意，悲秋今日得无言。",
            "孔公坐上多余沥，昜满农家老瓦盆。"
        ],
        "title": "从范使君求酒",
        "id": "487f01ca-9642-428d-96e5-48c0b1ec5563"
    },
    {
        "author": "毛滂",
        "paragraphs": [
            "出门聊作书生咏，倚马犹能梁父吟。",
            "汾水宁无注书地，秦关已老弃繻心。",
            "重来樵钓深相识，未遍湖山拟细寻。",
            "白眼何劳预人事，但知要得酒船深。"
        ],
        "title": "重来",
        "id": "e21606c7-5dfe-4e34-af50-54bc24b63a97"
    },
    {
        "author": "毛滂",
        "paragraphs": [
            "图书多似道家山，池槛清虚不绮纨。",
            "万壑春藏三石秀，五湖秋入两芦寒。",
            "冰泉喷激珠成贯，绣羽沉浮花作团。",
            "谁伴玉皇香案吏，光风霁月在阑干。"
        ],
        "title": "属者观池槛清明泉激石立芦丛交碧文禽并绚翛然发湖山之远态无辇毂之浮埃杜子美云朱门之泥涂士子不见其泥涂良非是也",
        "id": "3994afae-94fe-4360-94ca-c751c3339308"
    },
    {
        "author": "毛滂",
        "paragraphs": [
            "禅房何许最清深，庾岭梅边晋竹林。",
            "饷客好山胜挈榼，遗予病骨任支琴。",
            "应餐秀色咽溪茗，想待暗香来水沉。",
            "何似拍浮从我醉，夜船藉月碧千寻。"
        ],
        "title": "闻诸君不裹粮游山暮归清坐静林僧居相与乐以忘饥仆老病独在见遗辱君瑞示诗盛道僧居梅竹之赏輙次韵奉答",
        "id": "785317f9-eef2-4a0d-922c-7465ee1cbc11"
    },
    {
        "author": "毛滂",
        "paragraphs": [
            "天公怜我欲无邻，得近芝兰久益芬。",
            "定免幼安还割席，拟从东野若为云。",
            "归鞭那有蓝关雪，别梦应通鲁水芹。",
            "强饭勉之书满载，与君千里共斯文。"
        ],
        "title": "送巨中教授解官",
        "id": "f92b63a4-ef58-4142-95ed-074484061615"
    },
    {
        "author": "毛滂",
        "paragraphs": [
            "玉斧修轮灭玷痕，金精铸魄凝寒清。",
            "缀云都去秋心浄，囊露新添夜眼明。",
            "气接瑶台端可御，地漫银汉定谁倾。",
            "何时天竺山前路，细听烟崖坠子声。"
        ],
        "title": "次韵琳老中秋月",
        "id": "b52ff95d-2062-4fe0-b16a-9b485a8caa7f"
    },
    {
        "author": "毛滂",
        "paragraphs": [
            "长怅浮云点太清，祇今何许问天晴。",
            "浑怜短夜相催下，不放孤光自在明。",
            "幸与高楼通远览，未劳残烛更前行。",
            "此心对酒萧条在，咄咄置之聊自倾。"
        ],
        "title": "仲夏月夜怀陈西安",
        "id": "5231b713-f96d-437f-946f-94dfe343a91f"
    },
    {
        "author": "毛滂",
        "paragraphs": [
            "廊庙无尘鉴色寒，私门谁启手亲关。",
            "万邦和气君臣里，一代文章伯仲间。",
            "多士扬眉诣东合，真人拱手倚南山。",
            "青天白日才亭午，不遣云随霰雪还。"
        ],
        "title": "上执政",
        "id": "95f6a614-8542-46cc-8661-2a6aaa64bff3"
    },
    {
        "author": "毛滂",
        "paragraphs": [
            "参军肯自笑苍颜，花趁篮舆簇玉盘。",
            "賸取必知丛蝶恨，欵行聊许路人看。",
            "娟娟静静春情好，淡淡浓浓粧色残。",
            "已遣小蛮歌送酒，故教乱插竹皮冠。"
        ],
        "title": "访郑叔详回得花满盘作短诗以寄",
        "id": "4c87c4d6-bb0e-4d40-bc26-32d7243a5139"
    },
    {
        "author": "毛滂",
        "paragraphs": [
            "闻道年来多掩关，高情定满渺弥间。",
            "秋风不怕清难忍，晓日应分暖伴闲。",
            "欲唤扁舟弄云水，已疑小阁厌溪山。",
            "东堂枉把归来赋，惭愧寒空倦翮还。"
        ],
        "title": "东堂独坐怀琳老二首  其一",
        "id": "4a385758-2b77-4d1d-80b8-3c5abced72b2"
    },
    {
        "author": "毛滂",
        "paragraphs": [
            "柏炉烟冷尚余薫，老去孤城愈不羣。",
            "沙上晚晴知独往，堂中秋思与谁分。",
            "隔溪有伴萧萧竹，对户无情冉冉云。",
            "南北东西均是寄，定回归鴈不应闻。"
        ],
        "title": "东堂独坐怀琳老二首  其二",
        "id": "153ae45e-448b-447f-b272-6db317ba0041"
    },
    {
        "author": "毛滂",
        "paragraphs": [
            "寒溪破晓喜相过，不怪蓬头尚养疴。",
            "跃马怀金君蚤晚，历阶歃血我蹉跎。",
            "诗人自与尘埃远，病骨终惭粉泽多。",
            "别寄钓鱼船上曲，要留风月伴烟蓑。"
        ],
        "title": "六月二十日舍贾耘老溪居旦起蔡成允见访仆方蓬头赤脚坐溪上乃用此见成允而君不以为无礼反寄诗有褒借意甚愧过情戏作一首奉报",
        "id": "24d41e0e-a530-498c-84c9-78e5b12bd989"
    },
    {
        "author": "毛滂",
        "paragraphs": [
            "穆穆真人第几天，九龙扶辇下非烟。",
            "定知蟾彩腾光夜，聊待蟠桃得熟年。",
            "国步无疆金柱健，官声有道兔罝贤。",
            "大邦欲效封人请，珍重祇园妙相仙。"
        ],
        "title": "坤成节",
        "id": "1a611246-463b-4dc2-9d0f-b0ec71285bec"
    },
    {
        "author": "毛滂",
        "paragraphs": [
            "柳梢地面绝微风，一片寒光万里同。",
            "冰骨直疑潜里换，尘心都觉坐来空。",
            "蚌胎有露珠成颗，蟾窟无云玉作宫。",
            "莫怪幽人吟到晓，不知清兴自无穷。"
        ],
        "title": "对月",
        "id": "4bd5f444-4837-423d-b0c5-7e63615f1a06"
    },
    {
        "author": "毛滂",
        "paragraphs": [
            "屹屹高山自两边，纷纷鸡鸭苦当前。",
            "败垣过竹还当道，脱叶凭风欲半天。",
            "定恐黄茅藏伏兔，更呼青汉落飞鹯。",
            "一寒如此空形影，独赖狐裘三十年。"
        ],
        "title": "道上口占",
        "id": "aab099db-0de7-4201-a0e6-68833720eccc"
    },
    {
        "author": "毛滂",
        "paragraphs": [
            "及榻青苔叠乱钱，端知肮脏倚门边。",
            "蒿莱岁晚荒三径，殽酒人疏问一廛。",
            "懒慢容教著帽进，传呼惊起藉糟眠。",
            "分庭未觉题舆宠，下士徒知公子贤。"
        ],
        "title": "谢郭倅见访",
        "id": "0c9135d3-e644-4bc2-bae0-6e84ba1ff856"
    },
    {
        "author": "毛滂",
        "paragraphs": [
            "老去追游骨亦疲，黑甜唯觉睡如饴。",
            "渐差素彩弄华发，犹梦清妍侍曲眉。",
            "愧甚雕樽负珠履，独余残雪照书帷。",
            "未妨管领东风在，官柳溪梅不用疑。"
        ],
        "title": "建中上元以雨雪败悬灯以国忧罢行乐仆又以老病连日在告辱师与成君见示佳章聊作一首",
        "id": "3a7370f6-2bc9-4420-ad3a-02d962f29c50"
    },
    {
        "author": "毛滂",
        "paragraphs": [
            "信来频慰别离魂，苦问官情却懒言。",
            "多睡正随蝴蝶梦，相怜空愧鹡鸰原。",
            "幸无俗客于书户，遥想青山对县门。",
            "定是放衙能少事，悠哉岸帻步槐根。"
        ],
        "title": "充叟九兄以书问鄱阳官况因亦问讯",
        "id": "3a0aa7a7-7321-4020-b720-9866a30a0ee6"
    },
    {
        "author": "毛滂",
        "paragraphs": [
            "年来去国故迟迟，坂上长鸣老益悲。",
            "不作居山惭捷迳，彊须了事学痴儿。",
            "风霜冷面何能笑，藜藿空肠未厌饥。",
            "里巷定无杨得意，朝廷合有郑当时。"
        ],
        "title": "去国",
        "id": "130d7fe5-4650-44b8-baf3-322a5c52fafa"
    },
    {
        "author": "毛滂",
        "paragraphs": [
            "何处曾临阿母池，浑将绛雪点寒枝。",
            "东墙羞颊逢谁笑，南国酡颜强自持。",
            "几过风霜仍好色，半呼桃杏听羣儿。",
            "青春独养和羮味，不为黄蜂饱蜜脾。"
        ],
        "title": "红梅",
        "id": "10a8e424-8ffa-4a93-999e-b8b83d40d989"
    },
    {
        "author": "毛滂",
        "paragraphs": [
            "伐蒿种竹作清深，洗石锄垣出翠纹。",
            "玉节露匀新带月，苔肤雨涩细留云。",
            "四簷妍色开晴晓，一亩浓阴寄夕醺。",
            "陶令醉时烦客去，梦魂潇洒与谁云。"
        ],
        "title": "次韵成允寒秀亭",
        "id": "f76c09d6-fa03-478e-96ac-7040873a188d"
    },
    {
        "author": "毛滂",
        "paragraphs": [
            "寒郊独往兴悠哉，问讯山翁破腊回。",
            "犀轴冰寒苕水句，衲衣雪暗锦营埃。",
            "归时烟树鸦声集，望处溪窗山色来。",
            "此意儿童终不觉，闭门脱屩拂莓苔。"
        ],
        "title": "十二月二十六日出郊访无畏诗禅暮归奉寄",
        "id": "d70286e6-c849-492b-85a1-6e2b8569b459"
    },
    {
        "author": "毛滂",
        "paragraphs": [
            "法书乱眼极牛毛，卒业何时愧李翺。",
            "好在先生无燥湿，老来秀句绝孤高。",
            "不知蹭蹬沉鸾枳，却念疏慵似马曹。",
            "谁荐薛公经行著，折腰江县岂殊褒。"
        ],
        "title": "次韵方明叔见赠",
        "id": "88b03815-b5fe-49eb-a701-3cd0c409cef4"
    },
    {
        "author": "毛滂",
        "paragraphs": [
            "西曹满百第相闻，东阁招延气自春。",
            "鸡肋天教辞怒臂，牛心公与慰馋唇。",
            "酒红欲去风吹颊，山碧来迎月满身。",
            "步入柏阴清夜急，敲门惟有鹤譍人。"
        ],
        "title": "曹使君舍夜饮归步月出城山色如画作诗一首寄曹",
        "id": "b31014d7-0abd-4f1a-988c-cca4e196bbbc"
    },
    {
        "author": "毛滂",
        "paragraphs": [
            "玉京咫尺不应疑，龙凤交横舞屡僛。",
            "素色可能粧粉并，真香直到齿牙知。",
            "珠楼先晓月未落，瑶草自春天亦私。",
            "千里一裘谁有様，邹郎吹律为薰之。"
        ],
        "title": "对雪二首  其一",
        "id": "47ac7e30-5f6a-43c9-ae02-aa3644a413f6"
    },
    {
        "author": "毛滂",
        "paragraphs": [
            "空庭白凤舞毰毸，扑帟窥帘去却回。",
            "柳絮似将春色到，梅梢不认月华来。",
            "轻盈舞殿三千女，缥缈飞天十二台。",
            "定有仙人来种玉，蓝田归计少徘徊。"
        ],
        "title": "对雪二首  其二",
        "id": "07907428-aa33-4bf7-ad8b-53065c411668"
    },
    {
        "author": "毛滂",
        "paragraphs": [
            "塔庙新严迹半空，山前山后但孙桐。",
            "楼台影压浮天浪，钟鼓声随过岸风。",
            "定有龙宫在深碧，初疑海市变青红。",
            "众医不识人间病，遗箓谁知药石功。"
        ],
        "title": "桐君山邑人呼为小金山桐君所庐也",
        "id": "86ab2e84-3a32-4826-8ded-49d229523818"
    },
    {
        "author": "毛滂",
        "paragraphs": [
            "东野多穷輙自鸣，半生云水共将迎。",
            "朝廷纤悉收遗老，笔势巉巖压后生。",
            "天上恩袍新草色，道傍诗句古钟声。",
            "出秦壮思磨锋锷，欲破刘郎五字城。"
        ],
        "title": "代人和孟羽",
        "id": "6b4bc0af-12d9-4f1a-b564-09687cd76bb2"
    },
    {
        "author": "毛滂",
        "paragraphs": [
            "要作人间浩荡春，便应三日对东君。",
            "万牛早汗十围木，百谷终甘一寸云。",
            "天下公侯端有种，日边鸿雁不离羣。",
            "宝炉善颂区区尔，何似君陈德似薰。"
        ],
        "title": "生日",
        "id": "e70da367-0cf5-4767-ac94-70f78c94fc10"
    },
    {
        "author": "毛滂",
        "paragraphs": [
            "太平乐事及黎元，桂月兰灯照有年。",
            "景焰煌煌浮魏阙，清光穆穆抱尧天。",
            "皇明爥远辉星斗，睿唱宣和胜管絃。",
            "十二明珠供照乘，夜光飞出九重渊。"
        ],
        "title": "代馆职应诏和元夕",
        "id": "4a8ea68d-9f17-4b71-b88d-1b0bf45947d7"
    },
    {
        "author": "毛滂",
        "paragraphs": [
            "爱君如竹可无君，君去吾归麋鹿羣。",
            "他日漫同千里月，明朝相望一江云。",
            "余尊尚得须臾语，新句那能欵曲闻。",
            "人到寄书应不识，花间但觅醉参军。"
        ],
        "title": "送朱朝夫过江北",
        "id": "a0a6c839-a393-4823-9eee-3c6efe306c7d"
    },
    {
        "author": "毛滂",
        "paragraphs": [
            "吏最年来三再书，野梅官柳映归途。",
            "不容车下牛将犊，犹说桑间雉领雏。",
            "万里摩霄看鹄举，一城卧辙作儿呱。",
            "东邻病骨谁料理，十驾相追肯少须。"
        ],
        "title": "送遐举解德清县章",
        "id": "d26aa321-02ba-4bb5-bb31-d779fead5e64"
    },
    {
        "author": "毛滂",
        "paragraphs": [
            "绣段遮簷玉刻樽，扬州春色最先醺。",
            "落花风起舞茵卷，秀岭烟生媚黛分。",
            "酥面锦靴轻转雪，粉吭牙板细留云。",
            "要他桃李长依旧，不借东君借冦君。"
        ],
        "title": "和孙守三月二十七日开宴",
        "id": "47c81a16-84bb-4826-8810-21a7fd3241e1"
    },
    {
        "author": "毛滂",
        "paragraphs": [
            "翩翩公子蚤知名，诗句年来特地清。",
            "客馆可应堪倒屣，芜编曾不累悬衡。",
            "南飞倦翮都无兴，北道主人终有情。",
            "想见绿疏前夜雨，跳珠甃玉伴吟声。"
        ],
        "title": "次韵曾公衮",
        "id": "28a2ba9b-2c0b-44aa-ba9f-15ae39d123a4"
    },
    {
        "author": "毛滂",
        "paragraphs": [
            "自酌椒浆酹紫渊，步虚声彻羽衣翩。",
            "坛心月冷刑鹅俎，雨脚风摇浴狶天。",
            "百里饱看红䆉䅉，一杯轻愧黑蜿蜒。",
            "韦编漫记经纶事，老对云雷却惘然。"
        ],
        "title": "县境不雨数遣比丘祷佛于庙祀龙于社皆不雨闻龙居响潭水中往潭湄刑鹅而祀之初崖月微明有风飒然动衣袂祀竟云物出雨态生已而遂雨然岁丰时和盖造物者之力而龙之惠也至前此不雨乃令之无状所召尔县之诸儒反为歌诗以雨归令甚无谓聊作一诗奉报",
        "id": "702443ec-2d07-4cdb-9865-957818227489"
    },
    {
        "author": "毛滂",
        "paragraphs": [
            "崖云送雨一村凉，千顷扶疏绿颖香。",
            "白马谁将河伯命，缁车先趣大夫装。",
            "老来未觉巢莲近，远去惟知曳尾忙。",
            "趁我还山先辟谷，林间日月伴君长。"
        ],
        "title": "县境不雨祷响潭得之明日一龟出潭水上取以归县斋诸进士有诗因作一首",
        "id": "394d54c8-724f-4350-bfff-b79cd84aec1e"
    },
    {
        "author": "毛滂",
        "paragraphs": [
            "罗绮山前卷旆风，夜游车马画图中。",
            "落梅已恨青春减，投辖那忧碧酒空。",
            "座上精明唯定国，眼中耐久祇元同。",
            "勤呼为惜莲灯烂，多病犹贪芋火红。"
        ],
        "title": "孙使君约观灯以病不果往以诗见强次韵和酬",
        "id": "4f25e838-142f-430b-88c4-9e0270a09093"
    },
    {
        "author": "毛滂",
        "paragraphs": [
            "廉纤飞雨为谁休，烂漫悬灯总未收。",
            "自是一年无叹息，不妨五夕得嬉游。",
            "后车莺燕春声软，前骑熊罴夜气遒。",
            "两行红纱三百炬，插花携酒趁遨头。"
        ],
        "title": "灯夕当三日而罢今至四日五日国人尚纷然出游势不可禁天既雨仍作小晴老稚皆有闲暇不迫之色千兵所至驩呼随之此前未有也闻使君复为人强出聊作小诗记一时之事",
        "id": "15c6a47e-d171-4a82-8900-b7733315c337"
    },
    {
        "author": "毛滂",
        "paragraphs": [
            "七里梅花自一村，县楼目断暮云深。",
            "玉人为弄昆溪笛，尘榻空横单父琴。",
            "知有春心传庾岭，可无雪兴在山阴。",
            "金鞍簇马何时到，试听东堂偪仄吟。"
        ],
        "title": "定光梅开仆以病未能往观亦缘此辞闾丘之约今辱示诗走答一首",
        "id": "60cb5600-e99d-48b0-bd57-ec89c9495a07"
    },
    {
        "author": "毛滂",
        "paragraphs": [
            "荐岁熙和属卧龙，得分闲暇与君同。",
            "春筐缕雪衾裯足，午甑吹珠颊辅丰。",
            "蜥蜴兴云谁汝信，商羊舞雨自言功。",
            "州人欲识余霙雪，寄与飞廉百里风。"
        ],
        "title": "伯骏同官以仆祷雨龙湫屡效百里荐岁熙和官曹无事作诗见宠輙次韵奉酬一首",
        "id": "5856aac9-980b-4047-b25b-048493aff70f"
    },
    {
        "author": "毛滂",
        "paragraphs": [
            "电转双旌雨结愁，水流行色过芳洲。",
            "賸风残月谁交取，别酒离歌且驻留。",
            "千里溪山记诗伯，一年莺燕识遨头。",
            "朝天不作含香伴，为想林间春意幽。"
        ],
        "title": "代张兰送太守",
        "id": "0ac43fff-122d-4b9f-b265-c03c109bf0c1"
    },
    {
        "author": "毛滂",
        "paragraphs": [
            "去年出郭麦风秋，忆共儿童迓细侯。",
            "烟雨一溪行色动，管絃千里颂声留。",
            "断魂南浦横离恨，注目东山想旧游。",
            "西槛露团春不管，抱丛寒蝶伴清愁。"
        ],
        "title": "代张菊",
        "id": "e5e0906f-2d90-416f-8f88-a8dd60b7f731"
    },
    {
        "author": "毛滂",
        "paragraphs": [
            "宇宙中间道最大，禅仙并立儒为尊。",
            "谁将幻怪惊愚俗，总向虚空认法门。",
            "此土犹知名教重，昔人尚有典刑存。",
            "愧予晚陋羞前哲，愿以乡盟齿弟昆。"
        ],
        "title": "王治中招余饮丹阳刘公雪苑英公在座主人俾余坐中席僧居左道居右众宾列坐两傍曰道之所在也余敢当此哉为诗以谢之",
        "id": "d3256b90-bcbd-4b2f-8c5d-9424d6d4ce15"
    },
    {
        "author": "毛滂",
        "paragraphs": [
            "俗状尘容欲养成，犹惭岫幌不吾扃。",
            "任慵读律知难入，忍睡看山輙暂醒。",
            "兰茁有时应吐秀，茗根无味强通灵。",
            "朝霞夕菊全堪饱，肯绐侏儒学岁星。"
        ],
        "title": "和巨中游芝山",
        "id": "6f70d5c5-cd48-4d1f-952c-bc9e05f618ff"
    },
    {
        "author": "毛滂",
        "paragraphs": [
            "云水肝肠要扫除，笔头费尽淡工夫。",
            "居山应免逢京兆，过我聊当见子虚。",
            "夜卧春蒲诸念冷，晚吟秋汉一峰孤。",
            "打包来作临卭客，车骑虽无亦甚都。"
        ],
        "title": "次韵答琳老",
        "id": "a5dbe038-5192-4255-bd17-ce5a2cbe33c9"
    },
    {
        "author": "毛滂",
        "paragraphs": [
            "一生凛凛伴龙湫，末后飘飘逐置邮。",
            "老屋相安真喣沫，扁舟独往亦浮沤。",
            "晴沙照影支离晚，寒研磨烟骨董秋。",
            "八月惊潮翻口角，铃斋说似古裴休。"
        ],
        "title": "奉送径山无畏老人谒吴兴蒋使君无畏能作诗写字去径山五年遨游江南以归遂过仆于此聊馆之旁寺老屋三数间而已当坐名山胜刹大佛事而此非所宜安也",
        "id": "b69dfe0d-834c-478e-a484-16e0354c5102"
    },
    {
        "author": "毛滂",
        "paragraphs": [
            "青鞋布袜脚腾腾，行住湖山自满膺。",
            "朝日已升天晧旰，秋风犹弄鬓鬅鬙。",
            "道逢京尹聊须避，坐列诸王傥可登。",
            "认取参寥泉上月，绿烟开处在觚棱。"
        ],
        "title": "送参寥游京师",
        "id": "dba3f341-bb28-4327-9aec-74338ba00f31"
    },
    {
        "author": "毛滂",
        "paragraphs": [
            "梦魂夜夜钓鱼台，怀抱何当亦好开。",
            "竹日一窗窥我病，溪风三里送诗来。",
            "天花散灭双瞳冷，香烬萧寒万相灰。",
            "欲与道人游物外，故山情在首重回。"
        ],
        "title": "次韵琳老",
        "id": "8aa161f3-21ed-4c66-952b-ae24c5b95c19"
    },
    {
        "author": "毛滂",
        "paragraphs": [
            "海上仙人为守关，杖头风月冷金镮。",
            "秖缘长者曾倾盖，不为诸侯故出山。",
            "瘗鹤字勤衫袖黑，敲门诗苦鬓毛斑。",
            "归来一钵东堂饭，自有溪云作伴闲。"
        ],
        "title": "径山无畏老人从旁郡来解包武康观音院昨日访别云当走钱塘吴兴二郡谒林丰二主人仆怪其枯槁淡薄士当无求于世反从事于王公门墙下老人知仆意因云二公有道士我佛所谓大长者辈今佛长城在彼我当归之仆是其说作诗以饷其行老人常挂瘗鹤铭于座右自言得其行笔法又苦吟名于士大夫间屡过仆东堂饭每称吾家饭美以故并载诗中",
        "id": "3ebc59f4-1fdc-4b29-89a2-c3accf8496f0"
    },
    {
        "author": "毛滂",
        "paragraphs": [
            "道人送客过林扃，先识穿云拄杖声。",
            "内苑深居无一念，东堂久阔尚余情。",
            "且欣能善将军饭，未怪频翻吏部羮。",
            "小住家风殊不恶，一江明月看潮生。"
        ],
        "title": "仆罢官东归过杭州寓六游堂而楼阁倚空江山在目仆甚乐之无畏老师自武康送客至此过仆于此堂之上留饭终日顷仆作武康令居县之东堂每与师饭于堂上数称东堂饭美每食輙兼人别十数年饭犹健也然师于世故泊然了无芥蔕独于东堂故人若不能忘情者亦复可怪戏作诗一首其末并道所怀",
        "id": "03360b4c-3be6-435a-8209-4f9ae7c16847"
    },
    {
        "author": "毛滂",
        "paragraphs": [
            "花开花落古东溪，賸馥残膏今在谁。",
            "后世那能接光焰，上人聊复问藩篱。",
            "散花高座真无事，乞食空肠仅不饥。",
            "急唤清风下佳树，尽吹尘土出诗脾。"
        ],
        "title": "僧惠澄从余学诗",
        "id": "17a2f509-949a-4e96-b7d2-908c51e2315e"
    },
    {
        "author": "毛滂",
        "paragraphs": [
            "翠辇遥窥日角丰，阳光浮喜散云同。",
            "海山不动双龙矫，天信频颁一鹤通。",
            "胡越照临清景内，唐虞消息笑声中。",
            "六街鼓舞谁能强，三尺儿童识帝功。"
        ],
        "title": "上元夜",
        "id": "470b24da-0377-4431-83bf-546f54154da5"
    },
    {
        "author": "毛滂",
        "paragraphs": [
            "空庭不见人，乌啄僧台食。",
            "林深露未晞，微风漏花沥。"
        ],
        "title": "过静林寺用琳老韵作四绝句  其一",
        "id": "7f5c2b7b-4b43-4860-a8b4-ab6fa81c0d16"
    },
    {
        "author": "毛滂",
        "paragraphs": [
            "且来东堂日，相值柳桥西。",
            "痴莺吊落花，全学娇儿啼。"
        ],
        "title": "过静林寺用琳老韵作四绝句  其二",
        "id": "3c4e538f-49f7-4ac5-851d-d92cecf1336f"
    },
    {
        "author": "毛滂",
        "paragraphs": [
            "橙花亦娟娟，照水弄清白。",
            "孤香少人知，黄蜂自为客。"
        ],
        "title": "过静林寺用琳老韵作四绝句  其三",
        "id": "a5180eac-8e88-4eb9-81e5-e777b07737a9"
    },
    {
        "author": "毛滂",
        "paragraphs": [
            "寒溪祇数尺，炯炯涵晴空。",
            "寄目谁与论，翠荇牵春风。"
        ],
        "title": "过静林寺用琳老韵作四绝句  其四",
        "id": "fd81344f-05a7-4537-aa87-9b4b026f772b"
    },
    {
        "author": "毛滂",
        "paragraphs": [
            "日催红𩉾鞢，雪放绿蒙茸。",
            "莫向东郊去，王春在九重。"
        ],
        "title": "春词  其一",
        "id": "ad188f0e-a189-4541-9e44-12dd67ac44f3"
    },
    {
        "author": "毛滂",
        "paragraphs": [
            "云母春冰薄，氍毺晓气暾。",
            "尚垂宵旰意，加惠及元元。"
        ],
        "title": "春词  其二",
        "id": "a8063dca-9a70-4b49-8b3f-a1f6936217f7"
    },
    {
        "author": "毛滂",
        "paragraphs": [
            "雪尽牙签暖，芸生竹简香。",
            "夜分犹乐此，定喜日舒长。"
        ],
        "title": "春词  其三",
        "id": "f8f75f4b-076a-4694-bb49-482c894398bc"
    },
    {
        "author": "毛滂",
        "paragraphs": [
            "精华初结纽，璧水再逢春。",
            "杞梓扶疏见，君王自作新。"
        ],
        "title": "春词  其四",
        "id": "04dda586-67e6-458b-8fd6-fb7f1381c38a"
    },
    {
        "author": "毛滂",
        "paragraphs": [
            "云避南山晓，天回北斗春。",
            "荣光生八彩，寿色两嶙峋。"
        ],
        "title": "春词  其五",
        "id": "3243a06e-41fb-49fd-b69b-c398658b338f"
    },
    {
        "author": "毛滂",
        "paragraphs": [
            "君恩破寒色，天笑觉春回。",
            "先暖延和柳，曾无羯鼓催。"
        ],
        "title": "春词  其六",
        "id": "d3e1d957-3d1e-4a08-bfb5-bea7c112a761"
    },
    {
        "author": "毛滂",
        "paragraphs": [
            "瑞日晖晖上，非烟冉冉收。",
            "晴川蚕可浴，翠潋荇初流。"
        ],
        "title": "春词  其七",
        "id": "514dcfff-56d7-46cf-ba8c-37a1287a2f67"
    },
    {
        "author": "毛滂",
        "paragraphs": [
            "柏酒勤称寿，椒涂蚤却寒。",
            "静无游乐事，殊阔濯龙欢。"
        ],
        "title": "春词  其八",
        "id": "1eeae336-8aae-421a-8bc5-637a8dd34e6c"
    },
    {
        "author": "毛滂",
        "paragraphs": [
            "晓光开绣幄，晴色上金除。",
            "初进春衣窄，犹应澣濯余。"
        ],
        "title": "春词  其九",
        "id": "3d31cd09-d652-4b39-bc62-415811e82335"
    },
    {
        "author": "毛滂",
        "paragraphs": [
            "庶草将蕃庑，羣阴自退消。",
            "迟迟杏梁日，长照紫宸朝。"
        ],
        "title": "春词  其一○",
        "id": "a161aa3f-6e80-4b64-b188-3a9a1116b32a"
    },
    {
        "author": "毛滂",
        "paragraphs": [
            "八风调养力，九地发生深。",
            "共被年丰赐，谁知日昃心。"
        ],
        "title": "春词  其一一",
        "id": "ea18113e-12e4-441b-a481-19bf380c3a9b"
    },
    {
        "author": "毛滂",
        "paragraphs": [
            "睍睆黄鹂出，参差紫燕飞。",
            "君仁罿罻阔，惠及羽毛微。"
        ],
        "title": "春词  其一二",
        "id": "2d91dcc5-9237-4767-8bc8-0fcb368c8c7b"
    },
    {
        "author": "毛滂",
        "paragraphs": [
            "粉壁椒花馥，瑶钗彩燕翩。",
            "东风呼唤得，随意作春妍。"
        ],
        "title": "春词  其一三",
        "id": "1ce51acc-ee91-4c64-afc7-d4b2a4d6db3b"
    },
    {
        "author": "毛滂",
        "paragraphs": [
            "日养千花气，风和百和香。",
            "君王自仁寿，柏叶更称觞。"
        ],
        "title": "春词  其一四",
        "id": "09ae7631-c071-4122-9393-34c3f4f0dcf4"
    },
    {
        "author": "毛滂",
        "paragraphs": [
            "宝历垂无极，璿玑转未央。",
            "绣楹膏露润，玉殿紫芝香。"
        ],
        "title": "春词  其一五",
        "id": "8ec04512-69a1-423c-b4bf-17d183e53c52"
    },
    {
        "author": "毛滂",
        "paragraphs": [
            "穆穆清光外，葱葱佳气中。",
            "云天看斗柄，寰海受和风。"
        ],
        "title": "春词  其一六",
        "id": "32dda95b-2651-4e62-8c10-0405541d5984"
    },
    {
        "author": "毛滂",
        "paragraphs": [
            "玉甃兰封麝，瑶池柳养金。",
            "宸章先造化，摛藻自春林。"
        ],
        "title": "春词  其一七",
        "id": "4d1b43d8-919f-42ee-a14f-9b06e5d97f6a"
    },
    {
        "author": "毛滂",
        "paragraphs": [
            "毒暑弥三伏，微凉起二更。",
            "月窗风竹乱，烟渚露荷倾。"
        ],
        "title": "夏夜",
        "id": "636f1b06-c3ea-4868-9035-e93d336ec35e"
    },
    {
        "author": "毛滂",
        "paragraphs": [
            "乱峰攒剑护清幽，万壑云烟暮不收。",
            "欲就诗坛借旗鼓，为君争取一桥秋。"
        ],
        "title": "游石桥寄郭庭晦",
        "id": "00584abd-65de-4f52-a06e-8e031baaf4e9"
    },
    {
        "author": "毛滂",
        "paragraphs": [
            "随风出岫不知归，身落黄尘梦翠微。",
            "本亦无心肤寸事，故山却合自由飞。"
        ],
        "title": "偶成二首  其一",
        "id": "3fbda855-fdc8-43ad-bf0b-f8628806e099"
    },
    {
        "author": "毛滂",
        "paragraphs": [
            "此生弱草寄轻尘，辜负南山笋蕨春。",
            "好去桃花破浪暖，清风明月不辜人。"
        ],
        "title": "偶成二首  其二",
        "id": "162eb7d3-19e1-4941-a515-890203caac56"
    },
    {
        "author": "毛滂",
        "paragraphs": [
            "璀璨谁将玉作春，天魔故恼老诗人。",
            "金炉送在东堂手，便有清香通四邻。"
        ],
        "title": "琳老送瑶花数叶云作香烧气甚清馥",
        "id": "2cd29762-8dc5-4654-a0d1-9764f6d418ad"
    },
    {
        "author": "毛滂",
        "paragraphs": [
            "玉角苍坚已照人，冰肝寒洁更无尘。",
            "凤凰雨露生珍草，不比榛芜亦漫春。"
        ],
        "title": "德清五兄寄清茶",
        "id": "c06ee835-2bcc-4924-866d-cc7c29b1b857"
    },
    {
        "author": "毛滂",
        "paragraphs": [
            "道人诗思前溪水，流出山来亦自清。",
            "谩寄凤凰台畔雪，不妨竹里润琴声。"
        ],
        "title": "送茶琳老",
        "id": "79819177-8ce3-48ae-8653-5b4f21b98fe2"
    },
    {
        "author": "毛滂",
        "paragraphs": [
            "风旆悠悠水薄船，浪花翻覆自摇天。",
            "汨罗谁复追忠义，争快儿郎一棹先。"
        ],
        "title": "竞渡",
        "id": "991ad504-c49d-4708-95fb-fc1091118760"
    },
    {
        "author": "毛滂",
        "paragraphs": [
            "按书使者过萧闲，但恐韦编有蠧干。",
            "岂识郝公藏万卷，平生检校费心官。"
        ],
        "title": "石校书",
        "id": "2e15c1c2-6362-456b-ba63-95ea5bcff303"
    },
    {
        "author": "毛滂",
        "paragraphs": [
            "皂盖铜章久污人，青鞋布袜亦生尘。",
            "今朝独向秋云里，幻出林泉自在身。"
        ],
        "title": "雨中采石菖蒲  其一",
        "id": "283b1674-a43b-484c-8238-5b73c15090a5"
    },
    {
        "author": "毛滂",
        "paragraphs": [
            "溅溅小水碧逶迤，丛菊寒深蔓翠垂。",
            "采得菖蒲未归去，满身烟雨立多时。"
        ],
        "title": "雨中采石菖蒲  其二",
        "id": "5117a0a1-f104-4db4-b417-76217eae89c1"
    },
    {
        "author": "毛滂",
        "paragraphs": [
            "秋云作伴更谁俱，颇惯登山不用扶。",
            "笑怪河阳种花手，杖藜破雨觅菖蒲。"
        ],
        "title": "雨中采石菖蒲  其三",
        "id": "de177829-14b2-4f12-aebe-7d0889cb39ff"
    },
    {
        "author": "毛滂",
        "paragraphs": [
            "碧涧潺潺珮玦锵，锦苔织翠护昌阳。",
            "玉真新洗罗裙带，流出仙云水亦香。"
        ],
        "title": "雨中采石菖蒲  其四",
        "id": "513d57d6-a990-4b38-a61f-b5bf7bd5672a"
    },
    {
        "author": "毛滂",
        "paragraphs": [
            "小雨蒙茸湿槿花，卧云鸡犬是谁家。",
            "老人为指青崖路，童子能寻碧玉芽。"
        ],
        "title": "雨中采石菖蒲  其五",
        "id": "c10bc913-2558-4e9e-b919-3d4481086738"
    },
    {
        "author": "毛滂",
        "paragraphs": [
            "野僧报我泉新白，此老居庵山更清。",
            "雨涩故应须小住，云寒端未出相迎。"
        ],
        "title": "闻琳老欲入山今少雨想未成行奉寄一绝",
        "id": "1c05c738-ee74-42d6-9811-048c6b083ee4"
    },
    {
        "author": "毛滂",
        "paragraphs": [
            "寒声著叶冥冥雨，晚色遮山冉冉云。",
            "且喜翠颜长好在，水边小住可无君。"
        ],
        "title": "题贵溪翠颜亭二首  其一",
        "id": "3badc727-9fa0-4b6a-bea7-200ed7ec6fea"
    },
    {
        "author": "毛滂",
        "paragraphs": [
            "船中自带红泥灶，亭上亲煎白乳泉。",
            "唯有溪山知此意，水风吹面晚萧然。"
        ],
        "title": "题贵溪翠颜亭二首  其二",
        "id": "2891bab9-4444-4034-bb97-a2e86274d2e5"
    },
    {
        "author": "毛滂",
        "paragraphs": [
            "十年贫贱欲如饧，愧客殷勤话此生。",
            "试与宋君寻卜肆，长安东市雨新晴。"
        ],
        "title": "赠程巽山人",
        "id": "5d43cd55-9708-419a-8bb8-9cde5a7c2e4d"
    },
    {
        "author": "毛滂",
        "paragraphs": [
            "苦吟正在郊寒处，露草秋虫亦共悲。",
            "过我聊当煮彭越，不须苦觅外孙词。"
        ],
        "title": "许子遇示二绝句见索乱道因次韵奉酬  其一",
        "id": "6d2bcd45-7fdf-474c-98da-953dbf16e8df"
    },
    {
        "author": "毛滂",
        "paragraphs": [
            "笔头风月无多子，尽是前人追琢余。",
            "岂有声名到温李，仅能楚些属三闾。"
        ],
        "title": "许子遇示二绝句见索乱道因次韵奉酬  其二",
        "id": "69bfe9c0-8fa9-4183-a375-b927fd797fc3"
    },
    {
        "author": "毛滂",
        "paragraphs": [
            "水畔山前蹭蹬身，三年鱼鸟许为邻。",
            "临当解组槐阴下，更看酴醾一夜春。"
        ],
        "title": "正月三日游证道寺",
        "id": "0932e523-ebc8-415c-a4ec-b49d5434b8e1"
    },
    {
        "author": "毛滂",
        "paragraphs": [
            "故岁婵娟独自来，今年更唤玉妃陪。",
            "要知霁色本无际，端放眼中云雾开。"
        ],
        "title": "题上元雪作题证道寺",
        "id": "2db7ab71-a1d6-44a2-a431-6c2b4e66a577"
    },
    {
        "author": "毛滂",
        "paragraphs": [
            "渭川春色到龙孙，渐养侵云百尺根。",
            "可惜斸来陪脱粟，葛陂留得看腾骞。"
        ],
        "title": "和郑叔详送竹笋",
        "id": "b1cba45b-cabe-443a-af2d-44056998ac84"
    },
    {
        "author": "毛滂",
        "paragraphs": [
            "许近清池养羽仪，恩波稳暖自忘归。",
            "长依竹石供潇洒，不学苍鹰饱便飞。"
        ],
        "title": "某获造司空府得至便座见文禽五六夷犹曲池上意甚得所慨然有感于衷戏作二绝句  其一",
        "id": "eae042f3-6398-4bb9-a576-eb756294f3d6"
    },
    {
        "author": "毛滂",
        "paragraphs": [
            "几年不解向沧洲，矰缴曾伤质转幽。",
            "端倚主人怜采色，要随鹓鹭濯清流。"
        ],
        "title": "某获造司空府得至便座见文禽五六夷犹曲池上意甚得所慨然有感于衷戏作二绝句  其二",
        "id": "b1569214-85bc-408a-b4b5-3ea660f71fdd"
    },
    {
        "author": "毛滂",
        "paragraphs": [
            "自洗苔肤一尺寒，乌菟那复此蹒跚。",
            "不妨为我照毛发，正可与人鉴肺肝。"
        ],
        "title": "石颐山虎跑泉久渫不食仆至山中为浚治而去",
        "id": "968c2f54-2476-44c5-aa13-ca756fd470fd"
    },
    {
        "author": "毛滂",
        "paragraphs": [
            "刘郎曾寄洞庭春，小暖西湖十日贫。",
            "老去餔糟无拣择，高风空愧汨罗人。"
        ],
        "tags": [
            "西湖",
            "洞庭湖"
        ],
        "title": "顷刘子先学士守姑苏尝寄洞庭春酒得为西湖十日之醉今流落于此但觉村醪可憎戏作一首奉寄吴天用使君舍人",
        "id": "ac766c4d-6edb-4c7c-bef3-33267463b1bd"
    },
    {
        "author": "毛滂",
        "paragraphs": [
            "南岳夫人绿酒春，近来未及玉膏醇。",
            "穆生不许聊须强，他日瀛洲是故人。"
        ],
        "title": "偶得佳酒分寄陈巨中",
        "id": "7a2013cc-b1ab-44b1-a9e6-ea81f1d521f9"
    },
    {
        "author": "毛滂",
        "paragraphs": [
            "春逐东风行地上，德随和气散寰区。",
            "圣人中正观天下，道本无言教已孚。"
        ],
        "title": "春词  其一",
        "id": "f17ae070-2519-4367-9e66-665a467872c4"
    },
    {
        "author": "毛滂",
        "paragraphs": [
            "冰销玉液凫鹥喜，日暖宜春草木长。",
            "忠厚家风传八叶，太平光景接三王。"
        ],
        "title": "春词  其二",
        "id": "864a4e8a-a285-4382-ba4c-bd6d0aaa086f"
    },
    {
        "author": "毛滂",
        "paragraphs": [
            "好生恰对发生时，寛大恩流涣汗飞。",
            "雷雨解成僵枿动，蓼萧诗就远人归。"
        ],
        "title": "春词  其三",
        "id": "367e2b09-be2a-4f7c-b9e3-2582af4d02ce"
    },
    {
        "author": "毛滂",
        "paragraphs": [
            "天光地气与年新，不觉人间一物陈。",
            "初令雷霆端有信，旧余霰雪敢无垠。"
        ],
        "title": "春词  其四",
        "id": "001cc7b7-d753-44c7-a430-46530bc0125f"
    },
    {
        "author": "毛滂",
        "paragraphs": [
            "仙桃欲拂朝真脸，禁柳忙催望幸眉。",
            "不会君王春思别，杏花菖叶在农时。"
        ],
        "title": "春词  其五",
        "id": "dbecc8f0-f940-4961-a21f-a71762db43bb"
    },
    {
        "author": "毛滂",
        "paragraphs": [
            "冰开御水龙鳞细，日照宫梅麝炷烘。",
            "欲看人间花灼灼，不妨葛藟共春风。"
        ],
        "title": "春词  其六",
        "id": "a07988c5-4c7f-4bf3-9732-5267d2bf22bc"
    },
    {
        "author": "毛滂",
        "paragraphs": [
            "诞敷文德金铃振，尽纳熙河玉律谐。",
            "御柳宫梅动春意，朝来黄鸟亦喈喈。"
        ],
        "title": "春词  其七",
        "id": "a7bd1aa0-2063-46b3-a0aa-86c741cb3795"
    },
    {
        "author": "毛滂",
        "paragraphs": [
            "玉殿重帘卷水晶，椒花柏叶圣人清。",
            "千春万岁承明主，长听云韶歌管声。"
        ],
        "title": "春词  其八",
        "id": "afa26290-49b1-45c3-8823-e1fe11324742"
    },
    {
        "author": "毛滂",
        "paragraphs": [
            "雪才盈尺云阴解，风不鸣条雨块完。",
            "春力急催冬事退，君王寛政不恒寒。"
        ],
        "title": "春词  其九",
        "id": "3a6be1dc-6290-40b7-aa5e-195e65ae9c21"
    },
    {
        "author": "毛滂",
        "paragraphs": [
            "君心与物为春久，唤得春风破腊回。",
            "天近自应通信息，梅花不用犯寒来。"
        ],
        "title": "春词  其一○",
        "id": "0911a343-7b03-49be-81b9-9a0b8066a226"
    },
    {
        "author": "毛滂",
        "paragraphs": [
            "春色年年染御沟，鸭头轻绿弄花柔。",
            "今年春到昆仑上，九折委蛇舞翠蚪。"
        ],
        "title": "春词  其一一",
        "id": "daba934c-96f9-4ef5-908d-378fbd749150"
    },
    {
        "author": "毛滂",
        "paragraphs": [
            "截肪初见昭华玉，刀出昆吾宝籀开。",
            "天助君王敷大喜，安排春色探先来。"
        ],
        "title": "春词  其一二",
        "id": "5eef8fa7-ea69-41fc-90bf-4799a07b3e40"
    },
    {
        "author": "毛滂",
        "paragraphs": [
            "御沟梅柳寒犹噤，芳草池塘暖尚微。",
            "玉色怡融何事喜，一年苔绿遍圜扉。"
        ],
        "title": "春词  其一三",
        "id": "4c8d3791-875d-4475-8644-72521a0facbc"
    },
    {
        "author": "毛滂",
        "paragraphs": [
            "宫漏迟迟不受催，出花光景渐徘徊。",
            "万方日日春台上，不道东风恰始来。"
        ],
        "title": "春词  其一四",
        "id": "ffc8ed70-db69-42a0-9809-0abd0872993b"
    },
    {
        "author": "毛滂",
        "paragraphs": [
            "雕云燎馥沉香暖，彩胜风翩玉燕寒。",
            "天上春光来咫尺，琼花瑶草徧阑干。"
        ],
        "title": "春词  其一五",
        "id": "aad84510-b0a2-4edd-8799-5f4aa64ab47d"
    },
    {
        "author": "毛滂",
        "paragraphs": [
            "琐窗朱户无寒到，长似春光日日来。",
            "自是螽斯载风什，可烦箫磬祀高禖。"
        ],
        "title": "春词  其一六",
        "id": "ba358431-1f19-46b8-986b-8fddbc27a73b"
    },
    {
        "author": "毛滂",
        "paragraphs": [
            "靧面桃花有意开，光风转蕙日徘徊。",
            "昭阳天近知春早，玉琯东风破雪来。"
        ],
        "title": "春词  其一七",
        "id": "718683e8-33a1-4905-be69-049943336eb9"
    },
    {
        "author": "毛滂",
        "paragraphs": [
            "日射觚棱气郁葱，露华犹冷玉芙蓉。",
            "琐窗朱户春光暖，珠蘂琼花无数重。"
        ],
        "title": "春词  其一八",
        "id": "1282dde4-9a17-495b-90d6-f1eebfb3b487"
    },
    {
        "author": "毛滂",
        "paragraphs": [
            "腊寒辟昜沉香火，春意侵寻玉琯灰。",
            "阴德承天专静厚，发生有助到根荄。"
        ],
        "title": "春词  其一九",
        "id": "79698375-9e8b-4195-8ed1-63e8a11eb380"
    },
    {
        "author": "毛滂",
        "paragraphs": [
            "风来太液冰先泮，日照延和柳未知。",
            "翠辇不缘花事出，行看荇带绿参差。"
        ],
        "title": "春词  其二○",
        "id": "8b17139f-713b-4522-a1fd-ab5b316f7785"
    },
    {
        "author": "毛滂",
        "paragraphs": [
            "栏干倚尽赤旃檀，卢橘花开秀巘寒。",
            "会取虚庵留客意，小窗疏日上蒲团。"
        ],
        "title": "福庆寺",
        "id": "dc54d26a-1a18-4b71-b90b-0c9e3f213f1f"
    },
    {
        "author": "毛滂",
        "paragraphs": [
            "应念萧寒槁木身，殷勤分寄岭头春。",
            "冰肌玉骨终安在，赖有清诗为写真。"
        ],
        "title": "蔡天逸以诗寄梅诗至梅不至",
        "id": "222e2e6d-0c1c-4a7e-b972-cc353a3c6a2f"
    },
    {
        "author": "毛滂",
        "paragraphs": [
            "闲身已置参军帻，归路仍推处士车。",
            "石室散仙当醉起，试传消息过烟霞。"
        ],
        "title": "罢官次常山寄郑叔详",
        "id": "393c4b16-fe2e-4194-a83b-6c5196405405"
    },
    {
        "author": "毛滂",
        "paragraphs": [
            "喜得青州好从事，共登毕卓拍浮船。",
            "云烟已借一千日，山鸟不须惊醉眠。"
        ],
        "title": "与郑叔详饮石桥山",
        "id": "bf255be3-9016-4f2e-a2b9-d8622e9f5ada"
    },
    {
        "author": "毛滂",
        "paragraphs": [
            "薄命何须问大来，时时废卷秖孤咍。",
            "故园松竹空荒径，可胜渊明一赋催。"
        ],
        "title": "见戏",
        "id": "e635a1af-99dd-412b-b1fe-8b08432883a1"
    },
    {
        "author": "毛滂",
        "paragraphs": [
            "三年不到上人家，目断晨烟与暮霞。",
            "急遣寄声堂下水，便来洗眼看天花。"
        ],
        "title": "欲访天柱山阇黎寄一绝句",
        "id": "fff5ad66-88b4-41d0-843d-4b22c54da258"
    },
    {
        "author": "毛滂",
        "paragraphs": [
            "何人弹铗苦思鱼，食肉而飞亦任渠。",
            "谁见东堂病居士，山僧乞食亦分余。"
        ],
        "title": "琳老惠麸干走笔奉寄",
        "id": "074b1534-4393-4d9c-8e10-fd44b4991bec"
    },
    {
        "author": "毛滂",
        "paragraphs": [
            "云脚涛头气自寒，了无闲梦到蒲团。",
            "翠庵只在东堂里，底下扬眉直下看。"
        ],
        "title": "汲水禅静琳老寄诗因次韵奉寄",
        "id": "1f19b987-5cbd-4df8-89b5-c43def9369b2"
    },
    {
        "author": "毛滂",
        "paragraphs": [
            "道人三昧一壶中，笔下惊蛇怖小童。",
            "日日松间好消息，酒香先过野桥风。"
        ],
        "title": "跋李伯时醉僧图",
        "id": "399f8dd7-0ce5-4e28-924c-0625720601f4"
    },
    {
        "author": "毛滂",
        "paragraphs": [
            "宾头应供未还家，聊借僧窗自点茶。",
            "此意不须相见说，已知秋色付苹花。"
        ],
        "title": "访琳老闻出赴供",
        "id": "2b3c4b3b-a79d-445c-9387-d659bc4a5109"
    },
    {
        "author": "毛滂",
        "paragraphs": [
            "何年败衲裹虚空，雪雁烟凫不受笼。",
            "未信归云便端的，一船明月四边风。"
        ],
        "title": "别归云庵端老",
        "id": "70293645-9306-4695-847f-d16048cbcbe3"
    },
    {
        "author": "毛滂",
        "paragraphs": [
            "云烟七级赤旃檀，龙护金函佛骨寒。",
            "问讯道人春到否，瑞香花谢倚栏干。"
        ],
        "title": "寒食日过翠峰塔院示法海道人",
        "id": "d7d6b22c-3f64-4b99-95f8-164706ef0e0c"
    },
    {
        "author": "毛滂",
        "paragraphs": [
            "破烟涵雨得春丛，想见当年老范公。",
            "多病未须求茗草，此诗浑欲愈头风。"
        ],
        "title": "子温以诗将菊本见遗数日适病伏枕今少间戏作三绝句以报  其一",
        "id": "e01bfde4-6daf-4e93-837f-6b97b65c6be4"
    },
    {
        "author": "毛滂",
        "paragraphs": [
            "尽锄芳草春应怪，初种黄花秋未知。",
            "花外种松松外竹，渐无蝴蝶到东篱。"
        ],
        "title": "子温以诗将菊本见遗数日适病伏枕今少间戏作三绝句以报  其二",
        "id": "22f020d0-c86b-4d4e-8d21-f2379e011f2c"
    },
    {
        "author": "毛滂",
        "paragraphs": [
            "更作天随求枸杞，试从子美觅黄精。",
            "但知一饱轻方文，不为秋毫要眼明。"
        ],
        "title": "子温以诗将菊本见遗数日适病伏枕今少间戏作三绝句以报  其三",
        "id": "34a74437-475b-4506-8b8d-b2acc259d0ea"
    },
    {
        "author": "毛滂",
        "paragraphs": [
            "东臯纷绮水潺潺，翠拂官桥柳欲眠。",
            "出谷黄莺终好在，辞风红树稍萧然。"
        ],
        "title": "春晓  其一",
        "id": "07bc235b-78eb-4a98-b045-b90ee3204722"
    },
    {
        "author": "毛滂",
        "paragraphs": [
            "酴醾春晓与谁芳，自是新来雨露香。",
            "燕子觅巢终软媚，杨花满路尚颠忙。"
        ],
        "title": "春晓  其二",
        "id": "605baf0d-6356-4879-83b4-bc5a2551820b"
    },
    {
        "author": "毛滂",
        "paragraphs": [
            "炉香烬冷夹衣寒，雨过园林翠作团。",
            "剩得风光何处著，红蔷薇搭小栏干。"
        ],
        "title": "春晓  其三",
        "id": "bad43d9a-f9dc-4380-a34b-a67405b7196a"
    },
    {
        "author": "毛滂",
        "paragraphs": [
            "池塘绿浄了无尘，造化裁余十日春。",
            "月树清深语鶗鴂，几时归去亦谩人。"
        ],
        "title": "春晓  其四",
        "id": "2f81047d-7c06-4236-927a-bd9b4d77029b"
    },
    {
        "author": "毛滂",
        "paragraphs": [
            "折腰五斗自难堪，每为斯人食不甘。",
            "赤地黄埃迷泽国，老龙饮血亦分甘。"
        ],
        "title": "二月二十八日祷雨龙湫",
        "id": "bf3fd4c5-5bc9-4b55-837d-ab1563f8a6c2"
    },
    {
        "author": "毛滂",
        "paragraphs": [
            "篮舆度水犯云巢，拂面垂杨翠欲交。",
            "春睡稳人殊未觉，半分晓色到花梢。"
        ],
        "title": "过浄林杏花下微见晓色",
        "id": "ce2cafc2-bebf-4a98-97e1-b93e2ba28ddc"
    },
    {
        "author": "毛滂",
        "paragraphs": [
            "参军身外秖图书，独与吴江分不疏。",
            "归去他年当辟谷，嬾随波浪觅鲈鱼。"
        ],
        "title": "过吴淞江",
        "id": "764ed6d5-4a15-4539-b33c-956e32668ab9"
    },
    {
        "author": "毛滂",
        "paragraphs": [
            "道人此书欲在眼，扁舟一宿亦随身。",
            "霁月光风开玉轴，千年彷彿见斯人。"
        ],
        "title": "题琳老所携二苏书帖",
        "id": "49c49a88-45b9-447f-aed8-92967c169884"
    },
    {
        "author": "毛滂",
        "paragraphs": [
            "回首长城卧落霞，云开桂影过昏鸦。",
            "不须更要千红翠，醉眼灯前已乱花。"
        ],
        "title": "和孙守",
        "id": "10f5bef1-5624-4562-b2f2-4843c36096d8"
    },
    {
        "author": "毛滂",
        "paragraphs": [
            "谁为苍生起病癯，参军药裹欲何如。",
            "湖东道义为鍼石，不用先生肘后书。"
        ],
        "title": "散药过东湖戏作绝句寄陈巨中",
        "id": "eec28010-a30c-4adc-a9aa-1c579bf04b70"
    },
    {
        "author": "毛滂",
        "paragraphs": [
            "空琴谁为奏南风，坐看幽香走篆红。",
            "定卜糟丘度余日，此生那复问蓍丛。"
        ],
        "title": "次韵王宣义见过夜饮四绝  其一",
        "id": "4a34a629-957e-421e-ab94-560df87d0d7b"
    },
    {
        "author": "毛滂",
        "paragraphs": [
            "凄风落日酒家天，何事囊中长一钱。",
            "快见渴虹横酒户，归须残月上吟鞯。"
        ],
        "title": "次韵王宣义见过夜饮四绝  其二",
        "id": "f9e90c22-21fc-42e4-ae27-e09fa656fb19"
    },
    {
        "author": "毛滂",
        "paragraphs": [
            "崔郎傲兀见孤罴，笔势纵横欲发奇。",
            "赋就何人知犬子，杯深自喜对鹅儿。"
        ],
        "title": "次韵王宣义见过夜饮四绝  其三",
        "id": "c2fc5dc6-0247-4c0a-ad5d-71d666a9744e"
    },
    {
        "author": "毛滂",
        "paragraphs": [
            "肯为张卿贵作奴，不嫌唤客手携壶。",
            "全胜一叶唯茶灶，未负黄公卖酒垆。"
        ],
        "title": "次韵王宣义见过夜饮四绝  其四",
        "id": "74abd18e-aed2-46b4-8739-e43481733796"
    },
    {
        "author": "毛滂",
        "paragraphs": [
            "阶前紫玉似人长，可怪龙孙久未骧。",
            "第放烟梢出簷去，此君初不畏风霜。"
        ],
        "title": "灵芝观上人房植紫竹一本覆屋其上以庇朝日顾雨露所不及也疑其当憔悴枯槁反蔚然劲秀为作一绝句",
        "id": "e86d8bbc-6543-4a89-b0f4-9a4f682b8aed"
    },
    {
        "author": "毛滂",
        "paragraphs": [
            "扶病寻君君未归，添香应惹踏门衣。",
            "东风未破桃花萼，雪压余英蝶乱飞。"
        ],
        "title": "访孟令不遇",
        "id": "8bd4f0a6-3891-42cf-956c-8c5f3b392933"
    },
    {
        "author": "毛滂",
        "paragraphs": [
            "醉乡冉冉梦游闲，一夜凉风唤未还。",
            "可是应门无稚子，双凫仙去定谁攀。"
        ],
        "title": "常山孙令见过仆未起孙题壁而去作绝句寄之  其一",
        "id": "be1b9b51-4624-442b-900f-a50bfc5826ea"
    },
    {
        "author": "毛滂",
        "paragraphs": [
            "门外初为罗雀地，壁间偶见换鹅书。",
            "忽然兴尽何由揖，拟遣长须致鲤鱼。"
        ],
        "title": "常山孙令见过仆未起孙题壁而去作绝句寄之  其二",
        "id": "74e3971c-382d-43ca-978c-deb0f68731ff"
    },
    {
        "author": "毛滂",
        "paragraphs": [
            "夹道老槐分晓色，出楼寒鼓报衙声。",
            "解牛敏手仍投暇，梦蝶闲身尚未惊。"
        ],
        "title": "常山孙令见过仆未起孙题壁而去作绝句寄之  其三",
        "id": "7668e581-3881-4b77-9f7a-6af61448feed"
    },
    {
        "author": "毛滂",
        "paragraphs": [
            "凤凰山畔雨前春，玉骨云腴绝可人。",
            "寄与青云欲仙客，一瓯相映两无尘。"
        ],
        "title": "送茶宋大监  其一",
        "id": "cba2b75a-2353-467f-acc1-42689022f0f9"
    },
    {
        "author": "毛滂",
        "paragraphs": [
            "玉兔瓯中霜月色，照公问路广寒宫。",
            "绝胜自酌寒窗下，睡减悲添愁事丛。"
        ],
        "title": "送茶宋大监  其二",
        "id": "7ef6c1e7-cd57-40c2-9ae9-9d8cb8da0895"
    },
    {
        "author": "毛滂",
        "paragraphs": [
            "水面平铺映碧空，夜深明月照龙宫。",
            "猿啼未响潭先响，一树花开两树红。"
        ],
        "title": "响潭",
        "id": "167cae85-ee17-499f-b9bc-90116b4ca3ef"
    },
    {
        "author": "毛滂",
        "paragraphs": [
            "隔墙杨柳舞腰斜，傍砌鹅梨玉作花。",
            "此地风光谁管领，小诗收入长官家。"
        ],
        "title": "游翠峰寺",
        "id": "d8f91bbd-6abe-4917-9551-7667c867f1f1"
    },
    {
        "author": "毛滂",
        "paragraphs": [
            "何人支枕古邯郸，孤卧僧房四面山。",
            "故遣白云遮谷口，不教幽梦落人间。"
        ],
        "title": "昼寝石颐寺",
        "id": "c240c0e1-60f2-47e0-9585-cb4a2fd95998"
    },
    {
        "author": "毛滂",
        "paragraphs": [
            "淡中着色似狂颠，心与梅同迹不然。",
            "夺我焉支宁免俗，岂无膏沐独争先。",
            "辨桃认杏何人拙，压雪欺霜政自妍。",
            "只恐东君招不得，好修犹在竹篱边。"
        ],
        "title": "曹彦约昌谷集同官约赋红梅成五十六字",
        "id": "a0799f27-042d-4787-a383-a4d3f8c144d7"
    },
    {
        "author": "毛滂",
        "paragraphs": [
            "雪月个高寒，求多意未阑。",
            "林逋五品服，宋璟九还丹。",
            "老友松筠健，贤宗鼎鼐酸。",
            "任渠蜂蝶闹，难作武陵看。"
        ],
        "title": "再赋四十字",
        "id": "d1c2cbc4-05cf-4256-969a-6ad6b3046c01"
    },
    {
        "author": "毛滂",
        "paragraphs": [
            "江南卑湿地，往往如长沙。",
            "薄寒能中人，毛立噤齿牙。",
            "初犹遭蒸炊，又似缚且檛。",
            "淫祠乱昏俗，祸福专羣鸦。",
            "参军支病骨，抱案随吏衙。",
            "鬼盖乘其穷，屡以寒热加。",
            "定知鬼非人，吾谁彼疵瑕。",
            "乌饥集屋梁，聊试弹以笯。",
            "手摩田中丹，三关气成霞。",
            "房图引芸蒿，相与排阴邪。",
            "此鬼不足施，霍然促脂车。"
        ],
        "title": "比得寒疾用道士养生法治其内郡幕徐天隐遗以柴胡桔梗教作汤服之疾间作小诗以寄",
        "id": "df2e6dca-1595-46c1-b924-8d3bb3a60e05"
    },
    {
        "author": "毛滂",
        "paragraphs": [
            "雪意不肯休，垂垂阁云端。",
            "余煖蒸衣裘，势作堕指寒。",
            "曛黄阴雨来，俄忽急雨𩆓。",
            "空阶答簷语，跳珠上阑干。",
            "世尊俨无说，冻坐谁为欢。",
            "萧条僧舍影，痴兀依蒲团。",
            "相照怜短檠，坐恐膏油干。",
            "劳生竟何如，岁月如走丸。",
            "七星在长剑，细事何足弹。",
            "尚想丘园人，惭颊时一丹。",
            "徘徊经屠门，饱意只自谩。",
            "顾惟淬牛刀，庶足厌一餐。",
            "不然学农圃，趁此筋力完。",
            "年丰得饱饭，日晏眠茅莞。",
            "咄嗟万里空，俯仰百岁殚。",
            "行止信流坎，所遇随足安。",
            "勋名片纸薄，天地如瓢箪。",
            "离骚幸相逢，浊酒聊自宽。",
            "谁与谈此心，夜气方漫漫。",
            "绝墙过饥鼠，翻倒争余残。"
        ],
        "title": "响应祷雨寄苏文忠公",
        "id": "fce1cb20-4c28-4f1b-ae3e-e55f13968fdc"
    },
    {
        "author": "毛滂",
        "paragraphs": [
            "湿云堆雨未全轻，啅鹊翻枝已唤晴。",
            "含雨落花空泪眼，袭衣香草欲知名。",
            "细泉入竹通幽意，孤策侵苔记独行。",
            "不醉河阳芳树底，乱山携酒过清明。"
        ],
        "title": "清明过下渚湖",
        "id": "0bd97341-0f8a-467a-8f3a-7a0023a530b0"
    },
    {
        "author": "毛滂",
        "paragraphs": [
            "拟共孤云结往还，更名居士小香山。",
            "他年谁复寻遗赏，为到云山杳霭间。"
        ],
        "title": "铜山",
        "id": "995c0ed6-9620-484c-9865-ba9b96857300"
    },
    {
        "author": "毛滂",
        "paragraphs": [
            "碧瓦朱甍紫岭东，昂云松桂响寒风。",
            "灵泉清映银牀在，无复当年大小空。"
        ],
        "title": "石头寺",
        "id": "67f6b9bc-f223-48ab-baf3-a65a936e499b"
    },
    {
        "author": "毛滂",
        "paragraphs": [
            "潇洒仙居院，楼台烟霭中。",
            "夜泉清浸月，午铎冷摇风。",
            "转目已成昨，累名俱是空。",
            "一尊林下醉，此兴谁与同。"
        ],
        "title": "仙居禅院",
        "id": "5fc58c82-5201-4bfb-a495-63ebcabbba96"
    },
    {
        "author": "毛滂",
        "paragraphs": [
            "织水联珠未是奇，舒王留咏夺天机。",
            "神光已比箕星立，文燄长依舜日晖。",
            "一沼蛟龙涎半积，两檐鸾鹤势双飞。",
            "名山从此流传永，自昔因人重发挥。"
        ],
        "title": "题仙居禅院怀舒阁",
        "id": "7b7657f3-60a6-4783-a7f8-5c5af022c819"
    },
    {
        "author": "毛滂",
        "paragraphs": [
            "去年倚策忆春残，芳草重寻翠屈盘。",
            "苔磴渐高天咫尺，巖花未老露濛濛。",
            "鸣禽时托朝霞暖，烟涧犹分夜雨寒。",
            "俯看众山皆迤逦，此心不尽四围宽。"
        ],
        "title": "入石颐寺",
        "id": "fd9a257e-613b-4ffe-9f23-f39a6e1265f4"
    },
    {
        "author": "毛滂",
        "paragraphs": [
            "踏遍武康境，铜山分外幽。",
            "师今提奥恉，谁不仰风流。",
            "松老巢玄鹤，车闲卧白牛。",
            "一时冠盖拥，欲去更迟留。"
        ],
        "title": "访无畏庵琳和尚",
        "id": "982a3463-f67a-474a-87c9-e810e13a7636"
    },
    {
        "author": "毛滂",
        "paragraphs": [
            "苕水相逢眼便青。"
        ],
        "title": "句  其一",
        "id": "1795e390-006f-4002-8af3-689137a6cb75"
    },
    {
        "author": "毛滂",
        "paragraphs": [
            "贪恋恩波未肯飞。"
        ],
        "title": "句  其二",
        "id": "b518c063-4ceb-4ad9-ae82-ff24d393335b"
    },
    {
        "author": "毛滂",
        "paragraphs": [
            "诗题：对月忆满子权首句：长风掠海来。"
        ],
        "title": "存目",
        "id": "7449ee78-c346-4b42-91ce-5273d0c8d1c6"
    },
    {
        "author": "黄昭",
        "paragraphs": [
            "一剑已飞去，千年池尚存。",
            "浮图入云表，古寺倚山根。",
            "虎踞石形险，龙潜水气昏。",
            "阖闾成底事，遗恨满干坤。"
        ],
        "title": "剑池",
        "id": "ddfbfdfe-01ca-41ec-ac5e-2529b009e429"
    },
    {
        "author": "高道华",
        "paragraphs": [
            "故国兴亡数，勤民土木嘉。",
            "废台称是楚，辨物愧非华。"
        ],
        "title": "章华台碑",
        "id": "3622b8b8-3347-4895-be16-aff543f8e14d"
    },
    {
        "author": "卞育",
        "paragraphs": [
            "屈指数四绝，四绝中最幽。",
            "此景冠天下，不独奇东州。",
            "夜月透巖白，乱云和雨收。",
            "甘泉泻山腹，圣日穿巖头。",
            "大暑不知夏，爽气常如秋。",
            "风高松子落，天外钟身浮。",
            "祖师生朗石，古殿名般州。",
            "人巧不可至，天意何所留。",
            "老僧笑相语，兹事常穷求。",
            "移出蓬莱岛，待吾仙子游。"
        ],
        "title": "留题灵巖寺",
        "id": "7474734f-214d-4f8c-acf7-2da1fed3e7e4"
    },
    {
        "author": "王念",
        "paragraphs": [
            "籍甚诗名世所传，耳孙今始出遗编。",
            "发扬风教三纲正，包括干坤一气全。",
            "峻拔孤峰当□□，□容幽涧落春泉。",
            "超然远思追前古，好续委蛇二雅篇。"
        ],
        "title": "题清芬阁",
        "id": "e22b6c00-7989-4337-a478-ec3bdef27e65"
    },
    {
        "author": "王涤",
        "paragraphs": [
            "上阁便见海，入门方是山。",
            "塔高端似笔，城转曲如环。"
        ],
        "title": "南涧寺阁",
        "id": "2f1d62ba-5226-4ea1-9ddc-dc3ad82b9010"
    },
    {
        "author": "王涤",
        "paragraphs": [
            "旅悰牢落怆离羣，叠翠楼前日渐曛。",
            "金饼光茫升海月，玉龙鳞甲护霜云。",
            "星星淡火随堤见，历历樵歌隔水闻。",
            "马足车音在何处，嶂南歧路锁烟氛。"
        ],
        "title": "怀潮士吴子野",
        "id": "07836512-556a-4152-ad49-a4d4748f6949"
    },
    {
        "author": "王涤",
        "paragraphs": [
            "河朔频河地早寒，城烟牢落水回环。",
            "几番夜雨涨新岸，一片秋云归旧山。",
            "君驷渐腾梅岭外，我车犹枕菊篱间。",
            "潮人若问何如守，病骨支撑两鬓斑。"
        ],
        "title": "赠子野归潮时会大名府",
        "id": "d245dce6-f238-413e-942c-e11e6cb48c30"
    },
    {
        "author": "吴师正",
        "paragraphs": [
            "天台春煖兰若馨，海榴喷血黄鸟鸣。",
            "风晴雨霁洞天晓，画屏有路游人行。",
            "刘郎阮郎剡溪客，结伴穷幽绝人迹。",
            "洞口遥闻漱玉声，日有飘英点溪碧。",
            "扪萝涉水前攀缘，瞥见胜景层峦巓。",
            "夭桃瑶草蔓深谷，飞楼杰阁凌青烟。",
            "潭上金桥跨龙背，绰约双鸾饮潭水。",
            "初疑帝子别潇湘，珠珮珊珊移玉趾。",
            "环姿玮态踌躇久，熟视人间未尝有。",
            "罗幙深沈邀客留，胡麻为饭椒浆酒。",
            "问郎于此何当还，壶中景迥非尘寰。",
            "客惊遽返觅闾里，子孙虽在皆重玄。",
            "年华瞬息嗟浮世，往事分明如梦寐。",
            "相与回寻旧路非，乱山稠叠烟云蔽。",
            "我来蹑屐观遗踪，松阴坐久曾不逢。",
            "野僧相引下山宿，落霞斜日林梢红。"
        ],
        "title": "刘阮洞",
        "id": "92a40232-d8db-4eac-9eec-3aba2dd926d6"
    },
    {
        "author": "程堂",
        "paragraphs": [
            "无姓无名逼夜来，院僧根问苦相猜。",
            "携灯笑指屏间竹，记得当年手自栽。"
        ],
        "title": "题成都笮桥观音院自画竹",
        "id": "e19ac1d0-83a3-4549-b01a-533c248395f9"
    },
    {
        "author": "鲍粹",
        "paragraphs": [
            "李公亭即鲍公亭，何事因仍旧日名。",
            "官守二年如过客，风流千古是虚名。",
            "扪萝缭绕寻新径，隔水微茫认故城。",
            "陵谷变迁君莫问，此中气象转分明。"
        ],
        "title": "登前守李公亭",
        "id": "05e391e5-3792-44fd-bfe8-9b8bbe5aa710"
    },
    {
        "author": "范习父",
        "paragraphs": [
            "地收楚蜀西南水，天与江湖旦暮风。"
        ],
        "title": "句  其一",
        "id": "7127f080-30d6-458a-b553-99765d61f2cb"
    },
    {
        "author": "范习父",
        "paragraphs": [
            "可年祖龙游不得，欲于何处访蓬莱。"
        ],
        "title": "句  其二",
        "id": "c11c609a-514e-4b51-9700-1aa3394734a5"
    },
    {
        "author": "韩煜",
        "paragraphs": [
            "中巴旧说古刀州，环壁依城水自流。",
            "鱼米岂殊京洛在，人民轻向死生不。",
            "我来二载无青眼，心叹三农空白头。",
            "修禊何妨书即事，放怀杯酒问田畴。"
        ],
        "title": "奉亲两载为民祈蚕作竞渡于此以五十六言即事",
        "id": "760cfbd8-a7db-4bc7-98a3-8a0332ad8d32"
    },
    {
        "author": "张君禔",
        "paragraphs": [
            "石间佛足明如玉，山外神光散作灯。"
        ],
        "title": "句",
        "id": "3751097b-4cc6-47cf-83c5-51135c72f0b2"
    },
    {
        "author": "袁正规",
        "paragraphs": [
            "地产灵芝古道场，危亭陡起负重岗。",
            "江心远叠通潮浪，海外遥分异域疆。",
            "缭绕人家依县市，寂寥烟景认吴航。",
            "倚栏望断暮云碧，不见长安见夕阳。"
        ],
        "title": "见江亭",
        "id": "774314ed-4711-4cde-992c-37e267d7b40e"
    },
    {
        "author": "袁正规",
        "paragraphs": [
            "幽奇山水卒难图，亭插白云景象余。",
            "共乐灵踪还旧址，好编名字入新书。",
            "面前沧海迷三岛，林下谁人继二疏。",
            "洞里苍龙头角老，埋藏岁月意如何。"
        ],
        "title": "白云亭和韵二首  其一",
        "id": "c3675efc-1d5f-4a5a-aaf7-650590c94350"
    },
    {
        "author": "袁正规",
        "paragraphs": [
            "碧桃溪会创幽亭，岂是从前浪得名。",
            "静对好山闲日月，却疑尘世有蓬瀛。",
            "簷间自在烟云合，砌下长流风雨声。",
            "林坞不遮沧海阔，暂来还得眼双明。"
        ],
        "title": "白云亭和韵二首  其二",
        "id": "ac4cd319-f27f-4069-85c8-829e75d5928a"
    },
    {
        "author": "袁正规",
        "paragraphs": [
            "巍然水曲见楼台，人指安昌邑壮哉。",
            "般若山头当户外，吴航渡口瞰江回。",
            "湖平文鹢浮空远，月满星槎泛海来。",
            "投辖不因勤粤主，为怜烟霭共徘徊。"
        ],
        "title": "临江馆",
        "id": "b7b57105-b0b0-4797-998c-387a023e8e18"
    },
    {
        "author": "袁正规",
        "paragraphs": [
            "沆瀣亭前景最豪，委输江汉任滔滔。",
            "荡云处处千层浪，沃日重重万里涛。",
            "析木有津连地下，蓬莱堆玉插天高。",
            "飘然直欲乘槎去，世累须凭割爱刀。"
        ],
        "title": "望海亭",
        "id": "93e61165-d0e0-41a1-9c59-d33ab6a31949"
    },
    {
        "author": "袁正规",
        "paragraphs": [
            "峥嵘栋宇压巍峨，九日游人自在过。",
            "凤翅冈高围海国，龙鳞松古蘸烟萝。",
            "齐山景色知难比，彭泽风光几倍多。",
            "每上醉来开口笑，幽香无奈菊花何。"
        ],
        "title": "九日亭  其一",
        "id": "5bce6eae-a4d4-4b0e-8a40-fc4ff3269791"
    },
    {
        "author": "袁正规",
        "paragraphs": [
            "不愧嘉名取次题，寓情彷彿古人齐。",
            "菊添细蕊金英重，松覆清幽盖影低。",
            "上戴星辰全咫尺，傍躔日月自东西。",
            "宜将斗酒频相属，靖节从来到处迷。"
        ],
        "title": "九日亭  其二",
        "id": "f57e8388-bda2-4fa4-a36f-bf8f32164a18"
    },
    {
        "author": "郑周卿",
        "paragraphs": [
            "鹤归空有恨，云散本无心。"
        ],
        "title": "句",
        "id": "04d013be-7504-4f0e-98db-9a6e1159162d"
    },
    {
        "author": "苏坚",
        "paragraphs": [
            "属玉双飞水满塘，菰蒲深处浴鸳鸯。",
            "白苹满棹归来晚，秋著芦花一岸霜。",
            "扁舟系岸依林樾，萧萧两鬓吹华髪。",
            "万事不理醉复醒，长占烟波弄明月。"
        ],
        "title": "清江曲",
        "id": "1db44da7-0e75-4627-9733-c6ac0b057d33"
    },
    {
        "author": "苏坚",
        "paragraphs": [
            "层波渺渺山苍苍，轻霜殒木莲叶黄。",
            "呼儿极浦下笭箵，社瓮欲熟浮蛆香。",
            "轻蓑淅沥鸣秋雨，日暮乘流自相语。",
            "一笛清风万事休，白鸟翩翩落烟渚。"
        ],
        "title": "后清江曲",
        "id": "9493dd4b-8ed7-46aa-ab2e-b2134d9f2621"
    },
    {
        "author": "苏坚",
        "paragraphs": [
            "登临萧寺几回头，石怪林深山自秋。",
            "地布黄金长照日，泉溜碧玉暗通沟。",
            "浚穿地脉疑无底，静啮崖根更不流。",
            "多谢老僧勤供佛，井华晓汲注瓷瓯。"
        ],
        "title": "重过石井",
        "id": "61d4d684-b3df-410e-9450-29bd0db4320f"
    },
    {
        "author": "苏坚",
        "paragraphs": [
            "丈室十一尺，闽山数百层。",
            "春风近梅柳，腊水漫沟塍。"
        ],
        "title": "题金相寺三首  其一",
        "id": "af06eb22-165f-411d-b5f8-25d4330d28da"
    },
    {
        "author": "苏坚",
        "paragraphs": [
            "已爱观音远俗尘，鹫峰林壑更清新。",
            "不辞遍历安禅地，要使溪山识主人。"
        ],
        "title": "题金相寺三首  其二",
        "id": "3ab6714d-b1e3-42c9-8122-9da63c758f9a"
    },
    {
        "author": "苏坚",
        "paragraphs": [
            "隐约开旸谷，坐看云气升。",
            "地神如献秀，一色露山棱。"
        ],
        "title": "题金相寺三首  其三",
        "id": "de5a34f3-89c7-4527-95a7-b3a3bca5fb03"
    },
    {
        "author": "苏坚",
        "paragraphs": [
            "我梦扁舟浮震泽。"
        ],
        "title": "句",
        "id": "ee2aca76-1886-4dbd-b0a5-54e20ce9a63d"
    },
    {
        "author": "蔡雍",
        "paragraphs": [
            "满前青嶂千屏列，直下澄江一带横。"
        ],
        "title": "句",
        "id": "542185f2-d0eb-45b2-9d99-fd00c893ef4d"
    },
    {
        "author": "曹子方",
        "paragraphs": [
            "面前山好无人识，定是飞来小鹫峰。"
        ],
        "title": "句",
        "id": "18cdbaf5-a0c2-42e0-8ad7-3164096915cd"
    },
    {
        "author": "刘象功",
        "paragraphs": [
            "千寻双剑截不断，一片闲云飞过来。"
        ],
        "title": "句",
        "id": "35300c91-a545-4143-959d-94b0303ba6a8"
    },
    {
        "author": "陈宗",
        "paragraphs": [
            "畬田高下趁春耕，野水涓涓照眼明。",
            "孰道深山最深处，人人解说长官清。"
        ],
        "title": "题拏洋驿",
        "id": "90c13500-fe35-4624-a9ea-b96445dbdc7b"
    },
    {
        "author": "郭思",
        "paragraphs": [
            "秋风锦水乐无涯，独上亭轩四望嘉。",
            "橘子满林金作块，芦梢拂岸雪飞花。",
            "酒旗高挂芙蓉港，渔棹斜趋菡萏家。",
            "描入画图收取去，故人相对饮流霞。"
        ],
        "title": "秋日游合江戏题之亭上",
        "id": "b738d7b2-87a0-4c65-b294-adcdb16df30d"
    },
    {
        "author": "郭思",
        "paragraphs": [
            "斵石为梁铁作枢，武侯于此济师徒。",
            "鞭山怒气金鳌伏，架壑宏模玉蝀摅。"
        ],
        "title": "剑门",
        "id": "be797c0e-c6bb-4735-82a2-d094662be765"
    },
    {
        "author": "郭思",
        "paragraphs": [
            "猿戏山花暖，人行塞柳青。"
        ],
        "title": "句  其一",
        "id": "d2af01c0-5331-4fef-bc09-25aedcef47c3"
    },
    {
        "author": "郭思",
        "paragraphs": [
            "落星一石几千年，门外何人扣汉川。"
        ],
        "title": "句  其二",
        "id": "f630556b-f062-49ca-8e4d-d4c7cbe6138d"
    },
    {
        "author": "黄颖",
        "paragraphs": [
            "雨过长空云出溪，稻苗刺水绿初齐。",
            "山花也解怜行客，旋放繁英衬马啼。"
        ],
        "title": "题崎滩铺壁",
        "id": "4fe8c9e4-522e-43d8-b28f-214d983880cf"
    },
    {
        "author": "李新",
        "paragraphs": [
            "帝先农功，曰惟孟春。",
            "载耒与耜，昕及南亩。",
            "穜稑薿薿，以布以种。",
            "帝躬三推，土膏雷动。",
            "百工比栉，其耕泽泽。",
            "岁约有年，裕帝之德。",
            "我艺我黍，我歛我稷。",
            "为醴为酪，斟酌吉礼。",
            "吉礼既至，神祇来游。",
            "燕及祖考，万邦作休。",
            "降福孔穰，飶芬其羞。",
            "于以正辞，亦又何求。"
        ],
        "title": "祭先农",
        "id": "bc457147-efb7-4cd6-9b7e-c28814ec103c"
    },
    {
        "author": "李新",
        "paragraphs": [
            "两眼追霜鹰，铁石悬肺腑。",
            "何为向北风，送子泪如雨。",
            "平生珍古交，及今未多数。",
            "相逢汉江曲，聊作苹鸥聚。",
            "我疾子不憎，人弃子或取。",
            "庄舄尚资越，茅兰植当户。",
            "坐与斥鷃争，秋蓬塌云羽。",
            "尝笑祢正平，飞毫赋鹦鹉。",
            "身为机上肉，手复乱挝鼓。",
            "老瞒畏口实，假手待黄祖。",
            "早知时不容，歛板就公府。",
            "社栎名散材，长年谢斤斧。",
            "文豹皮为灾，安所逃缯罟。",
            "我亦惩祢生，严律绳步武。",
            "闭门收旧学，不管唇舌腐。",
            "子今落穷边，武库泣降虏。",
            "过客无只轮，捷布恐旁午。",
            "黑云压孤堞，残月走夜麈。",
            "四邻递阴风，隔壁啸乳虎。",
            "非但饮徒旷，愈觉诗思苦。",
            "参军新妇贤，眉颊生媚妩。",
            "慰子远行役，举桉头自俯。",
            "已闻富书囊，到即充栋宇。",
            "异时宝弓剑，弃置贱如土。",
            "承平诸将老，谁复师尚父。",
            "可怜高合生，落笔辄杕杜。",
            "宛然琼瑶姿，寒光照玄圃。",
            "再入乌衣曲，观者但如堵。",
            "襄阳佳山水，檀栾结邻坞。",
            "蚤晚折简来，为子脱簪组。"
        ],
        "title": "送高执中赴文州楒林",
        "id": "311c57f8-b6c3-49f3-a987-0ffa7e545038"
    },
    {
        "author": "李新",
        "paragraphs": [
            "撷蕙仙人洲，日下舞雩归。",
            "晴光阔天宇，羃羃祥烟飞。",
            "旦起修羊酒，来观石麟儿。",
            "刮眼玉骨异，无用金络羁。",
            "长杨献赋去，英誉嵩少低。",
            "俯署神仙听，亲植桃花枝。",
            "走马秦树侧，濯缨锦江湄。",
            "春深小瀛洲，西湖生绿漪。",
            "华堂富花气，春酒歌白眉。",
            "彼美南方秀，移根天之涯。",
            "幽巖蔽嘉卉，芳姿长陆离。",
            "谁如古工师，来采穷民诗。"
        ],
        "tags": [
            "西湖"
        ],
        "title": "送李能",
        "id": "5f1ba343-2ef5-4da7-add3-2b6942a382f6"
    },
    {
        "author": "李新",
        "paragraphs": [
            "荷衣老长官，拥䌷呼衙晚。",
            "黄阁有造父，伏骥起编栈。",
            "广文局如水，何人檄慵慢。",
            "岂无同升公，空谷饱藜苋。",
            "寄书获我心，正须衡阳鴈。"
        ],
        "title": "杂言二章送柳慎徽赴道州教授  其一",
        "id": "33157e86-a4e0-461f-8e6e-4cca0058aeda"
    },
    {
        "author": "李新",
        "paragraphs": [
            "白髪柳夫子，政是柳州孙。",
            "谭经能解颐，经纶出其门。",
            "彼美苍梧士，纫服得兰荪。",
            "抽身朱墨间，初知儒者尊。",
            "报国直以人，不类一饭恩。",
            "山中多散材，著意采蟠根。"
        ],
        "title": "杂言二章送柳慎徽赴道州教授  其二",
        "id": "7375a339-f1b2-4d98-bfb7-3d0f39a16e81"
    },
    {
        "author": "李新",
        "paragraphs": [
            "斥鷃意自适，举俛欢一枝。",
            "安知抟扶摇，乃有万里期。",
            "鸣凤困高冈，愧此腹背衣。",
            "我无琼蕤浆，可以疗酒饥。",
            "一税西南风，勉从黄鹄飞。"
        ],
        "title": "送崔生",
        "id": "e5b10155-f973-4481-9a49-9d41d225e657"
    },
    {
        "author": "李新",
        "paragraphs": [
            "棠垂千里翠，冠拂九重烟。",
            "夹鬓红霞旆，摇龟浅杏鞯。",
            "酒醒思凤语，惆怅落花前。"
        ],
        "title": "送万俟持正三首  其一",
        "id": "81b56dc5-5634-4ad9-afd6-bbd8a2336a3a"
    },
    {
        "author": "李新",
        "paragraphs": [
            "东湖春水归，湖上主人去。",
            "红尘舞衿暗，水面空落絮。",
            "明日怅孤风，长安在何处。"
        ],
        "title": "送万俟持正三首  其二",
        "id": "b564ba36-6ab3-4df5-b59d-8778dac77574"
    },
    {
        "author": "李新",
        "paragraphs": [
            "高歌闻白雪，美味熟醍醐。",
            "解印悬虚橐，鸣鞭指上都。",
            "倚楼怀旧德，目远认平芜。"
        ],
        "title": "送万俟持正三首  其三",
        "id": "63bfa60d-e171-40a2-9938-851e92845eb2"
    },
    {
        "author": "李新",
        "paragraphs": [
            "三叠阳关声，两行铅水泪。",
            "人方入荒陋，天或我遐弃。",
            "雪山鴈不到，音书何以寄。"
        ],
        "title": "别莫倩赴茂林",
        "id": "dc991d13-6a03-4be4-88e6-42e8092a4a94"
    },
    {
        "author": "李新",
        "paragraphs": [
            "宦情鲁酒薄，自意能久醒。",
            "穷年太常斋，那得有夙酲。",
            "将身侣记室，碧鹳趋华楹。",
            "误倒名卿屣，目光如许青。",
            "中台独称妙，九棘旧飞英。",
            "徊翔舜巖廊，饱见重瞳明。",
            "苦营便蕃归，尚顾昔管宁。",
            "人言犹龙孙，去就一羽轻。",
            "新轩事隐几，大胜安期生。",
            "绿篠静娟娟，徙倚惊流莺。",
            "翠荷乱田田，小盎摇清泠。",
            "欲留妨召节，趣起料繁缨。"
        ],
        "title": "和李卿新轩",
        "id": "83327763-805b-464e-a8a4-0a3c2db7ac7a"
    },
    {
        "author": "李新",
        "paragraphs": [
            "我昨行邠郊，徒驭颜色欣。",
            "周道日已远，犹复见仁人。",
            "所挟一世旧，至前岂无因。",
            "载赓七月诗，古风亦已臻。",
            "如今天下士，气伟而多闻。",
            "政成泮宫新，要起后学勤。",
            "加我以数年，便与张范邻。",
            "明当游泾河，即是泗水滨。"
        ],
        "title": "次韵宋都运庆豳学成",
        "id": "144b0de1-c9b8-4691-be02-eac5c40ae6c7"
    },
    {
        "author": "李新",
        "paragraphs": [
            "九顶如故人，要见或可期。",
            "下有瓜字江，一别长相思。",
            "作客殊不恶，何苦独念兹。",
            "吾宗此登临，未觉鸟道危。",
            "白云缭篮舆，一线归路迷。",
            "且裁半隐衣，令与蜡屐宜。",
            "吐雾隔凡俗，胜游那许追。",
            "我亦癯仙流，讵堪逋客随。",
            "江山自美女，生憎铅黛施。",
            "遐瞩岂厌意，所遇亦复奇。",
            "峨峨青蝉冠，嫋嫋紫金羁。",
            "问公是中乐，鼠辈何与知。",
            "渠爱钱神论，公有山行诗。"
        ],
        "title": "次韵",
        "id": "e29387d9-33fd-4c0b-b786-0e631eb2ce84"
    },
    {
        "author": "李新",
        "paragraphs": [
            "秋飚弄寒菊，老木疏空谷。",
            "尫骖疲欲休，征意元未足。",
            "山行循桔橰，涧走数机轴。",
            "百年一局棋，歘尔分半局。",
            "当时不识字，双鬓今定绿。",
            "作客宁在家，无愁乱心曲。",
            "结庐东城东，疏畦界明玉。",
            "鸣蛙等卤部，晚食自当肉。",
            "岂须太乐丞，清圣贯渠竹。",
            "属媪但酌酒，与媪创高躅。",
            "宗武但收诗，清名销五福。",
            "他时寻此翁，云深驾黄犊。"
        ],
        "title": "甲午九月十七日留题太平寺",
        "id": "f5b08cb8-89d9-48ca-89ea-3448b37f7339"
    },
    {
        "author": "李新",
        "paragraphs": [
            "危襟坐西轩，绿牖浮晓光。",
            "初疑故人来，冷吹啸疏簧。",
            "春意已浩荡，寒云尚苍茫。",
            "家贫食无鱼，但觉早韭香。",
            "念我莫逆友，失计临边塲。",
            "定当何时归，共此白日长。"
        ],
        "title": "有怀高执中",
        "id": "322e9545-ab3c-4474-8103-3340ae3df748"
    },
    {
        "author": "李新",
        "paragraphs": [
            "欲为洛中英，竟成秦地鬼。",
            "音书云雁绝，故园四千里。",
            "望归今不归，愁满西江水。"
        ],
        "tags": [
            "长江"
        ],
        "title": "书韩生壁",
        "id": "2802865e-9e76-4436-b68c-410d26cf5d9b"
    },
    {
        "author": "李新",
        "paragraphs": [
            "自惭井底蛙，边幅徒自饰。",
            "行遇南山虎，引首叩白额。",
            "前后履尾者，鲜不毙其侧。",
            "长啸激虚籁，阴风昏月夕。",
            "裴旻抱弱弓，萧萧失寒魄。",
            "李广落神镞，往往中微石。",
            "嗟无食虎气，徒尔中区窄。",
            "半夜欲编料，当场浪呼索。",
            "有力但足畏，亡机尚可测。",
            "正将余生轻，无乃狂病发。",
            "贵身非千金，保家空四壁。",
            "王老恰如虎，吞吐不动色。",
            "过口虽幸免，探穴反有得。",
            "祗知抱睡难，谁谓向墙迫。",
            "新诗来相攻，口语颇籍籍。",
            "遭逢摩诘后，骚雅甘伏役。",
            "今虽不负丞，固已愧仙职。",
            "愿交要忘年，憎慵妨割席。",
            "求逐松云飞，距容剑岭隔。",
            "诗成仍属君，南窗惊鼻息。"
        ],
        "title": "次韵答西城王尉二十韵",
        "id": "1a61c80c-cc42-4fcf-8cbb-4db22fc45147"
    },
    {
        "author": "李新",
        "paragraphs": [
            "斗南无两刘，弟子半分鲁。",
            "传法得其人，只履便西去。",
            "天章蜀家世，生女如士虎。",
            "我叔亦不痴，最宝刘家妇。",
            "道通而为一，何得区文武。",
            "子路冠雄鸡，初不妨学古。",
            "西山厌魑魅，造化儿并苦。",
            "老者方谒医，少者遽搀举。",
            "碧鸡金马间，遍我见诸父。",
            "定当怜小阮，指与税驾所。",
            "勿数大刀头，碧云合已暮。",
            "富贵鄙白首，长安在何处。"
        ],
        "title": "送刘尉",
        "id": "1e177b96-0237-496a-8b91-cd7f3aeedbf6"
    },
    {
        "author": "李新",
        "paragraphs": [
            "春采中洲兰，秋采芙蓉芳。",
            "芙蓉以为衣，春兰佩其香。",
            "晓织比目鱼，暮织双鸳鸯。",
            "裁成合欢被，副之君子堂。",
            "粲粲桃李姿，过时空自伤。",
            "汉宫专使至，罗搜穷洞房。",
            "长虹直轩辕，祕艳不可藏。",
            "平时同闺子，坐看铅华光。",
            "共解明月珠，私结罗襦裆。",
            "出门驱车去，富贵无相忘。"
        ],
        "title": "古兴  其一",
        "id": "9c40ce14-2024-4ba9-94a8-858c4df0b54c"
    },
    {
        "author": "李新",
        "paragraphs": [
            "良人远行迈，道经折羊肠。",
            "五月日如赭，履地犹探汤。",
            "濯汗无广阴，赴渴谁馈浆。",
            "去未定还期，隙月知空床。",
            "儿小莫应门，妾身当虎狼。",
            "峻岨作高台，日日永相望。"
        ],
        "title": "古兴  其二",
        "id": "4334e3c8-d013-4cd0-9840-2bce4ab5bd2b"
    },
    {
        "author": "李新",
        "paragraphs": [
            "学仙在空谷，不复顾荣名。",
            "肯因入俗语，易此高世情。",
            "仙道竟寥邈，癯身学未成。",
            "赤松果安在，日夕哀猿声。"
        ],
        "title": "古兴  其三",
        "id": "1f465da1-859c-417c-8c2a-42900583c812"
    },
    {
        "author": "李新",
        "paragraphs": [
            "谓言冥飞鸿，四郊绝网罟。",
            "生命法朝菌，羲骖莫停组。",
            "山中岂久留，迅反无自苦。"
        ],
        "title": "古兴  其四",
        "id": "aca9b954-fec6-4e98-8614-0e7f2fbbec97"
    },
    {
        "author": "李新",
        "paragraphs": [
            "倮葬畏礼法，厚葬索衣衾。",
            "金缕与玉柙，五陵非不深。",
            "万宝埋幽光，苦为羣盗寻。",
            "上古莫封植，弃之中野林。",
            "上以饱飞鸟，下从蝼蚁侵。",
            "人情远臭腐，焉知孝子心。",
            "死者或有知，自亦畏奢淫。"
        ],
        "title": "古兴  其五",
        "id": "ba897cd8-acbd-493e-bb84-755ff389ed79"
    },
    {
        "author": "李新",
        "paragraphs": [
            "耀灵浴虞渊，光属朝夕池。",
            "氤氲满寰宇，幽草无闲枝。",
            "岷山玉岭花，寸根武陵西。",
            "寒摇塞北霜，疏影何葳蕤。",
            "春意已浩荡，造物夫何为。",
            "烟条凝渌雨，缬彩红参差。",
            "下有濯锦泉，清泠鉴毫厘。",
            "佳人古西子，徬徨水之湄。",
            "兰苕采朝露，佩服良所宜。",
            "凛然冰雪颜，效嚬那可希。",
            "江国日云莫，无媒鬓如丝。",
            "愿言配君子，独立无言蹊。",
            "谁献常山根，与之植龙墀。"
        ],
        "title": "送刘前谿",
        "id": "ebcefba7-6ce5-4db9-89e6-3f663e610848"
    },
    {
        "author": "李新",
        "paragraphs": [
            "安所求羁客，比坰徐翁庐。",
            "清圣殊不恶，中之百忧纾。",
            "瘿樽但满注，一饱随家蔬。",
            "卷帘瞩平野，木影摇扶疏。",
            "绿针麦刺土，碧幕烟染虚。",
            "田父老且耕，我尚堪犁锄。",
            "劝翁日饮酒，何苦多著书。",
            "书成人亦惜，酒至懽有余。"
        ],
        "title": "劝饮",
        "id": "65c70b59-942f-42bb-b7ce-f53adfdfa51d"
    },
    {
        "author": "李新",
        "paragraphs": [
            "校书隐马队，饮酒窥狗窦。",
            "礼法不见缚，高轩一宇宙。",
            "二王咤连璧，小王腹如绣。",
            "囊无一个钱，气自秦楚富。",
            "公子莫焚券，妇翁幸铜臭。",
            "往年数青蝇，腾䵬辄尚口。",
            "言我已投劾，谓子不长寿。",
            "本自植芜蘼，返恶芝蘅秀。",
            "青蝇复青蝇，劝尔一杯酒。",
            "云衢无遮拦，鬼录有先后。",
            "马粪多长者，百怨不怀旧。",
            "持此几酸余，诸君相挽就。",
            "坐上要车公，老李苦春瘦。"
        ],
        "title": "王朝美招饮有能窥狗窦之语因作诗贻之",
        "id": "f9f2387c-a9a6-40ba-ac30-c91d816dd879"
    },
    {
        "author": "李新",
        "paragraphs": [
            "罢惰嫉游手，孤独嗟穷民。",
            "聋盲本定业，疥癞讵可亲。",
            "生事自破碎，谁肯收顽嚚。",
            "期期依马韀，勃勃根车尘。",
            "眇者道眇者，跛复有跛僎。",
            "蹴尔既不屑，嗟来犹发嗔。",
            "色骄从墦间，所与皆贵人。",
            "气微仆桑下，会作山鬼邻。",
            "七日不火食，自断无此身。",
            "所以号道边，时逢怛隐仁。",
            "子胥至泷口，从者亦在陈。",
            "志鞭平王尸，弦歌杏坛春。",
            "不闻汩廉耻，亦岂生颦呻。",
            "只今趋权门，伪不如尔真。",
            "杯残炙已冷，赤泽盈精神。",
            "舐痔尝便溲，不怕污吻唇。",
            "摩足拂粒须，猥辱以为申。",
            "轩然上车马，气耀无等伦。",
            "造请冒风雷，谒吏诃叱频。",
            "尝闻郭恕先，本是先帝臣。",
            "酒偶挽屠沽，谓言等缙绅。",
            "衣而龟紫章，解而衣结鹑。",
            "扶起沟中瘠，便可席上珍。",
            "定知节义者，以故长贱贫。",
            "幡然归首阳，不厌薇蕨新。"
        ],
        "title": "元次山作友丐予乃谚之",
        "id": "5748a2a7-2e34-489b-aaaf-34c9941dd319"
    },
    {
        "author": "李新",
        "paragraphs": [
            "欻行西山隈，茄荻风飕飕。",
            "阴巖有积雪，竟日无行辀。",
            "滩声下层簷，写出千古愁。",
            "断墟灯火光，惨月神鬼讴。",
            "巇岑泣哀猿，短篠驱归牛。",
            "顽云笼远峤，退水拓新州。",
            "蟾肤累石拳，龙影卧松樛。",
            "顾惟衰病姿，畏作魑魅俦。",
            "若有负郭田，肯抱穷年羞。",
            "昔怀截犀坚，今成绕指柔。",
            "况复僻陋地，可是英俊游。",
            "山祠钟送夜，水国笛横秋。",
            "薄雾晨欺鬓，斜阳独倚楼。",
            "眸寒碧冥鸿，叶小沙际舟。",
            "渔师猎鱼去，数获惟芒鲰。",
            "射生持虎归，熟视俱老彪。",
            "时世贱两目，东家如寇仇。",
            "长沙卑湿国，洛阳年少留。",
            "太白窜夜郎，退之谪潮州。",
            "才大难为庸，不死即长囚。",
            "官职虽差池，志意相夷侔。",
            "自匪迁逐客，而有迁逐忧。",
            "田塍古丈人，来为寒士谋。",
            "胡不近长安，远土终悠悠。",
            "回语古丈人，两泪不能收。",
            "从古长安儿，侠气侵云浮。",
            "十九白如瓠，危帽钳轻褠。",
            "奚奴扶宝带，杂遝骖骅驑。",
            "饮彻金张家，醉留骕骦裘。",
            "又恐银瓶欹，指㧑营糟丘。",
            "出阁讯花童，如何为麦麰。",
            "已不愿学孔，何时当梦周。",
            "杏韀照金龟，粉叶夸银钩。",
            "缓急乘一障，夜亡狄山头。",
            "扫清玉门尘，澄澈黄河流。",
            "如彼行道人，颇有挟此筹。",
            "咀嚼兰蘅芳，芜蘼梗其喉。",
            "夜光有先容，白日无暗投。",
            "足钱便得已，谁卜公与侯。",
            "归来挥囊金，饱穷泉石幽。"
        ],
        "title": "杨村四十韵",
        "id": "27903007-811b-4fba-a21c-3948f8435ec7"
    },
    {
        "author": "李新",
        "paragraphs": [
            "谁倣王郎子，庭前种修竹。",
            "清阴生晓云，远意近幽谷。",
            "岁久太昏翳，客来为湔沐。",
            "掠地芟蒙茸，挥空除朴樕。",
            "碧篠恶微琐，孤根赏幽独。",
            "惟防高节伤，不厌冗材秃。",
            "露枝借蝉附，风干贻凤宿。",
            "筠消蝼蚁惊，影浅虻蚋哭。",
            "减裁终瘦骨，潇洒自空腹。",
            "初劳拣择手，终入穷淡目。",
            "月浪细摇金，秋声寒戛玉。",
            "差肩存挺直，乱眼憎拳曲。",
            "洞然大夫心，卓尔高士躅。",
            "春风雨零红，林木霜换绿。",
            "长久此君操，正可起颓俗。",
            "山阴牛羊侵，渭滨斤斧辱。",
            "持君易金钱，伐尽犹不足。",
            "是中主人贤，不作薪藁束。"
        ],
        "title": "洗竹十八韵",
        "id": "bda4f1d2-28eb-4c93-a98b-48a342730f3d"
    },
    {
        "author": "李新",
        "paragraphs": [
            "富贵日厌意，志愿男子多。",
            "饥寒一身赘，奈此两臂何。",
            "有子立参肩，于人犹负疴。",
            "食菜色染颜，肘露枯树柯。",
            "柴门旷宾从，汝往张雀罗。",
            "不粒尚犹可，无酒伤天和。",
            "半世友孙生，斗禄才免薖。",
            "割腹送名酒，一饮衰颊酡。",
            "弱子知有酒，走戏如投梭。",
            "鐡也未抵醉，阿林先缓歌。",
            "环守独脚锉，杯到倾长河。",
            "我若不饮酒，顾影已婆娑。",
            "仰看颓簷日，去去疾沧波。"
        ],
        "title": "有酒作",
        "id": "7aee7fb1-1f3c-445a-b0da-a58ff2d1eb58"
    },
    {
        "author": "李新",
        "paragraphs": [
            "晓披鹔鹴裘，缭绕青冰陌。",
            "高原回东飚，草木负春色。",
            "潇洒竹间寺，慰此流浪客。",
            "谿梅荐余馨，林光动寒碧。",
            "一寸经纶心，长叹念行役。"
        ],
        "title": "过净慧院",
        "id": "21a80e65-3a4a-481a-8737-798b32f462bb"
    },
    {
        "author": "李新",
        "paragraphs": [
            "道源泠然白，疏通无一尘。",
            "中扃泬寥生，太古以上人。",
            "斋居不三月，水镜冰壶身。",
            "日观红未升，绿琐先知晨。",
            "逍遥且齐物，静与鸿濛亲。",
            "如求漆园吏，先与卜西邻。"
        ],
        "title": "虚明斋",
        "id": "3b0cc895-312e-4f0a-9518-7c61aacbb6cd"
    },
    {
        "author": "李新",
        "paragraphs": [
            "绿树初浮光，嘉禽自行乐。",
            "厨烟续云根，涧水断冰脚。",
            "徜徉一樽酒，坐看山花落。",
            "日暮归去来，嫣香裛罗幕。"
        ],
        "title": "山居",
        "id": "4d62f371-ea70-4df2-81dd-0794b1f23844"
    },
    {
        "author": "李新",
        "paragraphs": [
            "雕龙雏老师，块坐司莩灰。",
            "东皇驾青车，先动一信来。",
            "咸池洗日光，拥出扶桑台。",
            "从前幽谷根，细甲亦以开。",
            "百嘉各分荣，差徧岭头梅。",
            "玉壶花箙迟，舒景讵可催。",
            "河水澌液流，暖意何限回。",
            "要见物化工，无处求枯摧。",
            "晴晖最浩荡，气律浃九垓。",
            "慈母融和心，抚弄从提孩。",
            "明眸照封胡，笑齿发老莱。",
            "君求赋春晖，世岂无邹枚。",
            "孝报日益丰，但先植三槐。"
        ],
        "title": "彦升索春晖亭诗予昔登亭上见凡赋诗率比兴于寸草如东野初语予疑命名者意在春晖育物如慈母之贤欲彦升朝夕眂亭名必有得矣今无负于春晖予是以有作也",
        "id": "b58c2e8c-105c-44b7-8589-ce8d281b95ce"
    },
    {
        "author": "李新",
        "paragraphs": [
            "北风多雪霜，严冬无劲草。",
            "独有青青松，岁寒能自保。",
            "坐歌凤凰曲，心驰千里道。",
            "歌声徒绕梁，谁知此怀抱。"
        ],
        "title": "冬",
        "id": "342b29c9-a461-4b0f-be61-39eebabce7fc"
    },
    {
        "author": "李新",
        "paragraphs": [
            "堕衣黄枫香，着鬓青霜湿。",
            "江山如故人，到眼类长揖。",
            "客行先飞蓬，不肯拟马立。",
            "时节当书云，相将何太急。",
            "我本刍牧儿，家有旧蓑笠。",
            "勤心朱墨间，销减耕耨力。",
            "欲归倒虚囊，追赴村社集。",
            "传言东邻翁，但空西向席。",
            "梨栗随所有，大白更增一。",
            "勿复问市朝，与翁醉终日。"
        ],
        "title": "南至日过盐埧官亭",
        "id": "a45ba79f-5ffc-472c-a538-ef370e988135"
    },
    {
        "author": "李新",
        "paragraphs": [
            "神农播百谷，赐羌荍麦种。",
            "下子分苦甘，甘贱苦蒙宠。",
            "西山律候晚，春种夏苗茸。",
            "秋花深入云，风浪绮霞动。",
            "灌溉以时节，牧放远原陇。",
            "岁登蜗负归，兔径行错总。",
            "积架连云根，藁秸乱墟冢。",
            "赤茎堕钗股，黑实盈缶瓮。",
            "锐首师郭尖，骈结友张仲。",
            "一身多模棱，四角腹膨肿。",
            "舂开铁屑飞，磨澑尘粉冻。",
            "溲和陶甄手，灰火助培拥。",
            "剂坚眂铁石，薄厚拟轻重。",
            "不问镜月图，行至齐眉捧。",
            "杵洼新炒香，揉以牛羊湩。",
            "不托递炊饼，芹美思贡奉。",
            "来牟莫我贻，桄榔尚珍送。",
            "大宛来苜蓿，与尔俱阘茸。",
            "中都千贵人，侍食姬环拱。",
            "流匙滑玉粒，雕胡不在供。",
            "四海会万珍，方丈无点空。",
            "戎獠犬豕性，真可糠粃共。",
            "有客饭黄粱，浑忘梦中梦。"
        ],
        "title": "荞麦",
        "id": "68560a39-4917-4ab0-90b5-646ae2ea4560"
    },
    {
        "author": "李新",
        "paragraphs": [
            "燕麦讵可食，兔丝那为衣。",
            "重絺不御寒，野葛难疗饥。",
            "绨袍脱有意，岂得全身归。",
            "一饭责相酬，北山宁采薇。"
        ],
        "title": "春日杂言  其一",
        "id": "a5de0fb3-110d-4fd8-8a4a-0d9542202dfc"
    },
    {
        "author": "李新",
        "paragraphs": [
            "妖桃气浓暖，蛾眉困风光。",
            "杨花扑罗帐，春梦自悠扬。",
            "愁心如碧草，随春日益长。",
            "碧草逢秋歇，此恨何时忘。"
        ],
        "title": "春日杂言  其二",
        "id": "ed29a8c8-d3ff-4c8b-aa77-6898587cf5c3"
    },
    {
        "author": "李新",
        "paragraphs": [
            "燔肉苟不至，何暇税冕行。",
            "一日废礼经，不如无此生。",
            "相鼠知拱手，寒暑不变更。",
            "威仪特文具，衽席为乱萌。",
            "蔑知圣人意，但以口舌争。",
            "如彼为肉者，死即五鼎烹。"
        ],
        "title": "杂兴  其一",
        "id": "5f341abe-4bfb-4f1d-98ca-01409f2d98ad"
    },
    {
        "author": "李新",
        "paragraphs": [
            "醴酒偶忘设，于礼殊至微。",
            "穆生引身去，自昔能见几。",
            "阳桥慕香饵，岂知为祸机。",
            "楚枭集丛灌，斩伐犹不飞。",
            "复有陶朱公，去国家亦肥。",
            "五湖拒扁舟，我信无所归。"
        ],
        "title": "杂兴  其二",
        "id": "b9f96325-c242-4529-9aef-d1a07856d02b"
    },
    {
        "author": "李新",
        "paragraphs": [
            "四除延月魄，空庭零露滋。",
            "西风猎黄叶，萧萧辞故枝。",
            "前日秀春阳，讵知彫落时。",
            "反侧孤衾裯，早寒先自知。",
            "藁砧山上山，刀头杳无期。",
            "无乃逐新欢，巧画双蛾眉。",
            "妾心南山石，生死竟不移。"
        ],
        "title": "杂兴  其三",
        "id": "ac1ad697-b676-4699-af8e-95b46ae0249b"
    },
    {
        "author": "李新",
        "paragraphs": [
            "君采北山薪，妾捕西谿鱼。",
            "登山莫避险，入山深何虞。",
            "君行妾亦行，辛苦同朝晡。",
            "相乐成家室，此义千载孤。"
        ],
        "title": "辛苦行",
        "id": "7cdbd883-3d00-47dc-8178-2e70eac6050d"
    },
    {
        "author": "李新",
        "paragraphs": [
            "虎头自食肉，何在识一丁。",
            "五言纤巧诗，便叹当长城。",
            "读书髪早白，不读鬓晚青。",
            "穷边物萧条，鸟雀下空庭。",
            "虽亡好事者，勿废草玄经。"
        ],
        "title": "古意  其一",
        "id": "4cadb253-f1f9-4988-8dec-8b121e767188"
    },
    {
        "author": "李新",
        "paragraphs": [
            "无分清浊流，杀尔投河伯。",
            "无结死生交，一死生便隔。",
            "模棱不失事，祸起分黑白。",
            "百年过逆旅，今是长安客。"
        ],
        "title": "古意  其二",
        "id": "5f674d14-4adc-42ad-b4b1-d37d67799fb7"
    },
    {
        "author": "李新",
        "paragraphs": [
            "嗟来吐食死，漂母爱王孙。",
            "等是乞怜人，一饱何足论。",
            "东方老先生，笑傲忘至尊。",
            "朔饥侏儒饱，且用长短分。"
        ],
        "title": "古意  其三",
        "id": "c9e4ce37-2346-434b-97a0-bd45461bfc74"
    },
    {
        "author": "李新",
        "paragraphs": [
            "野人孤鹤姿，与云相伉俪。",
            "百禽相和鸣，了不关鹤意。",
            "彼美靓闺女，窥户欣客贵。",
            "复有琴心挑，中夜驾车至。",
            "词章灿星汉，市门甘涤器。",
            "竟使谁病痟，野人却歔欷。"
        ],
        "title": "古意  其四",
        "id": "be183ccb-d261-462f-81dd-f6a59d90241a"
    },
    {
        "author": "李新",
        "paragraphs": [
            "日出东南隅，照见城西途。",
            "出门履冰去，荆棘残人裾。",
            "洛阳繁华陌，车马寻芳客。",
            "欲往从之游，青松淡无色。",
            "安得邻松心，投君千岁阴。"
        ],
        "title": "日出东南隅",
        "id": "bbc47dc1-488a-4426-9504-1f795ed73d6d"
    },
    {
        "author": "李新",
        "paragraphs": [
            "杖藜出北郭，山阿延余晖。",
            "屏营立高原，霜飚吹我衣。",
            "牛羊稍绝迹，聚落灯火稀。",
            "顾我岂无家，废置不得归。",
            "大田已芜没，故丘人亦非。",
            "终当问遗老，何如丁令威。"
        ],
        "title": "忆故园",
        "id": "90835148-0773-4dfa-a2c8-e36d2ff941fa"
    },
    {
        "author": "李新",
        "paragraphs": [
            "君不见青青河畔草，秋死严霜春满道。",
            "又不见天边日，薄暮入虞泉，晓来复更出。",
            "匆匆年光不相待，桑海由来有迁改。",
            "人生荏苒百年间，世上谁能驻光彩。",
            "秦皇汉武希长生，区区烟雾求蓬瀛。",
            "骊山茂陵皆蔓草，悠悠千载空含情。",
            "荣枯自有主，富贵不可求。",
            "正值百花飞似雪，如何不饮令心忧。"
        ],
        "title": "将进酒",
        "id": "b2409b5d-5055-4959-8506-65ae76b980fa"
    },
    {
        "author": "李新",
        "paragraphs": [
            "金印莫疗饥，珠玉难可肥。",
            "碧酒濡唇百事美，绿鬟扣眼一笑随。",
            "跳丸日月不受䌸，朱颜易逐飞花落。",
            "情知一死同众人，何不趁取生前乐。"
        ],
        "title": "劝公乐",
        "id": "496de1b0-a6af-4ed4-b947-ea200beeabba"
    },
    {
        "author": "李新",
        "paragraphs": [
            "洞庭始波秋风起，舟人怨遥心在水。",
            "眸寒不见潇湘云，天碧江沉一千里。",
            "西洲莲老谁愁红，兰桡欲采悲秋容。",
            "采得秋容咽无语，白日长安在何处。"
        ],
        "tags": [
            "洞庭湖"
        ],
        "title": "有所思",
        "id": "2488e7d4-640b-42c2-b27c-798ddd1eb353"
    },
    {
        "author": "李新",
        "paragraphs": [
            "君不见天上星，万古耀虚碧。",
            "岂意一夕间，堕地化为石。",
            "物理变化无定端，谁保人心无改易。",
            "忆妾江边采白苹，郎骑白马渡江津。",
            "垂鞭停棹潜相顾，共惜当年桃李春。",
            "石城二月东风暮，断肠狂絮随郎去。",
            "百年誓拟同灰尘，醉指青松表情愫。",
            "可怜一日君心改，前日之言复谁顾。",
            "弃捐不待颜色衰，忍把流年坐相误。",
            "还君明月珠，解妾罗襦结。",
            "念之空自伤，长恸与君别。",
            "出门望乡关，不惜千里行。",
            "从人既非礼，何以见父兄。",
            "去住两不可，伫立以屏营。",
            "此时心断绝，始信天无情。",
            "野水东流去不还，忧乐翻变须臾间。",
            "妇人将身弗轻许，听歌今日行路难。"
        ],
        "title": "行路难",
        "id": "b0948684-92f9-4c60-8036-54d6ac44ec76"
    },
    {
        "author": "李新",
        "paragraphs": [
            "黄蓑老翁守钓车，卖鱼得钱还酒家。",
            "醉中乘潮过别浦，睡起不知船在沙。",
            "篱根半落春江水，稚子蓬头采洲芷。",
            "莼丝芹甲满筠笼，日暮谿桥得红米。"
        ],
        "title": "渔父曲  其一",
        "id": "a9962704-899e-49ba-8d93-c96afa8c8920"
    },
    {
        "author": "李新",
        "paragraphs": [
            "秋山远，秋木黄，斜汀曲屿苕花香。",
            "归云带暝卷寒色，晚吹吹回双鴈行。",
            "鲈肥酒熟莼丝美，独钓孤舟老烟水。",
            "故人停浆问生涯，湘水光摇碧千里。"
        ],
        "title": "渔父曲  其二",
        "id": "d086717c-cbe9-4bb0-9aa0-e7b3cd12d9ee"
    },
    {
        "author": "李新",
        "paragraphs": [
            "紫骝萧萧车辘辘，为君掩泪歌别曲。",
            "城头月堕钟鼓残，安得轮方马无足。",
            "离灯荧荧向人冷，便是归来照孤影。",
            "与君从此永相望，星在青天泉在井。"
        ],
        "title": "送远曲",
        "id": "392a43bf-7885-41e4-a373-93a845f29e5e"
    },
    {
        "author": "李新",
        "paragraphs": [
            "溪上龙孙千岁绿，上亭拟掇青溪曲。",
            "团团白露着琅玕，故与幽人送暮寒。"
        ],
        "title": "坦溪亭",
        "id": "1d275645-0575-4003-9091-4dc83b57a11c"
    },
    {
        "author": "李新",
        "paragraphs": [
            "鉴湖摇碧冷吞吴，虎丘雪树纷琼株。",
            "破雾冰轮薄云母，河汉微茫星有无。",
            "清辉浩渺夫差国，爽气横空凝夜白。",
            "古石寒生万丈光，飞虹远射徐卿宅。",
            "徐卿世有玉麒麟，长吟鳯语城南客。",
            "东海蟠桃红复红，千年消息倚春风。"
        ],
        "title": "东海曲",
        "id": "c279c4a4-c47d-49a5-b820-1821c31fdd20"
    },
    {
        "author": "李新",
        "paragraphs": [
            "吾爱西河段干木，凛然节槩凌孤竹。",
            "遗风扫地青塜存，汾水千年为谁渌。",
            "水边剑佩锵寒玉，熊车来作江阳牧。",
            "忠梗峩峩一面霜，想像古人今在目。",
            "我叹今人似古人，丝桐为播汾阴曲。"
        ],
        "title": "汾阴曲",
        "id": "00ee5356-134c-429a-be46-a165629159c9"
    },
    {
        "author": "李新",
        "paragraphs": [
            "东君欲去繁华灭，城南把酒聊相别。",
            "云旗风驾不可亲，但见杨花飞似雪。",
            "杨花送君无返期，高台望断夕阳低。",
            "归来客散深院静，门前绿暗啼黄鹂。"
        ],
        "title": "送春曲",
        "id": "7d477873-1605-4c62-a60a-24e385d5cbf6"
    },
    {
        "author": "李新",
        "paragraphs": [
            "君不见郝氏庭前晚日破秋阴，隆也便便千古心。",
            "又不见云梦渔矶碧水处，俊也清名挂青史。",
            "儒风忠节两传家，杰气源源长不已。",
            "武威夜色沈秋月，武威楼上歌声咽。",
            "梦回天与玉麒麟，争似峩眉千仞雪。",
            "雪中落落多乔松，苍枝偃干如虬龙。",
            "枝上曾栖云表鹤，养雏飞去翔寥廓。",
            "年来又见鹤雏归，城郭依然人已非。",
            "悠悠却返烟霄去，蜀雾秦云千里暮。"
        ],
        "title": "鹤雏引",
        "id": "07a782ea-5d84-4fbe-a6ef-d54a71003953"
    },
    {
        "author": "李新",
        "paragraphs": [
            "半夜东风入桃李，杨柳烟深尘不起。",
            "江南乍煖蜂满园，洛阳初晴花出市。",
            "走马寻芳白面郎，回头巧笑人在墙。",
            "一声莺啭墙南北，引断行人归未得。"
        ],
        "title": "春郊行",
        "id": "f28e66ef-d026-4be3-a6cb-47e0e700c545"
    },
    {
        "author": "李新",
        "paragraphs": [
            "山川蒸空气充塞，宇宙冥冥昼昏黑。",
            "九州四海安在哉，出门寸步迷南北。",
            "赤乌觜距非不刚，执辔神人身更长。",
            "胡为柔濡甘隐翳，坐令万里无晶光。",
            "我欲奋袂挥霜刀，恨身无翼愁天高。",
            "茫然一身不可断，力微援寡诚徒劳。",
            "安得长风生海边，扫除氛秽开青天。",
            "葵藿倾心知所向，共看白日当空悬。"
        ],
        "title": "晓雾行",
        "id": "112d5125-a103-4da9-97de-9d16a4be19ab"
    },
    {
        "author": "李新",
        "paragraphs": [
            "惆怅中秋不见月，太阴垂云兔藏窟。",
            "我欲上天扫玄云，桂露团团渍冰阙。",
            "中天放出千里光，层楼翠阁遥相望。",
            "一杯一杯重相劝，今年赏汝中秋愿。",
            "上天高高末由到，玄云愈浓不可扫。",
            "空庭蜡炬落寒花，宫裘起舞秋风老。"
        ],
        "title": "中秋夜玄云蔽月行",
        "id": "40e2a0c7-ffd2-41e3-9b85-4515113d2a39"
    },
    {
        "author": "李新",
        "paragraphs": [
            "江头旧路枫林远，长笛欺梅红尚浅。",
            "桤茅破树绿无余，水雾团空寒不展。",
            "髯郎双鬓春山青，眼光射客词如云。",
            "却恐抱书移席去，竹风吹雨更愁人。"
        ],
        "title": "江边行贻赵彦成",
        "id": "866e92d2-c012-4bd8-b0b4-09e36471672b"
    },
    {
        "author": "李新",
        "paragraphs": [
            "春陌露草悲铜駞，汉宫秋吹惊纨罗。",
            "北虫成尘天峩峩，铁牛古背横黄河。",
            "兰陵千篇穷愁死，屠狗一剑袪羣魔。",
            "酒阑感槩心如轲，两眼耀日云生波。",
            "是时功名当如何，痴儿竖女徒悲歌。"
        ],
        "title": "感歌行",
        "id": "085aa35f-4196-4e29-9e9c-a0f2664bfbf7"
    },
    {
        "author": "李新",
        "paragraphs": [
            "最怜皇孙衣如鹑，尝笑参谋衾似铁。",
            "我今短褐秃无尾，穷年絮被还百结。",
            "朂清祗饮洛口水，祁寒欲避西山雪。",
            "奈何童婢生菜颜，鸡肋相将伴头屑。",
            "小儿窥见已么么，自言身是西州杰。",
            "青天白日用意深，浮云薄雾生愁绝。",
            "一夕饮水成内热，抱璞出门望折节。",
            "余光箭牖惊客眠，唤作非真应泣血。"
        ],
        "title": "抱璞吟",
        "id": "b415a4c7-1f8f-493e-90ef-b18205eea7a1"
    },
    {
        "author": "李新",
        "paragraphs": [
            "飘飘青女颜如花，云軿羽盖乘烟霞。",
            "手持鳯尾青锦纹，扫空飒飒飞琼沙。",
            "嫦娥孤栖宫四寂，倚柱长吟愁永夕。",
            "曳裾摇珮渡明河，闲弄银波洗虚碧。",
            "婵娟相如争清夜，素彩寒光色相射。",
            "金乌翻树不成栖，哑哑半夜遶林啼。"
        ],
        "title": "霜月吟",
        "id": "552b8f61-13a8-4035-90ae-3c5ffb2482e4"
    },
    {
        "author": "李新",
        "paragraphs": [
            "秋风瑟瑟吹帘旌，浪英碎玉秋渚平。",
            "绮阁美人抱明月，坐洒银钩锥画雪。",
            "神情何似卫夫人，小年学歌风挽云。",
            "锦囊乞句苦不早，种树江南今亦老。",
            "阁中璧月闲摇空，美人巧笑开芙蓉。",
            "凌波莫背栏干立，卷帘但放余霞入。",
            "茂陵白马何时归，江北枫花处处飞。"
        ],
        "title": "绮阁吟嘉州李使君命官妓段倩乞诗席上为赋",
        "id": "13b3668d-ebc7-45da-acbc-84738e7c5595"
    },
    {
        "author": "李新",
        "paragraphs": [
            "晴旸斥沈阴，散漫浮空云。",
            "手提竹谿醪，疾声呼细君。",
            "且涤牛头樽，我欲有所云。",
            "仰看东南天，始见昭回文。",
            "星星眩两目，歘尔还相分。",
            "天下爱浮云，浮云能自寄。",
            "属君看浮云，要识浮云意。",
            "何必持身苦苦愁，但愿有酒长长醉。"
        ],
        "title": "有酒歌",
        "id": "2f8c07a6-5537-4e01-8a0b-a6eda72a7bef"
    },
    {
        "author": "李新",
        "paragraphs": [
            "骆夫子，逢恶客，酒食未阑客呼索。",
            "烛花销铄不肯起，口纵长歌手弹拍。",
            "一年所得能几许，一日散尽何所惜。",
            "囊无千黄金，亦无双白璧。",
            "负郭二顷田，歛税三四石。",
            "十九种秫谷，以助糟丘癖。",
            "家酿憙次道，狗窦招光逸。",
            "何物骆夫子，乃尔太旷生。",
            "始知张翰一杯酒，愈于身后名。",
            "骆夫子，听歌声，为君留好语，伴月照江城。"
        ],
        "title": "醉中歌",
        "id": "b968c1b7-5f3f-4fe0-9745-a03abf94a89e"
    },
    {
        "author": "李新",
        "paragraphs": [
            "玉娥入月云钩衣，素裙雪绡云畔垂。",
            "三山老仙不倦舞，霓裳半在秋江举。",
            "谢郎解取澄江拟，飞下高城化清泚。",
            "朝元环珮玉玲珑，天风吹落人间耳。",
            "六月夸父暍将死，一吸澜翻九河水。",
            "蟾乡换入石泉中，古柳阴前授琼几。",
            "清泉无苦多酌我，空洞麟肠已行舸。",
            "穷源直上翠微峰，小段参差绣岭宫。",
            "归来泉边却张席，女头残月投苍璧。"
        ],
        "title": "飞练歌呈宋豳州宏父",
        "id": "d0e97025-bfe7-4255-8766-89846dc2f69e"
    },
    {
        "author": "李新",
        "paragraphs": [
            "君不见长安城中长乐坡，坡前冠盖肩相摩。",
            "十人八九送别者，我今亦吟送别歌。",
            "任烦应剧青山里，下望州廛如井底。",
            "白云满眼心无尘，明月到窗诗就纸。",
            "山花映面春日迟，紫骝嘶去闻行期。",
            "年来声韵非相知，几属喧啾轻薄儿。",
            "我歌止此不复作，更欲作歌当寄谁。"
        ],
        "title": "送张德翁推官赴阙歌",
        "id": "8e2659fe-1f9e-4f25-bff5-ba1a91a72357"
    },
    {
        "author": "李新",
        "paragraphs": [
            "樱桃花落春风暖，绿波浤浤春渚满。",
            "龟屏六曲昼梦回，红日一庭香絮乱。",
            "层楼幛云身半倚，春意扑人浓似醉。",
            "茂陵白马归不归，眼没平芜一千里。"
        ],
        "title": "春昼歌",
        "id": "a1f0e9ac-c0ae-448e-b486-57123ec8412f"
    },
    {
        "author": "李新",
        "paragraphs": [
            "北风吹窗琴自动，拥炉不觉毡裘重。",
            "孤城日落星斗稀，一寸清霜压寒梦。",
            "河冰岭雪随高深，山鸡啄土鹤在林。",
            "西楼歌舞隔珠幄，独有春风人不觉。"
        ],
        "title": "苦寒歌",
        "id": "1d259e99-8660-4afe-9270-3cdb09b091d3"
    },
    {
        "author": "李新",
        "paragraphs": [
            "阴风刮天云自幕，穷山十月愁摇落。",
            "归来嚢有惜空虚，石田拟与谁耕凿。",
            "我生正坐儒冠误，终年冻饿如癯鹤。",
            "呜呼一歌兮歌已悲，山鬼为我相追啼。"
        ],
        "title": "龙兴客旅效子美寓居同谷七歌  其一",
        "id": "1646b815-8129-4008-8425-263bdbd359fa"
    },
    {
        "author": "李新",
        "paragraphs": [
            "隔窗冷吹啸疏篁，颓云逼月色无光。",
            "南邻昨歌今日哭，诀别未永相思长。",
            "我今与之正同调，无锥能直九回肠。",
            "呜呼二歌兮歌再曲，唧唧悲音断还续。"
        ],
        "title": "龙兴客旅效子美寓居同谷七歌  其二",
        "id": "08457b07-99b4-4a37-872e-771e5b6d3bc9"
    },
    {
        "author": "李新",
        "paragraphs": [
            "殒我父天悲入骨，更有诸昆寄吴越。",
            "拊膺洒血欲长号，畏伤孀母輙不发。",
            "罪逆自合当刑诛，神谴人怒岂汝忽。",
            "呜呼三歌兮歌极伤，午天为我下严霜。"
        ],
        "title": "龙兴客旅效子美寓居同谷七歌  其三",
        "id": "35019bc1-cf29-4bfa-a6dd-f01e15b29570"
    },
    {
        "author": "李新",
        "paragraphs": [
            "有弟有弟汴之阳，共失所怙心摧伤。",
            "裁书黄耳送不到，道远未知存与亡。",
            "岁云暮矣天苍苍，鴈飞安得随汝行。",
            "呜呼四歌兮歌愈急，漏天为我同时泣。"
        ],
        "title": "龙兴客旅效子美寓居同谷七歌  其四",
        "id": "95470c67-4c58-443b-82e4-93d8053da208"
    },
    {
        "author": "李新",
        "paragraphs": [
            "萧萧角声叠叠鼓，招提旷荡无环堵。",
            "编蓬悬席不遮拦，西面透风东面雨。",
            "官归庇身无一瓦，反更罹此百忧苦。",
            "呜呼五歌兮歌思多，不曰有命其如何。"
        ],
        "title": "龙兴客旅效子美寓居同谷七歌  其五",
        "id": "f1186e18-6563-4486-af6e-d800e48d0ecc"
    },
    {
        "author": "李新",
        "paragraphs": [
            "西山白虎跳天游，朝食行人暮噬牛。",
            "居民胡不避此苦，复闻暴吏猛于虎。",
            "怪尔巨蠧敢身由，拔剑一击誓不留。",
            "呜呼六歌兮歌六叠，太息仰空泪横臆。"
        ],
        "title": "龙兴客旅效子美寓居同谷七歌  其六",
        "id": "10380026-0837-4e9f-ac4e-f00a35c6e6d5"
    },
    {
        "author": "李新",
        "paragraphs": [
            "富贵贫贱无巧拙，时来火光递生灭。",
            "世路不容一井寛，哑哑跳蛙笑东鼈。",
            "残杯冷炙勿复道，故交惟有西山雪。",
            "呜呼七歌兮歌章毕，死血埋坟色应碧。"
        ],
        "title": "龙兴客旅效子美寓居同谷七歌  其七",
        "id": "e46b0fa3-74b0-4c74-9dd9-17804c35220a"
    },
    {
        "author": "李新",
        "paragraphs": [
            "梦过漆园胡蝶入，月落松窗烟雾湿。",
            "晓凉却恐老儿寒，惊起薪牀穿破褶。",
            "土壁萧条室如水，贷粟何人借甘旨。",
            "金莲驾象得得来，华灯一滴祥光开。",
            "彩晕收还香火寂，门外尘空镜天碧。",
            "桂树残花苍影沉，玉娥扫彻云中魄。"
        ],
        "title": "丙寅四月乙丑夜漏未尽五鼓三嵎程平起问安堂上灯烂然有圆相事异耳根故孝声大譟士争赋诗伻来叩某某亦为作灯光谣",
        "id": "2dbe30eb-0a7b-4422-9b87-e825e06ae5c9"
    },
    {
        "author": "李新",
        "paragraphs": [
            "飘飘夜半身凌云，梦与羣仙游玉京。",
            "龙虎腾骧争引导，侍童罗络甘逢迎。",
            "绛幡羽扇前驱列，宝盖华旗助旌节。",
            "钧天九奏毕笙竽，飚驭数行响环玦。",
            "初朝太一何所为，次历紫微心自知。",
            "青虬吐烟满琼殿，白鹤起舞临丹墀。",
            "更过十洲寻旧友，旋返瑶池燕王母。",
            "文章已作人间游，功业却从天上走。",
            "朝霞乍吸心耳清，沆瀣忽餐肌骨莹。",
            "九门不掩阊阖静，玉女下诏驰名姓。",
            "始惊造作玉楼记，白马诗嚢空委地。",
            "又疑本是谪仙人，锦绶纱巾初溷尘。",
            "鳯箫一声轻哽咽，雾卷云收天水彻。",
            "葛洪伯乔两无知，送下九霄不言别。",
            "时人学仙不得仙，未能白日升青天。",
            "无心却向梦中见，千万人中何处传。"
        ],
        "title": "某夏夜酣寝飘然身若凌云其觉也作梦游仙以原其所自与状其所以归献于杨德翁其辞云",
        "id": "54cc6892-2e05-476c-8e65-80cddee960d2"
    },
    {
        "author": "李新",
        "paragraphs": [
            "漫弥江天慁霏雪，市薪黄金粲环玦。",
            "大寒叵堪出门户，已麾中涓束漫谒。",
            "著作千卷字不同，下希牧守上三公。",
            "榻西有酒鹅儿色，鸿音读书句成拍。",
            "句成拍，不是平生等闲客。"
        ],
        "title": "大雪不宜干人",
        "id": "bf5c6b09-992f-4387-a30b-4a26145354f3"
    },
    {
        "author": "李新",
        "paragraphs": [
            "潇湘千里冻谁结，夜趣小伧驾桃叶。",
            "故人此心思见之，幸有寒光交雪月。",
            "兴来兴尽我自乐，棹去棹回共何约。",
            "入门篝火拨新醅，相对此君殊不恶。"
        ],
        "title": "乘兴可以访戴",
        "id": "86afcd98-21cc-4a5e-9c79-eee5fda3c1d7"
    },
    {
        "author": "李新",
        "paragraphs": [
            "一年三百六十斋，一日不斋事如麻。",
            "蒲团曲几乌藤杖，是中正要心出家。",
            "不耽钱之庞老，未刬草之丹霞。",
            "幅巾紫裰春颜在，已见山云埋秋槎。",
            "逢人莫问西来意，春去杜鹃啼落花。"
        ],
        "title": "题遂宁冯德夫隐士画像",
        "id": "95938ee3-486c-4e67-b25d-3eccadcb9296"
    },
    {
        "author": "李新",
        "paragraphs": [
            "妙龄通籍金闺里，三媺垂辉分鼎趾。",
            "君恩至重论报难，烱烱臣心罄归美。",
            "太山深根蟠厚地，嵩华连鼇隆国址。",
            "黄河一曲一千里，初自昆仑荐繁祉。",
            "龙马负出卜世图，玉敷万叶春有余。",
            "走问南箕天永久，莫计后天难老寿。",
            "中和赓入颂声中，明堂布政知无穷。",
            "当时五章寄天保，而今三祝增华封。"
        ],
        "title": "归美堂",
        "id": "b8efe874-9c5e-49d2-93ad-feb6cc674d19"
    },
    {
        "author": "李新",
        "paragraphs": [
            "恶潮翻海真龙泣，未央庭露秋蓬湿。",
            "崧云无意招不来，旌旗日月随山入。",
            "茅屋主人长卧揖，盛气虬髯横槊立。",
            "汉陵白骨生春光，半夜平怀听呼吸。",
            "笔端隐语飞英略，潜拉秦原老鲵角。",
            "天心不肯续金刀，渭桥水急妖星落。"
        ],
        "title": "筹笔驿",
        "id": "51852b0e-8926-45e5-94f1-de9942d6818d"
    },
    {
        "author": "李新",
        "paragraphs": [
            "雾卷马蹄尘自起，东风送渡咸阳水。",
            "故园花木绿成围，犹向关中见桃李。",
            "闻道春前雪最深，行人僵死薪如金。",
            "羲和不肯为日驭，潜入北海分幽阴。",
            "长安今过何曾识，此度刘郎老于昔。",
            "终南入望眼长青，渭水翻波心更赤。",
            "只今身在选官图，梦守么么五十余。",
            "衣轻跃骏美年少，爱尔平时不读书。"
        ],
        "title": "武功驿留题",
        "id": "f661aca1-b05a-402d-af5b-44c14c146057"
    },
    {
        "author": "李新",
        "paragraphs": [
            "平生虎力鼎可扛，愤气不作咸阳降。",
            "江东子弟累千百，谁知国士元无双。",
            "一夕楚歌四面起，伯图未就人怀邦。",
            "自古功业有再举，何不隐忍过乌江。"
        ],
        "title": "项羽庙",
        "id": "9b0d5841-c6a7-4289-9f7a-d09a58e20983"
    },
    {
        "author": "李新",
        "paragraphs": [
            "西风吹秋落山谷，霜红换尽烟边绿。",
            "垂云门冷一事无，只有庭松与篱菊。",
            "白日兰堂一局棋，百年闲事无游丝。",
            "山僧更劝黄粱饭，真似邯郸枕上时。"
        ],
        "title": "过垂云亭",
        "id": "f6131c75-497a-41e5-b8b7-a0aa09c62547"
    },
    {
        "author": "李新",
        "paragraphs": [
            "鸟衔桃李堕高卑，陵谷逢春花作衣。",
            "犹忆去年携小筥，上山独自采春薇。",
            "涧流到海住家处，今我无家何更归。",
            "修途老来倍酸苦，晚雨一丝愁一缕。",
            "晓征春事太半无，未尽蜀天已秦语。",
            "仰看鸿鹄向南飞，笑杀鸱鸢争腐鼠。"
        ],
        "title": "飞仙道中",
        "id": "4bd768c4-cb2e-4eb3-b460-accc81eade56"
    },
    {
        "author": "李新",
        "paragraphs": [
            "万花织篱凡几曲，绣屏处处围茅屋。",
            "家贫张日无罗幕，东风吹开莫吹落。",
            "居人应笑行客痴，春去春归殊不知。"
        ],
        "title": "广都道中作",
        "id": "22d9be7a-9665-43da-baee-7a7becfd9f59"
    },
    {
        "author": "李新",
        "paragraphs": [
            "云浮山腰末之顶，水穴青崖浚于井。",
            "孔明不死吾其归，左衽岂宜蝤蛴领。",
            "羣羌负药倍车载，螺齿钱丈束嚢瘿。",
            "得茶便重不便轻，肩突驼峰犹外屏。",
            "石碉设崄鸟鼠智，铜鼓销声犬羊静。",
            "入门蹲足唤煮茶，嚼铁相甘苦荍饼。"
        ],
        "title": "过东界",
        "id": "34ae93c2-31a5-430d-8b75-2e905a3e5c85"
    },
    {
        "author": "李新",
        "paragraphs": [
            "珠槃出海山峥嵘，荥阳城东春水生。",
            "路沙陷车没马脚，行人避沙堤下行。",
            "个中人利鱼芡美，轻舠细网晨纵横。",
            "烟云弥茫水面阔，鸥鹭不管机心萌。",
            "齿繁九州无旷土，此地何得无人争。",
            "我欲决水界畦垄，万顷毕种渊明秔。",
            "黄蓑大笠趁春雨，日与老农来劝耕。"
        ],
        "title": "东陂",
        "id": "39e681ba-45ca-45d5-b349-32a5de0ece09"
    },
    {
        "author": "李新",
        "paragraphs": [
            "城头落日黄云起，断草飞蓬满千里。",
            "红尘一骑踏高回，半夜驱兵渡辽水。",
            "马蹄行尽关山月，燕然山下沙如雪。",
            "负戈泪落暗吞声，烟陇悲笳共幽咽。",
            "我皇有四海，何用穷元冥。",
            "边人纵戮尽，亦是吾生灵。",
            "先王修德怀四夷，梯航重译归无为。",
            "不使城南征夫怨，三春折尽绿杨枝。"
        ],
        "title": "出塞",
        "id": "9c098bfd-0d30-499a-8b8e-59e1fdcaa9e2"
    },
    {
        "author": "李新",
        "paragraphs": [
            "紫骝摇玉东城东，绿睂少年双颊红。",
            "扫尘先过风骚客，豪气几吞云梦泽。",
            "新诗一夜急春风，飘落樱桃点窗白。",
            "青烟昼覆琉璃罇，何时投袂歌王孙。",
            "归去来，黄陵老鸦啼日昏。"
        ],
        "title": "访幽人",
        "id": "9f31b8d7-db89-4ab1-91db-62e89667f68c"
    },
    {
        "author": "李新",
        "paragraphs": [
            "岷峨润眼长可人，清江水绿如九亲。",
            "水光山色不相送，自涯而返情太真。",
            "别车驱将向何处，到此已与魑魅邻。",
            "投荒哀过三良死，可赎人亦百其身。"
        ],
        "title": "登牛溪岭",
        "id": "013bc8c2-3276-4961-9652-68b9b1f7a519"
    },
    {
        "author": "李新",
        "paragraphs": [
            "山如偃月江如玦，我歌骊驹与公别。",
            "出门大路礲砥平，何得却言新径捷。",
            "新径无人可问迷，荆棘勾衣马蹄折。",
            "急行先到决不疑，大路知公笑人拙。",
            "巾车和銮长中节，缓绥脂毂循安辙。",
            "此身逸乐无疏虞，五里少休十里歇。",
            "一迟一速勿复论，只将大路指儿孙。"
        ],
        "title": "题月山亭",
        "id": "e45651e1-25b2-425e-a5a5-6f4a1c291e32"
    },
    {
        "author": "李新",
        "paragraphs": [
            "风琴牛笛难度曲，早韭晚菘谁当肉。",
            "笔端画饼不得饱，汁少熬鸡浑未熟。",
            "三年楮叶太劳力，八尺鼓围竟空腹。",
            "遥遥华胄犹龙孙，皎皎白驹絷空谷。",
            "头风岂无草檄愈，酱瓿正须太玄覆。",
            "供书小吏腕几脱，免冠毛颕发仍秃。",
            "年来轧思倒挽牛，逃虚僧社高如秋。",
            "乞身得此清凉国，不减人间万户侯。"
        ],
        "title": "西轩杂言",
        "id": "023b2c93-2ded-4053-b638-adcd8c11a12b"
    },
    {
        "author": "李新",
        "paragraphs": [
            "大芽如茧肥，小芽瘦如锥。",
            "我今取去无厚薄，不欲气本多支离。",
            "绿尖堕地那复数，存者屹立珊瑚枝。",
            "姚黄魏紫各王后，肯许阘冗相追随。",
            "姬周祧庙曾祖祢，主父强汉疏宗支。",
            "昔人立朝恶党盛，败羣杂莠何可知。",
            "一母宜男竟衰弱，岂有如许宁馨儿。",
            "吾惧生蛇为龙祸，又畏百工无一师。",
            "故今披剥信老手，如与造化俱无私。",
            "明年春归迺翁出，空庭还闭绝代姿。",
            "风雨大是遭白眼，酒炙谁复来齐眉。",
            "衡门一鎻略安分，幽谷待赏几无时。",
            "寄根王谢自得地，燕子归来汝莫疑。"
        ],
        "title": "打剥牡丹",
        "id": "441b2af3-f2e3-4b9c-9e2b-1893c22adb34"
    },
    {
        "author": "李新",
        "paragraphs": [
            "老翁望封竟无有，自是翁骨生来丑。",
            "猿臂悬知不入相，且有杀降聊藉口。",
            "翁今远孙骨虽瘦，不解射雕能饮酒。",
            "自汉至今太寂寥，何得遥遥纪华胄。",
            "尚方侯印只方寸，岂有铸金大于斗。",
            "为翁力取置肘间，令翁千岁无恨颜。"
        ],
        "title": "飞将",
        "id": "cf8ba985-2a12-4c97-b171-544b33379c7b"
    },
    {
        "author": "李新",
        "paragraphs": [
            "鹊声去复回，虫丝长复短。",
            "江村石枕冷，一睫春梦断。",
            "明朝骑马且重来，日迟更为杨花煖。"
        ],
        "title": "乐园假寐",
        "id": "ede63695-0645-46d4-8ac5-4a12827cac53"
    },
    {
        "author": "李新",
        "paragraphs": [
            "枫树隔云香，桃花千岁红。",
            "朝饮琼华台，暮燕蓬莱宫。",
            "翠鬒垂绿烟，霞裾藕丝重。",
            "明月落空山，那得人间梦。",
            "手甲钩长玉芽薄，不坠髻鬟愁绾约。",
            "入门骑鳯出无踪，洞外寒声怅孤鹤。"
        ],
        "title": "麻姑",
        "id": "e644c5d7-7ad8-44e8-988f-84fa32313bdc"
    },
    {
        "author": "李新",
        "paragraphs": [
            "七盘小阿张孝女，庐墓三年竭酸苦。",
            "扬尘筛土秃指尖，堕泪涟涟等秋雨。",
            "领长鹤脊不胜衣，手杖半销缞百缕。",
            "彼苍者天呼不闻，那知此女行高古。",
            "路行多少忤逆儿，已后令人重生女。",
            "我哀怙恃今十年，不及增培一坏土。",
            "俯首庐前有愧色，劓刖情知无可补。",
            "问女膝行日几曲，哀声虽微动巖谷。",
            "夜灯荧荧惨苫屋，神鬼同愁鸦伴哭。"
        ],
        "title": "梓潼张孝女",
        "id": "e3006770-e874-46e7-8306-af9bb5aa600a"
    },
    {
        "author": "李新",
        "paragraphs": [
            "蓼虫常食苦，旅鴈自知寒。",
            "谈士惜卷舌，将军解愁鞍。",
            "雪霜满天冬夜永，地炉无火青灯残。",
            "功名富贵苦不早，一年百日红尘道。",
            "西还故国无故人，憔悴少年心已老。",
            "读书当许万户侯，岂意却作苏秦羞。",
            "深取闾阎薄徒笑，鲁人不识东家丘。",
            "吾祖谪官还旧里，灞陵亭尉犹低视。",
            "少卿偶作匈奴降，陇西士人惭姓李。",
            "由来人世轻不遇，文章第一空徒尔。",
            "俛出跨下何施颜，当时悔过淮阴市。",
            "夜深气射青云霄，此生早晚当乘轺。",
            "弹冠举手揖豪贵，行得紫绶牢结腰。",
            "本是壮夫志，几成儿女曹。",
            "平生重恩义，聊为寄风骚。"
        ],
        "title": "冬夜有感",
        "id": "2200bd20-7ed1-4c3a-a0cb-49504fbe3c9d"
    },
    {
        "author": "李新",
        "paragraphs": [
            "鸭头未换秋谿绿，涨水吹沙乱泥玉。",
            "孤城雨过星斗稀，晓起为谁歌别曲。",
            "江臯人散空鸥鹭，飞截长烟断寒素。",
            "当年珠珮更悠悠，岸草黄花重回顾。",
            "细看锦嚢诗字字，杜郎生得真男子。",
            "太尉国风偃如草，丞相家声清似水。",
            "八月凉风来，吹断浮阴云。",
            "风樯急转望中远，明日东苑生清芬。"
        ],
        "title": "送杜丞",
        "id": "659b3d52-1818-43b8-918d-51512fbe39e8"
    },
    {
        "author": "李新",
        "paragraphs": [
            "东风吹起原头绿，墙暗萋萋芳草缛。",
            "舞筵辍按杜韦娘，旗亭便听金衣曲。",
            "石城山下路，回首不堪顾。",
            "灼灼小桃燃，萧萧疏雨暮。",
            "锦岸海棠烟，重寻已四年。",
            "新班庆莲幕，旧鬓愧华巅。",
            "市桥万缕森森柳，玉勒锦韀快鞭走。",
            "故人半夜洗牛头，望载濡唇百壶酒。",
            "须臾还上鹿头岭，道入猨猱怯分影。",
            "槐阴万笏黄阁深，沙路归来定重省。",
            "后生不乏乐职诗，幽处西南恐未知。",
            "吏部门人密无数，但惭驽马烦鞭笞。",
            "天边鴈翮已光华，试睨银钩看草麻。",
            "夜直蓬莱得归晚，照衣金炬长飞花。",
            "纵凿城南沟，常有河东鳯。",
            "青嶂入高吟，行台集佳梦。",
            "宦游无定居，相逢又相送。"
        ],
        "title": "送范秉彝",
        "id": "6b3a0ed0-52b9-43bd-8228-c453a0d1d1f6"
    },
    {
        "author": "李新",
        "paragraphs": [
            "北窗玩韦编，穷年见三绝。",
            "持文鬬时英，胜不待口舌。",
            "以此起门户，鹡鸰同好音。",
            "何物弟兄贤，令人笑书滛。",
            "车中莹连璧，世外无南金。",
            "当时声名卑贾马，嗟今位出稠人下。",
            "我归政欲质经疑，礼失尚容求诸野。",
            "争名国寄涎蜗角，得少失多人不觉。",
            "浑无钩距肖子都，大有诙谐胜方朔。",
            "平时出山游锦官，马蹄踏君门前道。",
            "江长舟自横，迳荒人莫扫。",
            "不须苦洗霜根发，星星复出如秋草。",
            "龙华美酒贱如水，一酌令君变衰老。"
        ],
        "title": "送赵伯高",
        "id": "6d86fe3d-4625-45ba-b047-f48ef6b8fd91"
    },
    {
        "author": "李新",
        "paragraphs": [
            "丹轮随待十三州，青琐文章汗马牛。",
            "喜见钱塘山水好，卜居为有荻花秋。",
            "年来游宦无覊束，要醉海棠西入蜀。",
            "侯门不惯扑车尘，犹忆画堂红映烛。",
            "未易池中甘索寞，乍屈数旬聊自托。",
            "牛刀行割武阳城，梦魂已到天章阁。",
            "劝君强作岷峨客，莫念鳯凰烟景隔。",
            "归家重倚望湖楼，依前水浸吴天白。"
        ],
        "title": "送鞠彭山",
        "id": "173e1652-43dd-491d-8e5a-67258711e815"
    },
    {
        "author": "李新",
        "paragraphs": [
            "清非太常而有三百六十斋，贫似庾郎而无二十七种菜。",
            "日食万钱竟虚语，不糁藜羮时可再。",
            "一杯潋滟翻绿波，作客不妨穷鼎鼐。",
            "大儿咀嚼等太牢，小儿饮啜甘沆瀣。",
            "青青染肠形于色，阿骛浑无食鱼态。",
            "闻君亦有釡轑声，大本须烦一车载。",
            "何苦厉声责妻孥，乘兴可能来访戴。"
        ],
        "title": "送菜徐安叟",
        "id": "8e22177a-c98f-417a-9de4-040354e7bc0a"
    },
    {
        "author": "李新",
        "paragraphs": [
            "挂书牛角来东都，短小不长五尺余。",
            "龙章鳯姿蕲见用，回叱关吏身无繻。",
            "志如秋鹗气如虎，整束衣冠诧齐鲁。",
            "膏油继晷不识眠，虀盐充肠久味苦。",
            "尔来试拟观国宾，执笔四顾旁无人。",
            "刘蕡射策不中彀，何蕃如家知有亲。",
            "不平豪愤四五载，虚老身姓三十春。",
            "杜门读书破万卷，终教此道淳乎淳。",
            "行行雪霜寒凝野，侵星据鞍跨羸马。",
            "妻子评郎被褐还，玉柱机头差不下。",
            "但夸舌在终可圗，肯向明时惭达者。"
        ],
        "title": "送时仲西归",
        "id": "3e286075-877b-4479-8368-4daaa216c76a"
    },
    {
        "author": "李新",
        "paragraphs": [
            "何以送之山前月，千里随人光不灭。",
            "何以赠之岭上云，出入无心疑似君。",
            "何为自此阳城逐，边老日高快便腹。",
            "次山曲爱道州民，昔日乱离今太平。",
            "后来宾兴无短瘠，帐里先生犹七尺。"
        ],
        "title": "送柳慎徽赴道州教授",
        "id": "528e2e31-cc20-42ff-be7f-9623f72ddf50"
    },
    {
        "author": "李新",
        "paragraphs": [
            "任翁何为穷，一性共癖左。",
            "不妄取芥粒，甘似西山饿。",
            "短褐结郭丝，犊鼻讵穿破。",
            "当时北阮贫，矫枉几太过。",
            "肯揭长竿头，恐亦是奇货。",
            "岂惟宜跻升，抑自利顿挫。",
            "济河不撷褰，秃尾正便坐。",
            "迟行少前跋，趋急或后簸。",
            "刀尺初与形，虮蝨已相贺。",
            "平生马鞍间，髀肉已稍磨。",
            "此既身之章，十年共起卧。",
            "必以狐裘易，顾我应难和。",
            "子赋从军乐，城垆始烦瘅。",
            "服之远行迈，百步无一蹉。",
            "尔来玉泉老，以此劝勤怠。",
            "犹忆当时庾岭前，传衣正是普通年。",
            "问道未余衣下事，寥寥千载不相传。"
        ],
        "title": "送犊鼻裈与任敦夫",
        "id": "da50840c-8587-4c9d-b54e-95f6f45f8f64"
    },
    {
        "author": "李新",
        "paragraphs": [
            "西南世家无十族，吴范生儿长食肉。",
            "虎头犀骨初长成，闭门教草三千牍。",
            "传来旧物凌云笔，楷字君王无第一。",
            "墨池染尽俱拙人，柿叶学成几失实。",
            "闻道甘棠阴已密，相共政声同一律。",
            "玉壶盈尺不消冰，清峻照人常惨栗。",
            "归侍安车幅巾叟，石建板舆怜白首。",
            "二年赢得倚栏干，醉看红梅霜雪后。",
            "草玄故人偏嗜酒，试拼黄金追百斗。",
            "芋魁桤木的然成，丙穴郫筒依旧不。",
            "行舟牵挽由来有，十倍青衿折杨柳。",
            "未容学舍鞠园蔬，岁月用陶燕许手。",
            "驽骖无取休推毂，二十四蹄肥苜蓿。",
            "近时牙颊惜春风，吾曹易效穷途哭。"
        ],
        "title": "送吴使君",
        "id": "d2262220-3220-4e42-a7f1-803a7904a31d"
    },
    {
        "author": "李新",
        "paragraphs": [
            "黑云䟃𧽼阵岿麓，女娲补天伴天哭。",
            "结愁起坐函丈间，祠禴除门绣黄犊。",
            "书册入眼万花缬，石泉冰肠河九曲。",
            "市头老木昏鸦归，屋角赭山瞿麦熟。",
            "胡村水平已可渡，软屐青灯循昔路。",
            "后期讵能数甲子，希夷长年耳不死。"
        ],
        "title": "予宿承德日夜苦霪雨拟金筌赋六韵呈陈居中",
        "id": "af5ae03d-2469-493b-aca8-d8064b1ba76f"
    },
    {
        "author": "李新",
        "paragraphs": [
            "五府辟书如齧铁，八关炙手能令热。",
            "山梅何苦要先春，清艳更多终欠叶。",
            "贵游结懽过美酒，不问贤愚皆可口。",
            "粃糠簸扬在米前，鸡口差池落牛后。",
            "迺翁活计真么么，欲挂冠缨犹未果。",
            "一岁山行今解火，百巧百穷无似我。"
        ],
        "title": "岁尽行县归示时雨",
        "id": "cff4d561-dc2a-4375-aec3-ee23b40b8a50"
    },
    {
        "author": "李新",
        "paragraphs": [
            "陂迥山空谿水浅，骑牛信牛行自远。",
            "大翁织笠六铢轻，阿母理衣蓑直软。",
            "短笛叫云无曲终，年年但见巖花红。",
            "何者为荣何等辱，牛饱归来睡亦足。",
            "识字无多浪得官，出门车折舟风澜。",
            "当时牧牛无许事，初信人间行路难。",
            "罗生邂逅孤城角，细数直推期命薄。",
            "五福无有六极全，四字干头三字恶。",
            "逆知大似他心通，元辰空亡那免穷。",
            "壬癸是非终可畏，收拾人情称晚贵。",
            "我家幸有石田在，梦里归耕心未改。",
            "季咸再见应茫然，壶子而今藏九渊。"
        ],
        "title": "赠术士罗公弼",
        "id": "55f19d02-c360-4e82-b549-d4dcd58ce034"
    },
    {
        "author": "李新",
        "paragraphs": [
            "雾中楮皮厚一尺，岷溪秋浪如蓝碧。",
            "山僧夜抄山鬼愁，白雪千番沍墙壁。",
            "裁成素被劣缯绮，故人聊助苏门癖。",
            "经年鼾鼻吼蜗室，睡魔已作膏盲疾。",
            "萧萧散发卧南窗，腹稿未成空费日。",
            "小儿恶寐惊踏裂，村妻手线自缝密。",
            "幸无寒泪泣牛衣，却有春温借光逸。",
            "的知非布谁讥诈，沙汰幞归安足讶。",
            "合欢若绣双鸳鸯，出门便有连城价。",
            "世外浮华虽自许，锦烂珠光变为土。",
            "落日南柯一梦回，断云流水无寻处。"
        ],
        "title": "谢王司户惠纸被",
        "id": "cd1ff5d0-f5fa-4295-95f9-80041c09eb27"
    },
    {
        "author": "李新",
        "paragraphs": [
            "水花浸鬓根，荷叶践衫色。",
            "西城王老子，豪健不可得。",
            "客从日没来，鹑衣遍黄埃。",
            "银杯未羽化，公余烦一开。",
            "山猿供嘉果，书萤惊蜡炬。",
            "能持白玉箫，为作苍鸾语。",
            "凉飚助清奏，雨脚挥残暑。",
            "台边舞鳯拍云来，潭底吟龙撆波去。",
            "君不见宁王当日争门迎，三十六宫学新声。",
            "玉人今夜教何处，二十四桥空月明。",
            "西城烟景何疏索，王子宦情殊不恶。",
            "有田日种黄金茅，叵奈蠧虫摇齿脚。",
            "少年英气无覊络，浩唱高弹神自若。",
            "春风走马入花林，红日垂头困瑶阁。",
            "老去腰支便矍铄，座人那肯妨诙谑。",
            "飞觞得似少年时，西窗几度灯花落。"
        ],
        "title": "听王子定吹箫",
        "id": "b0d773f1-e8ff-4aa2-93e1-8037e7d5762e"
    },
    {
        "author": "李新",
        "paragraphs": [
            "黄莺哺儿惊不起，蜂子饮花渴琼蘃。",
            "日长燕语踏帘钩，柳絮榆钱扑流水。",
            "紫雾五云斜挂壁，梦破长庚海天碧。",
            "不乏当年感遇诗，定知光焰三千尺。",
            "细香绕熏白玉炉，长生酒满黄金壶。",
            "炉烟直起射河汉，壶酒滴滴如明珠。",
            "祝公富贵荐公寿，夜煮振灵晨进酒。",
            "上皇方倚老成人，自问天翁借商叟。",
            "别岛花深燕未阑，瀛洲春老尚余寒。",
            "似闻延揖真仙侣，乞取人间不死丹。"
        ],
        "title": "陈蜀州",
        "id": "279fa132-b77d-4dc2-b7c4-bdecb1392733"
    },
    {
        "author": "李新",
        "paragraphs": [
            "清圣浊贤莫区分，一入愁肠功等伦。",
            "石炉三日不举火，曲车过门齿生津。",
            "松窗草玄亦已勤，好事勿谓秦无人。",
            "呼儿但涤牛头爵，正恐壶榼来缤纷。",
            "冻消讲舌流冰凘，寒破笑颊生红云。",
            "爱酒未减子猷竹，岂可一日无此君。",
            "谪居无田种秫米，忘怀有诗上嚢纸。",
            "邻醅不隔一航水，却隔醉乡三万里。"
        ],
        "title": "怀酒",
        "id": "aa3daf0b-e37f-45f6-b2b6-54b699eed006"
    },
    {
        "author": "李新",
        "paragraphs": [
            "瑶磩桂楹香雾浓，贵人罢直承明宫。",
            "高楼内集庆生子，酒面油膏红复红。",
            "嵩云入洛秋容晓，水冷青洲兰蕙小。",
            "露蠲仙掌生寒光，翡幄华帐飘晚凉。",
            "虬电蜿蜿护飚驾，吹笙子晋从天下。",
            "泬寥缑氏空月明，世间唯识王司稼。",
            "野人荐公千百寿，大椿骨健龙腰瘦。",
            "紫芝老艾副椒浆，请公倒尽长生酒。",
            "天庙明堂迟飞栋，杜宇数惊铜辇梦。",
            "锦城虽好不如归，中散年来忆双鳯。"
        ],
        "title": "王中玉生辰",
        "id": "d6af1122-43c0-43d4-851c-b4dff324b700"
    },
    {
        "author": "李新",
        "paragraphs": [
            "野鸟音喧豗，苍栾翠轇轕。",
            "冷光雪色陵云端，乱流江势侵天末。",
            "蒙衲老僧初睡美，倚榻陂龙暗摇尾。",
            "竹庵虎子呼未回，石灶茶烟寒不起。",
            "阿昕爱山定忘返，我已兴穷归路晚。",
            "悲风鸣鴈一声声，眸寒更觉江城远。"
        ],
        "title": "石鼓寺晚归",
        "id": "9b885c15-cf5c-4b99-9593-74d9311a7e15"
    },
    {
        "author": "李新",
        "paragraphs": [
            "春去山鸟悲，春归山鸟乐。",
            "高轩一樽酒，卧看山花落。",
            "厨烟续云根，涧水断冰脚。",
            "山中不可留兮归去来，日暮芸香裛罗幕。"
        ],
        "title": "青锉山寺",
        "id": "12be54cc-aa55-48a4-9a21-5f61aa77c1c6"
    },
    {
        "author": "李新",
        "paragraphs": [
            "曾经古塞间，万里控长关。",
            "卧日边鼙旧，嘶风战马闲。",
            "戍楼喧暮角，羌笛怨空山。",
            "应贺升平久，车书混八蛮。"
        ],
        "title": "古塞",
        "id": "0ad7660e-22a8-4dbf-909d-e8fb118e191d"
    },
    {
        "author": "李新",
        "paragraphs": [
            "低霭横沙碧，长滩宿鴈孤。",
            "樵薪窥树瘿，渔父就龟趺。",
            "落日骈游女，鸣波咽佩珠。",
            "啼乌与惊鹊，先我渡城隅。"
        ],
        "title": "汉江",
        "id": "260bb3df-09ff-4215-8a75-4ac68d0372c8"
    },
    {
        "author": "李新",
        "paragraphs": [
            "柳影依窗过，荷香拂枕浮。",
            "云边山近雨，石下水通秋。",
            "白藕离新斸，嘉鱼落晚钩。",
            "还同动情兴，已为扫西楼。"
        ],
        "title": "湖上招故人",
        "id": "5c4dc87b-2ce2-4c4b-964b-4c6eae9c44da"
    },
    {
        "author": "李新",
        "paragraphs": [
            "尺巘方壶小，泓泉渤海深。",
            "陶公慈母手，抔土故人心。",
            "蓑笠不愁敝，鲦鲿何处寻。",
            "虚堂值萧瑟，犹苦百虫吟。"
        ],
        "title": "磁钓翁",
        "id": "7919182f-70c5-44e1-8595-e0f93bdfa7c9"
    },
    {
        "author": "李新",
        "paragraphs": [
            "巨石中分断，涓流自此东。",
            "尧仁方宅土，项氏曷当锋。",
            "兴起汉高业，勤劳夏禹功。",
            "故应行道者，千古企遗踪。"
        ],
        "title": "高祖试剑石",
        "id": "d4d27a40-9238-4f6d-a031-2c456c71b544"
    },
    {
        "author": "李新",
        "paragraphs": [
            "旅巢几百指，水国漫三年。",
            "极望祇秋草，归耕惟石田。",
            "不成便招隐，渐拟欲安禅。",
            "那得苏司业，相逢乞酒钱。"
        ],
        "title": "官归",
        "id": "08a0841d-2acc-4b6b-a616-ddb85231e7f5"
    },
    {
        "author": "李新",
        "paragraphs": [
            "不寐成孤坐，悠悠百感生。",
            "灯明将续昼，鼓急欲移更。",
            "药熟知僮倦，杯残任鼠争。",
            "羁怀忘未得，时作下阶行。"
        ],
        "title": "不寐",
        "id": "da8b6408-108d-4294-8d30-5b60508f0b11"
    },
    {
        "author": "李新",
        "paragraphs": [
            "鸟径青山外，人家苦竹边。",
            "江城悬夜锁，鱼市散空船。",
            "岸静涵秋月，林昏宿水烟。",
            "又寻僧榻卧，夜冷欲无眠。"
        ],
        "title": "晚宿江涨桥",
        "id": "3f129980-0fef-4b3b-af50-ebf0256d2b46"
    },
    {
        "author": "李新",
        "paragraphs": [
            "龙睡抱明月，我来窥碧浔。",
            "撄鳞徒有志，探颔本无心。",
            "雷去春霖足，云归夜水深。",
            "余波应不惜，好为濯尘襟。"
        ],
        "title": "龙洞",
        "id": "01bc67a8-d773-4a27-b2d3-90d0ffb83543"
    },
    {
        "author": "李新",
        "paragraphs": [
            "吏归珍客赐，手自举铜盘。",
            "珠酿旧琼液，烟匀秋露漙。",
            "初分马乳碧，聊别水晶寒。",
            "教彻梨园曲，停歌一处餐。"
        ],
        "title": "分蒲萄遗苏必强",
        "id": "4a5ee52e-668b-47fd-9fda-55acec32fcc5"
    },
    {
        "author": "李新",
        "paragraphs": [
            "石壁缘云白，松风特地哀。",
            "断鸿随眼没，秋浪擘山来。",
            "鼓急船头转，山明雨脚开。",
            "知公归未得，此作望乡台。"
        ],
        "title": "鉴亭",
        "id": "b49de441-ae02-4745-abd1-7c8e7e206904"
    },
    {
        "author": "李新",
        "paragraphs": [
            "有花栽性地，余法寄灯房。",
            "虬蜿骈松瘦，钟寒殷谷长。",
            "赤髯班石坐，白骥踏云骧。",
            "一夕参玄客，森森出虎场。"
        ],
        "title": "次韵员子春游马溪二首  其一",
        "id": "f182704f-ad68-4b8c-a007-ff41c0865214"
    },
    {
        "author": "李新",
        "paragraphs": [
            "树影阴蒙迳，云衣浅扑门。",
            "禅心无冷暖，客意自晨昏。",
            "涧水鸣珰破，山花野血喷。",
            "再来何薄暮，驺从触狐蹲。"
        ],
        "title": "次韵员子春游马溪二首  其二",
        "id": "1ac30c4a-c51d-4908-a56b-0fc473632b3e"
    },
    {
        "author": "李新",
        "paragraphs": [
            "寂寂茂陵春，文园病后情。",
            "黄蜂腰欲断，细柳眼初明。",
            "丽服骈游女，余酣失老兵。",
            "残粧深院落，相对任卿卿。"
        ],
        "title": "春游",
        "id": "14bdbf54-9a42-4783-af64-fefd09fbd3d7"
    },
    {
        "author": "李新",
        "paragraphs": [
            "终日欲归去，蹉跎空岁华。",
            "只知催客泪，何处是君家。",
            "寄子他巢稳，颁春故国赊。",
            "林梢啼不尽，流恨入山花。"
        ],
        "title": "杜鹃",
        "id": "a138147d-4920-4435-b3f7-cf489f3e87d5"
    },
    {
        "author": "李新",
        "paragraphs": [
            "秋雨秋风夜，闲为桃菊吟。",
            "任香飘涧水，回翠入篱金。",
            "苦李自胡越，幽兰初腹心。",
            "故山千里外，回首暝烟深。"
        ],
        "title": "桃花菊",
        "id": "2798d1fd-e68c-459d-b219-493107ef22c5"
    },
    {
        "author": "李新",
        "paragraphs": [
            "湖山随顾盼，薄俸亦甘心。",
            "穷鬼不教富，诗魔长使吟。",
            "支颐闻落叶，隐几见栖禽。",
            "此意竟谁喻，萧萧秋夜深。"
        ],
        "title": "官居偶书",
        "id": "2f9cf22c-6176-4444-9ad3-ad88f251b44b"
    },
    {
        "author": "李新",
        "paragraphs": [
            "出户非我识，长安虽万家。",
            "有愁焦绿髪，无语插黄华。",
            "酒僻喜宫酝，衾寒怯绛纱。",
            "欲传此情况，行客在天涯。"
        ],
        "title": "重九",
        "id": "34a52c45-f0e8-4a94-b0d5-3bc438eb6d92"
    },
    {
        "author": "李新",
        "paragraphs": [
            "茅结萧萧宅，松周浅浅山。",
            "斧桑云堕绿，堤水月留弯。",
            "杨蕋风团去，虫丝燕掠还。",
            "行经双只堠，曾未彻重关。"
        ],
        "title": "中江道中",
        "id": "5d859be6-fac8-4c32-8c91-ef5351abae18"
    },
    {
        "author": "李新",
        "paragraphs": [
            "客至终投辖，朝回讵典衣。",
            "待眠卿且去，亟酌我将归。",
            "泉郡新封邑，糟丘小翠微。",
            "离家今万里，坐隔羽觞飞。"
        ],
        "title": "醉乡",
        "id": "649d7e39-03c1-4754-8918-df139efeb6f4"
    },
    {
        "author": "李新",
        "paragraphs": [
            "相君天所佑，童子知何神。",
            "不必茂为祖，因知秦有人。",
            "一言成大计，千古仰青春。",
            "庙下尘劳客，将惭白髪新。"
        ],
        "title": "经甘相庙",
        "id": "15517cfe-2649-455c-ab84-68be1fa255e5"
    },
    {
        "author": "李新",
        "paragraphs": [
            "石鼓寂不振，金声无处求。",
            "层巖参雾树，乱玉响冰沟。",
            "破屐前无齿，孤城远见楼。",
            "山僧痴问客，阿汝谓汤休。"
        ],
        "title": "游石鼓寺",
        "id": "abf71beb-ad8c-4d3b-bb0e-6dfcffbd582f"
    },
    {
        "author": "李新",
        "paragraphs": [
            "鱼舞天清日，经行小刹初。",
            "松柯青羽葆，贝叶细蝇书。",
            "杜画奇无敌，周妻俗有余。",
            "业无支遁辈，难自卜幽居。"
        ],
        "title": "龙兴行香游宝莲寺",
        "id": "387c3974-2f02-4f08-8e63-0f5fd2d02ce0"
    },
    {
        "author": "李新",
        "paragraphs": [
            "白髪新迁客，黄云古战场。",
            "自然堪堕泪，何必更重阳。",
            "山削孤城起，河兮细水长。",
            "蜀峰高处望，犹是隔秦乡。"
        ],
        "title": "张安化重阳日置酒挽同官游灵泉寺登高时适有客占牧之诗一联因缉成一首书寺垣",
        "id": "71faca00-4e5a-45d0-a823-ef405a35529f"
    },
    {
        "author": "李新",
        "paragraphs": [
            "瓦冷云埋殿，灯长黑暗沙。",
            "药灵闲草木，蔓走古龙蛇。",
            "石佛随山老，松梯转路赊。",
            "门前溪水浅，无处问仙家。"
        ],
        "title": "八月十五日过蓬谿书净戒寺",
        "id": "c5a06ff4-3ed8-4481-b34f-fc69a51a2e46"
    },
    {
        "author": "李新",
        "paragraphs": [
            "山暗云垂地，谿回树倒流。",
            "诗随梅冷落，梦入鸟钩辀。",
            "欲住无佳致，重来即旧游。",
            "村眉攒八字，已解作春愁。"
        ],
        "title": "过永安院",
        "id": "91965f93-11e7-4afe-96e4-80efaaf61b3d"
    },
    {
        "author": "李新",
        "paragraphs": [
            "竹影与溪声，萧萧眼底明。",
            "秋云浮古树，山石削长城。",
            "暝色凝黄碧，啼乌伴晚征。",
            "高僧不知客，故遣作诗鸣。"
        ],
        "title": "宝巖寺",
        "id": "e51fb516-7cc1-4472-aea6-1b352cea8b69"
    },
    {
        "author": "李新",
        "paragraphs": [
            "平日江干过，南屏首重回。",
            "不妨图里见，曾是梦中来。",
            "近市楼台逼，高城鼓角催。",
            "老年知涉世，临事却衔枚。"
        ],
        "title": "龙游寺南屏轩和宋宏父韵",
        "id": "97106796-003e-4ede-a689-575c4cde37d5"
    },
    {
        "author": "李新",
        "paragraphs": [
            "回肠惊绀髪，汩脚沁寒眸。",
            "沃壤连千里，封狐媚一丘。",
            "生憎守钱虏，冷诮富民侯。",
            "不厌江西水，长年傍屋流。"
        ],
        "title": "感俗",
        "id": "aecc1da9-9a61-4ad4-8960-49dcc400b9fc"
    },
    {
        "author": "李新",
        "paragraphs": [
            "穷极天窥涘，幽阴地绝春。",
            "石坛荒誓鬼，药媪下羌神。",
            "鬭雀分疏事，晴山亲近人。",
            "刲羊留髄骨，正欲卜归辰。"
        ],
        "title": "问俗",
        "id": "7a77e7db-d090-40a4-8919-5799b4c04a1b"
    },
    {
        "author": "李新",
        "paragraphs": [
            "卜占遵火兆，诅誓谨归诚。",
            "渡笮苍猱捷，旋碉墨蚁轻。",
            "养生茶作命，据崄石为城。",
            "纵去擒来事，无人是孔明。"
        ],
        "title": "羌俗",
        "id": "f6f6a005-a7be-4af5-a647-770a2653ee2f"
    },
    {
        "author": "李新",
        "paragraphs": [
            "倚竹情何极，伤春事已阑。",
            "长眉弯月薄，翠袖怯天寒。",
            "倩妇拢新鬓，凭人易旧冠。",
            "轻闻骑马客，相趁隔篱看。"
        ],
        "title": "山间女",
        "id": "68bca072-7489-49f7-996b-202559c6d31a"
    },
    {
        "author": "李新",
        "paragraphs": [
            "万里车书自一家，新城蜿蜿卧龙蛇。",
            "路民已别东西日，楼鼓初闻早晚衙。",
            "洗出云巖销虎穴，扫开烟瘴离椒花。",
            "受廛不惜躬耕去，欲与滕公度岁华。"
        ],
        "title": "九支池二首  其一",
        "id": "9ffdf459-f75a-480c-83ef-5f67c8ce9893"
    },
    {
        "author": "李新",
        "paragraphs": [
            "际天州县出要荒，始觉承平日月长。",
            "一望宛无戎甲马，四围皆是汉封疆。",
            "清笳沓沓翻新曲，寒月低低下乳墙。",
            "说与远人知德意，九重深处是成康。"
        ],
        "title": "九支池二首  其二",
        "id": "55b08343-af6e-4ab6-8005-bdb45965279a"
    },
    {
        "author": "李新",
        "paragraphs": [
            "紫霞香雾隔氛尘，拟嘱安期谢海神。",
            "闻道仙居随处有，故教湖景到来新。",
            "菓成行拾千年子，花落休悲二月春。",
            "咫尺徐生身不到，自应船载世间人。"
        ],
        "title": "题小瀛洲",
        "id": "9ea3d6f3-d2d9-468a-a203-908d4c36f131"
    },
    {
        "author": "李新",
        "paragraphs": [
            "吹鬓东风可但寒，倦飞孤鹤已知还。",
            "花光弄暖翻承雪，云翼回阴却见山。",
            "野水曲行林下绿，春禽唤出夣中闲。",
            "欲营老宅南头住，待驻人间耐久颜。"
        ],
        "title": "题永康县山光阁",
        "id": "e25d30c2-d1fa-4523-a232-f41eefb26a11"
    },
    {
        "author": "李新",
        "paragraphs": [
            "孤鸿落照下沧洲，人在云间选胜幽。",
            "好夣知君依魏阙，此生惟我识荆州。",
            "卜居支遁应同志，载酒山公已绝忧。",
            "他日澄江浄如练，主人端在塞垣秋。"
        ],
        "title": "题绝胜亭",
        "id": "3d9364d8-14d4-4aed-9a21-1ff85a4689aa"
    },
    {
        "author": "李新",
        "paragraphs": [
            "全家领项付吴钩，香骨当年谁共收。",
            "鼎镬九泉留景进，旌幢千骑忆同州。",
            "唐人铁券惊何语，蜀国壶浆笑旧游。",
            "古柏参天僧社冷，暮烟风雨使人愁。"
        ],
        "title": "题朱令德祠",
        "id": "801f94cd-99fd-44aa-93c3-966cc54c5a64"
    },
    {
        "author": "李新",
        "paragraphs": [
            "怪事年来一秃翁，懒能挥涕谢途穷。",
            "归心岂但杜鹃劝，官味正嫌玄酒浓。",
            "柘叶展开蚕命老，山花飞尽蝶家空。",
            "愿从春社田塍饮，内史而今要治聋。"
        ],
        "title": "题石子溪亭",
        "id": "ba9fa1e2-a6db-4cb6-8e0c-0b348108776f"
    },
    {
        "author": "李新",
        "paragraphs": [
            "台上看书千载客，故基青草白芊绵。",
            "那由府檄平平起，除到柴车特特贤。",
            "土俗更无堪计吏，古风空解惜囊钱。",
            "五行俱下何人见，独有高名伴汉川。"
        ],
        "title": "赵壹读书台",
        "id": "0dce19b5-0563-42b1-abdb-fb2c7b0e53f2"
    },
    {
        "author": "李新",
        "paragraphs": [
            "风观生凉底事雄，五湖烟浪一堂中。",
            "公方观水那无术，客欲工诗正坐穷。",
            "翻出秋潮真是幻，化成蓬峤本来空。",
            "笔端造化浑奇特，为扫茅茨半亩宫。"
        ],
        "title": "观澜堂  其一",
        "id": "579c5441-e5d3-485f-9f36-06310b509f86"
    },
    {
        "author": "李新",
        "paragraphs": [
            "铃阁文书得少休，故将湖水慁清眸。",
            "似从天姥逡巡坐，拟放仙槎自在流。",
            "具眼不随千派转，此身元并一沤浮。",
            "羌谁戏墨通三昧，信是人间万法俦。"
        ],
        "title": "观澜堂  其二",
        "id": "bfe6d416-339a-488c-acb9-1c1001bd8826"
    },
    {
        "author": "李新",
        "paragraphs": [
            "平生职事马蹄尘，三月莺花世路新。",
            "废邑尚余当日市，旌门已忘昔年陈。",
            "长江浪拍西山脚，乔木阴回太古春。",
            "惟有柳绵情不恶，解将柔远逐行人。"
        ],
        "tags": [
            "长江"
        ],
        "title": "题旧新明县孝义驿",
        "id": "57d87537-5eca-4580-a910-7e8cebbb868d"
    },
    {
        "author": "李新",
        "paragraphs": [
            "剩撷芸香辟蠧鱼，足音差远自逃虚。",
            "春醅已许暮留客，冻笔不妨寒著书。",
            "龟甲屏风云散漫，月窗花影树扶疏。",
            "他年子伯无闲暇，但遣儿曹访隐居。"
        ],
        "title": "令狐秀才书堂",
        "id": "629c7298-8b51-44cb-806e-808eb56b4dfd"
    },
    {
        "author": "李新",
        "paragraphs": [
            "借与江风入茂林，低低戞玉伴龙吟。",
            "琅玕影动分清奏，鸾凤声寒得至音。",
            "妙处成文元有节，虚中出乐自无心。",
            "子期一听终区别，流水高山不在吟。"
        ],
        "title": "题啸竹轩",
        "id": "08cc046e-db72-476a-93d3-57558c4d91ca"
    },
    {
        "author": "李新",
        "paragraphs": [
            "市声幽鸟几相呼，指点前村认有无。",
            "初见江山怀子美，更因楼阁夣姑苏。",
            "惯看渡口飞桃叶，细结篱根护木奴。",
            "蹙得锦囊多少句，暮归倾倒九渊珠。"
        ],
        "title": "题南寺吟轩",
        "id": "510794bd-91b4-4168-9a63-1d012d2c44eb"
    },
    {
        "author": "李新",
        "paragraphs": [
            "百岁才容山鬼知，九渊那许季咸窥。",
            "事明告我肯三渎，谋既协人何两疑。",
            "曳尾讵堪从太史，刳肠犹叹漏神蓍。",
            "试看左顾怀恩处，莫记巢莲睡足时。"
        ],
        "title": "题质龟轩",
        "id": "1cdc87f7-abb5-4dc9-928a-d7f1dba2ecf0"
    },
    {
        "author": "李新",
        "paragraphs": [
            "别传眼法定何如，不用平平许负书。",
            "贵客逢轩乘有分，道人得玉食无余。",
            "钧天万舞知新奏，华表千年识故居。",
            "田屋老翁亏鉴戒，伴鸡同放不知渠。"
        ],
        "title": "相鹤轩",
        "id": "3c51dda1-3dc2-4f27-892f-82b19f25debf"
    },
    {
        "author": "李新",
        "paragraphs": [
            "流马飞粮下蜀都，卧龙曾此写雄图。",
            "金刀有义轻三顾，铜爵虽强视一夫。",
            "鼎足山河终有汉，鴈行兄弟亦忠吴。",
            "当年若尽毫端计，魏狗还羞不令无。"
        ],
        "title": "题筹笔驿",
        "id": "98897d81-7a58-47ce-a2df-837637de9e73"
    },
    {
        "author": "李新",
        "paragraphs": [
            "厚荫林烟翠一围，幽幽门馆暗生辉。",
            "行云转影月先到，流水飘香莺自归。",
            "碧玉已抽云梦干，芙蕖犹舞汉宫衣。",
            "风历北窗琴自动，成文无处问知音。"
        ],
        "title": "悦老堂",
        "id": "31ce265a-47ce-40c0-9b4c-9744df62740b"
    },
    {
        "author": "李新",
        "paragraphs": [
            "白头记室朱颜令，山阁忙来去却迟。",
            "碍尽江天松不管，吹平沙篆鴈应知。",
            "思倾竹叶疑无分，要赋梅花恰是时。",
            "王粲从军归信近，贮囊试看几多诗。"
        ],
        "tags": [
            "长江"
        ],
        "title": "同宋长江登江店唐氏山阁",
        "id": "8575174e-d3f4-4914-b142-4d6891f09372"
    },
    {
        "author": "李新",
        "paragraphs": [
            "已驾神鼇远翠埃，外人休咏北山莱。",
            "自无失脚刘郎到，怕有吹笙子晋来。",
            "云散晓风飘鹤氅，月明春浪浸瑶台。",
            "似闻方士穷真色，归笑长红越女腮。"
        ],
        "title": "蓬莱别岛",
        "id": "5b9ce1c4-70c5-451b-8aa2-7a35abfa8939"
    },
    {
        "author": "李新",
        "paragraphs": [
            "晓踏高坡日始悬，清泉未见口生烟。",
            "飞凫欲到二千里，挟䇲徒劳三十年。",
            "绣带长川初背眼，云根双剑远磨天。",
            "骕骦齿健嘶风去，更敢披头重著鞭。"
        ],
        "title": "清泉馆",
        "id": "564e28c4-2bee-4ce7-b495-c607aac34626"
    },
    {
        "author": "李新",
        "paragraphs": [
            "孤宦轮蹄消岁月，谁缘清赏慰蹉跎。",
            "曾行轩户昔无处，见在江山今得多。",
            "雪色云容通剑阁，镜光池溜属天河。",
            "本来一段真奇绝，不肯关情奈俗何。"
        ],
        "title": "黑水馆",
        "id": "fa34d702-c04b-4bfc-bcf1-db8785dc5273"
    },
    {
        "author": "李新",
        "paragraphs": [
            "烟鼎金颜碧线长，是中日日载春阳。",
            "翠翰结屋惊鼇背，绿叶翻波梦水乡。",
            "静昼鸟啼三月老，路人风送百花香。",
            "从它流出红英去，化作人间有韵粧。"
        ],
        "title": "浮春斋",
        "id": "c3bf7448-da91-4744-885f-d198a83f21ed"
    },
    {
        "author": "李新",
        "paragraphs": [
            "故山新寄小郫筒，春事而今一半空。",
            "儿女笑从花影外，杯盘香在水光中。",
            "泉分石溜浑罂白，病得春醅半颊红。",
            "祓禊山阴已陈迹，试将青草葄衰翁。"
        ],
        "title": "游罗园",
        "id": "22628791-91bd-496c-a658-4e4098dc670d"
    },
    {
        "author": "李新",
        "paragraphs": [
            "苍官愯愯护重岗，绿玉寒梢亚短墙。",
            "春事鸟啼三月老，路人风送百花香。",
            "蜂衙归去栏干静，江面飞来燕予忙。",
            "簿领堆中催白髪，不知闲日许多长。"
        ],
        "title": "资州邓园",
        "id": "3451075e-0eb7-487b-9e4b-0f2197c9e234"
    },
    {
        "author": "李新",
        "paragraphs": [
            "飞云冉冉隔层峦，涨水茫茫失旧湾。",
            "自昔秋风悲宋玉，这回夜雨宿巴山。",
            "独行云峤双飞舄，谁置壶浆一解颜。",
            "世事人情随日改，不妨老子解痴顽。"
        ],
        "title": "巴山",
        "id": "5635f486-b457-4b01-b60c-6f17b4f7fcb8"
    },
    {
        "author": "李新",
        "paragraphs": [
            "覊旅情怀不自禁，清霜岐路马骎骎。",
            "一年明月最圎夜，千里故人常别心。",
            "幸有酒沽除是醉，更无人赏又如阴。",
            "寒蛩似识风骚意，伴我凄凄到晓吟。"
        ],
        "title": "中秋夜宿穆陵关",
        "id": "101609ca-2f97-477b-9c51-5eb073d47ba9"
    },
    {
        "author": "李新",
        "paragraphs": [
            "龙鳞凤翼阻腾骧，仰首青云自渺茫。",
            "汉月满衣谙客思，巴音侧耳觉吾乡。",
            "金牛有路通秦惠，筹笔无功愧蜀王。",
            "祗笑无成谩来往，回头惭愧绿衣郎。"
        ],
        "title": "金牛道中",
        "id": "5c1537f1-cbe8-4f0b-a97c-500ea0b3907f"
    },
    {
        "author": "李新",
        "paragraphs": [
            "荒溪屈曲中郎篆，白鹭参差玉笋班。",
            "竿日已移三丈外，水云犹垜两山间。",
            "石桥梅蕚余香冷，茅店人家晚梦闲。",
            "幸自归心过飞鸟，不须循指示刀环。"
        ],
        "title": "晚过银山",
        "id": "5fa75185-1ca6-4e02-8ccc-8f7767bd81f3"
    },
    {
        "author": "李新",
        "paragraphs": [
            "项没黄茆疑虎蹲，风摇脱木本浮云。",
            "忘机沙溆双鸧远，小景人家一水分。",
            "野寺钟声昏后寂，寒衣砧子夜深闻。",
            "山中悦老无亭榭，白酒长新橡栗肥。"
        ],
        "title": "江道中",
        "id": "dbe36eaf-1578-4dcc-b17d-a01a6d5009d2"
    },
    {
        "author": "李新",
        "paragraphs": [
            "自笑痴公日据鞍，谁令生不近长安。",
            "此条太乐非清职，何物先生祗冷官。",
            "背日潢污犹鼎沸，隔唇喉舌亦灰干。",
            "五浆不馈寻常客，却作行人一等看。"
        ],
        "title": "上亭书事",
        "id": "68189169-4d9e-418e-916f-08ec1736c85d"
    },
    {
        "author": "李新",
        "paragraphs": [
            "聊能半日止游缰，拂拂尘裾未涤黄。",
            "山揜谿光龙脊断，谷传天籁虎风凉。",
            "乱云过眼不妨好，细径入村何限长。",
            "独酌苦吟清意在，可怜禽鸟亦相忘。"
        ],
        "title": "题明远轩",
        "id": "bfaa5ca3-33fd-4fae-93cd-b343a8feac19"
    },
    {
        "author": "李新",
        "paragraphs": [
            "秋叶春风自一村，主人高谊揖公孙。",
            "未容急去须投辖，却恐重来不置门。",
            "歌彻晓云归曲席，酒醒残月照空樽。",
            "何时下客腰悬印，西向偿君一饭恩。"
        ],
        "title": "题延宾亭",
        "id": "d349fdea-78ee-4fec-afbe-e894bf04313c"
    },
    {
        "author": "李新",
        "paragraphs": [
            "梦中得鹿本无心，觉后人亡只见金。",
            "水出吐蕃分黑白，地穷全蜀隔幽阴。",
            "枯肠正伴空城雀，白首更为梁甫吟。",
            "急求贾傅今宣室，谁赋伤谗屈子文。"
        ],
        "title": "西轩  其一",
        "id": "c25722fd-f4a8-4184-832e-032da1361a46"
    },
    {
        "author": "李新",
        "paragraphs": [
            "谷满牛羊路覆莎，翠编终日倦坡流。",
            "寺依石角高低见，水遶山根曲折多。",
            "风入长松零马尾，人藏病事设禽罗。",
            "方壶海峤知何处，纵得飞腾奈老何。"
        ],
        "title": "西轩  其二",
        "id": "711da99a-47ed-4838-bcf7-ecdf33ba3f0a"
    },
    {
        "author": "李新",
        "paragraphs": [
            "江左风流恐未真，南州人物竟成尘。",
            "全家莫恨瘿张丑，四国且图山作邻。",
            "小漏天光浑失热，绿槐树盖始知春。",
            "柴扉昼钥能高枕，一到华胥胜路人。"
        ],
        "title": "兴利山居",
        "id": "71fdc5bc-27bd-481b-9357-fde060d86c7e"
    },
    {
        "author": "李新",
        "paragraphs": [
            "摩笄绿玉笋抽芽，卷地兜罗柳放花。",
            "蛱蝶团空飞锦绣，葡萄上架走龙蛇。",
            "河源曲曲无千仞，土室层层有几家。",
            "脱得身归银汉近，云津却拟问仙槎。"
        ],
        "title": "过邠郊归蜀",
        "id": "0572a484-5b23-4bd4-b415-5a65b43d3784"
    },
    {
        "author": "李新",
        "paragraphs": [
            "尾劄泥涂贱此身，手提鸡肋恋虚名。",
            "芦花伴我头俱白，山色迎秋意转清。",
            "沙软马留金褭印，雁归滩列水犀兵。",
            "尚能趁得黄花酒，听取东篱笑语声。"
        ],
        "title": "过长滩",
        "id": "1527deb5-4819-4024-8375-c5efa86dcc97"
    },
    {
        "author": "李新",
        "paragraphs": [
            "入谷清光寒刮眼，远分苍树遶楼台。",
            "急锵环珮谿流迅，晚下牛羊雪迹开。",
            "山影不随云影转，竹声长作雨声来。",
            "野梅弄色何人爱，空抱幽香没草莱。"
        ],
        "title": "往银山深道亡寺观暮投宿民居",
        "id": "d358a325-8408-41bf-9921-1bc3090654ad"
    },
    {
        "author": "李新",
        "paragraphs": [
            "岸草绵绵一叶舟，野烟开尽水光浮。",
            "寺连野竹微茫见，溪出寒山自在流。",
            "愁里诗情随浩渺，鸟边春梦入钩辀。",
            "泉嘶石鼎新茶熟，且为山僧更少留。"
        ],
        "title": "安溪",
        "id": "117dceeb-008b-40ac-ae52-b44f3f3d47e3"
    },
    {
        "author": "李新",
        "paragraphs": [
            "山外浮云云外城，江边羌角水中声。",
            "九分雪髪功名晚，一寸冰衘去就轻。",
            "山与绣屏天刻画，兽编土宇地欹倾。",
            "早扶藜杖关头去，要向中州看太平。"
        ],
        "title": "登城望江边",
        "id": "1ae7c050-b677-4f68-853f-c8b2429d77e8"
    },
    {
        "author": "李新",
        "paragraphs": [
            "已把荷衣换钓裘，不妨官柳系渔舟。",
            "提壶劝酒虽无意，杜宇言归却自由。",
            "十里江风吹昼梦，一川梅雨敌春愁。",
            "忘机鸥鹭休飞去，且为闲人更少留。"
        ],
        "title": "暮春泛舟涪江",
        "id": "a43197fc-452c-4084-b983-764119b90bd3"
    },
    {
        "author": "李新",
        "paragraphs": [
            "日落城空鸟少知，战场依旧昔人非。",
            "雪花笼石商皓首，枫叶满山秦赭衣。",
            "月入空罍人自耻，尘蒙西榻客元稀。",
            "穷荒石纽那生禹，料得当时殛鲧归。"
        ],
        "title": "出茂州",
        "id": "752caa8d-c280-4687-8a14-3dd403219dd6"
    },
    {
        "author": "李新",
        "paragraphs": [
            "深入不毛何所负，不妨老子解痴顽。",
            "九峰自积十年雪，八国犹遗六诏蛮。",
            "楸带绿垂蚯蚓直，苔衣翠滴鹧鸪斑。",
            "山前人事如麻麦，却忆孤城日日闲。"
        ],
        "title": "又出差还茂州",
        "id": "2d16b2d3-6140-4274-9581-75704517aaba"
    },
    {
        "author": "李新",
        "paragraphs": [
            "人情世事今如此，与作丛林眼目看。",
            "髀肉未能销犊鼻，溪篁先与斸渔竿。",
            "山衔落月金盘缺，马踏清霜玉珮寒。",
            "一十九年闲睡足，欲将春梦入长安。"
        ],
        "title": "从辟泸南道中晓征三首  其一",
        "id": "6c3515fa-6cee-44a1-97b4-32daee45a414"
    },
    {
        "author": "李新",
        "paragraphs": [
            "矍铄从戎恃骨彊，旧衣襃愽讵堪装。",
            "岁云暮矣家安在，月出皎兮山更长。",
            "锥子秃毛穷有分，碑颜没字老何妨。",
            "凭君为护痴儿女，白首相期乐未央。"
        ],
        "title": "从辟泸南道中晓征三首  其二",
        "id": "24581824-c34a-47b6-91ff-c5fb2470b620"
    },
    {
        "author": "李新",
        "paragraphs": [
            "貂裘紫帽日程程，不得修途一纸平。",
            "作雪晓天梅蕚重，压尘小雨马蹄轻。",
            "随身诗酒三勍敌，入眼山川几画屏。",
            "到日未须投我辖，为烧兰水濯繁缨。"
        ],
        "title": "从辟泸南道中晓征三首  其三",
        "id": "5ec67df3-6019-4a85-b86c-ccea0eb95623"
    },
    {
        "author": "李新",
        "paragraphs": [
            "白云包裹石城赊，几度亲归梦里家。",
            "春入小桃浑绮绣，风回残雪半尘沙。",
            "唐贤碎泻真珠粒，郑老微明白杏花。",
            "莫道穷边无好语，二公流落亦天涯。"
        ],
        "title": "金匮道中",
        "id": "19751cff-e04c-4723-be3b-ae6c568dc6b0"
    },
    {
        "author": "李新",
        "paragraphs": [
            "麦秋塲圃面颜光，蚕月丝车茧水黄。",
            "豆饭饷田薅鼓住，田塍收水妇翁忙。",
            "明沙粲粲流泉慢，绿竹猗猗苦笋香。",
            "赩日不黔形自黑，剩收斗粉傅何郎。"
        ],
        "title": "铜鼓道中所见诗",
        "id": "595bbc46-2749-419c-9b05-996feda021ee"
    },
    {
        "author": "李新",
        "paragraphs": [
            "个中适意即吾庐，可是秋来杖屦疏。",
            "碧树野烟连广莫，暮池斜照落函虚。",
            "天高鴈迥字明灭，林杳笛寒声有无。",
            "喜见眉间知底事，近乡频领北堂书。"
        ],
        "title": "尹公湖晚归",
        "id": "276fae0b-47e4-4191-be85-3585efbc2ed1"
    },
    {
        "author": "李新",
        "paragraphs": [
            "远意难随燕燕归，故园春冷杏花稀。",
            "虚名自古双蜗角，别业从来一钓矶。",
            "已后无人能立雪，他年知子可传衣。",
            "结庐薄有西山地，更遣何人赋式微。"
        ],
        "title": "崇宁寺晚归",
        "id": "50be5fd6-897d-4b32-ae68-3d3b381156a9"
    },
    {
        "author": "李新",
        "paragraphs": [
            "年少将军师羽林，追奔翻为白头吟。",
            "不平豪愤三年气，未死英雄万里心。",
            "故国山川知好在，异乡风物许重寻。",
            "捷书不报浑闲事，西出潼关无好音。"
        ],
        "title": "落解西归长安道中书所怀",
        "id": "4e6e7ec1-8a5a-4280-ba67-6b0e5493889b"
    },
    {
        "author": "李新",
        "paragraphs": [
            "北风过河霜雾深，冻入毛骨殊侵寻。",
            "行人已苦长安道，俗眼徒惭季子金。",
            "风月秦楼愁处别，莺花蜀国病中吟。",
            "莫嗤今日西归计，直为重安亲老心。"
        ],
        "title": "再书",
        "id": "6402cfe4-b082-4c8b-b506-348b585ed639"
    },
    {
        "author": "李新",
        "paragraphs": [
            "客宦乘流同木偶，入村随俗自猴冠。",
            "鸰飞原上正相应，豆泣釜中当少寛。",
            "貂阙长忧狗尾续，客来应借鳯毛看。",
            "陇西衣钵传无尽，熟看羣儿现宰官。"
        ],
        "title": "还三嵎先寄舍弟",
        "id": "43bbe2a6-c6d6-4a3a-a0b0-82fb88244ca0"
    },
    {
        "author": "李新",
        "paragraphs": [
            "周三千界贫无敌，垂四十年痴有名。",
            "不怕贵人讥巧宦，但教穷鬼笑难兄。",
            "异乡置酒能招客，晓梦还家莫计程。",
            "起写新诗归寄汝，尚余山月过窗明。"
        ],
        "title": "寄舍弟二首  其一",
        "id": "8e1fa91f-a8ab-4e73-ab13-eccd36810367"
    },
    {
        "author": "李新",
        "paragraphs": [
            "冷浆庭巷四时秋，巧拙时情不解谋。",
            "远客病容诗共瘦，故乡野水泪通流。",
            "稍辜破镜刀头约，尽失苍蝇骥尾游。",
            "他日江湖看生计，鸭头春浪一扁舟。"
        ],
        "title": "寄舍弟二首  其二",
        "id": "181aa1c6-dcfa-4bc5-bb3c-852ecb8d3078"
    },
    {
        "author": "李新",
        "paragraphs": [
            "但知四壁有连珠，底事虚名更拙图。",
            "一斗病予犹百首，十年笑尔拙三都。",
            "霜风入颊休惊冷，瓦埦无油愿急呼。",
            "世上舌根皆识味，满倾终是爱醍醐。"
        ],
        "title": "贻家弟",
        "id": "c5788985-87b7-4dcf-bce9-71af6e06c2e9"
    },
    {
        "author": "李新",
        "paragraphs": [
            "旋补疏篱短短遮，郊居初似厌纷华。",
            "邻灯林腹几萤小，市路山腰一线斜。",
            "衰草缀珠看晓露，暮天飞墨数归鸦。",
            "怜君近岁头浑白，两泪临风数祭拏。"
        ],
        "title": "徐安叟郊居",
        "id": "8c9c331b-1b9d-432b-8f99-83b67c67eede"
    },
    {
        "author": "李新",
        "paragraphs": [
            "日脚归云到坐隅，冻禽唧㗚树扶疏。",
            "望穷野麦绿不断，春入山梅香有余。",
            "恐是滕公千载室，定无汲冢五车书。",
            "人间可乏贤公子，长铗歌成食有鱼。"
        ],
        "title": "饮田家洞",
        "id": "6ff5c4fb-fe0a-4be6-a2bc-ce213571cf0e"
    },
    {
        "author": "李新",
        "paragraphs": [
            "拟握陂龙陟鳯台，厌闻远鴈一声哀。",
            "霜干殷叶背林去，雨足黄云归谷来。",
            "蕙幛可能留鹤宿，草堂终待觅桤栽。",
            "有心培养山中桂，不束轮囷作散材。"
        ],
        "title": "山中秋意",
        "id": "b728153d-b616-4d50-972c-12f8ee78fafd"
    },
    {
        "author": "李新",
        "paragraphs": [
            "共愁明月照空杯，莫逐时人溺死灰。",
            "百日酒随山客尽，一年春逐海棠回。",
            "门无辙迹草自长，燕不世情贫肯来。",
            "豆饭芋羮容易继，明朝花落不重开。"
        ],
        "title": "刘子常约赏海棠",
        "id": "5e04451d-763c-4e4e-a8f8-4666610a27d3"
    },
    {
        "author": "李新",
        "paragraphs": [
            "冷官厅外病阴阴，犹向西风拥鼻吟。",
            "梅福尽藏云外宅，陶潜难老菊边心。",
            "许因秋社前头雨，分与东篱匝后金。",
            "待到重阳不开放，却收樽酒去相寻。"
        ],
        "title": "问田尉公俞丐菊栽",
        "id": "021ee538-9c05-4057-a959-fa82f634fb03"
    },
    {
        "author": "李新",
        "paragraphs": [
            "冥寞元崖宅有神，冷香寒色漏天真。",
            "感深暖日常为力，杰出飞霜恐后春。",
            "千里故人何以寄，一枝幽意望谁亲。",
            "孤标若值芳华菀，羞与妖红碧树邻。"
        ],
        "title": "早梅",
        "id": "48e2bd6c-cf26-4209-ac5b-fb1b67b09905"
    },
    {
        "author": "李新",
        "paragraphs": [
            "峥嵘泽国与烟村，饱见尖尖破土痕。",
            "稍倩南风开鹊尾，数烦夜雨送龙孙。",
            "平生直节初挥箨，后日清阴自庇根。",
            "残月莫云林外看，森森矛戟万军屯。"
        ],
        "title": "笋竹",
        "id": "7c854807-d054-49de-a806-5773ebd587ea"
    },
    {
        "author": "李新",
        "paragraphs": [
            "亭亭绿盖密回塘，缥缈青娥丽素粧。",
            "雪覆千年巢曳尾，风翻一曲舞霓裳。",
            "小槽酒滴随悭雨，北海樽空类亢阳。",
            "何事却妨彭泽醉，几时聊发次公狂。"
        ],
        "title": "催李祖申赏莲会",
        "id": "0adfd894-d84c-4311-b4dd-a2d035d5d38d"
    },
    {
        "author": "李新",
        "paragraphs": [
            "瓜割沟分几战场，坎蛙穴蚁自侯王。",
            "鐡枪妄谓千人敌，溺器犹须七宝粧。",
            "诸国岂能臣癞子，九龙那得贮归郎。",
            "堪悲五十年来事，荼毒蒸民倍感伤。"
        ],
        "title": "读五代史",
        "id": "d01377e1-6fae-44b9-a900-6337d0017c17"
    },
    {
        "author": "李新",
        "paragraphs": [
            "羽林出戍死忘家，坐作行趋听虎牙。",
            "碧月初生弓入抱，青蛇不动剑藏花。",
            "风吹细柳旗阴转，日过寒谿阵脚斜。",
            "回笑书生头白早，空将笔砚战年华。"
        ],
        "title": "观梁辅之晓阅",
        "id": "5c50abbc-096a-4d23-9e03-54b852da345a"
    },
    {
        "author": "李新",
        "paragraphs": [
            "江汇潨流摇地轴，路穷九顶切彤霄。",
            "半犁好雨田香润，一簸残花春寂寥。",
            "土马未騣愁败草，仙人得杖厌灵苖。",
            "与公莫论从前事，楚些游魂却可招。"
        ],
        "title": "凌云",
        "id": "78429374-0db6-4302-9041-e3a7078d93e4"
    },
    {
        "author": "李新",
        "paragraphs": [
            "撄心人事细如蓑，浑有童心奈老何。",
            "湿雪尽随哀泪堕，清箫不与哭声和。",
            "归休最病良田少，侵老终怜季子多。",
            "无命无才犹有友，但怜雄辩正悬河。"
        ],
        "title": "隔墙吹箫悲深有作",
        "id": "823e9597-17bb-4902-98d9-4bdc2f5b06b0"
    },
    {
        "author": "李新",
        "paragraphs": [
            "䟃𧽼云阵暮天低，家在云天西畔西。",
            "雪片未容欺白髪，貂裘不管污黄泥。",
            "梅寒花晚休吹笛，水瘦江空莫照犀。",
            "便有绨袍怜过客，不如春酿亟封题。"
        ],
        "title": "问张兴州觅酒",
        "id": "d7e9fb1b-b03b-45b7-a245-8867804a9a0b"
    },
    {
        "author": "李新",
        "paragraphs": [
            "与竹他年仅有衣，敢愁天赋鲜岐嶷。",
            "拏乂不拜浑闲事，踉蹡初行更效谁。",
            "莫道汉家飞将种，那知天上石麟儿。",
            "若令新岁能翻舌，先寄城东老员诗。"
        ],
        "title": "时雨试步寄员子春",
        "id": "454ee749-0865-45a5-9c8b-51afc73da6ce"
    },
    {
        "author": "李新",
        "paragraphs": [
            "髯老新诗锦自裁，雨绡烟帐玉屏开。",
            "风摩团碧阴云破，簷倒斜红晚景来。",
            "蚁阵争雄人未觉，蚊雷强聒夜相陪。",
            "请君日醉兵厨酒，千古英流安在哉。"
        ],
        "title": "咏晴",
        "id": "4f22eab4-86d5-4750-8f74-46e82191b17f"
    },
    {
        "author": "李新",
        "paragraphs": [
            "青灯微火照寒更，不信儒冠误此生。",
            "翻觉广文官未冷，始闻工部辟初行。",
            "三年宦况秋萧瑟，一枕时情梦战争。",
            "思过故园寻故老，旋持春酒看春耕。"
        ],
        "title": "夜坐有感并简与讷教授",
        "id": "7d85d5f3-0c50-40c5-88e8-d1554897bbb8"
    },
    {
        "author": "李新",
        "paragraphs": [
            "银涛千里引长吟，玉轸他年有古音。",
            "云起不知山有助，鸟啼争奈竹无心。",
            "画蛇可笑须安足，撄市堪悲只见金。",
            "莫与浮云较休戚，北窗棋酒夜方深。"
        ],
        "title": "感事",
        "id": "e42ac6fc-c655-485c-9b5e-b88414853739"
    },
    {
        "author": "李新",
        "paragraphs": [
            "业无家酿致邻翁，得有薪温引颊红。",
            "准拟片言能悟主，复求一饱定伤弓。",
            "诗书奴婢晨占鵩，盐米妻儿夜送穷。",
            "早晚郊原莫零涕，动摇葵麦有春风。"
        ],
        "title": "正月晦书事",
        "id": "0c658db0-a2ff-413e-b7b8-794ceabe9295"
    },
    {
        "author": "李新",
        "paragraphs": [
            "博山灰冷一星寒，散乱文书少读残。",
            "夕饮清冰消热易，梦为胡蝶过家难。",
            "潘郎桃树参差见，沈老腰围隐约寛。",
            "雅量故应容嬾拙，功名同向镜中看。"
        ],
        "title": "次韵子温检覆书事",
        "id": "3be07b7a-f358-46c4-bf44-c1cab404edcd"
    },
    {
        "author": "李新",
        "paragraphs": [
            "草色恩袍九品中，文章高步屈英雄。",
            "红莲绿水开新幕，绛帐青衿走下风。",
            "沛雨苍龙功已奋，翔云丹鳯路潜通。",
            "尘迷试问刘安诀，就学仙源点化工。"
        ],
        "title": "上张幕",
        "id": "51d3c028-c6ac-4812-a181-dcc975118089"
    },
    {
        "author": "李新",
        "paragraphs": [
            "吴江冰散水溶溶，乍见山花襭眼红。",
            "六日春容归汉苑，千年桃树倚天风。",
            "预留黄阁朱衣吏，令侍商丘白髪翁。",
            "元圃长生新酿熟，一杯相属月明中。"
        ],
        "title": "送胡运使  其一",
        "id": "ecdbd4f9-9a1e-43c9-b904-33fa889a0e95"
    },
    {
        "author": "李新",
        "paragraphs": [
            "请将龟寿卜椒觞，迟日花塼几刻长。",
            "千里煖风春梦好，半钩新月绣衣光。",
            "帝前动笏摇山岳，剑外行车映雪霜。",
            "湖上柳青归未得，里人争扫德星堂。"
        ],
        "title": "送胡运使  其二",
        "id": "17843e96-0508-4a06-86d1-cd9bfbada845"
    },
    {
        "author": "李新",
        "paragraphs": [
            "当年姓字列仙曹，醉逐西王折海桃。",
            "万策水平祥雾合，峨眉岚静使星高。",
            "泥封明日传清诏，台量何人荐佩刀。",
            "老去功成解金印，卧云闲笑一生劳。"
        ],
        "title": "送胡运使  其三",
        "id": "eabc9711-be6b-41cb-8cf4-0738b0a597e7"
    },
    {
        "author": "李新",
        "paragraphs": [
            "乱红缬眼柳花飞，烟抹沱溪秀一围。",
            "北背美人占梦去，夕阳行客舞雩归。",
            "三吴父老传冰节，两蜀江山识绣衣。",
            "预草封章千百纸，此身明日接天威。"
        ],
        "title": "刘小漕  其一",
        "id": "75515f68-7544-4745-9b26-e98b991442ad"
    },
    {
        "author": "李新",
        "paragraphs": [
            "小槽轧玉逗琼浆，满酌金花荐寿觞。",
            "已有骏驹传骥足，莫辞持节下羊肠。",
            "护诗何处无灵物，报国新来有皂囊。",
            "要觅甘棠寻旧爱，莫云千里蔽柔桑。"
        ],
        "title": "刘小漕  其二",
        "id": "60ea15e1-b04f-4d55-a551-b64d98a2d954"
    },
    {
        "author": "李新",
        "paragraphs": [
            "五云入梦翠浮空，正在高阳巴里中。",
            "八叶蓂含天露绿，千年桃映海波红。",
            "流钱远裔争推晏，青史何人独比雄。",
            "白面门生指椿桧，愿肩华髪倚春风。"
        ],
        "title": "刘小漕  其三",
        "id": "041b6844-d6a1-4c8e-ad47-cd3bdf81a125"
    },
    {
        "author": "李新",
        "paragraphs": [
            "青锁沈烟暝著沙，芙渠云帐晓吞霞。",
            "南金人物无双士，宫锦文章自一家。",
            "赏过十分银汉月，采归千岁海桃花。",
            "蜀仙行劝长生酒，燕寝凝香碧雾斜。"
        ],
        "title": "江提仓生日二首  其一",
        "id": "2093ea16-d65a-46b8-9ff1-a7846b793790"
    },
    {
        "author": "李新",
        "paragraphs": [
            "自应骑鹤下浮丘，雅意人间事俊游。",
            "长久方壶新岁月，飘飖江左旧风流。",
            "巖椿骨老三千尺，佳气春回十五州。",
            "温诏趋归行有日，此封端是富民侯。"
        ],
        "title": "江提仓生日二首  其二",
        "id": "c453c024-e4cc-4404-8c30-140b8e7ce81c"
    },
    {
        "author": "李新",
        "paragraphs": [
            "云麦供羞荐紫阍，里闾初识子威孙。",
            "千年海骨蟠桃实，六日天眉画桂痕。",
            "饱见雪霜威剑阁，行看松柏老夷门。",
            "石麟下作人间客，故有光芒扫夕昏。"
        ],
        "title": "赠翟提刑  其一",
        "id": "edfc4280-dc24-476d-a206-a04b88159898"
    },
    {
        "author": "李新",
        "paragraphs": [
            "虬龙金璧走天阍，下有高陵几代孙。",
            "赋掷玉声那问价，笔生春意自无痕。",
            "尚书补去由高第，廷尉除归不署门。",
            "元圃长生新酿熟，一庭椿露滴黄昏。"
        ],
        "title": "赠翟提刑  其二",
        "id": "981544fa-3374-4a6c-bc3d-2a1588914e5c"
    },
    {
        "author": "李新",
        "paragraphs": [
            "玉翰飞出汉江东，蜀道三年兴已穷。",
            "城郭宛然人未老，笑谈终日座生风。",
            "汴云归去觚棱近，珠佩收来汉月空。",
            "衰草寒苕更惆怅，乱鸦无数失征鸿。"
        ],
        "title": "呈恩主户部郎中  其一",
        "id": "acd89a69-b315-49c7-a232-34d85b63d94c"
    },
    {
        "author": "李新",
        "paragraphs": [
            "何必庭臯木叶黄，秋风无处不凄凉。",
            "莫言短髪游郎署，且伴闲云入故乡。",
            "汉殿早瞻新日月，剑屏犹帯旧冰霜。",
            "一飞碧落三千里，还向瑶池浴鳯凰。"
        ],
        "title": "呈恩主户部郎中  其二",
        "id": "83913c36-970b-42c7-a852-d04024db1b84"
    },
    {
        "author": "李新",
        "paragraphs": [
            "翠轺行色倦秋阴，且听新来泽畔吟。",
            "云起已知山有助，鸟啼争奈竹无心。",
            "斗光指客求佳气，桐尾收烟得好音。",
            "他日欲通千里信，西风吹鴈亦浮沉。"
        ],
        "title": "呈恩主户部郎中  其三",
        "id": "246ac7dd-d676-4501-a644-59fde586e6bb"
    },
    {
        "author": "李新",
        "paragraphs": [
            "新岁祥分葆羽车，老君抱送浃云霞。",
            "夏正更籥称觞近，蜀道占星故国赊。",
            "尚忆前时司玉牒，试簪明日剪金花。",
            "这回飞燕知恩旧，肯到寻常百姓家。"
        ],
        "title": "寿王提举二首  其一",
        "id": "12ad2ff2-23c8-4244-bd83-7c25be760e81"
    },
    {
        "author": "李新",
        "paragraphs": [
            "本来卿伯籍神霄，时与羣仙立舜朝。",
            "邂逅吹笙云鹤并，等闲飞舄海天遥。",
            "在公载燕方称寿，厥日惟人只隔宵。",
            "黄阁年年春酒熟，商山皓首却烦招。"
        ],
        "title": "寿王提举二首  其二",
        "id": "2437689b-fea1-48ba-ad5f-6c158ede86d1"
    },
    {
        "author": "李新",
        "paragraphs": [
            "耳熟英声相见晚，解颜一笑尽天真。",
            "有鱼待客不妨醉，无玉藏花初厌贫。",
            "疏竹已留清夜月，好风先断过江尘。",
            "幽居莫薙庭前草，枕葄他时有故人。"
        ],
        "title": "留别寄元裕",
        "id": "1692a979-306a-4ad2-a814-b01cc2978a67"
    },
    {
        "author": "李新",
        "paragraphs": [
            "水部风流小隐居，别来眼法定何如。",
            "雾中不见空峒子，世外空传珞琭书。",
            "今岁紫荆簪未得，后溪黄鲊食无余。",
            "素冠如遇文园宅，为我慇懃借子虚。"
        ],
        "title": "过何权道幽居不遇",
        "id": "c72e48d2-893e-4bd8-bceb-a46967f39822"
    },
    {
        "author": "李新",
        "paragraphs": [
            "手调鼎剂作清凉，不秘千金肘后方。",
            "闲数岭云松自翠，卧听梅雨药初香。",
            "三山梦断黄粱熟，一迳莓封白日长。",
            "我欲从公结幽隐，不干泉石解膏盲。"
        ],
        "title": "过卧龙先生幽居",
        "id": "939eec86-84be-4689-9929-3ce7e378b7ce"
    },
    {
        "author": "李新",
        "paragraphs": [
            "凿到金轮水际通，绠长牛领血垂红。",
            "作梅后日看调鼎，拟雪前人欲散空。",
            "波素尽熬青瀚海，虎形不待盬南风。",
            "输官已足金籯满，坐咲骑驴困五穷。"
        ],
        "title": "盐井",
        "id": "294b94aa-ca0c-428b-9ee9-cdfefa84448c"
    },
    {
        "author": "李新",
        "paragraphs": [
            "及时瓜李任浮沉，畏景游云苦太侵。",
            "环县江流元渺渺，参天乔木自森森。",
            "七言妙语腾光焰，八法新题冠古今。",
            "闻道宵征最清处，风翻旌旆月流襟。"
        ],
        "title": "次韵张永锡待制留题通泉聚古堂",
        "id": "ef781fb2-d0e0-4b05-b4e0-92f8019d1bbe"
    },
    {
        "author": "李新",
        "paragraphs": [
            "绮鸾衘诏碧霜林，按部归来听好音。",
            "卧看蜀云山历历，行游兰省夜沉沉。",
            "柔桑平帯三川绿，苍桂同铺百里阴。",
            "天子虚怀求妙道，肯令公负一生心。"
        ],
        "title": "送刘金部三首  其一",
        "id": "c22d53f2-b99b-45fa-91a6-4bb8318944fd"
    },
    {
        "author": "李新",
        "paragraphs": [
            "烟老谿花几堕红，高阳闾巷接吴宫。",
            "禁墙钟断翻新雨，剑岭云寒想去鸿。",
            "汴水波声天地远，上林春色古今同。",
            "行观勋筞知多少，河水安流敌帐空。"
        ],
        "title": "送刘金部三首  其二",
        "id": "ed1f810e-6955-4af9-b06d-b5465dd2747f"
    },
    {
        "author": "李新",
        "paragraphs": [
            "七里亭中酒满樽，野梅疏淡月黄昏。",
            "可怜白屋西南士，占得青春雨露恩。",
            "千载誓言飞将种，一生归报豢龙孙。",
            "年来佩剑人相笑，宁立孤风昼掩门。"
        ],
        "title": "送刘金部三首  其三",
        "id": "f09ac7ec-b8fb-4946-86fb-2baaf40cf275"
    },
    {
        "author": "李新",
        "paragraphs": [
            "老年鹤瘠玉苍苍，送汝难收泪两行。",
            "短褐尚存慈母线，义居初割紫蜂房。",
            "埙箎元自音声协，鸿鴈而今羽翼长。",
            "别业未尝收菽粟，一家温饱待文章。"
        ],
        "title": "送元景参辟廱",
        "id": "04e5ec84-a442-4152-a1e4-11a39c108868"
    },
    {
        "author": "李新",
        "paragraphs": [
            "不用名矜自半千，高才十二许争先。",
            "乘轺远道三千里，下笔谈王数百篇。",
            "忠胆自能倾白日，决科时似选青钱。",
            "山城送别无他祝，早属登瀛第一仙。"
        ],
        "title": "送张君实赴制举",
        "id": "751cb05e-9c84-4030-8891-ed8ee9a6f4c3"
    },
    {
        "author": "李新",
        "paragraphs": [
            "一笑行抛汉水湄，野梅残雪照旌旗。",
            "啼莺未与春先去，归骑犹呼雨自随。",
            "干禄且优垂老姊，穷经自有起家儿。",
            "后人觅得松巖石，先刻寒生送别诗。"
        ],
        "title": "送知府王大夫  其一",
        "id": "9026be0d-60e3-48aa-8bc3-e9a58807964c"
    },
    {
        "author": "李新",
        "paragraphs": [
            "平生和气满襟春，往事飞凫自在身。",
            "风伯已驱天上雾，鳯书仍起汉滨人。",
            "一鞭草色吟青嶂，几刻花阴梦紫宸。",
            "从此唐衢哀世泪，为公无复更霑巾。"
        ],
        "title": "送知府王大夫  其二",
        "id": "8057b59c-7af9-4f8e-b16f-c1500ae05fd5"
    },
    {
        "author": "李新",
        "paragraphs": [
            "欲挽行人入醉乡，残春岐路日偏长。",
            "花容贴雨蜂儿静，麦浪翻风燕子凉。",
            "心计已高刘晏幕，恩波终戴召公棠。",
            "去思正伴东溪水，听得潺湲更断肠。"
        ],
        "title": "送权守解印趋阙",
        "id": "5af729b6-5778-4dc2-8483-21442f37af39"
    },
    {
        "author": "李新",
        "paragraphs": [
            "诸郎春鬓绿鬖鬖，阆苑幽人为指南。",
            "大率已经平子目，未应更与阿戎谈。",
            "夜萤扑案光分烛，秋水挼青色染蓝。",
            "的见松窗珠树客，碧浔龙颔问谁探。"
        ],
        "title": "喜王子温教子",
        "id": "d5557ad6-6a60-4e35-a986-d835ab5cb7f3"
    },
    {
        "author": "李新",
        "paragraphs": [
            "晚闻佳客过烟城，抛檄归来扫榻尘。",
            "连骑莫忧原叔病，食鲑谁谓庾郎贫。",
            "定因残雪寻穿履，聊觅江梅遗故人。",
            "重与论文在何日，自应乘兴一相亲。"
        ],
        "title": "喜孙伯远王周彦远访",
        "id": "6bb0e4b2-402c-46b5-a536-24c93f8983d3"
    },
    {
        "author": "李新",
        "paragraphs": [
            "不知暗室鬼揶揄，曾入鱼凫伴蠧书。",
            "分背鴈音清汉远，动帘风竹故人疏。",
            "小桃烟老三年树，白马原空百两车。",
            "消去泪流冰筯若，待凭浊酒一樽余。"
        ],
        "title": "次韵苏必强见寄",
        "id": "da0ff455-e49d-4534-bb97-cb1031da1b76"
    },
    {
        "author": "李新",
        "paragraphs": [
            "忆访东坡旧隐居，飘飘儿姪几家书。",
            "闭门草牍人谁识，抱膝吟诗客自疏。",
            "枳棘那栖云表翼，壶浆争劳雪中车。",
            "穷愁定笑江干尉，瘦骨空长六尺余。"
        ],
        "title": "再和",
        "id": "ee94fe4e-2e59-4dd9-85ea-1fb9de4df9a0"
    },
    {
        "author": "李新",
        "paragraphs": [
            "冠盖相逢好驻鞍，况知北陆已迎寒。",
            "诏归未觉尧天远，星应休辞蜀道难。",
            "欵听话言敦夙契，更催歌舞奉清欢。",
            "慇懃莫惜通宵醉，归约松梢月影残。"
        ],
        "title": "燕走马少卿口号",
        "id": "d22af991-8f88-44e8-b48e-f3945852e655"
    },
    {
        "author": "李新",
        "paragraphs": [
            "碧江青嶂冷翻光，水镜冰壶照座凉。",
            "舜日有时琴自动，鲈鱼何处鲙飞香。",
            "竹开细尾搀先出，雀引新雏底事忙。",
            "老去得为裴度客，旧来频过郑公乡。"
        ],
        "title": "和李少卿见贻之什",
        "id": "f10f551c-ab91-42aa-abb2-75d1f4480d82"
    },
    {
        "author": "李新",
        "paragraphs": [
            "诗成椽笔一何工，元有英声妙洛中。",
            "已是少师扶日手，更看公子钓鼇风。",
            "书云宝䇲开新瑞，脱木香山堕晚红。",
            "经济通才犹补外，与骑星鹤问圆穹。"
        ],
        "title": "和任普州冬至日作",
        "id": "98478bdd-ded1-43f6-9bc5-cd74452f1c8a"
    },
    {
        "author": "李新",
        "paragraphs": [
            "四时秋色可春回，古锦囊空信短才。",
            "纸尾依随丞不负，天西穷绝客何来。",
            "顽云垂翼山碉暗，乔麦饶花雪岭开。",
            "投老播流情味恶，孤城移作望乡台。"
        ],
        "title": "答李丞用其韵  其一",
        "id": "72464304-0a1b-4035-8ccc-24e7824a9202"
    },
    {
        "author": "李新",
        "paragraphs": [
            "年少文声许过秦，仕涂便失自由身。",
            "初思鲈鲙翻归兴，不见仙槎却问津。",
            "道德千言遥胄事，文章万丈当家春。",
            "鱼从丙穴如收得，更与张华细辨鳞。"
        ],
        "title": "答李丞用其韵  其二",
        "id": "3fcb2bce-8e22-45c9-8d2f-ec39c8a6a19e"
    },
    {
        "author": "李新",
        "paragraphs": [
            "漆园梦过感天涯，坐客元非借齿牙。",
            "小杜阿房终是好，沈郎雌霓不容差。",
            "岂羞东郭先生履，行谢关西孔子家。",
            "五斗折腰闻道晚，未穷摛藻胜春花。"
        ],
        "title": "谢杨秀才惠文编",
        "id": "0e5266b6-a16a-4978-a405-b4c301939b15"
    },
    {
        "author": "李新",
        "paragraphs": [
            "手匀沉实伴兰荪，著壁青烟未有痕。",
            "掩鼻新来憎甲俗，拂衣无处避膏昏。",
            "不成乱臭须持枣，却恐偷生误返魂。",
            "寄语山间郑夫子，年来悬麝厌当门。"
        ],
        "title": "寄郑明举香",
        "id": "84d60c31-0d6c-40fe-8230-f79231d7a836"
    },
    {
        "author": "李新",
        "paragraphs": [
            "人在坤维久覆酰，故教使节出天西。",
            "后来武库成清职，平日家风归品题。",
            "欲见流钱凴马策，稍闻刮膜待金篦。",
            "鸰原曾冠仙鼇顶，应觉人间太华低。"
        ],
        "title": "代张元老上许漕  其一",
        "id": "ee4e6108-0c7d-4601-a895-345b13cef728"
    },
    {
        "author": "李新",
        "paragraphs": [
            "文章摛锦已堆胸，直指威声俯仰中。",
            "蜀部星高千幛静，平舆龙起一渊空。",
            "阅人妙学函明镜，飞镝清心本素风。",
            "垂手污涂收酱瓿，为怜识字老扬雄。"
        ],
        "title": "代张元老上许漕  其二",
        "id": "2e529a08-3d7f-4c45-b302-6c8d9fc68544"
    },
    {
        "author": "李新",
        "paragraphs": [
            "茅屋阴多麦化蛾，西山云重雨流禾。",
            "未闻回也改其乐，解道虞兮奈若何。",
            "身与前村孤堠远，泪随流水一溪多。",
            "文章生世元无力，半岁边城伴枕戈。"
        ],
        "title": "青石阻雨",
        "id": "b5320bbe-5842-4a4c-8622-5e7948318e92"
    },
    {
        "author": "李新",
        "paragraphs": [
            "伯鸾翠构元临市，靖节幽居最近朝。",
            "事过自余安水石，客忙何至走渔樵。",
            "价高少室仍休问，径捷终南更易招。",
            "岭上有云如可寄，肯将台鼎换箪瓢。"
        ],
        "title": "隐居",
        "id": "a5c30d4c-7b1d-4bec-94e2-ee4cb093e9b5"
    },
    {
        "author": "李新",
        "paragraphs": [
            "送腊温浓万井同，筠舆犹走万山中。",
            "曝成枯菜依簷白，染出春衣映壁红。",
            "掩豆豚肩仍岁俭，传觞酿瓮几家空。",
            "不知新岁招陶否，待向江干送五穷。"
        ],
        "title": "龙水板桥院",
        "id": "6e7ce0be-a13b-4638-bf0b-881ccc6c401f"
    },
    {
        "author": "李新",
        "paragraphs": [
            "而今漫叟正聱牙，无复新诗赖碧纱。",
            "行驭乘风方少快，归期破镜尽从差。",
            "月头渐黑山云𠥕，雨脚更斜江路义。",
            "寒士规模新宰相，这回行处亦堤沙。"
        ],
        "title": "普通院",
        "id": "564a631b-60c8-4e8e-b17b-e614ad432594"
    },
    {
        "author": "李新",
        "paragraphs": [
            "老于春事无交涉，退作淘金榻底沙。",
            "蠺到两眠方健叶，柳成三倒却飞花。",
            "小桃涨浪堤痕润，绿麦翻风燕羽斜。",
            "不得毫厘稽古力，起人松竹问谁家。"
        ],
        "title": "东津净行院",
        "id": "2ebad720-8ac1-41ee-8da2-5a0150babaf3"
    },
    {
        "author": "李新",
        "paragraphs": [
            "直向忙中得少休，一生缘分属清幽。",
            "好山不许寻常见，野水从教自在流。",
            "种竹养茶双碧重，有僧无客四时秋。",
            "当初著眼如低下，不识光芒射斗牛。"
        ],
        "title": "留题华严壁",
        "id": "ee249953-66d0-451b-a2fa-f0a8d7a425f3"
    },
    {
        "author": "李新",
        "paragraphs": [
            "骑马黄尘本不知，作新轩榭发幽奇。",
            "缬云山色屏千曲，绣地花光春四时。",
            "涤器讵须能赋客，力书自有起家儿。",
            "心肝呕出无空处，一宿相酬不废诗。"
        ],
        "title": "书梁山杨氏亭壁",
        "id": "dbcf2f39-0875-4701-a11e-2933b45f532f"
    },
    {
        "author": "李新",
        "paragraphs": [
            "万个当时几席深，想摇寒碧邃阴阴。",
            "青山甚富犹藏石，焦尾曾收更爱琴。",
            "篱脚稻花香遶梦，云梢桂树色分金。",
            "他年寂子如更变，佛法从来不离心。"
        ],
        "title": "游寂照院",
        "id": "630db1d8-5ac3-49ac-9d86-f9541bd3b382"
    },
    {
        "author": "李新",
        "paragraphs": [
            "道人筑室不草草，燕垒蜂房断有才。",
            "细细转泉萦屋去，疏疏栽竹放山来。",
            "琴无杀意客何惮，士怕移文车自回。",
            "清夜不眠留迟月，譟天耘鼓急如雷。"
        ],
        "title": "寂照院",
        "id": "7fea6fda-875b-4528-ba6c-755d36af1b64"
    },
    {
        "author": "李新",
        "paragraphs": [
            "随身刀笔快投空，黄鹄凭君放出笼。",
            "野马已飞樽俎外，白云端在笑谭中。",
            "太平老将辜三略，迟钝参军得五穷。",
            "近日半聋并半哑，莫将佛法问庞公。"
        ],
        "title": "游雍熙寺",
        "id": "48af6ea4-894f-4d62-a9f2-c35dce44d324"
    },
    {
        "author": "李新",
        "paragraphs": [
            "山色从来不世情，水光分与万家清。",
            "连云种竹官租薄，入谷收茶野屫轻。",
            "小雨结缘留俗客，好风吹梦过江城。",
            "这回劝饮休辞醉，后日西山第几程。"
        ],
        "title": "游化城寺",
        "id": "b6019c7f-4ddb-48b2-89c4-92d2ee6b5837"
    },
    {
        "author": "李新",
        "paragraphs": [
            "宰官得度却无能，直断曹溪一点灯。",
            "脱体化为牛马走，只身归是水云僧。",
            "晚烟破灶迷村落，桴鼓譁空走稻塍。",
            "弄水看山元未足，半规初月上觚棱。"
        ],
        "title": "游云门山寺",
        "id": "58821ac9-2d7d-48c2-8093-11091e746d0a"
    },
    {
        "author": "李新",
        "paragraphs": [
            "筠马梯空正肉飞，山幽鸣鸟自声微。",
            "地趋玉嶂新朝眼，巖织天花欲坠衣。",
            "云木绸缪青羽葆，窦泉零落小珠玑。",
            "重来且与看华表，秪恐无人识令威。"
        ],
        "title": "再游云门山寺",
        "id": "a5883da9-f352-4774-bbb1-7097d7f4eb4f"
    },
    {
        "author": "李新",
        "paragraphs": [
            "新雨初平万顷波，移家归去旧烟萝。",
            "三年邻里定相笑，八斗才名岂是多。",
            "地近聊为分袂别，酒醺闲作扣舷歌。",
            "晚投方丈虽岑寂，客喜谈玄自见过。"
        ],
        "title": "暮还官寺",
        "id": "e2d50f0e-a33d-4597-bd51-fc58d1b90cc2"
    },
    {
        "author": "李新",
        "paragraphs": [
            "村落萧萧烟雨收，鹑衣寒竖挽归牛。",
            "平生脚力未到处，当路贵人安肯游。",
            "蹶失马蹄无限恐，荒凉僧墅不胜愁。",
            "北窗季弟还知否，一夜秋声已白头。"
        ],
        "title": "宿青城板桥寺",
        "id": "3e379b5b-aef9-465a-bb92-06802e9d80c5"
    },
    {
        "author": "李新",
        "paragraphs": [
            "曲槛横桥尽落梅，春风草木自承恩。",
            "一身初逐断鸿去，百里犹余残烧痕。",
            "回首锦谿花柳市，那如山寺水云村。",
            "鸣驺喜色知多少，白髪双亲笑倚门。"
        ],
        "title": "春日自锦封归宁过宝巖寺",
        "id": "c01206db-3916-4755-a9e6-7b7552c69184"
    },
    {
        "author": "李新",
        "paragraphs": [
            "徐卿才力已无双，几日飞书约渡江。",
            "岸石有纹欺锦绣，野芦无数认旌幢。",
            "酒投渤澥难招偶，诗筑长城欲受降。",
            "玉麈清谈更通昔，定容寒月半侵窗。"
        ],
        "title": "过江游灵泉寺",
        "id": "eec3c231-8fd4-4a91-847a-7fe1ccffceea"
    },
    {
        "author": "李新",
        "paragraphs": [
            "俯槛微歌猛虎行，暮楼钟鐡又铮铮。",
            "好将石剑磨三伏，自有巴猿报五更。",
            "种竹养茶家计薄，依山临水国风清。",
            "张王左道曹刘战，秖此祇园不识兵。"
        ],
        "title": "游法济寺  其一",
        "id": "b1fd089f-c536-4731-b93d-24103c0ea4b7"
    },
    {
        "author": "李新",
        "paragraphs": [
            "暮钟晓磬杂啼鸦，尤觉幽栖与市赊。",
            "风力吹回千嶂雨，柳阴遮断一谿花。",
            "苍皮树瘿何妨丑，横水桥虹不厌斜。",
            "夜半春雷乱车轧，不须鸣鼓助惊茶。"
        ],
        "title": "游法济寺  其二",
        "id": "0c2fe147-8ede-4c42-b83b-4b33ba73619b"
    },
    {
        "author": "李新",
        "paragraphs": [
            "绿篠寒松小翠微，鱼声寂寂鼓声稀。",
            "山头远见龟屏出，海峤谁迁石笋归。",
            "欲得鬼神添岭桧，却愁风雨断天衣。",
            "醵钱欲作翬飞观，一钵无妨厌蕨薇。"
        ],
        "title": "大佛寺留题",
        "id": "9f04c14b-13ca-4891-b9d6-8485a07706cb"
    },
    {
        "author": "李新",
        "paragraphs": [
            "天然素质胜铅华，一握青丝过老鸦。",
            "信手画眉成柳叶，移盆贮水当菱花。",
            "长忧夜雪侵肌骨，不识春风到齿牙。",
            "媒妁近来趋势利，终年元未适良家。"
        ],
        "title": "感贫女",
        "id": "ae98aa5b-240f-4eea-ba6a-9bfadabcd5c1"
    },
    {
        "author": "李新",
        "paragraphs": [
            "急向空花认此身，莫因宦学苦伤贫。",
            "迟迟海菓未成子，忽忽荷衣看作尘。",
            "玉有细疵那觉病，谷无雌虎自生春。",
            "还家少鼓男儿气，麈尾驱牛笑煞人。"
        ],
        "title": "送姚深之",
        "id": "45ca14b5-cab3-4506-b89a-e4a392911047"
    },
    {
        "author": "李新",
        "paragraphs": [
            "千岭分岗一岭西，一峰骧首万峰低。",
            "仰看木杪楼台小，犹听云端甲马嘶。",
            "暮角回风吹落叶，晓暾笼树转寒霓。",
            "要知血食无穷处，阴壑藏雷水遶谿。"
        ],
        "title": "鐡山祠成二首  其一",
        "id": "c678876a-0587-403b-9633-b2e314fd7cee"
    },
    {
        "author": "李新",
        "paragraphs": [
            "缥缈团空翠一围，丛神社鼓日相依。",
            "阴天几处看云阵，夜雪何时化鐡衣。",
            "鸟鼠莫栖新蘂殿，风尘从染旧龙旗。",
            "门前汗马蹄翻玉，犹似当年力战归。"
        ],
        "title": "鐡山祠成二首  其二",
        "id": "04f8a464-42c1-4c40-a95a-8e1b0bd5db86"
    },
    {
        "author": "李新",
        "paragraphs": [
            "高鸟无余弓自除，由来名盛不堪居。",
            "易挥道左降王缚，难弭朝端谤箧书。",
            "更欲平吴功未就，可怜出蜀智何疏。",
            "鳯台山月知寃魄，夜夜停光照故墟。"
        ],
        "title": "赋邓士载祠",
        "id": "ee4d0a6b-3c31-45b3-bef9-6bc14d82d6fb"
    },
    {
        "author": "李新",
        "paragraphs": [
            "磁钓翁宁傍钓矶，且当兀坐小盆池。",
            "模形陶氏不须怪，入手苍鲸未可知。",
            "风雨不渝端此志，江湖归去定何时。",
            "闲惟秋水磻谿客，船入芦花笛卧吹。"
        ],
        "title": "磁钓翁  其一",
        "id": "0c3036c5-cd94-4f48-bd93-35f94861b891"
    },
    {
        "author": "李新",
        "paragraphs": [
            "无心不自任公子，手引龙鱼敌万钧。",
            "瓦解弟兄惊坠甑，块居烟雨胜流人。",
            "非关钓誉虽攘臂，未欲垂言却卷纶。",
            "更与甄陶一坏土，铃斋相伴岂无因。"
        ],
        "title": "磁钓翁  其二",
        "id": "5ef85be1-12f3-436d-820e-f174b97a5c6b"
    },
    {
        "author": "李新",
        "paragraphs": [
            "晓禽聒起坐薪床，梳裹斑丝短短苍。",
            "瓮面拨来蛆子白，花心飞出蝶须黄。",
            "游蜂声沓晨衙退，细篆香萦碧线长。",
            "已约邻家来小饮，是中容得次公狂。"
        ],
        "title": "晓起",
        "id": "679be70e-d5df-433b-a897-91c464985537"
    },
    {
        "author": "李新",
        "paragraphs": [
            "世事不知浑井底，巴音犹在已天涯。",
            "攻愁有酒杯吹浪，报喜非春烛自花。",
            "贾谊长才空赋鵩，东陵余地欲栽瓜。",
            "诏书许逐阳和至，宁乞西山度岁华。"
        ],
        "title": "过冯十夜饮见烛花有作",
        "id": "75a6b4c9-7dcc-4ae1-b1b3-e71ffa807132"
    },
    {
        "author": "李新",
        "paragraphs": [
            "朝来喜下鹿头关，谁谓追奔匹马还。",
            "意气已无豪愤态，梦魂犹在崄崎间。",
            "白云亲老愁归计，明月知音笑病颜。",
            "天子已筹西夏策，将军未易许安闲。"
        ],
        "title": "下鹿头坂偶成",
        "id": "fe74f56e-8dc1-414f-b4d4-192af0d9b530"
    },
    {
        "author": "李新",
        "paragraphs": [
            "常记秋登跨鹤台，儒先杖履共追陪。",
            "如公已到蓬莱上，过我又分符竹来。",
            "往事已成千古话，遗风空负十分杯。",
            "依依正尔重阳日，襟抱何时得好开。"
        ],
        "title": "九日林守同饮因思昔年朱侍讲跨鹤之集",
        "id": "1af6a67d-a828-4156-bf71-83dc54f79892"
    },
    {
        "author": "李新",
        "paragraphs": [
            "堂上高人解赏音，孤根未放草来侵。",
            "不妨此后颁春力，却得从前爱日心。",
            "模腊曾看黄淡淡，试粧犹恐晕深深。",
            "而今驿使行如织，听取新来塞上吟。"
        ],
        "title": "次韵任使君咏梅二首  其一",
        "id": "56bd468e-eaac-4cd3-8cfd-051577e2dbfe"
    },
    {
        "author": "李新",
        "paragraphs": [
            "平时化力与扶持，莫道春工未肯私。",
            "暗有浮香通淡月，瘦无寒叶到空枝。",
            "腹中太白何多锦，句下韦郎自不知。",
            "阴谷未开公见否，葭灰暖律更烦吹。"
        ],
        "title": "次韵任使君咏梅二首  其二",
        "id": "10f667b7-6fb1-4780-9dfc-008e1e042393"
    },
    {
        "author": "李新",
        "paragraphs": [
            "能向风尘识马周，新丰饮尽得相留。",
            "后车惯载胡王缚，衰草频惊战马秋。",
            "灵武须公来辟土，桃林他日待归牛。",
            "承平卫霍知虚老，剩著新篇继日休。"
        ],
        "title": "次韵解君接感怀  其一",
        "id": "7fadd05d-a19f-49d1-88a6-f8d99353f5c0"
    },
    {
        "author": "李新",
        "paragraphs": [
            "太平事业按商周，麟阁仪形待子留。",
            "壮士长歌三箭定，鸱夷归老五湖秋。",
            "生涯底事空藏剑，英气平时已食牛。",
            "歌扇舞衫今太寂，暮云佳句敌汤休。"
        ],
        "title": "次韵解君接感怀  其二",
        "id": "051c1e2c-6f38-4316-8edb-ef12c39187b2"
    },
    {
        "author": "李新",
        "paragraphs": [
            "絺葛皮冠萧隐居，溪山随我亦名愚。",
            "调和得所弟乳酪，丽泽不均兄瓠壶。",
            "晓雨莫偿双泪落，夜灯常照一心孤。",
            "阿松活计今多少，试问山前几木奴。"
        ],
        "title": "天池读书寄元明",
        "id": "892a1e93-28a7-4ae7-9a49-d218203e170d"
    },
    {
        "author": "李新",
        "paragraphs": [
            "一掌巍然占碧巅，分明高举欲擎天。",
            "升沉尽待招携力，指点都归造化权。",
            "好与清霄扶日月，莫留寒嶂弄云烟。",
            "不知千古兴亡事，屈指而今是几年。"
        ],
        "title": "甲子春趋太学过华山赋仙掌峰",
        "id": "669cb95f-a9a7-4abf-962b-98386e1c4ab5"
    },
    {
        "author": "李新",
        "paragraphs": [
            "北窗冰硏碎鱼鳞，未伏徐翁笔有神。",
            "止酒诗成三迳晓，买山钱就一家春。",
            "饥鼯如市莫欺客，穷鬼作朋终笑人。",
            "未敢移文谢逋客，且看除道过蒲轮。"
        ],
        "title": "北窗偶成呈遗逸",
        "id": "049f3391-0679-4340-a29f-a75b20bf93b0"
    },
    {
        "author": "李新",
        "paragraphs": [
            "璧月尘昏琼树秋，无从百媚一回眸。",
            "荼䕷香度梅粧冷，鹦鹉声低玉笛幽。",
            "唾背但能知祸水，逢春且莫上迷楼。",
            "归来安守无盐女，不宠无惊共白头。"
        ],
        "title": "观前古美人图",
        "id": "9b044718-44d0-40d5-bbc8-b37c572ba3ed"
    },
    {
        "author": "李新",
        "paragraphs": [
            "鬓丝萧散忙蚕月，笑靥匀停喜麦秋。",
            "落照已斜犹曝茧，故人未渡莫横舟。",
            "屋欹云影长年见，枕压谿声半夜流。",
            "料得此生无好梦，却胜终日有闲愁。"
        ],
        "title": "所见",
        "id": "cde18f62-e628-4359-ac69-bafcfbe8af45"
    },
    {
        "author": "李新",
        "paragraphs": [
            "筠舆百曲篆谿湾，润麦催花小雨悭。",
            "鶗鴃弄声知境静，秋千垂影见春闲。",
            "一生瘦骨几随鹤，万事无心却爱山。",
            "为濯小槽收重碧，扫除东阁待翁还。"
        ],
        "title": "蓬溪道中所见  其一",
        "id": "e3bb5a1d-61e4-43f4-9ae4-a7655e067555"
    },
    {
        "author": "李新",
        "paragraphs": [
            "诗情冷落接坰荒，鸟语钩辀伴日长。",
            "山馆花烦蜂蜜重，溪桥雨润燕泥香。",
            "鄂君被暖春回帐，犬子琴闲月到床。",
            "醉里要归何处是，无功犹解记吾乡。"
        ],
        "title": "蓬溪道中所见  其二",
        "id": "42bbaa91-e1df-411c-bcab-da8158648a78"
    },
    {
        "author": "李新",
        "paragraphs": [
            "天涯一角见重阳，萧洒西风客断膓。",
            "麻纻未更今日白，菊花还似去年黄。",
            "陶潜把酒重开解，宋玉临墙乍感伤。",
            "借问龙山歌会者，座中谁认绿衣郎。"
        ],
        "title": "西岗重九",
        "id": "5a97831f-5ef1-45dc-88dc-a7080a3d56fd"
    },
    {
        "author": "李新",
        "paragraphs": [
            "殷树葱笼绣晓暾，马蹄东去乱冰痕。",
            "世收征诏藏商谷，家有新功刻禹门。",
            "太白夜郎初辱顾，冯唐汉殿欲承恩。",
            "南山报喜通啼鸟，明日荣归鹤有孙。"
        ],
        "title": "送冯梦授试礼部  其一",
        "id": "a4e12441-61fc-4e3c-a40f-e3a63c45ef83"
    },
    {
        "author": "李新",
        "paragraphs": [
            "年来初识小冯君，鞭靮何妨驭晏婴。",
            "三世卿云涪水秀，一门巢许蜀山清。",
            "飘零殊幸逢公子，邂逅相看不世情。",
            "入手华标归早晚，愿扶藜杖出山迎。"
        ],
        "title": "送冯梦授试礼部  其二",
        "id": "4bbdda85-933b-4934-81a3-bcb0efe16442"
    },
    {
        "author": "李新",
        "paragraphs": [
            "不须回首汉臯亭，白髪愁催却易生。",
            "好梦先依鸾仗去，此身聊伴剑云行。",
            "随辀芳草真无赖，送客黄鹠似有情。",
            "故国要知何处是，望湖楼下锦衣城。"
        ],
        "title": "送钱使者三首  其一",
        "id": "83eb3dea-0733-4a74-8d38-d8d4ffda5866"
    },
    {
        "author": "李新",
        "paragraphs": [
            "玉翰飞过汉江东，蜀道三年兴已穷。",
            "明日登山临水去，故园啼鸟落花空。",
            "闻今自草延英奏，合下人推长者风。",
            "燕麦兔葵初乱眼，欲将修翼问归鸿。"
        ],
        "title": "送钱使者三首  其二",
        "id": "189adcaf-b04d-4b55-9e7e-e0a06974a309"
    },
    {
        "author": "李新",
        "paragraphs": [
            "翠羽颁书出紫皇，残春岐路日初长。",
            "花容帖雨蜂儿静，麦浪翻风燕子凉。",
            "八叶世家方越古，二王振鹭已成行。",
            "行行才业知多少，千里吴天水满塘。"
        ],
        "title": "送钱使者三首  其三",
        "id": "7d2f32f8-f1f7-42a9-9173-8fbf33e8e141"
    },
    {
        "author": "李新",
        "paragraphs": [
            "边公春梦昼悠扬，借有新嘲不汝妨。",
            "杖屦未经桃李树，棹歌空忆水云乡。",
            "子规啼去花应好，燕子归来日渐长。",
            "稍学渊明惜名酒，扫除斋阁待君尝。"
        ],
        "title": "简任安中",
        "id": "3dc677c1-4ac4-481c-bb3f-b7d44cb0cc7f"
    },
    {
        "author": "李新",
        "paragraphs": [
            "野鸟啼春稍觉空，马蹄何故万山中。",
            "树连土雨微茫绿，花入麦秋零乱红。",
            "北阮不知贫气味，谪仙元有旧家风。",
            "正须洗出青青目，看取新来塞上翁。"
        ],
        "title": "神泉道中寄李道明",
        "id": "116cff11-db65-49f7-b4a0-1621454e4175"
    },
    {
        "author": "李新",
        "paragraphs": [
            "参军龙钟大可笑，清圣寂寞何所中。",
            "往事几随山影转，此生元与浪花同。",
            "金銮视草人安在，曲水流觞迹已空。",
            "早晚北风吹得去，欲参云汉问鸿濛。"
        ],
        "title": "题普州东溪",
        "id": "46955483-655c-4f89-ac6d-8a012cfeb15d"
    },
    {
        "author": "李新",
        "paragraphs": [
            "碧霄已觉少微明，帝所行看召老成。",
            "好梦谩依淮水去，秋风空见雪山轻。",
            "衣冠几许披云雾，父老于今识弟兄。",
            "黄阁他年开月旦，想公终不解忘情。"
        ],
        "title": "送许东传  其一",
        "id": "57dfbed0-e706-47b1-9a34-29908a6e79bd"
    },
    {
        "author": "李新",
        "paragraphs": [
            "转蓬孤鹤昔流人，千里楼西客此身。",
            "江海相忘鱼自乐，雪霜已过树回春。",
            "长安索米非方朔，谷口耕云待子真。",
            "收拾从来忧国泪，太平无复事沾巾。"
        ],
        "title": "送许东传  其二",
        "id": "d9ff91ef-108b-4c3f-bc15-725502ceb646"
    },
    {
        "author": "李新",
        "paragraphs": [
            "恩光渺渺似涪波，湿雪欺梅奈别何。",
            "歛尽寒威离两蜀，播将春色入三河。",
            "轻装旧槖黄金少，故国新丰美酒多。",
            "不负一生经济术，他年元鼎解调和。"
        ],
        "title": "送元播",
        "id": "0484c5b1-3874-48ce-baf1-d1b3987cce07"
    },
    {
        "author": "李新",
        "paragraphs": [
            "未觉乡关岁月深，转山旗影缓愔愔。",
            "远人愿见乔卿服，支邑曾随子贱琴。",
            "摅散幽阴千古恨，发明忠义一生心。",
            "冰清不屈二天庇，雨化宁逢三日霖。"
        ],
        "title": "送李才儒  其一",
        "id": "11f15b9a-2c0f-4e1a-8815-0c99963e929c"
    },
    {
        "author": "李新",
        "paragraphs": [
            "理官食木遥遥胄，一姓而今万顷麻。",
            "浑道娄公能耐事，惟余老子未通家。",
            "行经阊阖云生足，归到方壶雪弄花。",
            "休丐一麾江海去，且扶尧日度清华。"
        ],
        "title": "送李才儒  其二",
        "id": "27dba897-c56b-4320-8f91-c12ef65dd874"
    },
    {
        "author": "李新",
        "paragraphs": [
            "飘零愁杀病参军，点点黄泥渍帽裙。",
            "藏火解销秦地铁，骑驴重数华山云。",
            "儿号惟有韩司业，官冷谁怜郑广文。",
            "身世泡沤浑道得，请君一笑北邙坟。"
        ],
        "title": "送邵马勾二首  其一",
        "id": "ff261f2a-0c08-4a9d-8214-9e3aa0574cd5"
    },
    {
        "author": "李新",
        "paragraphs": [
            "芳菊江藜泣冷烟，秋风秋雨老行鞭。",
            "尝依故国横经笥，犹忆南堂乞火仙。",
            "月瘴稍昏斜谷路，渔竿空倚北谿船。",
            "有钱他日邻枌社，待觅嵩阴一顷田。"
        ],
        "title": "送邵马勾二首  其二",
        "id": "f8ac31af-3965-4fc0-819d-9264a6aba1f2"
    },
    {
        "author": "李新",
        "paragraphs": [
            "妙龄壁水兴何穷，投笔幡然定远功。",
            "宝仗初依金碧辂，铁鞭闲静海连风。",
            "萱堂归去椒觞近，珠珮收来汉月空。",
            "明日紫骝嘶晓雪，故人端在乱山中。"
        ],
        "title": "送周晋叔",
        "id": "ef31ec7a-8f38-41ec-87d4-7d906c17f5ee"
    },
    {
        "author": "李新",
        "paragraphs": [
            "柳映平桥路带沙，行人归思浩无涯。",
            "临岐萧寺琐苍竹，催客杜鹃啼落花。",
            "千里乱山云自暗，一谿流水日空斜。",
            "伊予最是多情者，为拂前题置碧纱。"
        ],
        "title": "送邵子文",
        "id": "d0b7deb5-3950-4bf9-8f57-527c3fe78d00"
    },
    {
        "author": "李新",
        "paragraphs": [
            "绿篠欹墙叶叶声，夜凉风细露华清。",
            "飘零何幸逢公子，邂逅相看不世情。",
            "拟向伯伦求酒颂，不知东野解诗鸣。",
            "三峰峰下文章伯，应忆当年阮步兵。"
        ],
        "title": "送刘汉特兼简邵子文",
        "id": "6a83caa5-3e91-4e73-bf31-fc9d8a90ad4b"
    },
    {
        "author": "李新",
        "paragraphs": [
            "岁晚随君色色无，嫁时我自有琼琚。",
            "借令值客休扪蝨，幸未能诗勿跨驴。",
            "宁与渔樵安旧隐，莫言封禅著新书。",
            "夜寒憎见牛衣泣，起执晨炊触釜鱼。"
        ],
        "title": "妇嘲",
        "id": "13115001-4bc3-4cdb-be96-45a8e9f74d99"
    },
    {
        "author": "李新",
        "paragraphs": [
            "巖前曾考腐斤樵，洞里仙人不可招。",
            "龙睡有时悭小雨，春长无地觅灵苖。",
            "与攻中散平时懒，更沃文园异日消。",
            "调鼎和羮须玉液，预私清泚注轻瓢。"
        ],
        "title": "药水巖",
        "id": "b6ccd01f-037f-4ea1-a48c-fe7a4e0aaab6"
    },
    {
        "author": "李新",
        "paragraphs": [
            "疗饥宁采故丘薇，真陋羌夷讵可依。",
            "火日四山犹堕雪，鬼林六月不单衣。",
            "药残花蕚归方册，狨老金丝触祸机。",
            "倒指瓜期今已足，早修云翼背西飞。"
        ],
        "title": "陋夷",
        "id": "a2226513-5df0-41f9-abaa-cbdf2d965577"
    },
    {
        "author": "李新",
        "paragraphs": [
            "贵口轻翾意自融，鸣柯芥羽逐春风。",
            "猗欤宋氏青云器，师我缁川白髪翁。",
            "沃壤可彰千载义，旧窗空负一生功。",
            "新阡无用栽凡木，待看奇才长碧桐。"
        ],
        "title": "宋隐君挽词",
        "id": "0d2bf8d8-5152-4031-b554-12065e25074b"
    },
    {
        "author": "李新",
        "paragraphs": [
            "舞鸾雏鹄已先飞，曾倚西山泣晚晖。",
            "老去儿孙雄北阮，古来门户占乌衣。",
            "萧萧华髪犹供祭，历历清谈又解围。",
            "洞口仙人招白鹤，玉翰何日与云归。"
        ],
        "title": "蒲静安挽词",
        "id": "93261c5e-d6b6-43ff-9d79-b630ebdb4151"
    },
    {
        "author": "李新",
        "paragraphs": [
            "七十飘生世所稀，初休利锁便忘机。",
            "清朝有子方干禄，白屋无尘自掩扉。",
            "高论竞推猗顿富，梦魂翻逐楚庄飞。",
            "素车白马春郊道，鸾鳯相呼旧穴归。"
        ],
        "title": "陈丈挽诗",
        "id": "da07fb7c-c291-4c6e-b868-5021c009236d"
    },
    {
        "author": "李新",
        "paragraphs": [
            "何必他杨重蜀苖，关西华胄固遥遥。",
            "大成殿老身先倡，贝叶书成血未消。",
            "金马祥光开旧地，玉虹寒影卧新桥。",
            "伟翁有子全忠孝，行看珪璋荐盛朝。"
        ],
        "title": "挽崇宁王雅桥杨公善宣教词",
        "id": "b5479802-0149-4c14-bce1-077d9bf17997"
    },
    {
        "author": "李新",
        "paragraphs": [
            "善颂堂下几生刍，䍧牱墓西千辆车。",
            "邑人清泪堕不已，食客行歌悲有余。",
            "家法新增小戴礼，生涯半用计然书。",
            "平生阴德知多少，势等岷峨报亦徐。"
        ],
        "title": "挽江源张寛儒承事词",
        "id": "05819c42-c563-4692-a846-38909f9ffc25"
    },
    {
        "author": "李新",
        "paragraphs": [
            "长吟清啸蜀江干，一尺霜根向物寒。",
            "吾道祗知尊孔子，奇书何用学刘安。",
            "玄谈客去虚方丈，碧落雏归迅羽翰。",
            "晓月流星无处觅，断云空著子陵滩。"
        ],
        "title": "挽张承事词",
        "id": "220cf98e-20e4-4058-9444-3c936f2c6a6d"
    },
    {
        "author": "李新",
        "paragraphs": [
            "玉翰飞过碧江东，露泣三荆向晓风。",
            "贝叶尘生昏旧绿，苹花烟老堕疏红。",
            "鸟沉孤影桓山外，虫返青冥壁水空。",
            "德范岂惟坟上土，传家清训是无穷。"
        ],
        "title": "东平县君挽词",
        "id": "fb159eb5-805e-4f77-9ac3-2b06963dbe1f"
    },
    {
        "author": "李新",
        "paragraphs": [
            "吴楚云帆万里风，元歌来哭旧江东。",
            "梁城皓鹤千年恨，蜀垄青松一梦空。",
            "滏水波声天地远，灞陵山色古今同。",
            "碑阴且刻东坡语，勋烈将收国史中。"
        ],
        "title": "挽史太君词",
        "id": "514e2d8d-3fdd-4c85-b9c6-9e653bb2ed59"
    },
    {
        "author": "李新",
        "paragraphs": [
            "闺门秀色擢冰清，行佩兰苕八十春。",
            "传道先生为择配，起家著作不忧贫。",
            "金花贴子分双轴，子舍登瀛有几人。",
            "千仞龙华松竹域，妇姑虽死亦相亲。"
        ],
        "title": "寿安夫人挽词",
        "id": "74ea2798-8333-4c9a-86bd-5b19d9a23e1f"
    },
    {
        "author": "李新",
        "paragraphs": [
            "旧池龟去必巢莲，龙隧愁看锦水边。",
            "肯与玉人俱远宦，自怜王母已高年。",
            "松窗弦诵亲曹叔，秋月家风起郑玄。",
            "仙客立朝何所恨，自缘退有可耕田。"
        ],
        "title": "荣德夫人挽词",
        "id": "4b2abb56-9b24-47ec-9753-3f2125934c48"
    },
    {
        "author": "李新",
        "paragraphs": [
            "妙年词墨一何工，汉苑家声戚里雄。",
            "居避飞尘门似水，客投漫刺袂生风。",
            "香消绛帐鱼难蠧，月照银杯酒不空。",
            "阳报岂须穷宝箧，鳯雏行看赤霞中。"
        ],
        "title": "阴伯庸悼词",
        "id": "18b430a3-7cc5-4379-9e16-f0ae6bf1a106"
    },
    {
        "author": "李新",
        "paragraphs": [
            "虚名毕竟耳边风，梦入巢由事一空。",
            "贫窭未能防鬼笑，悲哀端更遇途穷。",
            "胡沙十月惊弦鴈，水国三年食蓼虫。",
            "得似此身无好味，病余明日即衰翁。"
        ],
        "title": "病中二首  其一",
        "id": "c23dda8a-069b-483c-8302-8a0b3fa836c8"
    },
    {
        "author": "李新",
        "paragraphs": [
            "林间风气杳无踪，欲遣谁人慰病慵。",
            "丐友何颜堪著论，祭拏无泪可沾胸。",
            "不知心逐摇摇旆，反为官怜楚楚松。",
            "最是少眠多念处，暝鸦残月五更钟。"
        ],
        "title": "病中二首  其二",
        "id": "7afa4ee6-6c2a-436c-a347-afa4f41b42ad"
    },
    {
        "author": "李新",
        "paragraphs": [
            "俗意未能免，高情谁与论。",
            "惟怜今夜月，依旧照衡门。"
        ],
        "title": "月下",
        "id": "8664f4b9-b276-489b-81b8-6048425fce03"
    },
    {
        "author": "李新",
        "paragraphs": [
            "花尽蜂腰痩，风低燕脇凉。",
            "云衣迷远岫，烟幕蔽柔桑。"
        ],
        "title": "和许表民湔江驿四题  其一",
        "id": "87a4b53e-f9a8-4317-a875-def481f7a4a3"
    },
    {
        "author": "李新",
        "paragraphs": [
            "吹来槐荚细，过去杜鹃悲。",
            "惯客久无念，送春闲有诗。"
        ],
        "title": "和许表民湔江驿四题  其二",
        "id": "21cc70fd-e8cb-454c-8e13-81986831280d"
    },
    {
        "author": "李新",
        "paragraphs": [
            "笋成森碧玉，麦熟歛黄云。",
            "村酒不堪酌，一杯能易醺。"
        ],
        "title": "和许表民湔江驿四题  其三",
        "id": "efb09d40-1641-4dbf-af00-a3d248a026fb"
    },
    {
        "author": "李新",
        "paragraphs": [
            "柳桥通窈窕，客辔按玲珑。",
            "蒲剑一谿绿，酒花双颊红。"
        ],
        "title": "和许表民湔江驿四题  其四",
        "id": "bfc8968b-9f63-421e-826a-cd109090834e"
    },
    {
        "author": "李新",
        "paragraphs": [
            "蜀国山河在，梁原草树深。",
            "暮云千里色，无处不伤心。"
        ],
        "title": "游南水陆院  其一",
        "id": "53aa86d9-18b5-4f64-b3b6-de24a1d6e771"
    },
    {
        "author": "李新",
        "paragraphs": [
            "鸣蛙千鼓吹，脩竹万琅玕。",
            "日下欲归去，谿光生晚寒。"
        ],
        "title": "游南水陆院  其二",
        "id": "6d6726a0-9b38-4498-a5d7-23235d95bf74"
    },
    {
        "author": "李新",
        "paragraphs": [
            "线绕参差路，云封咫尺山。",
            "寺僧初怪客，三日窃优闲。"
        ],
        "title": "宿西谷院六首  其一",
        "id": "dee5871d-db62-44ee-a8ff-19b33abbce38"
    },
    {
        "author": "李新",
        "paragraphs": [
            "野水无穷意，幽花不断香。",
            "残春孤客恨，惟与汉天长。"
        ],
        "title": "宿西谷院六首  其二",
        "id": "99ceb0ca-b308-4f9c-9970-e5ceb5c6bcb2"
    },
    {
        "author": "李新",
        "paragraphs": [
            "山翠围裘领，谿声响佩环。",
            "终年无俗客，不用掩松关。"
        ],
        "title": "宿西谷院六首  其三",
        "id": "cba063f8-d13d-4091-8ee2-42f06a0e27cf"
    },
    {
        "author": "李新",
        "paragraphs": [
            "野鸟休惊起，浮云莫厌看。",
            "松萝秋后碧，巖谷暑中寒。"
        ],
        "title": "宿西谷院六首  其四",
        "id": "a8b5de34-ab70-4327-8b3c-62995eeae080"
    },
    {
        "author": "李新",
        "paragraphs": [
            "石髓门前水，松风谷外钟。",
            "迟迟半轮月，未忍出双峰。"
        ],
        "title": "宿西谷院六首  其五",
        "id": "a7463ebf-c072-4d0b-aacf-f238bc03d343"
    },
    {
        "author": "李新",
        "paragraphs": [
            "稍治寻山屐，初裁半隐衣。",
            "声声杜鹃语，犹劝不如归。"
        ],
        "title": "宿西谷院六首  其六",
        "id": "0badb223-9146-42d3-922d-1c9203bb6fc2"
    },
    {
        "author": "李新",
        "paragraphs": [
            "吏部虀盐满腹，先生苜蓿盈盘。",
            "珍重寻常痴客，不作膏粱眼看。"
        ],
        "title": "送菜徐秀才  其一",
        "id": "8bba2cd0-beff-4081-95a5-ab6cd8fc610c"
    },
    {
        "author": "李新",
        "paragraphs": [
            "食荠已甘予口，送荼聊苦君肠。",
            "见说舐碪无分，借令轑釡何妨。"
        ],
        "title": "送菜徐秀才  其二",
        "id": "ac71cb85-39fc-4d89-8d60-ab9473ca667c"
    },
    {
        "author": "李新",
        "paragraphs": [
            "黄精末有积雪，晚菘犹帯寒烟。",
            "虽辜主父九鼎，不减何郎万钱。"
        ],
        "title": "送菜徐秀才  其三",
        "id": "ef962123-aa20-47eb-a91c-b5da4438b8af"
    }
]