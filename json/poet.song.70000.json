[
    {
        "author": "鄒浩",
        "paragraphs": [
            "歸田日日望恩光，今日尤思返故鄉。",
            "淡飯三盃菊花酒，何妨隨俗且重陽。"
        ],
        "title": "九日",
        "id": "fb9bea09-ab06-46ac-935a-4871d78273d6"
    },
    {
        "author": "鄒浩",
        "paragraphs": [
            "罪大投身瘴癘鄉，親年老矣重難忘。",
            "龍華會上俱賢聖，爲爇精誠一炷香。"
        ],
        "title": "送擇老赴桂州龍華會",
        "id": "11e2c5e9-af0c-4656-998a-0506d757e8e4"
    },
    {
        "author": "鄒浩",
        "paragraphs": [
            "去年寒食已爲客，今年寒食未還家。",
            "春前莫負一杯酒，山後聊觀三朵花。"
        ],
        "title": "觀牡丹",
        "id": "553d6486-8285-4543-8444-c6786a0199ed"
    },
    {
        "author": "鄒浩",
        "paragraphs": [
            "清都不敢夢中遊，何况通明侍冕旒。",
            "分手知從天上去，望雲深感嶺邊留。",
            "三年瘴癘精神在，一日功名謦欬收。",
            "驥足風生誰絆得，綠楊芳草謾高樓。"
        ],
        "title": "送希古",
        "id": "2c55416f-37f3-4c87-870d-7234ce4ffbc5"
    },
    {
        "author": "鄒浩",
        "paragraphs": [
            "觀書已若觀山水，今更開軒山水來。",
            "岌岌雲收騰日月，滔滔魚躍起風雷。",
            "二儀歘向胸中集，萬象都從筆下回。",
            "只恐高深亦欣覽，秀才尤秀出塵埃。"
        ],
        "title": "攬秀軒",
        "id": "1965ed9d-f15e-408c-aab2-67e93c54273d"
    },
    {
        "author": "鄒浩",
        "paragraphs": [
            "通道三盃如李白，解酲五斗似劉伶。",
            "爾來心渇鴨頭綠，應許唇霑竹葉青。"
        ],
        "title": "簡君瑞覓竹葉清",
        "id": "7d98f120-9819-4466-89b4-a8ca3e3438ba"
    },
    {
        "author": "鄒浩",
        "paragraphs": [
            "蟾影舞花真窈窕，江風吹竹是倫伶。",
            "開壺日月欣浮白，放眼乾坤得倍青。"
        ],
        "title": "君瑞酒來用前韻",
        "id": "41b0ab65-6953-4a68-92e0-bcf52c02dcea"
    },
    {
        "author": "鄒浩",
        "paragraphs": [
            "促膝論心十二年，有時忠憤淚澘然。",
            "不聞一事拳拳救，但見三臺每每遷。",
            "天地豈容將計免，國家能報乃身全。",
            "它時會有相逢日，解說何由復自賢。"
        ],
        "title": "聞正夫遷門下",
        "id": "6db59101-eced-4d28-8cfb-6321b9b0d882"
    },
    {
        "author": "鄒浩",
        "paragraphs": [
            "雨師風伯倐回車，今日春工得自如。",
            "窗牖洞開除障礙，盡教風景到吾廬。"
        ],
        "title": "開窗",
        "id": "8c99ab30-9a4d-4aa5-a28f-a24cea86e318"
    },
    {
        "author": "鄒浩",
        "paragraphs": [
            "輕雲籠日雨收塵，天作奇花照眼明。",
            "莫道嶺邊無好況，吾今春在洛陽城。"
        ],
        "title": "對牡丹",
        "id": "09bb0c39-c42b-457a-8065-3677b2e924b1"
    },
    {
        "author": "鄒浩",
        "paragraphs": [
            "默默炎荒已歲餘，音書那復阻三吳。",
            "晚來何限青天出，獨倚欄杆聞鷓鴣。"
        ],
        "title": "聞鷓鴣",
        "id": "76a9eb6e-3b4b-4ddb-9e4f-df542aea9bc5"
    },
    {
        "author": "鄒浩",
        "paragraphs": [
            "幾片空田白水中，朝來俄已綠茸茸。",
            "自憐於此留居久，兩見插禾勤老農。"
        ],
        "title": "觀插田",
        "id": "421b6cd0-68c1-406d-93f4-f9bc6e37b135"
    },
    {
        "author": "鄒浩",
        "paragraphs": [
            "基構于今政十年，不容山竹暗行鞭。",
            "森然五筍自何出，盛矣文邦相與傳。"
        ],
        "title": "佛前筍  其一",
        "id": "e5542e82-3b80-4a25-b653-c29b164e8a54"
    },
    {
        "author": "鄒浩",
        "paragraphs": [
            "和氣潛通無間斷，佛光回照有因緣。",
            "恩書不遠歸期近，已覺斑衣色倍鮮。"
        ],
        "title": "佛前筍  其二",
        "id": "bd6a1b7f-33f9-4808-9706-f62f8a6b7e0d"
    },
    {
        "author": "鄒浩",
        "paragraphs": [
            "來仙閣上道生成，芝滿丹田鬰鬰青。",
            "不爲換鵝爲物役，焚香閒自寫黄庭。"
        ],
        "title": "寫黄庭  其一",
        "id": "2fcf3619-4ae9-4b0f-b7e8-3c960f82b19d"
    },
    {
        "author": "鄒浩",
        "paragraphs": [
            "黄庭窈窈在吾身，洒掃塵氛集萬神。",
            "但自精誠如一日，莫愁金闕不高真。"
        ],
        "title": "寫黄庭  其二",
        "id": "2435d663-05b0-4f37-8223-0f68d8747f06"
    },
    {
        "author": "鄒浩",
        "paragraphs": [
            "高真元是世間人，能密樞機到上清。",
            "天地有終吾不老，環剛猶得度羣生。"
        ],
        "title": "寫黄庭  其三",
        "id": "8f65764e-bc02-4cdc-9941-532189d54a0a"
    },
    {
        "author": "鄒浩",
        "paragraphs": [
            "羣生何事日營營，浪以三元作五兵。",
            "未及殘人先自賊，幾時重得見升平。"
        ],
        "title": "寫黄庭  其四",
        "id": "8f85798e-5d54-4053-8184-c7dae476ca90"
    },
    {
        "author": "鄒浩",
        "paragraphs": [
            "升平無象亦無名，翼翼巍巍拱玉宸。",
            "流澤自周人自樂，普天同入萬年春。"
        ],
        "title": "寫黄庭  其五",
        "id": "567d6886-25bc-4498-94cd-b5b15c98b85d"
    },
    {
        "author": "鄒浩",
        "paragraphs": [
            "榕樹能容故得名，枝條環布若高城。",
            "何當種滿彌天去，永使青青芘萬生。"
        ],
        "title": "榕樹",
        "id": "dd32f09a-4bb8-4269-bcfb-a3571c28e3ce"
    },
    {
        "author": "鄒浩",
        "paragraphs": [
            "曾以高風入冕旒，未聞釋耒起南州。",
            "當緣我罪投荒遠，亦使君身得滯留。",
            "萬卷功名閒處立，一瓢境界静中收。",
            "它年太史無虚美，卓行還能與祖侔。"
        ],
        "title": "寄陽行先",
        "id": "294a1b02-98b8-4667-b2a2-e2239b3d2ec4"
    },
    {
        "author": "鄒浩",
        "paragraphs": [
            "庚子同災知幾人，二公華顯獨超倫。",
            "比聞貶責祠宮去，始信推移運數均。",
            "勢冷有官猶是貴，居閒無禄未爲貧。",
            "須知削籍投荒者，惟望歸歟作幸民。"
        ],
        "title": "聞王呂二公罷郡皆得宮觀",
        "id": "89a9c4d3-c11d-4243-84fb-b28f7fd6f6a7"
    },
    {
        "author": "鄒浩",
        "paragraphs": [
            "十年流落見無由，誰識江東有趙州。",
            "憑仗爐煙寄消息，定中應亦展眉頭。"
        ],
        "title": "以常寧鉛鑪合供政首座因用舊韻發一笑",
        "id": "bd35df99-35a2-4f67-8837-c629433d9d8d"
    },
    {
        "author": "鄒浩",
        "paragraphs": [
            "縱横參了祖師禪，聊唱還鄉信此緣。",
            "粥飯年來一齊足，不妨和束带刀眠。"
        ],
        "title": "聞政公住庵將成輙以只麽名之并寄絕句",
        "id": "0c0c9438-f101-404a-bfc9-5a7946f63aab"
    },
    {
        "author": "鄒浩",
        "paragraphs": [
            "高歌一曲破還鄉，只麽隨緣是道塲。",
            "已向承天設雙榻，待師同快竹風涼。"
        ],
        "title": "招政首座",
        "id": "956fee77-764d-4b95-8efd-3e5b581a637b"
    },
    {
        "author": "鄒浩",
        "paragraphs": [
            "真訣由來甚易明，惟人用志不精誠。",
            "從今謹事先生語，何患無階朝玊清。"
        ],
        "title": "有感",
        "id": "a0eab6b7-2467-4d36-bf6a-5e5e322b4e73"
    },
    {
        "author": "鄒浩",
        "paragraphs": [
            "夢如符節自然合，吉事有開期必先。",
            "天地無私人主聖，孤臣從此望歸田。"
        ],
        "title": "紀夢",
        "id": "a236d3c2-1acc-4287-99ee-56b73b04aa29"
    },
    {
        "author": "鄒浩",
        "paragraphs": [
            "萱草留春瑞氣長，二年吳越杳相望。",
            "鑪煙正起依南極，鄉信俄來自北堂。",
            "委曲備聞逾獲寶，歡欣遙想盛稱觴。",
            "人心天意端如此，行矣歸寧慰壽康。"
        ],
        "title": "母氏誕生之日得家書喜不自勝形於鄙句",
        "id": "83d90c2c-33b9-4e1e-849a-c5a9c577940d"
    },
    {
        "author": "鄒浩",
        "paragraphs": [
            "天下蒼生如我何，故人猶祝保天和。",
            "奉親志意得歸路，報國功名還釣簑。",
            "已分息心隨飲啄，不應平地起風波。",
            "璚瑤欲報安能報，空向秦淮悵望多。"
        ],
        "title": "讀林醇中書",
        "id": "204e80a8-83e0-4b78-a47a-f2452c2b8585"
    },
    {
        "author": "鄒浩",
        "paragraphs": [
            "無書可借即捐書，日月雲煙見未除。",
            "言與不言俱是着，損之又損亦非如。",
            "琴邊酩酊何關酒，濠上從容豈在魚。",
            "爲報冰華老居士，吾今無欠亦無餘。"
        ],
        "title": "讀錢濟明書",
        "id": "5dd9d1bd-230e-4e57-a68c-c04176673928"
    },
    {
        "author": "鄒浩",
        "paragraphs": [
            "人生游藝亦多端，莫若醫書可縱觀。",
            "曾向千金深有得，孰云三界果無安。",
            "忘懷已自袪災瘴，寄語尤知篤歲寒。",
            "敢不拜嘉勤輔助，保全歸去奉親歡。"
        ],
        "title": "讀袁柬之書",
        "id": "92f93c17-6eee-47f0-82dc-ada1e5571b40"
    },
    {
        "author": "鄒浩",
        "paragraphs": [
            "善如平路惡如巇，底事前人浪自疑。",
            "方寸但令無愧怍，彼蒼何慮有偏私。",
            "流言聳動知公旦，削迹奇窮見仲尼。",
            "事事存心惟節慎，大哉斯語是吾師。"
        ],
        "title": "讀從外祖書",
        "id": "be4eddd5-201f-4e6f-8bfc-c4ec38aefeb5"
    },
    {
        "author": "鄒浩",
        "paragraphs": [
            "玉色照清都，孤臣亦侍書。",
            "叨蒙一筆賜，恩似五年初。",
            "竄逐雖云遠，精誠自不疏。",
            "皇心定垂惻，行獲奉安輿。"
        ],
        "title": "紀夢",
        "id": "910b0afa-52ee-41aa-aec0-3d454cf3e95c"
    },
    {
        "author": "鄒浩",
        "paragraphs": [
            "久矣去清班，無因預匪頒。",
            "殊方得高義，使我失愁顔。",
            "月滿浮雲散，龍飛瑞氣還。",
            "炎氛自辟易，歸路見鄉關。"
        ],
        "title": "客惠團茶",
        "id": "b59a9d77-8d41-4b21-bc99-221ebb99d12f"
    },
    {
        "author": "鄒浩",
        "paragraphs": [
            "將謂輕紅間老青，元來一本自然成。",
            "葉如桃葉回環布，枝似竹枝羅列生。",
            "蘭助珍羞香不斷，萱留喜意色方明。",
            "更移此本家園去，歲歲花時獻壽觥。"
        ],
        "title": "移夾竹桃",
        "id": "a2bcb845-64d6-4c4e-9d3b-2c90fa497562"
    },
    {
        "author": "鄒浩",
        "paragraphs": [
            "日收炎照沈沈去，月放凉光冉冉回。",
            "茉莉一如知我意，併從軒外送香來。"
        ],
        "title": "聞茉莉香  其一",
        "id": "12e07600-fea5-41a7-b494-b707d5d5287f"
    },
    {
        "author": "鄒浩",
        "paragraphs": [
            "青琅玕裏白玫瑰，不受塵氛天自開。",
            "最好夜凉初雨過，清香習習向人來。"
        ],
        "title": "聞茉莉香  其二",
        "id": "3577adff-bdea-4a9d-b0a6-dc8f69e9ce79"
    },
    {
        "author": "鄒浩",
        "paragraphs": [
            "不出柴門半月强，偶隨鷗鷺到池塘。",
            "荷花蓮葉薫風裏，一似去年無限香。"
        ],
        "title": "閒步",
        "id": "a14843d3-4969-4767-ae05-db1bebc2aafd"
    },
    {
        "author": "鄒浩",
        "paragraphs": [
            "羣芳移自嶺南州，要使兒童慎厥修。",
            "看取逐時花爛熳，即知當日罪拘留。",
            "黄茅瘴裏誠難脱，紫極光中偶見收。",
            "汝輩但將吾作鍳，勿愁忠孝不優游。"
        ],
        "title": "鍳華亭",
        "id": "cbf2d7dd-bdee-4ac0-b72f-1ca86d50b6dc"
    },
    {
        "author": "鄒浩",
        "paragraphs": [
            "歸田日月有光輝，相與承顔家正肥。",
            "萱草叢高明戶牖，棣華枝盛照庭闈。",
            "年年歲歲歡常在，子子孫孫志弗違。",
            "從此鄉評知品目，風流不愧老萊衣。"
        ],
        "title": "戲綵堂  其一",
        "id": "d6a11ef1-8386-4a64-85eb-43d35d8c5c76"
    },
    {
        "author": "鄒浩",
        "paragraphs": [
            "不着朝衣着綵衣，歡然膝下永相依。",
            "兄兄弟弟同真樂，物物人人共息機。",
            "三釡晨昏歸省定，一時裘馬任輕肥。",
            "長爲不施其親者，免被無窮有識譏。"
        ],
        "title": "戲綵堂  其二",
        "id": "520f6bec-706f-4081-bf44-5a63d5727cd0"
    },
    {
        "author": "鄒浩",
        "paragraphs": [
            "巵言吾久得南華，每一開編一歎嗟。",
            "塵表物從何處去，人間世自莫能加。",
            "不知養虎但生事，未始有回真作家。",
            "此意于今妙相契，却慚書讀謾盈車。"
        ],
        "title": "讀莊子人間世",
        "id": "d3320d9b-1726-46ca-b898-ee7a6357b082"
    },
    {
        "author": "鄒浩",
        "paragraphs": [
            "未始有回無不可，焉能□□亦何傷。",
            "得師雖晚猶堪救，萬事紛紛付兩忘。"
        ],
        "title": "偶書",
        "id": "d2cc2007-2b24-4ca7-bbdc-e67ed289e0e9"
    },
    {
        "author": "鄒浩",
        "paragraphs": [
            "不作寒巖枯木身，又隨雲起别蕪城。",
            "大方廣寺果隨喜，苦集滅人應奉迎。",
            "山色何如霍山色，溪聲孰似偃溪聲。",
            "莫教却被阿蘭笑，此箇老翁猶相生。"
        ],
        "title": "聞愈清老遊天台",
        "id": "c8d44a71-848b-4833-9454-1e8cb2466e1a"
    },
    {
        "author": "鄒浩",
        "paragraphs": [
            "建隆無復舊行蹤，石塔開堂得遠公。",
            "衣掛六銖收法界，草深一丈見家風。",
            "也知是汝遠獅子，不分饒他岑大蟲。",
            "何日揚州船子去，木蘭花裏問真空。"
        ],
        "title": "岑老書云遠老法堂上草深一丈矣",
        "id": "e970b081-5c0e-40c5-b611-ba084acf2eb1"
    },
    {
        "author": "鄒浩",
        "paragraphs": [
            "西亭會面即移船，跡掃青青翠竹前。",
            "目擊已知心照了，對談何必日留連。",
            "禪堂仙閣誰三界，嶺月淮雲自一天。",
            "偶此詩成更吟咏，飛來鷗鷺亦欣然。"
        ],
        "title": "寄上方安老",
        "id": "f3c1deaa-048b-44fa-8606-592a14c79239"
    },
    {
        "author": "鄒浩",
        "paragraphs": [
            "此地憑熊幾使君，敬公名姓獨超羣。",
            "不因健筆曾推美，縱使忘形豈得聞。",
            "詞翰莫窺真體要，江山猶带舊風雲。",
            "我來訪古惟高義，追想區區只自勤。"
        ],
        "title": "敬超先  其一",
        "id": "dbfaefab-326b-4add-808c-19f935f9de95"
    },
    {
        "author": "鄒浩",
        "paragraphs": [
            "拾遺流落困埃塵，海內忘形有使君。",
            "長似漢中情義篤，不同常侍死生分。",
            "一時燥濕知難變，萬里經營想更勤。",
            "管鮑不忘公亦在，高風猶得後人聞。"
        ],
        "title": "敬超先  其二",
        "id": "12740526-589a-4df2-b4d8-dd630857112e"
    },
    {
        "author": "鄒浩",
        "paragraphs": [
            "梅花春裏送君行，忽已芙蕖照眼明。",
            "握手定須酬故約，憑欄猶切念高情。",
            "下帷静與忘言會，扇枕凉隨喜氣生。",
            "只恐懸懸亦知我，有時清夢到昭平。"
        ],
        "title": "寄子發",
        "id": "1811a5f7-8198-45ce-92ea-df6930ed08fe"
    },
    {
        "author": "鄒浩",
        "paragraphs": [
            "澄庵一别兩炎風，回矚瀟湘興莫窮。",
            "木聳雲山常獻瑞，鼎收龍虎妙成功。",
            "精神迥出拘攣外，日月都歸笑傲中。",
            "聞說芝園轉增勝，杖藜行欲遶芳叢。"
        ],
        "title": "寄蔣彦回",
        "id": "32344da7-1cfa-435c-ae25-8cbd3153df4d"
    },
    {
        "author": "鄒浩",
        "paragraphs": [
            "義薄雲霄世幾人，零陵邑宰迥超倫。",
            "能明聖主恢洪造，曾是童兒謁紫宸。",
            "衡嶽深蟠心不動，重湖閎寫惠常均。",
            "别來眉宇知何似，日冀恩還得款親。"
        ],
        "title": "寄朱彦明",
        "id": "57ae7919-39dc-403e-b307-d1da5df1e5b0"
    },
    {
        "author": "鄒浩",
        "paragraphs": [
            "聞說高山寺，崇寧賜額新。",
            "長爲祝聖地，無復寓居人。",
            "佛殿焚修肅，僧窗掛搭頻。",
            "西來祖師意，從此出埃塵。"
        ],
        "title": "寄霞老",
        "id": "47e3c4df-8d03-4683-87a2-25758da4d712"
    },
    {
        "author": "鄒浩",
        "paragraphs": [
            "參軍跋馬瘴江濱，一笑相逢意轉親。",
            "偶復面論前日事，恍疑身是隔生人。",
            "風隨玉麈傾新蓋，暑避冰姿返舊輪。",
            "八卦森森照歸路，爲君留飲判經旬。"
        ],
        "title": "伯和見過",
        "id": "80a09d99-4225-4040-823d-0bd9401f0652"
    },
    {
        "author": "鄒浩",
        "paragraphs": [
            "沈冥誰復似當時，九陌塵中偶得之。",
            "潔已已能成玉雪，爲人猶自作蓍龜。",
            "門前車馬喧喧過，室內乾坤默默知。",
            "一語不隨人事變，與君陳闊豈無期。"
        ],
        "title": "貫道",
        "id": "c03e56fc-4094-4d82-a6e6-b11c7eef24e5"
    },
    {
        "author": "鄒浩",
        "paragraphs": [
            "寶所從來指道林，人間天上總回心。",
            "自他初不毫端隔，悲智常隨願力深。",
            "風带洞庭供爽籟，雲携紫蓋獻層陰。",
            "會須一瓣旃檀去，四句偈聞師子音。"
        ],
        "tags": [
            "洞庭湖"
        ],
        "title": "寄道林琳老",
        "id": "23556505-38e8-4f72-bbf6-58238229c0b7"
    },
    {
        "author": "鄒浩",
        "paragraphs": [
            "散軒蕭散萬緣空，寂寂爐煙駐曉風。",
            "賓主不知誰合散，江山何許自西東。",
            "有時黄卷倚龕外，無數碧雲生句中。",
            "好是心如大圓鏡，光能照我路岐通。"
        ],
        "title": "寄祁陽義明",
        "id": "11840d59-6a8e-439f-b679-95ccc9f51484"
    },
    {
        "author": "鄒浩",
        "paragraphs": [
            "一甌難忘雪雲輕，濯盡氛埃徹骨清。",
            "瑞氣遶龍應滿意，薫風留日正多情。",
            "黄金照地人間肅，白鶴飛泉物外鳴。",
            "只待五湖歸興動，扁舟擘浪去尋盟。"
        ],
        "title": "寄長沙何子玉",
        "id": "3b9dcdfa-bf87-4d3f-a1f9-2af62605efaf"
    },
    {
        "author": "鄒浩",
        "paragraphs": [
            "得君寧獨爲葭莩，兩度湘中睠我殊。",
            "兵擁渡江猶繾綣，颿催離寺尚躊蹰。",
            "萊公廟北民歌魯，賈傅城東地入吳。",
            "會面不知何日再，但觀休顯繼龍圖。"
        ],
        "title": "寄公安令孫仲恭",
        "id": "af12d941-e732-4648-9dcb-44e064450e19"
    },
    {
        "author": "鄒浩",
        "paragraphs": [
            "越州刺史越州僧，曾是龍華同會人。",
            "偶向祝融峰下過，便從香積鉢中親。",
            "毫端寶刹重重現，句裏藏機一一新。",
            "正是連天鴈回日，此心先已到江濱。"
        ],
        "title": "寄華光仁老",
        "id": "1055d640-d161-46ec-80d9-8b6ca27f3b75"
    },
    {
        "author": "鄒浩",
        "paragraphs": [
            "赦書該得盡量移，君到衡陽適及期。",
            "將謂南徐須近便，那知北望尚覊縻。",
            "人情既久應相好，氣候無它亦自宜。",
            "造物此心君會否，少留同我返茅茨。"
        ],
        "title": "敷文",
        "id": "f6fdf79b-e403-41f1-8b32-1a2f38cad2b8"
    },
    {
        "author": "鄒浩",
        "paragraphs": [
            "人生相得貴知心，况復鴒原有斷金。",
            "但使連墻非異趣，何須會面乃同襟。",
            "藥囊警動蒼生念，茗椀招回梁甫吟。",
            "早晚鱸魚促歸去，爲君聊駐馬駸駸。"
        ],
        "title": "聖欽",
        "id": "12295c9b-9e26-4ba7-ab25-0fbfdaa065e9"
    },
    {
        "author": "鄒浩",
        "paragraphs": [
            "東堂當日偶差肩，屈指今逾二十年。",
            "君作長官鄰邑內，我爲遷客此江邊。",
            "時乖出處宜安土，道在窮通莫問天。",
            "只恐頖宮真拜勑，無因重獲奉周旋。"
        ],
        "title": "正彦",
        "id": "8eb60de3-89cd-4f19-a82c-1fc9322b7fa1"
    },
    {
        "author": "鄒浩",
        "paragraphs": [
            "甑中如見欲生塵，不待人言廪自傾。",
            "雖阻負歸同子路，且知書帖異貞卿。",
            "鄰僧市井應無迹，野雀階除亦有情。",
            "却想萬鍾安享者，孰云天地極均平。"
        ],
        "title": "送米  其一",
        "id": "d46eddc7-e1a9-4793-afbf-823f3ee2e66c"
    },
    {
        "author": "鄒浩",
        "paragraphs": [
            "鼓腹從今得果然，不須稱美道州前。",
            "一簞頗異山雌意，滿鉢還同香積天。",
            "糝作藜羮誇舉挾，剖爲釣餌戲沉淵。",
            "只疑好事傳將去，飯顆興嘲有謫仙。"
        ],
        "title": "送米  其二",
        "id": "871e3f51-2663-4d7f-9d8b-0f96eef580ee"
    },
    {
        "author": "鄒浩",
        "paragraphs": [
            "數畝非無負郭田，川途修阻故蕭然。",
            "得君遠勝子輿友，使我非無漂母憐。",
            "未擬更求佳傳報，且先分當酒家錢。",
            "親朋只願長相見，歸飽豐穰不計年。"
        ],
        "title": "送米  其三",
        "id": "e199d063-5dd9-478d-809c-cb64de4e06cf"
    },
    {
        "author": "鄒浩",
        "paragraphs": [
            "曾向新州食荔枝，黄堂酒罷即言歸。",
            "含香温玉還相遇，定是恩光照客衣。"
        ],
        "title": "食荔枝",
        "id": "2d634448-ecc3-4e49-b373-cbfa000e8a95"
    },
    {
        "author": "鄒浩",
        "paragraphs": [
            "高堂懷核謾栽培，一一紅根破綠苔。",
            "携入鄉邦吾第一，風流知自嶺南來。"
        ],
        "title": "種荔枝",
        "id": "07b57751-6855-48c3-a021-462f4e9f368f"
    },
    {
        "author": "鄒浩",
        "paragraphs": [
            "載酒來過亦可憐，持盃先已口流涎。",
            "香浮八桂風光勝，波動兼金月影圓。",
            "共醉有時依竹臥，獨醒無復愧漁船。",
            "此中天地尤安穩，莫向塵埃盛處傳。"
        ],
        "title": "遺酒",
        "id": "e3872975-d20b-4454-aab7-b29de543ed32"
    },
    {
        "author": "鄒浩",
        "paragraphs": [
            "吉語傳來喜可知，豈無神物共扶持。",
            "但憐四載遭三黜，偶與三公作四夔。",
            "海上颶風應驟息，嶺邊炎瘴亦潛衰。",
            "相從會有還歸日，却向江鄉話此時。"
        ],
        "title": "道人徐清自南來彦和瑩中才叔並令寄聲",
        "id": "13af0bf2-1c35-4f91-9e28-b686d2624a72"
    },
    {
        "author": "鄒浩",
        "paragraphs": [
            "江流隨落復隨生，巧作灘聲入戶庭。",
            "六律五音無不有，人誰如我飽曾聽。"
        ],
        "title": "灘聲",
        "id": "4ab84cdc-2803-4012-b367-8de583e2e59e"
    },
    {
        "author": "鄒浩",
        "paragraphs": [
            "午夢初殘日正炎，坐來滂沛瀉高簷。",
            "凉生几席心如水，聊拂塵編理舊籤。"
        ],
        "title": "喜雨",
        "id": "f65e4701-7026-4383-a1bc-c05bde913533"
    },
    {
        "author": "鄒浩",
        "paragraphs": [
            "頖宮聊爾耳，卒歲亦優游。",
            "昔已騰佳譽，今應屬勝流。",
            "竹聲鏘密雪，桂影弄高秋。",
            "爲爾猶牽思，天涯一轉頭。"
        ],
        "title": "思聊齋",
        "id": "2f415741-1f3a-4498-bd0d-d9552a752cc6"
    },
    {
        "author": "鄒浩",
        "paragraphs": [
            "高山頂上偶相逢，千尺孤松霜雪中。",
            "不可親疏真道廣，未嘗喜愠信心空。",
            "衡門笑詠塵方遠，太學聲名日自隆。",
            "行就車頭艤歸楫，擬將周易問窮通。"
        ],
        "title": "寄鄧德甫",
        "id": "6aaaf971-5d23-4eb8-9729-4b785e9fc70e"
    },
    {
        "author": "鄒浩",
        "paragraphs": [
            "吟罷新詩復自謠，欣然一笑静中超。",
            "鳴鷄吠犬芭蕉外，欲與論心不可招。"
        ],
        "title": "偶書",
        "id": "08d10577-ff91-4d6b-816a-56b2d11d3a31"
    },
    {
        "author": "鄒浩",
        "paragraphs": [
            "琴邊聊現宰官身，回憶來仙尚有情。",
            "鳥鵲遠從簷外集，鯉魚俄向眼中明。",
            "閒將永日供黄卷，静納薫風擢紫英。",
            "更得香山巧相對，一如眉宇照人清。"
        ],
        "title": "寄元老  其一",
        "id": "e3728166-55c1-40b7-ba7c-15c76197b83b"
    },
    {
        "author": "鄒浩",
        "paragraphs": [
            "欲知别後事如何，門巷苔生雀可羅。",
            "偏稱解衣槃礴臝，真爲静處薩婆訶。",
            "鬼神密護爐中藥，風雨深藏壁上梭。",
            "惟是葛藤猶入念，有時西望笑呵呵。"
        ],
        "title": "寄元老  其二",
        "id": "b8b590f2-ad7a-4fe3-87c9-92bb7ff877eb"
    },
    {
        "author": "鄒浩",
        "paragraphs": [
            "九曲池邊見老僧，君爲前導啟重扃。",
            "十年空憶揚州夢，萬里遙瞻長者形。",
            "龍斷冥心同委吏，天涯隨分作孤星。",
            "何當鳴指相逢去，珍重楞伽四卷經。"
        ],
        "title": "得廉彦書",
        "id": "a88e1bd4-2766-48c2-b93a-a0e8579e93a2"
    },
    {
        "author": "鄒浩",
        "paragraphs": [
            "毗耶居士有神功，斷取香山置掌中。",
            "五分普令薫法界，一時倶送與仙翁。",
            "巖頭雲澹暉暉日，洞口煙横細細風。",
            "可但吾心今莫逆，香巖於此獲圓通。"
        ],
        "title": "元老寄惠香山",
        "id": "3a3cf4c8-c82e-4a19-a4ca-1192f82b4daf"
    },
    {
        "author": "鄒浩",
        "paragraphs": [
            "仙家春色不曾空，亦有𧄒𦰡占暖風。",
            "丹桂葉舒推重碧，蟠桃花發避深紅。",
            "儘教带土培軒外，行欲移根過浙中。",
            "最好高堂歸獻壽，年年光映棣花叢。"
        ],
        "title": "道正移爇𦰡來",
        "id": "cc18a40e-0e7d-496d-9593-72587707a671"
    },
    {
        "author": "鄒浩",
        "paragraphs": [
            "龍隱巖前忽轉頭，翛然瓶錫此淹留。",
            "十方法界元無限，一片心田自有秋。",
            "草木曲躬歸白足，江山依位拱青眸。",
            "我來不問西來意，獨喜茶香啜滿甌。"
        ],
        "title": "題慈德寺頤堂爲長老宗顥作",
        "id": "1dccf52e-6cc7-4a2c-8e7a-dcb654fcf11d"
    },
    {
        "author": "鄒浩",
        "paragraphs": [
            "洞門寂寂晝常陰，誰識行天濟物心。",
            "金翅影沉超永劫，玉毫光現契圓音。",
            "滂沱普潤三千界，靉靆濃興一萬尋。",
            "天子六龍方在御，不應頭角閟幽深。"
        ],
        "title": "白龍洞",
        "id": "dbc84508-6204-492d-b11c-57bfee66498f"
    },
    {
        "author": "鄒浩",
        "paragraphs": [
            "頃年曾食荔枝奴，補益令人智有餘。",
            "聞說君家多此木，可能分榦入吾廬。"
        ],
        "title": "簡何秀才求龍眼栽",
        "id": "84aebb26-a506-441a-9bff-d49283dddba3"
    },
    {
        "author": "鄒浩",
        "paragraphs": [
            "忠潔云亡幾百秋，汨羅江水湛清流。",
            "是非折衷無夫子，直至如今口未休。"
        ],
        "title": "汩羅",
        "id": "1b17eef1-11c2-4cdc-a2e7-73a301759a8f"
    },
    {
        "author": "鄒浩",
        "paragraphs": [
            "隱不違親與俗通，危言覈論絕胸中。",
            "紛紛禁錮知名者，何事全無有道風。"
        ],
        "title": "讀郭有道傳",
        "id": "f55c31c0-d39a-441a-b930-048edc5c127a"
    },
    {
        "author": "鄒浩",
        "paragraphs": [
            "市井纔如一小虚，更堪回禄掃成墟。",
            "從今匕箸知何有，百煎江流瀹野蔬。"
        ],
        "title": "聞市中遺火殆盡  其一",
        "id": "e5e89812-2510-473d-9c04-0f7f7642a0b5"
    },
    {
        "author": "鄒浩",
        "paragraphs": [
            "錐刀利害日相摩，生火由來勢自多。",
            "咫尺長江水何限，不能飛灑奈炎何。"
        ],
        "tags": [
            "长江"
        ],
        "title": "聞市中遺火殆盡  其二",
        "id": "52208adf-7a86-4932-aec1-c2889149e957"
    },
    {
        "author": "鄒浩",
        "paragraphs": [
            "何暇從容白丈人，火邊綆缶定紛紛。",
            "徙薪曲突非無策，自是當時藐不聞。"
        ],
        "title": "聞市中遺火殆盡  其三",
        "id": "7552282a-12f0-4fb7-a54f-36037802a94f"
    },
    {
        "author": "鄒浩",
        "paragraphs": [
            "偶向人間作謫仙，翛然來此住經年。",
            "君臣鼎內重相合，日月壺中獨自圓。",
            "過惡已除丹簡上，姓名猶在紫霞前。",
            "一朝駕却飛鸞去，留得風聲舉世傳。"
        ],
        "title": "來仙閣",
        "id": "4a9ad924-176a-4528-aa07-0e9ee4110816"
    },
    {
        "author": "鄒浩",
        "paragraphs": [
            "山腰制作邇來新，斧鑿纔終便掩門。",
            "獨殿紛紛羅杞棘，老君寂寂看鷄豚。",
            "煙凝疊嶂爲香火，風韻疏松作道言。",
            "借問羽衣何處去，一齊歸屋抱兒孫。"
        ],
        "title": "玉虚觀",
        "id": "7144a0a9-4455-41b5-8a7d-5a91d6d7a6a5"
    },
    {
        "author": "鄒浩",
        "paragraphs": [
            "品目從來號智囊，保身何事缺隄防。",
            "青錢得謗由東府，白簡繩愆到北堂。",
            "朝散郎應無所惜，太夫人豈不憂傷。",
            "平生盡入禪師室，到此方知道力强。"
        ],
        "title": "存之",
        "id": "0a662b4c-7228-4ff9-9f07-96fb92fbf820"
    },
    {
        "author": "鄒浩",
        "paragraphs": [
            "目擊何人妙得知，謾携斧子住巖隈。",
            "銜花無復鳥興供，運木有時神倒栽。",
            "丈室每思雲外去，沱山長記雨中來。",
            "憑師更展慈悲力，早使回頭一笑開。"
        ],
        "title": "澹山",
        "id": "e6e627cb-b7c9-4616-9485-70266fa85e65"
    },
    {
        "author": "鄒浩",
        "paragraphs": [
            "大施門開陸海中，一時緇素許參同。",
            "縱横只見山河露，消息寧知車馬通。",
            "帝網重重含寶刹，法輪日日轉龍宮。",
            "何當去作龐居士，笑指庭花問祖風。"
        ],
        "title": "大平",
        "id": "6c7bd05a-9a81-479c-87da-acb6c9d4230c"
    },
    {
        "author": "鄒浩",
        "paragraphs": [
            "忠義能令金石開，至今凛凛動昭回。",
            "彼蒼欲作無窮計，此事欣逢不世才。",
            "浄掃煙霞留健筆，巧分鸞鳳過浯臺。",
            "亦宜愛日成君志，側席知名即詔來。"
        ],
        "title": "勉蕭尉秀實别刻磨崖",
        "id": "d7a84802-cb92-48b1-813e-f92890876e45"
    },
    {
        "author": "鄒浩",
        "paragraphs": [
            "莫道高山老古錐，歘令金碧照崔嵬。",
            "神通未必輸摩詰，眼浄方能識萬回。",
            "捧打室中紛似雨，鼓椎堂上吼如雷。",
            "天長地久君王壽，從此宗風亘未來。"
        ],
        "title": "高山",
        "id": "d15dcfb7-c90d-469e-8853-e0c9ffaefbae"
    },
    {
        "author": "鄒浩",
        "paragraphs": [
            "市門風義有誰知，旋打長船待我歸。",
            "秋入江湖正瀟灑，歡然鳴艣去如飛。"
        ],
        "title": "呂四  其一",
        "id": "2be6f479-fc51-4b87-a843-b8242d910531"
    },
    {
        "author": "鄒浩",
        "paragraphs": [
            "搖轉船頭順碧波，日行五百未爲多。",
            "三湘二浙雖遼遠，尚及家庭賞芰荷。"
        ],
        "title": "呂四  其二",
        "id": "53723c00-9fdb-4b2d-9448-303cca6ed23f"
    },
    {
        "author": "鄒浩",
        "paragraphs": [
            "平生親友謾紛紛，有幾書來寂寞濱。",
            "二十萬錢捐不惜，可憐湖外有斯人。"
        ],
        "title": "呂四  其三",
        "id": "7d01f448-423e-4188-a335-275bebc87ebb"
    },
    {
        "author": "鄒浩",
        "paragraphs": [
            "鴻鴈嗈嗈正北飛，爲傳消息到庭闈。",
            "不須過作風波慮，已有新船穩送歸。"
        ],
        "title": "呂四  其四",
        "id": "36758940-3a8d-4301-9dd0-ba9313a47310"
    },
    {
        "author": "鄒浩",
        "paragraphs": [
            "瀟湘起柁出江湖，日日乾坤展畫圖。",
            "白酒紅魚對妻子，鴟夷還似此行無。"
        ],
        "title": "呂四  其五",
        "id": "69552c53-13ad-41bc-ac27-0559df594c5d"
    },
    {
        "author": "鄒浩",
        "paragraphs": [
            "鸞臺鳳閣並門居，同荷先皇奬眷殊。",
            "諫草悠悠空皎日，年華忽忽幾青蒲。",
            "朝廷擇帥君來越，鄉里容身我念吳。",
            "萬事循環總如此，目前何必較榮枯。"
        ],
        "title": "聞王若愚除桂帥",
        "id": "1db7da6b-2c02-4c76-849b-fe28829d7174"
    },
    {
        "author": "鄒浩",
        "paragraphs": [
            "自來漁父好家風，一片瀟湘晚釣中。",
            "伊昔放言知莫逆，于今親到得參同。",
            "金章寂寂殘初夢，汀草依依照短篷。",
            "德秀雖亡次山在，悵回青眼送飛鴻。"
        ],
        "title": "寄清老",
        "id": "294d5729-d1e5-46b5-9640-721ea402e243"
    },
    {
        "author": "鄒浩",
        "paragraphs": [
            "寒時驟熱熱時寒，一等陰陽幾百般。",
            "髮脱面黄肌肉痩，北人應作嶺蠻看。"
        ],
        "title": "覽鏡戲作  其一",
        "id": "d6f2b722-9009-45cf-b809-a55d2c32f6a6"
    },
    {
        "author": "鄒浩",
        "paragraphs": [
            "赤脚蠻中過一年，受持讀誦日精専。",
            "只應果滿同諸佛，丈六金身色瑩然。"
        ],
        "title": "覽鏡戲作  其二",
        "id": "657708aa-33d5-4860-915f-4183d032f288"
    },
    {
        "author": "鄒浩",
        "paragraphs": [
            "來往憧憧多故人，幾能於此欵柴門。",
            "紅蓮綠水還初興，青草黄茅得細論。",
            "陡覺炎氛開日月，坐令爽氣滿乾坤。",
            "匪朝恩錫歸田去，只恐煩君費酒樽。"
        ],
        "title": "元禮",
        "id": "1b547018-065a-4e9d-9890-0d978424a08e"
    },
    {
        "author": "鄒浩",
        "paragraphs": [
            "一棹翛然一幅巾，汀鷗集處亦逡巡。",
            "功名正逐天機露，不似釣魚船上人。"
        ],
        "title": "元禮乘漁船見訪作此戲之",
        "id": "e58b9a98-a1eb-40e8-abad-ca74a5aa14d5"
    },
    {
        "author": "鄒浩",
        "paragraphs": [
            "茱萸黄菊占秋光，休歎佳時在瘴鄉。",
            "飲罷此身歸有日，明明天子正當陽。"
        ],
        "title": "九日追和去年所作",
        "id": "4f77f7f7-c00e-4452-8c6b-e5be1b6c5a3e"
    },
    {
        "author": "鄒浩",
        "paragraphs": [
            "泉石清華世豈知，蕭然無是亦無非。",
            "二年於此陪鷗鷺，收得閒中勳業歸。"
        ],
        "title": "清華閣",
        "id": "a65632f7-37a1-45e8-8664-673012ed3139"
    },
    {
        "author": "鄒浩",
        "paragraphs": [
            "仲尼初不離靈臺，請業門人日日來。",
            "一念回光是論語，何須塵簡面前開。"
        ],
        "title": "讀論語",
        "id": "764555ba-57d0-4b69-a041-ba886f6deee2"
    },
    {
        "author": "鄒浩",
        "paragraphs": [
            "虎腰黄卷動昭回，無數人天心眼開。",
            "不是機鋒妙相契，是渠那肯出山來。"
        ],
        "title": "謝仁老寄所畫李長者出山相五首  其一",
        "id": "59ed7bbf-0ab8-46c0-80dc-597897c00a4c"
    },
    {
        "author": "鄒浩",
        "paragraphs": [
            "香雲郁郁覆江城，來現開元長者身。",
            "八十卷經都論了，却將無說示常人。"
        ],
        "title": "謝仁老寄所畫李長者出山相五首  其二",
        "id": "73b73a24-3785-4272-81a4-0f465e9eac43"
    },
    {
        "author": "鄒浩",
        "paragraphs": [
            "碧潭秋霽禪師筆，白月天空論主形。",
            "是幻是真分不得，爲人重說互嚴經。"
        ],
        "title": "謝仁老寄所畫李長者出山相五首  其三",
        "id": "786835f5-b6e9-4527-ac8e-ecb78b9c6b84"
    },
    {
        "author": "鄒浩",
        "paragraphs": [
            "貝葉卷文無表示，於菟曳尾不求憐。",
            "昻藏豈是維摩詰，終日相從也默然。"
        ],
        "title": "謝仁老寄所畫李長者出山相五首  其四",
        "id": "09dd7013-9ca6-409a-aacc-9ef74249a0f4"
    },
    {
        "author": "鄒浩",
        "paragraphs": [
            "一真境界孰能參，賴有斯人作指南。",
            "更賴殷勤招喚得，不知流落在煙嵐。"
        ],
        "title": "謝仁老寄所畫李長者出山相五首  其五",
        "id": "40fddb42-21d2-46ce-a86c-81f2f3b25459"
    },
    {
        "author": "鄒浩",
        "paragraphs": [
            "誰謂南方世乏人，斯人見義若風生。",
            "吉凶禍福略無惜，父子弟兄同此情。",
            "袖裏珠光携合浦，胸中潭影到昭平。",
            "它年野史誰操筆，定以青編著姓名。"
        ],
        "title": "欽道",
        "id": "e6aa8abf-0d72-4c5a-8a3c-2b06eb42fbed"
    },
    {
        "author": "鄒浩",
        "paragraphs": [
            "大筆從來不妄褒，特於阡表勇揮毫。",
            "當年種德已如此，今日里門宜自高。",
            "雲带洞山常藹藹，雨鍾明水轉滔滔。",
            "追榮更有豐碑在，行矣巍然壓巨鼇。"
        ],
        "title": "讀張氏金塘阡表",
        "id": "7db2d6cd-f2be-4d4b-b49c-69a4bd3db1bf"
    },
    {
        "author": "鄒浩",
        "paragraphs": [
            "繼述嘉謀聖主知，拂衣緣底便言歸。",
            "往而能返非難事，安不忘危是識機。",
            "西子扁舟藏國艶，鱸魚一筯出江肥。",
            "公乎有地相容否，纔脱拘攣去似飛。"
        ],
        "title": "聞周仲修復致仕",
        "id": "d0d08433-b78c-4125-9d3e-744aea25a9b2"
    },
    {
        "author": "鄒浩",
        "paragraphs": [
            "歸領真祠未幾時，牙兵重展舊旌旗。",
            "向來孰不歌來暮，今去歡然釋去思。",
            "竹馬渡江騰駿足，甘棠拂戶動高枝。",
            "鍾山只恐違初興，徑入鵷行侍玉墀。"
        ],
        "title": "聞朱世英再知江寧府",
        "id": "79e0657c-2835-4e21-8be6-1a2fddfa7b09"
    },
    {
        "author": "鄒浩",
        "paragraphs": [
            "懾處炎荒已二年，親朋書問亦茫然。",
            "獨君風義能終始，不管煙嵐肯着鞭。"
        ],
        "title": "示長卿二絕  其一",
        "id": "b8e9b61c-841b-4a84-9014-07f7fe07fc50"
    },
    {
        "author": "鄒浩",
        "paragraphs": [
            "一别和州二十年，山長水闊去無緣。",
            "因君說起外家事，特地欄邊心悵然。"
        ],
        "title": "示長卿二絕  其二",
        "id": "80ee9e75-1f89-464a-8135-fc3d96fcb591"
    },
    {
        "author": "鄒浩",
        "paragraphs": [
            "摩尼超出衲衣中，五色隨方照不窮。",
            "八萬四千清浄眼，一齊開了見真空。"
        ],
        "title": "示二黄",
        "id": "937d016b-9fd5-4a31-a053-587eb9cd3606"
    },
    {
        "author": "鄒浩",
        "paragraphs": [
            "鳴桹聲響五更初，恰似京城叩木魚。",
            "夢裏猶疑趁朝晚，幾回驚起攬衣裾。"
        ],
        "title": "夜聞鳴桹  其一",
        "id": "c825cf6b-6b11-4f1a-87be-dec69cf57bdb"
    },
    {
        "author": "鄒浩",
        "paragraphs": [
            "漁人於我本無情，我自情生夢裏驚。",
            "驚起却眠方記得，新條不得到京城。"
        ],
        "title": "夜聞鳴桹  其二",
        "id": "85bded55-17bb-4e10-a1b6-ff8bc54df3c7"
    },
    {
        "author": "鄒浩",
        "paragraphs": [
            "仲冬月吉吉可知，日南長至恩光期。",
            "一陽火復驗內揵，八陛圓壇嚴上儀。",
            "玉輅回鑾天倍喜，金鷄肆赦人均禧。",
            "倚門朝夕可寛念，綵衣歸去今其時。"
        ],
        "title": "書喜",
        "id": "e1d13e2c-fa2f-47f9-9bc5-ac16076ed17c"
    },
    {
        "author": "鄒浩",
        "paragraphs": [
            "一陽初欲與時亨，便覺羣陰不敢行。",
            "寒雨斷飛天皎潔，冷雲收翳日晶明。",
            "泥乾屐齒都無阻，氣協花心倍有情。",
            "天運回旋吾道長，欣欣此際孰能名。"
        ],
        "title": "喜晴",
        "id": "445b918e-55fb-4e45-bbf6-a3d94fe9c462"
    },
    {
        "author": "鄒浩",
        "paragraphs": [
            "千仞巉巖一徑通，可捫天處是仙宮。",
            "嬋娟並席誰家子，縹緲吹衣萬竅風。",
            "初月淡籠眉拂拂，晚雲低遶鬢𩮀𩮀。",
            "邦人不復知端的，但說常能助歲功。"
        ],
        "title": "仙宮廟",
        "id": "d714f105-2500-4878-bd94-bb1831ed42fd"
    },
    {
        "author": "鄒浩",
        "paragraphs": [
            "忠言直節動天聰，名在昇平北斗中。",
            "陰德久宜家有後，光靈今與國無窮。",
            "庭前烏集當年柏，門外風生舊日驄。",
            "公不世情應我顧，一觴聊復以誠通。"
        ],
        "title": "周御史廟",
        "id": "277836ef-a522-4367-b8d2-dde5f9636df4"
    },
    {
        "author": "鄒浩",
        "paragraphs": [
            "自罷龍興節，人間幾歲窮。",
            "偶觀塵榜暗，追感御爐穹。",
            "萬事遺高躅，三清肅下風。",
            "鈞天在何許，猶冀夢魂通。"
        ],
        "title": "龍興觀有感",
        "id": "4ffda166-2f6a-4166-9148-cf2cd15914fd"
    },
    {
        "author": "鄒浩",
        "paragraphs": [
            "萬頃菱荷一一荒，駢頭相倚卧池塘。",
            "追惟弄日搖深綠，不謂凌風折敗黄。",
            "饑鴈飛銜投遠渚，寒魚浮觸動斜陽。",
            "那知凛凛梢雲者，自有松筠傲雪霜。"
        ],
        "title": "枯荷",
        "id": "7407ef4d-fadd-491b-86be-5962c6639d6e"
    },
    {
        "author": "鄒浩",
        "paragraphs": [
            "冬來風雨併，今日偶晴明。",
            "况是親朋集，聊將笑語行。",
            "青雲隨步武，朱鷺入逢迎。",
            "無限欣然思，都隨指顧生。"
        ],
        "title": "閒步",
        "id": "3e15cb9f-85fd-489a-ad29-98e734c50621"
    },
    {
        "author": "鄒浩",
        "paragraphs": [
            "乘興扁舟過趙村，滿家灘上水連雲。",
            "欣然便欲尋源去，織女機邊日未曛。"
        ],
        "title": "泛舟  其一",
        "id": "dc6cd5e1-974c-48f5-a366-add6d53afeea"
    },
    {
        "author": "鄒浩",
        "paragraphs": [
            "風浄一奩水鏡，雲開兩行山屏。",
            "白鷺亦知人意，飛來佇立寒汀。"
        ],
        "title": "泛舟  其二",
        "id": "8e70f9c1-c8ea-4e18-98da-4cbc54feeb25"
    },
    {
        "author": "鄒浩",
        "paragraphs": [
            "野燒無蹤知幾年，故亭遺址尚依然。",
            "巍巍穩據山千仞，渺渺前當水一川。",
            "地展雲衣深固護，天回松蓋巧周旋。",
            "重興棟宇非難事，坐使風光集綺筵。"
        ],
        "title": "登鵬高亭基",
        "id": "18aa0f98-3df4-4698-a044-98a751bbe87e"
    },
    {
        "author": "鄒浩",
        "paragraphs": [
            "勻疊灘頭碎石，滿添江面清流。",
            "聊向箇中兒戲，不知何處塵浮。"
        ],
        "title": "銅池",
        "id": "5c938637-094c-47d7-b7ca-63439a469baa"
    },
    {
        "author": "鄒浩",
        "paragraphs": [
            "君與我同庚子生，連年憂患亦縱横。",
            "天高休說不可問，心下直須深自明。",
            "運屬時雍人正樂，祀嚴郊報禮初成。",
            "滌瑕蕩垢知多少，行矣欣欣木再榮。"
        ],
        "title": "示長卿",
        "id": "844165ba-1f85-49ea-b74a-0ff3a4e7a87a"
    },
    {
        "author": "鄒浩",
        "paragraphs": [
            "有口如鉗方鮮語，無心似水始能思。",
            "盃中一片閒天地，占得新陽君與知。"
        ],
        "title": "送長卿  其一",
        "id": "d932f157-ad91-49c4-a558-e0deb6e13ab0"
    },
    {
        "author": "鄒浩",
        "paragraphs": [
            "陽朔千山與萬山，生綃圖寫北人看。",
            "君今欵段穿雲去，莫厭崎嶇行路難。"
        ],
        "title": "送長卿  其二",
        "id": "c149c4b9-e22a-4c51-ad32-165c1a427c19"
    },
    {
        "author": "鄒浩",
        "paragraphs": [
            "雲裏峰巒千萬重，中間一路與天通。",
            "新陽已約爲前導，回我車輪朝帝宮。"
        ],
        "title": "陽朔路",
        "id": "cfa9489c-b24d-487b-9077-88ca911e1ead"
    },
    {
        "author": "鄒浩",
        "paragraphs": [
            "烏銜霽色朝迎馬，蟾吐澄輝夜照眠。",
            "日月於君已如此，不須星曆問行年。"
        ],
        "title": "寄長卿",
        "id": "121556e9-443e-4847-a41e-87412d5295d4"
    },
    {
        "author": "鄒浩",
        "paragraphs": [
            "朝天坊裏朝天客，拱北軒中拱北人。",
            "惟有蒼蒼知此意，只應潛爲啟嚴宸。"
        ],
        "title": "偶書",
        "id": "e37a77af-289c-4dec-a14c-4a2d9c841867"
    },
    {
        "author": "鄒浩",
        "paragraphs": [
            "雲岫庵頭掛鉢囊，旃檀一瓣自馨香。",
            "建隆消息天然别，妙總流通筆放光。",
            "南嶺梅花空自得，西湖漚鳥宛相望。",
            "師如水浄吾如月，照入清泠知有方。"
        ],
        "tags": [
            "西湖"
        ],
        "title": "寄參寥  其一",
        "id": "f6776a4b-8050-42be-b471-fae61f1f2123"
    },
    {
        "author": "鄒浩",
        "paragraphs": [
            "上東門外解船時，赴感汝陰師未歸。",
            "松麈對談能幾日，瘴鄉孤坐但忘機。",
            "珠騰甓社淮南冷，山折成都蜀道非。",
            "屬耳朱絃誰莫逆，只應袖手看鴻飛。"
        ],
        "title": "寄參寥  其二",
        "id": "5ef681fd-189f-4b93-a966-39d481100596"
    },
    {
        "author": "鄒浩",
        "paragraphs": [
            "上醫醫國有誰知，且集方書捷用之。",
            "疾苦一齊安樂後，自然遭遇太平時。"
        ],
        "title": "喜捷應方成",
        "id": "e032c6ea-a163-4093-95df-bccc5c86f59a"
    },
    {
        "author": "鄒浩",
        "paragraphs": [
            "驚怪江梅獨未開，含芳元是待冬來。",
            "新陽夙駕無多日，已向枝頭各自催。"
        ],
        "title": "他處梅自十月已開爛熳獨此今方作花睹之欣然  其一",
        "id": "7a2436cc-75ed-4d45-9649-256f9f56d445"
    },
    {
        "author": "鄒浩",
        "paragraphs": [
            "東君消息到梅梢，滿眼輕盈漸解苞。",
            "遶樹更忙須百匝，行看新様插雲髾。"
        ],
        "title": "他處梅自十月已開爛熳獨此今方作花睹之欣然  其二",
        "id": "67455785-bba2-45db-8960-aa6e8c3bdb3b"
    },
    {
        "author": "鄒浩",
        "paragraphs": [
            "梅將喜信自天來，光動書樓趁暖開。",
            "花比去年真箇好，一齊欣送我儂回。"
        ],
        "title": "他處梅自十月已開爛熳獨此今方作花睹之欣然  其三",
        "id": "cb9894b0-607d-4ef5-b225-19ad429fcb3c"
    },
    {
        "author": "鄒浩",
        "paragraphs": [
            "只有今年對此花，此花欣送我還家。",
            "呼童掃溉放花出，作意相從歸去誇。"
        ],
        "title": "治梅圃  其一",
        "id": "0d983ceb-f66e-4082-afa6-cebedb6486bc"
    },
    {
        "author": "鄒浩",
        "paragraphs": [
            "中間籬障壓根蟠，四面荆榛逼樹攅。",
            "今日削除隨手浄，放梅高出紫雲端。"
        ],
        "title": "治梅圃  其二",
        "id": "1d8f73c2-87fb-430b-ac37-f86a5c77aa95"
    },
    {
        "author": "鄒浩",
        "paragraphs": [
            "鼓翅出樊籠，雙飛意氣同。",
            "便鳴泥滑滑，深應竹叢叢。",
            "善也還天性，時哉屬歲豐。",
            "弋人情已得，寧復墮機中。"
        ],
        "title": "放竹鷄",
        "id": "65509a24-78d6-43ba-a00b-da1271b7b3a4"
    },
    {
        "author": "鄒浩",
        "paragraphs": [
            "陸沉無復似當年，高壓雲根氣象全。",
            "四面山川趨指顧，一時草木避蕃鮮。",
            "垂簷鼎實須歸帝，起檻龍香必動天。",
            "自我發揮人共樂，風流從此映來仙。"
        ],
        "title": "拱梅亭",
        "id": "d0843d13-52d0-4ef2-b534-e8cccb7ab6db"
    },
    {
        "author": "鄒浩",
        "paragraphs": [
            "香醅新撥一尊濃，准擬君來笑語同。",
            "緣底留連過初約，憑欄日日望歸蓬。"
        ],
        "title": "懷長卿  其一",
        "id": "ea4d7ad3-7265-4012-a05c-c6e9b89f88dd"
    },
    {
        "author": "鄒浩",
        "paragraphs": [
            "深情知在霈恩邊，肯爲閒花醉後顛。",
            "不是看山駐陽朔，即應倚擔待長船。"
        ],
        "title": "懷長卿  其二",
        "id": "3053a470-cb7c-48fb-9214-7d5ce9e7ba93"
    },
    {
        "author": "鄒浩",
        "paragraphs": [
            "一株短短八九寸，四面青青千百枝。",
            "作供佛前偕瑞竹，移根石上入銅池。"
        ],
        "title": "小樹",
        "id": "3d5aaee6-af3a-4bc4-8635-d008733e927d"
    },
    {
        "author": "鄒浩",
        "paragraphs": [
            "梅圃初成塵土飛，早來煙雨便霏微。",
            "天時人事欣相得，可騐蒙恩朝夕歸。"
        ],
        "title": "小雨",
        "id": "5c65d4b6-32cd-4874-a7f1-a9fd4a2ccac8"
    },
    {
        "author": "鄒浩",
        "paragraphs": [
            "庚子頻年憂患同，君依墳土我飄蓬。",
            "聞君已復雲霄上，顧我須逃瘴霧中。",
            "學校他年齊出處，朝廷今日異窮通。",
            "敝廬歸去無他事，惟願時和歲歲豐。"
        ],
        "title": "聞吳聖取還朝",
        "id": "09fc02e4-4688-44db-8a77-45bf2c0554e6"
    },
    {
        "author": "鄒浩",
        "paragraphs": [
            "草赦今朝鎖北門，燈花來報我蒙恩。",
            "巧當樓閣中間立，高出光明幾次繁。",
            "遼絕雖然如異域，生成本不間孤根。",
            "此身曲荷乾坤力，仰答洪私它日論。"
        ],
        "title": "燈花甚奇",
        "id": "712b7b84-5ae8-45d0-921c-99d522fe27ef"
    },
    {
        "author": "鄒浩",
        "paragraphs": [
            "一鳥飛從何處來，歸去歸去聲聲催。",
            "爐烟正自山閣起，天意俄從雲路開。",
            "三年至日阻爲壽，萬里膝下今當回。",
            "迎祥拜貺不勝喜，滿引賀酒千百杯。"
        ],
        "title": "山禽",
        "id": "7931c1c6-b3bd-4ca9-b214-10408a866f96"
    },
    {
        "author": "鄒浩",
        "paragraphs": [
            "羅拜爲親壽，遙知亦我思。",
            "陽生萱草色，心入棣華詩。",
            "帝澤來非久，萊衣戲不遲。",
            "爲言多置酒，歸趁賞花期。"
        ],
        "title": "用老杜至日懷太白韻懷諸弟",
        "id": "fae7ac8c-b6b2-4756-b939-a5d790a6501e"
    },
    {
        "author": "鄒浩",
        "paragraphs": [
            "辛巳年冬導駕行，朝從太廟出青城。",
            "雪迎天仗徐徐舞，日向龍顔淡淡明。",
            "不待銜枚人自肅，惟觀夾道喜相仍。",
            "今朝倍復如初盛，遙拱神京空此誠。"
        ],
        "title": "懷舊",
        "id": "dea02374-e460-4a1b-8dc6-a44a55f34b90"
    },
    {
        "author": "鄒浩",
        "paragraphs": [
            "歲月驚如弩發牀，千官壇下又成行。",
            "燔柴香藹六變樂，奠玉殷勤三上香。",
            "當日珮綪躬進酒，兹辰目斷望垂裳。",
            "端誠舞蹈無因預，空想中天瑞氣長。"
        ],
        "title": "至日依韻和老杜五首  其一",
        "id": "38acc58e-934c-4f4d-bb22-c973280de319"
    },
    {
        "author": "鄒浩",
        "paragraphs": [
            "蠻風吹鬢鬢毛斑，非復登樓舊日顔。",
            "上主亦應憐久竄，孤臣尤切望今還。",
            "金鷄歡動欄杆外，綵服光生骨肉間。",
            "歸去此恩何以報，惟將香火祝南山。"
        ],
        "title": "至日依韻和老杜五首  其二",
        "id": "ee3600ee-480a-453d-bb86-ffb9e43f2ed9"
    },
    {
        "author": "鄒浩",
        "paragraphs": [
            "黄宮初氣重氤氲，喜色朝來便着人。",
            "知有歸期親望我，更無它事我思親。",
            "堂前獻壽開金盞，嶺外蒙恩戴玉宸。",
            "一笑承顔勝六印，功名豈復羡儀秦。"
        ],
        "title": "至日依韻和老杜五首  其三",
        "id": "d00ac379-8366-4188-95ef-b8b0047f460e"
    },
    {
        "author": "鄒浩",
        "paragraphs": [
            "當關無復守門催，欲曉雞聲喚起來。",
            "一炷壽香瞻白髮，三盃賀酒寫紅灰。",
            "看棚尚倚天街柳，恩信先通桂嶺梅。",
            "但喜奉身歸膝下，自餘皆是魯禽杯。"
        ],
        "title": "至日依韻和老杜五首  其四",
        "id": "8a44b1f5-15a4-48a2-9ea9-326104261e3d"
    },
    {
        "author": "鄒浩",
        "paragraphs": [
            "慚愧君恩似日長，終然傾否肇三陽。",
            "休思往事追華貫，且喜餘生脱瘴鄉。",
            "俛仰自知誠自幸，尊卑相守免相望。",
            "外炎內熱從兹盡，别是人間一味凉。"
        ],
        "title": "至日依韻和老杜五首  其五",
        "id": "0e0efc8c-b4cd-4164-86dd-0eef4464eff2"
    },
    {
        "author": "鄒浩",
        "paragraphs": [
            "雨後江山欲放春，更無一點舊風塵。",
            "對花若不飲一盞，却恐梅花解笑人。"
        ],
        "title": "同仲亶長卿觀梅",
        "id": "49f7e839-3593-41bd-96a9-1986517f89aa"
    },
    {
        "author": "鄒浩",
        "paragraphs": [
            "不置一杯酒，惟煎兩碗茶。",
            "須知高意别，用此對梅花。"
        ],
        "title": "同長卿梅下飲茶",
        "id": "75657aac-f55c-46b7-a1f5-71fd501800a9"
    },
    {
        "author": "鄒浩",
        "paragraphs": [
            "茶選修仁方破碾，簦分吳洞忽當筵。",
            "君謨遠矣知難作，試取一瓢江水煎。"
        ],
        "title": "張糾惠吳洞簦",
        "id": "bf2c38b7-b181-4d63-bca7-e35311018530"
    },
    {
        "author": "鄒浩",
        "paragraphs": [
            "瘴癘侵凌鬢欲華，鳳凰飛詔下天涯。",
            "有知病骨將枯日，忽遇靈丹躡彩霞。",
            "赫赫千齡方啓運，熙熙六合共爲家。",
            "此恩碎首知難報，空感來篇似永嘉。"
        ],
        "title": "次韻和答稷臣見貽之句",
        "id": "dffd2177-c40a-4fea-8803-5f6b1d3fae8d"
    },
    {
        "author": "鄒浩",
        "paragraphs": [
            "材氣無雙是隴西，扁舟還指舊山溪。",
            "非關呂覽難更字，要使班輸别造梯。",
            "塵外光陰歸作者，道中消息在寥兮。",
            "它年峻捷黄金榜，路入三吳手重携。"
        ],
        "title": "次韻和李學文所示二篇  其一",
        "id": "98a41bc2-ff50-4d99-aca0-b06b7df77b22"
    },
    {
        "author": "鄒浩",
        "paragraphs": [
            "大明端拱赭衣紅，正想豪英入彀中。",
            "但使學優迎命達，莫將年少歎途窮。",
            "三秋水闊魚依藻，一日天高鶴出籠。",
            "持我此篇歸獻壽，蒼梧歡動曉來風。"
        ],
        "title": "次韻和李學文所示二篇  其二",
        "id": "6f238838-4669-43d6-9d9b-0824ab9de7cf"
    },
    {
        "author": "鄒浩",
        "paragraphs": [
            "漢陰丈人渾沌修，漢陽居士逍遙遊。",
            "中分漢水共天地，能别此心惟白鷗。"
        ],
        "title": "移漢陽",
        "id": "7929a6bc-8a5a-4494-95db-c3a864d06c6a"
    },
    {
        "author": "鄒浩",
        "paragraphs": [
            "幾年密與畫山鄰，今日歸航駐水濱。",
            "天亦有心酬我願，歛雲收霧日光新。"
        ],
        "title": "畫山  其一",
        "id": "237c95c5-6220-41f8-982a-189362e33b98"
    },
    {
        "author": "鄒浩",
        "paragraphs": [
            "三峰闊展映天長，大巧由來未易量。",
            "我欲移歸殿前去，萬年千載對君王。"
        ],
        "title": "畫山  其二",
        "id": "a07e158f-09f4-49f7-a996-5bcffc40d69e"
    },
    {
        "author": "鄒浩",
        "paragraphs": [
            "掃成屏障幾千春，洗雨吹風轉更明。",
            "應是天工醉時筆，重重粉墨尚縱横。"
        ],
        "title": "畫山  其三",
        "id": "887a5e0a-1181-4991-96fa-4b19b87863da"
    },
    {
        "author": "鄒浩",
        "paragraphs": [
            "丹青一筆妙難窺，萬古長如初畫時。",
            "濃淡乾坤偏掩映，卷舒雲霧巧追隨。",
            "深藏塵表天元愛，不到炎方世豈知。",
            "展出高亭快人目，捨君風韻更誰爲。"
        ],
        "title": "展畫亭",
        "id": "c31b018f-3e68-4f1f-abe5-70874f0b8219"
    },
    {
        "author": "鄒浩",
        "paragraphs": [
            "船頭鑚入北來風，繼日連宵閉短篷。",
            "多少峰巒多少意，一齊收在枕屏中。"
        ],
        "title": "小舟枕上",
        "id": "6ba0fd16-7a96-491e-9a24-526077cb025b"
    },
    {
        "author": "鄒浩",
        "paragraphs": [
            "樓閣門開處處通，毗盧出現眼光中。",
            "爲人重說二愚品，巖下灘聲西北風。"
        ],
        "title": "登碧巖寺盧舍那瑞像閣  其一",
        "id": "a1f2fb5d-e253-4f11-a035-527c4a3dbf31"
    },
    {
        "author": "鄒浩",
        "paragraphs": [
            "我自南方稽首回，大千經卷出塵埃。",
            "十方三世都圓了，盧舍那尊金色開。"
        ],
        "title": "登碧巖寺盧舍那瑞像閣  其二",
        "id": "d18468f2-3cad-4a11-be7b-04207025ba30"
    },
    {
        "author": "鄒浩",
        "paragraphs": [
            "我住蓮華法界中，塵塵刹刹本來同。",
            "旃檀一瓣聊興供，吹滿巖前萬竅風。"
        ],
        "title": "登碧巖寺盧舍那瑞像閣  其三",
        "id": "ad71fc99-de46-47cf-ac69-7360c2805f28"
    },
    {
        "author": "鄒浩",
        "paragraphs": [
            "恰到長安風色晴，一條石徑坦然平。",
            "與君曳杖尋虚去，全似仙宮嶺下行。"
        ],
        "title": "與夢立行入長安虚  其一",
        "id": "8782b32e-dc9f-4f22-b90f-6020d3dbcbd8"
    },
    {
        "author": "鄒浩",
        "paragraphs": [
            "久不上船思上船，偶然縱步是長安。",
            "何須更望君平卜，但把虚名子細看。"
        ],
        "title": "與夢立行入長安虚  其二",
        "id": "fcc9ca74-9bed-42fe-ba2b-dccdfd6de0ef"
    },
    {
        "author": "鄒浩",
        "paragraphs": [
            "粥飯都來一斗糧，灘前喫了倍蒼黄。",
            "把如立作山頭石，何似急行歸故鄉。"
        ],
        "title": "斗米灘",
        "id": "81fb5491-71ac-4ac0-aaf8-1bcf3b455448"
    },
    {
        "author": "鄒浩",
        "paragraphs": [
            "揚子江頭舟楫回，海門山對潤州開。",
            "故鄉歸去六千里，先入捍門山裏來。"
        ],
        "title": "捍門山",
        "id": "1e69fa77-63c1-493b-bcb0-fdec9769d0ef"
    },
    {
        "author": "鄒浩",
        "paragraphs": [
            "客睡當年託雉山，杜鵑聲切枕難安。",
            "今朝歸向山頭過，不見杜鵑空夢殘。"
        ],
        "title": "過雉山  其一",
        "id": "1e8101cc-2223-43fd-8911-2a540ae4fcad"
    },
    {
        "author": "鄒浩",
        "paragraphs": [
            "苾蒭曾向定中觀，謂我南遷使可還。",
            "過了三年方語驗，聊將一笑謝禪關。"
        ],
        "title": "過雉山  其二",
        "id": "2ada2074-27d8-41c4-82cf-cfe45fbf6e04"
    },
    {
        "author": "鄒浩",
        "paragraphs": [
            "十二年中獨自春，應緣還現壽寧身。",
            "南方衲子聞知否，便是黄龍舊主人。"
        ],
        "title": "示壽寧長老如曉  其一",
        "id": "7c6533c4-23e9-4def-b463-24456cb57475"
    },
    {
        "author": "鄒浩",
        "paragraphs": [
            "三關誰復識黄龍，大施門開振祖風。",
            "無限人天無限眼，一齊回向嶺雲中。"
        ],
        "title": "示壽寧長老如曉  其二",
        "id": "6e8d5a9c-e326-47e1-8698-71b23550ab9f"
    },
    {
        "author": "鄒浩",
        "paragraphs": [
            "師在興安我在昭，幾年相望但雲霄。",
            "誰知小出忽大遇，共折青柴带葉燒。"
        ],
        "title": "示壽寧長老如曉  其三",
        "id": "7185c6ad-53d4-402f-9abf-0c748e913091"
    },
    {
        "author": "鄒浩",
        "paragraphs": [
            "五色雲中有和煙，天長地久祝斯年。",
            "太平一曲憑師唱，響徹乾坤萬古傳。"
        ],
        "title": "示崇寧長老善資  其一",
        "id": "3b0ec53b-b570-4fe0-ad86-f330298ce913"
    },
    {
        "author": "鄒浩",
        "paragraphs": [
            "獨秀峰前是寶坊，坐令熱惱變清凉。",
            "人人認得長安路，珍重旃檀一瓣香。"
        ],
        "title": "示崇寧長老善資  其二",
        "id": "29a098a5-8c83-43ca-94c2-cf9b6117b680"
    },
    {
        "author": "鄒浩",
        "paragraphs": [
            "覺華山下古禪宮，鼎足蒲團午夜同。",
            "但有鷄聲替鐘鼓，更無僧影到簾櫳。",
            "真情迥出忘情外，多語都歸妙語中。",
            "轉首是誰南與北，庭前檜柏亦生風。"
        ],
        "title": "與葉適正資長老同宿覺華山安福寺",
        "id": "683c5720-93e8-439f-bd66-7d89d0df5a4e"
    },
    {
        "author": "鄒浩",
        "paragraphs": [
            "亭據炎方第一州，旌旗曾向此中留。",
            "台光不逐春光改，花影長隨桂影浮。",
            "誰謂嶺雲收白雨，偶然莎徑入青眸。",
            "它年南北遙相望，應記匆匆秉燭遊。"
        ],
        "title": "夜登台光亭示主人莫亢",
        "id": "0c858885-222a-4600-bdc5-c1c81a0bf61e"
    },
    {
        "author": "鄒浩",
        "paragraphs": [
            "天繪亭邊三載夢，石灰鋪裏一時情。",
            "箇中不是同參得，胸次峥嶸何日平。"
        ],
        "title": "留别興安唐叟元老推官  其一",
        "id": "38d33995-64c4-4158-9db7-3ab1254fd7fd"
    },
    {
        "author": "鄒浩",
        "paragraphs": [
            "風前火烈逢真玉，雪後大寒見老松。",
            "携得此心歸北去，與君無處不相逢。"
        ],
        "title": "留别興安唐叟元老推官  其二",
        "id": "2441d214-cd00-49e3-9df6-e433c0a1d83d"
    },
    {
        "author": "鄒浩",
        "paragraphs": [
            "幽居不許穿雲到，寶閣仍忘破曉登。",
            "多少從來疑着處，一齊分付打包僧。"
        ],
        "title": "留别興安唐叟元老推官  其三",
        "id": "92ce5500-b9e6-4efd-b8d1-46e872e56228"
    },
    {
        "author": "鄒浩",
        "paragraphs": [
            "陽朔千山復萬山，最深山處是松關。",
            "新詩吟罷無餘事，一片真心雲共閒。"
        ],
        "title": "留别龍城山主懷義  其一",
        "id": "e52552d7-bb93-40c8-bcd5-4c739706652c"
    },
    {
        "author": "鄒浩",
        "paragraphs": [
            "仙閣龍城一望間，每來過我不如還。",
            "汀鷗猶集欄干外，應怪從今氣象閒。"
        ],
        "title": "留别龍城山主懷義  其二",
        "id": "706ff0f2-3cf7-4392-b798-b34d30f40fcf"
    },
    {
        "author": "鄒浩",
        "paragraphs": [
            "好事如師豈易逢，不辭趼足訪行蹤。",
            "揮殘麈尾知難再，目斷碧蓮峰外峰。"
        ],
        "title": "留别龍城山主懷義  其三",
        "id": "43c9455c-258e-43c2-a057-f16b5e5d260b"
    },
    {
        "author": "鄒浩",
        "paragraphs": [
            "青天無礙本來同，休向江邊動别容。",
            "師似碧潭吾似月，東西南北總相逢。"
        ],
        "title": "留别龍城山主懷義  其四",
        "id": "c2e50777-9709-4310-b540-4f6b43407f1e"
    },
    {
        "author": "鄒浩",
        "paragraphs": [
            "三車黄葉止兒啼，一句何人妙得知。",
            "今日爲師重說破，滿軒風静月明時。"
        ],
        "title": "留别龍城山主懷義  其五",
        "id": "911f62d9-f1e2-421e-924f-782aaa769c06"
    },
    {
        "author": "鄒浩",
        "paragraphs": [
            "幾日長亭復短亭，霜梅夾路喜相迎。",
            "風光總屬君家管，霽色偏隨馬足生。",
            "老酒盈杯誰款曲，少陵佳句謾分明。",
            "回頭安福前山曉，八桂蒼蒼無限情。"
        ],
        "title": "寄巡鋪温{是爲}侍禁乃杲之弟也",
        "id": "4bba25f1-5adf-4e5d-b707-0fa650b63eee"
    },
    {
        "author": "鄒浩",
        "paragraphs": [
            "碧雲堆裏共徜徉，莫厭捫天带夕陽。",
            "遊徧桂州巖穴後，更無閒夢到南方。"
        ],
        "title": "山行示同遊",
        "id": "db45ea22-8831-4770-96c9-ce6cdf46df2d"
    },
    {
        "author": "鄒浩",
        "paragraphs": [
            "我是來仙閣上仙，天教飛鶴過山顛。",
            "松篁爲我生清韻，一似薫風初入絃。"
        ],
        "title": "東山  其一",
        "id": "6c743ad4-b7a9-4740-9664-a7da9e2eabda"
    },
    {
        "author": "鄒浩",
        "paragraphs": [
            "七星峰頂絕纖埃，不負烟霞雙眼開。",
            "昨日湘南遙指處，飛騰今向此中來。"
        ],
        "title": "東山  其二",
        "id": "dd48be94-6591-4f3b-ab64-246e1fcc17f5"
    },
    {
        "author": "鄒浩",
        "paragraphs": [
            "妙峰閣外雲收翳，慧照堂中日放光。",
            "大地山河都見了，此心聊寄一罏香。"
        ],
        "title": "寄題妙峰閣慧照堂",
        "id": "440e3556-3e5d-45b4-93df-32a22d188741"
    },
    {
        "author": "鄒浩",
        "paragraphs": [
            "天造移居漢水湄，嶺邊欣與故人期。",
            "紅燈暖照金波動，全勝來仙閣上時。"
        ],
        "title": "葉筠元禮留飲  其一",
        "id": "e6c49013-2ce6-4593-8845-a9f4f8a10c06"
    },
    {
        "author": "鄒浩",
        "paragraphs": [
            "殷勤留我共清樽，無限情懷子細論。",
            "天色亦如人意好，晚來星斗滿前軒。"
        ],
        "title": "葉筠元禮留飲  其二",
        "id": "5f9bd456-1d36-41c1-a110-473c093adf04"
    },
    {
        "author": "鄒浩",
        "paragraphs": [
            "維摩丈室一張床，暫寄清宵夢幾場。",
            "却被閒人作禪看，競來合掌要焚香。"
        ],
        "title": "寓壽寧方丈州人求識面繼來焚香作禮戲呈曉老",
        "id": "89c05bd3-34e4-4e81-931d-85780d32483c"
    },
    {
        "author": "鄒浩",
        "paragraphs": [
            "長官貪着祖師禪，有甚心情問我船。",
            "一隻逃歸兩隻破，謾凭江檻望靈川。"
        ],
        "title": "戲靈川令王洵仁仲",
        "id": "6239eab3-2c0e-4250-ad93-fc5f53780564"
    },
    {
        "author": "鄒浩",
        "paragraphs": [
            "槎頭一别十經年，月照黄茅夢不圓。",
            "今日北歸恩賜與，相逢如在四禪天。"
        ],
        "title": "示仁仲  其一",
        "id": "1fbab60c-b72a-476b-952e-845922153f97"
    },
    {
        "author": "鄒浩",
        "paragraphs": [
            "一根燒筍共分甘，彷彿當年漢水南。",
            "紅柿鳥殘無此意，前三三與後三三。"
        ],
        "title": "示仁仲  其二",
        "id": "7e84f3a9-29d3-41ba-b8b5-6505bb6088c6"
    },
    {
        "author": "鄒浩",
        "paragraphs": [
            "長官心事古人前，碧玉峰巒碧玉泉。",
            "洗出北歸烟瘴眼，光明欣睹太平年。"
        ],
        "title": "次韻和仁仲滑石鋪泉軒",
        "id": "fdcb6bf6-9833-48a2-b546-e93a58cd0c44"
    },
    {
        "author": "鄒浩",
        "paragraphs": [
            "故人猶在驛亭邊，暫向雲房借榻眠。",
            "漏泄祖師多少意，松聲都到小窗前。"
        ],
        "title": "假寐靈川報恩寺",
        "id": "49536f5b-6874-49d9-9172-43779022adf7"
    },
    {
        "author": "鄒浩",
        "paragraphs": [
            "宼公樓下釣魚船，横絕晴波已七年。",
            "邂逅蓮宮論往事，恍疑同在夜摩天。"
        ],
        "title": "示舂陵顧林宗",
        "id": "742572c3-cc28-497e-9ac5-eedaa260a9d7"
    },
    {
        "author": "鄒浩",
        "paragraphs": [
            "石上猶新墨，忘情亦嘆嗟。",
            "殊恩但歸骨，冷迹尚平沙。",
            "願力消塵垢，瞻依盛寶花。",
            "人間幾行淚，空洒玉川家。"
        ],
        "title": "見魯直題陶商翁碑後有感",
        "id": "52a2e94a-8a2c-4d35-b789-41c8c6a7d785"
    },
    {
        "author": "鄒浩",
        "paragraphs": [
            "踏着湖南境界新，展開天宇浄無塵。",
            "增添喜色知多少，滿眼雪峰如故人。"
        ],
        "title": "入湖南界  其一",
        "id": "dcf28d2e-9d3c-40ec-b672-2935a470bfce"
    },
    {
        "author": "鄒浩",
        "paragraphs": [
            "北風吹滿亂山雲，山頂皚皚色尚新。",
            "怪得幾朝寒暝日，元來留雪迓歸輪。"
        ],
        "title": "入湖南界  其二",
        "id": "ee113357-e8ef-459f-b20a-60da82efa70e"
    },
    {
        "author": "鄒浩",
        "paragraphs": [
            "一自瀟湘見雪飛，炎氛遮眼暗漁磯。",
            "今朝纔入湖南界，便睹玉光生翠微。"
        ],
        "title": "入湖南界  其三",
        "id": "ea3829a1-35ae-4077-ab4a-64b83f604572"
    },
    {
        "author": "鄒浩",
        "paragraphs": [
            "北風吹面過如冰，也勝南風瘴水濱。",
            "莫向知亭嫌太冷，主人元是鐵心人。"
        ],
        "title": "入湖南界  其四",
        "id": "c5898d0a-6678-4094-89cc-b50eeb0bb6b0"
    },
    {
        "author": "鄒浩",
        "paragraphs": [
            "薄薄陰雲淡淡天，北風迎路徹重綿。",
            "從教捲起轎簾子，吹盡幾年嵐瘴烟。"
        ],
        "title": "入湖南界  其五",
        "id": "28dc55cf-0e5a-419c-a287-cbd0e6af08db"
    },
    {
        "author": "鄒浩",
        "paragraphs": [
            "重重叠叠擁遙峰，總在輕烟薄霧中。",
            "疑是李成初畫了，生綃千幅掛晴空。"
        ],
        "title": "入湖南界  其六",
        "id": "7078e33b-ec45-4da1-bd82-aab33bf5f0e3"
    },
    {
        "author": "鄒浩",
        "paragraphs": [
            "淡描深拂百千般，終日擡頭不厭觀。",
            "造物始初誰與様，定應曾得古圖看。"
        ],
        "title": "入湖南界  其七",
        "id": "e6dc4a2c-b24b-4a0d-adf8-c67bcf77abb6"
    },
    {
        "author": "鄒浩",
        "paragraphs": [
            "一等乾坤一等山，纔分湖嶺便多般。",
            "何如洗盡昏昏瘴，都作晴天萬仞寒。"
        ],
        "title": "入湖南界  其八",
        "id": "372c7a72-b47e-4f8a-b08c-f6965fdaa5eb"
    },
    {
        "author": "鄒浩",
        "paragraphs": [
            "折得梅枝插轎簾，路人驚怪簇巉巖。",
            "從教大擔擔將去，深入三家村裏談。"
        ],
        "title": "入湖南界  其九",
        "id": "045249ce-0361-4efa-86ff-62fe6fa353a9"
    },
    {
        "author": "鄒浩",
        "paragraphs": [
            "短簫長笛鼓鼕鼕，簇紙爲船棹晚風。",
            "送了鬼神無一事，大家贏得醉顔紅。"
        ],
        "title": "入湖南界  其一○",
        "id": "ad021fc3-428a-43e8-8cd4-a3a03b90beca"
    },
    {
        "author": "鄒浩",
        "paragraphs": [
            "雞未鳴時整客衣，行行只恐日斜暉。",
            "米塘過了全州近，恰遇村人趁市歸。"
        ],
        "title": "入湖南界  其一一",
        "id": "6ba239be-2201-4e18-99a8-6881b6af53b0"
    },
    {
        "author": "鄒浩",
        "paragraphs": [
            "赤脚蠻中新出來，湖南逢着盡銀釵。",
            "雖然未得凌波様，已會人人着草鞋。"
        ],
        "title": "入湖南界  其一二",
        "id": "3c88bdf1-d18b-4d38-b1ea-e05335fefeff"
    },
    {
        "author": "鄒浩",
        "paragraphs": [
            "安心得髓遇昇平，不似雲門不解行。",
            "聊與祖師分半座，湘山頂上放光明。"
        ],
        "title": "示崇寧長老允和",
        "id": "feaf55a3-439f-4d06-9cc0-64a973cef604"
    },
    {
        "author": "鄒浩",
        "paragraphs": [
            "又向全州現此身，澄庵猶是舊時人。",
            "相逢休說途中事，且點茶來吃一巡。"
        ],
        "title": "示澄庵庵主炳著  其一",
        "id": "0f62e37b-21cd-43ce-bd2e-23dd98b006a5"
    },
    {
        "author": "鄒浩",
        "paragraphs": [
            "澄來澄去不知年，一片澄光月様圓。",
            "照破十方三世黑，大家同集世尊前。"
        ],
        "title": "示澄庵庵主炳著  其二",
        "id": "947e7e35-393d-412b-82dc-ceec0cd54143"
    },
    {
        "author": "鄒浩",
        "paragraphs": [
            "不肯南來伴我閒，若來何法可心安。",
            "直饒參得齡鐵觜，也被昭州烟瘴漫。"
        ],
        "title": "示澄庵庵主炳著  其三",
        "id": "80409735-a357-48cb-b4cb-9340dc9ce9d8"
    },
    {
        "author": "鄒浩",
        "paragraphs": [
            "幾年龍虎自相隨，南斗延生恩賜歸。",
            "霄漢路通鸞鶴在，不妨高躡紫雲飛。"
        ],
        "title": "示張道人",
        "id": "31bfb6d4-86a1-4bde-b92b-80b36e0a6749"
    },
    {
        "author": "鄒浩",
        "paragraphs": [
            "四望山頭老比丘，笑他思大浪經由。",
            "巧將三十三天好，都向青雲青處收。",
            "金翅遠投雲際歇，銀河低遶砌邊流。",
            "高高更有堪行路，騎取溈山水牯牛。"
        ],
        "title": "妙高亭",
        "id": "bf86240b-acbd-4b81-9eaf-710fdf9b4c0a"
    },
    {
        "author": "鄒浩",
        "paragraphs": [
            "造物有所待，巉巖從此通。",
            "千峰豁前障，萬象欻來同。",
            "滌覽進江水，嘯晴生虎風。",
            "誰知不朽事，成在笑談中。"
        ],
        "title": "六一巖",
        "id": "d7f98a48-42dc-479b-a382-f32b8d1fbad1"
    },
    {
        "author": "鄒浩",
        "paragraphs": [
            "荆棘叢中自在人，不知何處是埃塵。",
            "巖前逢着笑絕倒，也似炎荒金色身。"
        ],
        "title": "喜長老永文方自外歸",
        "id": "f6b14b3f-87c5-4863-83b1-dbce60f3456a"
    },
    {
        "author": "鄒浩",
        "paragraphs": [
            "我入山來亦偶然，初無消息與人傳。",
            "訓狐緣底潛知得，隔夜飛鳴報老禪。"
        ],
        "title": "文長老云山有訓狐鳴即客至夜來鳴更異常",
        "id": "f415f9ac-ed1a-4bcc-907b-90a79007a120"
    },
    {
        "author": "鄒浩",
        "paragraphs": [
            "淡中有味味真味，暗裏有明明更明。",
            "不是同來三大士，有誰能識此時情。"
        ],
        "title": "自淡山過暗巖",
        "id": "4dad07fe-dcb0-4206-a74d-680902af2b23"
    },
    {
        "author": "鄒浩",
        "paragraphs": [
            "古觀無人花自開，真珠顆顆映莓苔。",
            "留教合浦居士看，何似海邊新蚌胎。"
        ],
        "title": "觀真珠花留戲陳瑩中",
        "id": "0639c19e-580e-4496-adcc-77272d1934d1"
    },
    {
        "author": "鄒浩",
        "paragraphs": [
            "問碑碑已化爲塵，却得同生庚子人。",
            "聊把此心論此事，頗疑前日是前身。",
            "雲間岣嶁峰回禮，庭下娑羅花獻春。",
            "更欲縱横見端的，夜來飛雨洗金輪。"
        ],
        "title": "示法輪長老景齊",
        "id": "e2745dd2-15e2-4afe-a8b5-b5b8ee070425"
    },
    {
        "author": "鄒浩",
        "paragraphs": [
            "與師應有緣，相見便欣然。",
            "徑出牧牛室，共捫垂雨天。",
            "一真誰境界，萬物自山川。",
            "放手無餘事，歸來汨碖眠。"
        ],
        "title": "示雲谿長老文慶",
        "id": "35f250a2-563a-4eab-bc2c-09b60cf64f5f"
    },
    {
        "author": "鄒浩",
        "paragraphs": [
            "五百阿師何處來，天堂初不隔天台。",
            "靈泉飛作人間雨，法鼓騰爲山下雷。",
            "對現此身誰彷彿，上方重閣正崔嵬。",
            "只應永刦觀空眼，總向峰前歡喜開。"
        ],
        "title": "示方廣長老從譽",
        "id": "c79ee796-1f3e-4ba9-a414-80fc5bd72f06"
    },
    {
        "author": "鄒浩",
        "paragraphs": [
            "不二門開刹海中，十方世界本來同。",
            "四威儀竟無所着，千手眼應如是通。",
            "彌勒當年曾示現，善才於此悉參同。",
            "而今我亦逢師處，聊擊欄杆問祖風。"
        ],
        "title": "題譽老無住閣",
        "id": "6bedf9b1-4b98-4da4-b06a-45f798f16a4a"
    },
    {
        "author": "鄒浩",
        "paragraphs": [
            "雲烟猶暝曉，杖屨已高臺。",
            "眼向不危去，景從無外來。",
            "巧將新水墨，洒出舊塵埃。",
            "携得還天北，晴時闊展開。"
        ],
        "title": "自方廣冒雨過高臺示德瀾長老",
        "id": "6bef6e7b-1271-41a5-b582-a77a872a92d4"
    },
    {
        "author": "鄒浩",
        "paragraphs": [
            "已入高樓見彌勒，却尋舊路禮文殊。",
            "誰知垢膩衲衣內，總是摩尼無價珠。"
        ],
        "title": "定林長老首座自合浦來以此示之",
        "id": "82c07fdd-a5f0-4f28-b89b-2c47faff753a"
    },
    {
        "author": "鄒浩",
        "paragraphs": [
            "萬壽閣中逢故人，萬年松下偶穿雲。",
            "憑將五分真香爇，長對南山祝聖君。"
        ],
        "title": "示萬壽長老道琮",
        "id": "1994b07d-0bab-42db-8b90-4255c641cab7"
    },
    {
        "author": "鄒浩",
        "paragraphs": [
            "遊了諸山問了禪，却來庵裏坐安然。",
            "何如一瓣焚香去，飛作祥雲徧九天。"
        ],
        "title": "示衡嶽寺善果庵道成庵主",
        "id": "13e07e56-3528-4920-8d1f-099b708e06da"
    },
    {
        "author": "鄒浩",
        "paragraphs": [
            "韶陽一曲有誰知，拍手相逢笑幾時。",
            "偶向悅亭杉外立，元來傳在最高枝。"
        ],
        "title": "示勝業寺長老有餘  其一",
        "id": "e159effc-ab38-4ac7-9ea6-4d76548a379b"
    },
    {
        "author": "鄒浩",
        "paragraphs": [
            "八桂蒼蒼湘水南，師鄉我客飽曾諳。",
            "五年不見今年見，猶得寒爐一夜談。"
        ],
        "title": "示勝業寺長老有餘  其二",
        "id": "2af70a45-691d-4a18-b19f-3f3378ce749b"
    },
    {
        "author": "鄒浩",
        "paragraphs": [
            "洞庭波面忽如雷，萬斛樓船舞一桮。",
            "爲報馮夷莫相嚇，儘曾經着暴風來。"
        ],
        "tags": [
            "洞庭湖"
        ],
        "title": "過洞庭風作",
        "id": "7fbbbc41-e1c3-4599-ac74-412149c1f1d6"
    },
    {
        "author": "鄒浩",
        "paragraphs": [
            "乃翁心事别，璧月到寒塘。",
            "欹枕三竿日，横經一炷香。",
            "尚思同燕麈，還欲對胡床。",
            "行矣拏舟去，金鐘亦自將。"
        ],
        "title": "次韻答八十三外翁見招",
        "id": "f49c8207-d55a-4b60-8a39-98f8c7a93cd9"
    },
    {
        "author": "鄒浩",
        "paragraphs": [
            "腰錢騎鶴上揚州，妄想空來事事休。",
            "惟有三竿風月在，待君同理釣魚舟。"
        ],
        "title": "招俞清老并簡康遠禪師  其一",
        "id": "81d9fe91-9d39-4045-852c-4c51eefb74b0"
    },
    {
        "author": "鄒浩",
        "paragraphs": [
            "欲知何處是生緣，問取維摩室內天。",
            "渠若口鉗無答語，竹西堅卧許安全。"
        ],
        "title": "招俞清老并簡康遠禪師  其二",
        "id": "8821a984-0b8f-4cf3-bbca-3209d39fc13d"
    },
    {
        "author": "鄒浩",
        "paragraphs": [
            "石塔迢迢兩閏餘，潛知骨痩奪松枯。",
            "煩君爲把公憑判，同過江來伴老夫。"
        ],
        "title": "招俞清老并簡康遠禪師  其三",
        "id": "76699170-bb7c-4d04-ba87-b41ae8dcd0ad"
    },
    {
        "author": "鄒浩",
        "paragraphs": [
            "先生带花六十年，青春不老花長妍。",
            "金盃停手便索去，一片閒雲飛上天。"
        ],
        "title": "詩送晦叔先生  其一",
        "id": "e7d0159b-778b-4cae-b74e-103c1766eb83"
    },
    {
        "author": "鄒浩",
        "paragraphs": [
            "知是初平幾代孫，雙携日月弄乾坤。",
            "人間有眼誰窺得，笑出常州西郭門。"
        ],
        "title": "詩送晦叔先生  其二",
        "id": "5b7cbd72-8aa5-4639-ac0d-032c14fa9beb"
    },
    {
        "author": "鄒浩",
        "paragraphs": [
            "疾卧幾爲萬鬼鄰，金丹一粒遇高真。",
            "此身從此無他事，長作昇平擊壤人。"
        ],
        "title": "詩送晦叔先生  其三",
        "id": "7b12f25d-5ca4-40a8-bc02-1ccc5a1e3844"
    },
    {
        "author": "鄒浩",
        "paragraphs": [
            "一别相逢復幾時，東西南北酒盈巵。",
            "天機深遠猶須决，莫便飛騰不我期。"
        ],
        "title": "詩送晦叔先生  其四",
        "id": "94c73431-ce98-44d2-bdf0-69b35b88f36d"
    },
    {
        "author": "鄒浩",
        "paragraphs": [
            "萬里來歸荷聖恩，焚香趺坐欲無言。",
            "羣仙若問誰堪度，爲說冥心到本元。"
        ],
        "title": "詩送晦叔先生  其五",
        "id": "0dee25f9-b5db-49a5-9072-ff8a21083a9a"
    },
    {
        "author": "鄒浩",
        "paragraphs": [
            "自從衡嶽得高風，南北東西久未逢。",
            "惟有旃檀知此意，爲傳消息到中峰。"
        ],
        "title": "寄和庵主",
        "id": "9730017f-47a2-4dca-a662-808d0c886b20"
    },
    {
        "author": "鄒浩",
        "paragraphs": [
            "東郭名園步可過，病餘猶以路爲多。",
            "何當略彴通新徑，日日從君擊壤歌。"
        ],
        "title": "簡俞子恭",
        "id": "7e2811b4-5e56-41aa-a21e-ecc6a9e65dbe"
    },
    {
        "author": "鄒浩",
        "paragraphs": [
            "雨雪相仍勢未休，禦寒惟酒勝重裘。",
            "誰知旱久猶乾涸，不見玉泉東向流。"
        ],
        "title": "戲簡錢濟明  其一",
        "id": "bc775a69-f7ee-42e3-963b-998b2e6930be"
    },
    {
        "author": "鄒浩",
        "paragraphs": [
            "載酒無如君最頻，年來緣底斷音塵。",
            "只應咫尺譙門住，也學兵厨不送人。"
        ],
        "title": "戲簡錢濟明  其二",
        "id": "b3f2aeb7-e29e-4381-838f-40f662ee33f4"
    },
    {
        "author": "鄒浩",
        "paragraphs": [
            "數峰寂寂卧蒼苔，醉眼何曾略爲開。",
            "乞與茅簷淡相對，要令雲雨出山來。"
        ],
        "title": "就舜諧覓石",
        "id": "e68f8a10-d07b-420d-b14e-6c4bfe9f923c"
    },
    {
        "author": "鄒浩",
        "paragraphs": [
            "向來楊處士，今作岸禪師。",
            "懶散元非我，熙怡竟有誰。",
            "長應心似水，不復口如碑。",
            "此處真安穩，何人妙得知。"
        ],
        "title": "智岸將往錢塘索妙樂庵詩勉此爲句",
        "id": "769cc5e2-425c-4061-9fdf-f7410f644e54"
    },
    {
        "author": "鄒浩",
        "paragraphs": [
            "爾來無酒可沾唇，只恐傍人怪獨醒。",
            "自笑金龜已當了，惠然誰復遣銀瓶。"
        ],
        "title": "呈明遠",
        "id": "7aa0010c-135d-4253-9064-3053762cea9d"
    },
    {
        "author": "鄒浩",
        "paragraphs": [
            "酷愛日長螢可聚，幾人如古惜分陰。",
            "胸中萬頃清涼地，莫遣俗塵乘間侵。"
        ],
        "title": "樞姪以詩來次韻示之",
        "id": "2fd8445c-9e70-4b2c-bb33-ec6913b52962"
    },
    {
        "author": "鄒浩",
        "paragraphs": [
            "誰能也學讀書痴，園圃三年忘了窺。",
            "却恐主人如泄柳，謾攜藜杖去何之。"
        ],
        "title": "讀書",
        "id": "e247288a-ca78-4573-9e13-2923264e482a"
    },
    {
        "author": "鄒浩",
        "paragraphs": [
            "出自高明盛，歸從望族賢。",
            "崇仁膺帝命，積善信家傳。",
            "翌翌纔三世，冥冥忽九泉。",
            "空餘可銘事，追繼采蘩篇。"
        ],
        "title": "崇仁縣君魏氏挽詞  其一",
        "id": "ebb5547b-a03b-457d-8eaf-d861634bc641"
    },
    {
        "author": "鄒浩",
        "paragraphs": [
            "獵獵霜郊路，銘旌捲朔風。",
            "堂前萱尚北，門外水猶東。",
            "貌入丹青冷，恩留祭享豐。",
            "鄉人仰閨範，方看子孫隆。"
        ],
        "title": "崇仁縣君魏氏挽詞  其二",
        "id": "95ddae39-8a6d-4165-859b-a6308b85a5dc"
    },
    {
        "author": "鄒浩",
        "paragraphs": [
            "白髮將年往，青衫甫宦遊。",
            "從來四方志，曾未一分酬。",
            "幕府殘機畫，閭門失好修。",
            "惟餘舊秦月，寂寂照新丘。"
        ],
        "title": "故通直强君挽詞  其一",
        "id": "d007b219-4201-4ad2-8b2d-a40f80c6a1b1"
    },
    {
        "author": "鄒浩",
        "paragraphs": [
            "金丹猶在鼎，馬鬛已成封。",
            "夢斷飛雲鶴，春歸遶墓松。",
            "韋編元自若，藜杖竟誰從。",
            "賴有承家子，流光得所鍾。"
        ],
        "title": "故通直强君挽詞  其二",
        "id": "aa0e3616-a1a4-430c-9a80-1d18a578cdd4"
    },
    {
        "author": "鄒浩",
        "paragraphs": [
            "華屋初成後，安車未用時。",
            "誰知五朝舊，俄與九原期。",
            "德映文恭顯，名參修簡垂。",
            "淒涼獨心事，無復盡施爲。"
        ],
        "title": "龍圖胡公挽詞  其一",
        "id": "8b139c5b-bcc5-4688-8dc7-8e80a4129103"
    },
    {
        "author": "鄒浩",
        "paragraphs": [
            "正爾逢千載，何爲不百年。",
            "龍圖虚舊閣，馬鬛啟新阡。",
            "方寸留天鑒，清規入世傳。",
            "韋平向來盛，端屬子孫賢。"
        ],
        "title": "龍圖胡公挽詞  其二",
        "id": "a99ac279-d708-4d75-be44-4cf6de8cf121"
    },
    {
        "author": "鄒浩",
        "paragraphs": [
            "知己如公少，還鄉特地親。",
            "分攜能幾日，聞語歘驚人。",
            "永念恩常在，深慚報未伸。",
            "從横淚交下，空灑朔風頻。"
        ],
        "title": "龍圖胡公挽詞  其三",
        "id": "1fb1efb4-d576-4315-9203-5252d7197602"
    },
    {
        "author": "鄒浩",
        "paragraphs": [
            "先别人間去，由來天意微。",
            "初心在偕老，此日遽同歸。",
            "鏡掩孤鸞舞，津藏雙劍飛。",
            "空存錦囊誥，依舊照霞衣。"
        ],
        "title": "胡公郡君李氏挽詞  其一",
        "id": "df030097-db37-448c-972d-e67472cb64dd"
    },
    {
        "author": "鄒浩",
        "paragraphs": [
            "正是家肥日，香奩曉不開。",
            "侍兒猶扇枕，良藥已停盃。",
            "蘋老殘初薦，萱閒冷舊栽。",
            "只應有餘慶，從此亘雲來。"
        ],
        "title": "胡公郡君李氏挽詞  其二",
        "id": "180d654a-f7b4-425d-949e-5bc54e985f54"
    },
    {
        "author": "鄒浩",
        "paragraphs": [
            "少微星忽墜，疇昔夢初圓。",
            "鄉社崇新祭，書帷掩舊編。",
            "亭依金斗固，兒戲彩衣偏。",
            "踵續誰爲傅，吁嗟高士賢。"
        ],
        "title": "故通仕孫公挽詞  其一",
        "id": "d3285536-4fee-4029-9f7d-b5b348999db1"
    },
    {
        "author": "鄒浩",
        "paragraphs": [
            "君子不可見，先生無復遭。",
            "凶傳俄一旦，吉養謾三刀。",
            "德與諸郎遠，門將駟馬高。",
            "傷心獨南陌，松檜朔風號。"
        ],
        "title": "故通仕孫公挽詞  其二",
        "id": "553aab12-b3d5-4831-b93f-4351e54e8ae8"
    },
    {
        "author": "鄒浩",
        "paragraphs": [
            "命也端難詰，時乎竟莫來。",
            "門庭方白晝，冠带掩黄埃。",
            "萬卷虚料理，千金廢剸裁。",
            "遵承子將顯，猶得慰泉臺。"
        ],
        "title": "故成紀李季侔挽詞  其一",
        "id": "d411165a-2e16-4d7a-991e-7b90c8728069"
    },
    {
        "author": "鄒浩",
        "paragraphs": [
            "師門深往好，姻黨厚新情。",
            "正爾追談笑，那知隔死生。",
            "松風傳挽鐸，壟月照銘旌。",
            "莫預東郊送，悲凉空此誠。"
        ],
        "title": "故成紀李季侔挽詞  其二",
        "id": "08d5ad95-2f2b-4358-b4e9-cbdbbc0dfa2f"
    },
    {
        "author": "鄒浩",
        "paragraphs": [
            "鷲峰成記别，聊現大家身。",
            "瞬目超塵劫，隨方得本真。",
            "忘憂殘舊草，供祭冷初蘋。",
            "獨有閨門淚，澘然冬復春。"
        ],
        "title": "故文安郡君劉氏挽詞  其一",
        "id": "505be085-bc5e-42c5-b5d4-2c62512e06a0"
    },
    {
        "author": "鄒浩",
        "paragraphs": [
            "願力堅如母，翛然亦坐忘。",
            "羞蘭虚孝養，偕老誤榮光。",
            "浄域端何許，遺經只自香。",
            "它年盛追贈，猶得賁餘芳。"
        ],
        "title": "故文安郡君劉氏挽詞  其二",
        "id": "6ef08bfd-dd62-4950-8b60-caf176034d85"
    },
    {
        "author": "鄒浩",
        "paragraphs": [
            "犖犖豪英內，如公迥不羣。",
            "胸中妙莊老，筆下藹機雲。",
            "勳業知誰睹，聲名只自聞。",
            "空餘柏莊柏，彌望拱高墳。"
        ],
        "title": "故承議李公挽詞  其一",
        "id": "1d264fb1-cc3b-4e84-83b2-656dbca38036"
    },
    {
        "author": "鄒浩",
        "paragraphs": [
            "甫畢榮親願，歸休不計年。",
            "心冥塵竟遠，善積子皆賢。",
            "萬事殘初夢，千齡掩逝川。",
            "登門獨無路，追感倍悽然。"
        ],
        "title": "故承議李公挽詞  其二",
        "id": "cc7edd5d-cd51-4ab6-a85d-f724ed7f63a3"
    },
    {
        "author": "鄒浩",
        "paragraphs": [
            "八行宜高選，胡爲不享年。",
            "鄉閭推往躅，几席積遺編。",
            "俛仰成千古，凄凉到九原。",
            "須知天報在，有子共稱賢。"
        ],
        "title": "亡原作忘，據四庫本改友皇甫民望挽詞  其一",
        "id": "8ca0a3c2-0496-489c-9251-c807f932fd74"
    },
    {
        "author": "鄒浩",
        "paragraphs": [
            "超然遺象數，非古亦非今。",
            "過我每終日，惟君同此心。",
            "絕編猶可續，折角竟難尋。",
            "已矣無由作，高山空自琴。"
        ],
        "title": "亡原作忘，據四庫本改友皇甫民望挽詞  其二",
        "id": "cccb4da8-0823-4803-92c7-d2a286887ce0"
    },
    {
        "author": "鄒浩",
        "paragraphs": [
            "東國論交處，于今馬鬛歸。",
            "江山愁欲變，冠劍歘成非。",
            "事業知誰睹，聲名只自飛。",
            "蒼蒼不容問，落日掩晴暉。"
        ],
        "title": "閻求仁太博挽詞  其一",
        "id": "b9ca3e9e-cfd2-46d0-a4da-92a6d20f1eb3"
    },
    {
        "author": "鄒浩",
        "paragraphs": [
            "踵門寒日後，留語竟黄昏。",
            "能得幾日别，遽爲千古魂。",
            "根塵元自了，生死更何言。",
            "獨有人間淚，隨風落九原。"
        ],
        "title": "閻求仁太博挽詞  其二",
        "id": "af0c0b33-bf1d-4c76-8a69-b9c8f5d6b045"
    },
    {
        "author": "鄒浩",
        "paragraphs": [
            "池亭春未改，宰木已鳴風。",
            "夙負三吳望，今鄰萬鬼中。",
            "潛光雖不輝，遺澤定難窮。",
            "它日高門淚，猶知駟馬通。"
        ],
        "title": "强評事挽詞  其一",
        "id": "2960899c-cb30-45e2-a2cb-91e27e5e0162"
    },
    {
        "author": "鄒浩",
        "paragraphs": [
            "不爲明世得，已矣舊山川。",
            "青眼誰樽俎，黄金自簡編。",
            "鄉閭今昔異，門戶子孫賢。",
            "我獨從君晚，追惟更慘然。"
        ],
        "title": "强評事挽詞  其二",
        "id": "9f7db469-8a77-45b0-ac1a-e29d0a8cec18"
    },
    {
        "author": "鄒浩",
        "paragraphs": [
            "鴛鸞紛集日，松檜掩新塋。",
            "持節空諸路，分符謾列城。",
            "閩山餘舊峻，淮水漾前清。",
            "地下雖難作，功名凜似生。"
        ],
        "title": "閭丘大夫挽詞  其一",
        "id": "24a43151-5936-48c3-996f-45aab97b556e"
    },
    {
        "author": "鄒浩",
        "paragraphs": [
            "營邱何處是，不復問歸期。",
            "世事三吳冷，風霜八月悲。",
            "生平雖爵禄，身後只書詩。",
            "恩報嗟無及，初心折涕洟。"
        ],
        "title": "閭丘大夫挽詞  其二",
        "id": "5b55e938-a523-4cb2-a6b3-8933260218ab"
    },
    {
        "author": "鄒浩",
        "paragraphs": [
            "嶺表歸来飯不足，負郭有田多未贖。",
            "何當賣劍成此謀，耕遍雨餘春雨綠。"
        ],
        "title": "跋漳浦李大忠微叔所藏書畫尾",
        "id": "2a1f91f5-0cd9-40fb-a799-e848f12c8e71"
    },
    {
        "author": "鄒浩",
        "paragraphs": [
            "有時皺聚雙眉，有時笑開雙臉。",
            "澹山不解謾人，一任諸方點檢。"
        ],
        "title": "澹山尹文老畫像贊",
        "id": "478500b8-a37a-40f5-9b6d-493051655f9b"
    },
    {
        "author": "鄒浩",
        "paragraphs": [
            "青草黄茅夢破，東阡西陌年豐。",
            "長與老農撃壌，不知身世窮通。"
        ],
        "title": "道鄉贊二首  其一",
        "id": "b3d1bfd9-a7e4-4c4a-9293-71797d9254b8"
    },
    {
        "author": "鄒浩",
        "paragraphs": [
            "昔時吏部侍郎，今日道鄉居士。",
            "畢竟這箇是誰，一任更安名字。"
        ],
        "title": "道鄉贊二首  其二",
        "id": "65f28fac-5ed9-4998-854d-3f226a0065cd"
    },
    {
        "author": "鄒浩",
        "paragraphs": [
            "前身善財後老平，善知識處靡不到。",
            "十信生行回向地，等覺妙覺諸法門。",
            "一法門中義一句，須彌聚筆海量墨。",
            "亘未來際力書寫，未來可盡寫不盡。",
            "何况六位一切法，一一筭諭莫能及。",
            "老平於此不思議，第三手把龜手筆。",
            "一刹那間能事竟，一一微塵出經卷。",
            "三千世界微塵偈，一四天下微塵品。",
            "龍樹傳持所未會，悉在而今輪字裏。",
            "字字無增亦無減，四十二字誰舉偈。",
            "大寶蓮花忽開敷，帝網重重清浄土。",
            "十方三世佛菩薩，一時會集作證明。",
            "彌勒辨說巧稱揚，文殊師利欣按頂。",
            "日用縱横日日新，此身普賢身內現。",
            "若人欲識老平身，即是毗盧無盡藏。"
        ],
        "title": "普融閣",
        "id": "f2d55943-d9d5-4ddf-81b4-9a074e7aaa0a"
    },
    {
        "author": "鄒浩",
        "paragraphs": [
            "心爲工師筆斤斧，巧取蓮花以爲材。",
            "願力基構次第崇，一刹那間能事畢。",
            "菩薩衆星佛孤月，歘然出現此土中。",
            "種種說法利羣生，一一慈悲大方便。",
            "如父誘子出火宅，如主導商移寶城。",
            "如雨灌溉藥品殊，花實根莖同一長。",
            "獲普門通靡不應，道與非道對病藥。",
            "過現未來佛所說，不增不減悉如是。",
            "寶積如來爲證明，嶪岌巍峩分半座。",
            "此塔彼塔兩現前，非一非二叵思議。",
            "誰將手擎至感慈，八萬四千真塔様。",
            "無礙光從無縱出，徧非非想無間處。",
            "疑情照脱罪垢空，同證一乘無上覺。",
            "有如不信視龍女，八歲何知頓成佛。",
            "時不待人勿後悔，速向塔前勤懴禮。"
        ],
        "title": "蓮華經贊",
        "id": "ecba2a0f-a20d-46b8-bc91-78c66025d3c2"
    },
    {
        "author": "鄒浩",
        "paragraphs": [
            "華嚴佛菩薩，悲智咸徧周。",
            "廣開方便門，主伴互酬請。",
            "於無言說中，說法無數量。",
            "我讀誦思惟，獲從信根入。",
            "闇逢照世燈，病遇雪山藥。",
            "無價大寶珠，衣內忽然得。",
            "願盡未來際，滿足普賢行。",
            "一切導師前，一一興供養。",
            "一切衆生前，一一作利益。",
            "持經繼有人，悉冀同我願。"
        ],
        "title": "書合論後",
        "id": "61dec6ba-f73a-40c2-8b7b-9623adaf8970"
    },
    {
        "author": "鄒浩",
        "paragraphs": [
            "牟尼净虚空，大慧舒光明。",
            "森然萬象形，有目咸欣睹。",
            "疑解二俱脱，一切本如如。",
            "一一楞伽山，演說修多羅。",
            "稽首方便慈，功德無窮盡。",
            "我今如是了，是爲報佛恩。"
        ],
        "title": "書楞伽經後",
        "id": "36c6ece9-cd65-46a1-9d4d-05fd51351b61"
    },
    {
        "author": "鄒浩",
        "paragraphs": [
            "鳳閣鸞臺何許，天涯地角周遊。",
            "此老老而益壯，超然一段風流。"
        ],
        "title": "陳瑩中畫像贊  其一",
        "id": "83b96589-ea52-4698-b0cd-44e8d68d1bfd"
    },
    {
        "author": "鄒浩",
        "paragraphs": [
            "了了了時非了，非非非處何非。",
            "要識此翁端的，試看筆下形儀。"
        ],
        "title": "陳瑩中畫像贊  其二",
        "id": "3926316f-45c3-4219-8b12-6a1fd1aa90a8"
    },
    {
        "author": "鄒浩",
        "paragraphs": [
            "東坡未作儋耳行，此相已入龍眠筆。",
            "大海中央誰與鄰，萬事一條横榔栗。"
        ],
        "title": "東坡横策像贊",
        "id": "30c19dd5-3282-41c1-84f6-d945dc7e4753"
    },
    {
        "author": "鄒浩",
        "paragraphs": [
            "不選在在處處，長是哆哆啝啝。",
            "飯了要睡便睡，睡了要歌便歌。",
            "呵呵呵呵呵呵，且道一把茅下。",
            "翁子三家村裏，老婆相去幾何。",
            "咦。"
        ],
        "title": "雲溪文慶長老畫像贊",
        "id": "98516196-09d2-4cfb-87bb-c2de216a557b"
    },
    {
        "author": "鄒浩",
        "paragraphs": [
            "黄童妙音難可聞，若得三宮存玄丹。",
            "中有童子冥上玄，回紫抱黄入丹田。",
            "閉塞三關握固停，三氣右回九道明。",
            "恍惚之間至清靈，散化五形變萬神。",
            "千千百百自相連，共入太室璇璣門。",
            "三老同坐各有朋，高拱無爲魂魄安。",
            "玉笢金籥常完堅，內守堅固真之真。",
            "真人既至使六丁，內挾列月列宿陳。",
            "物物不干泰而平，百二十年猶可還。",
            "使人長生昇九天，上清紫霞虚皇前。"
        ],
        "title": "集經文爲要訣",
        "id": "26d989a1-3fdd-416e-b056-3026f73a80f2"
    },
    {
        "author": "鄒浩",
        "paragraphs": [
            "衣領從教蝨了緣，夜深拜得蓆兒穿。",
            "道鄉活計君知否，饑即須餐困即眠。"
        ],
        "title": "嘲龔彥和",
        "id": "bfcd0357-c9d3-495a-92d0-d3725918a2d0"
    },
    {
        "author": "鄒浩",
        "paragraphs": [
            "有才何事青衫，十載低徊北斗南。",
            "肯伴雪髯千日醉，此心真與古人參。",
            "今見故人今幾年，年來風物尚依然。",
            "遙知閑望登臨處，極目江山萬里天。"
        ],
        "title": "贈廣陵馬推官",
        "id": "d886663d-2890-4ed4-8aa4-8ccf732b2efc"
    },
    {
        "author": "鄒浩",
        "paragraphs": [
            "馬頭今日度嚴關，十九年前去復還。",
            "惟有流泉聲似舊，憑欄重聽響潺潺。"
        ],
        "title": "滑石泉",
        "id": "654ddae7-6880-4aea-a5ce-7c19d7b84587"
    },
    {
        "author": "鄒浩",
        "paragraphs": [
            "玉容捐委畫樓塵，一死甘酬石氏恩。",
            "古廟有碑旌節義，西風無主逐香魂。",
            "孤村夜靜鳴歸鶴，雙嶺雲寒唳斷猿。",
            "試向綠蘿尋舊迹，斷碑遺井見清源。"
        ],
        "title": "綠珠井",
        "id": "0431d32c-eaf5-4ff8-b19e-9e0dce53876c"
    },
    {
        "author": "冥漠子",
        "paragraphs": [
            "紅苞紫萼曾欺雪，素艷清香解動人。",
            "自有風傳枝上意，肯教蝶兒蘂中真。"
        ],
        "title": "梅詩",
        "id": "828b2ace-d754-4c36-8b16-61033d034e11"
    },
    {
        "author": "毛滂",
        "paragraphs": [
            "齊王未知瑟，吳犬終怪雪。",
            "越游售章甫，念子當折閲。",
            "一鳴豈無年，百計但有舌。",
            "西風吹曉波，晨景散文纈。",
            "嘈嘈雙櫓鳴，萬里欲俄瞥。",
            "江山真可人，得酒慰愁絕。",
            "咄咄無足云，與子男兒别。"
        ],
        "title": "送徐天隱判官",
        "id": "e45f3831-8d87-4b01-93c8-7284659b642c"
    },
    {
        "author": "毛滂",
        "paragraphs": [
            "民生委所窮，出仕增轗軻。",
            "家山有蕨薇，歸足瘳饑餓。",
            "功名我豈敢，動若手足縛。",
            "太官五斗粟，飽食慚且頗。",
            "老胥抱文書，俾我供吏課。",
            "厭此將毋觀，法在恐深坐。",
            "舊書不得讀，掩帙充枕卧。",
            "朋游久益落，蹭蹬自老大。",
            "近乃得吾子，聽語百憂破。",
            "顔郎見清賞，今子傾一座。",
            "新詩已出人，珠玉落欬唾。",
            "諸生正業儒，風雅久不作。",
            "子意有是哉，吾道便可賀。"
        ],
        "title": "贈陳進士",
        "id": "7c17841d-01c5-4169-8714-4050bc1688c0"
    },
    {
        "author": "毛滂",
        "paragraphs": [
            "夜光昭清泠，璇源載圓折。",
            "朝陽未羽儀，五色先丹穴。",
            "松柏出澗壑，衆木皆禿屑。",
            "方其一寸青，意已傲冰雪。",
            "東家嬉戲時，俎豆輙羅列。",
            "未應須兒啼，英標固驚絕。",
            "公爲三朝老，氣壓萬人傑。",
            "經綸本帝賚，遇合非力結。",
            "舟成無長川，雲族有旱霓。",
            "東風吹扶桑，曉色開寥泬。",
            "平生回天手，獨佇昆吾轍。",
            "停鞭急節緩，揮臂層陰决。",
            "圖回掌中春，摩拂厚土熱。",
            "一身等大地，萬物小靖蛚。",
            "華嶽載不重，河海振不洩。",
            "黔黎託回命，草木恃以茁。",
            "造物相始終，流年難老耋。",
            "側聞宋鼎就，未可羽力挈。",
            "是乃爲公象，何但紀相烈。",
            "坐觀滿不溢，玉鉉無變滅。"
        ],
        "tags": [
            "华山"
        ],
        "title": "生日",
        "id": "c13d8fc7-e5f0-426c-b6af-0dcfbd4a3e9f"
    },
    {
        "author": "毛滂",
        "paragraphs": [
            "使君未知我，得自吞氈翁。",
            "我未識使君，已聞伯夷風。",
            "十年詩卷裏，未面先從容。",
            "頃我客東都，寄聲謝老農。",
            "繡衣南州來，是爾使君公。",
            "爲爾掃菜色，無襦當夜縫。",
            "東都逆旅人，零落如霜蓬。",
            "一廛願爲氓，歸勢鳥脱籠。",
            "既登君子堂，倒戈避詩鋒。",
            "紫芝秀眉宇，東野凛長松。",
            "憐我骨硉兀，槽櫪駢兒童。",
            "秣以玉山禾，不置凡馬中。",
            "去年溪城月，使君馬如龍。",
            "呼我載後車，詩月相朣朧。",
            "朅來桑麻間，午夢回村舂。",
            "使君亦留犢，往聽長安鐘。",
            "相望渺雲海，烟雪迷西東。",
            "遙傳摛彩筆，秀句爭考功。",
            "那知古槐畔，苦語如秋蛩。",
            "一笑答雲山，萬事付瘖聾。",
            "吞舟亦失水，蚍蜉登背胸。",
            "拂鐘雖不錚，綴履豈所工。",
            "天高白虎殿，日永明光宮。",
            "去参鵷鷺羣，勿羡高飛鴻。"
        ],
        "title": "寄曹子方使君",
        "id": "a8a82c7e-8981-48ce-8ab6-c695482c9703"
    },
    {
        "author": "毛滂",
        "paragraphs": [
            "居士稱陸蓮，香山本流亞。",
            "舌端元和風，吹倒兩鮑謝。",
            "游戲筆硯間，盤礴湖山下。",
            "過眼盡詩材，有欲天必借。",
            "句源發肝膈，輸瀉每不暇。",
            "欬唾生江河，奔放那可壩。",
            "我詩沮洳爾，欲過不足跨。",
            "數煩見波瀾，意作蹄涔嚇。",
            "平生望洋眼，癡膽不知怕。",
            "亦識明月珠，相投况非夜。"
        ],
        "title": "累蒙周開祖使君貶示佳章才拙思荒愧不能報謹勉次韻一萹少叙敬避老匠之意",
        "id": "de4e8d77-5d54-46aa-99fc-67a00d5c8ec8"
    },
    {
        "author": "毛滂",
        "paragraphs": [
            "風吹飛雨乾，散作柳花毬。",
            "危簷下舞鵠，老樹騰蟠虬。",
            "烟空夜色垂，膚寸凝酥柔。",
            "曉屨踏晶瑩，與君散清愁。",
            "湖東十頃玉，月落漫不收。",
            "照我肝肺皎，出語和鳴璆。",
            "將我平生客，步入青松幽。",
            "此客氣如霜，逼人作颼飀。",
            "嚼冰論世事，怒頰赤已浮。",
            "盤中水晶鹽，碧酒葡萄秋。",
            "飲酒豈憂寒，飲水猶不憂。",
            "手冷慎勿炙，置之鷫鸘裘。"
        ],
        "title": "見雪明日與祝山人游東湖僧寺訪陳巨中教授留飲",
        "id": "c2142fee-28bc-443c-bd60-851941a25506"
    },
    {
        "author": "毛滂",
        "paragraphs": [
            "寒溪數寸爾，下有萬里天。",
            "烟雲自變怪，寸碧殊湛然。",
            "蘋風亦可人，寧妨暫漪漣。",
            "終觀鏡面平，與君受媸妍。",
            "有苔綠蒙茸，孺子俯可搴。",
            "前窺漸難量，忽此清泠淵。",
            "魚鰕亦無蹤，但見空月圓。",
            "陶翁步屧處，獨俾支郎肩。",
            "倚策心自知，鷗鷺紛聯翩。"
        ],
        "title": "過靜林寺與徑山老禪曳杖溪濱俯淺澗寒洌可照隨流而前即淵然清深爲作數句以告同遊",
        "id": "03623fd3-52c2-4744-94ee-fc2685036c11"
    },
    {
        "author": "毛滂",
        "paragraphs": [
            "二年錦衣城，坐悵朋游落。",
            "雙瞳不敢白，但向湖山著。",
            "頃當舍之去，眼界垂落寞。",
            "忽逢昔所傾，人事豈容約。",
            "西行追畫鷁，北首望金雀。",
            "斯人玉樹明，映我蒹葭惡。",
            "平生函牛鼎，顧可作雞臛。",
            "干將久在冶，宜有當槖籥。",
            "大器不匆匆，一飛要寥廓。",
            "佳哉妙五言，珠琲相磊硌。",
            "長城矗金墉，銛鋒露霜鍔。",
            "向我寧可當，倒戈爲之却。",
            "我生已數奇，世味寒冰薄。",
            "兹行聊爾耳，外物矧可略。",
            "所喜得公游，昏愚煩發藥。",
            "不重千金裘，爲公了杯酌。"
        ],
        "title": "次韻葉權之",
        "id": "b8f9323a-ca5a-458d-a463-d69d324362cf"
    },
    {
        "author": "毛滂",
        "paragraphs": [
            "老火尚偃蹇，稚金殊踧踖。",
            "雨如甑笠汗，但作氣蒸赫。",
            "思君屢欲往，露頂不可幘。",
            "坐懷屋漏下，蝸牛頗爭席。",
            "屋漏人自佳，泥沙卧圭璧。",
            "我衰了無營，飽睡夢書策。",
            "家貧苦無書，豈復有漂麥。",
            "不了湯餅事，可致萬錢客。",
            "正須裹飯來，濯足水三尺。"
        ],
        "title": "暑雨蒸溽奉王元規學士",
        "id": "d113a724-ee53-4635-b322-6ab2d31e9b8d"
    },
    {
        "author": "毛滂",
        "paragraphs": [
            "南風吹露畦，苦菜日夜花。",
            "同榮有蔓草，託質多長蛇。",
            "邇來合蕭條，凄風寄蒹葭。",
            "禪房向幽寂，雲日曖庭沙。",
            "竹根逢小春，紫蘭茁其芽。",
            "造物惜鮮榮，寧肯及幽葩。",
            "偶出白帝恩，未必黄鍾家。",
            "芳馨半孤冷，蕭艾終横斜。",
            "譬如隱君子，悃愊初無華。",
            "深藏不自獻，清芬亦難遮。",
            "陶翁抱疏韻，對此心忻嘉。",
            "離騷久相從，濁酒不待賒。",
            "紉衣濯滄浪，援琴卧烟霞。"
        ],
        "title": "育闍黎房見秋蘭有花作",
        "id": "7f4740c2-0e04-4e0d-816a-e243459eea1f"
    },
    {
        "author": "毛滂",
        "paragraphs": [
            "娟娟東堂月，瑟瑟北窗風。",
            "半夜渡龍尾，隨我藕花中。",
            "徑邀此花香，追路溪城東。",
            "溪山久俯仰，臨别亦匆匆。",
            "三年虎落檻，一日鴰開籠。",
            "何須見似人，聊作逃虚空。",
            "今宵花亦遠，餘香歸故叢。",
            "殷勤此風月，隨我登長虹。"
        ],
        "title": "解武康縣印至垂虹亭作",
        "id": "95545caa-928f-4e84-8b3e-a7d1b1961d12"
    },
    {
        "author": "毛滂",
        "paragraphs": [
            "東風果來否，雪意不肯消。",
            "初疑寒作威，勢猛意反韶。",
            "玲瓏開瓊花，瑤草亦有苖。",
            "細觀如可人，玉立耿高標。",
            "華屋本無寒，錦帳裘狐貂。",
            "所憐小桃杏，凍蕾抱寒條。",
            "却看雨成花，祇憂身當樵。",
            "語花慎勿憂，春久屬雲翹。",
            "徐行意不淺，晚發必後凋。",
            "年年綠暗時，逮此紅芳夭。",
            "左提白玉壺，右把黄金蕉。",
            "往逐春未央，不但永今朝。",
            "曉來紅日暾，花信到柳橋。"
        ],
        "title": "歲寒而春遲閏正月猶有雪三日乃消今日方晴快",
        "id": "5419e8a1-8aa8-4304-8b9a-fd9a37cd0fbe"
    },
    {
        "author": "毛滂",
        "paragraphs": [
            "秋日吐微明，寒葉墮半碧。",
            "娟娟竹弄影，冉冉香引脉。",
            "窗明棐几凈，水石涵虚白。",
            "茶開睡足眼，苔上懶行屐。",
            "屋寒無燕雀，豈獨少賓客。",
            "顧我警露鶴，佇此遼天翮。",
            "相對雖不言，孤高比三益。",
            "邇來世外心，漸覺眼界窄。",
            "兒時喜功名，今念真戲劇。",
            "平生翻羮手，欲爛誰能炙。",
            "豈待二頃田，初無一廛宅。",
            "第當營糟丘，努力期百尺。",
            "頹然寄疏慵，坐看駒過隙。",
            "韓郎食不足，苦心定誰惜。",
            "那知落英繁，吾食豈無夕。",
            "舉手謝飛鳶，一鼠何勞嚇。"
        ],
        "title": "秋日書懷",
        "id": "420c08c3-a80b-4173-9279-f34f2860a8fd"
    },
    {
        "author": "毛滂",
        "paragraphs": [
            "使君園中花，造物勤管領。",
            "佳人含朝酒，風軟吹莫省。",
            "正應武陵裔，或寫瑤池影。",
            "誰云六果下，實抱千歲永。",
            "得地倍穠華，無人亦妍整。",
            "舞困霞衣翩，粧早燕脂冷。",
            "玉堂摛藻筆，一顧長光景。",
            "誰識勸農心，殷勤待遺秉。"
        ],
        "title": "次韻張臺卿桃花詩",
        "id": "9ec2db0a-72c5-4b01-a01c-78966e8d71c7"
    },
    {
        "author": "毛滂",
        "paragraphs": [
            "落落湖邊松，瀏瀏松下風。",
            "泠然入君懷，蕭颯詩脾中。",
            "清露瀉筆端，一掃浮埃空。",
            "以遺愚参軍，僅免按劍凶。",
            "三年耳目昏，此語豈易逢。",
            "亦豈務炳烺，邂逅乃自工。",
            "歸囊一錢盡，足用仍三冬。",
            "他年太羮熟，寧俟鹽酪供。"
        ],
        "title": "汪發彊中見遺佳篇筆勢高妙且從僕求詩以歸輙爲此數句",
        "id": "87ff4f7b-8f5e-45af-b872-f098ac80728b"
    },
    {
        "author": "毛滂",
        "paragraphs": [
            "上士垂暮年，不受煩惱攻。",
            "欲修沙門果，坐怪鬚髪空。",
            "言有摩尼珠，自照迷妄蹤。",
            "當來滯礙心，如以巨物摏。",
            "妻子昔所愛，今斷如潰癰。",
            "欲作大醫王，徧救瘖與聾。",
            "長安坐寂寞，饑腹聽午鐘。",
            "行歸洗黄塵，誓將掃青松。",
            "一蠡渡長淮，東望迦葉峰。",
            "我走名利塲，未可談從容。",
            "軟語感屢發，爲我清心胸。",
            "上士無住著，此别何由逢。"
        ],
        "title": "送僧覺歸上饒",
        "id": "fae3931c-9b76-4664-bb36-e5d9d46fb1aa"
    },
    {
        "author": "毛滂",
        "paragraphs": [
            "道人永嘉老，口作智者語。",
            "坐揮鐵如意，寶藏發深貯。",
            "行住自如如，當亦無住所。",
            "踏雪來東山，了不憚修阻。",
            "孤雲亦何心，東風復吹去。",
            "索詩讚行色，我敢靳不與。",
            "道人已得道，逢魔猶齟齬。",
            "古氣生面目，清流見幽嶼。",
            "泠泠微妙音，松風雜寒雨。",
            "九旬談妙用，况乃超佛祖。",
            "東歸花木繁，啾唧鳥雀聚。",
            "道人具眼目，要當反聾瞽。",
            "萬事付一笑，鉢飯飽亭午。",
            "聊以答道人，缾巾過水滸。"
        ],
        "title": "贈别講僧若水",
        "id": "874dafbc-fba2-423c-8304-1d5a3fb70e50"
    },
    {
        "author": "毛滂",
        "paragraphs": [
            "公言雅知我，良勝我自知。",
            "往年得爲僚，税駕清江湄。",
            "覺君有勝致，真率仍天資。",
            "定交傾盖間，快語明肝脾。",
            "我生七不堪，百謫將安之。",
            "官長笑不罵，兒童容遨嬉。",
            "掾舍等禪房，竹樹含幽姿。",
            "其間有閒味，共此非君誰。",
            "駕言寫予憂，欲致車已脂。",
            "往披五老雲，下採蒼山芝。",
            "翛然送日月，萬慮忽若遺。",
            "朅來兩溪上，邂逅寛所思。",
            "微風送白蘋，藻荇搖寒漪。",
            "水清不受釣，魚細安可騎。",
            "亦復可憐人，鷗鷺相委蛇。",
            "君豈鷗鷺羣，鵷鸞往追隨。",
            "所遭即定分，固有何庸麾。",
            "我生儻可用，豈惜山英移。",
            "榮華如食薺，貧賤亦嘗飴。",
            "顧今適當還，捃拾聊充饑。",
            "從君借蓑笠，破雨收江蘺。"
        ],
        "title": "留别邵公言",
        "id": "ad949590-f830-4b47-a451-6b5429fe1281"
    },
    {
        "author": "毛滂",
        "paragraphs": [
            "此寺昔荒寒，蠧黑相撐支。",
            "世尊窘風雨，鐘磬出茅茨。",
            "吾祖過而慨，開槖爲營之。",
            "一旦黄金宮，突兀清江湄。",
            "其徒則以安，其道猶遠而。",
            "吾游童且白，僅乃見此禧。",
            "譬如蒿艾中，蔚然得江蘺。",
            "昻藏老鶴骨，勁瘦寒松枝。",
            "宴坐了無營，孤香對逶迤。",
            "海濤走窗檻，江雲翔屋楣。",
            "全收眼界勝，闃與人境辭。",
            "吾方迫遠游，未可分清怡。"
        ],
        "title": "贈禧上人",
        "id": "526b85da-7770-439c-bc36-a8528b6abbf3"
    },
    {
        "author": "毛滂",
        "paragraphs": [
            "靈芝有良田，歲比萬戶侯。",
            "平生不力耕，以德作耡耰。",
            "不許倉箱豐，但知鉢盂秋。",
            "木魚一呼飯，千屐如水流。",
            "靈芝道亦然，飽汝即罷休。",
            "但憂汝易飽，未飽非所憂。",
            "後生真可畏，見此觀比邱。",
            "昔常爲我民，今乃從我游。",
            "得道於靈芝，胸中羅珍羞。",
            "豈特求自飽，將副餒者求。",
            "裹鉢忽何之，西風送輕舟。",
            "處處靈芝田，多稼如雲浮。",
            "初以非種種，今當不收收。",
            "誰施復誰乞，大塊同一漚。",
            "姑且置是事，吾言亦謬悠。",
            "羨觀一身輕，翛然逐飛鷗。"
        ],
        "title": "廣鑑大師觀上人爲靈芝數百衆故乞從檀施乞米求予詩送行爲作一首予昔爲武康縣令觀師吾邑人也",
        "id": "4627b8c5-51de-4961-805a-5b6bf46fcc44"
    },
    {
        "author": "毛滂",
        "paragraphs": [
            "伏金避老火，遁日乾商霖。",
            "天地豈不寛，八荒一釡鬵。",
            "此身沍寒鄉，骨冷勢陸沉。",
            "忽疑同然灰，終得空汗襟。",
            "聞有不熱符，莫致癸與壬。",
            "平生習雲水，兩足便幽尋。",
            "佩紳接軫處，念往汗益浸。",
            "乃獨款公關，熱行犯訶吟。",
            "忘公鼎軸家，謂是緇帷林。",
            "有風静險躁，無愠煩鳴琴。",
            "置我弟子間，豈不容魯参。",
            "公如天下雨，焦卷聽雷音。",
            "謦欬走旱魃，噫欠停流金。",
            "胸中三絕編，寧獨自洗心。",
            "坐使人意消，煩促變清深。",
            "南山當朝隮，暫卷乃至今。",
            "萬物抱暍意，油然徯層陰。"
        ],
        "title": "盛暑謁劉公達",
        "id": "611e896e-706d-4754-a078-ffc7ab8f08ce"
    },
    {
        "author": "毛滂",
        "paragraphs": [
            "孫公金作骨，何獨無燥濕。",
            "雄姿逼龍虎，風雨坐嶪岌。",
            "黄堂爛繡筵，春甕融玉汁。",
            "銀臺三見跋，醉眼夢欲入。",
            "公張兩瞳電，照我毛髪立。",
            "平明郭西門，鐘鼓仍盛集。",
            "我方擁黄紬，勢作蚯蚓蟄。",
            "乃知千里姿，追趁何翅十。",
            "春溪葡萄碧，飲渴誰當吸。",
            "願君苦留客，墮翠應可拾。",
            "未用奏伊凉，舞紅催玉粒。"
        ],
        "title": "昨夜陪諸公飲今尚委頓未能起坐聞孫守出送陳祠部供帳溪上見招不果往戲作小詩寄之",
        "id": "31db8037-3379-4144-ad36-bf5d92c6f4cf"
    },
    {
        "author": "毛滂",
        "paragraphs": [
            "春風吹琅玕，夏長蒼龍孫。",
            "未見拂雲梢，已引鞭驥根。",
            "包藏霜雪姿，隱忍苔蘚痕。",
            "其傍茁小草，同出東帝恩。",
            "恩深草先高，抱籜殊末掀。",
            "歲寒兩何如，一笑凝詩魂。"
        ],
        "title": "琳老所居植竹發筍而草茁其傍作詩見寄爲賦一首",
        "id": "67c3ef4c-41ce-48f5-8ee6-614d294e36b6"
    },
    {
        "author": "毛滂",
        "paragraphs": [
            "猗猗亭下竹，娥娥竹上月。",
            "微風静蘭路，水石相映發。",
            "盈前嬋娟子，秀色粲玉骨。",
            "褰衣往從之，露泣苔侵襪。"
        ],
        "title": "猗猗亭夜月",
        "id": "07976674-dc88-4ac1-80a8-29d782adc5dc"
    },
    {
        "author": "毛滂",
        "paragraphs": [
            "溪光照秋房，娟然卧流萍。",
            "水仙弄幽姿，寄余汀洲情。",
            "眷懷玉色子，弄波濯塵纓。",
            "夜寒有佳意，屬此泠然清。"
        ],
        "title": "溪上",
        "id": "3f212f76-8d33-4380-82a6-3edd68f78324"
    },
    {
        "author": "毛滂",
        "paragraphs": [
            "蔡子下筆生濤瀾，少時往往思湧泉。",
            "便當自作五鳯樓，畫楹刻桷皆蠻牋。",
            "昨日千秋橋畔雪，楊花蝴蝶相聯翩。",
            "徑喚紅粧弄春色，千壺快倒萬錦纒。",
            "那知蔡子足踐地，柳車送客已復延。",
            "搖竿孤唱頗自得，閉門高卧初誰賢。",
            "幸來餉子小樓日，共看簷影移殘年。",
            "東堂夜寒劍有氣，北窗晝静琴無弦。",
            "高門懸薄固疏矣，所憂餓虎猶須鞭。",
            "齒搖目眵懶自薦，豈復珠貝如懸編。",
            "仙人玉樹儻相待，只擬醉拍洪崖肩。",
            "堯舜之事不足驚，肯爲兒女癡自憐。",
            "故山鶴帳久不往，白雲封戶端應全。",
            "吏卒無令守叔夜，弟子何妨嘲孝先。",
            "伯倫天地席幕爾，何處六翮猶爭前。",
            "平生小吏輕子美，未害故人疏浩然。",
            "子今風霰動短褐，豈乏錦繡裁長篇。",
            "東堂那記城旦語，唯有詩律曾家傳。",
            "墨香紙滑霜兔勁，明窗妙意常空圓。",
            "客來指似寧信此，自知食蜜甜中邊。"
        ],
        "title": "十二月十二日雪晴成允蔡君扁舟携詩見臨次韻奉答",
        "id": "049d7841-5dc4-4e51-973d-58a09f75ce28"
    },
    {
        "author": "毛滂",
        "paragraphs": [
            "棄我去者昨日之日不可留，醉我心者今日之日多煩憂。",
            "秋風吹鴈渡汾水，斜陽隨客下西樓。",
            "苑邊麒麟守白骨，半夜安能保明發。",
            "小蠻爲酌流霞春，醉倚梅花滿懷月。",
            "暗香吹遠月欲流，松聲百尺喚清愁。",
            "早掛銅章老槐下，短蓑獨速上漁舟。"
        ],
        "title": "李白於宣州謝朓樓餞别校書叔雲一首十二月初六日夜獨坐松齋懷抱良不佳飲少輙醉庭下梅兩株月色皎然倚樹微吟偶誦李白此詩有會予意者次其韻追和一首",
        "id": "93a443b8-1269-471d-b6a1-3760cfbc1fd7"
    },
    {
        "author": "毛滂",
        "paragraphs": [
            "城南病客食不足，日與天隨爭把菊。",
            "饑腸昨作細泉響，豈識韭虀并豆粥。",
            "五州自有定遠侯，虎頭燕頷飛食肉。",
            "門前麴封何足道，酒出兵厨瀉春瀑。",
            "康成温偉秀兩眉，何啻五斛當一斛。",
            "席中珍句出半酣，但驚墨逕通羣玉。",
            "不知清風静掃脾，徒見秋電寒搖目。",
            "相君脱粟好名爾，何用留侯歸辟穀。",
            "我今枯槁固其分，尚有閒氣蟠空腹。",
            "侯當下士屈體貎，屢喚不來仍不逐。",
            "羊臑魚尾癡不食，却覓山僧煮寒蔌。",
            "敢煩龐生要栗里，欲謝楊公向疏屬。",
            "午庵聊拂偃月牀，卧聽春飇過修竹。"
        ],
        "title": "孫使君見招以不茹葷得醉因過南禪老飯小休庵中作此詩寄之",
        "id": "4ed512ac-60df-4c69-a3e6-188af70ce36e"
    },
    {
        "author": "毛滂",
        "paragraphs": [
            "子桑閉門十日雨，何人裹飯相勞苦。",
            "忽窺晴色入疏簾，徑向孤村尋老圃。",
            "不知雙鳬念雲水，欲下雀羅風送起。",
            "未容倒屣見王孫，豈是揚鎚嫚公子。",
            "長安秋雨乃復來，山陰夜雪仍空回。",
            "他時乘興幸告我，請掃門前紅葉堆。"
        ],
        "title": "秋雨杜門久之比晴一出前村歸聞陸令見過奉寄一首",
        "id": "eb3b14de-368d-4b13-9f86-c6911cbb87bc"
    },
    {
        "author": "毛滂",
        "paragraphs": [
            "水沙卧甕青綀羃，浮蛆欲上真珠泣。",
            "濛漫崑山清露零，洗下雲腴和玉汁。",
            "小槽决决秋泉語，老盆艶艶春光濕。",
            "不妨力飲薦寒英，只憂秋老金膚澀。",
            "先生何翅七不堪，袍鞾裹縛肩骭急。",
            "醉鄉禮法稍寛閒，倒著接䍦猶許入。",
            "南樓老子冰雪腸，咳唾珠璣紛可拾。",
            "未許王郎見短歌，已容趙壹唯長揖。",
            "邇來鈴齋作禪觀，錦瑟間多山玉立。",
            "欲留一斗向吳興，何日南樓和月吸。"
        ],
        "title": "新酒熟奉懷曹使君",
        "id": "90207f4f-450a-40a6-b4ba-319922985f9f"
    },
    {
        "author": "毛滂",
        "paragraphs": [
            "西風初起無人鄉，雲深萬籟含清商。",
            "山容便與新秋凈，稻花已作豐年香。",
            "斷蟬抱柳咽殘月，卧霞排霧通朝陽。",
            "過橋寺影出疏木，入戶竹色來低墻。",
            "蒲團紙帳兩寂寞，獨有老檜磨風霜。",
            "東堂老子喜睡人，來借一榻樂未央。",
            "含風漣漪開玉脊，小屏晚綠横瀟湘。",
            "夢寒支枕風入髪，過眼冉冉茶烟蒼。",
            "紅薇花陰煮玉醴，滿甌飛雪置我旁。",
            "平生世味總如水，老大縱健肝膈凉。",
            "翛然此意不可道，卧看石竹凝孤芳。"
        ],
        "title": "立秋日破曉入山携枕簟睡於禪静庵中作詩一首",
        "id": "88923d6c-d0b1-4cdc-9f41-c95d75d886ce"
    },
    {
        "author": "毛滂",
        "paragraphs": [
            "近年好語開蹙額，廊廟主人還稷契。",
            "諸公彙進民所懷，左必提之右乃挈。",
            "善隨類舉皆可觀，野無遺賢静巖穴。",
            "石梁有客少讀書，神接前人望風烈。",
            "志與時違可奈何，居賤好高謀已拙。",
            "此身悠悠日江海，弔影行吟事酸噎。",
            "揣摩胸臆作西游，不成興起慚豪傑。",
            "賈生慟哭初亦疑，十年自覺流清血。",
            "三書不用即山林，將前復却何從决。",
            "無因名姓累吳公，咫尺天光阻羅列。",
            "志士惜日誠可憐，每恨平津當老節。",
            "子雲年少行所爲，今出秦關獨疲苶。",
            "郭門囓臂良感人，仲卿蓄縮翻傷别。",
            "叩關自鬻雖矜張，掃門願見猶摧折。",
            "炙手門前車馬多，排肩屢進不得徹。",
            "近來索米却求田，結綬彈冠非所觖。",
            "更令胸臆從誰開，一刺懷歸定漫滅。",
            "檻虎饑饞尾漫搖，水盡海鯨當蟻垤。",
            "誰能忍恥寄我顔，妻笑嫂欺安用舌。",
            "北山記憶破臘來，遠水扁舟兩愁絕。",
            "雲重山寒暝不開，孤帆夜落嚴陵雪。",
            "雷山老桐凍弦斷，不作南風相煖熱。",
            "一劍星昏共形影，每恐龍寒呵古鐵。",
            "孟嘗無炭暖置身，杜雖有指不得結。",
            "可憐危肩聳及耳，浩歌能復彌清冽。",
            "吳山忽見梅花謝，天助陽春生筆下。",
            "近簷呵欠面發紅，故絮賣錢不須借。",
            "賣錢買船更欲西，墻頭立燕留新泥。",
            "新開湖南接淮水，楚山翠入天低迷。",
            "細風平日兩媚好，嫩黄梢轉隋楊堤。",
            "河名已清色未改，减盡狂湍濁猶在。",
            "東風正和水面穗，恃賴夷猶百無殆。",
            "欎欎葱葱見帝臺，祥烟瑞霧真佳哉。",
            "元都道士種桃手，露浥風吹今總開。",
            "山翠柔紅亦得色，鬬妍意不相低徊。",
            "遊蜂上下逐蝴蝶，蜜脾未飽爭喧豗。",
            "幽谷黄鸝出晴昊，喬木幾遷枝葉老。",
            "避寒何處過雪霜，依舊飛來語音好。",
            "少年走馬紅塵道，繡勒錦緣金絡腦。",
            "窈窕花隨寶盌飛，暝旋風吹玉山倒。",
            "可憐窮巷無芳菲，良辰不得開懷抱。",
            "閉門曝背借餘暄，猶得爬搔驅虱蚤。",
            "逡巡迷目風沙顛，已報新花去如掃。",
            "乘離執衡又一時，萬物從新炎帝造。",
            "柳線漸長成畏日，苦菜秀時蚯蚓出。",
            "烟綃霧縠自直錢，故葛綻聯遮肘膝。",
            "凌人頒冰下霄漢，誰信朱門自無汗。",
            "蔗漿酪粉瑪瑙盤，牙牀角簟光凌亂。",
            "石梁孤客賃屋居，坐恐炊中忽麋爛。",
            "蚊虻噆膚俛聽爾，何苦羣鳴恣喧玩。",
            "生嫌蒿艾昏淚眥，寧强摑撘酸吟腕。",
            "墻陰壁隙又出蝎，潛致小毒猶錐鑚。",
            "巫師祝痛已復遭，術非驅除真亦漫。",
            "聽鷄起坐難飽眠，庶寛煩促須清旦。",
            "進不知名仍退却，既來亦好歸不惡。",
            "羲和鞭御向西行，出門感此梧桐落。",
            "淡月孤烟侵曉昏，小雨凄風動冥寞。",
            "且欣編簡堪卷舒，那知羞澀憂垂槖。",
            "鐘鼓聲沉北斗高，白日漸遠傾葵藿。",
            "楚歌忽斷隔黄蘆，已見金山高磊落。",
            "須臾崩車天上行，長幡亂舞喧簷鐸。",
            "蒼穹白浪兩低昻，黑蛟黄虬森噴薄。",
            "開帆插櫓六鼇驚，男兒信命方自若。",
            "吳音嘲哳來船近，共憐遠客逃溝壑。",
            "鳥倦知還羽翮垂，修竹茂林欣有託。",
            "故山茅屋良幽深，清泉瀏瀏石鑿鑿。",
            "蕨薇雖老芋栗甜，拾穗行歌亦云樂。",
            "買竿釣魚誰更哀，貰酒滌器人應謔。",
            "士通五經取青紫，請謝夏侯烏有此。",
            "捷徑須知自有塗，枉誦陳編腐牙齒。",
            "潼關坐息感二鳥，耿耿此心聊復爾。",
            "敢嗟與兄共槽櫪，但苦酸醎異便美。",
            "擬希鋸利效細黠，天與鈍頑難力砥。",
            "五斗充饑未有時，却藏手板投耘耔。",
            "曩聞下惠恬小官，頗怪少游甘掾史。",
            "曼倩俄驚備大臣，李渤諌官呼不起。",
            "古人去就良不同，剛成亦足稱男子。",
            "嗚呼乘時正阨窮，悵望臨食空投匕。",
            "豐山蒲牢鏗有聲，霜氣感發非擊棰。",
            "昌黎誘勵方循循，廣文薫炙皆名士。",
            "宋之善鳴挺有公，願助下風脣口哆。",
            "當時一到匠石前，至今人或疑杞梓。",
            "大廈未完公勿忘，可惜空山終朽死。",
            "燒桐願獻太古音，處囊請試從今始。",
            "燭光有餘真可待，無損公明公勿愛。"
        ],
        "title": "出都寄二蘇",
        "id": "6ad82dd5-2ecc-4407-88c9-af8d28ecc5a9"
    },
    {
        "author": "毛滂",
        "paragraphs": [
            "鄙夫十年江海客，岸草汀鷗隨步屧。",
            "稍收晚景付長竿，河伯供魚慰彈鋏。",
            "烟雲不鎻北闕心，飛出亂山青萬疊。",
            "束書却入國東門，觚稜瑞日明書笈。",
            "蹇驢破曉踏春泥，誰家暖氣生牙頰。",
            "門前賓客鄙可憐，紛如寒蠶饑望葉。",
            "主人看屋客看地，士氣蕭條無一捻。",
            "邇年恰得玉堂家，名在執鞭猶煒燁。",
            "玉堂丈人廊廟資，寶帯垂魚光遶脅。",
            "棣萼青春自一門，璇題白日常三接。",
            "側聞好士禮作羅，纖鱗弱翮歸漁獵。",
            "蹉跎歲晚曳裾人，半彫鬢綠仍隨牒。",
            "澗溪幽菜儻可羞，試雜萬錢聊一筴。"
        ],
        "title": "呈蔡內翰",
        "id": "3b7c1945-bb22-4ae0-9627-a971cc98a909"
    },
    {
        "author": "毛滂",
        "paragraphs": [
            "千秋橋畔桑麻村，槐陰覆砌綠映門。",
            "關門誰覓病居士，掩書不讀愔不言。",
            "明窗養石作幽伴，蒼骨孤痩棲秋痕。",
            "瀟湘洞庭入眼界，念隨魚鳥蘆花根。",
            "端知此想無是處，聊遣幻變驅昏煩。",
            "請言居士往少壯，烹羊炰羔酒拍盆。",
            "離騷百過亦徑醉，萬事形影如空尊。",
            "襄陽老孟識此意，數憑楚些招其魂。",
            "秖今流落口吻燥，病乃乘間排吾閽。",
            "病多諸念反衰冷，念冷却覺丹田温。",
            "此田不應供喜怒，外物稂莠那可存。",
            "誅稂去莠要及早，俗慮可吐不可吞。",
            "鷄犬相聞太古末，居士中有五畝園。",
            "舒遲不稱子男服，要須結佩紉芳蓀。"
        ],
        "tags": [
            "洞庭湖"
        ],
        "title": "病中獨坐",
        "id": "128aea73-1fa7-48e6-9237-e06b89c48af3"
    },
    {
        "author": "毛滂",
        "paragraphs": [
            "樵青煎茶青竹裏，汝欲過門鵲先喜。",
            "我家千里凌風駒，豈比虺隤鞭不起。",
            "我亦西游倦始歸，久闊相望老白眉。",
            "歸家且與阿戎語，長吟未覺長康癡。",
            "雨急烟寒波渺茫，念汝束書辭故鄉。",
            "歸時先驅煩蜀令，却過竹間尋漫郎。"
        ],
        "title": "友龍姪來别留詩次韻",
        "id": "9734a99c-589c-4628-978b-53b7de01ffc4"
    },
    {
        "author": "毛滂",
        "paragraphs": [
            "九重赤塗高如天，四海黔首紛於蝝。",
            "衆蝝望天若無路，區區有意常能宣。",
            "乃知聽卑四聰達，萬里呻笑如郵傳。",
            "朝陽門外登聞鼓，鼓下章飛如急雨。",
            "一聲直墮勾陳中，誰言天門嚴九虎。",
            "江南小吏無技能，鼓間餬口何云補。",
            "僕饑馬瘦曉徐行，官曹下馬初無營。",
            "解衣小睡須臾散，鼓亦十日無一聲。",
            "疑非官家設鼓意，細問乃復知人情。",
            "文昌相公眼如月，坐見萬里分毫髪。",
            "蒼生痛癢吾一身，與汝一家無楚越。",
            "有求徑投家丈人，鼓面蛛塵寄蕭兀。",
            "亦何道業冠臯夔，民得由之初不知。",
            "平生胸中醫國法，盡變黄馘爲秀眉。",
            "力進唐虞作元氣，酲醲病酒何勞治。",
            "端知聽訟破癥爾，洞見五藏聊决之。",
            "造化昇平唯一筆，弼成堯舜垂衣日。",
            "墨客詩人慕響來，朱草嘉禾時一出。",
            "登聞終日何所聞，但聽清風頌聲溢。",
            "江南小吏未歸山，乞與居山相似閒。",
            "半饑終未免索米，飽飯亦復勝抱關。",
            "鼓稀有聲吏竊食，愧此無用毛髪斑。"
        ],
        "title": "登聞鼓詩",
        "id": "e7b2f5f7-f84a-413b-b863-387fe9837af4"
    },
    {
        "author": "毛滂",
        "paragraphs": [
            "前年買符入函谷，歸來柴車仍露宿。",
            "似聞石室陳圗書，敢累山公爲題目。",
            "蒼梧祗覺波浪高，尺澤那知鱗尾禿。",
            "已將倦翮謝風雲，便擬閒身寄松竹。",
            "何庸復來良自嗤，聊當爾耳誰能卜。",
            "生長寒鄉非挾炭，老去剛膓徒仰屋。",
            "此日可惜那敢輕，流年已徂無計逐。",
            "淮山可人長好色，隨潮入落裁瞬息。",
            "隋堤官柳今許長，前年雪裏曾相識。",
            "尚有寒蜩抱殘葉，晚風凄瑟真相逼。",
            "斜陽更在柁樓明，孤烟已轉榆灣黑。",
            "濁流奔猛似欺人，前去高桅萬牛力。",
            "但令寸進殊不惡，行或止之那可測。",
            "朝廷無階亦何往，想見夔龍在君側。",
            "取士端須拔十五，除吏何妨論八百。",
            "爲郎二世疑有命，自著一生能幾屐。",
            "定知此意不在多，久從筆研安能擲。",
            "太常掌故本下才，未怪間關難射策。",
            "仲翁陸陸元先售，却令小苑東門後。",
            "人生有志將毋同，異時善舞輸長袖。",
            "此去誰家借蹇驢，偪仄終看飯山瘦。",
            "平生讀書過百紙，本是烟波釣徒爾。",
            "筆牀茶竈輕鼎鐘，雨笠烟蓑傲朱紫。",
            "如今却著從事衫，猶喜無材堪鼓吏。",
            "自從束帯對小兒，久妨痛飲追名士。",
            "會須出處今勇决，進仍不合當休矣。",
            "試來乞公五十犗，投竿往覓任公子。",
            "豈特區區守鮒鯢，更與侯生向温水。"
        ],
        "title": "隋隄寫懷寄上右丞",
        "id": "23f55e91-c79c-422e-aaf9-861ff2a98176"
    },
    {
        "author": "毛滂",
        "paragraphs": [
            "春山得貍軀脅細，蒼頭抱携香着袂。",
            "叢蘭密處曲庇身，狐鼠何疑相睥睨。",
            "定非青丘阿紫家，恐是中臺餐柏裔。",
            "太真妃子紫繡囊，一生長伴瑞龍香。",
            "石竹花開浴殿暖，何時馨郁棲珠璫。",
            "秖今弭耳空山內，時下山腰出雲背。",
            "弄香淺草已襲人，試雜江蘺爲君佩。",
            "兒童手摩初不惡，狐貍貎似安能輩。",
            "糟中玉面甘人頤，何食而肥蒸不悔。",
            "東堂老子有香緣，百和烟間回盻睞。",
            "相從真亦得所哉，便呼銅鴨爲爾配。"
        ],
        "title": "比得貍一枚所過輙馥然有香時時翳蘭叢下而引其鼻若能自擇其所處貍之族最多獨牛尾食之可口江西亦呼爲玉面然彼以甘肥遭烹而此獨以能香爲人所貴非衆貍可望也爲作此詩一首",
        "id": "2b7a0ba3-460b-46b3-84db-e1bef1ab7644"
    },
    {
        "author": "毛滂",
        "paragraphs": [
            "折節何須萬夫後，蟹螯居左杯居右。",
            "先生老醜誰使然，天孫安能司唾嘔。",
            "尚無一字得三縑，何如賣之不龜手。",
            "與公正自一家人，公家日月余扃牖。",
            "每得新詩如見公，風流好在靈和柳。",
            "題輿那聽仲舉辭，宣室應懷賈生久。",
            "當年竹馬定不乏，舊雨墊巾無恙否。",
            "我今信手任翻羮，誰解苦心杯置肘。",
            "看公雋翮當在前，笑我勞驅空晚朽。",
            "東山掩鼻直可人，庸肯囁嚅論不偶。",
            "檻中搖尾未必然，試看於莵薄欄吼。"
        ],
        "title": "和郭倅見寄",
        "id": "ef3b30e8-8953-4a35-9a9f-ceb8e1b373cf"
    },
    {
        "author": "毛滂",
        "paragraphs": [
            "蔡子詩鋒新發硎，曉壓吾境横長城。",
            "玉關食肉何足計，飯山日午吟膚清。",
            "叩門念子憂吻燥，銀瓶急燎蒼蠅聲。",
            "雲龍爲子起風腋，要使飛將身趫輕。"
        ],
        "title": "次韻奉酬蔡成允",
        "id": "5c895fb8-ef98-4edd-9c79-c2692ea13ef8"
    },
    {
        "author": "毛滂",
        "paragraphs": [
            "東風欲辭閶闔殿，未向百花枝上見。",
            "先拂瑤臺玉蘂叢，聯翩時落玲瓏片。",
            "水晶宮中清曉寒，蝴蝶窺簾輕暝旋。",
            "素光冷逼翠雲裘，玄冰暗結青光研。",
            "詩成玉屑帯冰書，興隨月繞清溪徧。",
            "兔園老筆生陽春，墨葩不待微和扇。",
            "明朝當見郢中吟，雕樽快覆鵝黄面。"
        ],
        "title": "對雪作詩未竟曹使君寄聲招飲因成篇以寄",
        "id": "dcff2b83-6548-40ff-a1ba-83cab41def73"
    },
    {
        "author": "毛滂",
        "paragraphs": [
            "君不見廣文博士老鄭虔，才名四十寒無氈。",
            "又不見漢陽計吏趙明叔，文章不如一囊錢。",
            "胸中道腴五味足，外雖枯槁中芳鮮。",
            "不妨止有書一束，索米未肯侏儒賢。",
            "平生固用筆耕爾，行發墨頴收豐年。",
            "會當少見會稽綬，勿嗟已賣瑯琊田。"
        ],
        "title": "劉秀才明仲當赴禮部試從縣令毛某乞詩聊作一首",
        "id": "9199a0d6-d9ac-41d4-b00e-4c3c215eac96"
    },
    {
        "author": "毛滂",
        "paragraphs": [
            "柳外東風旗影轉，身遠鳴珂心想見。",
            "碧瓦朱樓不夜城，走馬插花春一片。",
            "錦靴玉帯簇金鞍，回雪驚鴻都轉旋。",
            "我書細字對短檠，油盡燈昏月窺研。",
            "那知研節有七盤，但課舊書須百徧。",
            "病骨煩招愧後車，新詩乞與書團扇。",
            "明年相望隱侯鄉，猶共碧霄端正面。"
        ],
        "title": "次韻曹子方對雪以詩見招觀燈",
        "id": "1bc9033b-461b-4d83-a8dc-4c6971351d6a"
    },
    {
        "author": "毛滂",
        "paragraphs": [
            "玉階桂影秋綽約，天風爲捲浮雲幕。",
            "嬋娟醉眠水晶殿，老蟾不守餘花落。",
            "蒼巖忽生雲月裔，仙芬凄冷真珠萼。",
            "娟娟石畔爲誰妍，香露著人清入膜。",
            "夜深碎月寒相就，酴醾却作傷春瘦。",
            "弄雪仙人淡紵衣，烟裙不著鴛鴦繡。",
            "眼中寒香同誰惜，冷吟徑召梅花魄。",
            "小蠻爲洗玻瓈船，晚來秋甕葡萄碧。"
        ],
        "title": "對巖桂一首寄曹使君",
        "id": "6f1f3d55-b0e6-4233-8948-87e3a4d6e9c9"
    },
    {
        "author": "毛滂",
        "paragraphs": [
            "平生故人同偪仄，近者不見雲泥隔。",
            "男兒命好百不憂，封侯起第如戲劇。",
            "我癡正亦坐命窮，眼暗頭童守書策。",
            "風吹破屋雪入懷，獨與蝸牛夜爭席。",
            "舊雨人來今不來，唯有五窮充上客。",
            "人生覊旅誰過我，欲歸豈惜還鄉幘。",
            "腹中鬱勃不耐事，何用使人輕跛瘠。",
            "登山未厭日月流，掩關但恐功名迫。",
            "讀書豈從升斗計，勞生却爲精神惜。",
            "不能與君爭上車，主人未必如車澤。",
            "但煩東風送帆脚，搖竿鼓枻三江碧。"
        ],
        "title": "久客",
        "id": "24e620d5-b6b7-44c8-ae4c-f445153895f2"
    },
    {
        "author": "毛滂",
        "paragraphs": [
            "先生曉開城旦書，坐與老農相囁嚅。",
            "槐陰翠圓吏已散，歸來下簾手撚鬚。",
            "胸中百紙無處使，静看窮達如呼盧。",
            "身閒睡飽亦不惡，何用一躍驚駘駑。",
            "去年鑿池築潛玉，清夜明月掛碧蘆。",
            "先生獨吟亦徑醉，誰見露鶴寒相呼。",
            "徑山老人笑疏懶，云當運動如戶樞。",
            "朝來此老意不已，溪寺破雨遺天蘇。",
            "紫房鴈觜擢烟縷，細根蚯蚓蟠苔膚。",
            "茯苓雖老避芳液，團參已貴慚雲珠。",
            "先生領意手自植，衣袂馥馥侵蘼蕪。",
            "從今抱甕十日往，欲將後健酬前劬。",
            "何時一飽翳鳯凰，緱山月夜聽笙竽。",
            "長吟往覓五色麟，翩然那復煩雙鳬。",
            "坐看白駒變古今，浮漚流電皆須臾。",
            "此語險怪儻未然，引年聊與昌陽俱。",
            "不須仙人九節杖，他年要與猱爭途。",
            "凌霄峰頭覓此老，登山過水安用扶。"
        ],
        "title": "僕性懶慢喜睡而吏事亦早休因得遂其欲琳老數語僕曰當屈伸步趨以散欎滯乃以詩送白术或云餌术能長生絕穀致神仙苟未至尚能耐寒暑其骨健輕難老儻然則僕異時芒屨布裘步尋此老於徑山之上爾",
        "id": "eb0c6961-f59c-453a-8a2e-2f362a0e9438"
    },
    {
        "author": "毛滂",
        "paragraphs": [
            "金波灔灔梨花玉，春色兩枝嬌映肉。",
            "夜堂鶯燕落梁塵，秋簾風露昏銀燭。",
            "倦客歸來半白頭，舊約參差兩黄菊。",
            "新年斗酒亦徑醉，道舊驩然能五六。",
            "御史家兒反温克，風前玉樹何由俗。",
            "上客凛凛八尺身，秀在兩眉詩在腹。",
            "醒狂司隸醉奈何，猛雨瀾翻無軟熱。",
            "不嫌呼酒反勸君，要看春空雲郁郁。",
            "明朝寧辭一日病，清時未可三閭獨。",
            "倒冠落佩郭南門，長庚晱晱山簇簇。",
            "回頭一笑墮渺茫，卧聽桐魚喚僧粥。"
        ],
        "title": "陪曹使君飲郭别乘舍夜歸奉寄",
        "id": "008e18d2-c162-4a19-8812-cf4034442bf4"
    },
    {
        "author": "毛滂",
        "paragraphs": [
            "玻璃瓶中新壓玉，趨膾腥脣脯麟肉。",
            "紫絲步障破烟霏，飴鼎灼炊千蠟燭。",
            "山英餼公却薄相，木蘭墜露和秋菊。",
            "此公骨秀氣欲仙，石室名深三十六。",
            "端知仁祖有勝致，豈比彦倫徙雋俗。",
            "速收熊軾屏旌牙，細步雲梯上巖腹。",
            "局畔雖無斧柯爛，林間恐有蟠桃熟。",
            "素書自愧無因緣，蕙路難陪踏芬郁。",
            "南山食蕨得我専，東山攜妓唯公獨。",
            "他年丘壑定參差，小留莫遣歸心簇。",
            "相對行厨洗玉盤，松花自煮顔家粥。"
        ],
        "title": "曹使君置酒石橋山用肉字韻作詩見招不果往復用前韻奉寄",
        "id": "f23fb317-1d2a-4658-99d3-22d573a5fb18"
    },
    {
        "author": "毛滂",
        "paragraphs": [
            "密雲不雨西郊黑，小龍蜿蜒出朝夕。",
            "中有濯枝三日霖，可洗流金千里赤。",
            "大龍雨足意貎閒，萬里澤流纔一息。",
            "無心自爲百穀仰，變化風雲聊戲劇。",
            "一杯洗心未足言，看瀁滄溟太空濕。",
            "大月已圓當久照，小月未滿哉生魄。",
            "雨龍出此雲月間，背負青天擁霄碧。",
            "豈惟大旱有雲霓，解作豐年雪花白。",
            "黄綾袋子天上來，本是閩山早春色。",
            "金盤珠露猶浥封，瓊房玉芝記相識。",
            "朱門日上三槐梢，大官初頒萬錢食。",
            "松風忽響第一泉，乳花徐開練波立。",
            "我公胸中冰雪明，不受一塵乘間入。",
            "寧煩多飲氣自清，乞餘賤客猶能及。",
            "此客覊賤亦喜茶，老葉唯知煎若澀。",
            "藜羮粟飯每稱是，九天雲腴詎應得。",
            "舊聞作匙用黄金，擊拂要須金有力。",
            "家貧點茶秪匕筯，可是鬬茶還鬬墨。",
            "東歸得此希世珍，真同被褐而懷璧。",
            "筆牀茶竈下三江，欲寄殘年向泉石。",
            "砂缾煮湯青竹林，會有玉川來作客。"
        ],
        "title": "謝人分寄密雲大小團",
        "id": "048ed323-6a44-428e-ab91-d058f10a0ead"
    },
    {
        "author": "毛滂",
        "paragraphs": [
            "凍雲不凝層冰活，阿香推車上空闊。",
            "龍蛇夢驚鱗甲暖，霰雪影斷清光奪。",
            "玉帝手持發生機，馳召東風俾迴斡。",
            "東風駕言正月頭，先驅持律吹九州。",
            "勞苦萬物抱憔悴，嘘呵太和如汗流。",
            "草根暖回土膏動，僵冷盡起寒威收。",
            "習習熙熙遠相屬，原隰龍鱗吹小綠。",
            "韶光漸深人不知，但見新新自相續。",
            "珠璣零露日繽紛，要助東風力作春。",
            "向使不來慰枯槁，正應合抱皆樵薪。",
            "眼明初破玄冥黑，咄嗟萬物回顔色。",
            "何但桃李著榮華，未遺兔葵并燕麥。",
            "萬物之命懸東風，誰云蘭臺敢爭雄。",
            "披襟受之不容易，羣公不有歸我公。",
            "我公人英國尚父，代天與天通肺腑。",
            "夔龍土苴直唾棄，有作自令物鼓舞。",
            "爲時生公豈非天，身任重大寧偶然。",
            "氣壓千官山不動，德行四海春無邊。",
            "東風功成看萬彙，雨露涵濡寧惜費。",
            "我公經綸亦如春，惠養元元作元氣。",
            "萬口祝公如一辭，願公顔朱髪常黟。",
            "那知東風共無邊，年年會與青春期。"
        ],
        "title": "東風辭",
        "id": "2114b3d0-e316-4de4-bbc8-e0c8231a2eaf"
    },
    {
        "author": "毛滂",
        "paragraphs": [
            "燕齊日暮客不歸，新豐主人豈相知。",
            "不須買絲繡平原，不用黄金鑄子期。",
            "會當酸鹹有同好，主簿且須歸祭竈。",
            "請見臨川太尉公，此語難爲俗人道。",
            "我公悅士甘如肉，萬錢供客飯脱粟。",
            "讀書始堪屬大事，誰論少文織薄曲。",
            "眼看齊相不六尺，太史猶忻事鞭策。",
            "胸中端正在眸子，巖電兩瞳秋漢碧。",
            "致君堯舜不足驚，升平本付公輩人。",
            "西郊濃雲含雨色，可勝枯槁懷陽春。",
            "門前賓客馬如蟻，誰是我公天下士。",
            "趦趄欲進仍厚顔，紛紛無乃遼東豕。",
            "蹇驢破帽棲塵坌，曳裾最晚空餘恨。",
            "草奏猶堪試傔人，無令歸作潛夫論。"
        ],
        "title": "上曾樞密",
        "id": "8b4179fd-3e5f-4465-ad1e-970f58afa51d"
    },
    {
        "author": "毛滂",
        "paragraphs": [
            "臨安有山插圓紫，公家松楸當峻峙。",
            "子胥濤江相向流，秦望横前爲案几。",
            "衆言北山絕雄勝，世當公相貴莫比。",
            "那知上帝賚良弼，嶽靈孕秀初萌此。",
            "有山如是固有人，兹雖人爲亦天理。",
            "公生尚少抱經綸，前無夔龍何獨似。",
            "胸中五經通聖人，筆端三代尊天子。",
            "富貴相尋蚤厭餘，功名自會非所喜。",
            "惟天五福不可求，與公俱生亦久矣。",
            "生日壽公寧免俗，强復囁嚅空可鄙。",
            "矧我何物可厚公，世味都如一杯水。",
            "古人白髪痛掃除，强飯黄精力能爾。",
            "公餐道腴睟在面，何待草木堅髪齒。",
            "願公廊廟等山林，安樂百年無此彼。",
            "非公自壽盖壽人，坐看同老陶唐氏。",
            "端如八柱屹青蒼，共承峻極何時已。"
        ],
        "title": "元度生日",
        "id": "07e04d6a-fce0-46c8-a72c-5d25906ca939"
    },
    {
        "author": "毛滂",
        "paragraphs": [
            "老夫少時性豪侈，頗復慨想諸公子。",
            "家徒四壁不自憐，客來笑呼客且止。",
            "牧羊幸得時擊鮮，種秫足救缾罍恥。",
            "萍虀豆粥何足數，紅粱雀黍屢登匕。",
            "老來百呼無一諾，空瓢但酌三江水。",
            "侍祠何功費太倉，月賜萬錢良過矣。",
            "秋採菊英春採薺，歲月無憂三百指。",
            "西湖兩年相慰藉，東風爲長蓴絲紫。",
            "年來吏滿官有程，退無可耕那得已。",
            "曉猿夜鶴謝游從，筆牀茶竈供行李。",
            "異時浮家淮海上，魚鰕舟量賤無比。",
            "白魚截玉數尺長，本不論錢數魴鯉。",
            "祇今寸鱗乃許價，無魚自應相貴爾。",
            "謂當此行且空飯，彈鋏而歌遶淮市。",
            "誰知一飽不足慮，造物尚得相料理。",
            "榆堤雨潤風力和，老楊出菌鶵駢觜。",
            "輪囷長芽長雲葉，磊落小叢攅玉蘂。",
            "呼兒採掇歸自烹，不遣辛酸亂清美。",
            "五芝風味均茵憑，八珍品目當奴婢。",
            "不貪俎豆逐駑馬，肯同腥羶怒螻蟻。",
            "君看五鼎或殺身，未如老楊饑足恃。",
            "後逢枯朽慎勿薪，太和蒸之有如此。"
        ],
        "tags": [
            "西湖"
        ],
        "title": "隋堤採蕈",
        "id": "cd8cd547-7b3d-463a-8a75-405679220bbb"
    },
    {
        "author": "毛滂",
        "paragraphs": [
            "女夷爭名亦早計，凌寒破臘回春意。",
            "不待梅花送消息，細風平日先妍媚。",
            "野塘冰魚翻暖綠，官橋烟柳搖寒翠。",
            "佳人青鬢耐時節，彩幡初貼宜春字。",
            "唯有朱顔不我留，歲月翩翩定容易。",
            "柳車載窮安肯行，若華翳日何當試。",
            "憶昨狂心逐蝴蝶，踏月追春藉花睡。",
            "如今佩犢老東岡，杏花菖葉催田事。",
            "眼看風光搔白頭，斜陽抱來空多思。"
        ],
        "title": "早春",
        "id": "14554730-4249-4769-b03c-75cf02a6629d"
    },
    {
        "author": "毛滂",
        "paragraphs": [
            "廣文無氈風撼頰，凍坐慈恩書柿葉。",
            "乞米珍題矯龍鳯，望粥嬌兒鬧鵝鴨。",
            "不須歐家管城子，鏤象雕犀作袍帢。",
            "娥眉曼睩初丰容，一笑自粲非寶靨。",
            "當時臨池亦苦矣，烟蒼雨暗漫襟袷。",
            "幾何白骨變黄泥，安用玉軸留華篋。",
            "要當約略記姓名，作底碑傍坐疲苶。",
            "我今姓名亦懶記，几硯塵埃卧羊鬛。",
            "君詩求字得我驚，索金懸磬真所乏。",
            "歸田當賦覓桃詩，豈有來禽青李帖。"
        ],
        "title": "師文莫君以詩從僕求字顧非所長聊作一篇姑慰其厚意而已",
        "id": "9f1e8414-920d-4a07-9a27-5b0fef5dc6f7"
    },
    {
        "author": "毛滂",
        "paragraphs": [
            "先生吟文煩頰舌，未免諸生笑於列。",
            "跋前疐後誰使然，只有名多磨不滅。",
            "燕公策高思精壯，筆下辭華爛文纈。",
            "岳陽少屈何足云，自喜江山助清絕。",
            "墨畦筆逕久榛蕪，道山初識今文伯。",
            "鳯凰池畔未歸身，水晶宮裏重遊客。",
            "讀書不知已幾世，汲古長餘綆千尺。",
            "莫貪雲水供醉吟，尚有典章須粉澤。",
            "防風山前癡病吏，自笑著書玄尚白。",
            "蓬頭承甖十年事，過眼法書今霧隔。",
            "那知流落得依憑，天與虺隤寛轡策。",
            "汀洲白蘋春幾許，江南日落汀洲古。",
            "風光無恙似當時，猶與溪山相媚嫵。",
            "昔人苦吟終不盡，秪今餘秀當勤取。",
            "阿房賦客舊主人，試數文章猶第五。"
        ],
        "title": "上湖守余行老",
        "id": "83ededf0-9c42-4abc-baa5-909813c6e775"
    },
    {
        "author": "毛滂",
        "paragraphs": [
            "錢塘門外西湖西，萬松深處古招提。",
            "孤塔昻昻據要會，湖光灔灔明巖扉。",
            "道人安禪日卓午，寺外湖船沸簫鼓。",
            "静者習静厭紛喧，游者趨歡窮旦暮。",
            "非喧非寂彼何人，孤山詩朋良獨清。",
            "世間名利不到耳，長與梅花作主盟。",
            "嗟我於此無一得，曾向峰前留行跡。",
            "天涯暮景盍歸來，坐對此圖三太息。"
        ],
        "tags": [
            "西湖"
        ],
        "title": "題雷峰塔南山小景",
        "id": "cfcbb98d-96fe-465b-ae8a-9d23dbe59999"
    },
    {
        "author": "毛滂",
        "paragraphs": [
            "風流三老今無有，明珠雙璧公其後。",
            "長安初見紫微人，山陽途識生風手。",
            "同時蜀秀共差遲，今日吳餓付忠厚。",
            "吳餓欲飽談笑了，要使嘉禾出稂莠。",
            "紫薇賓客多雲霄，誰數諸侯牛馬走。",
            "黄金單盡會屠龍，白髪鬅鬙成畫狗。",
            "絳衣玉具無處覓，將軍縱在大夫取。",
            "公歸願作水衡丞，敢厭督郵辭五斗。"
        ],
        "title": "寄程漕",
        "id": "3db7814e-a8e9-47cc-ad62-f95be7d54a01"
    },
    {
        "author": "毛滂",
        "paragraphs": [
            "幕中墨客隨車後，架上牙籤遮坐右。",
            "唯留筆研乃自鐍，豈惜車茵容吏嘔。",
            "青霞老去雲海深，舊遊尚見翻濤手。",
            "寄聲秀句風入懷，坐念清標月當牖。",
            "天公厚我過穆生，何止饜韓仍飫柳。",
            "請同韶濩公勿疑，老馬由來識途久。",
            "近緣嗜酒識聖賢，已付長酣無可否。",
            "公當紫綬日垂腰，我已秃襟時見肘。",
            "慕公澄撓等清濁，歎我雕污終糞朽。",
            "詩從子建豈易親，句語懷英那肯偶。",
            "清風自已入公脾，我如惡木何勞吼。"
        ],
        "title": "寄曹使君",
        "id": "717a4bdd-1eef-499d-8dc6-55db9572e8d1"
    },
    {
        "author": "毛滂",
        "paragraphs": [
            "賜禊追三日，聞鶯囀萬年。",
            "恩深重湛露，氣暖入非煙。",
            "睿作端知聖，清尊不翅賢。",
            "眼明驚既醉，奎彩下雲天。"
        ],
        "title": "代人和御製上巳錫宴詩  其一",
        "id": "35f6771d-c571-4574-8ec1-8f7830233438"
    },
    {
        "author": "毛滂",
        "paragraphs": [
            "曲水傳觴盛，皇祇布德初。",
            "海波翻雅奏，雲露濕華裾。",
            "晴送君恩暖，寒收物意舒。",
            "春耕無歎息，庶不負于胥。"
        ],
        "title": "代人和御製上巳錫宴詩  其二",
        "id": "68d7ebc2-51ac-4584-9bee-97188dfd1d04"
    },
    {
        "author": "毛滂",
        "paragraphs": [
            "北風吹勁翮，凌厲欲雲奔。",
            "門棒斂行色，縣花消别魂。",
            "進舟寒瀨澀，回首亂山昏。",
            "珍重操刀事，余言淡可吞。"
        ],
        "title": "送夏辟疆解官",
        "id": "029b4b0f-e0ce-4cbf-a7d8-37f5c919fe35"
    },
    {
        "author": "毛滂",
        "paragraphs": [
            "仁飇扇佳氣，暐暐自門廬。",
            "閒日風波外，長年霜雪餘。",
            "凍醪含鑿落，春意動篨䈝。",
            "定有升仙骨，黄精易掃除。"
        ],
        "title": "趙宣德生日",
        "id": "1b0cc68a-3b69-4225-bf9e-434c9b9604ea"
    },
    {
        "author": "毛滂",
        "paragraphs": [
            "外臺綱紀掾，先辟漢名人。",
            "霜隼九秋氣，風駒千里塵。",
            "鄉評元自好，府望復名新。",
            "竹箭黄金鏃，送君江水濱。"
        ],
        "title": "送徐次山督郵之官",
        "id": "fc0e816f-a4b4-4178-a740-7a3257624c2d"
    },
    {
        "author": "毛滂",
        "paragraphs": [
            "小檻閒風物，高僧秀肺腸。",
            "隔溪通竹色，開戶納山光。",
            "撥雪晨蔬瘦，燒松午茗香。",
            "淵明歸賦急，聊復此徜徉。"
        ],
        "title": "訪琳老題溪上小軒",
        "id": "c67c3aa0-cb09-473d-90be-1ed0f1a0ebf0"
    },
    {
        "author": "毛滂",
        "paragraphs": [
            "此老諸緣薄，詩情忽漫深。",
            "敲門移穩字，彈指得真心。",
            "松竹藏幽討，溪山助苦吟。",
            "解鞍聊爲賦，去不負登臨。"
        ],
        "title": "登普寧寺歲寒庵面江山之勝令人欲賦而長老因公出詩集相示作此詩謝之",
        "id": "21b4175d-8871-41f0-9cca-ca25f833eb4f"
    },
    {
        "author": "毛滂",
        "paragraphs": [
            "秋色向幽處，浮家聊遠尋。",
            "醉来蓬鬢亂，臥入蓼花深。",
            "雲壑封詩物，煙波留客心。",
            "未應兒輩覺，餘醁且勤斟。"
        ],
        "title": "八月二十八日挈家泛舟游上渚詩",
        "id": "ff438f7a-cb3c-479e-b4c1-f4d6ff508232"
    },
    {
        "author": "毛滂",
        "paragraphs": [
            "秋風有好色，寄在菊花團。",
            "弛擔知新主，臨池得細看。",
            "金房迎日秀，玉露作香寒。",
            "獨負東籬意，年来漉酒乾。"
        ],
        "title": "和王宣義買菊栽二首  其一",
        "id": "4792d7c8-1638-4d53-a393-09017bcc66b8"
    },
    {
        "author": "毛滂",
        "paragraphs": [
            "未見花盈把，先教蜂作團。",
            "孤根聊得售，秀色後當看。",
            "莫訝全開晚，須知獨耐寒。",
            "雲含墮簷日，天恐露香乾。"
        ],
        "title": "和王宣義買菊栽二首  其二",
        "id": "1d042054-bb72-4da9-9c1e-bf0d02dad1ce"
    },
    {
        "author": "毛滂",
        "paragraphs": [
            "世外忘家子，歸来誰與游。",
            "燒香如意夜，茹菊鉢盂秋。",
            "獨節已蕭冷，諸緣應罷休。",
            "渡江聞道日，少爲故山留。"
        ],
        "title": "闍黎從上人予往年香火院學徒也去之天竺益求其師之說歸爲邑人言之予自江東歸見於昭慶寺喜其進學不已爲作此詩",
        "id": "8be1f466-ef05-414c-a9da-451749f613d4"
    },
    {
        "author": "毛滂",
        "paragraphs": [
            "去國黄流急，搔頭白髮新。",
            "牛衣還卒歲，狗監定何人。",
            "奏傔寧妨跛，爲郎正礙貧。",
            "鄙文無恙否，醤瓿盍相親。"
        ],
        "title": "去國呈蔡元度",
        "id": "95711289-14d5-4935-b977-a49bb3454105"
    },
    {
        "author": "毛滂",
        "paragraphs": [
            "煙岫供寒翠，風簾舞小晴。",
            "短墻分竹色，虚戶納松聲。",
            "弄筆雲窗暖，煎茶玉醴輕。",
            "端知孤檜月，獨伴夜禪清。"
        ],
        "title": "書禪静寺集翠堂示堂中老人琳徑山詩",
        "id": "c7c0239a-64ab-47d4-a4df-3c7a1ac46795"
    },
    {
        "author": "毛滂",
        "paragraphs": [
            "故人老蕭散，久客寡諧同。",
            "病骨侵山雨，孤帆落渚風。",
            "水清應弔影，坐闃想書空。",
            "我亦青州闊，經年不一中。"
        ],
        "title": "次沈會宗韵",
        "id": "4c9f959a-ecca-4c03-a6e4-71475a0f8b81"
    },
    {
        "author": "毛滂",
        "paragraphs": [
            "陳子賦可喜，十詩仍好辭。",
            "亦云餘事爾，何累壯夫爲。",
            "語浸初已漫，筆峰時出奇。",
            "息肩當益學，葵圃未應窺。"
        ],
        "title": "謝陳進士見示詩賦并以爲别",
        "id": "4e3ebd8c-a936-4c48-a74b-899bdaf5509d"
    },
    {
        "author": "毛滂",
        "paragraphs": [
            "耆舊彫零盡，歸来悲故鄉。",
            "雲山横爽氣，杖履屬空牀。",
            "蚤發名難没，終榮德未央。",
            "芝蘭日夜長，遺範在諸郎。"
        ],
        "title": "趙樂道輓詩二首  其一",
        "id": "13052aaa-a488-45ce-8cb1-1cdb2d375552"
    },
    {
        "author": "毛滂",
        "paragraphs": [
            "貧賤通姻好，凄凉累賞音。",
            "空知典刑在，誰聽短長吟。",
            "飛鶴窺塘水，眠牛傍柏林。",
            "龜魚迎拄杖，猶出畫橋陰。"
        ],
        "title": "趙樂道輓詩二首  其二",
        "id": "630f475d-110c-4d69-96d5-e3ce30a9fee1"
    },
    {
        "author": "毛滂",
        "paragraphs": [
            "徐卿二子後，吉夢亦羆熊。",
            "骨氣本英物，文華今鉅翁。",
            "聊因頷燕出，已覺額犀豐。",
            "誰伴歲寒色，冰霜十八公。"
        ],
        "title": "徐守生辰",
        "id": "157685e9-dd99-4717-bc79-5114ccf17570"
    },
    {
        "author": "毛滂",
        "paragraphs": [
            "一徑通松竹，入門聞夜香。",
            "青燈孤照佛，斜月静歸廊。",
            "未厭逢僧拙，終慚涉世忙。",
            "十年猶彷彿，一夢自凄凉。"
        ],
        "title": "宿蓮花寺頃從清獻公游今十年矣",
        "id": "47706910-1102-468b-a77f-3a3ba2e1bf51"
    },
    {
        "author": "毛滂",
        "paragraphs": [
            "馬劍何妨壯，琴書半不輕。",
            "心通平野闊，眼接衆山明。",
            "老大空行李，疏慵豈利名。",
            "夏侯知苦學，殊未勸歸耕。"
        ],
        "title": "去國",
        "id": "2a2bcd54-e085-46c7-a21f-739829764d53"
    },
    {
        "author": "毛滂",
        "paragraphs": [
            "夫子胡爲者，行吟頗自奇。",
            "少年應苦學，今日定何之。",
            "天地空羸馬，肝膓飽舊詩。",
            "江邊餬口掾，風雨共凄凄。"
        ],
        "title": "林進士數見過又遺一詩輒以奉報",
        "id": "dd973d60-f6bc-408c-ad4d-6fb3b424bc81"
    },
    {
        "author": "毛滂",
        "paragraphs": [
            "束裝親匣劍，撥火唤勞饙。",
            "鴉散鷄聲斷，煙低野色分。",
            "徘徊半樹月，拍塞一山雲。",
            "叫助日車上，扶桑猶未聞。"
        ],
        "title": "束裝",
        "id": "cd764c6a-0b1d-4a03-87c1-9d0452d87f51"
    },
    {
        "author": "毛滂",
        "paragraphs": [
            "落日仍江縣，相逢下馬鞍。",
            "頻憂從者病，可奈故人寒。",
            "老大囊書脱，平生匣劍乾。",
            "長年祇少睡，忽漫語盤桓。"
        ],
        "title": "逢故人",
        "id": "89de623e-ab26-4efc-9392-74b14dc38dfc"
    },
    {
        "author": "毛滂",
        "paragraphs": [
            "誰作東州客，支公合往還。",
            "想無詩外事，聊輟定中閒。",
            "拂石須相憩，留雲欲共攀。",
            "爲尋梅發處，先過向南山。"
        ],
        "title": "欲入山訪參寥預令探梅",
        "id": "3f3165f6-fc6f-4151-9025-bb5118a404f1"
    },
    {
        "author": "毛滂",
        "paragraphs": [
            "飛蓋西園夜，抽毫失謝君。",
            "徘徊下修竹，暗澹入浮雲。",
            "素彩漫仍見，微芒細可分。",
            "徒知此紈扇，離畢未前聞。"
        ],
        "title": "仲夏月夜懷陳西安",
        "id": "f0436f1c-6084-4a62-b6c3-ac480321a5e2"
    },
    {
        "author": "毛滂",
        "paragraphs": [
            "道人泉石畔，餉我欲盤桓。",
            "見爪蒼龍古，顰眉古佛寒。",
            "家風真草草，詩句自珊珊。",
            "今夜東堂夢，雲披月萬竿。"
        ],
        "title": "十月十日訪琳道人於禪静寺與之徘徊泉石間甚久道人云有大龍團藏亦數年食且幾盡因出刀圭許而龍軀僅餘一爪色理極蒼古又云趙清獻公嘗得須菩提畫像乃張畫壁間煎所謂龍爪以餉僕迫夜來歸坐縣之東堂見月奉寄一首",
        "id": "294ad572-879c-441c-b2f2-89db8cc0df0d"
    },
    {
        "author": "毛滂",
        "paragraphs": [
            "未障侵簷日，先留出殿煙。",
            "雨根蚯蚓活，風葉鳳凰翩。",
            "直節從孤瘦，寒姿定老堅。",
            "君王千萬壽，合作酒如泉。"
        ],
        "title": "崇福宮雨中種柏",
        "id": "93567adc-d5f0-4c7d-9443-d757274b4d19"
    },
    {
        "author": "毛滂",
        "paragraphs": [
            "渴令平生病，年來病更多。",
            "腰仍難老折，膓亦舊無他。",
            "知子眠三逕，逢秋欲七歌。",
            "勳名郵傳爾，唯日飲無何。"
        ],
        "title": "和賈耘老  其一",
        "id": "6035bc6a-93b7-46c7-9932-02e906969548"
    },
    {
        "author": "毛滂",
        "paragraphs": [
            "河陽春在否，柳外小朱扉。",
            "曲徑虵應鬬，危簷鳥欲飛。",
            "主人同燕幕，歸意屬漁磯。",
            "莫待羣花笑，秋風鬢綠稀。"
        ],
        "title": "和賈耘老  其二",
        "id": "8ea26ea2-ecc8-4c87-ab3e-43c3bd776ba4"
    },
    {
        "author": "毛滂",
        "paragraphs": [
            "蚤見聲華就，終違勳業尋。",
            "餘忠朝露泣，遺直夜臺深。",
            "威落諸蠻膽，恩留五嶺心。",
            "從今舍人様，萬柏覆蕭森。"
        ],
        "title": "熊侍郎挽詞",
        "id": "77b7fc3b-1718-48a2-8543-58e3ceb96df8"
    },
    {
        "author": "毛滂",
        "paragraphs": [
            "此樓託蕭冷，莫會子登臨。",
            "弔影漫愁獨，書空誰語深。",
            "簾開不盡眼，雲起未休心。",
            "咫尺顔淵坐，高風無古今。"
        ],
        "title": "題陳用中行藏樓",
        "id": "98d2564a-4609-49e1-884c-8a4a6d4c565f"
    },
    {
        "author": "毛滂",
        "paragraphs": [
            "佳哉五英雋，並駕玉爲林。",
            "傾蓋分不淺，好山情已深。",
            "春光不約略，晴意恰沉吟。",
            "老病未堪出，詩鋒遙見侵。"
        ],
        "title": "鄭君瑞示同諸公遊定空佳什僕亦久欲與君瑞尋春衰病方窘風雨以故未果聊次韻一首",
        "id": "925133ec-16bb-4e9e-8214-24904559bf27"
    },
    {
        "author": "毛滂",
        "paragraphs": [
            "秋容正搖落，山意恰淒清。",
            "冰徹萬緣冷，雲隨兩屐輕。",
            "冥鴻那復下，膏火莫重明。",
            "天地郵亭爾，百年真倦生。"
        ],
        "title": "送教長老入山",
        "id": "9ef4834f-e466-4a89-a728-68e300ca56a8"
    },
    {
        "author": "毛滂",
        "paragraphs": [
            "杖策辭江寺，秋途誰與偕。",
            "霜風侵布衲，草露濕芒鞋。",
            "收鉢無餘事，還鄉非俗懷。",
            "金剛真有力，魔避不須排。"
        ],
        "title": "送僧常妙還永嘉",
        "id": "f5b8baf3-94d4-4f96-8002-23df0de16da6"
    },
    {
        "author": "毛滂",
        "paragraphs": [
            "松石真佳伴，雲山得破顔。",
            "高人本無住，倦翮自知還。",
            "詩外塵緣盡，齋餘齒頰閒。",
            "何消一句子，截斷碧溪灣。"
        ],
        "title": "無畏道人居觀音院奉寄一首",
        "id": "8d88ed85-d5d8-42a0-a5af-937473bd9e03"
    },
    {
        "author": "毛滂",
        "paragraphs": [
            "曉色開霜坂，饑烏啄麥畦。",
            "山腰餘雪瘦，天面冷雲低。",
            "寒意梅花北，禪心柏子西。",
            "窗前借殘月，照我度前溪。"
        ],
        "title": "曉出響應山過静林道中奉寄琳老",
        "id": "5c3b8dca-dc48-4d1b-9495-0777328653f9"
    },
    {
        "author": "毛滂",
        "paragraphs": [
            "春渚連天闊，春風夾岸香。",
            "飛花渡水急，垂柳向人長。",
            "遠岫分蒼紫，澄波映渺茫。",
            "此身萍梗爾，泊處即吾鄉。"
        ],
        "title": "下渚湖",
        "id": "2975ffce-c554-46fe-aac6-1ee691625381"
    },
    {
        "author": "毛滂",
        "paragraphs": [
            "故第園林改，遺亭壁戶新。",
            "垂虹一橋月，夾繡兩隄春。",
            "花落俯流水，鳥啼懷故人。",
            "憑欄看翠竹，無意數游鱗。"
        ],
        "title": "題餘英館",
        "id": "49075d59-191d-4f80-9ef7-e065a58a6365"
    },
    {
        "author": "毛滂",
        "paragraphs": [
            "內廷吳陸善文書，絕代如公可數渠。",
            "科斗他年載深厚，楞伽終日伴清虚。",
            "濟時即展經綸業，華國聊施采色餘。",
            "想爲君王話堯舜，玉堂對罷夜何如。"
        ],
        "title": "上林內翰二首  其一",
        "id": "060f8a88-47e7-48fa-82ec-fc5d1bbe8cf6"
    },
    {
        "author": "毛滂",
        "paragraphs": [
            "短褐風霜可奈何，嬾求長袖舞陽阿。",
            "九遷行輩青雲滿，百謫形骸白髮多。",
            "束带壯懷渾齟齬，角巾閑約亦蹉跎。",
            "山公有意相題目，季緒無容獨詆訶。"
        ],
        "title": "上林內翰二首  其二",
        "id": "cf6f262a-7026-4b82-995a-4842d3f5c9ee"
    },
    {
        "author": "毛滂",
        "paragraphs": [
            "盾威正赫忽衰殘，人意渾如水面寛。",
            "觸石端来慰枯槁，隨車定見濕朱丹。",
            "初憂連畛秋無種，豈望如雲晚可觀。",
            "天遣商羊爲公舞，絕勝九仞見回鸞。"
        ],
        "title": "次韻曹子方",
        "id": "8d462b0d-4ddf-4294-8b6e-843213f42f21"
    },
    {
        "author": "毛滂",
        "paragraphs": [
            "陸陸微生不可論，半饑半飽過朝昏。",
            "春来但見瞳花亂，寒退長餘鬢雪繁。",
            "老愧門墻忝賓客，歸来耒耜教兒孫。",
            "會應飛墮江湖去，定向離騷寄客魂。"
        ],
        "title": "寄蔡學士",
        "id": "47cfa6fb-301e-4db9-ae98-92805663ae3c"
    },
    {
        "author": "毛滂",
        "paragraphs": [
            "小桃繁杏何須論，只要池邊竹半林。",
            "不養鳬鷖憐淥浄，苦留風月伴清深。",
            "後人来蔭十圍木，故老看移一畝陰。",
            "分付庭梅管春色，長官情味此花心。"
        ],
        "title": "師文莫君以僕治東園甚力官滿且去爲賦詩以道眷然之意次韻奉答",
        "id": "59081da2-50e7-45c3-9d31-08eeabf97792"
    },
    {
        "author": "毛滂",
        "paragraphs": [
            "歸来久客鬢俱蒼，漸喜無人餽五漿。",
            "未免高僧問勞苦，故應喬木慰凄凉。",
            "山中猿鶴人誰健，門外蒿莱想自長。",
            "爲謝邦人豈吾薄，要當六印遶腰黄。"
        ],
        "title": "次常山簡叔祥",
        "id": "57b1d232-b917-424f-9565-c70bd4bcd6cb"
    },
    {
        "author": "毛滂",
        "paragraphs": [
            "曛黄飛雪已填門，獨夜人依老柳根。",
            "故遣捲簾從骨冷，不妨開卷自燈昏。",
            "餘英煮茗春雲動，潤氣留香宿霧繁。",
            "但覺詩脾兩清絕，可勞騷客賦招魂。"
        ],
        "title": "柳軒雪夜",
        "id": "c83db071-9d9f-416e-a37f-17da45362fb7"
    },
    {
        "author": "毛滂",
        "paragraphs": [
            "宦情光景半樵漁，病惰仍忘百紙書。",
            "賦就祇堪供醤瓿，齒殘未可釋鹽車。",
            "朱藍要使辭秋斷，芝菌猶當出腐餘。",
            "慚愧少翁能下士，馬曹知馬自應疏。"
        ],
        "title": "書懷寄贈曾公衮",
        "id": "7c928193-dbfa-4806-a018-b3bc3e7db39f"
    },
    {
        "author": "毛滂",
        "paragraphs": [
            "騎驢何似賈司倉，行李唯餘古錦囊。",
            "秋後恰容鷹脱架，春来會有燕投梁。",
            "清時無用材雖拙，白日能閒策亦長。",
            "慚愧平生負三尺，一成泉石欲膏盲。"
        ],
        "title": "仁義驛中",
        "id": "70132aff-c23a-4c64-bb97-2ae0766c6328"
    },
    {
        "author": "毛滂",
        "paragraphs": [
            "一派飛泉濕嶺雲，巖花娟好尚餘春。",
            "黄紬病惰誰如我，碧玉寒清自照人。",
            "山水窟中爲俗吏，簿書叢裏得詩鄰。",
            "一篇寵寄高難和，萬卷端知筆有神。"
        ],
        "title": "次韻許簿游響潭回",
        "id": "2f353fa1-2815-4634-aef7-c8a8f9376760"
    },
    {
        "author": "毛滂",
        "paragraphs": [
            "此生文字送分陰，羈旅無材發噤吟。",
            "鬢底星星侵晚色，胸中落落負初心。",
            "端知坐索長安米，那復能彈單父琴。",
            "投老襄陽真自棄，蹇驢東去亂雲深。"
        ],
        "title": "東歸呈元度",
        "id": "45a7dcfd-734e-4f4d-a2af-bf3645f24844"
    },
    {
        "author": "毛滂",
        "paragraphs": [
            "坐令荆國得髦英，清獻先生語不輕。",
            "漢使曾觀楚風俗，蜀翁未識魯書生。",
            "楊林墜露隨沉魄，叢玉留詩負夙情。",
            "欲問典刑波浪闊，遙知蘭砌五經横。"
        ],
        "title": "哀程袁州",
        "id": "ba9b7b04-0409-4ebb-8d18-fcc0c8d71577"
    },
    {
        "author": "毛滂",
        "paragraphs": [
            "秋壑相迎故出奇，便應到處小遲遲。",
            "不妨簿領紛遮眼，未礙嵐光秀入脾。",
            "小睡寧尋兒女夢，新詩定寫水雲姿。",
            "舊巾墊角風流在，何許杉篁暮雨時。"
        ],
        "title": "郭别駕秋日行縣奉寄一首",
        "id": "272baada-4967-4f56-8a8b-f0fbc72b4f75"
    },
    {
        "author": "毛滂",
        "paragraphs": [
            "方寸陶陶事不根，但知力飲送朝昏。",
            "無田種秫空爲吏，有麴成封即閉門。",
            "避暑此間真有意，悲秋今日得無言。",
            "孔公坐上多餘瀝，昜滿農家老瓦盆。"
        ],
        "title": "從范使君求酒",
        "id": "487f01ca-9642-428d-96e5-48c0b1ec5563"
    },
    {
        "author": "毛滂",
        "paragraphs": [
            "出門聊作書生詠，倚馬猶能梁父吟。",
            "汾水寧無注書地，秦關已老棄繻心。",
            "重來樵釣深相識，未遍湖山擬細尋。",
            "白眼何勞預人事，但知要得酒船深。"
        ],
        "title": "重來",
        "id": "e21606c7-5dfe-4e34-af50-54bc24b63a97"
    },
    {
        "author": "毛滂",
        "paragraphs": [
            "圖書多似道家山，池檻清虚不綺紈。",
            "萬壑春藏三石秀，五湖秋入兩蘆寒。",
            "冰泉噴激珠成貫，繡羽沉浮花作團。",
            "誰伴玉皇香案吏，光風霽月在闌干。"
        ],
        "title": "屬者觀池檻清明泉激石立蘆叢交碧文禽並絢翛然發湖山之遠態無輦轂之浮埃杜子美云朱門之泥塗士子不見其泥塗良非是也",
        "id": "3994afae-94fe-4360-94ca-c751c3339308"
    },
    {
        "author": "毛滂",
        "paragraphs": [
            "禪房何許最清深，庾嶺梅邊晉竹林。",
            "餉客好山勝挈榼，遺予病骨任支琴。",
            "應餐秀色嚥溪茗，想待暗香來水沉。",
            "何似拍浮從我醉，夜船藉月碧千尋。"
        ],
        "title": "聞諸君不裹糧遊山暮歸清坐静林僧居相與樂以忘饑僕老病獨在見遺辱君瑞示詩盛道僧居梅竹之賞輙次韻奉答",
        "id": "785317f9-eef2-4a0d-922c-7465ee1cbc11"
    },
    {
        "author": "毛滂",
        "paragraphs": [
            "天公憐我欲無鄰，得近芝蘭久益芬。",
            "定免幼安還割席，擬從東野若爲雲。",
            "歸鞭那有藍關雪，别夢應通魯水芹。",
            "强飯勉之書滿載，與君千里共斯文。"
        ],
        "title": "送巨中教授解官",
        "id": "f92b63a4-ef58-4142-95ed-074484061615"
    },
    {
        "author": "毛滂",
        "paragraphs": [
            "玉斧修輪滅玷痕，金精鑄魄凝寒清。",
            "綴雲都去秋心浄，囊露新添夜眼明。",
            "氣接瑤臺端可御，地漫銀漢定誰傾。",
            "何時天竺山前路，細聽煙崖墜子聲。"
        ],
        "title": "次韻琳老中秋月",
        "id": "b52ff95d-2062-4fe0-b16a-9b485a8caa7f"
    },
    {
        "author": "毛滂",
        "paragraphs": [
            "長悵浮雲點太清，祇今何許問天晴。",
            "渾憐短夜相催下，不放孤光自在明。",
            "幸與高樓通遠覽，未勞殘燭更前行。",
            "此心對酒蕭條在，咄咄置之聊自傾。"
        ],
        "title": "仲夏月夜懷陳西安",
        "id": "5231b713-f96d-437f-946f-94dfe343a91f"
    },
    {
        "author": "毛滂",
        "paragraphs": [
            "廊廟無塵鑑色寒，私門誰啟手親關。",
            "萬邦和氣君臣裏，一代文章伯仲間。",
            "多士揚眉詣東閤，真人拱手倚南山。",
            "青天白日才亭午，不遣雲隨霰雪還。"
        ],
        "title": "上執政",
        "id": "95f6a614-8542-46cc-8661-2a6aaa64bff3"
    },
    {
        "author": "毛滂",
        "paragraphs": [
            "參軍肯自笑蒼顔，花趁籃輿簇玉盤。",
            "賸取必知叢蝶恨，欵行聊許路人看。",
            "娟娟静静春情好，淡淡濃濃粧色殘。",
            "已遣小蠻歌送酒，故教亂插竹皮冠。"
        ],
        "title": "訪鄭叔詳回得花滿盤作短詩以寄",
        "id": "4c87c4d6-bb0e-4d40-bc26-32d7243a5139"
    },
    {
        "author": "毛滂",
        "paragraphs": [
            "聞道年來多掩關，高情定滿渺瀰間。",
            "秋風不怕清難忍，曉日應分暖伴閒。",
            "欲喚扁舟弄雲水，已疑小閣厭溪山。",
            "東堂枉把歸來賦，慚愧寒空倦翮還。"
        ],
        "title": "東堂獨坐懷琳老二首  其一",
        "id": "4a385758-2b77-4d1d-80b8-3c5abced72b2"
    },
    {
        "author": "毛滂",
        "paragraphs": [
            "柏爐煙冷尚餘薫，老去孤城愈不羣。",
            "沙上晚晴知獨往，堂中秋思與誰分。",
            "隔溪有伴蕭蕭竹，對戶無情冉冉雲。",
            "南北東西均是寄，定回歸鴈不應聞。"
        ],
        "title": "東堂獨坐懷琳老二首  其二",
        "id": "153ae45e-448b-447f-b272-6db317ba0041"
    },
    {
        "author": "毛滂",
        "paragraphs": [
            "寒溪破曉喜相過，不怪蓬頭尚養疴。",
            "躍馬懷金君蚤晚，曆階歃血我蹉跎。",
            "詩人自與塵埃遠，病骨終慚粉澤多。",
            "别寄釣魚船上曲，要留風月伴煙蓑。"
        ],
        "title": "六月二十日舍賈耘老溪居旦起蔡成允見訪僕方蓬頭赤脚坐溪上乃用此見成允而君不以爲無禮反寄詩有褒借意甚愧過情戲作一首奉報",
        "id": "24d41e0e-a530-498c-84c9-78e5b12bd989"
    },
    {
        "author": "毛滂",
        "paragraphs": [
            "穆穆真人第幾天，九龍扶輦下非煙。",
            "定知蟾彩騰光夜，聊待蟠桃得熟年。",
            "國步無疆金柱健，官聲有道兔罝賢。",
            "大邦欲效封人請，珍重祇園妙相仙。"
        ],
        "title": "坤成節",
        "id": "1a611246-463b-4dc2-9d0f-b0ec71285bec"
    },
    {
        "author": "毛滂",
        "paragraphs": [
            "柳梢地面絕微風，一片寒光萬里同。",
            "冰骨直疑潛裏換，塵心都覺坐來空。",
            "蚌胎有露珠成顆，蟾窟無雲玉作宮。",
            "莫怪幽人吟到曉，不知清興自無窮。"
        ],
        "title": "對月",
        "id": "4bd5f444-4837-423d-b0c5-7e63615f1a06"
    },
    {
        "author": "毛滂",
        "paragraphs": [
            "屹屹高山自兩邊，紛紛鷄鴨苦當前。",
            "敗垣過竹還當道，脱葉憑風欲半天。",
            "定恐黄茅藏伏兔，更呼青漢落飛鸇。",
            "一寒如此空形影，獨賴狐裘三十年。"
        ],
        "title": "道上口占",
        "id": "aab099db-0de7-4201-a0e6-68833720eccc"
    },
    {
        "author": "毛滂",
        "paragraphs": [
            "及榻青苔疊亂錢，端知骯髒倚門邊。",
            "蒿萊歲晚荒三徑，殽酒人疏問一廛。",
            "懶慢容教著帽進，傳呼驚起藉糟眠。",
            "分庭未覺題輿寵，下士徒知公子賢。"
        ],
        "title": "謝郭倅見訪",
        "id": "0c9135d3-e644-4bc2-bae0-6e84ba1ff856"
    },
    {
        "author": "毛滂",
        "paragraphs": [
            "老去追遊骨亦疲，黑甜唯覺睡如飴。",
            "漸差素彩弄華髮，猶夢清妍侍曲眉。",
            "愧甚雕樽負珠履，獨餘殘雪照書帷。",
            "未妨管領東風在，官柳溪梅不用疑。"
        ],
        "title": "建中上元以雨雪敗懸燈以國憂罷行樂僕又以老病連日在告辱師與成君見示佳章聊作一首",
        "id": "3a7370f6-2bc9-4420-ad3a-02d962f29c50"
    },
    {
        "author": "毛滂",
        "paragraphs": [
            "信来頻慰别離魂，苦問官情却懶言。",
            "多睡正隨蝴蝶夢，相憐空愧鶺鴒原。",
            "幸無俗客于書戶，遙想青山對縣門。",
            "定是放衙能少事，悠哉岸幘步槐根。"
        ],
        "title": "充叟九兄以書問鄱陽官况因亦問訊",
        "id": "3a0aa7a7-7321-4020-b720-9866a30a0ee6"
    },
    {
        "author": "毛滂",
        "paragraphs": [
            "年來去國故遲遲，坂上長鳴老益悲。",
            "不作居山慚捷逕，彊須了事學癡兒。",
            "風霜冷面何能笑，藜藿空腸未厭饑。",
            "里巷定無楊得意，朝廷合有鄭當時。"
        ],
        "title": "去國",
        "id": "130d7fe5-4650-44b8-baf3-322a5c52fafa"
    },
    {
        "author": "毛滂",
        "paragraphs": [
            "何處曾臨阿母池，渾將絳雪點寒枝。",
            "東墻羞頰逢誰笑，南國酡顔强自持。",
            "幾過風霜仍好色，半呼桃杏聽羣兒。",
            "青春獨養和羮味，不爲黄蜂飽蜜脾。"
        ],
        "title": "紅梅",
        "id": "10a8e424-8ffa-4a93-999e-b8b83d40d989"
    },
    {
        "author": "毛滂",
        "paragraphs": [
            "伐蒿種竹作清深，洗石鋤垣出翠紋。",
            "玉節露勻新带月，苔膚雨澀細留雲。",
            "四簷妍色開晴曉，一畝濃陰寄夕醺。",
            "陶令醉時煩客去，夢魂瀟灑與誰云。"
        ],
        "title": "次韻成允寒秀亭",
        "id": "f76c09d6-fa03-478e-96ac-7040873a188d"
    },
    {
        "author": "毛滂",
        "paragraphs": [
            "寒郊獨往興悠哉，問訊山翁破臘回。",
            "犀軸冰寒苕水句，衲衣雪暗錦營埃。",
            "歸時煙樹鴉聲集，望處溪窗山色來。",
            "此意兒童終不覺，閉門脱屩拂莓苔。"
        ],
        "title": "十二月二十六日出郊訪無畏詩禪暮歸奉寄",
        "id": "d70286e6-c849-492b-85a1-6e2b8569b459"
    },
    {
        "author": "毛滂",
        "paragraphs": [
            "法書亂眼極牛毛，卒業何時愧李翺。",
            "好在先生無燥濕，老來秀句絕孤高。",
            "不知蹭蹬沉鸞枳，却念疏慵似馬曹。",
            "誰薦薛公經行著，折腰江縣豈殊褒。"
        ],
        "title": "次韻方明叔見贈",
        "id": "88b03815-b5fe-49eb-a701-3cd0c409cef4"
    },
    {
        "author": "毛滂",
        "paragraphs": [
            "西曹滿百第相聞，東閣招延氣自春。",
            "雞肋天教辭怒臂，牛心公與慰饞唇。",
            "酒紅欲去風吹頰，山碧來迎月滿身。",
            "步入柏陰清夜急，敲門惟有鶴譍人。"
        ],
        "title": "曹使君舍夜飲歸步月出城山色如畫作詩一首寄曹",
        "id": "b31014d7-0abd-4f1a-988c-cca4e196bbbc"
    },
    {
        "author": "毛滂",
        "paragraphs": [
            "玉京咫尺不應疑，龍鳳交横舞屢僛。",
            "素色可能粧粉並，真香直到齒牙知。",
            "珠樓先曉月未落，瑤草自春天亦私。",
            "千里一裘誰有様，鄒郎吹律爲薰之。"
        ],
        "title": "對雪二首  其一",
        "id": "47ac7e30-5f6a-43c9-ae02-aa3644a413f6"
    },
    {
        "author": "毛滂",
        "paragraphs": [
            "空庭白鳳舞毰毸，撲帟窺簾去却回。",
            "柳絮似将春色到，梅梢不認月華來。",
            "輕盈舞殿三千女，縹緲飛天十二臺。",
            "定有仙人來種玉，藍田歸計少徘徊。"
        ],
        "title": "對雪二首  其二",
        "id": "07907428-aa33-4bf7-ad8b-53065c411668"
    },
    {
        "author": "毛滂",
        "paragraphs": [
            "塔廟新嚴跡半空，山前山後但孫桐。",
            "樓臺影壓浮天浪，鐘鼓聲隨過岸風。",
            "定有龍宮在深碧，初疑海市變青紅。",
            "衆醫不識人間病，遺籙誰知藥石功。"
        ],
        "title": "桐君山邑人呼爲小金山桐君所廬也",
        "id": "86ab2e84-3a32-4826-8ded-49d229523818"
    },
    {
        "author": "毛滂",
        "paragraphs": [
            "東野多窮輙自鳴，半生雲水共将迎。",
            "朝廷纖悉收遺老，筆勢巉巖壓後生。",
            "天上恩袍新草色，道傍詩句古鐘聲。",
            "出秦壯思磨鋒鍔，欲破劉郎五字城。"
        ],
        "title": "代人和孟羽",
        "id": "6b4bc0af-12d9-4f1a-b564-09687cd76bb2"
    },
    {
        "author": "毛滂",
        "paragraphs": [
            "要作人間浩蕩春，便應三日對東君。",
            "萬牛早汗十圍木，百穀終甘一寸雲。",
            "天下公侯端有種，日邊鴻雁不離羣。",
            "寶爐善頌區區爾，何似君陳德似薰。"
        ],
        "title": "生日",
        "id": "e70da367-0cf5-4767-ac94-70f78c94fc10"
    },
    {
        "author": "毛滂",
        "paragraphs": [
            "太平樂事及黎元，桂月蘭燈照有年。",
            "景焰煌煌浮魏闕，清光穆穆抱堯天。",
            "皇明爥遠輝星斗，睿唱宣和勝管絃。",
            "十二明珠供照乘，夜光飛出九重淵。"
        ],
        "title": "代館職應詔和元夕",
        "id": "4a8ea68d-9f17-4b71-b88d-1b0bf45947d7"
    },
    {
        "author": "毛滂",
        "paragraphs": [
            "愛君如竹可無君，君去吾歸麋鹿羣。",
            "他日漫同千里月，明朝相望一江雲。",
            "餘尊尚得須臾語，新句那能欵曲聞。",
            "人到寄書應不識，花間但覓醉參軍。"
        ],
        "title": "送朱朝夫過江北",
        "id": "a0a6c839-a393-4823-9eee-3c6efe306c7d"
    },
    {
        "author": "毛滂",
        "paragraphs": [
            "吏最年來三再書，野梅官柳映歸途。",
            "不容車下牛將犢，猶說桑間雉領雛。",
            "萬里摩霄看鵠舉，一城臥轍作兒呱。",
            "東鄰病骨誰料理，十駕相追肯少須。"
        ],
        "title": "送遐舉解德清縣章",
        "id": "d26aa321-02ba-4bb5-bb31-d779fead5e64"
    },
    {
        "author": "毛滂",
        "paragraphs": [
            "繡段遮簷玉刻樽，揚州春色最先醺。",
            "落花風起舞茵捲，秀嶺烟生媚黛分。",
            "酥面錦靴輕轉雪，粉吭牙板細留雲。",
            "要他桃李長依舊，不借東君借冦君。"
        ],
        "title": "和孫守三月二十七日開宴",
        "id": "47c81a16-84bb-4826-8810-21a7fd3241e1"
    },
    {
        "author": "毛滂",
        "paragraphs": [
            "翩翩公子蚤知名，詩句年來特地清。",
            "客館可應堪倒屣，蕪編曾不累懸衡。",
            "南飛倦翮都無興，北道主人終有情。",
            "想見綠疏前夜雨，跳珠甃玉伴吟聲。"
        ],
        "title": "次韻曾公衮",
        "id": "28a2ba9b-2c0b-44aa-ba9f-15ae39d123a4"
    },
    {
        "author": "毛滂",
        "paragraphs": [
            "自酌椒漿酹紫淵，步虚聲徹羽衣翩。",
            "壇心月冷刑鵝俎，雨脚風搖浴狶天。",
            "百里飽看紅䆉稏，一杯輕愧黑蜿蜒。",
            "韋編漫記經綸事，老對雲雷却惘然。"
        ],
        "title": "縣境不雨數遣比丘禱佛於廟祀龍於社皆不雨聞龍居響潭水中往潭湄刑鵝而祀之初崖月微明有風颯然動衣袂祀竟雲物出雨態生已而遂雨然歲豐時和蓋造物者之力而龍之惠也至前此不雨乃令之無狀所召爾縣之諸儒反爲歌詩以雨歸令甚無謂聊作一詩奉報",
        "id": "702443ec-2d07-4cdb-9865-957818227489"
    },
    {
        "author": "毛滂",
        "paragraphs": [
            "崖雲送雨一村凉，千頃扶疏綠穎香。",
            "白馬誰将河伯命，緇車先趣大夫装。",
            "老來未覺巢蓮近，遠去惟知曳尾忙。",
            "趁我還山先辟穀，林間日月伴君長。"
        ],
        "title": "縣境不雨禱響潭得之明日一龜出潭水上取以歸縣齋諸進士有詩因作一首",
        "id": "394d54c8-724f-4350-bfff-b79cd84aec1e"
    },
    {
        "author": "毛滂",
        "paragraphs": [
            "羅綺山前捲旆風，夜游車馬畫圖中。",
            "落梅已恨青春減，投轄那憂碧酒空。",
            "座上精明唯定國，眼中耐久祇元同。",
            "勤呼爲惜蓮燈爛，多病猶貪芋火紅。"
        ],
        "title": "孫使君約觀燈以病不果往以詩見强次韻和酬",
        "id": "4f25e838-142f-430b-88c4-9e0270a09093"
    },
    {
        "author": "毛滂",
        "paragraphs": [
            "廉纖飛雨爲誰休，爛漫懸燈總未收。",
            "自是一年無歎息，不妨五夕得嬉游。",
            "後車鶯燕春聲軟，前騎熊羆夜氣遒。",
            "兩行紅紗三百炬，插花攜酒趁遨頭。"
        ],
        "title": "燈夕當三日而罷今至四日五日國人尚紛然出遊勢不可禁天既雨仍作小晴老稚皆有閒暇不迫之色千兵所至驩呼隨之此前未有也聞使君復爲人强出聊作小詩記一時之事",
        "id": "15c6a47e-d171-4a82-8900-b7733315c337"
    },
    {
        "author": "毛滂",
        "paragraphs": [
            "七里梅花自一村，縣樓目斷暮雲深。",
            "玉人爲弄昆溪笛，塵榻空横單父琴。",
            "知有春心傳庾嶺，可無雪興在山陰。",
            "金鞍簇馬何時到，試聽東堂偪仄吟。"
        ],
        "title": "定光梅開僕以病未能往觀亦緣此辭閭丘之約今辱示詩走答一首",
        "id": "60cb5600-e99d-48b0-bd57-ec89c9495a07"
    },
    {
        "author": "毛滂",
        "paragraphs": [
            "荐歲熙和屬臥龍，得分閒暇與君同。",
            "春筐縷雪衾裯足，午甑吹珠頰輔豐。",
            "蜥蜴興雲誰汝信，商羊舞雨自言功。",
            "州人欲識餘霙雪，寄與飛廉百里風。"
        ],
        "title": "伯駿同官以僕禱雨龍湫屢效百里荐歲熙和官曹無事作詩見寵輙次韻奉酬一首",
        "id": "5856aac9-980b-4047-b25b-048493aff70f"
    },
    {
        "author": "毛滂",
        "paragraphs": [
            "電轉雙旌雨結愁，水流行色過芳洲。",
            "賸風殘月誰交取，别酒離歌且駐留。",
            "千里溪山記詩伯，一年鶯燕識遨頭。",
            "朝天不作含香伴，爲想林間春意幽。"
        ],
        "title": "代張蘭送太守",
        "id": "0ac43fff-122d-4b9f-b265-c03c109bf0c1"
    },
    {
        "author": "毛滂",
        "paragraphs": [
            "去年出郭麥風秋，憶共兒童迓細侯。",
            "煙雨一溪行色動，管絃千里頌聲留。",
            "斷魂南浦横離恨，注目東山想舊遊。",
            "西檻露團春不管，抱叢寒蝶伴清愁。"
        ],
        "title": "代張菊",
        "id": "e5e0906f-2d90-416f-8f88-a8dd60b7f731"
    },
    {
        "author": "毛滂",
        "paragraphs": [
            "宇宙中間道最大，禪仙並立儒爲尊。",
            "誰將幻怪驚愚俗，總向虚空認法門。",
            "此土猶知名教重，昔人尚有典刑存。",
            "愧予晚陋羞前哲，願以鄉盟齒弟昆。"
        ],
        "title": "王治中招余飲丹陽劉公雪苑英公在座主人俾余坐中席僧居左道居右衆賓列坐兩傍曰道之所在也余敢當此哉爲詩以謝之",
        "id": "d3256b90-bcbd-4b2f-8c5d-9424d6d4ce15"
    },
    {
        "author": "毛滂",
        "paragraphs": [
            "俗狀塵容欲養成，猶慚岫幌不吾扃。",
            "任慵讀律知難入，忍睡看山輙暫醒。",
            "蘭茁有時應吐秀，茗根無味强通靈。",
            "朝霞夕菊全堪飽，肯紿侏儒學歲星。"
        ],
        "title": "和巨中游芝山",
        "id": "6f70d5c5-cd48-4d1f-952c-bc9e05f618ff"
    },
    {
        "author": "毛滂",
        "paragraphs": [
            "雲水肝腸要掃除，筆頭費盡淡工夫。",
            "居山應免逢京兆，過我聊當見子虚。",
            "夜臥春蒲諸念冷，晚吟秋漢一峰孤。",
            "打包來作臨卭客，車騎雖無亦甚都。"
        ],
        "title": "次韻答琳老",
        "id": "a5dbe038-5192-4255-bd17-ce5a2cbe33c9"
    },
    {
        "author": "毛滂",
        "paragraphs": [
            "一生凛凛伴龍湫，末後飄飄逐置郵。",
            "老屋相安真喣沫，扁舟獨往亦浮漚。",
            "晴沙照影支離晚，寒研磨煙骨董秋。",
            "八月驚潮翻口角，鈴齋說似古裴休。"
        ],
        "title": "奉送徑山無畏老人謁吳興蔣使君無畏能作詩寫字去徑山五年遨遊江南以歸遂過僕於此聊館之旁寺老屋三數間而已當坐名山勝刹大佛事而此非所宜安也",
        "id": "b69dfe0d-834c-478e-a484-16e0354c5102"
    },
    {
        "author": "毛滂",
        "paragraphs": [
            "青鞋布襪脚騰騰，行住湖山自滿膺。",
            "朝日已升天晧旰，秋風猶弄鬢鬅鬙。",
            "道逢京尹聊須避，坐列諸王儻可登。",
            "認取參寥泉上月，綠煙開處在觚稜。"
        ],
        "title": "送參寥遊京師",
        "id": "dba3f341-bb28-4327-9aec-74338ba00f31"
    },
    {
        "author": "毛滂",
        "paragraphs": [
            "夢魂夜夜釣魚臺，懷抱何當亦好開。",
            "竹日一窗窺我病，溪風三里送詩來。",
            "天花散滅雙瞳冷，香燼蕭寒萬相灰。",
            "欲與道人遊物外，故山情在首重回。"
        ],
        "title": "次韻琳老",
        "id": "8aa161f3-21ed-4c66-952b-ae24c5b95c19"
    },
    {
        "author": "毛滂",
        "paragraphs": [
            "海上仙人爲守關，杖頭風月冷金鐶。",
            "秖緣長者曾傾蓋，不爲諸侯故出山。",
            "瘞鶴字勤衫袖黑，敲門詩苦鬢毛斑。",
            "歸來一鉢東堂飯，自有溪雲作伴閒。"
        ],
        "title": "徑山無畏老人從旁郡来解包武康觀音院昨日訪别云當走錢塘吳興二郡謁林豐二主人僕怪其枯槁淡薄士當無求於世反從事於王公門墻下老人知僕意因云二公有道士我佛所謂大長者輩今佛長城在彼我當歸之僕是其說作詩以餉其行老人常掛瘞鶴銘於座右自言得其行筆法又苦吟名於士大夫間屢過僕東堂飯每稱吾家飯美以故併載詩中",
        "id": "3ebc59f4-1fdc-4b29-89a2-c3accf8496f0"
    },
    {
        "author": "毛滂",
        "paragraphs": [
            "道人送客過林扃，先識穿雲拄杖聲。",
            "內苑深居無一念，東堂久闊尚餘情。",
            "且欣能善将軍飯，未怪頻翻吏部羮。",
            "小住家風殊不惡，一江明月看潮生。"
        ],
        "title": "僕罷官東歸過杭州寓六游堂而樓閣倚空江山在目僕甚樂之無畏老師自武康送客至此過僕於此堂之上留飯終日頃僕作武康令居縣之東堂每與師飯於堂上數稱東堂飯美每食輙兼人别十數年飯猶健也然師於世故泊然了無芥蔕獨於東堂故人若不能忘情者亦復可怪戲作詩一首其末併道所懷",
        "id": "03360b4c-3be6-435a-8209-4f9ae7c16847"
    },
    {
        "author": "毛滂",
        "paragraphs": [
            "花開花落古東溪，賸馥殘膏今在誰。",
            "後世那能接光焰，上人聊復問藩籬。",
            "散花高座真無事，乞食空腸僅不饑。",
            "急喚清風下佳樹，盡吹塵土出詩脾。"
        ],
        "title": "僧惠澄從余學詩",
        "id": "17a2f509-949a-4e96-b7d2-908c51e2315e"
    },
    {
        "author": "毛滂",
        "paragraphs": [
            "翠輦遙窺日角豐，陽光浮喜散雲同。",
            "海山不動雙龍矯，天信頻頒一鶴通。",
            "胡越照臨清景內，唐虞消息笑聲中。",
            "六街鼓舞誰能强，三尺兒童識帝功。"
        ],
        "title": "上元夜",
        "id": "470b24da-0377-4431-83bf-546f54154da5"
    },
    {
        "author": "毛滂",
        "paragraphs": [
            "空庭不見人，烏啄僧臺食。",
            "林深露未晞，微風漏花瀝。"
        ],
        "title": "過静林寺用琳老韻作四絕句  其一",
        "id": "7f5c2b7b-4b43-4860-a8b4-ab6fa81c0d16"
    },
    {
        "author": "毛滂",
        "paragraphs": [
            "且来東堂日，相值柳橋西。",
            "癡鶯弔落花，全學嬌兒啼。"
        ],
        "title": "過静林寺用琳老韻作四絕句  其二",
        "id": "3c4e538f-49f7-4ac5-851d-d92cecf1336f"
    },
    {
        "author": "毛滂",
        "paragraphs": [
            "橙花亦娟娟，照水弄清白。",
            "孤香少人知，黄蜂自爲客。"
        ],
        "title": "過静林寺用琳老韻作四絕句  其三",
        "id": "a5180eac-8e88-4eb9-81e5-e777b07737a9"
    },
    {
        "author": "毛滂",
        "paragraphs": [
            "寒溪祇數尺，炯炯涵晴空。",
            "寄目誰與論，翠荇牽春風。"
        ],
        "title": "過静林寺用琳老韻作四絕句  其四",
        "id": "fd81344f-05a7-4537-aa87-9b4b026f772b"
    },
    {
        "author": "毛滂",
        "paragraphs": [
            "日催紅𩉾鞢，雪放綠蒙茸。",
            "莫向東郊去，王春在九重。"
        ],
        "title": "春詞  其一",
        "id": "ad188f0e-a189-4541-9e44-12dd67ac44f3"
    },
    {
        "author": "毛滂",
        "paragraphs": [
            "雲母春冰薄，氍毺曉氣暾。",
            "尚垂宵旰意，加惠及元元。"
        ],
        "title": "春詞  其二",
        "id": "a8063dca-9a70-4b49-8b3f-a1f6936217f7"
    },
    {
        "author": "毛滂",
        "paragraphs": [
            "雪盡牙籤暖，芸生竹簡香。",
            "夜分猶樂此，定喜日舒長。"
        ],
        "title": "春詞  其三",
        "id": "f8f75f4b-076a-4694-bb49-482c894398bc"
    },
    {
        "author": "毛滂",
        "paragraphs": [
            "精華初結紐，璧水再逢春。",
            "杞梓扶疏見，君王自作新。"
        ],
        "title": "春詞  其四",
        "id": "04dda586-67e6-458b-8fd6-fb7f1381c38a"
    },
    {
        "author": "毛滂",
        "paragraphs": [
            "雲避南山曉，天回北斗春。",
            "榮光生八彩，壽色兩嶙峋。"
        ],
        "title": "春詞  其五",
        "id": "3243a06e-41fb-49fd-b69b-c398658b338f"
    },
    {
        "author": "毛滂",
        "paragraphs": [
            "君恩破寒色，天笑覺春回。",
            "先暖延和柳，曾無羯鼓催。"
        ],
        "title": "春詞  其六",
        "id": "d3e1d957-3d1e-4a08-bfb5-bea7c112a761"
    },
    {
        "author": "毛滂",
        "paragraphs": [
            "瑞日暉暉上，非煙冉冉收。",
            "晴川蠶可浴，翠瀲荇初流。"
        ],
        "title": "春詞  其七",
        "id": "514dcfff-56d7-46cf-ba8c-37a1287a2f67"
    },
    {
        "author": "毛滂",
        "paragraphs": [
            "柏酒勤稱壽，椒塗蚤却寒。",
            "静無遊樂事，殊闊濯龍歡。"
        ],
        "title": "春詞  其八",
        "id": "1eeae336-8aae-421a-8bc5-637a8dd34e6c"
    },
    {
        "author": "毛滂",
        "paragraphs": [
            "曉光開繡幄，晴色上金除。",
            "初進春衣窄，猶應澣濯餘。"
        ],
        "title": "春詞  其九",
        "id": "3d31cd09-d652-4b39-bc62-415811e82335"
    },
    {
        "author": "毛滂",
        "paragraphs": [
            "庶草將蕃廡，羣陰自退消。",
            "遲遲杏梁日，長照紫宸朝。"
        ],
        "title": "春詞  其一○",
        "id": "a161aa3f-6e80-4b64-b188-3a9a1116b32a"
    },
    {
        "author": "毛滂",
        "paragraphs": [
            "八風調養力，九地發生深。",
            "共被年豐賜，誰知日昃心。"
        ],
        "title": "春詞  其一一",
        "id": "ea18113e-12e4-441b-a481-19bf380c3a9b"
    },
    {
        "author": "毛滂",
        "paragraphs": [
            "睍睆黄鸝出，參差紫燕飛。",
            "君仁罿罻闊，惠及羽毛微。"
        ],
        "title": "春詞  其一二",
        "id": "2d91dcc5-9237-4767-8bc8-0fcb368c8c7b"
    },
    {
        "author": "毛滂",
        "paragraphs": [
            "粉壁椒花馥，瑤釵彩燕翩。",
            "東風呼唤得，隨意作春妍。"
        ],
        "title": "春詞  其一三",
        "id": "1ce51acc-ee91-4c64-afc7-d4b2a4d6db3b"
    },
    {
        "author": "毛滂",
        "paragraphs": [
            "日養千花氣，風和百和香。",
            "君王自仁壽，柏葉更稱觴。"
        ],
        "title": "春詞  其一四",
        "id": "09ae7631-c071-4122-9393-34c3f4f0dcf4"
    },
    {
        "author": "毛滂",
        "paragraphs": [
            "寶曆垂無極，璿璣轉未央。",
            "繡楹膏露潤，玉殿紫芝香。"
        ],
        "title": "春詞  其一五",
        "id": "8ec04512-69a1-423c-b4bf-17d183e53c52"
    },
    {
        "author": "毛滂",
        "paragraphs": [
            "穆穆清光外，葱葱佳氣中。",
            "雲天看斗柄，寰海受和風。"
        ],
        "title": "春詞  其一六",
        "id": "32dda95b-2651-4e62-8c10-0405541d5984"
    },
    {
        "author": "毛滂",
        "paragraphs": [
            "玉甃蘭封麝，瑤池柳養金。",
            "宸章先造化，摛藻自春林。"
        ],
        "title": "春詞  其一七",
        "id": "4d1b43d8-919f-42ee-a14f-9b06e5d97f6a"
    },
    {
        "author": "毛滂",
        "paragraphs": [
            "毒暑彌三伏，微凉起二更。",
            "月窗風竹亂，煙渚露荷傾。"
        ],
        "title": "夏夜",
        "id": "636f1b06-c3ea-4868-9035-e93d336ec35e"
    },
    {
        "author": "毛滂",
        "paragraphs": [
            "亂峰攢劍護清幽，萬壑雲煙暮不收。",
            "欲就詩壇借旗鼓，爲君争取一橋秋。"
        ],
        "title": "遊石橋寄郭庭晦",
        "id": "00584abd-65de-4f52-a06e-8e031baaf4e9"
    },
    {
        "author": "毛滂",
        "paragraphs": [
            "隨風出岫不知歸，身落黄塵夢翠微。",
            "本亦無心膚寸事，故山却合自由飛。"
        ],
        "title": "偶成二首  其一",
        "id": "3fbda855-fdc8-43ad-bf0b-f8628806e099"
    },
    {
        "author": "毛滂",
        "paragraphs": [
            "此生弱草寄輕塵，辜負南山笋蕨春。",
            "好去桃花破浪暖，清風明月不辜人。"
        ],
        "title": "偶成二首  其二",
        "id": "162eb7d3-19e1-4941-a515-890203caac56"
    },
    {
        "author": "毛滂",
        "paragraphs": [
            "璀璨誰將玉作春，天魔故惱老詩人。",
            "金爐送在東堂手，便有清香通四鄰。"
        ],
        "title": "琳老送瑤花數葉云作香燒氣甚清馥",
        "id": "2cd29762-8dc5-4654-a0d1-9764f6d418ad"
    },
    {
        "author": "毛滂",
        "paragraphs": [
            "玉角蒼堅已照人，冰肝寒潔更無塵。",
            "鳳凰雨露生珍草，不比榛蕪亦漫春。"
        ],
        "title": "德清五兄寄清茶",
        "id": "c06ee835-2bcc-4924-866d-cc7c29b1b857"
    },
    {
        "author": "毛滂",
        "paragraphs": [
            "道人詩思前溪水，流出山來亦自清。",
            "謾寄鳳凰臺畔雪，不妨竹裏潤琴聲。"
        ],
        "title": "送茶琳老",
        "id": "79819177-8ce3-48ae-8653-5b4f21b98fe2"
    },
    {
        "author": "毛滂",
        "paragraphs": [
            "風旆悠悠水薄船，浪花翻覆自搖天。",
            "汨羅誰復追忠義，争快兒郎一棹先。"
        ],
        "title": "競渡",
        "id": "991ad504-c49d-4708-95fb-fc1091118760"
    },
    {
        "author": "毛滂",
        "paragraphs": [
            "按書使者過蕭閒，但恐韋編有蠧干。",
            "豈識郝公藏萬卷，平生檢校費心官。"
        ],
        "title": "石校書",
        "id": "2e15c1c2-6362-456b-ba63-95ea5bcff303"
    },
    {
        "author": "毛滂",
        "paragraphs": [
            "皂蓋銅章久汙人，青鞋布襪亦生塵。",
            "今朝獨向秋雲裏，幻出林泉自在身。"
        ],
        "title": "雨中採石菖蒲  其一",
        "id": "283b1674-a43b-484c-8238-5b73c15090a5"
    },
    {
        "author": "毛滂",
        "paragraphs": [
            "濺濺小水碧逶迤，叢菊寒深蔓翠垂。",
            "採得菖蒲未歸去，滿身煙雨立多時。"
        ],
        "title": "雨中採石菖蒲  其二",
        "id": "5117a0a1-f104-4db4-b417-76217eae89c1"
    },
    {
        "author": "毛滂",
        "paragraphs": [
            "秋雲作伴更誰俱，頗慣登山不用扶。",
            "笑怪河陽種花手，杖藜破雨覓菖蒲。"
        ],
        "title": "雨中採石菖蒲  其三",
        "id": "de177829-14b2-4f12-aebe-7d0889cb39ff"
    },
    {
        "author": "毛滂",
        "paragraphs": [
            "碧澗潺潺珮玦鏘，錦苔織翠護昌陽。",
            "玉真新洗羅裙带，流出仙雲水亦香。"
        ],
        "title": "雨中採石菖蒲  其四",
        "id": "513d57d6-a990-4b38-a61f-b5bf7bd5672a"
    },
    {
        "author": "毛滂",
        "paragraphs": [
            "小雨蒙茸濕槿花，臥雲雞犬是誰家。",
            "老人爲指青崖路，童子能尋碧玉芽。"
        ],
        "title": "雨中採石菖蒲  其五",
        "id": "c10bc913-2558-4e9e-b919-3d4481086738"
    },
    {
        "author": "毛滂",
        "paragraphs": [
            "野僧報我泉新白，此老居庵山更清。",
            "雨澀故應須小住，雲寒端未出相迎。"
        ],
        "title": "聞琳老欲入山今少雨想未成行奉寄一絕",
        "id": "1c05c738-ee74-42d6-9811-048c6b083ee4"
    },
    {
        "author": "毛滂",
        "paragraphs": [
            "寒聲著葉冥冥雨，晚色遮山冉冉雲。",
            "且喜翠顔長好在，水邊小住可無君。"
        ],
        "title": "題貴溪翠顔亭二首  其一",
        "id": "3badc727-9fa0-4b6a-bea7-200ed7ec6fea"
    },
    {
        "author": "毛滂",
        "paragraphs": [
            "船中自带紅泥竈，亭上親煎白乳泉。",
            "唯有溪山知此意，水風吹面晚蕭然。"
        ],
        "title": "題貴溪翠顔亭二首  其二",
        "id": "2891bab9-4444-4034-bb97-a2e86274d2e5"
    },
    {
        "author": "毛滂",
        "paragraphs": [
            "十年貧賤欲如餳，愧客殷勤話此生。",
            "試與宋君尋卜肆，長安東市雨新晴。"
        ],
        "title": "贈程巽山人",
        "id": "5d43cd55-9708-419a-8bb8-9cde5a7c2e4d"
    },
    {
        "author": "毛滂",
        "paragraphs": [
            "苦吟正在郊寒處，露草秋蟲亦共悲。",
            "過我聊當煮彭越，不須苦覓外孫詞。"
        ],
        "title": "許子遇示二絕句見索亂道因次韻奉酬  其一",
        "id": "6d2bcd45-7fdf-474c-98da-953dbf16e8df"
    },
    {
        "author": "毛滂",
        "paragraphs": [
            "筆頭風月無多子，盡是前人追琢餘。",
            "豈有聲名到温李，僅能楚些屬三閭。"
        ],
        "title": "許子遇示二絕句見索亂道因次韻奉酬  其二",
        "id": "69bfe9c0-8fa9-4183-a375-b927fd797fc3"
    },
    {
        "author": "毛滂",
        "paragraphs": [
            "水畔山前蹭蹬身，三年魚鳥許爲鄰。",
            "臨當解組槐陰下，更看酴醾一夜春。"
        ],
        "title": "正月三日游證道寺",
        "id": "0932e523-ebc8-415c-a4ec-b49d5434b8e1"
    },
    {
        "author": "毛滂",
        "paragraphs": [
            "故歲嬋娟獨自來，今年更喚玉妃陪。",
            "要知霽色本無際，端放眼中雲霧開。"
        ],
        "title": "題上元雪作題證道寺",
        "id": "2db7ab71-a1d6-44a2-a431-6c2b4e66a577"
    },
    {
        "author": "毛滂",
        "paragraphs": [
            "渭川春色到龍孫，漸養侵雲百尺根。",
            "可惜斸來陪脱粟，葛陂留得看騰騫。"
        ],
        "title": "和鄭叔詳送竹笋",
        "id": "b1cba45b-cabe-443a-af2d-44056998ac84"
    },
    {
        "author": "毛滂",
        "paragraphs": [
            "許近清池養羽儀，恩波穩暖自忘歸。",
            "長依竹石供瀟灑，不學蒼鷹飽便飛。"
        ],
        "title": "某獲造司空府得至便座見文禽五六夷猶曲池上意甚得所慨然有感於衷戲作二絕句  其一",
        "id": "eae042f3-6398-4bb9-a576-eb756294f3d6"
    },
    {
        "author": "毛滂",
        "paragraphs": [
            "幾年不解向滄洲，矰繳曾傷質轉幽。",
            "端倚主人憐采色，要隨鵷鷺濯清流。"
        ],
        "title": "某獲造司空府得至便座見文禽五六夷猶曲池上意甚得所慨然有感於衷戲作二絕句  其二",
        "id": "b1569214-85bc-408a-b4b5-3ea660f71fdd"
    },
    {
        "author": "毛滂",
        "paragraphs": [
            "自洗苔膚一尺寒，烏菟那復此蹣跚。",
            "不妨爲我照毛髮，正可與人鑑肺肝。"
        ],
        "title": "石頤山虎跑泉久渫不食僕至山中爲浚治而去",
        "id": "968c2f54-2476-44c5-aa13-ca756fd470fd"
    },
    {
        "author": "毛滂",
        "paragraphs": [
            "劉郎曾寄洞庭春，小暖西湖十日貧。",
            "老去餔糟無揀擇，高風空愧汨羅人。"
        ],
        "tags": [
            "西湖",
            "洞庭湖"
        ],
        "title": "頃劉子先學士守姑蘇嘗寄洞庭春酒得爲西湖十日之醉今流落於此但覺村醪可憎戲作一首奉寄吳天用使君舍人",
        "id": "ac766c4d-6edb-4c7c-bef3-33267463b1bd"
    },
    {
        "author": "毛滂",
        "paragraphs": [
            "南岳夫人綠酒春，近來未及玉膏醇。",
            "穆生不許聊須强，他日瀛洲是故人。"
        ],
        "title": "偶得佳酒分寄陳巨中",
        "id": "7a2013cc-b1ab-44b1-a9e6-ea81f1d521f9"
    },
    {
        "author": "毛滂",
        "paragraphs": [
            "春逐東風行地上，德隨和氣散寰區。",
            "聖人中正觀天下，道本無言教已孚。"
        ],
        "title": "春詞  其一",
        "id": "f17ae070-2519-4367-9e66-665a467872c4"
    },
    {
        "author": "毛滂",
        "paragraphs": [
            "冰銷玉液鳬鷖喜，日暖宜春草木長。",
            "忠厚家風傳八葉，太平光景接三王。"
        ],
        "title": "春詞  其二",
        "id": "864a4e8a-a285-4382-ba4c-bd6d0aaa086f"
    },
    {
        "author": "毛滂",
        "paragraphs": [
            "好生恰對發生時，寛大恩流渙汗飛。",
            "雷雨解成僵枿動，蓼蕭詩就遠人歸。"
        ],
        "title": "春詞  其三",
        "id": "367e2b09-be2a-4f7c-b9e3-2582af4d02ce"
    },
    {
        "author": "毛滂",
        "paragraphs": [
            "天光地氣與年新，不覺人間一物陳。",
            "初令雷霆端有信，舊餘霰雪敢無垠。"
        ],
        "title": "春詞  其四",
        "id": "001cc7b7-d753-44c7-a430-46530bc0125f"
    },
    {
        "author": "毛滂",
        "paragraphs": [
            "仙桃欲拂朝真臉，禁柳忙催望幸眉。",
            "不會君王春思别，杏花菖葉在農時。"
        ],
        "title": "春詞  其五",
        "id": "dbecc8f0-f940-4961-a21f-a71762db43bb"
    },
    {
        "author": "毛滂",
        "paragraphs": [
            "冰開御水龍鱗細，日照宮梅麝炷烘。",
            "欲看人間花灼灼，不妨葛藟共春風。"
        ],
        "title": "春詞  其六",
        "id": "a07988c5-4c7f-4bf3-9732-5267d2bf22bc"
    },
    {
        "author": "毛滂",
        "paragraphs": [
            "誕敷文德金鈴振，盡納熙河玉律諧。",
            "御柳宮梅動春意，朝來黄鳥亦喈喈。"
        ],
        "title": "春詞  其七",
        "id": "a7bd1aa0-2063-46b3-a0aa-86c741cb3795"
    },
    {
        "author": "毛滂",
        "paragraphs": [
            "玉殿重簾捲水晶，椒花柏葉聖人清。",
            "千春萬歲承明主，長聽雲韶歌管聲。"
        ],
        "title": "春詞  其八",
        "id": "afa26290-49b1-45c3-8823-e1fe11324742"
    },
    {
        "author": "毛滂",
        "paragraphs": [
            "雪纔盈尺雲陰解，風不鳴條雨塊完。",
            "春力急催冬事退，君王寛政不恒寒。"
        ],
        "title": "春詞  其九",
        "id": "3a6be1dc-6290-40b7-aa5e-195e65ae9c21"
    },
    {
        "author": "毛滂",
        "paragraphs": [
            "君心與物爲春久，喚得春風破臘回。",
            "天近自應通信息，梅花不用犯寒來。"
        ],
        "title": "春詞  其一○",
        "id": "0911a343-7b03-49be-81b9-9a0b8066a226"
    },
    {
        "author": "毛滂",
        "paragraphs": [
            "春色年年染御溝，鴨頭輕綠弄花柔。",
            "今年春到崑崙上，九折委蛇舞翠蚪。"
        ],
        "title": "春詞  其一一",
        "id": "daba934c-96f9-4ef5-908d-378fbd749150"
    },
    {
        "author": "毛滂",
        "paragraphs": [
            "截肪初見昭華玉，刀出昆吾寶籀開。",
            "天助君王敷大喜，安排春色探先來。"
        ],
        "title": "春詞  其一二",
        "id": "5eef8fa7-ea69-41fc-90bf-4799a07b3e40"
    },
    {
        "author": "毛滂",
        "paragraphs": [
            "御溝梅柳寒猶噤，芳草池塘暖尚微。",
            "玉色怡融何事喜，一年苔綠遍圜扉。"
        ],
        "title": "春詞  其一三",
        "id": "4c8d3791-875d-4475-8644-72521a0facbc"
    },
    {
        "author": "毛滂",
        "paragraphs": [
            "宮漏遲遲不受催，出花光景漸徘徊。",
            "萬方日日春臺上，不道東風恰始來。"
        ],
        "title": "春詞  其一四",
        "id": "ffc8ed70-db69-42a0-9809-0abd0872993b"
    },
    {
        "author": "毛滂",
        "paragraphs": [
            "雕雲燎馥沉香暖，綵勝風翩玉燕寒。",
            "天上春光來咫尺，瓊花瑤草徧闌干。"
        ],
        "title": "春詞  其一五",
        "id": "aad84510-b0a2-4edd-8799-5f4aa64ab47d"
    },
    {
        "author": "毛滂",
        "paragraphs": [
            "瑣窗朱戶無寒到，長似春光日日來。",
            "自是螽斯載風什，可煩簫磬祀高禖。"
        ],
        "title": "春詞  其一六",
        "id": "ba358431-1f19-46b8-986b-8fddbc27a73b"
    },
    {
        "author": "毛滂",
        "paragraphs": [
            "靧面桃花有意開，光風轉蕙日徘徊。",
            "昭陽天近知春早，玉琯東風破雪來。"
        ],
        "title": "春詞  其一七",
        "id": "718683e8-33a1-4905-be69-049943336eb9"
    },
    {
        "author": "毛滂",
        "paragraphs": [
            "日射觚稜氣鬱葱，露華猶冷玉芙蓉。",
            "瑣窗朱戶春光暖，珠蘂瓊花無數重。"
        ],
        "title": "春詞  其一八",
        "id": "1282dde4-9a17-495b-90d6-f1eebfb3b487"
    },
    {
        "author": "毛滂",
        "paragraphs": [
            "臘寒辟昜沉香火，春意侵尋玉琯灰。",
            "陰德承天專静厚，發生有助到根荄。"
        ],
        "title": "春詞  其一九",
        "id": "79698375-9e8b-4195-8ed1-63e8a11eb380"
    },
    {
        "author": "毛滂",
        "paragraphs": [
            "風來太液冰先泮，日照延和柳未知。",
            "翠輦不緣花事出，行看荇带綠參差。"
        ],
        "title": "春詞  其二○",
        "id": "8b17139f-713b-4522-a1fd-ab5b316f7785"
    },
    {
        "author": "毛滂",
        "paragraphs": [
            "欄干倚盡赤旃檀，盧橘花開秀巘寒。",
            "會取虚庵留客意，小窗疏日上蒲團。"
        ],
        "title": "福慶寺",
        "id": "dc54d26a-1a18-4b71-b90b-0c9e3f213f1f"
    },
    {
        "author": "毛滂",
        "paragraphs": [
            "應念蕭寒槁木身，殷勤分寄嶺頭春。",
            "冰肌玉骨終安在，賴有清詩爲寫真。"
        ],
        "title": "蔡天逸以詩寄梅詩至梅不至",
        "id": "222e2e6d-0c1c-4a7e-b972-cc353a3c6a2f"
    },
    {
        "author": "毛滂",
        "paragraphs": [
            "閒身已置參軍幘，歸路仍推處士車。",
            "石室散仙當醉起，試傳消息過煙霞。"
        ],
        "title": "罷官次常山寄鄭叔詳",
        "id": "393c4b16-fe2e-4194-a83b-6c5196405405"
    },
    {
        "author": "毛滂",
        "paragraphs": [
            "喜得青州好從事，共登畢卓拍浮船。",
            "雲煙已借一千日，山鳥不須驚醉眠。"
        ],
        "title": "與鄭叔詳飲石橋山",
        "id": "bf255be3-9016-4f2e-a2b9-d8622e9f5ada"
    },
    {
        "author": "毛滂",
        "paragraphs": [
            "薄命何須問大來，時時廢卷秖孤咍。",
            "故園松竹空荒徑，可勝淵明一賦催。"
        ],
        "title": "見戲",
        "id": "e635a1af-99dd-412b-b1fe-8b08432883a1"
    },
    {
        "author": "毛滂",
        "paragraphs": [
            "三年不到上人家，目斷晨煙與暮霞。",
            "急遣寄聲堂下水，便来洗眼看天花。"
        ],
        "title": "欲訪天柱山闍黎寄一絕句",
        "id": "fff5ad66-88b4-41d0-843d-4b22c54da258"
    },
    {
        "author": "毛滂",
        "paragraphs": [
            "何人彈鋏苦思魚，食肉而飛亦任渠。",
            "誰見東堂病居士，山僧乞食亦分餘。"
        ],
        "title": "琳老惠麩乾走筆奉寄",
        "id": "074b1534-4393-4d9c-8e10-fd44b4991bec"
    },
    {
        "author": "毛滂",
        "paragraphs": [
            "雲脚濤頭氣自寒，了無閒夢到蒲團。",
            "翠庵只在東堂裏，底下揚眉直下看。"
        ],
        "title": "汲水禪静琳老寄詩因次韻奉寄",
        "id": "1f19b987-5cbd-4df8-89b5-c43def9369b2"
    },
    {
        "author": "毛滂",
        "paragraphs": [
            "道人三昧一壺中，筆下驚蛇怖小童。",
            "日日松間好消息，酒香先過野橋風。"
        ],
        "title": "跋李伯時醉僧圖",
        "id": "399f8dd7-0ce5-4e28-924c-0625720601f4"
    },
    {
        "author": "毛滂",
        "paragraphs": [
            "賓頭應供未還家，聊借僧窗自點茶。",
            "此意不須相見說，已知秋色付蘋花。"
        ],
        "title": "訪琳老聞出赴供",
        "id": "2b3c4b3b-a79d-445c-9387-d659bc4a5109"
    },
    {
        "author": "毛滂",
        "paragraphs": [
            "何年敗衲裹虚空，雪雁煙鳬不受籠。",
            "未信歸雲便端的，一船明月四邊風。"
        ],
        "title": "别歸雲庵端老",
        "id": "70293645-9306-4695-847f-d16048cbcbe3"
    },
    {
        "author": "毛滂",
        "paragraphs": [
            "雲煙七級赤旃檀，龍護金函佛骨寒。",
            "問訊道人春到否，瑞香花謝倚欄干。"
        ],
        "title": "寒食日過翠峰塔院示法海道人",
        "id": "d7d6b22c-3f64-4b99-95f8-164706ef0e0c"
    },
    {
        "author": "毛滂",
        "paragraphs": [
            "破煙涵雨得春叢，想見當年老范公。",
            "多病未須求茗草，此詩渾欲愈頭風。"
        ],
        "title": "子溫以詩將菊本見遺數日適病伏枕今少間戲作三絕句以報  其一",
        "id": "e01bfde4-6daf-4e93-837f-6b97b65c6be4"
    },
    {
        "author": "毛滂",
        "paragraphs": [
            "盡鋤芳草春應怪，初種黄花秋未知。",
            "花外種松松外竹，漸無蝴蝶到東籬。"
        ],
        "title": "子溫以詩將菊本見遺數日適病伏枕今少間戲作三絕句以報  其二",
        "id": "22f020d0-c86b-4d4e-8d21-f2379e011f2c"
    },
    {
        "author": "毛滂",
        "paragraphs": [
            "更作天隨求枸杞，試從子美覓黄精。",
            "但知一飽輕方文，不爲秋毫要眼明。"
        ],
        "title": "子溫以詩將菊本見遺數日適病伏枕今少間戲作三絕句以報  其三",
        "id": "34a74437-475b-4506-8b8d-b2acc259d0ea"
    },
    {
        "author": "毛滂",
        "paragraphs": [
            "東臯紛綺水潺潺，翠拂官橋柳欲眠。",
            "出谷黄鶯終好在，辭風紅樹稍蕭然。"
        ],
        "title": "春曉  其一",
        "id": "07bc235b-78eb-4a98-b045-b90ee3204722"
    },
    {
        "author": "毛滂",
        "paragraphs": [
            "酴醾春曉與誰芳，自是新來雨露香。",
            "燕子覓巢終軟媚，楊花滿路尚顛忙。"
        ],
        "title": "春曉  其二",
        "id": "605baf0d-6356-4879-83b4-bc5a2551820b"
    },
    {
        "author": "毛滂",
        "paragraphs": [
            "爐香燼冷夾衣寒，雨過園林翠作團。",
            "剩得風光何處著，紅薔薇搭小欄干。"
        ],
        "title": "春曉  其三",
        "id": "bad43d9a-f9dc-4380-a34b-a67405b7196a"
    },
    {
        "author": "毛滂",
        "paragraphs": [
            "池塘綠浄了無塵，造化裁餘十日春。",
            "月樹清深語鶗鴂，幾時歸去亦謾人。"
        ],
        "title": "春曉  其四",
        "id": "2f81047d-7c06-4236-927a-bd9b4d77029b"
    },
    {
        "author": "毛滂",
        "paragraphs": [
            "折腰五斗自難堪，每爲斯人食不甘。",
            "赤地黄埃迷澤國，老龍飲血亦分甘。"
        ],
        "title": "二月二十八日禱雨龍湫",
        "id": "bf3fd4c5-5bc9-4b55-837d-ab1563f8a6c2"
    },
    {
        "author": "毛滂",
        "paragraphs": [
            "籃輿度水犯雲巢，拂面垂楊翠欲交。",
            "春睡穩人殊未覺，半分曉色到花梢。"
        ],
        "title": "過浄林杏花下微見曉色",
        "id": "ce2cafc2-bebf-4a98-97e1-b93e2ba28ddc"
    },
    {
        "author": "毛滂",
        "paragraphs": [
            "參軍身外秖圖書，獨與吳江分不疏。",
            "歸去他年當辟穀，嬾隨波浪覓鱸魚。"
        ],
        "title": "過吳淞江",
        "id": "764ed6d5-4a15-4539-b33c-956e32668ab9"
    },
    {
        "author": "毛滂",
        "paragraphs": [
            "道人此書欲在眼，扁舟一宿亦隨身。",
            "霽月光風開玉軸，千年彷彿見斯人。"
        ],
        "title": "題琳老所攜二蘇書帖",
        "id": "49c49a88-45b9-447f-aed8-92967c169884"
    },
    {
        "author": "毛滂",
        "paragraphs": [
            "回首長城臥落霞，雲開桂影過昏鴉。",
            "不須更要千紅翠，醉眼燈前已亂花。"
        ],
        "title": "和孫守",
        "id": "10f5bef1-5624-4562-b2f2-4843c36096d8"
    },
    {
        "author": "毛滂",
        "paragraphs": [
            "誰爲蒼生起病癯，參軍藥裹欲何如。",
            "湖東道義爲鍼石，不用先生肘後書。"
        ],
        "title": "散藥過東湖戲作絕句寄陳巨中",
        "id": "eec28010-a30c-4adc-a9aa-1c579bf04b70"
    },
    {
        "author": "毛滂",
        "paragraphs": [
            "空琴誰爲奏南風，坐看幽香走篆紅。",
            "定卜糟丘度餘日，此生那復問蓍叢。"
        ],
        "title": "次韻王宣義見過夜飲四絕  其一",
        "id": "4a34a629-957e-421e-ab94-560df87d0d7b"
    },
    {
        "author": "毛滂",
        "paragraphs": [
            "凄風落日酒家天，何事囊中長一錢。",
            "快見渴虹横酒戶，歸須殘月上吟韉。"
        ],
        "title": "次韻王宣義見過夜飲四絕  其二",
        "id": "f9e90c22-21fc-42e4-ae27-e09fa656fb19"
    },
    {
        "author": "毛滂",
        "paragraphs": [
            "崔郎傲兀見孤羆，筆勢縱横欲發奇。",
            "賦就何人知犬子，杯深自喜對鵝兒。"
        ],
        "title": "次韻王宣義見過夜飲四絕  其三",
        "id": "c2fc5dc6-0247-4c0a-ad5d-71d666a9744e"
    },
    {
        "author": "毛滂",
        "paragraphs": [
            "肯爲張卿貴作奴，不嫌喚客手攜壺。",
            "全勝一葉唯茶竈，未負黄公賣酒壚。"
        ],
        "title": "次韻王宣義見過夜飲四絕  其四",
        "id": "74abd18e-aed2-46b4-8739-e43481733796"
    },
    {
        "author": "毛滂",
        "paragraphs": [
            "階前紫玉似人長，可怪龍孫久未驤。",
            "第放煙梢出簷去，此君初不畏風霜。"
        ],
        "title": "靈芝觀上人房植紫竹一本覆屋其上以庇朝日顧雨露所不及也疑其當憔悴枯槁反蔚然勁秀爲作一絕句",
        "id": "e86d8bbc-6543-4a89-b0f4-9a4f682b8aed"
    },
    {
        "author": "毛滂",
        "paragraphs": [
            "扶病尋君君未歸，添香應惹踏門衣。",
            "東風未破桃花萼，雪壓餘英蝶亂飛。"
        ],
        "title": "訪孟令不遇",
        "id": "8bd4f0a6-3891-42cf-956c-8c5f3b392933"
    },
    {
        "author": "毛滂",
        "paragraphs": [
            "醉鄉冉冉夢游閒，一夜凉風唤未還。",
            "可是應門無稚子，雙鳬仙去定誰攀。"
        ],
        "title": "常山孫令見過僕未起孫題壁而去作絕句寄之  其一",
        "id": "be1b9b51-4624-442b-900f-a50bfc5826ea"
    },
    {
        "author": "毛滂",
        "paragraphs": [
            "門外初爲羅雀地，壁間偶見換鵝書。",
            "忽然興盡何由揖，擬遣長鬚致鯉魚。"
        ],
        "title": "常山孫令見過僕未起孫題壁而去作絕句寄之  其二",
        "id": "74e3971c-382d-43ca-978c-deb0f68731ff"
    },
    {
        "author": "毛滂",
        "paragraphs": [
            "夾道老槐分曉色，出樓寒鼓報衙聲。",
            "解牛敏手仍投暇，夢蝶閒身尚未驚。"
        ],
        "title": "常山孫令見過僕未起孫題壁而去作絕句寄之  其三",
        "id": "7668e581-3881-4b77-9f7a-6af61448feed"
    },
    {
        "author": "毛滂",
        "paragraphs": [
            "鳳凰山畔雨前春，玉骨雲腴絕可人。",
            "寄與青雲欲仙客，一甌相映兩無塵。"
        ],
        "title": "送茶宋大監  其一",
        "id": "cba2b75a-2353-467f-acc1-42689022f0f9"
    },
    {
        "author": "毛滂",
        "paragraphs": [
            "玉兔甌中霜月色，照公問路廣寒宮。",
            "絕勝自酌寒窗下，睡減悲添愁事叢。"
        ],
        "title": "送茶宋大監  其二",
        "id": "7ef6c1e7-cd57-40c2-9ae9-9d8cb8da0895"
    },
    {
        "author": "毛滂",
        "paragraphs": [
            "水面平鋪映碧空，夜深明月照龍宮。",
            "猿啼未響潭先響，一樹花開兩樹紅。"
        ],
        "title": "響潭",
        "id": "167cae85-ee17-499f-b9bc-90116b4ca3ef"
    },
    {
        "author": "毛滂",
        "paragraphs": [
            "隔墻楊柳舞腰斜，傍砌鵝梨玉作花。",
            "此地風光誰管領，小詩收入長官家。"
        ],
        "title": "遊翠峰寺",
        "id": "d8f91bbd-6abe-4917-9551-7667c867f1f1"
    },
    {
        "author": "毛滂",
        "paragraphs": [
            "何人支枕古邯鄲，孤卧僧房四面山。",
            "故遣白雲遮谷口，不教幽夢落人間。"
        ],
        "title": "晝寝石頤寺",
        "id": "c240c0e1-60f2-47e0-9585-cb4a2fd95998"
    },
    {
        "author": "毛滂",
        "paragraphs": [
            "淡中着色似狂顛，心與梅同迹不然。",
            "奪我焉支寧免俗，豈無膏沐獨爭先。",
            "辨桃認杏何人拙，壓雪欺霜政自妍。",
            "只恐東君招不得，好修猶在竹籬邊。"
        ],
        "title": "曹彥約昌谷集同官約賦紅梅成五十六字",
        "id": "a0799f27-042d-4787-a383-a4d3f8c144d7"
    },
    {
        "author": "毛滂",
        "paragraphs": [
            "雪月個高寒，求多意未闌。",
            "林逋五品服，宋璟九還丹。",
            "老友松筠健，賢宗鼎鼐酸。",
            "任渠蜂蝶鬧，難作武陵看。"
        ],
        "title": "再賦四十字",
        "id": "d1c2cbc4-05cf-4256-969a-6ad6b3046c01"
    },
    {
        "author": "毛滂",
        "paragraphs": [
            "江南卑濕地，往往如長沙。",
            "薄寒能中人，毛立噤齒牙。",
            "初猶遭蒸炊，又似縛且檛。",
            "淫祠亂昏俗，禍福專羣鴉。",
            "參軍支病骨，抱案隨吏衙。",
            "鬼蓋乘其窮，屢以寒熱加。",
            "定知鬼非人，吾誰彼疵瑕。",
            "烏饑集屋梁，聊試彈以笯。",
            "手摩田中丹，三關氣成霞。",
            "房圖引芸蒿，相與排陰邪。",
            "此鬼不足施，霍然促脂車。"
        ],
        "title": "比得寒疾用道士養生法治其內郡幕徐天隱遺以柴胡桔梗教作湯服之疾間作小詩以寄",
        "id": "df2e6dca-1595-46c1-b924-8d3bb3a60e05"
    },
    {
        "author": "毛滂",
        "paragraphs": [
            "雪意不肯休，垂垂閣雲端。",
            "餘煖蒸衣裘，勢作墮指寒。",
            "曛黄陰雨來，俄忽急雨𩆓。",
            "空階答簷語，跳珠上闌干。",
            "世尊儼無說，凍坐誰爲歡。",
            "蕭條僧舍影，癡兀依蒲團。",
            "相照憐短檠，坐恐膏油乾。",
            "勞生竟何如，歲月如走丸。",
            "七星在長劍，細事何足彈。",
            "尚想丘園人，慚頰時一丹。",
            "徘徊經屠門，飽意只自謾。",
            "顧惟淬牛刀，庶足厭一餐。",
            "不然學農圃，趁此筋力完。",
            "年豐得飽飯，日晏眠茅莞。",
            "咄嗟萬里空，俯仰百歲殫。",
            "行止信流坎，所遇隨足安。",
            "勳名片紙薄，天地如瓢簞。",
            "離騷幸相逢，濁酒聊自寬。",
            "誰與談此心，夜氣方漫漫。",
            "絕牆過饑鼠，翻倒爭餘殘。"
        ],
        "title": "響應禱雨寄蘇文忠公",
        "id": "fce1cb20-4c28-4f1b-ae3e-e55f13968fdc"
    },
    {
        "author": "毛滂",
        "paragraphs": [
            "濕雲堆雨未全輕，啅鵲翻枝已喚晴。",
            "含雨落花空淚眼，襲衣香草欲知名。",
            "細泉入竹通幽意，孤策侵苔記獨行。",
            "不醉河陽芳樹底，亂山攜酒過清明。"
        ],
        "title": "清明過下渚湖",
        "id": "0bd97341-0f8a-467a-8f3a-7a0023a530b0"
    },
    {
        "author": "毛滂",
        "paragraphs": [
            "擬共孤雲結往還，更名居士小香山。",
            "他年誰復尋遺賞，爲到雲山杳靄間。"
        ],
        "title": "銅山",
        "id": "995c0ed6-9620-484c-9865-ba9b96857300"
    },
    {
        "author": "毛滂",
        "paragraphs": [
            "碧瓦朱甍紫嶺東，昂雲松桂響寒風。",
            "靈泉清映銀牀在，無復當年大小空。"
        ],
        "title": "石頭寺",
        "id": "67f6b9bc-f223-48ab-baf3-a65a936e499b"
    },
    {
        "author": "毛滂",
        "paragraphs": [
            "瀟灑仙居院，樓臺煙靄中。",
            "夜泉清浸月，午鐸冷搖風。",
            "轉目已成昨，累名俱是空。",
            "一尊林下醉，此興誰與同。"
        ],
        "title": "仙居禪院",
        "id": "5fc58c82-5201-4bfb-a495-63ebcabbba96"
    },
    {
        "author": "毛滂",
        "paragraphs": [
            "織水聯珠未是奇，舒王留詠奪天機。",
            "神光已比箕星立，文燄長依舜日暉。",
            "一沼蛟龍涎半積，兩檐鸞鶴勢雙飛。",
            "名山從此流傳永，自昔因人重發揮。"
        ],
        "title": "題仙居禪院懷舒閣",
        "id": "7b7657f3-60a6-4783-a7f8-5c5af022c819"
    },
    {
        "author": "毛滂",
        "paragraphs": [
            "去年倚策憶春殘，芳草重尋翠屈盤。",
            "苔磴漸高天咫尺，巖花未老露濛濛。",
            "鳴禽時託朝霞暖，煙澗猶分夜雨寒。",
            "俯看衆山皆迤邐，此心不盡四圍寬。"
        ],
        "title": "入石頤寺",
        "id": "fd9a257e-613b-4ffe-9f23-f39a6e1265f4"
    },
    {
        "author": "毛滂",
        "paragraphs": [
            "踏遍武康境，銅山分外幽。",
            "師今提奧恉，誰不仰風流。",
            "松老巢玄鶴，車閑臥白牛。",
            "一時冠蓋擁，欲去更遲留。"
        ],
        "title": "訪無畏庵琳和尚",
        "id": "982a3463-f67a-474a-87c9-e810e13a7636"
    },
    {
        "author": "毛滂",
        "paragraphs": [
            "苕水相逢眼便青。"
        ],
        "title": "句  其一",
        "id": "1795e390-006f-4002-8af3-689137a6cb75"
    },
    {
        "author": "毛滂",
        "paragraphs": [
            "貪戀恩波未肯飛。"
        ],
        "title": "句  其二",
        "id": "b518c063-4ceb-4ad9-ae82-ff24d393335b"
    },
    {
        "author": "毛滂",
        "paragraphs": [
            "詩題：對月憶滿子權首句：長風掠海來。"
        ],
        "title": "存目",
        "id": "7449ee78-c346-4b42-91ce-5273d0c8d1c6"
    },
    {
        "author": "黄昭",
        "paragraphs": [
            "一劍已飛去，千年池尚存。",
            "浮圖入雲表，古寺倚山根。",
            "虎踞石形險，龍潛水氣昏。",
            "闔閭成底事，遺恨滿乾坤。"
        ],
        "title": "劍池",
        "id": "ddfbfdfe-01ca-41ec-ac5e-2529b009e429"
    },
    {
        "author": "高道華",
        "paragraphs": [
            "故國興亡數，勤民土木嘉。",
            "廢臺稱是楚，辨物愧非華。"
        ],
        "title": "章華臺碑",
        "id": "3622b8b8-3347-4895-be16-aff543f8e14d"
    },
    {
        "author": "卞育",
        "paragraphs": [
            "屈指數四絕，四絕中最幽。",
            "此景冠天下，不獨奇東州。",
            "夜月透巖白，亂雲和雨收。",
            "甘泉瀉山腹，聖日穿巖頭。",
            "大暑不知夏，爽氣常如秋。",
            "風高松子落，天外鐘身浮。",
            "祖師生朗石，古殿名般州。",
            "人巧不可至，天意何所留。",
            "老僧笑相語，茲事常窮求。",
            "移出蓬萊島，待吾仙子遊。"
        ],
        "title": "留題靈巖寺",
        "id": "7474734f-214d-4f8c-acf7-2da1fed3e7e4"
    },
    {
        "author": "王念",
        "paragraphs": [
            "籍甚詩名世所傳，耳孫今始出遺編。",
            "發揚風教三綱正，包括乾坤一氣全。",
            "峻拔孤峰當□□，□容幽澗落春泉。",
            "超然遠思追前古，好續委蛇二雅篇。"
        ],
        "title": "題清芬閣",
        "id": "e22b6c00-7989-4337-a478-ec3bdef27e65"
    },
    {
        "author": "王滌",
        "paragraphs": [
            "上閣便見海，入門方是山。",
            "塔高端似筆，城轉曲如環。"
        ],
        "title": "南澗寺閣",
        "id": "2f1d62ba-5226-4ea1-9ddc-dc3ad82b9010"
    },
    {
        "author": "王滌",
        "paragraphs": [
            "旅悰牢落愴離羣，疊翠樓前日漸曛。",
            "金餅光茫升海月，玉龍鱗甲護霜雲。",
            "星星淡火隨堤見，歷歷樵歌隔水聞。",
            "馬足車音在何處，嶂南歧路鎖煙氛。"
        ],
        "title": "懷潮士吳子野",
        "id": "07836512-556a-4152-ad49-a4d4748f6949"
    },
    {
        "author": "王滌",
        "paragraphs": [
            "河朔頻河地早寒，城煙牢落水回環。",
            "幾番夜雨漲新岸，一片秋雲歸舊山。",
            "君駟漸騰梅嶺外，我車猶枕菊籬間。",
            "潮人若問何如守，病骨支撐兩鬢斑。"
        ],
        "title": "贈子野歸潮時會大名府",
        "id": "d245dce6-f238-413e-942c-e11e6cb48c30"
    },
    {
        "author": "吳師正",
        "paragraphs": [
            "天台春煖蘭若馨，海榴噴血黄鳥鳴。",
            "風晴雨霽洞天曉，畫屏有路遊人行。",
            "劉郎阮郎剡溪客，結伴窮幽絕人迹。",
            "洞口遙聞漱玉聲，日有飄英點溪碧。",
            "捫蘿涉水前攀緣，瞥見勝景層巒巓。",
            "夭桃瑤草蔓深谷，飛樓傑閣凌青煙。",
            "潭上金橋跨龍背，綽約雙鸞飲潭水。",
            "初疑帝子別瀟湘，珠珮珊珊移玉趾。",
            "環姿瑋態躊躇久，熟視人間未嘗有。",
            "羅幙深沈邀客留，胡麻爲飯椒漿酒。",
            "問郎於此何當還，壺中景迥非塵寰。",
            "客驚遽返覓閭里，子孫雖在皆重玄。",
            "年華瞬息嗟浮世，往事分明如夢寐。",
            "相與迴尋舊路非，亂山稠疊煙雲蔽。",
            "我來躡屐觀遺蹤，松陰坐久曾不逢。",
            "野僧相引下山宿，落霞斜日林梢紅。"
        ],
        "title": "劉阮洞",
        "id": "92a40232-d8db-4eac-9eec-3aba2dd926d6"
    },
    {
        "author": "程堂",
        "paragraphs": [
            "無姓無名逼夜來，院僧根問苦相猜。",
            "攜燈笑指屏間竹，記得當年手自栽。"
        ],
        "title": "題成都笮橋觀音院自畫竹",
        "id": "e19ac1d0-83a3-4549-b01a-533c248395f9"
    },
    {
        "author": "鮑粹",
        "paragraphs": [
            "李公亭即鮑公亭，何事因仍舊日名。",
            "官守二年如過客，風流千古是虛名。",
            "捫蘿繚繞尋新徑，隔水微茫認故城。",
            "陵谷變遷君莫問，此中氣象轉分明。"
        ],
        "title": "登前守李公亭",
        "id": "05e391e5-3792-44fd-bfe8-9b8bbe5aa710"
    },
    {
        "author": "范習父",
        "paragraphs": [
            "地收楚蜀西南水，天與江湖旦暮風。"
        ],
        "title": "句  其一",
        "id": "7127f080-30d6-458a-b553-99765d61f2cb"
    },
    {
        "author": "范習父",
        "paragraphs": [
            "可年祖龍遊不得，欲於何處訪蓬萊。"
        ],
        "title": "句  其二",
        "id": "c11c609a-514e-4b51-9700-1aa3394734a5"
    },
    {
        "author": "韓煜",
        "paragraphs": [
            "中巴舊說古刀州，環壁依城水自流。",
            "魚米豈殊京洛在，人民輕向死生不。",
            "我來二載無青眼，心嘆三農空白頭。",
            "修禊何妨書即事，放懷杯酒問田疇。"
        ],
        "title": "奉親兩載爲民祈蠶作競渡於此以五十六言即事",
        "id": "760cfbd8-a7db-4bc7-98a3-8a0332ad8d32"
    },
    {
        "author": "張君禔",
        "paragraphs": [
            "石間佛足明如玉，山外神光散作燈。"
        ],
        "title": "句",
        "id": "3751097b-4cc6-47cf-83c5-51135c72f0b2"
    },
    {
        "author": "袁正規",
        "paragraphs": [
            "地產靈芝古道場，危亭陡起負重崗。",
            "江心遠疊通潮浪，海外遙分異域疆。",
            "繚繞人家依縣市，寂寥煙景認吳航。",
            "倚欄望斷暮雲碧，不見長安見夕陽。"
        ],
        "title": "見江亭",
        "id": "774314ed-4711-4cde-992c-37e267d7b40e"
    },
    {
        "author": "袁正規",
        "paragraphs": [
            "幽奇山水卒難圖，亭插白雲景象餘。",
            "共樂靈蹤還舊址，好編名字入新書。",
            "面前滄海迷三島，林下誰人繼二疏。",
            "洞裏蒼龍頭角老，埋藏歲月意如何。"
        ],
        "title": "白雲亭和韻二首  其一",
        "id": "c3675efc-1d5f-4a5a-aaf7-650590c94350"
    },
    {
        "author": "袁正規",
        "paragraphs": [
            "碧桃溪會創幽亭，豈是從前浪得名。",
            "靜對好山閑日月，卻疑塵世有蓬瀛。",
            "簷間自在煙雲合，砌下長流風雨聲。",
            "林塢不遮滄海闊，暫來還得眼雙明。"
        ],
        "title": "白雲亭和韻二首  其二",
        "id": "ac4cd319-f27f-4069-85c8-829e75d5928a"
    },
    {
        "author": "袁正規",
        "paragraphs": [
            "巍然水曲見樓臺，人指安昌邑壯哉。",
            "般若山頭當戶外，吳航渡口瞰江回。",
            "湖平文鷁浮空遠，月滿星槎泛海来。",
            "投轄不因勤粤主，爲憐煙靄共徘徊。"
        ],
        "title": "臨江館",
        "id": "b7b57105-b0b0-4797-998c-387a023e8e18"
    },
    {
        "author": "袁正規",
        "paragraphs": [
            "沆瀣亭前景最豪，委輸江漢任滔滔。",
            "蕩雲處處千層浪，沃日重重萬里濤。",
            "析木有津連地下，蓬萊堆玉插天高。",
            "飄然直欲乘槎去，世累須憑割愛刀。"
        ],
        "title": "望海亭",
        "id": "93e61165-d0e0-41a1-9c59-d33ab6a31949"
    },
    {
        "author": "袁正規",
        "paragraphs": [
            "崢嶸棟宇壓巍峨，九日遊人自在過。",
            "鳳翅岡高圍海國，龍鱗松古蘸煙蘿。",
            "齊山景色知難比，彭澤風光幾倍多。",
            "每上醉來開口笑，幽香無奈菊花何。"
        ],
        "title": "九日亭  其一",
        "id": "5bce6eae-a4d4-4b0e-8a40-fc4ff3269791"
    },
    {
        "author": "袁正規",
        "paragraphs": [
            "不愧嘉名取次題，寓情彷彿古人齊。",
            "菊添細蕊金英重，松覆清幽蓋影低。",
            "上戴星辰全咫尺，傍躔日月自東西。",
            "宜將斗酒頻相屬，靖節從來到處迷。"
        ],
        "title": "九日亭  其二",
        "id": "f57e8388-bda2-4fa4-a36f-bf8f32164a18"
    },
    {
        "author": "鄭周卿",
        "paragraphs": [
            "鶴歸空有恨，雲散本無心。"
        ],
        "title": "句",
        "id": "04d013be-7504-4f0e-98db-9a6e1159162d"
    },
    {
        "author": "蘇堅",
        "paragraphs": [
            "屬玉雙飛水滿塘，菰蒲深處浴鴛鴦。",
            "白蘋滿棹歸來晚，秋著蘆花一岸霜。",
            "扁舟繫岸依林樾，蕭蕭兩鬢吹華髪。",
            "萬事不理醉復醒，長占煙波弄明月。"
        ],
        "title": "清江曲",
        "id": "1db44da7-0e75-4627-9733-c6ac0b057d33"
    },
    {
        "author": "蘇堅",
        "paragraphs": [
            "層波渺渺山蒼蒼，輕霜殞木蓮葉黄。",
            "呼兒極浦下笭箵，社甕欲熟浮蛆香。",
            "輕蓑淅瀝鳴秋雨，日暮乘流自相語。",
            "一笛清風萬事休，白鳥翩翩落煙渚。"
        ],
        "title": "後清江曲",
        "id": "9493dd4b-8ed7-46aa-ab2e-b2134d9f2621"
    },
    {
        "author": "蘇堅",
        "paragraphs": [
            "登臨蕭寺幾回頭，石怪林深山自秋。",
            "地布黄金長照日，泉溜碧玉暗通溝。",
            "浚穿地脈疑無底，靜嚙崖根更不流。",
            "多謝老僧勤供佛，井華曉汲注瓷甌。"
        ],
        "title": "重過石井",
        "id": "61d4d684-b3df-410e-9450-29bd0db4320f"
    },
    {
        "author": "蘇堅",
        "paragraphs": [
            "丈室十一尺，閩山數百層。",
            "春風近梅柳，臘水漫溝塍。"
        ],
        "title": "題金相寺三首  其一",
        "id": "af06eb22-165f-411d-b5f8-25d4330d28da"
    },
    {
        "author": "蘇堅",
        "paragraphs": [
            "已愛觀音遠俗塵，鷲峰林壑更清新。",
            "不辭遍歷安禪地，要使溪山識主人。"
        ],
        "title": "題金相寺三首  其二",
        "id": "3ab6714d-b1e3-42c9-8122-9da63c758f9a"
    },
    {
        "author": "蘇堅",
        "paragraphs": [
            "隱約開暘谷，坐看雲氣升。",
            "地神如獻秀，一色露山稜。"
        ],
        "title": "題金相寺三首  其三",
        "id": "de5a34f3-89c7-4527-95a7-b3a3bca5fb03"
    },
    {
        "author": "蘇堅",
        "paragraphs": [
            "我夢扁舟浮震澤。"
        ],
        "title": "句",
        "id": "ee2aca76-1886-4dbd-b0a5-54e20ce9a63d"
    },
    {
        "author": "蔡雍",
        "paragraphs": [
            "滿前青嶂千屏列，直下澄江一带橫。"
        ],
        "title": "句",
        "id": "542185f2-d0eb-45b2-9d99-fd00c893ef4d"
    },
    {
        "author": "曹子方",
        "paragraphs": [
            "面前山好無人識，定是飛來小鷲峰。"
        ],
        "title": "句",
        "id": "18cdbaf5-a0c2-42e0-8ad7-3164096915cd"
    },
    {
        "author": "劉象功",
        "paragraphs": [
            "千尋雙劍截不斷，一片閑雲飛過来。"
        ],
        "title": "句",
        "id": "35300c91-a545-4143-959d-94b0303ba6a8"
    },
    {
        "author": "陳宗",
        "paragraphs": [
            "畬田高下趁春耕，野水涓涓照眼明。",
            "孰道深山最深處，人人解說長官清。"
        ],
        "title": "題拏洋驛",
        "id": "90c13500-fe35-4624-a9ea-b96445dbdc7b"
    },
    {
        "author": "郭思",
        "paragraphs": [
            "秋風錦水樂無涯，獨上亭軒四望嘉。",
            "橘子滿林金作塊，蘆梢拂岸雪飛花。",
            "酒旗高掛芙蓉港，漁棹斜趨菡萏家。",
            "描入畫圖收取去，故人相對飲流霞。"
        ],
        "title": "秋日遊合江戲題之亭上",
        "id": "b738d7b2-87a0-4c65-b294-adcdb16df30d"
    },
    {
        "author": "郭思",
        "paragraphs": [
            "斵石爲梁鐵作樞，武侯於此濟師徒。",
            "鞭山怒氣金鰲伏，架壑宏模玉蝀攄。"
        ],
        "title": "劍門",
        "id": "be797c0e-c6bb-4735-82a2-d094662be765"
    },
    {
        "author": "郭思",
        "paragraphs": [
            "猿戲山花暖，人行塞柳青。"
        ],
        "title": "句  其一",
        "id": "d2af01c0-5331-4fef-bc09-25aedcef47c3"
    },
    {
        "author": "郭思",
        "paragraphs": [
            "落星一石幾千年，門外何人扣漢川。"
        ],
        "title": "句  其二",
        "id": "f630556b-f062-49ca-8e4d-d4c7cbe6138d"
    },
    {
        "author": "黄穎",
        "paragraphs": [
            "雨過長空雲出溪，稻苗刺水綠初齊。",
            "山花也解憐行客，旋放繁英襯馬啼。"
        ],
        "title": "題崎灘鋪壁",
        "id": "4fe8c9e4-522e-43d8-b28f-214d983880cf"
    },
    {
        "author": "李新",
        "paragraphs": [
            "帝先農功，曰惟孟春。",
            "載耒與耜，昕及南畝。",
            "穜稑薿薿，以布以種。",
            "帝躬三推，土膏雷動。",
            "百工比櫛，其耕澤澤。",
            "歲約有年，裕帝之德。",
            "我藝我黍，我歛我稷。",
            "爲醴爲酪，斟酌吉禮。",
            "吉禮既至，神祇来游。",
            "燕及祖考，萬邦作休。",
            "降福孔穰，飶芬其羞。",
            "於以正辭，亦又何求。"
        ],
        "title": "祭先農",
        "id": "bc457147-efb7-4cd6-9b7e-c28814ec103c"
    },
    {
        "author": "李新",
        "paragraphs": [
            "兩眼追霜鷹，鐵石懸肺腑。",
            "何爲向北風，送子淚如雨。",
            "平生珍古交，及今未多數。",
            "相逢漢江曲，聊作蘋鷗聚。",
            "我疾子不憎，人棄子或取。",
            "莊舄尚資越，茅蘭植當戶。",
            "坐與斥鷃爭，秋蓬塌雲羽。",
            "嘗笑禰正平，飛毫賦鸚鵡。",
            "身爲机上肉，手復亂撾鼓。",
            "老瞞畏口實，假手待黄祖。",
            "早知時不容，歛板就公府。",
            "社櫟名散材，長年謝斤斧。",
            "文豹皮爲災，安所逃繒罟。",
            "我亦懲禰生，嚴律繩步武。",
            "閉門收舊學，不管脣舌腐。",
            "子今落窮邊，武庫泣降虜。",
            "過客無隻輪，捷布恐旁午。",
            "黑雲壓孤堞，殘月走夜麈。",
            "四鄰遞陰風，隔壁嘯乳虎。",
            "非但飲徒曠，愈覺詩思苦。",
            "參軍新婦賢，眉頰生媚嫵。",
            "慰子遠行役，舉桉頭自俯。",
            "已聞富書囊，到即充棟宇。",
            "異時寶弓劍，棄置賤如土。",
            "承平諸將老，誰復師尚父。",
            "可憐高閤生，落筆輒杕杜。",
            "宛然瓊瑤姿，寒光照玄圃。",
            "再入烏衣曲，觀者但如堵。",
            "襄陽佳山水，檀欒結鄰塢。",
            "蚤晚折簡來，爲子脫簪組。"
        ],
        "title": "送高執中赴文州楒林",
        "id": "311c57f8-b6c3-49f3-a987-0ffa7e545038"
    },
    {
        "author": "李新",
        "paragraphs": [
            "擷蕙仙人洲，日下舞雩歸。",
            "晴光闊天宇，羃羃祥煙飛。",
            "旦起修羊酒，來觀石麟兒。",
            "刮眼玉骨異，無用金絡羈。",
            "長楊獻賦去，英譽嵩少低。",
            "俯署神仙聽，親植桃花枝。",
            "走馬秦樹側，濯纓錦江湄。",
            "春深小瀛洲，西湖生綠漪。",
            "華堂富花氣，春酒歌白眉。",
            "彼美南方秀，移根天之涯。",
            "幽巖蔽嘉卉，芳姿長陸離。",
            "誰如古工師，來採窮民詩。"
        ],
        "tags": [
            "西湖"
        ],
        "title": "送李能",
        "id": "5f1ba343-2ef5-4da7-add3-2b6942a382f6"
    },
    {
        "author": "李新",
        "paragraphs": [
            "荷衣老長官，擁紬呼衙晚。",
            "黄閣有造父，伏驥起編棧。",
            "廣文局如水，何人檄慵慢。",
            "豈無同升公，空谷飽藜莧。",
            "寄書獲我心，正須衡陽鴈。"
        ],
        "title": "雜言二章送柳慎徽赴道州教授  其一",
        "id": "33157e86-a4e0-461f-8e6e-4cca0058aeda"
    },
    {
        "author": "李新",
        "paragraphs": [
            "白髪柳夫子，政是柳州孫。",
            "譚經能解頤，經綸出其門。",
            "彼美蒼梧士，紉服得蘭蓀。",
            "抽身朱墨間，初知儒者尊。",
            "報國直以人，不類一飯恩。",
            "山中多散材，著意採蟠根。"
        ],
        "title": "雜言二章送柳慎徽赴道州教授  其二",
        "id": "7375a339-f1b2-4d98-bfb7-3d0f39a16e81"
    },
    {
        "author": "李新",
        "paragraphs": [
            "斥鷃意自適，舉俛歡一枝。",
            "安知摶扶搖，乃有萬里期。",
            "鳴鳳困高岡，愧此腹背衣。",
            "我無瓊蕤漿，可以療酒饑。",
            "一稅西南風，勉從黄鵠飛。"
        ],
        "title": "送崔生",
        "id": "e5b10155-f973-4481-9a49-9d41d225e657"
    },
    {
        "author": "李新",
        "paragraphs": [
            "棠垂千里翠，冠拂九重煙。",
            "夾鬢紅霞旆，搖龜淺杏韉。",
            "酒醒思鳳語，惆悵落花前。"
        ],
        "title": "送万俟持正三首  其一",
        "id": "81b56dc5-5634-4ad9-afd6-bbd8a2336a3a"
    },
    {
        "author": "李新",
        "paragraphs": [
            "東湖春水歸，湖上主人去。",
            "紅塵舞衿暗，水面空落絮。",
            "明日悵孤風，長安在何處。"
        ],
        "title": "送万俟持正三首  其二",
        "id": "b564ba36-6ab3-4df5-b59d-8778dac77574"
    },
    {
        "author": "李新",
        "paragraphs": [
            "高歌聞白雪，美味熟醍醐。",
            "解印懸虚橐，鳴鞭指上都。",
            "倚樓懷舊德，目遠認平蕪。"
        ],
        "title": "送万俟持正三首  其三",
        "id": "63bfa60d-e171-40a2-9938-851e92845eb2"
    },
    {
        "author": "李新",
        "paragraphs": [
            "三疊陽關聲，兩行鉛水淚。",
            "人方入荒陋，天或我遐棄。",
            "雪山鴈不到，音書何以寄。"
        ],
        "title": "別莫倩赴茂林",
        "id": "dc991d13-6a03-4be4-88e6-42e8092a4a94"
    },
    {
        "author": "李新",
        "paragraphs": [
            "宦情魯酒薄，自意能久醒。",
            "窮年太常齋，那得有夙酲。",
            "將身侣記室，碧鸛趨華楹。",
            "誤倒名卿屣，目光如許青。",
            "中臺獨稱妙，九棘舊飛英。",
            "徊翔舜巖廊，飽見重瞳明。",
            "苦營便蕃歸，尚顧昔管寧。",
            "人言猶龍孫，去就一羽輕。",
            "新軒事隱几，大勝安期生。",
            "綠篠靜娟娟，徙倚驚流鶯。",
            "翠荷亂田田，小盎搖清泠。",
            "欲留妨召節，趣起料繁纓。"
        ],
        "title": "和李卿新軒",
        "id": "83327763-805b-464e-a8a4-0a3c2db7ac7a"
    },
    {
        "author": "李新",
        "paragraphs": [
            "我昨行邠郊，徒馭顔色欣。",
            "周道日已遠，猶復見仁人。",
            "所挾一世舊，至前豈無因。",
            "載賡七月詩，古風亦已臻。",
            "如今天下士，氣偉而多聞。",
            "政成泮宮新，要起後學勤。",
            "加我以數年，便與張范鄰。",
            "明當遊涇河，即是泗水濱。"
        ],
        "title": "次韻宋都運慶豳學成",
        "id": "144b0de1-c9b8-4691-be02-eac5c40ae6c7"
    },
    {
        "author": "李新",
        "paragraphs": [
            "九頂如故人，要見或可期。",
            "下有瓜字江，一別長相思。",
            "作客殊不惡，何苦獨念兹。",
            "吾宗此登臨，未覺鳥道危。",
            "白雲繚籃輿，一線歸路迷。",
            "且裁半隱衣，令與蠟屐宜。",
            "吐霧隔凡俗，勝遊那許追。",
            "我亦癯仙流，詎堪逋客隨。",
            "江山自美女，生憎鉛黛施。",
            "遐矚豈厭意，所遇亦復奇。",
            "峨峨青蟬冠，嫋嫋紫金羈。",
            "問公是中樂，鼠輩何與知。",
            "渠愛錢神論，公有山行詩。"
        ],
        "title": "次韻",
        "id": "e29387d9-33fd-4c0b-b786-0e631eb2ce84"
    },
    {
        "author": "李新",
        "paragraphs": [
            "秋飈弄寒菊，老木疏空谷。",
            "尫驂疲欲休，征意元未足。",
            "山行循桔橰，澗走數機軸。",
            "百年一局棋，歘爾分半局。",
            "當時不識字，雙鬢今定綠。",
            "作客寧在家，無愁亂心曲。",
            "結廬東城東，疏畦界明玉。",
            "鳴蛙等鹵部，晚食自當肉。",
            "豈須太樂丞，清聖貫渠竹。",
            "屬媼但酌酒，與媼創高躅。",
            "宗武但收詩，清名銷五福。",
            "他時尋此翁，雲深駕黄犢。"
        ],
        "title": "甲午九月十七日留題太平寺",
        "id": "f5b08cb8-89d9-48ca-89ea-3448b37f7339"
    },
    {
        "author": "李新",
        "paragraphs": [
            "危襟坐西軒，綠牖浮曉光。",
            "初疑故人來，冷吹嘯疏簧。",
            "春意已浩蕩，寒雲尚蒼茫。",
            "家貧食無魚，但覺早韭香。",
            "念我莫逆友，失計臨邊塲。",
            "定當何時歸，共此白日長。"
        ],
        "title": "有懷高執中",
        "id": "322e9545-ab3c-4474-8103-3340ae3df748"
    },
    {
        "author": "李新",
        "paragraphs": [
            "欲爲洛中英，竟成秦地鬼。",
            "音書雲雁絕，故園四千里。",
            "望歸今不歸，愁滿西江水。"
        ],
        "tags": [
            "长江"
        ],
        "title": "書韓生壁",
        "id": "2802865e-9e76-4436-b68c-410d26cf5d9b"
    },
    {
        "author": "李新",
        "paragraphs": [
            "自慚井底蛙，邊幅徒自飾。",
            "行遇南山虎，引首叩白額。",
            "前後履尾者，鮮不斃其側。",
            "長嘯激虚籟，陰風昏月夕。",
            "裴旻抱弱弓，蕭蕭失寒魄。",
            "李廣落神鏃，往往中微石。",
            "嗟無食虎氣，徒爾中區窄。",
            "半夜欲編料，當場浪呼索。",
            "有力但足畏，亡機尚可測。",
            "正將餘生輕，無乃狂病發。",
            "貴身非千金，保家空四壁。",
            "王老恰如虎，吞吐不動色。",
            "過口雖幸免，探穴反有得。",
            "祗知抱睡難，誰謂向牆迫。",
            "新詩來相攻，口語頗籍籍。",
            "遭逢摩詰後，騷雅甘伏役。",
            "今雖不負丞，固已愧仙職。",
            "願交要忘年，憎慵妨割席。",
            "求逐松雲飛，距容劍嶺隔。",
            "詩成仍屬君，南窗驚鼻息。"
        ],
        "title": "次韻答西城王尉二十韻",
        "id": "1a61c80c-cc42-4fcf-8cbb-4db22fc45147"
    },
    {
        "author": "李新",
        "paragraphs": [
            "斗南無兩劉，弟子半分魯。",
            "傳法得其人，隻履便西去。",
            "天章蜀家世，生女如士虎。",
            "我叔亦不癡，最寶劉家婦。",
            "道通而爲一，何得區文武。",
            "子路冠雄雞，初不妨學古。",
            "西山厭魑魅，造化兒并苦。",
            "老者方謁醫，少者遽攙舉。",
            "碧雞金馬間，遍我見諸父。",
            "定當憐小阮，指與稅駕所。",
            "勿數大刀頭，碧雲合已暮。",
            "富貴鄙白首，長安在何處。"
        ],
        "title": "送劉尉",
        "id": "1e177b96-0237-496a-8b91-cd7f3aeedbf6"
    },
    {
        "author": "李新",
        "paragraphs": [
            "春採中洲蘭，秋採芙蓉芳。",
            "芙蓉以爲衣，春蘭佩其香。",
            "曉織比目魚，暮織雙鴛鴦。",
            "裁成合歡被，副之君子堂。",
            "粲粲桃李姿，過時空自傷。",
            "漢宮專使至，羅搜窮洞房。",
            "長虹直軒轅，祕艷不可藏。",
            "平時同閨子，坐看鉛華光。",
            "共解明月珠，私結羅襦襠。",
            "出門驅車去，富貴無相忘。"
        ],
        "title": "古興  其一",
        "id": "9c40ce14-2024-4ba9-94a8-858c4df0b54c"
    },
    {
        "author": "李新",
        "paragraphs": [
            "良人遠行邁，道經折羊腸。",
            "五月日如赭，履地猶探湯。",
            "濯汗無廣陰，赴渴誰饋漿。",
            "去未定還期，隙月知空床。",
            "兒小莫應門，妾身當虎狼。",
            "峻岨作高臺，日日永相望。"
        ],
        "title": "古興  其二",
        "id": "4334e3c8-d013-4cd0-9840-2bce4ab5bd2b"
    },
    {
        "author": "李新",
        "paragraphs": [
            "學仙在空谷，不復顧榮名。",
            "肯因入俗語，易此高世情。",
            "仙道竟寥邈，癯身學未成。",
            "赤松果安在，日夕哀猿聲。"
        ],
        "title": "古興  其三",
        "id": "1f465da1-859c-417c-8c2a-42900583c812"
    },
    {
        "author": "李新",
        "paragraphs": [
            "謂言冥飛鴻，四郊絕網罟。",
            "生命法朝菌，羲驂莫停組。",
            "山中豈久留，迅反無自苦。"
        ],
        "title": "古興  其四",
        "id": "aca9b954-fec6-4e98-8614-0e7f2fbbec97"
    },
    {
        "author": "李新",
        "paragraphs": [
            "倮葬畏禮法，厚葬索衣衾。",
            "金縷與玉柙，五陵非不深。",
            "萬寶埋幽光，苦爲羣盜尋。",
            "上古莫封植，棄之中野林。",
            "上以飽飛鳥，下從螻蟻侵。",
            "人情遠臭腐，焉知孝子心。",
            "死者或有知，自亦畏奢淫。"
        ],
        "title": "古興  其五",
        "id": "ba897cd8-acbd-493e-bb84-755ff389ed79"
    },
    {
        "author": "李新",
        "paragraphs": [
            "耀靈浴虞淵，光屬朝夕池。",
            "氤氲滿寰宇，幽草無閒枝。",
            "岷山玉嶺花，寸根武陵西。",
            "寒搖塞北霜，疏影何葳蕤。",
            "春意已浩蕩，造物夫何爲。",
            "煙條凝淥雨，纈彩紅參差。",
            "下有濯錦泉，清泠鑑毫釐。",
            "佳人古西子，徬徨水之湄。",
            "蘭苕採朝露，佩服良所宜。",
            "凜然冰雪顔，效嚬那可希。",
            "江國日云莫，無媒鬢如絲。",
            "願言配君子，獨立無言蹊。",
            "誰獻常山根，與之植龍墀。"
        ],
        "title": "送劉前谿",
        "id": "ebcefba7-6ce5-4db9-89e6-3f663e610848"
    },
    {
        "author": "李新",
        "paragraphs": [
            "安所求羈客，比坰徐翁廬。",
            "清聖殊不惡，中之百憂紓。",
            "癭樽但滿注，一飽隨家蔬。",
            "卷簾矚平野，木影搖扶疏。",
            "綠針麥刺土，碧幕煙染虚。",
            "田父老且耕，我尚堪犁鋤。",
            "勸翁日飲酒，何苦多著書。",
            "書成人亦惜，酒至懽有餘。"
        ],
        "title": "勸飲",
        "id": "65c70b59-942f-42bb-b7ce-f53adfdfa51d"
    },
    {
        "author": "李新",
        "paragraphs": [
            "校書隱馬隊，飲酒窺狗竇。",
            "禮法不見縛，高軒一宇宙。",
            "二王咤連璧，小王腹如繡。",
            "囊無一箇錢，氣自秦楚富。",
            "公子莫焚券，婦翁幸銅臭。",
            "往年數青蠅，騰䵬輒尚口。",
            "言我已投劾，謂子不長壽。",
            "本自植蕪蘼，返惡芝蘅秀。",
            "青蠅復青蠅，勸爾一盃酒。",
            "雲衢無遮攔，鬼錄有先後。",
            "馬糞多長者，百怨不懷舊。",
            "持此幾酸餘，諸君相挽就。",
            "坐上要車公，老李苦春瘦。"
        ],
        "title": "王朝美招飲有能窺狗竇之語因作詩貽之",
        "id": "f9f2387c-a9a6-40ba-ac30-c91d816dd879"
    },
    {
        "author": "李新",
        "paragraphs": [
            "罷惰嫉游手，孤獨嗟窮民。",
            "聾盲本定業，疥癩詎可親。",
            "生事自破碎，誰肯收頑嚚。",
            "期期依馬韀，勃勃根車塵。",
            "眇者道眇者，跛復有跛僎。",
            "蹴爾既不屑，嗟來猶發嗔。",
            "色驕從墦間，所與皆貴人。",
            "氣微仆桑下，會作山鬼鄰。",
            "七日不火食，自斷無此身。",
            "所以號道邊，時逢怛隱仁。",
            "子胥至瀧口，從者亦在陳。",
            "志鞭平王尸，弦歌杏壇春。",
            "不聞汩廉恥，亦豈生顰呻。",
            "只今趨權門，僞不如爾真。",
            "盃殘炙已冷，赤澤盈精神。",
            "舐痔嘗便溲，不怕污吻唇。",
            "摩足拂粒鬚，猥辱以爲申。",
            "軒然上車馬，氣耀無等倫。",
            "造請冒風雷，謁吏訶叱頻。",
            "嘗聞郭恕先，本是先帝臣。",
            "酒偶挽屠沽，謂言等縉紳。",
            "衣而龜紫章，解而衣結鶉。",
            "扶起溝中瘠，便可席上珍。",
            "定知節義者，以故長賤貧。",
            "幡然歸首陽，不厭薇蕨新。"
        ],
        "title": "元次山作友丐予乃諺之",
        "id": "5748a2a7-2e34-489b-aaaf-34c9941dd319"
    },
    {
        "author": "李新",
        "paragraphs": [
            "欻行西山隈，茄荻風颼颼。",
            "陰巖有積雪，竟日無行輈。",
            "灘聲下層簷，寫出千古愁。",
            "斷墟燈火光，慘月神鬼謳。",
            "巇岑泣哀猿，短篠驅歸牛。",
            "頑雲籠遠嶠，退水拓新州。",
            "蟾膚纍石拳，龍影臥松樛。",
            "顧惟衰病姿，畏作魑魅儔。",
            "若有負郭田，肯抱窮年羞。",
            "昔懷截犀堅，今成繞指柔。",
            "况復僻陋地，可是英俊遊。",
            "山祠鐘送夜，水國笛横秋。",
            "薄霧晨欺鬢，斜陽獨倚樓。",
            "眸寒碧冥鴻，葉小沙際舟。",
            "漁師獵魚去，數獲惟芒鯫。",
            "射生持虎歸，熟視俱老彪。",
            "時世賤兩目，東家如寇讎。",
            "長沙卑濕國，洛陽年少留。",
            "太白竄夜郎，退之謫潮州。",
            "才大難爲庸，不死即長囚。",
            "官職雖差池，志意相夷侔。",
            "自匪遷逐客，而有遷逐憂。",
            "田塍古丈人，來爲寒士謀。",
            "胡不近長安，遠土終悠悠。",
            "回語古丈人，兩泪不能收。",
            "從古長安兒，俠氣侵雲浮。",
            "十九白如瓠，危帽鉗輕褠。",
            "奚奴扶寶带，雜遝驂驊驑。",
            "飲徹金張家，醉留驌驦裘。",
            "又恐銀瓶欹，指撝營糟丘。",
            "出閣訊花童，如何爲麥麰。",
            "已不願學孔，何時當夢周。",
            "杏韀照金龜，粉葉誇銀鈎。",
            "緩急乘一障，夜亡狄山頭。",
            "掃清玉門塵，澄澈黄河流。",
            "如彼行道人，頗有挾此籌。",
            "咀嚼蘭蘅芳，蕪蘼梗其喉。",
            "夜光有先容，白日無暗投。",
            "足錢便得已，誰卜公與侯。",
            "歸來揮囊金，飽窮泉石幽。"
        ],
        "title": "楊村四十韻",
        "id": "27903007-811b-4fba-a21c-3948f8435ec7"
    },
    {
        "author": "李新",
        "paragraphs": [
            "誰倣王郎子，庭前種修竹。",
            "清陰生曉雲，遠意近幽谷。",
            "歲久太昏翳，客來爲湔沐。",
            "掠地芟蒙茸，揮空除樸樕。",
            "碧篠惡微瑣，孤根賞幽獨。",
            "惟防高節傷，不厭冗材秃。",
            "露枝借蟬附，風榦貽鳳宿。",
            "筠消螻蟻驚，影淺虻蚋哭。",
            "減裁終瘦骨，瀟洒自空腹。",
            "初勞揀擇手，終入窮淡目。",
            "月浪細搖金，秋聲寒戛玉。",
            "差肩存挺直，亂眼憎拳曲。",
            "洞然大夫心，卓爾高士躅。",
            "春風雨零紅，林木霜換綠。",
            "長久此君操，正可起頹俗。",
            "山陰牛羊侵，渭濱斤斧辱。",
            "持君易金錢，伐盡猶不足。",
            "是中主人賢，不作薪藁束。"
        ],
        "title": "洗竹十八韻",
        "id": "bda4f1d2-28eb-4c93-a98b-48a342730f3d"
    },
    {
        "author": "李新",
        "paragraphs": [
            "富貴日厭意，志願男子多。",
            "饑寒一身贅，奈此兩臂何。",
            "有子立參肩，於人猶負痾。",
            "食菜色染顔，肘露枯樹柯。",
            "柴門曠賓從，汝往張雀羅。",
            "不粒尚猶可，無酒傷天和。",
            "半世友孫生，斗祿才免薖。",
            "割腹送名酒，一飲衰頰酡。",
            "弱子知有酒，走戲如投梭。",
            "鐡也未抵醉，阿林先緩歌。",
            "環守獨脚銼，盃到傾長河。",
            "我若不飲酒，顧影已婆娑。",
            "仰看頽簷日，去去疾滄波。"
        ],
        "title": "有酒作",
        "id": "7aee7fb1-1f3c-445a-b0da-a58ff2d1eb58"
    },
    {
        "author": "李新",
        "paragraphs": [
            "曉披鷫鸘裘，繚繞青冰陌。",
            "高原回東飈，草木負春色。",
            "瀟洒竹間寺，慰此流浪客。",
            "谿梅薦餘馨，林光動寒碧。",
            "一寸經綸心，長嘆念行役。"
        ],
        "title": "過淨慧院",
        "id": "21a80e65-3a4a-481a-8737-798b32f462bb"
    },
    {
        "author": "李新",
        "paragraphs": [
            "道源泠然白，疏通無一塵。",
            "中扃泬寥生，太古以上人。",
            "齋居不三月，水鏡冰壺身。",
            "日觀紅未昇，綠瑣先知晨。",
            "逍遙且齊物，靜與鴻濛親。",
            "如求漆園吏，先與卜西鄰。"
        ],
        "title": "虚明齋",
        "id": "3b0cc895-312e-4f0a-9518-7c61aacbb6cd"
    },
    {
        "author": "李新",
        "paragraphs": [
            "綠樹初浮光，嘉禽自行樂。",
            "廚煙續雲根，澗水斷冰脚。",
            "徜徉一樽酒，坐看山花落。",
            "日暮歸去來，嫣香裛羅幕。"
        ],
        "title": "山居",
        "id": "4d62f371-ea70-4df2-81dd-0794b1f23844"
    },
    {
        "author": "李新",
        "paragraphs": [
            "雕龍雛老師，塊坐司莩灰。",
            "東皇駕青車，先動一信來。",
            "咸池洗日光，擁出扶桑臺。",
            "從前幽谷根，細甲亦以開。",
            "百嘉各分榮，差徧嶺頭梅。",
            "玉壺花箙遲，舒景詎可催。",
            "河水澌液流，暖意何限回。",
            "要見物化工，無處求枯摧。",
            "晴暉最浩蕩，氣律浹九垓。",
            "慈母融和心，撫弄從提孩。",
            "明眸照封胡，笑齒發老萊。",
            "君求賦春暉，世豈無鄒枚。",
            "孝報日益豐，但先植三槐。"
        ],
        "title": "彦升索春暉亭詩予昔登亭上見凡賦詩率比興於寸草如東野初語予疑命名者意在春暉育物如慈母之賢欲彦升朝夕眂亭名必有得矣今無負於春暉予是以有作也",
        "id": "b58c2e8c-105c-44b7-8589-ce8d281b95ce"
    },
    {
        "author": "李新",
        "paragraphs": [
            "北風多雪霜，嚴冬無勁草。",
            "獨有青青松，歲寒能自保。",
            "坐歌鳳凰曲，心馳千里道。",
            "歌聲徒繞梁，誰知此懷抱。"
        ],
        "title": "冬",
        "id": "342b29c9-a461-4b0f-be61-39eebabce7fc"
    },
    {
        "author": "李新",
        "paragraphs": [
            "墮衣黄楓香，着鬢青霜濕。",
            "江山如故人，到眼類長揖。",
            "客行先飛蓬，不肯擬馬立。",
            "時節當書雲，相將何太急。",
            "我本芻牧兒，家有舊蓑笠。",
            "勤心朱墨間，銷減耕耨力。",
            "欲歸倒虚囊，追赴村社集。",
            "傳言東鄰翁，但空西向席。",
            "梨栗隨所有，大白更增一。",
            "勿復問市朝，與翁醉終日。"
        ],
        "title": "南至日過鹽埧官亭",
        "id": "a45ba79f-5ffc-472c-a538-ef370e988135"
    },
    {
        "author": "李新",
        "paragraphs": [
            "神農播百穀，賜羌荍麥種。",
            "下子分苦甘，甘賤苦蒙寵。",
            "西山律候晚，春種夏苗茸。",
            "秋花深入雲，風浪綺霞動。",
            "灌溉以時節，牧放遠原隴。",
            "歲登蝸負歸，兔徑行錯總。",
            "積架連雲根，藁秸亂墟冢。",
            "赤莖墮釵股，黑實盈缶甕。",
            "銳首師郭尖，駢結友張仲。",
            "一身多模稜，四角腹膨腫。",
            "舂開鐵屑飛，磨澑塵粉凍。",
            "溲和陶甄手，灰火助培擁。",
            "劑堅眂鐵石，薄厚擬輕重。",
            "不問鏡月圖，行至齊眉捧。",
            "杵窪新炒香，揉以牛羊湩。",
            "不托遞炊餅，芹美思貢奉。",
            "來牟莫我貽，桄榔尚珍送。",
            "大宛來苜蓿，與爾俱闒茸。",
            "中都千貴人，侍食姬環拱。",
            "流匙滑玉粒，雕胡不在供。",
            "四海會萬珍，方丈無點空。",
            "戎獠犬豕性，真可糠粃共。",
            "有客飯黄粱，渾忘夢中夢。"
        ],
        "title": "蕎麥",
        "id": "68560a39-4917-4ab0-90b5-646ae2ea4560"
    },
    {
        "author": "李新",
        "paragraphs": [
            "燕麥詎可食，兔絲那爲衣。",
            "重絺不禦寒，野葛難療饑。",
            "綈袍脫有意，豈得全身歸。",
            "一飯責相酬，北山寧採薇。"
        ],
        "title": "春日雜言  其一",
        "id": "a5de0fb3-110d-4fd8-8a4a-0d9542202dfc"
    },
    {
        "author": "李新",
        "paragraphs": [
            "妖桃氣濃暖，蛾眉困風光。",
            "楊花撲羅帳，春夢自悠揚。",
            "愁心如碧草，隨春日益長。",
            "碧草逢秋歇，此恨何時忘。"
        ],
        "title": "春日雜言  其二",
        "id": "ed29a8c8-d3ff-4c8b-aa77-6898587cf5c3"
    },
    {
        "author": "李新",
        "paragraphs": [
            "燔肉苟不至，何暇稅冕行。",
            "一日廢禮經，不如無此生。",
            "相鼠知拱手，寒暑不變更。",
            "威儀特文具，衽席爲亂萌。",
            "蔑知聖人意，但以口舌爭。",
            "如彼爲肉者，死即五鼎烹。"
        ],
        "title": "雜興  其一",
        "id": "5f341abe-4bfb-4f1d-98ca-01409f2d98ad"
    },
    {
        "author": "李新",
        "paragraphs": [
            "醴酒偶忘設，於禮殊至微。",
            "穆生引身去，自昔能見幾。",
            "陽橋慕香餌，豈知爲禍機。",
            "楚梟集叢灌，斬伐猶不飛。",
            "復有陶朱公，去國家亦肥。",
            "五湖拒扁舟，我信無所歸。"
        ],
        "title": "雜興  其二",
        "id": "b9f96325-c242-4529-9aef-d1a07856d02b"
    },
    {
        "author": "李新",
        "paragraphs": [
            "四除延月魄，空庭零露滋。",
            "西風獵黄葉，蕭蕭辭故枝。",
            "前日秀春陽，詎知彫落時。",
            "反側孤衾裯，早寒先自知。",
            "藁砧山上山，刀頭杳無期。",
            "無乃逐新歡，巧畫雙蛾眉。",
            "妾心南山石，生死竟不移。"
        ],
        "title": "雜興  其三",
        "id": "ac1ad697-b676-4699-af8e-95b46ae0249b"
    },
    {
        "author": "李新",
        "paragraphs": [
            "君採北山薪，妾捕西谿魚。",
            "登山莫避險，入山深何虞。",
            "君行妾亦行，辛苦同朝晡。",
            "相樂成家室，此義千載孤。"
        ],
        "title": "辛苦行",
        "id": "7cdbd883-3d00-47dc-8178-2e70eac6050d"
    },
    {
        "author": "李新",
        "paragraphs": [
            "虎頭自食肉，何在識一丁。",
            "五言纖巧詩，便歎當長城。",
            "讀書髪早白，不讀鬢晚青。",
            "窮邊物蕭條，鳥雀下空庭。",
            "雖亡好事者，勿廢草玄經。"
        ],
        "title": "古意  其一",
        "id": "4cadb253-f1f9-4988-8dec-8b121e767188"
    },
    {
        "author": "李新",
        "paragraphs": [
            "無分清濁流，殺爾投河伯。",
            "無結死生交，一死生便隔。",
            "模稜不失事，禍起分黑白。",
            "百年過逆旅，今是長安客。"
        ],
        "title": "古意  其二",
        "id": "5f674d14-4adc-42ad-b4b1-d37d67799fb7"
    },
    {
        "author": "李新",
        "paragraphs": [
            "嗟來吐食死，漂母愛王孫。",
            "等是乞憐人，一飽何足論。",
            "東方老先生，笑傲忘至尊。",
            "朔饑侏儒飽，且用長短分。"
        ],
        "title": "古意  其三",
        "id": "c9e4ce37-2346-434b-97a0-bd45461bfc74"
    },
    {
        "author": "李新",
        "paragraphs": [
            "野人孤鶴姿，與雲相伉儷。",
            "百禽相和鳴，了不關鶴意。",
            "彼美靚閨女，窺戶欣客貴。",
            "復有琴心挑，中夜駕車至。",
            "詞章燦星漢，市門甘滌器。",
            "竟使誰病痟，野人却歔欷。"
        ],
        "title": "古意  其四",
        "id": "be183ccb-d261-462f-81dd-f6a59d90241a"
    },
    {
        "author": "李新",
        "paragraphs": [
            "日出東南隅，照見城西途。",
            "出門履冰去，荆棘殘人裾。",
            "洛陽繁華陌，車馬尋芳客。",
            "欲往從之遊，青松淡無色。",
            "安得鄰松心，投君千歲陰。"
        ],
        "title": "日出東南隅",
        "id": "bbc47dc1-488a-4426-9504-1f795ed73d6d"
    },
    {
        "author": "李新",
        "paragraphs": [
            "杖藜出北郭，山阿延餘暉。",
            "屏營立高原，霜飈吹我衣。",
            "牛羊稍絕跡，聚落燈火稀。",
            "顧我豈無家，廢置不得歸。",
            "大田已蕪沒，故丘人亦非。",
            "終當問遺老，何如丁令威。"
        ],
        "title": "憶故園",
        "id": "90835148-0773-4dfa-a2c8-e36d2ff941fa"
    },
    {
        "author": "李新",
        "paragraphs": [
            "君不見青青河畔草，秋死嚴霜春滿道。",
            "又不見天邊日，薄暮入虞泉，曉來復更出。",
            "匆匆年光不相待，桑海由來有遷改。",
            "人生荏苒百年間，世上誰能駐光彩。",
            "秦皇漢武希長生，區區烟霧求蓬瀛。",
            "驪山茂陵皆蔓草，悠悠千載空含情。",
            "榮枯自有主，富貴不可求。",
            "正值百花飛似雪，如何不飲令心憂。"
        ],
        "title": "將進酒",
        "id": "b2409b5d-5055-4959-8506-65ae76b980fa"
    },
    {
        "author": "李新",
        "paragraphs": [
            "金印莫療饑，珠玉難可肥。",
            "碧酒濡唇百事美，綠鬟扣眼一笑隨。",
            "跳丸日月不受縳，朱顔易逐飛花落。",
            "情知一死同衆人，何不趁取生前樂。"
        ],
        "title": "勸公樂",
        "id": "496de1b0-a6af-4ed4-b947-ea200beeabba"
    },
    {
        "author": "李新",
        "paragraphs": [
            "洞庭始波秋風起，舟人怨遙心在水。",
            "眸寒不見瀟湘雲，天碧江沉一千里。",
            "西洲蓮老誰愁紅，蘭橈欲採悲秋容。",
            "採得秋容咽無語，白日長安在何處。"
        ],
        "tags": [
            "洞庭湖"
        ],
        "title": "有所思",
        "id": "2488e7d4-640b-42c2-b27c-798ddd1eb353"
    },
    {
        "author": "李新",
        "paragraphs": [
            "君不見天上星，萬古耀虚碧。",
            "豈意一夕間，墮地化爲石。",
            "物理變化無定端，誰保人心無改易。",
            "憶妾江邊採白蘋，郎騎白馬渡江津。",
            "垂鞭停棹潛相顧，共惜當年桃李春。",
            "石城二月東風暮，斷腸狂絮隨郎去。",
            "百年誓擬同灰塵，醉指青松表情愫。",
            "可憐一日君心改，前日之言復誰顧。",
            "棄捐不待顔色衰，忍把流年坐相誤。",
            "還君明月珠，解妾羅襦結。",
            "念之空自傷，長慟與君别。",
            "出門望鄉關，不惜千里行。",
            "從人既非禮，何以見父兄。",
            "去住兩不可，佇立以屏營。",
            "此時心斷絕，始信天無情。",
            "野水東流去不還，憂樂翻變須臾間。",
            "婦人將身弗輕許，聽歌今日行路難。"
        ],
        "title": "行路難",
        "id": "b0948684-92f9-4c60-8036-54d6ac44ec76"
    },
    {
        "author": "李新",
        "paragraphs": [
            "黄蓑老翁守釣車，賣魚得錢還酒家。",
            "醉中乘潮過别浦，睡起不知船在沙。",
            "籬根半落春江水，稚子蓬頭採洲芷。",
            "蓴絲芹甲滿筠籠，日暮谿橋得紅米。"
        ],
        "title": "漁父曲  其一",
        "id": "a9962704-899e-49ba-8d93-c96afa8c8920"
    },
    {
        "author": "李新",
        "paragraphs": [
            "秋山遠，秋木黄，斜汀曲嶼苕花香。",
            "歸雲带暝卷寒色，晚吹吹回雙鴈行。",
            "鱸肥酒熟蓴絲美，獨釣孤舟老烟水。",
            "故人停漿問生涯，湘水光搖碧千里。"
        ],
        "title": "漁父曲  其二",
        "id": "d086717c-cbe9-4bb0-9aa0-e7b3cd12d9ee"
    },
    {
        "author": "李新",
        "paragraphs": [
            "紫騮蕭蕭車轆轆，爲君掩淚歌别曲。",
            "城頭月墮鐘鼓殘，安得輪方馬無足。",
            "離燈熒熒向人冷，便是歸來照孤影。",
            "與君從此永相望，星在青天泉在井。"
        ],
        "title": "送遠曲",
        "id": "392a43bf-7885-41e4-a373-93a845f29e5e"
    },
    {
        "author": "李新",
        "paragraphs": [
            "溪上龍孫千歲綠，上亭擬掇青溪曲。",
            "團團白露着琅玕，故與幽人送暮寒。"
        ],
        "title": "坦溪亭",
        "id": "1d275645-0575-4003-9091-4dc83b57a11c"
    },
    {
        "author": "李新",
        "paragraphs": [
            "鑑湖搖碧冷吞吳，虎丘雪樹紛瓊株。",
            "破霧冰輪薄雲母，河漢微茫星有無。",
            "清輝浩渺夫差國，爽氣横空凝夜白。",
            "古石寒生萬丈光，飛虹遠射徐卿宅。",
            "徐卿世有玉麒麟，長吟鳯語城南客。",
            "東海蟠桃紅復紅，千年消息倚春風。"
        ],
        "title": "東海曲",
        "id": "c279c4a4-c47d-49a5-b820-1821c31fdd20"
    },
    {
        "author": "李新",
        "paragraphs": [
            "吾愛西河段干木，凛然節槩凌孤竹。",
            "遺風掃地青塜存，汾水千年爲誰渌。",
            "水邊劍佩鏘寒玉，熊車來作江陽牧。",
            "忠梗峩峩一面霜，想像古人今在目。",
            "我歎今人似古人，絲桐爲播汾陰曲。"
        ],
        "title": "汾陰曲",
        "id": "00ee5356-134c-429a-be46-a165629159c9"
    },
    {
        "author": "李新",
        "paragraphs": [
            "東君欲去繁華滅，城南把酒聊相别。",
            "雲旗風駕不可親，但見楊花飛似雪。",
            "楊花送君無返期，高臺望斷夕陽低。",
            "歸來客散深院靜，門前綠暗啼黄鸝。"
        ],
        "title": "送春曲",
        "id": "7d477873-1605-4c62-a60a-24e385d5cbf6"
    },
    {
        "author": "李新",
        "paragraphs": [
            "君不見郝氏庭前晚日破秋陰，隆也便便千古心。",
            "又不見雲夢漁磯碧水處，俊也清名掛青史。",
            "儒風忠節兩傳家，傑氣源源長不已。",
            "武威夜色沈秋月，武威樓上歌聲咽。",
            "夢回天與玉麒麟，爭似峩眉千仞雪。",
            "雪中落落多喬松，蒼枝偃榦如虬龍。",
            "枝上曾棲雲表鶴，養雛飛去翔寥廓。",
            "年來又見鶴雛歸，城郭依然人已非。",
            "悠悠却返烟霄去，蜀霧秦雲千里暮。"
        ],
        "title": "鶴雛引",
        "id": "07a782ea-5d84-4fbe-a6ef-d54a71003953"
    },
    {
        "author": "李新",
        "paragraphs": [
            "半夜東風入桃李，楊柳烟深塵不起。",
            "江南乍煖蜂滿園，洛陽初晴花出市。",
            "走馬尋芳白面郎，回頭巧笑人在牆。",
            "一聲鶯囀墻南北，引斷行人歸未得。"
        ],
        "title": "春郊行",
        "id": "f28e66ef-d026-4be3-a6cb-47e0e700c545"
    },
    {
        "author": "李新",
        "paragraphs": [
            "山川蒸空氣充塞，宇宙冥冥晝昏黑。",
            "九州四海安在哉，出門寸步迷南北。",
            "赤烏觜距非不剛，執轡神人身更長。",
            "胡爲柔濡甘隱翳，坐令萬里無晶光。",
            "我欲奮袂揮霜刀，恨身無翼愁天高。",
            "茫然一身不可斷，力微援寡誠徒勞。",
            "安得長風生海邊，掃除氛穢開青天。",
            "葵藿傾心知所向，共看白日當空懸。"
        ],
        "title": "曉霧行",
        "id": "112d5125-a103-4da9-97de-9d16a4be19ab"
    },
    {
        "author": "李新",
        "paragraphs": [
            "惆悵中秋不見月，太陰垂雲兔藏窟。",
            "我欲上天掃玄雲，桂露團團漬冰闕。",
            "中天放出千里光，層樓翠閣遙相望。",
            "一盃一盃重相勸，今年賞汝中秋願。",
            "上天高高末由到，玄雲愈濃不可掃。",
            "空庭蠟炬落寒花，宮裘起舞秋風老。"
        ],
        "title": "中秋夜玄雲蔽月行",
        "id": "40e2a0c7-ffd2-41e3-9b85-4515113d2a39"
    },
    {
        "author": "李新",
        "paragraphs": [
            "江頭舊路楓林遠，長笛欺梅紅尚淺。",
            "榿茅破樹綠無餘，水霧團空寒不展。",
            "髯郎雙鬢春山青，眼光射客詞如雲。",
            "却恐抱書移席去，竹風吹雨更愁人。"
        ],
        "title": "江邊行貽趙彦成",
        "id": "866e92d2-c012-4bd8-b0b4-09e36471672b"
    },
    {
        "author": "李新",
        "paragraphs": [
            "春陌露草悲銅駞，漢宮秋吹驚紈羅。",
            "北蟲成塵天峩峩，鐵牛古背横黄河。",
            "蘭陵千篇窮愁死，屠狗一劍袪羣魔。",
            "酒闌感槩心如軻，兩眼耀日雲生波。",
            "是時功名當如何，癡兒竪女徒悲歌。"
        ],
        "title": "感歌行",
        "id": "085aa35f-4196-4e29-9e9c-a0f2664bfbf7"
    },
    {
        "author": "李新",
        "paragraphs": [
            "最憐皇孫衣如鶉，嘗笑參謀衾似鐵。",
            "我今短褐秃無尾，窮年絮被還百結。",
            "朂清祗飲洛口水，祁寒欲避西山雪。",
            "奈何童婢生菜顔，雞肋相將伴頭屑。",
            "小兒窺見已么麽，自言身是西州傑。",
            "青天白日用意深，浮雲薄霧生愁絕。",
            "一夕飲水成內熱，抱璞出門望折節。",
            "餘光箭牖驚客眠，唤作非真應泣血。"
        ],
        "title": "抱璞吟",
        "id": "b415a4c7-1f8f-493e-90ef-b18205eea7a1"
    },
    {
        "author": "李新",
        "paragraphs": [
            "飄飄青女顔如花，雲軿羽蓋乘烟霞。",
            "手持鳯尾青錦紋，掃空颯颯飛瓊沙。",
            "嫦娥孤棲宮四寂，倚柱長吟愁永夕。",
            "曳裾搖珮渡明河，閑弄銀波洗虚碧。",
            "嬋娟相如争清夜，素彩寒光色相射。",
            "金烏翻樹不成棲，啞啞半夜遶林啼。"
        ],
        "title": "霜月吟",
        "id": "552b8f61-13a8-4035-90ae-3c5ffb2482e4"
    },
    {
        "author": "李新",
        "paragraphs": [
            "秋風瑟瑟吹簾旌，浪英碎玉秋渚平。",
            "綺閣美人抱明月，坐洒銀鈎錐畫雪。",
            "神情何似衛夫人，小年學歌風挽雲。",
            "錦囊乞句苦不早，種樹江南今亦老。",
            "閣中璧月閑搖空，美人巧笑開芙蓉。",
            "凌波莫背欄干立，捲簾但放餘霞入。",
            "茂陵白馬何時歸，江北楓花處處飛。"
        ],
        "title": "綺閣吟嘉州李使君命官妓段倩乞詩席上爲賦",
        "id": "13b3668d-ebc7-45da-acbc-84738e7c5595"
    },
    {
        "author": "李新",
        "paragraphs": [
            "晴暘斥沈陰，散漫浮空雲。",
            "手提竹谿醪，疾聲呼細君。",
            "且滌牛頭樽，我欲有所云。",
            "仰看東南天，始見昭回文。",
            "星星眩兩目，歘爾還相分。",
            "天下愛浮雲，浮雲能自寄。",
            "屬君看浮雲，要識浮雲意。",
            "何必持身苦苦愁，但願有酒長長醉。"
        ],
        "title": "有酒歌",
        "id": "2f8c07a6-5537-4e01-8a0b-a6eda72a7bef"
    },
    {
        "author": "李新",
        "paragraphs": [
            "駱夫子，逢惡客，酒食未闌客呼索。",
            "燭花銷鑠不肯起，口縱長歌手彈拍。",
            "一年所得能幾許，一日散盡何所惜。",
            "囊無千黄金，亦無雙白璧。",
            "負郭二頃田，歛稅三四石。",
            "十九種秫穀，以助糟丘癖。",
            "家釀憙次道，狗竇招光逸。",
            "何物駱夫子，乃爾太曠生。",
            "始知張翰一盃酒，愈於身後名。",
            "駱夫子，聽歌聲，爲君留好語，伴月照江城。"
        ],
        "title": "醉中歌",
        "id": "b968c1b7-5f3f-4fe0-9745-a03abf94a89e"
    },
    {
        "author": "李新",
        "paragraphs": [
            "玉娥入月雲鈎衣，素裙雪綃雲畔垂。",
            "三山老仙不倦舞，霓裳半在秋江舉。",
            "謝郎解取澄江擬，飛下高城化清泚。",
            "朝元環珮玉玲瓏，天風吹落人間耳。",
            "六月夸父暍將死，一吸瀾翻九河水。",
            "蟾鄉換入石泉中，古柳陰前授瓊几。",
            "清泉無苦多酌我，空洞麟腸已行舸。",
            "窮源直上翠微峰，小段參差繡嶺宮。",
            "歸來泉邊却張席，女頭殘月投蒼璧。"
        ],
        "title": "飛練歌呈宋豳州宏父",
        "id": "d0e97025-bfe7-4255-8766-89846dc2f69e"
    },
    {
        "author": "李新",
        "paragraphs": [
            "君不見長安城中長樂坡，坡前冠蓋肩相摩。",
            "十人八九送别者，我今亦吟送别歌。",
            "任煩應劇青山裏，下望州廛如井底。",
            "白雲滿眼心無塵，明月到窗詩就紙。",
            "山花映面春日遲，紫騮嘶去聞行期。",
            "年來聲韻非相知，幾屬喧啾輕薄兒。",
            "我歌止此不復作，更欲作歌當寄誰。"
        ],
        "title": "送張德翁推官赴闕歌",
        "id": "8e2659fe-1f9e-4f25-bff5-ba1a91a72357"
    },
    {
        "author": "李新",
        "paragraphs": [
            "櫻桃花落春風暖，綠波浤浤春渚滿。",
            "龜屏六曲晝夢回，紅日一庭香絮亂。",
            "層樓幛雲身半倚，春意撲人濃似醉。",
            "茂陵白馬歸不歸，眼没平蕪一千里。"
        ],
        "title": "春晝歌",
        "id": "a1f0e9ac-c0ae-448e-b486-57123ec8412f"
    },
    {
        "author": "李新",
        "paragraphs": [
            "北風吹窗琴自動，擁爐不覺氈裘重。",
            "孤城日落星斗稀，一寸清霜壓寒夢。",
            "河冰嶺雪隨高深，山雞啄土鶴在林。",
            "西樓歌舞隔珠幄，獨有春風人不覺。"
        ],
        "title": "苦寒歌",
        "id": "1d259e99-8660-4afe-9270-3cdb09b091d3"
    },
    {
        "author": "李新",
        "paragraphs": [
            "陰風刮天雲自幕，窮山十月愁搖落。",
            "歸來嚢有惜空虚，石田擬與誰耕鑿。",
            "我生正坐儒冠誤，終年凍餓如癯鶴。",
            "嗚呼一歌兮歌已悲，山鬼爲我相追啼。"
        ],
        "title": "龍興客旅效子美寓居同谷七歌  其一",
        "id": "1646b815-8129-4008-8425-263bdbd359fa"
    },
    {
        "author": "李新",
        "paragraphs": [
            "隔窗冷吹嘯疏篁，頹雲逼月色無光。",
            "南鄰昨歌今日哭，訣别未永相思長。",
            "我今與之正同調，無錐能直九回腸。",
            "嗚呼二歌兮歌再曲，唧唧悲音斷還續。"
        ],
        "title": "龍興客旅效子美寓居同谷七歌  其二",
        "id": "08457b07-99b4-4a37-872e-771e5b6d3bc9"
    },
    {
        "author": "李新",
        "paragraphs": [
            "殞我父天悲入骨，更有諸昆寄吳越。",
            "拊膺洒血欲長號，畏傷孀母輙不發。",
            "罪逆自合當刑誅，神譴人怒豈汝忽。",
            "嗚呼三歌兮歌極傷，午天爲我下嚴霜。"
        ],
        "title": "龍興客旅效子美寓居同谷七歌  其三",
        "id": "35019bc1-cf29-4bfa-a6dd-f01e15b29570"
    },
    {
        "author": "李新",
        "paragraphs": [
            "有弟有弟汴之陽，共失所怙心摧傷。",
            "裁書黄耳送不到，道遠未知存與亡。",
            "歲云暮矣天蒼蒼，鴈飛安得隨汝行。",
            "嗚呼四歌兮歌愈急，漏天爲我同時泣。"
        ],
        "title": "龍興客旅效子美寓居同谷七歌  其四",
        "id": "95470c67-4c58-443b-82e4-93d8053da208"
    },
    {
        "author": "李新",
        "paragraphs": [
            "蕭蕭角聲疊疊鼓，招提曠蕩無環堵。",
            "編蓬懸席不遮攔，西面透風東面雨。",
            "官歸庇身無一瓦，反更罹此百憂苦。",
            "嗚呼五歌兮歌思多，不曰有命其如何。"
        ],
        "title": "龍興客旅效子美寓居同谷七歌  其五",
        "id": "f1186e18-6563-4486-af6e-d800e48d0ecc"
    },
    {
        "author": "李新",
        "paragraphs": [
            "西山白虎跳天遊，朝食行人暮噬牛。",
            "居民胡不避此苦，復聞暴吏猛於虎。",
            "怪爾巨蠧敢身由，拔劍一擊誓不留。",
            "嗚呼六歌兮歌六疊，太息仰空淚横臆。"
        ],
        "title": "龍興客旅效子美寓居同谷七歌  其六",
        "id": "10380026-0837-4e9f-ac4e-f00a35c6e6d5"
    },
    {
        "author": "李新",
        "paragraphs": [
            "富貴貧賤無巧拙，時來火光遞生滅。",
            "世路不容一井寛，啞啞跳蛙笑東鼈。",
            "殘盃冷炙勿復道，故交惟有西山雪。",
            "嗚呼七歌兮歌章畢，死血埋墳色應碧。"
        ],
        "title": "龍興客旅效子美寓居同谷七歌  其七",
        "id": "e46b0fa3-74b0-4c74-9dd9-17804c35220a"
    },
    {
        "author": "李新",
        "paragraphs": [
            "夢過漆園胡蝶入，月落松窗煙霧濕。",
            "曉涼却恐老兒寒，驚起薪牀穿破褶。",
            "土壁蕭條室如水，貸粟何人借甘旨。",
            "金蓮駕象得得來，華燈一滴祥光開。",
            "彩暈收還香火寂，門外塵空鏡天碧。",
            "桂樹殘花蒼影沉，玉娥掃徹雲中魄。"
        ],
        "title": "丙寅四月乙丑夜漏未盡五鼓三嵎程平起問安堂上燈爛然有圓相事異耳根故孝聲大譟士爭賦詩伻來叩某某亦爲作燈光謠",
        "id": "2dbe30eb-0a7b-4422-9b87-e825e06ae5c9"
    },
    {
        "author": "李新",
        "paragraphs": [
            "飄飄夜半身凌雲，夢與羣仙遊玉京。",
            "龍虎騰驤争引導，侍童羅絡甘逢迎。",
            "絳幡羽扇前驅列，寶蓋華旗助旌節。",
            "鈞天九奏畢笙竽，飈馭數行響環玦。",
            "初朝太一何所爲，次歷紫微心自知。",
            "青虬吐烟滿瓊殿，白鶴起舞臨丹墀。",
            "更過十洲尋舊友，旋返瑤池燕王母。",
            "文章已作人間遊，功業却從天上走。",
            "朝霞乍吸心耳清，沆瀣忽餐肌骨瑩。",
            "九門不掩閶闔靜，玉女下詔馳名姓。",
            "始驚造作玉樓記，白馬詩嚢空委地。",
            "又疑本是謫仙人，錦綬紗巾初溷塵。",
            "鳯簫一聲輕哽咽，霧卷雲收天水徹。",
            "葛洪伯喬兩無知，送下九霄不言别。",
            "時人學仙不得仙，未能白日升青天。",
            "無心却向夢中見，千萬人中何處傳。"
        ],
        "title": "某夏夜酣寢飄然身若凌雲其覺也作夢遊仙以原其所自與狀其所以歸獻於楊德翁其辭云",
        "id": "54cc6892-2e05-476c-8e65-80cddee960d2"
    },
    {
        "author": "李新",
        "paragraphs": [
            "漫瀰江天慁霏雪，市薪黄金粲環玦。",
            "大寒叵堪出門戶，已麾中涓束漫謁。",
            "著作千卷字不同，下希牧守上三公。",
            "榻西有酒鵝兒色，鴻音讀書句成拍。",
            "句成拍，不是平生等閑客。"
        ],
        "title": "大雪不宜干人",
        "id": "bf5c6b09-992f-4387-a30b-4a26145354f3"
    },
    {
        "author": "李新",
        "paragraphs": [
            "瀟湘千里凍誰結，夜趣小傖駕桃葉。",
            "故人此心思見之，幸有寒光交雪月。",
            "興來興盡我自樂，棹去棹回共何約。",
            "入門篝火撥新醅，相對此君殊不惡。"
        ],
        "title": "乘興可以訪戴",
        "id": "86afcd98-21cc-4a5e-9c79-eee5fda3c1d7"
    },
    {
        "author": "李新",
        "paragraphs": [
            "一年三百六十齋，一日不齋事如麻。",
            "蒲團曲几烏藤杖，是中正要心出家。",
            "不耽錢之龐老，未剗草之丹霞。",
            "幅巾紫裰春顔在，已見山雲埋秋槎。",
            "逢人莫問西來意，春去杜鵑啼落花。"
        ],
        "title": "題遂寧馮德夫隱士畫像",
        "id": "95938ee3-486c-4e67-b25d-3eccadcb9296"
    },
    {
        "author": "李新",
        "paragraphs": [
            "妙齡通籍金閨裏，三媺垂輝分鼎趾。",
            "君恩至重論報難，烱烱臣心罄歸美。",
            "太山深根蟠厚地，嵩華連鼇隆國址。",
            "黄河一曲一千里，初自崑崙薦繁祉。",
            "龍馬負出卜世圖，玉敷萬葉春有餘。",
            "走問南箕天永久，莫計後天難老壽。",
            "中和賡入頌聲中，明堂布政知無窮。",
            "當時五章寄天保，而今三祝增華封。"
        ],
        "title": "歸美堂",
        "id": "b8efe874-9c5e-49d2-93ad-feb6cc674d19"
    },
    {
        "author": "李新",
        "paragraphs": [
            "惡潮翻海真龍泣，未央庭露秋蓬濕。",
            "崧雲無意招不來，旌旗日月隨山入。",
            "茅屋主人長臥揖，盛氣虬髯横槊立。",
            "漢陵白骨生春光，半夜平懷聽呼吸。",
            "筆端隱語飛英略，潛拉秦原老鯢角。",
            "天心不肯續金刀，渭橋水急妖星落。"
        ],
        "title": "籌筆驛",
        "id": "51852b0e-8926-45e5-94f1-de9942d6818d"
    },
    {
        "author": "李新",
        "paragraphs": [
            "霧捲馬蹄塵自起，東風送渡咸陽水。",
            "故園花木綠成圍，猶向關中見桃李。",
            "聞道春前雪最深，行人僵死薪如金。",
            "羲和不肯爲日馭，潛入北海分幽陰。",
            "長安今過何曾識，此度劉郎老於昔。",
            "終南入望眼長青，渭水翻波心更赤。",
            "只今身在選官圖，夢守么么五十餘。",
            "衣輕躍駿美年少，愛爾平時不讀書。"
        ],
        "title": "武功驛留題",
        "id": "f661aca1-b05a-402d-af5b-44c14c146057"
    },
    {
        "author": "李新",
        "paragraphs": [
            "平生虎力鼎可扛，憤氣不作咸陽降。",
            "江東子弟累千百，誰知國士元無雙。",
            "一夕楚歌四面起，伯圖未就人懷邦。",
            "自古功業有再舉，何不隱忍過烏江。"
        ],
        "title": "項羽廟",
        "id": "9b0d5841-c6a7-4289-9f7a-d09a58e20983"
    },
    {
        "author": "李新",
        "paragraphs": [
            "西風吹秋落山谷，霜紅換盡煙邊綠。",
            "垂雲門冷一事無，只有庭松與籬菊。",
            "白日蘭堂一局棋，百年閑事無游絲。",
            "山僧更勸黄粱飯，真似邯鄲枕上時。"
        ],
        "title": "過垂雲亭",
        "id": "f6131c75-497a-41e5-b8b7-a0aa09c62547"
    },
    {
        "author": "李新",
        "paragraphs": [
            "鳥銜桃李墮高卑，陵谷逢春花作衣。",
            "猶憶去年攜小筥，上山獨自採春薇。",
            "澗流到海住家處，今我無家何更歸。",
            "修途老來倍酸苦，晚雨一絲愁一縷。",
            "曉征春事太半無，未盡蜀天已秦語。",
            "仰看鴻鵠向南飛，笑殺鴟鳶争腐鼠。"
        ],
        "title": "飛仙道中",
        "id": "4bd768c4-cb2e-4eb3-b460-accc81eade56"
    },
    {
        "author": "李新",
        "paragraphs": [
            "萬花織籬凡幾曲，繡屏處處圍茅屋。",
            "家貧張日無羅幕，東風吹開莫吹落。",
            "居人應笑行客癡，春去春歸殊不知。"
        ],
        "title": "廣都道中作",
        "id": "22d9be7a-9665-43da-baee-7a7becfd9f59"
    },
    {
        "author": "李新",
        "paragraphs": [
            "雲浮山腰末之頂，水穴青崖浚于井。",
            "孔明不死吾其歸，左衽豈宜蝤蠐領。",
            "羣羌負藥倍車載，螺齒錢丈束嚢癭。",
            "得茶便重不便輕，肩突駝峰猶外屏。",
            "石碉設嶮鳥鼠智，銅鼓銷聲犬羊靜。",
            "入門蹲足唤煮茶，嚼鐵相甘苦荍餅。"
        ],
        "title": "過東界",
        "id": "34ae93c2-31a5-430d-8b75-2e905a3e5c85"
    },
    {
        "author": "李新",
        "paragraphs": [
            "珠槃出海山崢嶸，滎陽城東春水生。",
            "路沙陷車沒馬脚，行人避沙堤下行。",
            "箇中人利魚芡美，輕舠細網晨縱横。",
            "烟雲瀰茫水面闊，鷗鷺不管機心萌。",
            "齒繁九州無曠土，此地何得無人爭。",
            "我欲決水界畦壟，萬頃畢種淵明秔。",
            "黄簑大笠趁春雨，日與老農来勸耕。"
        ],
        "title": "東陂",
        "id": "39e681ba-45ca-45d5-b349-32a5de0ece09"
    },
    {
        "author": "李新",
        "paragraphs": [
            "城頭落日黄雲起，斷草飛蓬滿千里。",
            "紅塵一騎踏高回，半夜驅兵渡遼水。",
            "馬蹄行盡關山月，燕然山下沙如雪。",
            "負戈淚落暗吞聲，煙隴悲笳共幽咽。",
            "我皇有四海，何用窮元冥。",
            "邊人縱戮盡，亦是吾生靈。",
            "先王修德懷四夷，梯航重譯歸無爲。",
            "不使城南征夫怨，三春折盡綠楊枝。"
        ],
        "title": "出塞",
        "id": "9c098bfd-0d30-499a-8b8e-59e1fdcaa9e2"
    },
    {
        "author": "李新",
        "paragraphs": [
            "紫騮搖玉東城東，綠睂少年雙頰紅。",
            "掃塵先過風騷客，豪氣幾吞雲夢澤。",
            "新詩一夜急春風，飄落櫻桃點窗白。",
            "青烟晝覆琉璃罇，何時投袂歌王孫。",
            "歸去來，黄陵老鴉啼日昏。"
        ],
        "title": "訪幽人",
        "id": "9f31b8d7-db89-4ab1-91db-62e89667f68c"
    },
    {
        "author": "李新",
        "paragraphs": [
            "岷峨潤眼長可人，清江水綠如九親。",
            "水光山色不相送，自涯而返情太真。",
            "别車驅將向何處，到此已與魑魅鄰。",
            "投荒哀過三良死，可贖人亦百其身。"
        ],
        "title": "登牛溪嶺",
        "id": "013bc8c2-3276-4961-9652-68b9b1f7a519"
    },
    {
        "author": "李新",
        "paragraphs": [
            "山如偃月江如玦，我歌驪駒與公别。",
            "出門大路礲砥平，何得却言新徑捷。",
            "新徑無人可問迷，荆棘勾衣馬蹄折。",
            "急行先到決不疑，大路知公笑人拙。",
            "巾車和鑾長中節，緩綏脂轂循安轍。",
            "此身逸樂無疏虞，五里少休十里歇。",
            "一遲一速勿復論，只將大路指兒孫。"
        ],
        "title": "題月山亭",
        "id": "e45651e1-25b2-425e-a5a5-6f4a1c291e32"
    },
    {
        "author": "李新",
        "paragraphs": [
            "風琴牛笛難度曲，早韭晚菘誰當肉。",
            "筆端畫餅不得飽，汁少熬雞渾未熟。",
            "三年楮葉太勞力，八尺鼓圍竟空腹。",
            "遙遙華胄猶龍孫，皎皎白駒縶空谷。",
            "頭風豈無草檄愈，醬瓿正須太玄覆。",
            "供書小吏腕幾脱，免冠毛頴髮仍秃。",
            "年來軋思倒挽牛，逃虚僧社高如秋。",
            "乞身得此清涼國，不減人間萬戶侯。"
        ],
        "title": "西軒雜言",
        "id": "023b2c93-2ded-4053-b638-adcd8c11a12b"
    },
    {
        "author": "李新",
        "paragraphs": [
            "大芽如繭肥，小芽瘦如錐。",
            "我今取去無厚薄，不欲氣本多支離。",
            "綠尖墮地那復數，存者屹立珊瑚枝。",
            "姚黄魏紫各王后，肯許闒冗相追隨。",
            "姬周祧廟曾祖禰，主父强漢疏宗支。",
            "昔人立朝惡黨盛，敗羣雜莠何可知。",
            "一母宜男竟衰弱，豈有如許寧馨兒。",
            "吾懼生蛇爲龍禍，又畏百工無一師。",
            "故今披剥信老手，如與造化俱無私。",
            "明年春歸迺翁出，空庭還閉絕代姿。",
            "風雨大是遭白眼，酒炙誰復來齊眉。",
            "衡門一鎻略安分，幽谷待賞幾無時。",
            "寄根王謝自得地，燕子歸來汝莫疑。"
        ],
        "title": "打剥牡丹",
        "id": "441b2af3-f2e3-4b9c-9e2b-1893c22adb34"
    },
    {
        "author": "李新",
        "paragraphs": [
            "老翁望封竟無有，自是翁骨生來醜。",
            "猿臂懸知不入相，且有殺降聊藉口。",
            "翁今遠孫骨雖瘦，不解射鵰能飲酒。",
            "自漢至今太寂寥，何得遙遙紀華胄。",
            "尚方侯印只方寸，豈有鑄金大於斗。",
            "爲翁力取置肘間，令翁千歲無恨顔。"
        ],
        "title": "飛將",
        "id": "cf8ba985-2a12-4c97-b171-544b33379c7b"
    },
    {
        "author": "李新",
        "paragraphs": [
            "鵲聲去復回，蟲絲長復短。",
            "江村石枕冷，一睫春夢斷。",
            "明朝騎馬且重來，日遲更爲楊花煖。"
        ],
        "title": "樂園假寐",
        "id": "ede63695-0645-46d4-8ac5-4a12827cac53"
    },
    {
        "author": "李新",
        "paragraphs": [
            "楓樹隔雲香，桃花千歲紅。",
            "朝飲瓊華臺，暮燕蓬萊宮。",
            "翠鬒垂綠烟，霞裾藕絲重。",
            "明月落空山，那得人間夢。",
            "手甲鈎長玉芽薄，不墜髻鬟愁綰約。",
            "入門騎鳯出無蹤，洞外寒聲悵孤鶴。"
        ],
        "title": "麻姑",
        "id": "e644c5d7-7ad8-44e8-988f-84fa32313bdc"
    },
    {
        "author": "李新",
        "paragraphs": [
            "七盤小阿張孝女，廬墓三年竭酸苦。",
            "揚塵篩土秃指尖，墮淚漣漣等秋雨。",
            "領長鶴脊不勝衣，手杖半銷縗百縷。",
            "彼蒼者天呼不聞，那知此女行高古。",
            "路行多少忤逆兒，已後令人重生女。",
            "我哀怙恃今十年，不及增培一坏土。",
            "俯首廬前有愧色，劓刖情知無可補。",
            "問女膝行日幾曲，哀聲雖微動巖谷。",
            "夜燈熒熒慘苫屋，神鬼同愁鴉伴哭。"
        ],
        "title": "梓潼張孝女",
        "id": "e3006770-e874-46e7-8306-af9bb5aa600a"
    },
    {
        "author": "李新",
        "paragraphs": [
            "蓼蟲常食苦，旅鴈自知寒。",
            "談士惜卷舌，將軍解愁鞍。",
            "雪霜滿天冬夜永，地爐無火青燈殘。",
            "功名富貴苦不早，一年百日紅塵道。",
            "西還故國無故人，憔悴少年心已老。",
            "讀書當許萬戶侯，豈意却作蘇秦羞。",
            "深取閭閻薄徒笑，魯人不識東家丘。",
            "吾祖謫官還舊里，灞陵亭尉猶低視。",
            "少卿偶作匈奴降，隴西士人慚姓李。",
            "由來人世輕不遇，文章第一空徒爾。",
            "俛出跨下何施顔，當時悔過淮陰市。",
            "夜深氣射青雲霄，此生早晚當乘軺。",
            "彈冠舉手揖豪貴，行得紫綬牢結腰。",
            "本是壯夫志，幾成兒女曹。",
            "平生重恩義，聊爲寄風騷。"
        ],
        "title": "冬夜有感",
        "id": "2200bd20-7ed1-4c3a-a0cb-49504fbe3c9d"
    },
    {
        "author": "李新",
        "paragraphs": [
            "鴨頭未換秋谿綠，漲水吹沙亂泥玉。",
            "孤城雨過星斗稀，曉起爲誰歌别曲。",
            "江臯人散空鷗鷺，飛截長煙斷寒素。",
            "當年珠珮更悠悠，岸草黄花重回顧。",
            "細看錦嚢詩字字，杜郎生得真男子。",
            "太尉國風偃如草，丞相家聲清似水。",
            "八月涼風來，吹斷浮陰雲。",
            "風檣急轉望中遠，明日東苑生清芬。"
        ],
        "title": "送杜丞",
        "id": "659b3d52-1818-43b8-918d-51512fbe39e8"
    },
    {
        "author": "李新",
        "paragraphs": [
            "東風吹起原頭綠，墻暗萋萋芳草縟。",
            "舞筵輟按杜韋娘，旗亭便聽金衣曲。",
            "石城山下路，回首不堪顧。",
            "灼灼小桃燃，蕭蕭疏雨暮。",
            "錦岸海棠烟，重尋已四年。",
            "新班慶蓮幕，舊鬢愧華巔。",
            "市橋萬縷森森柳，玉勒錦韀快鞭走。",
            "故人半夜洗牛頭，望載濡唇百壺酒。",
            "須臾還上鹿頭嶺，道入猨猱怯分影。",
            "槐陰萬笏黄閣深，沙路歸來定重省。",
            "後生不乏樂職詩，幽處西南恐未知。",
            "吏部門人密無數，但慚駑馬煩鞭笞。",
            "天邊鴈翮已光華，試睨銀鈎看草麻。",
            "夜直蓬萊得歸晚，照衣金炬長飛花。",
            "縱鑿城南溝，常有河東鳯。",
            "青嶂入高吟，行臺集佳夢。",
            "宦遊無定居，相逢又相送。"
        ],
        "title": "送范秉彝",
        "id": "6b3a0ed0-52b9-43bd-8228-c453a0d1d1f6"
    },
    {
        "author": "李新",
        "paragraphs": [
            "北窗玩韋編，窮年見三絕。",
            "持文鬬時英，勝不待口舌。",
            "以此起門戶，鶺鴒同好音。",
            "何物弟兄賢，令人笑書滛。",
            "車中瑩連璧，世外無南金。",
            "當時聲名卑賈馬，嗟今位出稠人下。",
            "我歸政欲質經疑，禮失尚容求諸野。",
            "争名國寄涎蝸角，得少失多人不覺。",
            "渾無鈎距肖子都，大有詼諧勝方朔。",
            "平時出山遊錦官，馬蹄踏君門前道。",
            "江長舟自横，逕荒人莫掃。",
            "不須苦洗霜根髮，星星復出如秋草。",
            "龍華美酒賤如水，一酌令君變衰老。"
        ],
        "title": "送趙伯高",
        "id": "6d86fe3d-4625-45ba-b047-f48ef6b8fd91"
    },
    {
        "author": "李新",
        "paragraphs": [
            "丹輪隨待十三州，青瑣文章汗馬牛。",
            "喜見錢塘山水好，卜居爲有荻花秋。",
            "年來遊宦無覊束，要醉海棠西入蜀。",
            "侯門不慣撲車塵，猶憶畫堂紅映燭。",
            "未易池中甘索寞，乍屈數旬聊自託。",
            "牛刀行割武陽城，夢魂已到天章閣。",
            "勸君强作岷峨客，莫念鳯凰煙景隔。",
            "歸家重倚望湖樓，依前水浸吳天白。"
        ],
        "title": "送鞠彭山",
        "id": "173e1652-43dd-491d-8e5a-67258711e815"
    },
    {
        "author": "李新",
        "paragraphs": [
            "清非太常而有三百六十齋，貧似庾郎而無二十七種菜。",
            "日食萬錢竟虚語，不糝藜羮時可再。",
            "一杯瀲灧翻綠波，作客不妨窮鼎鼐。",
            "大兒咀嚼等太牢，小兒飲啜甘沆瀣。",
            "青青染腸形於色，阿騖渾無食魚態。",
            "聞君亦有釡轑聲，大本須煩一車載。",
            "何苦厲聲責妻孥，乘興可能來訪戴。"
        ],
        "title": "送菜徐安叟",
        "id": "8e22177a-c98f-417a-9de4-040354e7bc0a"
    },
    {
        "author": "李新",
        "paragraphs": [
            "掛書牛角來東都，短小不長五尺餘。",
            "龍章鳯姿蘄見用，回叱關吏身無繻。",
            "志如秋鶚氣如虎，整束衣冠詫齊魯。",
            "膏油繼晷不識眠，虀鹽充腸久味苦。",
            "爾來試擬觀國賓，執筆四顧旁無人。",
            "劉蕡射策不中彀，何蕃如家知有親。",
            "不平豪憤四五載，虚老身姓三十春。",
            "杜門讀書破萬卷，終教此道淳乎淳。",
            "行行雪霜寒凝野，侵星據鞍跨羸馬。",
            "妻子評郎被褐還，玉柱機頭差不下。",
            "但誇舌在終可圗，肯向明時慚達者。"
        ],
        "title": "送時仲西歸",
        "id": "3e286075-877b-4479-8368-4daaa216c76a"
    },
    {
        "author": "李新",
        "paragraphs": [
            "何以送之山前月，千里隨人光不滅。",
            "何以贈之嶺上雲，出入無心疑似君。",
            "何爲自此陽城逐，邊老日高快便腹。",
            "次山曲愛道州民，昔日亂離今太平。",
            "後來賓興無短瘠，帳裏先生猶七尺。"
        ],
        "title": "送柳慎徽赴道州教授",
        "id": "528e2e31-cc20-42ff-be7f-9623f72ddf50"
    },
    {
        "author": "李新",
        "paragraphs": [
            "任翁何爲窮，一性共癖左。",
            "不妄取芥粒，甘似西山餓。",
            "短褐結郭絲，犢鼻詎穿破。",
            "當時北阮貧，矯枉幾太過。",
            "肯揭長竿頭，恐亦是奇貨。",
            "豈惟宜躋升，抑自利頓挫。",
            "濟河不擷褰，秃尾正便坐。",
            "遲行少前跋，趨急或後簸。",
            "刀尺初與形，蟣蝨已相賀。",
            "平生馬鞍間，髀肉已稍磨。",
            "此既身之章，十年共起臥。",
            "必以狐裘易，顧我應難和。",
            "子賦從軍樂，城壚始煩癉。",
            "服之遠行邁，百步無一蹉。",
            "爾來玉泉老，以此勸勤怠。",
            "猶憶當時庾嶺前，傳衣正是普通年。",
            "問道未餘衣下事，寥寥千載不相傳。"
        ],
        "title": "送犢鼻褌與任敦夫",
        "id": "da50840c-8587-4c9d-b54e-95f6f45f8f64"
    },
    {
        "author": "李新",
        "paragraphs": [
            "西南世家無十族，吳范生兒長食肉。",
            "虎頭犀骨初長成，閉門教草三千牘。",
            "傳來舊物凌雲筆，楷字君王無第一。",
            "墨池染盡俱拙人，柿葉學成幾失實。",
            "聞道甘棠陰已密，相共政聲同一律。",
            "玉壺盈尺不消冰，清峻照人常慘慄。",
            "歸侍安車幅巾叟，石建板輿憐白首。",
            "二年贏得倚欄干，醉看紅梅霜雪後。",
            "草玄故人偏嗜酒，試拚黄金追百斗。",
            "芋魁榿木的然成，丙穴郫筒依舊不。",
            "行舟牽挽由來有，十倍青衿折楊柳。",
            "未容學舍鞠園蔬，歲月用陶燕許手。",
            "駑驂無取休推轂，二十四蹄肥苜蓿。",
            "近時牙頰惜春風，吾曹易效窮途哭。"
        ],
        "title": "送吳使君",
        "id": "d2262220-3220-4e42-a7f1-803a7904a31d"
    },
    {
        "author": "李新",
        "paragraphs": [
            "黑雲䟃𧽼陣巋麓，女媧補天伴天哭。",
            "結愁起坐函丈間，祠禴除門繡黄犢。",
            "書冊入眼萬花纈，石泉冰腸河九曲。",
            "市頭老木昏鴉歸，屋角赭山瞿麥熟。",
            "胡村水平已可渡，軟屐青燈循昔路。",
            "後期詎能數甲子，希夷長年耳不死。"
        ],
        "title": "予宿承德日夜苦霪雨擬金筌賦六韻呈陳居中",
        "id": "af5ae03d-2469-493b-aca8-d8064b1ba76f"
    },
    {
        "author": "李新",
        "paragraphs": [
            "五府辟書如齧鐵，八關炙手能令熱。",
            "山梅何苦要先春，清艷更多終欠葉。",
            "貴遊結懽過美酒，不問賢愚皆可口。",
            "粃糠簸揚在米前，雞口差池落牛後。",
            "迺翁活計真么麽，欲掛冠纓猶未果。",
            "一歲山行今解火，百巧百窮無似我。"
        ],
        "title": "歲盡行縣歸示時雨",
        "id": "cff4d561-dc2a-4375-aec3-ee23b40b8a50"
    },
    {
        "author": "李新",
        "paragraphs": [
            "陂迥山空谿水淺，騎牛信牛行自遠。",
            "大翁織笠六銖輕，阿母理衣簑直軟。",
            "短笛叫雲無曲終，年年但見巖花紅。",
            "何者爲榮何等辱，牛飽歸來睡亦足。",
            "識字無多浪得官，出門車折舟風瀾。",
            "當時牧牛無許事，初信人間行路難。",
            "羅生邂逅孤城角，細數直推期命薄。",
            "五福無有六極全，四字干頭三字惡。",
            "逆知大似他心通，元辰空亡那免窮。",
            "壬癸是非終可畏，收拾人情稱晚貴。",
            "我家幸有石田在，夢裏歸耕心未改。",
            "季咸再見應茫然，壺子而今藏九淵。"
        ],
        "title": "贈術士羅公弼",
        "id": "55f19d02-c360-4e82-b549-d4dcd58ce034"
    },
    {
        "author": "李新",
        "paragraphs": [
            "霧中楮皮厚一尺，岷溪秋浪如藍碧。",
            "山僧夜抄山鬼愁，白雪千番沍墻壁。",
            "裁成素被劣繒綺，故人聊助蘇門癖。",
            "經年鼾鼻吼蝸室，睡魔已作膏盲疾。",
            "蕭蕭散髮臥南窗，腹稿未成空費日。",
            "小兒惡寐驚踏裂，村妻手線自縫密。",
            "幸無寒泪泣牛衣，却有春温借光逸。",
            "的知非布誰譏詐，沙汰襆歸安足訝。",
            "合歡若繡雙鴛鴦，出門便有連城價。",
            "世外浮華雖自許，錦爛珠光變爲土。",
            "落日南柯一夢回，斷雲流水無尋處。"
        ],
        "title": "謝王司戶惠紙被",
        "id": "cd1ff5d0-f5fa-4295-95f9-80041c09eb27"
    },
    {
        "author": "李新",
        "paragraphs": [
            "水花浸鬢根，荷葉踐衫色。",
            "西城王老子，豪健不可得。",
            "客從日沒來，鶉衣遍黄埃。",
            "銀盃未羽化，公餘煩一開。",
            "山猿供嘉果，書螢驚蠟炬。",
            "能持白玉簫，爲作蒼鸞語。",
            "涼飈助清奏，雨脚揮殘暑。",
            "臺邊舞鳯拍雲來，潭底吟龍撆波去。",
            "君不見寧王當日争門迎，三十六宮學新聲。",
            "玉人今夜教何處，二十四橋空月明。",
            "西城煙景何疏索，王子宦情殊不惡。",
            "有田日種黄金茅，叵奈蠧蟲搖齒脚。",
            "少年英氣無覊絡，浩唱高彈神自若。",
            "春風走馬入花林，紅日垂頭困瑤閣。",
            "老去腰支便矍鑠，座人那肯妨詼謔。",
            "飛觴得似少年時，西窗幾度燈花落。"
        ],
        "title": "聽王子定吹簫",
        "id": "b0d773f1-e8ff-4aa2-93e1-8037e7d5762e"
    },
    {
        "author": "李新",
        "paragraphs": [
            "黄鶯哺兒驚不起，蜂子飲花渴瓊蘃。",
            "日長燕語踏簾鈎，柳絮榆錢撲流水。",
            "紫霧五雲斜掛壁，夢破長庚海天碧。",
            "不乏當年感遇詩，定知光焰三千尺。",
            "細香繞熏白玉爐，長生酒滿黄金壺。",
            "爐煙直起射河漢，壺酒滴滴如明珠。",
            "祝公富貴薦公壽，夜煮振靈晨進酒。",
            "上皇方倚老成人，自問天翁借商叟。",
            "别島花深燕未闌，瀛洲春老尚餘寒。",
            "似聞延揖真仙侣，乞取人間不死丹。"
        ],
        "title": "陳蜀州",
        "id": "279fa132-b77d-4dc2-b7c4-bdecb1392733"
    },
    {
        "author": "李新",
        "paragraphs": [
            "清聖濁賢莫區分，一入愁腸功等倫。",
            "石爐三日不舉火，麴車過門齒生津。",
            "松窗草玄亦已勤，好事勿謂秦無人。",
            "呼兒但滌牛頭爵，正恐壺榼來繽紛。",
            "凍消講舌流冰凘，寒破笑頰生紅雲。",
            "愛酒未減子猷竹，豈可一日無此君。",
            "謫居無田種秫米，忘懷有詩上嚢紙。",
            "鄰醅不隔一航水，却隔醉鄉三萬里。"
        ],
        "title": "懷酒",
        "id": "aa3daf0b-e37f-45f6-b2b6-54b699eed006"
    },
    {
        "author": "李新",
        "paragraphs": [
            "瑤磩桂楹香霧濃，貴人罷直承明宮。",
            "高樓內集慶生子，酒面油膏紅復紅。",
            "嵩雲入洛秋容曉，水冷青洲蘭蕙小。",
            "露蠲仙掌生寒光，翡幄華帳飄晚涼。",
            "虬電蜿蜿護飈駕，吹笙子晉從天下。",
            "泬寥緱氏空月明，世間唯識王司稼。",
            "野人薦公千百壽，大椿骨健龍腰瘦。",
            "紫芝老艾副椒漿，請公倒盡長生酒。",
            "天廟明堂遲飛棟，杜宇數驚銅輦夢。",
            "錦城雖好不如歸，中散年來憶雙鳯。"
        ],
        "title": "王中玉生辰",
        "id": "d6af1122-43c0-43d4-851c-b4dff324b700"
    },
    {
        "author": "李新",
        "paragraphs": [
            "野鳥音喧豗，蒼欒翠轇轕。",
            "冷光雪色陵雲端，亂流江勢侵天末。",
            "蒙衲老僧初睡美，倚榻陂龍暗搖尾。",
            "竹庵虎子呼未回，石竈茶煙寒不起。",
            "阿昕愛山定忘返，我已興窮歸路晚。",
            "悲風鳴鴈一聲聲，眸寒更覺江城遠。"
        ],
        "title": "石鼓寺晚歸",
        "id": "9b885c15-cf5c-4b99-9593-74d9311a7e15"
    },
    {
        "author": "李新",
        "paragraphs": [
            "春去山鳥悲，春歸山鳥樂。",
            "高軒一樽酒，臥看山花落。",
            "厨煙續雲根，澗水斷冰脚。",
            "山中不可留兮歸去來，日暮芸香裛羅幕。"
        ],
        "title": "青銼山寺",
        "id": "12be54cc-aa55-48a4-9a21-5f61aa77c1c6"
    },
    {
        "author": "李新",
        "paragraphs": [
            "曾經古塞間，萬里控長關。",
            "卧日邊鼙舊，嘶風戰馬閒。",
            "戍樓喧暮角，羌笛怨空山。",
            "應賀升平久，車書混八蠻。"
        ],
        "title": "古塞",
        "id": "0ad7660e-22a8-4dbf-909d-e8fb118e191d"
    },
    {
        "author": "李新",
        "paragraphs": [
            "低靄横沙碧，長灘宿鴈孤。",
            "樵薪窺樹癭，漁父就龜趺。",
            "落日駢游女，鳴波咽佩珠。",
            "啼烏與驚鵲，先我渡城隅。"
        ],
        "title": "漢江",
        "id": "260bb3df-09ff-4215-8a75-4ac68d0372c8"
    },
    {
        "author": "李新",
        "paragraphs": [
            "柳影依窗過，荷香拂枕浮。",
            "雲邊山近雨，石下水通秋。",
            "白藕離新斸，嘉魚落晚鈎。",
            "還同動情興，已爲掃西樓。"
        ],
        "title": "湖上招故人",
        "id": "5c4dc87b-2ce2-4c4b-964b-4c6eae9c44da"
    },
    {
        "author": "李新",
        "paragraphs": [
            "尺巘方壺小，泓泉渤海深。",
            "陶公慈母手，抔土故人心。",
            "蓑笠不愁敝，鰷鱨何處尋。",
            "虚堂值蕭瑟，猶苦百蟲吟。"
        ],
        "title": "磁釣翁",
        "id": "7919182f-70c5-44e1-8595-e0f93bdfa7c9"
    },
    {
        "author": "李新",
        "paragraphs": [
            "巨石中分斷，涓流自此東。",
            "堯仁方宅土，項氏曷當鋒。",
            "興起漢高業，勤勞夏禹功。",
            "故應行道者，千古企遺蹤。"
        ],
        "title": "高祖試劍石",
        "id": "d4d27a40-9238-4f6d-a031-2c456c71b544"
    },
    {
        "author": "李新",
        "paragraphs": [
            "旅巢幾百指，水國漫三年。",
            "極望祇秋草，歸耕惟石田。",
            "不成便招隱，漸擬欲安禪。",
            "那得蘇司業，相逢乞酒錢。"
        ],
        "title": "官歸",
        "id": "08a0841d-2acc-4b6b-a616-ddb85231e7f5"
    },
    {
        "author": "李新",
        "paragraphs": [
            "不寐成孤坐，悠悠百感生。",
            "燈明將續晝，鼓急欲移更。",
            "藥熟知僮倦，杯殘任鼠爭。",
            "羈懷忘未得，時作下階行。"
        ],
        "title": "不寐",
        "id": "da8b6408-108d-4294-8d30-5b60508f0b11"
    },
    {
        "author": "李新",
        "paragraphs": [
            "鳥徑青山外，人家苦竹邊。",
            "江城懸夜鎖，魚市散空船。",
            "岸靜涵秋月，林昏宿水煙。",
            "又尋僧榻卧，夜冷欲無眠。"
        ],
        "title": "晚宿江漲橋",
        "id": "3f129980-0fef-4b3b-af50-ebf0256d2b46"
    },
    {
        "author": "李新",
        "paragraphs": [
            "龍睡抱明月，我來窺碧潯。",
            "攖鱗徒有志，探頷本無心。",
            "雷去春霖足，雲歸夜水深。",
            "餘波應不惜，好爲濯塵襟。"
        ],
        "title": "龍洞",
        "id": "01bc67a8-d773-4a27-b2d3-90d0ffb83543"
    },
    {
        "author": "李新",
        "paragraphs": [
            "吏歸珍客賜，手自舉銅盤。",
            "珠釀舊瓊液，煙勻秋露漙。",
            "初分馬乳碧，聊別水晶寒。",
            "教徹梨園曲，停歌一處餐。"
        ],
        "title": "分蒲萄遺蘇必强",
        "id": "4a5ee52e-668b-47fd-9fda-55acec32fcc5"
    },
    {
        "author": "李新",
        "paragraphs": [
            "石壁緣雲白，松風特地哀。",
            "斷鴻随眼没，秋浪擘山來。",
            "鼓急船頭轉，山明雨脚開。",
            "知公歸未得，此作望鄉臺。"
        ],
        "title": "鑑亭",
        "id": "b49de441-ae02-4745-abd1-7c8e7e206904"
    },
    {
        "author": "李新",
        "paragraphs": [
            "有花栽性地，餘法寄燈房。",
            "虬蜿駢松瘦，鍾寒殷谷長。",
            "赤髯班石坐，白驥踏雲驤。",
            "一夕參玄客，森森出虎場。"
        ],
        "title": "次韻員子春遊馬溪二首  其一",
        "id": "f182704f-ad68-4b8c-a007-ff41c0865214"
    },
    {
        "author": "李新",
        "paragraphs": [
            "樹影陰蒙逕，雲衣淺撲門。",
            "禪心無冷暖，客意自晨昏。",
            "澗水鳴璫破，山花野血噴。",
            "再來何薄暮，騶從觸狐蹲。"
        ],
        "title": "次韻員子春遊馬溪二首  其二",
        "id": "1ac30c4a-c51d-4908-a56b-0fc473632b3e"
    },
    {
        "author": "李新",
        "paragraphs": [
            "寂寂茂陵春，文園病後情。",
            "黄蜂腰欲斷，細柳眼初明。",
            "麗服駢遊女，餘酣失老兵。",
            "殘粧深院落，相對任卿卿。"
        ],
        "title": "春遊",
        "id": "14bdbf54-9a42-4783-af64-fefd09fbd3d7"
    },
    {
        "author": "李新",
        "paragraphs": [
            "終日欲歸去，蹉跎空歲華。",
            "只知催客泪，何處是君家。",
            "寄子他巢穩，頒春故國賒。",
            "林梢啼不盡，流恨入山花。"
        ],
        "title": "杜鵑",
        "id": "a138147d-4920-4435-b3f7-cf489f3e87d5"
    },
    {
        "author": "李新",
        "paragraphs": [
            "秋雨秋風夜，閑爲桃菊吟。",
            "任香飄澗水，回翠入籬金。",
            "苦李自胡越，幽蘭初腹心。",
            "故山千里外，回首暝煙深。"
        ],
        "title": "桃花菊",
        "id": "2798d1fd-e68c-459d-b219-493107ef22c5"
    },
    {
        "author": "李新",
        "paragraphs": [
            "湖山随顧盼，薄俸亦甘心。",
            "窮鬼不教富，詩魔長使吟。",
            "支頤聞落葉，隱几見棲禽。",
            "此意竟誰喻，蕭蕭秋夜深。"
        ],
        "title": "官居偶書",
        "id": "2f9cf22c-6176-4444-9ad3-ad88f251b44b"
    },
    {
        "author": "李新",
        "paragraphs": [
            "出戶非我識，長安雖萬家。",
            "有愁焦綠髪，無語插黄華。",
            "酒僻喜宮醖，衾寒怯絳紗。",
            "欲傳此情况，行客在天涯。"
        ],
        "title": "重九",
        "id": "34a52c45-f0e8-4a94-b0d5-3bc438eb6d92"
    },
    {
        "author": "李新",
        "paragraphs": [
            "茅結蕭蕭宅，松周淺淺山。",
            "斧桑雲堕綠，堤水月留彎。",
            "楊蕋風團去，蟲絲燕掠還。",
            "行經雙隻堠，曾未徹重關。"
        ],
        "title": "中江道中",
        "id": "5d859be6-fac8-4c32-8c91-ef5351abae18"
    },
    {
        "author": "李新",
        "paragraphs": [
            "客至終投轄，朝回詎典衣。",
            "待眠卿且去，亟酌我將歸。",
            "泉郡新封邑，糟丘小翠微。",
            "離家今萬里，坐隔羽觴飛。"
        ],
        "title": "醉鄉",
        "id": "649d7e39-03c1-4754-8918-df139efeb6f4"
    },
    {
        "author": "李新",
        "paragraphs": [
            "相君天所佑，童子知何神。",
            "不必茂爲祖，因知秦有人。",
            "一言成大計，千古仰青春。",
            "廟下塵勞客，將慚白髪新。"
        ],
        "title": "經甘相廟",
        "id": "15517cfe-2649-455c-ab84-68be1fa255e5"
    },
    {
        "author": "李新",
        "paragraphs": [
            "石鼓寂不振，金聲無處求。",
            "層巖參霧樹，亂玉響冰溝。",
            "破屐前無齒，孤城遠見樓。",
            "山僧癡問客，阿汝謂湯休。"
        ],
        "title": "遊石鼓寺",
        "id": "abf71beb-ad8c-4d3b-bb0e-6dfcffbd582f"
    },
    {
        "author": "李新",
        "paragraphs": [
            "魚舞天清日，經行小刹初。",
            "松柯青羽葆，貝葉細蠅書。",
            "杜畫奇無敵，周妻俗有餘。",
            "業無支遁輩，難自卜幽居。"
        ],
        "title": "龍興行香遊寶蓮寺",
        "id": "387c3974-2f02-4f08-8e63-0f5fd2d02ce0"
    },
    {
        "author": "李新",
        "paragraphs": [
            "白髪新遷客，黄雲古戰場。",
            "自然堪堕淚，何必更重陽。",
            "山削孤城起，河兮細水長。",
            "蜀峰高處望，猶是隔秦鄉。"
        ],
        "title": "張安化重陽日置酒挽同官遊靈泉寺登高時適有客占牧之詩一聯因緝成一首書寺垣",
        "id": "71faca00-4e5a-45d0-a823-ef405a35529f"
    },
    {
        "author": "李新",
        "paragraphs": [
            "瓦冷雲埋殿，燈長黑暗沙。",
            "藥靈閒草木，蔓走古龍蛇。",
            "石佛随山老，松梯轉路賒。",
            "門前溪水淺，無處問仙家。"
        ],
        "title": "八月十五日過蓬谿書淨戒寺",
        "id": "c5a06ff4-3ed8-4481-b34f-fc69a51a2e46"
    },
    {
        "author": "李新",
        "paragraphs": [
            "山暗雲垂地，谿回樹倒流。",
            "詩随梅冷落，夢入鳥鈎輈。",
            "欲住無佳致，重來即舊遊。",
            "村眉攢八字，已解作春愁。"
        ],
        "title": "過永安院",
        "id": "91965f93-11e7-4afe-96e4-80efaaf61b3d"
    },
    {
        "author": "李新",
        "paragraphs": [
            "竹影與溪聲，蕭蕭眼底明。",
            "秋雲浮古樹，山石削長城。",
            "暝色凝黄碧，啼烏伴晚征。",
            "高僧不知客，故遣作詩鳴。"
        ],
        "title": "寶巖寺",
        "id": "e51fb516-7cc1-4472-aea6-1b352cea8b69"
    },
    {
        "author": "李新",
        "paragraphs": [
            "平日江干過，南屏首重迴。",
            "不妨圖裏見，曾是夢中來。",
            "近市樓臺逼，高城鼓角催。",
            "老年知涉世，臨事却銜枚。"
        ],
        "title": "龍遊寺南屏軒和宋宏父韻",
        "id": "97106796-003e-4ede-a689-575c4cde37d5"
    },
    {
        "author": "李新",
        "paragraphs": [
            "回腸驚紺髪，汩脚沁寒眸。",
            "沃壤連千里，封狐媚一丘。",
            "生憎守錢虜，冷誚富民侯。",
            "不厭江西水，長年傍屋流。"
        ],
        "title": "感俗",
        "id": "aecc1da9-9a61-4ad4-8960-49dcc400b9fc"
    },
    {
        "author": "李新",
        "paragraphs": [
            "窮極天窺涘，幽陰地絕春。",
            "石壇荒誓鬼，藥媪下羌神。",
            "鬭雀分疏事，晴山親近人。",
            "刲羊留髄骨，正欲卜歸辰。"
        ],
        "title": "問俗",
        "id": "7a77e7db-d090-40a4-8919-5799b4c04a1b"
    },
    {
        "author": "李新",
        "paragraphs": [
            "卜占遵火兆，詛誓謹歸誠。",
            "渡笮蒼猱捷，旋碉墨蟻輕。",
            "養生茶作命，據嶮石爲城。",
            "縱去擒來事，無人是孔明。"
        ],
        "title": "羌俗",
        "id": "f6f6a005-a7be-4af5-a647-770a2653ee2f"
    },
    {
        "author": "李新",
        "paragraphs": [
            "倚竹情何極，傷春事已闌。",
            "長眉彎月薄，翠袖怯天寒。",
            "倩婦攏新鬢，憑人易舊冠。",
            "輕聞騎馬客，相趁隔籬看。"
        ],
        "title": "山間女",
        "id": "68bca072-7489-49f7-996b-202559c6d31a"
    },
    {
        "author": "李新",
        "paragraphs": [
            "萬里車書自一家，新城蜿蜿卧龍蛇。",
            "路民已别東西日，樓鼓初聞早晚衙。",
            "洗出雲巖銷虎穴，掃開煙瘴離椒花。",
            "受廛不惜躬耕去，欲與滕公度歲華。"
        ],
        "title": "九支池二首  其一",
        "id": "9ffdf459-f75a-480c-83ef-5f67c8ce9893"
    },
    {
        "author": "李新",
        "paragraphs": [
            "際天州縣出要荒，始覺承平日月長。",
            "一望宛無戎甲馬，四圍皆是漢封疆。",
            "清笳沓沓翻新曲，寒月低低下乳墻。",
            "說與遠人知德意，九重深處是成康。"
        ],
        "title": "九支池二首  其二",
        "id": "55b08343-af6e-4ab6-8005-bdb45965279a"
    },
    {
        "author": "李新",
        "paragraphs": [
            "紫霞香霧隔氛塵，擬囑安期謝海神。",
            "聞道仙居随處有，故教湖景到來新。",
            "菓成行拾千年子，花落休悲二月春。",
            "咫尺徐生身不到，自應船載世間人。"
        ],
        "title": "題小瀛洲",
        "id": "9ea3d6f3-d2d9-468a-a203-908d4c36f131"
    },
    {
        "author": "李新",
        "paragraphs": [
            "吹鬢東風可但寒，倦飛孤鶴已知還。",
            "花光弄暖翻承雪，雲翼回陰却見山。",
            "野水曲行林下綠，春禽喚出夣中閒。",
            "欲營老宅南頭住，待駐人間耐久顔。"
        ],
        "title": "題永康縣山光閣",
        "id": "e25d30c2-d1fa-4523-a232-f41eefb26a11"
    },
    {
        "author": "李新",
        "paragraphs": [
            "孤鴻落照下滄洲，人在雲間選勝幽。",
            "好夣知君依魏闕，此生惟我識荆州。",
            "卜居支遁應同志，載酒山公已絕憂。",
            "他日澄江浄如練，主人端在塞垣秋。"
        ],
        "title": "題絕勝亭",
        "id": "3d9364d8-14d4-4aed-9a21-1ff85a4689aa"
    },
    {
        "author": "李新",
        "paragraphs": [
            "全家領項付吳鈎，香骨當年誰共收。",
            "鼎鑊九泉留景進，旌幢千騎憶同州。",
            "唐人鐵券驚何語，蜀國壺漿笑舊遊。",
            "古柏參天僧社冷，暮煙風雨使人愁。"
        ],
        "title": "題朱令德祠",
        "id": "801f94cd-99fd-44aa-93c3-966cc54c5a64"
    },
    {
        "author": "李新",
        "paragraphs": [
            "怪事年來一禿翁，懶能揮涕謝途窮。",
            "歸心豈但杜鵑勸，官味正嫌玄酒濃。",
            "柘葉展開蠶命老，山花飛盡蝶家空。",
            "願從春社田塍飲，內史而今要治聾。"
        ],
        "title": "題石子溪亭",
        "id": "ba9fa1e2-a6db-4cb6-8e0c-0b348108776f"
    },
    {
        "author": "李新",
        "paragraphs": [
            "臺上看書千載客，故基青草白芊綿。",
            "那由府檄平平起，除到柴車特特賢。",
            "土俗更無堪計吏，古風空解惜囊錢。",
            "五行俱下何人見，獨有高名伴漢川。"
        ],
        "title": "趙壹讀書臺",
        "id": "0dce19b5-0563-42b1-abdb-fb2c7b0e53f2"
    },
    {
        "author": "李新",
        "paragraphs": [
            "風觀生涼底事雄，五湖煙浪一堂中。",
            "公方觀水那無術，客欲工詩正坐窮。",
            "翻出秋潮真是幻，化成蓬嶠本來空。",
            "筆端造化渾奇特，爲掃茅茨半畝宮。"
        ],
        "title": "觀瀾堂  其一",
        "id": "579c5441-e5d3-485f-9f36-06310b509f86"
    },
    {
        "author": "李新",
        "paragraphs": [
            "鈴閣文書得少休，故將湖水慁清眸。",
            "似從天姥逡巡坐，擬放仙槎自在流。",
            "具眼不隨千派轉，此身元並一漚浮。",
            "羌誰戲墨通三昧，信是人間萬法儔。"
        ],
        "title": "觀瀾堂  其二",
        "id": "bfe6d416-339a-488c-acb9-1c1001bd8826"
    },
    {
        "author": "李新",
        "paragraphs": [
            "平生職事馬蹄塵，三月鶯花世路新。",
            "廢邑尚餘當日市，旌門已忘昔年陳。",
            "長江浪拍西山脚，喬木陰回太古春。",
            "惟有柳綿情不惡，解將柔遠逐行人。"
        ],
        "tags": [
            "长江"
        ],
        "title": "題舊新明縣孝義驛",
        "id": "57d87537-5eca-4580-a910-7e8cebbb868d"
    },
    {
        "author": "李新",
        "paragraphs": [
            "剩擷芸香辟蠧魚，足音差遠自逃虚。",
            "春醅已許暮留客，凍筆不妨寒著書。",
            "龜甲屏風雲散漫，月窗花影樹扶疏。",
            "他年子伯無閒暇，但遣兒曹訪隱居。"
        ],
        "title": "令狐秀才書堂",
        "id": "629c7298-8b51-44cb-806e-808eb56b4dfd"
    },
    {
        "author": "李新",
        "paragraphs": [
            "借與江風入茂林，低低戞玉伴龍吟。",
            "琅玕影動分清奏，鸞鳳聲寒得至音。",
            "妙處成文元有節，虚中出樂自無心。",
            "子期一聽終區别，流水高山不在吟。"
        ],
        "title": "題嘯竹軒",
        "id": "08cc046e-db72-476a-93d3-57558c4d91ca"
    },
    {
        "author": "李新",
        "paragraphs": [
            "市聲幽鳥幾相呼，指點前村認有無。",
            "初見江山懷子美，更因樓閣夣姑蘇。",
            "慣看渡口飛桃葉，細結籬根護木奴。",
            "蹙得錦囊多少句，暮歸傾倒九淵珠。"
        ],
        "title": "題南寺吟軒",
        "id": "510794bd-91b4-4168-9a63-1d012d2c44eb"
    },
    {
        "author": "李新",
        "paragraphs": [
            "百歲纔容山鬼知，九淵那許季咸窺。",
            "事明告我肯三瀆，謀既協人何兩疑。",
            "曳尾詎堪從太史，刳腸猶歎漏神蓍。",
            "試看左顧懷恩處，莫記巢蓮睡足時。"
        ],
        "title": "題質龜軒",
        "id": "1cdc87f7-abb5-4dc9-928a-d7f1dba2ecf0"
    },
    {
        "author": "李新",
        "paragraphs": [
            "别傳眼法定何如，不用平平許負書。",
            "貴客逢軒乘有分，道人得玉食無餘。",
            "鈞天萬舞知新奏，華表千年識故居。",
            "田屋老翁虧鑒戒，伴鷄同放不知渠。"
        ],
        "title": "相鶴軒",
        "id": "3c51dda1-3dc2-4f27-892f-82b19f25debf"
    },
    {
        "author": "李新",
        "paragraphs": [
            "流馬飛粮下蜀都，卧龍曾此寫雄圖。",
            "金刀有義輕三顧，銅爵雖強視一夫。",
            "鼎足山河終有漢，鴈行兄弟亦忠吳。",
            "當年若盡毫端計，魏狗還羞不令無。"
        ],
        "title": "題籌筆驛",
        "id": "98897d81-7a58-47ce-a2df-837637de9e73"
    },
    {
        "author": "李新",
        "paragraphs": [
            "厚蔭林烟翠一圍，幽幽門館暗生輝。",
            "行雲轉影月先到，流水飄香鶯自歸。",
            "碧玉已抽雲夢幹，芙蕖猶舞漢宮衣。",
            "風歷北窗琴自動，成文無處問知音。"
        ],
        "title": "悅老堂",
        "id": "31ce265a-47ce-40c0-9b4c-9744df62740b"
    },
    {
        "author": "李新",
        "paragraphs": [
            "白頭記室朱顔令，山閣忙來去却遲。",
            "礙盡江天松不管，吹平沙篆鴈應知。",
            "思傾竹葉疑無分，要賦梅花恰是時。",
            "王粲從軍歸信近，貯囊試看幾多詩。"
        ],
        "tags": [
            "长江"
        ],
        "title": "同宋長江登江店唐氏山閣",
        "id": "8575174e-d3f4-4914-b142-4d6891f09372"
    },
    {
        "author": "李新",
        "paragraphs": [
            "已駕神鼇遠翠埃，外人休詠北山萊。",
            "自無失脚劉郎到，怕有吹笙子晉來。",
            "雲散曉風飄鶴氅，月明春浪浸瑤臺。",
            "似聞方士窮真色，歸笑長紅越女腮。"
        ],
        "title": "蓬萊别島",
        "id": "5b9ce1c4-70c5-451b-8aa2-7a35abfa8939"
    },
    {
        "author": "李新",
        "paragraphs": [
            "曉踏高坡日始懸，清泉未見口生煙。",
            "飛鳬欲到二千里，挾筴徒勞三十年。",
            "綉带長川初背眼，雲根雙劍遠磨天。",
            "驌驦齒健嘶風去，更敢披頭重著鞭。"
        ],
        "title": "清泉館",
        "id": "564e28c4-2bee-4ce7-b495-c607aac34626"
    },
    {
        "author": "李新",
        "paragraphs": [
            "孤宦輪蹄消歲月，誰緣清賞慰蹉跎。",
            "曾行軒戶昔無處，見在江山今得多。",
            "雪色雲容通劍閣，鏡光池溜屬天河。",
            "本來一段真奇絕，不肯關情奈俗何。"
        ],
        "title": "黑水館",
        "id": "fa34d702-c04b-4bfc-bcf1-db8785dc5273"
    },
    {
        "author": "李新",
        "paragraphs": [
            "煙鼎金顔碧線長，是中日日載春陽。",
            "翠翰結屋驚鼇背，綠葉翻波夢水鄉。",
            "静晝鳥啼三月老，路人風送百花香。",
            "從它流出紅英去，化作人間有韻粧。"
        ],
        "title": "浮春齋",
        "id": "c3bf7448-da91-4744-885f-d198a83f21ed"
    },
    {
        "author": "李新",
        "paragraphs": [
            "故山新寄小郫筒，春事而今一半空。",
            "兒女笑從花影外，盃盤香在水光中。",
            "泉分石溜渾罌白，病得春醅半頰紅。",
            "祓禊山陰已陳迹，試将青草葄衰翁。"
        ],
        "title": "遊羅園",
        "id": "22628791-91bd-496c-a658-4e4098dc670d"
    },
    {
        "author": "李新",
        "paragraphs": [
            "蒼官愯愯護重崗，綠玉寒梢亞短墻。",
            "春事鳥啼三月老，路人風送百花香。",
            "蜂衙歸去欄干静，江面飛來燕予忙。",
            "簿領堆中催白髪，不知閒日許多長。"
        ],
        "title": "資州鄧園",
        "id": "3451075e-0eb7-487b-9e4b-0f2197c9e234"
    },
    {
        "author": "李新",
        "paragraphs": [
            "飛雲冉冉隔層巒，漲水茫茫失舊灣。",
            "自昔秋風悲宋玉，這回夜雨宿巴山。",
            "獨行雲嶠雙飛舄，誰置壺漿一解顔。",
            "世事人情隨日改，不妨老子解癡頑。"
        ],
        "title": "巴山",
        "id": "5635f486-b457-4b01-b60c-6f17b4f7fcb8"
    },
    {
        "author": "李新",
        "paragraphs": [
            "覊旅情懷不自禁，清霜岐路馬駸駸。",
            "一年明月最圎夜，千里故人常别心。",
            "幸有酒沽除是醉，更無人賞又如陰。",
            "寒蛩似識風騷意，伴我凄凄到曉吟。"
        ],
        "title": "中秋夜宿穆陵關",
        "id": "101609ca-2f97-477b-9c51-5eb073d47ba9"
    },
    {
        "author": "李新",
        "paragraphs": [
            "龍鱗鳳翼阻騰驤，仰首青雲自渺茫。",
            "漢月滿衣諳客思，巴音側耳覺吾鄉。",
            "金牛有路通秦惠，籌筆無功愧蜀王。",
            "祗笑無成謾來往，回頭慚愧綠衣郎。"
        ],
        "title": "金牛道中",
        "id": "5c1537f1-cbe8-4f0b-a97c-500ea0b3907f"
    },
    {
        "author": "李新",
        "paragraphs": [
            "荒溪屈曲中郎篆，白鷺參差玉笋班。",
            "竿日已移三丈外，水雲猶垜兩山間。",
            "石橋梅蕚餘香冷，茅店人家晚夢閒。",
            "幸自歸心過飛鳥，不須循指示刀環。"
        ],
        "title": "晚過銀山",
        "id": "5fa75185-1ca6-4e02-8ccc-8f7767bd81f3"
    },
    {
        "author": "李新",
        "paragraphs": [
            "項沒黄茆疑虎蹲，風搖脱木本浮雲。",
            "忘機沙溆雙鶬遠，小景人家一水分。",
            "野寺鐘聲昏後寂，寒衣砧子夜深聞。",
            "山中悅老無亭榭，白酒長新橡栗肥。"
        ],
        "title": "江道中",
        "id": "dbe36eaf-1578-4dcc-b17d-a01a6d5009d2"
    },
    {
        "author": "李新",
        "paragraphs": [
            "自笑癡公日據鞍，誰令生不近長安。",
            "此條太樂非清職，何物先生祗冷官。",
            "背日潢汙猶鼎沸，隔唇喉舌亦灰乾。",
            "五漿不饋尋常客，却作行人一等看。"
        ],
        "title": "上亭書事",
        "id": "68189169-4d9e-418e-916f-08ec1736c85d"
    },
    {
        "author": "李新",
        "paragraphs": [
            "聊能半日止游韁，拂拂塵裾未滌黄。",
            "山揜谿光龍脊斷，谷傳天籟虎風涼。",
            "亂雲過眼不妨好，細徑入村何限長。",
            "獨酌苦吟清意在，可憐禽鳥亦相忘。"
        ],
        "title": "題明遠軒",
        "id": "bfaa5ca3-33fd-4fae-93cd-b343a8feac19"
    },
    {
        "author": "李新",
        "paragraphs": [
            "秋葉春風自一村，主人高誼揖公孫。",
            "未容急去須投轄，却恐重來不置門。",
            "歌徹曉雲歸曲席，酒醒殘月照空樽。",
            "何時下客腰懸印，西嚮償君一飯恩。"
        ],
        "title": "題延賓亭",
        "id": "d349fdea-78ee-4fec-afbe-e894bf04313c"
    },
    {
        "author": "李新",
        "paragraphs": [
            "夢中得鹿本無心，覺後人亡只見金。",
            "水出吐蕃分黑白，地窮全蜀隔幽陰。",
            "枯腸正伴空城雀，白首更爲梁甫吟。",
            "急求賈傅今宣室，誰賦傷讒屈子文。"
        ],
        "title": "西軒  其一",
        "id": "c25722fd-f4a8-4184-832e-032da1361a46"
    },
    {
        "author": "李新",
        "paragraphs": [
            "谷滿牛羊路覆莎，翠編終日倦坡流。",
            "寺依石角高低見，水遶山根曲折多。",
            "風入長松零馬尾，人藏病事設禽羅。",
            "方壺海嶠知何處，縱得飛騰奈老何。"
        ],
        "title": "西軒  其二",
        "id": "711da99a-47ed-4838-bcf7-ecdf33ba3f0a"
    },
    {
        "author": "李新",
        "paragraphs": [
            "江左風流恐未真，南州人物竟成塵。",
            "全家莫恨癭張醜，四國且圖山作鄰。",
            "小漏天光渾失熱，綠槐樹盖始知春。",
            "柴扉晝鑰能高枕，一到華胥勝路人。"
        ],
        "title": "興利山居",
        "id": "71fdc5bc-27bd-481b-9357-fde060d86c7e"
    },
    {
        "author": "李新",
        "paragraphs": [
            "摩笄綠玉筍抽芽，卷地兜羅柳放花。",
            "蛺蝶團空飛錦繡，葡萄上架走龍蛇。",
            "河源曲曲無千仞，土室層層有幾家。",
            "脫得身歸銀漢近，雲津卻擬問仙槎。"
        ],
        "title": "過邠郊歸蜀",
        "id": "0572a484-5b23-4bd4-b415-5a65b43d3784"
    },
    {
        "author": "李新",
        "paragraphs": [
            "尾劄泥塗賤此身，手提雞肋戀虛名。",
            "蘆花伴我頭俱白，山色迎秋意轉清。",
            "沙軟馬留金褭印，雁歸灘列水犀兵。",
            "尚能趁得黄花酒，聽取東籬笑語聲。"
        ],
        "title": "過長灘",
        "id": "1527deb5-4819-4024-8375-c5efa86dcc97"
    },
    {
        "author": "李新",
        "paragraphs": [
            "入谷清光寒刮眼，遠分蒼樹遶樓臺。",
            "急鏘環珮谿流迅，晚下牛羊雪迹開。",
            "山影不隨雲影轉，竹聲長作雨聲來。",
            "野梅弄色何人愛，空抱幽香沒草萊。"
        ],
        "title": "往銀山深道亡寺觀暮投宿民居",
        "id": "d358a325-8408-41bf-9921-1bc3090654ad"
    },
    {
        "author": "李新",
        "paragraphs": [
            "岸草綿綿一葉舟，野煙開盡水光浮。",
            "寺連野竹微茫見，溪出寒山自在流。",
            "愁裏詩情隨浩渺，鳥邊春夢入鈎輈。",
            "泉嘶石鼎新茶熟，且爲山僧更少留。"
        ],
        "title": "安溪",
        "id": "117dceeb-008b-40ac-ae52-b44f3f3d47e3"
    },
    {
        "author": "李新",
        "paragraphs": [
            "山外浮雲雲外城，江邊羌角水中聲。",
            "九分雪髪功名晚，一寸冰衘去就輕。",
            "山與繡屏天刻畫，獸編土宇地欹傾。",
            "早扶藜杖關頭去，要向中州看太平。"
        ],
        "title": "登城望江邊",
        "id": "1ae7c050-b677-4f68-853f-c8b2429d77e8"
    },
    {
        "author": "李新",
        "paragraphs": [
            "已把荷衣換釣裘，不妨官柳繫漁舟。",
            "提壺勸酒雖無意，杜宇言歸却自由。",
            "十里江風吹晝夢，一川梅雨敵春愁。",
            "忘機鷗鷺休飛去，且爲閒人更少留。"
        ],
        "title": "暮春泛舟涪江",
        "id": "a43197fc-452c-4084-b983-764119b90bd3"
    },
    {
        "author": "李新",
        "paragraphs": [
            "日落城空鳥少知，戰場依舊昔人非。",
            "雪花籠石商皓首，楓葉滿山秦赭衣。",
            "月入空罍人自恥，塵蒙西榻客元稀。",
            "窮荒石紐那生禹，料得當時殛鯀歸。"
        ],
        "title": "出茂州",
        "id": "752caa8d-c280-4687-8a14-3dd403219dd6"
    },
    {
        "author": "李新",
        "paragraphs": [
            "深入不毛何所負，不妨老子解癡頑。",
            "九峰自積十年雪，八國猶遺六詔蠻。",
            "楸带綠垂蚯蚓直，苔衣翠滴鷓鴣斑。",
            "山前人事如麻麥，却憶孤城日日閒。"
        ],
        "title": "又出差還茂州",
        "id": "2d16b2d3-6140-4274-9581-75704517aaba"
    },
    {
        "author": "李新",
        "paragraphs": [
            "人情世事今如此，與作叢林眼目看。",
            "髀肉未能銷犢鼻，溪篁先與斸漁竿。",
            "山銜落月金盤缺，馬踏清霜玉珮寒。",
            "一十九年閒睡足，欲將春夢入長安。"
        ],
        "title": "從辟瀘南道中曉征三首  其一",
        "id": "6c3515fa-6cee-44a1-97b4-32daee45a414"
    },
    {
        "author": "李新",
        "paragraphs": [
            "矍鑠從戎恃骨彊，舊衣襃愽詎堪裝。",
            "歲云暮矣家安在，月出皎兮山更長。",
            "錐子秃毛窮有分，碑顔沒字老何妨。",
            "憑君爲護痴兒女，白首相期樂未央。"
        ],
        "title": "從辟瀘南道中曉征三首  其二",
        "id": "24581824-c34a-47b6-91ff-c5fb2470b620"
    },
    {
        "author": "李新",
        "paragraphs": [
            "貂裘紫帽日程程，不得修途一紙平。",
            "作雪曉天梅蕚重，壓塵小雨馬蹄輕。",
            "隨身詩酒三勍敵，入眼山川幾畫屏。",
            "到日未須投我轄，爲燒蘭水濯繁纓。"
        ],
        "title": "從辟瀘南道中曉征三首  其三",
        "id": "5ec67df3-6019-4a85-b86c-ccea0eb95623"
    },
    {
        "author": "李新",
        "paragraphs": [
            "白雲包裹石城賒，幾度親歸夢裏家。",
            "春入小桃渾綺繡，風回殘雪半塵沙。",
            "唐賢碎瀉真珠粒，鄭老微明白杏花。",
            "莫道窮邊無好語，二公流落亦天涯。"
        ],
        "title": "金匱道中",
        "id": "19751cff-e04c-4723-be3b-ae6c568dc6b0"
    },
    {
        "author": "李新",
        "paragraphs": [
            "麥秋塲圃面顔光，蠶月絲車繭水黄。",
            "豆飯餉田薅鼓住，田塍收水婦翁忙。",
            "明沙粲粲流泉慢，綠竹猗猗苦笋香。",
            "赩日不黔形自黑，剩收斗粉傅何郎。"
        ],
        "title": "銅鼓道中所見詩",
        "id": "595bbc46-2749-419c-9b05-996feda021ee"
    },
    {
        "author": "李新",
        "paragraphs": [
            "箇中適意即吾廬，可是秋來杖屨疏。",
            "碧樹野煙連廣莫，暮池斜照落函虚。",
            "天高鴈迥字明滅，林杳笛寒聲有無。",
            "喜見眉間知底事，近鄉頻領北堂書。"
        ],
        "title": "尹公湖晚歸",
        "id": "276fae0b-47e4-4191-be85-3585efbc2ed1"
    },
    {
        "author": "李新",
        "paragraphs": [
            "遠意難隨燕燕歸，故園春冷杏花稀。",
            "虚名自古雙蝸角，别業從來一釣磯。",
            "已後無人能立雪，他年知子可傳衣。",
            "結廬薄有西山地，更遣何人賦式微。"
        ],
        "title": "崇寧寺晚歸",
        "id": "50be5fd6-897d-4b32-ae68-3d3b381156a9"
    },
    {
        "author": "李新",
        "paragraphs": [
            "年少將軍師羽林，追奔翻爲白頭吟。",
            "不平豪憤三年氣，未死英雄萬里心。",
            "故國山川知好在，異鄉風物許重尋。",
            "捷書不報渾閒事，西出潼關無好音。"
        ],
        "title": "落解西歸長安道中書所懷",
        "id": "4e6e7ec1-8a5a-4280-ba67-6b0e5493889b"
    },
    {
        "author": "李新",
        "paragraphs": [
            "北風過河霜霧深，凍入毛骨殊侵尋。",
            "行人已苦長安道，俗眼徒慚季子金。",
            "風月秦樓愁處别，鶯花蜀國病中吟。",
            "莫嗤今日西歸計，直爲重安親老心。"
        ],
        "title": "再書",
        "id": "6402cfe4-b082-4c8b-b506-348b585ed639"
    },
    {
        "author": "李新",
        "paragraphs": [
            "客宦乘流同木偶，入村隨俗自猴冠。",
            "鴒飛原上正相應，豆泣釜中當少寛。",
            "貂闕長憂狗尾續，客來應借鳯毛看。",
            "隴西衣鉢傳無盡，熟看羣兒現宰官。"
        ],
        "title": "還三嵎先寄舍弟",
        "id": "43bbe2a6-c6d6-4a3a-a0b0-82fb88244ca0"
    },
    {
        "author": "李新",
        "paragraphs": [
            "周三千界貧無敵，垂四十年癡有名。",
            "不怕貴人譏巧宦，但教窮鬼笑難兄。",
            "異鄉置酒能招客，曉夢還家莫計程。",
            "起寫新詩歸寄汝，尚餘山月過窗明。"
        ],
        "title": "寄舍弟二首  其一",
        "id": "8e1fa91f-a8ab-4e73-ab13-eccd36810367"
    },
    {
        "author": "李新",
        "paragraphs": [
            "冷漿庭巷四時秋，巧拙時情不解謀。",
            "遠客病容詩共瘦，故鄉野水泪通流。",
            "稍辜破鏡刀頭約，盡失蒼蠅驥尾遊。",
            "他日江湖看生計，鴨頭春浪一扁舟。"
        ],
        "title": "寄舍弟二首  其二",
        "id": "181aa1c6-dcfa-4bc5-bb3c-852ecb8d3078"
    },
    {
        "author": "李新",
        "paragraphs": [
            "但知四壁有連珠，底事虚名更拙圖。",
            "一斗病予猶百首，十年笑爾拙三都。",
            "霜風入頰休驚冷，瓦埦無油願急呼。",
            "世上舌根皆識味，滿傾終是愛醍醐。"
        ],
        "title": "貽家弟",
        "id": "c5788985-87b7-4dcf-bce9-71af6e06c2e9"
    },
    {
        "author": "李新",
        "paragraphs": [
            "旋補疏籬短短遮，郊居初似厭紛華。",
            "鄰燈林腹幾螢小，市路山腰一線斜。",
            "衰草綴珠看曉露，暮天飛墨數歸鴉。",
            "憐君近歲頭渾白，兩泪臨風數祭拏。"
        ],
        "title": "徐安叟郊居",
        "id": "8c9c331b-1b9d-432b-8f99-83b67c67eede"
    },
    {
        "author": "李新",
        "paragraphs": [
            "日脚歸雲到坐隅，凍禽唧㗚樹扶疏。",
            "望窮野麥綠不斷，春入山梅香有餘。",
            "恐是滕公千載室，定無汲冢五車書。",
            "人間可乏賢公子，長鋏歌成食有魚。"
        ],
        "title": "飲田家洞",
        "id": "6ff5c4fb-fe0a-4be6-a2bc-ce213571cf0e"
    },
    {
        "author": "李新",
        "paragraphs": [
            "擬握陂龍陟鳯臺，厭聞遠鴈一聲哀。",
            "霜乾殷葉背林去，雨足黄雲歸谷來。",
            "蕙幛可能留鶴宿，草堂終待覓榿栽。",
            "有心培養山中桂，不束輪囷作散材。"
        ],
        "title": "山中秋意",
        "id": "b728153d-b616-4d50-972c-12f8ee78fafd"
    },
    {
        "author": "李新",
        "paragraphs": [
            "共愁明月照空杯，莫逐時人溺死灰。",
            "百日酒隨山客盡，一年春逐海棠回。",
            "門無轍迹草自長，燕不世情貧肯來。",
            "豆飯芋羮容易繼，明朝花落不重開。"
        ],
        "title": "劉子常約賞海棠",
        "id": "5e04451d-763c-4e4e-a8f8-4666610a27d3"
    },
    {
        "author": "李新",
        "paragraphs": [
            "冷官廳外病陰陰，猶向西風擁鼻吟。",
            "梅福儘藏雲外宅，陶潛難老菊邊心。",
            "許因秋社前頭雨，分與東籬匝後金。",
            "待到重陽不開放，却收樽酒去相尋。"
        ],
        "title": "問田尉公俞丐菊栽",
        "id": "021ee538-9c05-4057-a959-fa82f634fb03"
    },
    {
        "author": "李新",
        "paragraphs": [
            "冥寞元崖宅有神，冷香寒色漏天真。",
            "感深暖日常爲力，傑出飛霜恐後春。",
            "千里故人何以寄，一枝幽意望誰親。",
            "孤標若值芳華菀，羞與妖紅碧樹鄰。"
        ],
        "title": "早梅",
        "id": "48e2bd6c-cf26-4209-ac5b-fb1b67b09905"
    },
    {
        "author": "李新",
        "paragraphs": [
            "崢嶸澤國與煙村，飽見尖尖破土痕。",
            "稍倩南風開鵲尾，數煩夜雨送龍孫。",
            "平生直節初揮籜，後日清陰自庇根。",
            "殘月莫雲林外看，森森矛戟萬軍屯。"
        ],
        "title": "笋竹",
        "id": "7c854807-d054-49de-a806-5773ebd587ea"
    },
    {
        "author": "李新",
        "paragraphs": [
            "亭亭綠蓋密回塘，縹緲青娥麗素粧。",
            "雪覆千年巢曳尾，風翻一曲舞霓裳。",
            "小槽酒滴隨慳雨，北海樽空類亢陽。",
            "何事却妨彭澤醉，幾時聊發次公狂。"
        ],
        "title": "催李祖申賞蓮會",
        "id": "0adfd894-d84c-4311-b4dd-a2d035d5d38d"
    },
    {
        "author": "李新",
        "paragraphs": [
            "瓜割溝分幾戰場，坎蛙穴蟻自侯王。",
            "鐡槍妄謂千人敵，溺器猶須七寶粧。",
            "諸國豈能臣癩子，九龍那得貯歸郎。",
            "堪悲五十年來事，荼毒蒸民倍感傷。"
        ],
        "title": "讀五代史",
        "id": "d01377e1-6fae-44b9-a900-6337d0017c17"
    },
    {
        "author": "李新",
        "paragraphs": [
            "羽林出戍死忘家，坐作行趨聽虎牙。",
            "碧月初生弓入抱，青蛇不動劍藏花。",
            "風吹細柳旗陰轉，日過寒谿陣脚斜。",
            "回笑書生頭白早，空將筆硯戰年華。"
        ],
        "title": "觀梁輔之曉閱",
        "id": "5c50abbc-096a-4d23-9e03-54b852da345a"
    },
    {
        "author": "李新",
        "paragraphs": [
            "江匯潨流搖地軸，路窮九頂切彤霄。",
            "半犁好雨田香潤，一簸殘花春寂寥。",
            "土馬未騣愁敗草，仙人得杖厭靈苖。",
            "與公莫論從前事，楚些遊魂却可招。"
        ],
        "title": "凌雲",
        "id": "78429374-0db6-4302-9041-e3a7078d93e4"
    },
    {
        "author": "李新",
        "paragraphs": [
            "攖心人事細如蓑，渾有童心奈老何。",
            "濕雪盡隨哀泪堕，清簫不與哭聲和。",
            "歸休最病良田少，侵老終憐季子多。",
            "無命無才猶有友，但憐雄辯正懸河。"
        ],
        "title": "隔墻吹簫悲深有作",
        "id": "823e9597-17bb-4902-98d9-4bdc2f5b06b0"
    },
    {
        "author": "李新",
        "paragraphs": [
            "䟃𧽼雲陣暮天低，家在雲天西畔西。",
            "雪片未容欺白髪，貂裘不管污黄泥。",
            "梅寒花晚休吹笛，水瘦江空莫照犀。",
            "便有綈袍憐過客，不如春釀亟封題。"
        ],
        "title": "問張興州覓酒",
        "id": "d7e9fb1b-b03b-45b7-a245-8867804a9a0b"
    },
    {
        "author": "李新",
        "paragraphs": [
            "與竹他年僅有衣，敢愁天賦鮮岐嶷。",
            "拏乂不拜渾閑事，踉蹡初行更效誰。",
            "莫道漢家飛將種，那知天上石麟兒。",
            "若令新歲能翻舌，先寄城東老員詩。"
        ],
        "title": "時雨試步寄員子春",
        "id": "454ee749-0865-45a5-9c8b-51afc73da6ce"
    },
    {
        "author": "李新",
        "paragraphs": [
            "髯老新詩錦自裁，雨綃烟帳玉屏開。",
            "風摩團碧陰雲破，簷倒斜紅晚景來。",
            "蟻陣爭雄人未覺，蚊雷强聒夜相陪。",
            "請君日醉兵厨酒，千古英流安在哉。"
        ],
        "title": "詠晴",
        "id": "4f22eab4-86d5-4750-8f74-46e82191b17f"
    },
    {
        "author": "李新",
        "paragraphs": [
            "青燈微火照寒更，不信儒冠誤此生。",
            "翻覺廣文官未冷，始聞工部辟初行。",
            "三年宦況秋蕭瑟，一枕時情夢戰爭。",
            "思過故園尋故老，旋持春酒看春耕。"
        ],
        "title": "夜坐有感并簡與訥教授",
        "id": "7d85d5f3-0c50-40c5-88e8-d1554897bbb8"
    },
    {
        "author": "李新",
        "paragraphs": [
            "銀濤千里引長吟，玉軫他年有古音。",
            "雲起不知山有助，鳥啼爭奈竹無心。",
            "畫蛇可笑須安足，攖市堪悲只見金。",
            "莫與浮雲較休戚，北窗棋酒夜方深。"
        ],
        "title": "感事",
        "id": "e42ac6fc-c655-485c-9b5e-b88414853739"
    },
    {
        "author": "李新",
        "paragraphs": [
            "業無家釀致鄰翁，得有薪溫引頰紅。",
            "准擬片言能悟主，復求一飽定傷弓。",
            "詩書奴婢晨占鵩，鹽米妻兒夜送窮。",
            "早晚郊原莫零涕，動搖葵麥有春風。"
        ],
        "title": "正月晦書事",
        "id": "0c658db0-a2ff-413e-b7b8-794ceabe9295"
    },
    {
        "author": "李新",
        "paragraphs": [
            "博山灰冷一星寒，散亂文書少讀殘。",
            "夕飲清冰消熱易，夢爲胡蝶過家難。",
            "潘郎桃樹參差見，沈老腰圍隱約寛。",
            "雅量故應容嬾拙，功名同向鏡中看。"
        ],
        "title": "次韻子溫檢覆書事",
        "id": "3be07b7a-f358-46c4-bf44-c1cab404edcd"
    },
    {
        "author": "李新",
        "paragraphs": [
            "草色恩袍九品中，文章高步屈英雄。",
            "紅蓮綠水開新幕，絳帳青衿走下風。",
            "沛雨蒼龍功已奮，翔雲丹鳯路潛通。",
            "塵迷試問劉安訣，就學仙源點化工。"
        ],
        "title": "上張幕",
        "id": "51d3c028-c6ac-4812-a181-dcc975118089"
    },
    {
        "author": "李新",
        "paragraphs": [
            "吳江冰散水溶溶，乍見山花襭眼紅。",
            "六日春容歸漢苑，千年桃樹倚天風。",
            "預留黄閣朱衣吏，令侍商丘白髪翁。",
            "元圃長生新釀熟，一盃相屬月明中。"
        ],
        "title": "送胡運使  其一",
        "id": "ecdbd4f9-9a1e-43c9-b904-33fa889a0e95"
    },
    {
        "author": "李新",
        "paragraphs": [
            "請將龜壽卜椒觴，遲日花塼幾刻長。",
            "千里煖風春夢好，半鈎新月繡衣光。",
            "帝前動笏搖山嶽，劍外行車映雪霜。",
            "湖上柳青歸未得，里人爭掃德星堂。"
        ],
        "title": "送胡運使  其二",
        "id": "17843e96-0508-4a06-86d1-cd9bfbada845"
    },
    {
        "author": "李新",
        "paragraphs": [
            "當年姓字列仙曹，醉逐西王折海桃。",
            "萬策水平祥霧合，峨眉嵐靜使星高。",
            "泥封明日傳清詔，台量何人薦佩刀。",
            "老去功成解金印，卧雲閒笑一生勞。"
        ],
        "title": "送胡運使  其三",
        "id": "eabc9711-be6b-41cb-8cf4-0738b0a597e7"
    },
    {
        "author": "李新",
        "paragraphs": [
            "亂紅纈眼柳花飛，煙抹沱溪秀一圍。",
            "北背美人占夢去，夕陽行客舞雩歸。",
            "三吳父老傳冰節，兩蜀江山識繡衣。",
            "預草封章千百紙，此身明日接天威。"
        ],
        "title": "劉小漕  其一",
        "id": "75515f68-7544-4745-9b26-e98b991442ad"
    },
    {
        "author": "李新",
        "paragraphs": [
            "小槽軋玉逗瓊漿，滿酌金花薦壽觴。",
            "已有駿駒傳驥足，莫辭持節下羊腸。",
            "護詩何處無靈物，報國新來有皂囊。",
            "要覓甘棠尋舊愛，莫雲千里蔽柔桑。"
        ],
        "title": "劉小漕  其二",
        "id": "60ea15e1-b04f-4d55-a551-b64d98a2d954"
    },
    {
        "author": "李新",
        "paragraphs": [
            "五雲入夢翠浮空，正在高陽巴里中。",
            "八葉蓂含天露綠，千年桃映海波紅。",
            "流錢遠裔爭推晏，青史何人獨比雄。",
            "白面門生指椿檜，願肩華髪倚春風。"
        ],
        "title": "劉小漕  其三",
        "id": "041b6844-d6a1-4c8e-ad47-cd3bdf81a125"
    },
    {
        "author": "李新",
        "paragraphs": [
            "青鎖沈煙暝著沙，芙渠雲帳曉吞霞。",
            "南金人物無雙士，宮錦文章自一家。",
            "賞過十分銀漢月，採歸千歲海桃花。",
            "蜀仙行勸長生酒，燕寝凝香碧霧斜。"
        ],
        "title": "江提倉生日二首  其一",
        "id": "2093ea16-d65a-46b8-9ff1-a7846b793790"
    },
    {
        "author": "李新",
        "paragraphs": [
            "自應騎鶴下浮丘，雅意人間事俊遊。",
            "長久方壺新歲月，飄颻江左舊風流。",
            "巖椿骨老三千尺，佳氣春回十五州。",
            "溫詔趨歸行有日，此封端是富民侯。"
        ],
        "title": "江提倉生日二首  其二",
        "id": "c453c024-e4cc-4404-8c30-140b8e7ce81c"
    },
    {
        "author": "李新",
        "paragraphs": [
            "雲麥供羞薦紫閽，里閭初識子威孫。",
            "千年海骨蟠桃實，六日天眉畫桂痕。",
            "飽見雪霜威劍閣，行看松柏老夷門。",
            "石麟下作人間客，故有光芒掃夕昏。"
        ],
        "title": "贈翟提刑  其一",
        "id": "edfc4280-dc24-476d-a206-a04b88159898"
    },
    {
        "author": "李新",
        "paragraphs": [
            "虬龍金璧走天閽，下有高陵幾代孫。",
            "賦擲玉聲那問價，筆生春意自無痕。",
            "尚書補去由高第，廷尉除歸不署門。",
            "元圃長生新釀熟，一庭椿露滴黄昏。"
        ],
        "title": "贈翟提刑  其二",
        "id": "981544fa-3374-4a6c-bc3d-2a1588914e5c"
    },
    {
        "author": "李新",
        "paragraphs": [
            "玉翰飛出漢江東，蜀道三年興已窮。",
            "城郭宛然人未老，笑談終日座生風。",
            "汴雲歸去觚稜近，珠佩收來漢月空。",
            "衰草寒苕更惆悵，亂鴉無數失征鴻。"
        ],
        "title": "呈恩主戶部郎中  其一",
        "id": "acd89a69-b315-49c7-a232-34d85b63d94c"
    },
    {
        "author": "李新",
        "paragraphs": [
            "何必庭臯木葉黄，秋風無處不凄涼。",
            "莫言短髪遊郎署，且伴閒雲入故鄉。",
            "漢殿早瞻新日月，劍屏猶帯舊冰霜。",
            "一飛碧落三千里，還向瑤池浴鳯凰。"
        ],
        "title": "呈恩主戶部郎中  其二",
        "id": "83913c36-970b-42c7-a852-d04024db1b84"
    },
    {
        "author": "李新",
        "paragraphs": [
            "翠軺行色倦秋陰，且聽新來澤畔吟。",
            "雲起已知山有助，鳥啼爭奈竹無心。",
            "斗光指客求佳氣，桐尾收煙得好音。",
            "他日欲通千里信，西風吹鴈亦浮沉。"
        ],
        "title": "呈恩主戶部郎中  其三",
        "id": "246ac7dd-d676-4501-a644-59fde586e6bb"
    },
    {
        "author": "李新",
        "paragraphs": [
            "新歲祥分葆羽車，老君抱送浹雲霞。",
            "夏正更籥稱觴近，蜀道占星故國賒。",
            "尚憶前時司玉牒，試簪明日剪金花。",
            "這回飛燕知恩舊，肯到尋常百姓家。"
        ],
        "title": "壽王提舉二首  其一",
        "id": "12ad2ff2-23c8-4244-bd83-7c25be760e81"
    },
    {
        "author": "李新",
        "paragraphs": [
            "本來卿伯籍神霄，時與羣仙立舜朝。",
            "邂逅吹笙雲鶴並，等閒飛舄海天遙。",
            "在公載燕方稱壽，厥日惟人只隔宵。",
            "黄閣年年春酒熟，商山皓首却煩招。"
        ],
        "title": "壽王提舉二首  其二",
        "id": "2437689b-fea1-48ba-ad5f-6c158ede86d1"
    },
    {
        "author": "李新",
        "paragraphs": [
            "耳熟英聲相見晚，解顔一笑盡天真。",
            "有魚待客不妨醉，無玉藏花初厭貧。",
            "疏竹已留清夜月，好風先斷過江塵。",
            "幽居莫薙庭前草，枕葄他時有故人。"
        ],
        "title": "留别寄元裕",
        "id": "1692a979-306a-4ad2-a814-b01cc2978a67"
    },
    {
        "author": "李新",
        "paragraphs": [
            "水部風流小隱居，别來眼法定何如。",
            "霧中不見空峒子，世外空傳珞琭書。",
            "今歲紫荆簪未得，後溪黄鮓食無餘。",
            "素冠如遇文園宅，爲我慇懃借子虚。"
        ],
        "title": "過何權道幽居不遇",
        "id": "c72e48d2-893e-4bd8-bceb-a46967f39822"
    },
    {
        "author": "李新",
        "paragraphs": [
            "手調鼎劑作清涼，不秘千金肘後方。",
            "閒數嶺雲松自翠，卧聽梅雨藥初香。",
            "三山夢斷黄粱熟，一逕莓封白日長。",
            "我欲從公結幽隱，不干泉石解膏盲。"
        ],
        "title": "過卧龍先生幽居",
        "id": "939eec86-84be-4689-9929-3ce7e378b7ce"
    },
    {
        "author": "李新",
        "paragraphs": [
            "鑿到金輪水際通，綆長牛領血垂紅。",
            "作梅後日看調鼎，擬雪前人欲散空。",
            "波素儘熬青瀚海，虎形不待盬南風。",
            "輸官已足金籯滿，坐咲騎驢困五窮。"
        ],
        "title": "鹽井",
        "id": "294b94aa-ca0c-428b-9ee9-cdfefa84448c"
    },
    {
        "author": "李新",
        "paragraphs": [
            "及時瓜李任浮沉，畏景遊雲苦太侵。",
            "環縣江流元渺渺，參天喬木自森森。",
            "七言妙語騰光焰，八法新題冠古今。",
            "聞道宵征最清處，風翻旌旆月流襟。"
        ],
        "title": "次韻張永錫待制留題通泉聚古堂",
        "id": "ef781fb2-d0e0-4b05-b4e0-92f8019d1bbe"
    },
    {
        "author": "李新",
        "paragraphs": [
            "綺鸞衘詔碧霜林，按部歸來聽好音。",
            "卧看蜀雲山曆曆，行遊蘭省夜沉沉。",
            "柔桑平帯三川綠，蒼桂同鋪百里陰。",
            "天子虚懷求妙道，肯令公負一生心。"
        ],
        "title": "送劉金部三首  其一",
        "id": "c22d53f2-b99b-45fa-91a6-4bb8318944fd"
    },
    {
        "author": "李新",
        "paragraphs": [
            "煙老谿花幾堕紅，高陽閭巷接吳宮。",
            "禁墻鐘斷翻新雨，劍嶺雲寒想去鴻。",
            "汴水波聲天地遠，上林春色古今同。",
            "行觀勳筞知多少，河水安流敵帳空。"
        ],
        "title": "送劉金部三首  其二",
        "id": "ed1f810e-6955-4af9-b06d-b5465dd2747f"
    },
    {
        "author": "李新",
        "paragraphs": [
            "七里亭中酒滿樽，野梅疏淡月黄昏。",
            "可憐白屋西南士，占得青春雨露恩。",
            "千載誓言飛將種，一生歸報豢龍孫。",
            "年來佩劍人相笑，寧立孤風晝掩門。"
        ],
        "title": "送劉金部三首  其三",
        "id": "f09ac7ec-b8fb-4946-86fb-2baaf40cf275"
    },
    {
        "author": "李新",
        "paragraphs": [
            "老年鶴瘠玉蒼蒼，送汝難收淚兩行。",
            "短褐尚存慈母線，義居初割紫蜂房。",
            "塤箎元自音聲協，鴻鴈而今羽翼長。",
            "别業未嘗收菽粟，一家溫飽待文章。"
        ],
        "title": "送元景參辟廱",
        "id": "04e5ec84-a442-4152-a1e4-11a39c108868"
    },
    {
        "author": "李新",
        "paragraphs": [
            "不用名矜自半千，高才十二許爭先。",
            "乘軺遠道三千里，下筆談王數百篇。",
            "忠胆自能傾白日，決科時似選青錢。",
            "山城送别無他祝，早屬登瀛第一仙。"
        ],
        "title": "送張君實赴制舉",
        "id": "751cb05e-9c84-4030-8891-ed8ee9a6f4c3"
    },
    {
        "author": "李新",
        "paragraphs": [
            "一笑行抛漢水湄，野梅殘雪照旌旗。",
            "啼鶯未與春先去，歸騎猶呼雨自隨。",
            "干禄且優垂老姊，窮經自有起家兒。",
            "後人覓得松巖石，先刻寒生送别詩。"
        ],
        "title": "送知府王大夫  其一",
        "id": "9026be0d-60e3-48aa-8bc3-e9a58807964c"
    },
    {
        "author": "李新",
        "paragraphs": [
            "平生和氣滿襟春，往事飛鳬自在身。",
            "風伯已驅天上霧，鳯書仍起漢濱人。",
            "一鞭草色吟青嶂，幾刻花陰夢紫宸。",
            "從此唐衢哀世泪，爲公無復更霑巾。"
        ],
        "title": "送知府王大夫  其二",
        "id": "8057b59c-7af9-4f8e-b16f-c1500ae05fd5"
    },
    {
        "author": "李新",
        "paragraphs": [
            "欲挽行人入醉鄉，殘春岐路日偏長。",
            "花容貼雨蜂兒靜，麥浪翻風燕子涼。",
            "心計已高劉晏幕，恩波終戴召公棠。",
            "去思正伴東溪水，聽得潺湲更斷腸。"
        ],
        "title": "送權守解印趨闕",
        "id": "5af729b6-5778-4dc2-8483-21442f37af39"
    },
    {
        "author": "李新",
        "paragraphs": [
            "諸郎春鬢綠鬖鬖，閬苑幽人爲指南。",
            "大率已經平子目，未應更與阿戎談。",
            "夜螢撲案光分燭，秋水挼青色染藍。",
            "的見松窗珠樹客，碧潯龍頷問誰探。"
        ],
        "title": "喜王子溫教子",
        "id": "d5557ad6-6a60-4e35-a986-d835ab5cb7f3"
    },
    {
        "author": "李新",
        "paragraphs": [
            "晚聞佳客過煙城，抛檄歸來掃榻塵。",
            "連騎莫憂原叔病，食鮭誰謂庾郎貧。",
            "定因殘雪尋穿履，聊覓江梅遺故人。",
            "重與論文在何日，自應乘興一相親。"
        ],
        "title": "喜孫伯遠王周彦遠訪",
        "id": "6bb0e4b2-402c-46b5-a536-24c93f8983d3"
    },
    {
        "author": "李新",
        "paragraphs": [
            "不知暗室鬼揶揄，曾入魚鳬伴蠧書。",
            "分背鴈音清漢遠，動簾風竹故人疏。",
            "小桃煙老三年樹，白馬原空百兩車。",
            "消去泪流冰筯若，待憑濁酒一樽餘。"
        ],
        "title": "次韻蘇必强見寄",
        "id": "da0ff455-e49d-4534-bb97-cb1031da1b76"
    },
    {
        "author": "李新",
        "paragraphs": [
            "憶訪東坡舊隱居，飄飄兒姪幾家書。",
            "閉門草牘人誰識，抱膝吟詩客自疏。",
            "枳棘那棲雲表翼，壺漿爭勞雪中車。",
            "窮愁定笑江干尉，瘦骨空長六尺餘。"
        ],
        "title": "再和",
        "id": "ee94fe4e-2e59-4dd9-85ea-1fb9de4df9a0"
    },
    {
        "author": "李新",
        "paragraphs": [
            "冠蓋相逢好駐鞍，况知北陸已迎寒。",
            "詔歸未覺堯天遠，星應休辭蜀道難。",
            "欵聽話言敦夙契，更催歌舞奉清歡。",
            "慇懃莫惜通宵醉，歸約松梢月影殘。"
        ],
        "title": "燕走馬少卿口號",
        "id": "d22af991-8f88-44e8-b48e-f3945852e655"
    },
    {
        "author": "李新",
        "paragraphs": [
            "碧江青嶂冷翻光，水鏡冰壺照座涼。",
            "舜日有時琴自動，鱸魚何處鱠飛香。",
            "竹開細尾攙先出，雀引新雛底事忙。",
            "老去得爲裴度客，舊來頻過鄭公鄉。"
        ],
        "title": "和李少卿見貽之什",
        "id": "f10f551c-ab91-42aa-abb2-75d1f4480d82"
    },
    {
        "author": "李新",
        "paragraphs": [
            "詩成椽筆一何工，元有英聲妙洛中。",
            "已是少師扶日手，更看公子釣鼇風。",
            "書雲寶筴開新瑞，脱木香山堕晚紅。",
            "經濟通才猶補外，與騎星鶴問圓穹。"
        ],
        "title": "和任普州冬至日作",
        "id": "98478bdd-ded1-43f6-9bc5-cd74452f1c8a"
    },
    {
        "author": "李新",
        "paragraphs": [
            "四時秋色可春回，古錦囊空信短才。",
            "紙尾依隨丞不負，天西窮絕客何來。",
            "頑雲垂翼山碉暗，喬麥饒花雪嶺開。",
            "投老播流情味惡，孤城移作望鄉臺。"
        ],
        "title": "答李丞用其韻  其一",
        "id": "72464304-0a1b-4035-8ccc-24e7824a9202"
    },
    {
        "author": "李新",
        "paragraphs": [
            "年少文聲許過秦，仕塗便失自由身。",
            "初思鱸鱠翻歸興，不見仙槎却問津。",
            "道德千言遙胄事，文章萬丈當家春。",
            "魚從丙穴如收得，更與張華細辨鱗。"
        ],
        "title": "答李丞用其韻  其二",
        "id": "3fcb2bce-8e22-45c9-8d2f-ec39c8a6a19e"
    },
    {
        "author": "李新",
        "paragraphs": [
            "漆園夢過感天涯，坐客元非借齒牙。",
            "小杜阿房終是好，沈郎雌霓不容差。",
            "豈羞東郭先生履，行謝關西孔子家。",
            "五斗折腰聞道晚，未窮摛藻勝春花。"
        ],
        "title": "謝楊秀才惠文編",
        "id": "0e5266b6-a16a-4978-a405-b4c301939b15"
    },
    {
        "author": "李新",
        "paragraphs": [
            "手匀沉實伴蘭蓀，著壁青煙未有痕。",
            "掩鼻新來憎甲俗，拂衣無處避膏昏。",
            "不成亂臭須持棗，却恐偷生誤返魂。",
            "寄語山間鄭夫子，年來懸麝厭當門。"
        ],
        "title": "寄鄭明舉香",
        "id": "84d60c31-0d6c-40fe-8230-f79231d7a836"
    },
    {
        "author": "李新",
        "paragraphs": [
            "人在坤維久覆醯，故教使節出天西。",
            "後來武庫成清職，平日家風歸品題。",
            "欲見流錢凴馬策，稍聞刮膜待金篦。",
            "鴒原曾冠仙鼇頂，應覺人間太華低。"
        ],
        "title": "代張元老上許漕  其一",
        "id": "ee4e6108-0c7d-4601-a895-345b13cef728"
    },
    {
        "author": "李新",
        "paragraphs": [
            "文章摛錦已堆胸，直指威聲俯仰中。",
            "蜀部星高千幛靜，平輿龍起一淵空。",
            "閱人妙學函明鏡，飛鏑清心本素風。",
            "垂手污塗收醬瓿，爲憐識字老揚雄。"
        ],
        "title": "代張元老上許漕  其二",
        "id": "2e529a08-3d7f-4c45-b302-6c8d9fc68544"
    },
    {
        "author": "李新",
        "paragraphs": [
            "茅屋陰多麥化蛾，西山雲重雨流禾。",
            "未聞回也改其樂，解道虞兮奈若何。",
            "身與前村孤堠遠，泪隨流水一溪多。",
            "文章生世元無力，半歲邊城伴枕戈。"
        ],
        "title": "青石阻雨",
        "id": "b5320bbe-5842-4a4c-8622-5e7948318e92"
    },
    {
        "author": "李新",
        "paragraphs": [
            "伯鸞翠構元臨市，靖節幽居最近朝。",
            "事過自餘安水石，客忙何至走漁樵。",
            "價高少室仍休問，徑捷終南更易招。",
            "嶺上有雲如可寄，肯將台鼎換簞瓢。"
        ],
        "title": "隱居",
        "id": "a5c30d4c-7b1d-4bec-94e2-ee4cb093e9b5"
    },
    {
        "author": "李新",
        "paragraphs": [
            "送臘溫濃萬井同，筠輿猶走萬山中。",
            "曝成枯菜依簷白，染出春衣映壁紅。",
            "掩豆豚肩仍歲儉，傳觴釀甕幾家空。",
            "不知新歲招陶否，待向江干送五窮。"
        ],
        "title": "龍水板橋院",
        "id": "6e7ce0be-a13b-4638-bf0b-881ccc6c401f"
    },
    {
        "author": "李新",
        "paragraphs": [
            "而今漫叟正聱牙，無復新詩賴碧紗。",
            "行馭乘風方少快，歸期破鏡儘從差。",
            "月頭漸黑山雲𠥕，雨脚更斜江路义。",
            "寒士規模新宰相，這回行處亦堤沙。"
        ],
        "title": "普通院",
        "id": "564a631b-60c8-4e8e-b17b-e614ad432594"
    },
    {
        "author": "李新",
        "paragraphs": [
            "老於春事無交涉，退作淘金榻底沙。",
            "蠺到兩眠方健葉，柳成三倒却飛花。",
            "小桃漲浪堤痕潤，綠麥翻風燕羽斜。",
            "不得毫釐稽古力，起人松竹問誰家。"
        ],
        "title": "東津淨行院",
        "id": "2ebad720-8ac1-41ee-8da2-5a0150babaf3"
    },
    {
        "author": "李新",
        "paragraphs": [
            "直向忙中得少休，一生緣分屬清幽。",
            "好山不許尋常見，野水從教自在流。",
            "種竹養茶雙碧重，有僧無客四時秋。",
            "當初著眼如低下，不識光芒射斗牛。"
        ],
        "title": "留題華嚴壁",
        "id": "ee249953-66d0-451b-a2fa-f0a8d7a425f3"
    },
    {
        "author": "李新",
        "paragraphs": [
            "騎馬黄塵本不知，作新軒榭發幽奇。",
            "纈雲山色屏千曲，繡地花光春四時。",
            "滌器詎須能賦客，力書自有起家兒。",
            "心肝嘔出無空處，一宿相酬不廢詩。"
        ],
        "title": "書梁山楊氏亭壁",
        "id": "dbcf2f39-0875-4701-a11e-2933b45f532f"
    },
    {
        "author": "李新",
        "paragraphs": [
            "萬箇當時几席深，想搖寒碧邃陰陰。",
            "青山甚富猶藏石，焦尾曾收更愛琴。",
            "籬脚稻花香遶夢，雲梢桂樹色分金。",
            "他年寂子如更變，佛法從來不離心。"
        ],
        "title": "遊寂照院",
        "id": "630db1d8-5ac3-49ac-9d86-f9541bd3b382"
    },
    {
        "author": "李新",
        "paragraphs": [
            "道人築室不草草，燕壘蜂房斷有才。",
            "細細轉泉縈屋去，疏疏栽竹放山來。",
            "琴無殺意客何憚，士怕移文車自回。",
            "清夜不眠留遲月，譟天耘鼓急如雷。"
        ],
        "title": "寂照院",
        "id": "7fea6fda-875b-4528-ba6c-755d36af1b64"
    },
    {
        "author": "李新",
        "paragraphs": [
            "隨身刀筆快投空，黄鵠憑君放出籠。",
            "野馬已飛樽俎外，白雲端在笑譚中。",
            "太平老將辜三略，遲鈍參軍得五窮。",
            "近日半聾并半啞，莫將佛法問龐公。"
        ],
        "title": "遊雍熙寺",
        "id": "48af6ea4-894f-4d62-a9f2-c35dce44d324"
    },
    {
        "author": "李新",
        "paragraphs": [
            "山色從來不世情，水光分與萬家清。",
            "連雲種竹官租薄，入谷收茶野屫輕。",
            "小雨結緣留俗客，好風吹夢過江城。",
            "這回勸飲休辭醉，後日西山第幾程。"
        ],
        "title": "遊化城寺",
        "id": "b6019c7f-4ddb-48b2-89c4-92d2ee6b5837"
    },
    {
        "author": "李新",
        "paragraphs": [
            "宰官得度却無能，直斷曹溪一點燈。",
            "脫體化爲牛馬走，隻身歸是水雲僧。",
            "晚煙破竈迷村落，桴鼓譁空走稻塍。",
            "弄水看山元未足，半規初月上觚稜。"
        ],
        "title": "遊雲門山寺",
        "id": "58821ac9-2d7d-48c2-8093-11091e746d0a"
    },
    {
        "author": "李新",
        "paragraphs": [
            "筠馬梯空正肉飛，山幽鳴鳥自聲微。",
            "地趨玉嶂新朝眼，巖織天花欲墜衣。",
            "雲木綢繆青羽葆，竇泉零落小珠璣。",
            "重來且與看華表，秪恐無人識令威。"
        ],
        "title": "再遊雲門山寺",
        "id": "a5883da9-f352-4774-bbb1-7097d7f4eb4f"
    },
    {
        "author": "李新",
        "paragraphs": [
            "新雨初平萬頃波，移家歸去舊煙蘿。",
            "三年鄰里定相笑，八斗才名豈是多。",
            "地近聊爲分袂别，酒醺閒作扣舷歌。",
            "晚投方丈雖岑寂，客喜談玄自見過。"
        ],
        "title": "暮還官寺",
        "id": "e2d50f0e-a33d-4597-bd51-fc58d1b90cc2"
    },
    {
        "author": "李新",
        "paragraphs": [
            "村落蕭蕭煙雨收，鶉衣寒竪挽歸牛。",
            "平生脚力未到處，當路貴人安肯遊。",
            "蹶失馬蹄無限恐，荒涼僧墅不勝愁。",
            "北窗季弟還知否，一夜秋聲已白頭。"
        ],
        "title": "宿青城板橋寺",
        "id": "3e379b5b-aef9-465a-bb92-06802e9d80c5"
    },
    {
        "author": "李新",
        "paragraphs": [
            "曲檻横橋盡落梅，春風草木自承恩。",
            "一身初逐斷鴻去，百里猶餘殘燒痕。",
            "回首錦谿花柳市，那如山寺水雲村。",
            "鳴騶喜色知多少，白髪雙親笑倚門。"
        ],
        "title": "春日自錦封歸寧過寶巖寺",
        "id": "c01206db-3916-4755-a9e6-7b7552c69184"
    },
    {
        "author": "李新",
        "paragraphs": [
            "徐卿才力已無雙，幾日飛書約渡江。",
            "岸石有紋欺錦繡，野蘆無數認旌幢。",
            "酒投渤澥難招偶，詩築長城欲受降。",
            "玉麈清談更通昔，定容寒月半侵窗。"
        ],
        "title": "過江遊靈泉寺",
        "id": "eec3c231-8fd4-4a91-847a-7fe1ccffceea"
    },
    {
        "author": "李新",
        "paragraphs": [
            "俯檻微歌猛虎行，暮樓鐘鐡又錚錚。",
            "好將石劍磨三伏，自有巴猿報五更。",
            "種竹養茶家計薄，依山臨水國風清。",
            "張王左道曹劉戰，秖此祇園不識兵。"
        ],
        "title": "遊法濟寺  其一",
        "id": "b1fd089f-c536-4731-b93d-24103c0ea4b7"
    },
    {
        "author": "李新",
        "paragraphs": [
            "暮鐘曉磬雜啼鴉，尤覺幽棲與市賒。",
            "風力吹回千嶂雨，柳陰遮斷一谿花。",
            "蒼皮樹癭何妨醜，横水橋虹不厭斜。",
            "夜半春雷亂車軋，不須鳴鼓助驚茶。"
        ],
        "title": "遊法濟寺  其二",
        "id": "0c2fe147-8ede-4c42-b83b-4b33ba73619b"
    },
    {
        "author": "李新",
        "paragraphs": [
            "綠篠寒松小翠微，魚聲寂寂鼓聲稀。",
            "山頭遠見龜屏出，海嶠誰遷石笋歸。",
            "欲得鬼神添嶺檜，却愁風雨斷天衣。",
            "醵錢欲作翬飛觀，一鉢無妨厭蕨薇。"
        ],
        "title": "大佛寺留題",
        "id": "9f04c14b-13ca-4891-b9d6-8485a07706cb"
    },
    {
        "author": "李新",
        "paragraphs": [
            "天然素質勝鉛華，一握青絲過老鴉。",
            "信手畫眉成柳葉，移盆貯水當菱花。",
            "長憂夜雪侵肌骨，不識春風到齒牙。",
            "媒妁近來趨勢利，終年元未適良家。"
        ],
        "title": "感貧女",
        "id": "ae98aa5b-240f-4eea-ba6a-9bfadabcd5c1"
    },
    {
        "author": "李新",
        "paragraphs": [
            "急向空花認此身，莫因宦學苦傷貧。",
            "遲遲海菓未成子，忽忽荷衣看作塵。",
            "玉有細疵那覺病，谷無雌虎自生春。",
            "還家少鼓男兒氣，麈尾驅牛笑煞人。"
        ],
        "title": "送姚深之",
        "id": "45ca14b5-cab3-4506-b89a-e4a392911047"
    },
    {
        "author": "李新",
        "paragraphs": [
            "千嶺分崗一嶺西，一峰驤首萬峰低。",
            "仰看木杪樓臺小，猶聽雲端甲馬嘶。",
            "暮角回風吹落葉，曉暾籠樹轉寒霓。",
            "要知血食無窮處，陰壑藏雷水遶谿。"
        ],
        "title": "鐡山祠成二首  其一",
        "id": "c678876a-0587-403b-9633-b2e314fd7cee"
    },
    {
        "author": "李新",
        "paragraphs": [
            "縹緲團空翠一圍，叢神社鼓日相依。",
            "陰天幾處看雲陣，夜雪何時化鐡衣。",
            "鳥鼠莫棲新蘂殿，風塵從染舊龍旗。",
            "門前汗馬蹄翻玉，猶似當年力戰歸。"
        ],
        "title": "鐡山祠成二首  其二",
        "id": "04f8a464-42c1-4c40-a95a-8e1b0bd5db86"
    },
    {
        "author": "李新",
        "paragraphs": [
            "高鳥無餘弓自除，由來名盛不堪居。",
            "易揮道左降王縛，難弭朝端謗篋書。",
            "更欲平吳功未就，可憐出蜀智何疏。",
            "鳯臺山月知寃魄，夜夜停光照故墟。"
        ],
        "title": "賦鄧士載祠",
        "id": "ee4d0a6b-3c31-45b3-bef9-6bc14d82d6fb"
    },
    {
        "author": "李新",
        "paragraphs": [
            "磁釣翁寧傍釣磯，且當兀坐小盆池。",
            "模形陶氏不須怪，入手蒼鯨未可知。",
            "風雨不渝端此志，江湖歸去定何時。",
            "閒惟秋水磻谿客，船入蘆花笛卧吹。"
        ],
        "title": "磁釣翁  其一",
        "id": "0c3036c5-cd94-4f48-bd93-35f94861b891"
    },
    {
        "author": "李新",
        "paragraphs": [
            "無心不自任公子，手引龍魚敵萬鈞。",
            "瓦解弟兄驚墜甑，塊居煙雨勝流人。",
            "非關釣譽雖攘臂，未欲垂言却卷綸。",
            "更與甄陶一坏土，鈴齋相伴豈無因。"
        ],
        "title": "磁釣翁  其二",
        "id": "5ef85be1-12f3-436d-820e-f174b97a5c6b"
    },
    {
        "author": "李新",
        "paragraphs": [
            "曉禽聒起坐薪床，梳裹斑絲短短蒼。",
            "甕面撥來蛆子白，花心飛出蝶鬚黄。",
            "遊蜂聲沓晨衙退，細篆香縈碧線長。",
            "已約鄰家來小飲，是中容得次公狂。"
        ],
        "title": "曉起",
        "id": "679be70e-d5df-433b-a897-91c464985537"
    },
    {
        "author": "李新",
        "paragraphs": [
            "世事不知渾井底，巴音猶在已天涯。",
            "攻愁有酒盃吹浪，報喜非春燭自花。",
            "賈誼長才空賦鵩，東陵餘地欲栽瓜。",
            "詔書許逐陽和至，寧乞西山度歲華。"
        ],
        "title": "過馮十夜飲見燭花有作",
        "id": "75a6b4c9-7dcc-4ae1-b1b3-e71ffa807132"
    },
    {
        "author": "李新",
        "paragraphs": [
            "朝來喜下鹿頭關，誰謂追奔匹馬還。",
            "意氣已無豪憤態，夢魂猶在嶮崎間。",
            "白雲親老愁歸計，明月知音笑病顔。",
            "天子已籌西夏策，將軍未易許安閒。"
        ],
        "title": "下鹿頭坂偶成",
        "id": "fe74f56e-8dc1-414f-b4d4-192af0d9b530"
    },
    {
        "author": "李新",
        "paragraphs": [
            "常記秋登跨鶴臺，儒先杖履共追陪。",
            "如公已到蓬萊上，過我又分符竹來。",
            "往事已成千古話，遺風空負十分盃。",
            "依依正爾重陽日，襟抱何時得好開。"
        ],
        "title": "九日林守同飲因思昔年朱侍講跨鶴之集",
        "id": "1af6a67d-a828-4156-bf71-83dc54f79892"
    },
    {
        "author": "李新",
        "paragraphs": [
            "堂上高人解賞音，孤根未放草來侵。",
            "不妨此後頒春力，却得從前愛日心。",
            "模臘曾看黄淡淡，試粧猶恐暈深深。",
            "而今驛使行如織，聽取新來塞上吟。"
        ],
        "title": "次韻任使君詠梅二首  其一",
        "id": "56bd468e-eaac-4cd3-8cfd-051577e2dbfe"
    },
    {
        "author": "李新",
        "paragraphs": [
            "平時化力與扶持，莫道春工未肯私。",
            "暗有浮香通淡月，瘦無寒葉到空枝。",
            "腹中太白何多錦，句下韋郎自不知。",
            "陰谷未開公見否，葭灰暖律更煩吹。"
        ],
        "title": "次韻任使君詠梅二首  其二",
        "id": "10f667b7-6fb1-4780-9dfc-008e1e042393"
    },
    {
        "author": "李新",
        "paragraphs": [
            "能向風塵識馬周，新豐飲盡得相留。",
            "後車慣載胡王縛，衰草頻驚戰馬秋。",
            "靈武須公來闢土，桃林他日待歸牛。",
            "承平衛霍知虛老，剩著新篇繼日休。"
        ],
        "title": "次韻解君接感懷  其一",
        "id": "7fadd05d-a19f-49d1-88a6-f8d99353f5c0"
    },
    {
        "author": "李新",
        "paragraphs": [
            "太平事業按商周，麟閣儀形待子留。",
            "壯士長歌三箭定，鴟夷歸老五湖秋。",
            "生涯底事空藏劍，英氣平時已食牛。",
            "歌扇舞衫今太寂，暮雲佳句敵湯休。"
        ],
        "title": "次韻解君接感懷  其二",
        "id": "051c1e2c-6f38-4316-8edb-ef12c39187b2"
    },
    {
        "author": "李新",
        "paragraphs": [
            "絺葛皮冠蕭隱居，溪山隨我亦名愚。",
            "調和得所弟乳酪，麗澤不均兄瓠壺。",
            "曉雨莫償雙淚落，夜燈常照一心孤。",
            "阿松活計今多少，試問山前幾木奴。"
        ],
        "title": "天池讀書寄元明",
        "id": "892a1e93-28a7-4ae7-9a49-d218203e170d"
    },
    {
        "author": "李新",
        "paragraphs": [
            "一掌巍然占碧巔，分明高舉欲擎天。",
            "升沉盡待招攜力，指點都歸造化權。",
            "好與清霄扶日月，莫留寒嶂弄雲烟。",
            "不知千古興亡事，屈指而今是幾年。"
        ],
        "title": "甲子春趨太學過華山賦仙掌峰",
        "id": "669cb95f-a9a7-4abf-962b-98386e1c4ab5"
    },
    {
        "author": "李新",
        "paragraphs": [
            "北窗冰硏碎魚鱗，未伏徐翁筆有神。",
            "止酒詩成三逕曉，買山錢就一家春。",
            "饑鼯如市莫欺客，窮鬼作朋終笑人。",
            "未敢移文謝逋客，且看除道過蒲輪。"
        ],
        "title": "北窗偶成呈遺逸",
        "id": "049f3391-0679-4340-a29f-a75b20bf93b0"
    },
    {
        "author": "李新",
        "paragraphs": [
            "璧月塵昏瓊樹秋，無從百媚一回眸。",
            "荼䕷香度梅粧冷，鸚鵡聲低玉笛幽。",
            "唾背但能知禍水，逢春且莫上迷樓。",
            "歸來安守無鹽女，不寵無驚共白頭。"
        ],
        "title": "觀前古美人圖",
        "id": "9b044718-44d0-40d5-bbc8-b37c572ba3ed"
    },
    {
        "author": "李新",
        "paragraphs": [
            "鬢絲蕭散忙蠶月，笑靨勻停喜麥秋。",
            "落照已斜猶曝繭，故人未渡莫横舟。",
            "屋欹雲影長年見，枕壓谿聲半夜流。",
            "料得此生無好夢，却勝終日有閒愁。"
        ],
        "title": "所見",
        "id": "cde18f62-e628-4359-ac69-bafcfbe8af45"
    },
    {
        "author": "李新",
        "paragraphs": [
            "筠輿百曲篆谿灣，潤麥催花小雨慳。",
            "鶗鴃弄聲知境静，鞦韆垂影見春閒。",
            "一生瘦骨幾隨鶴，萬事無心却愛山。",
            "爲濯小槽收重碧，掃除東閣待翁還。"
        ],
        "title": "蓬溪道中所見  其一",
        "id": "e3bb5a1d-61e4-43f4-9ae4-a7655e067555"
    },
    {
        "author": "李新",
        "paragraphs": [
            "詩情冷落接坰荒，鳥語鈎輈伴日長。",
            "山館花煩蜂蜜重，溪橋雨潤燕泥香。",
            "鄂君被暖春回帳，犬子琴閒月到床。",
            "醉裏要歸何處是，無功猶解記吾鄉。"
        ],
        "title": "蓬溪道中所見  其二",
        "id": "42bbaa91-e1df-411c-bcab-da8158648a78"
    },
    {
        "author": "李新",
        "paragraphs": [
            "天涯一角見重陽，蕭洒西風客斷膓。",
            "麻紵未更今日白，菊花還似去年黄。",
            "陶潛把酒重開解，宋玉臨墻乍感傷。",
            "借問龍山歌會者，座中誰認綠衣郎。"
        ],
        "title": "西崗重九",
        "id": "5a97831f-5ef1-45dc-88dc-a7080a3d56fd"
    },
    {
        "author": "李新",
        "paragraphs": [
            "殷樹葱籠繡曉暾，馬蹄東去亂冰痕。",
            "世收徵詔藏商谷，家有新功刻禹門。",
            "太白夜郎初辱顧，馮唐漢殿欲承恩。",
            "南山報喜通啼鳥，明日榮歸鶴有孫。"
        ],
        "title": "送馮夢授試禮部  其一",
        "id": "a4e12441-61fc-4e3c-a40f-e3a63c45ef83"
    },
    {
        "author": "李新",
        "paragraphs": [
            "年來初識小馮君，鞭靮何妨馭晏嬰。",
            "三世卿雲涪水秀，一門巢許蜀山清。",
            "飄零殊幸逢公子，邂逅相看不世情。",
            "入手華標歸早晚，願扶藜杖出山迎。"
        ],
        "title": "送馮夢授試禮部  其二",
        "id": "4bbdda85-933b-4934-81a3-bcb0efe16442"
    },
    {
        "author": "李新",
        "paragraphs": [
            "不須回首漢臯亭，白髪愁催却易生。",
            "好夢先依鸞仗去，此身聊伴劍雲行。",
            "隨輈芳草真無賴，送客黄鶹似有情。",
            "故國要知何處是，望湖樓下錦衣城。"
        ],
        "title": "送錢使者三首  其一",
        "id": "83eb3dea-0733-4a74-8d38-d8d4ffda5866"
    },
    {
        "author": "李新",
        "paragraphs": [
            "玉翰飛過漢江東，蜀道三年興已窮。",
            "明日登山臨水去，故園啼鳥落花空。",
            "聞今自草延英奏，合下人推長者風。",
            "燕麥兔葵初亂眼，欲將修翼問歸鴻。"
        ],
        "title": "送錢使者三首  其二",
        "id": "189adcaf-b04d-4b55-9e7e-e0a06974a309"
    },
    {
        "author": "李新",
        "paragraphs": [
            "翠羽頒書出紫皇，殘春岐路日初長。",
            "花容帖雨蜂兒靜，麥浪翻風燕子涼。",
            "八葉世家方越古，二王振鷺已成行。",
            "行行才業知多少，千里吳天水滿塘。"
        ],
        "title": "送錢使者三首  其三",
        "id": "7d2f32f8-f1f7-42a9-9173-8fbf33e8e141"
    },
    {
        "author": "李新",
        "paragraphs": [
            "邊公春夢晝悠揚，借有新嘲不汝妨。",
            "杖屨未經桃李樹，棹歌空憶水雲鄉。",
            "子規啼去花應好，燕子歸來日漸長。",
            "稍學淵明惜名酒，掃除齋閣待君嘗。"
        ],
        "title": "簡任安中",
        "id": "3dc677c1-4ac4-481c-bb3f-b7d44cb0cc7f"
    },
    {
        "author": "李新",
        "paragraphs": [
            "野鳥啼春稍覺空，馬蹄何故萬山中。",
            "樹連土雨微茫綠，花入麥秋零亂紅。",
            "北阮不知貧氣味，謫仙元有舊家風。",
            "正須洗出青青目，看取新來塞上翁。"
        ],
        "title": "神泉道中寄李道明",
        "id": "116cff11-db65-49f7-b4a0-1621454e4175"
    },
    {
        "author": "李新",
        "paragraphs": [
            "參軍龍鍾大可笑，清聖寂寞何所中。",
            "往事幾隨山影轉，此生元與浪花同。",
            "金鑾視草人安在，曲水流觴迹已空。",
            "早晚北風吹得去，欲參雲漢問鴻濛。"
        ],
        "title": "題普州東溪",
        "id": "46955483-655c-4f89-ac6d-8a012cfeb15d"
    },
    {
        "author": "李新",
        "paragraphs": [
            "碧霄已覺少微明，帝所行看召老成。",
            "好夢謾依淮水去，秋風空見雪山輕。",
            "衣冠幾許披雲霧，父老于今識弟兄。",
            "黄閣他年開月旦，想公終不解忘情。"
        ],
        "title": "送許東傳  其一",
        "id": "57dfbed0-e706-47b1-9a34-29908a6e79bd"
    },
    {
        "author": "李新",
        "paragraphs": [
            "轉蓬孤鶴昔流人，千里樓西客此身。",
            "江海相忘魚自樂，雪霜已過樹回春。",
            "長安索米非方朔，谷口耕雲待子真。",
            "收拾從來憂國泪，太平無復事沾巾。"
        ],
        "title": "送許東傳  其二",
        "id": "d9ff91ef-108b-4c3f-bc15-725502ceb646"
    },
    {
        "author": "李新",
        "paragraphs": [
            "恩光渺渺似涪波，濕雪欺梅奈别何。",
            "歛盡寒威離兩蜀，播將春色入三河。",
            "輕裝舊槖黄金少，故國新豐美酒多。",
            "不負一生經濟術，他年元鼎解調和。"
        ],
        "title": "送元播",
        "id": "0484c5b1-3874-48ce-baf1-d1b3987cce07"
    },
    {
        "author": "李新",
        "paragraphs": [
            "未覺鄉關歲月深，轉山旗影緩愔愔。",
            "遠人願見喬卿服，支邑曾隨子賤琴。",
            "攄散幽陰千古恨，發明忠義一生心。",
            "冰清不屈二天庇，雨化寧逢三日霖。"
        ],
        "title": "送李才儒  其一",
        "id": "11f15b9a-2c0f-4e1a-8815-0c99963e929c"
    },
    {
        "author": "李新",
        "paragraphs": [
            "理官食木遙遙胄，一姓而今萬頃麻。",
            "渾道婁公能耐事，惟餘老子未通家。",
            "行經閶闔雲生足，歸到方壺雪弄花。",
            "休丐一麾江海去，且扶堯日度清華。"
        ],
        "title": "送李才儒  其二",
        "id": "27dba897-c56b-4320-8f91-c12ef65dd874"
    },
    {
        "author": "李新",
        "paragraphs": [
            "飄零愁殺病參軍，點點黄泥漬帽裙。",
            "藏火解銷秦地鐵，騎驢重數華山雲。",
            "兒號惟有韓司業，官冷誰憐鄭廣文。",
            "身世泡漚渾道得，請君一笑北邙墳。"
        ],
        "title": "送邵馬勾二首  其一",
        "id": "ff261f2a-0c08-4a9d-8214-9e3aa0574cd5"
    },
    {
        "author": "李新",
        "paragraphs": [
            "芳菊江藜泣冷煙，秋風秋雨老行鞭。",
            "嘗依故國横經笥，猶憶南堂乞火仙。",
            "月瘴稍昏斜谷路，漁竿空倚北谿船。",
            "有錢他日鄰枌社，待覓嵩陰一頃田。"
        ],
        "title": "送邵馬勾二首  其二",
        "id": "f8ac31af-3965-4fc0-819d-9264a6aba1f2"
    },
    {
        "author": "李新",
        "paragraphs": [
            "妙齡壁水興何窮，投筆幡然定遠功。",
            "寶仗初依金碧輅，鐵鞭閒靜海連風。",
            "萱堂歸去椒觴近，珠珮收來漢月空。",
            "明日紫騮嘶曉雪，故人端在亂山中。"
        ],
        "title": "送周晉叔",
        "id": "ef31ec7a-8f38-41ec-87d4-7d906c17f5ee"
    },
    {
        "author": "李新",
        "paragraphs": [
            "柳映平橋路带沙，行人歸思浩無涯。",
            "臨岐蕭寺瑣蒼竹，催客杜鵑啼落花。",
            "千里亂山雲自暗，一谿流水日空斜。",
            "伊予最是多情者，爲拂前題置碧紗。"
        ],
        "title": "送邵子文",
        "id": "d0b7deb5-3950-4bf9-8f57-527c3fe78d00"
    },
    {
        "author": "李新",
        "paragraphs": [
            "綠篠欹墻葉葉聲，夜涼風細露華清。",
            "飄零何幸逢公子，邂逅相看不世情。",
            "擬向伯倫求酒頌，不知東野解詩鳴。",
            "三峰峰下文章伯，應憶當年阮步兵。"
        ],
        "title": "送劉漢特兼簡邵子文",
        "id": "6a83caa5-3e91-4e73-bf31-fc9d8a90ad4b"
    },
    {
        "author": "李新",
        "paragraphs": [
            "歲晚隨君色色無，嫁時我自有瓊琚。",
            "借令值客休捫蝨，幸未能詩勿跨驢。",
            "寧與漁樵安舊隱，莫言封禪著新書。",
            "夜寒憎見牛衣泣，起執晨炊觸釜魚。"
        ],
        "title": "婦嘲",
        "id": "13115001-4bc3-4cdb-be96-45a8e9f74d99"
    },
    {
        "author": "李新",
        "paragraphs": [
            "巖前曾考腐斤樵，洞裏仙人不可招。",
            "龍睡有時慳小雨，春長無地覓靈苖。",
            "與攻中散平時懶，更沃文園異日消。",
            "調鼎和羮須玉液，預私清泚注輕瓢。"
        ],
        "title": "藥水巖",
        "id": "b6ccd01f-037f-4ea1-a48c-fe7a4e0aaab6"
    },
    {
        "author": "李新",
        "paragraphs": [
            "療饑寧採故丘薇，真陋羌夷詎可依。",
            "火日四山猶墮雪，鬼林六月不單衣。",
            "藥殘花蕚歸方冊，狨老金絲觸禍機。",
            "倒指瓜期今已足，早修雲翼背西飛。"
        ],
        "title": "陋夷",
        "id": "a2226513-5df0-41f9-abaa-cbdf2d965577"
    },
    {
        "author": "李新",
        "paragraphs": [
            "貴口輕翾意自融，鳴柯芥羽逐春風。",
            "猗歟宋氏青雲器，師我緇川白髪翁。",
            "沃壤可彰千載義，舊窗空負一生功。",
            "新阡無用栽凡木，待看奇才長碧桐。"
        ],
        "title": "宋隱君挽詞",
        "id": "0d2bf8d8-5152-4031-b554-12065e25074b"
    },
    {
        "author": "李新",
        "paragraphs": [
            "舞鸞雛鵠已先飛，曾倚西山泣晚暉。",
            "老去兒孫雄北阮，古來門戶占烏衣。",
            "蕭蕭華髪猶供祭，歷歷清談又解圍。",
            "洞口仙人招白鶴，玉翰何日與雲歸。"
        ],
        "title": "蒲静安挽詞",
        "id": "93261c5e-d6b6-43ff-9d79-b630ebdb4151"
    },
    {
        "author": "李新",
        "paragraphs": [
            "七十飄生世所稀，初休利鎖便忘機。",
            "清朝有子方干禄，白屋無塵自掩扉。",
            "高論競推猗頓富，夢魂翻逐楚莊飛。",
            "素車白馬春郊道，鸞鳯相呼舊穴歸。"
        ],
        "title": "陳丈挽詩",
        "id": "da07fb7c-c291-4c6e-b868-5021c009236d"
    },
    {
        "author": "李新",
        "paragraphs": [
            "何必他楊重蜀苖，關西華胄固遙遙。",
            "大成殿老身先倡，貝葉書成血未消。",
            "金馬祥光開舊地，玉虹寒影臥新橋。",
            "偉翁有子全忠孝，行看珪璋薦盛朝。"
        ],
        "title": "挽崇寧王雅橋楊公善宣教詞",
        "id": "b5479802-0149-4c14-bce1-077d9bf17997"
    },
    {
        "author": "李新",
        "paragraphs": [
            "善頌堂下幾生芻，䍧牱墓西千輛車。",
            "邑人清淚墮不已，食客行歌悲有餘。",
            "家法新增小戴禮，生涯半用計然書。",
            "平生陰德知多少，勢等岷峨報亦徐。"
        ],
        "title": "挽江源張寛儒承事詞",
        "id": "05819c42-c563-4692-a846-38909f9ffc25"
    },
    {
        "author": "李新",
        "paragraphs": [
            "長吟清嘯蜀江干，一尺霜根向物寒。",
            "吾道祗知尊孔子，奇書何用學劉安。",
            "玄談客去虛方丈，碧落雛歸迅羽翰。",
            "曉月流星無處覓，斷雲空著子陵灘。"
        ],
        "title": "挽張承事詞",
        "id": "220cf98e-20e4-4058-9444-3c936f2c6a6d"
    },
    {
        "author": "李新",
        "paragraphs": [
            "玉翰飛過碧江東，露泣三荆向曉風。",
            "貝葉塵生昏舊綠，蘋花煙老墮疏紅。",
            "鳥沉孤影桓山外，蟲返青冥壁水空。",
            "德範豈惟墳上土，傳家清訓是無窮。"
        ],
        "title": "東平縣君挽詞",
        "id": "fb159eb5-805e-4f77-9ac3-2b06963dbe1f"
    },
    {
        "author": "李新",
        "paragraphs": [
            "吳楚雲帆萬里風，元歌來哭舊江東。",
            "梁城皓鶴千年恨，蜀壟青松一夢空。",
            "滏水波聲天地遠，灞陵山色古今同。",
            "碑陰且刻東坡語，勳烈將收國史中。"
        ],
        "title": "挽史太君詞",
        "id": "514e2d8d-3fdd-4c85-b9c6-9e653bb2ed59"
    },
    {
        "author": "李新",
        "paragraphs": [
            "閨門秀色擢冰清，行佩蘭苕八十春。",
            "傳道先生爲擇配，起家著作不憂貧。",
            "金花貼子分雙軸，子舍登瀛有幾人。",
            "千仞龍華松竹域，婦姑雖死亦相親。"
        ],
        "title": "壽安夫人挽詞",
        "id": "74ea2798-8333-4c9a-86bd-5b19d9a23e1f"
    },
    {
        "author": "李新",
        "paragraphs": [
            "舊池龜去必巢蓮，龍隧愁看錦水邊。",
            "肯與玉人俱遠宦，自憐王母已高年。",
            "松窗弦誦親曹叔，秋月家風起鄭玄。",
            "仙客立朝何所恨，自緣退有可耕田。"
        ],
        "title": "榮德夫人挽詞",
        "id": "4b2abb56-9b24-47ec-9753-3f2125934c48"
    },
    {
        "author": "李新",
        "paragraphs": [
            "妙年詞墨一何工，漢苑家聲戚里雄。",
            "居避飛塵門似水，客投漫刺袂生風。",
            "香消絳帳魚難蠧，月照銀杯酒不空。",
            "陽報豈須窮寶篋，鳯雛行看赤霞中。"
        ],
        "title": "陰伯庸悼詞",
        "id": "18b430a3-7cc5-4379-9e16-f0ae6bf1a106"
    },
    {
        "author": "李新",
        "paragraphs": [
            "虛名畢竟耳邊風，夢入巢由事一空。",
            "貧窶未能防鬼笑，悲哀端更遇途窮。",
            "胡沙十月驚弦鴈，水國三年食蓼蟲。",
            "得似此身無好味，病餘明日即衰翁。"
        ],
        "title": "病中二首  其一",
        "id": "c23dda8a-069b-483c-8302-8a0b3fa836c8"
    },
    {
        "author": "李新",
        "paragraphs": [
            "林間風氣杳無蹤，欲遣誰人慰病慵。",
            "丐友何顔堪著論，祭拏無泪可沾胸。",
            "不知心逐搖搖旆，反爲官憐楚楚松。",
            "最是少眠多念處，暝鴉殘月五更鐘。"
        ],
        "title": "病中二首  其二",
        "id": "7afa4ee6-6c2a-436c-a347-afa4f41b42ad"
    },
    {
        "author": "李新",
        "paragraphs": [
            "俗意未能免，高情誰與論。",
            "惟憐今夜月，依舊照衡門。"
        ],
        "title": "月下",
        "id": "8664f4b9-b276-489b-81b8-6048425fce03"
    },
    {
        "author": "李新",
        "paragraphs": [
            "花盡蜂腰痩，風低燕脇涼。",
            "雲衣迷遠岫，烟幕蔽柔桑。"
        ],
        "title": "和許表民湔江驛四題  其一",
        "id": "87a4b53e-f9a8-4317-a875-def481f7a4a3"
    },
    {
        "author": "李新",
        "paragraphs": [
            "吹來槐莢細，過去杜鵑悲。",
            "慣客久無念，送春閒有詩。"
        ],
        "title": "和許表民湔江驛四題  其二",
        "id": "21cc70fd-e8cb-454c-8e13-81986831280d"
    },
    {
        "author": "李新",
        "paragraphs": [
            "筍成森碧玉，麥熟歛黄雲。",
            "村酒不堪酌，一盃能易醺。"
        ],
        "title": "和許表民湔江驛四題  其三",
        "id": "efb09d40-1641-4dbf-af00-a3d248a026fb"
    },
    {
        "author": "李新",
        "paragraphs": [
            "柳橋通窈窕，客轡按玲瓏。",
            "蒲劍一谿綠，酒花雙頰紅。"
        ],
        "title": "和許表民湔江驛四題  其四",
        "id": "bfc8968b-9f63-421e-826a-cd109090834e"
    },
    {
        "author": "李新",
        "paragraphs": [
            "蜀國山河在，梁原草樹深。",
            "暮雲千里色，無處不傷心。"
        ],
        "title": "遊南水陸院  其一",
        "id": "53aa86d9-18b5-4f64-b3b6-de24a1d6e771"
    },
    {
        "author": "李新",
        "paragraphs": [
            "鳴蛙千鼓吹，脩竹萬琅玕。",
            "日下欲歸去，谿光生晚寒。"
        ],
        "title": "遊南水陸院  其二",
        "id": "6d6726a0-9b38-4498-a5d7-23235d95bf74"
    },
    {
        "author": "李新",
        "paragraphs": [
            "線繞參差路，雲封咫尺山。",
            "寺僧初怪客，三日竊優閒。"
        ],
        "title": "宿西谷院六首  其一",
        "id": "dee5871d-db62-44ee-a8ff-19b33abbce38"
    },
    {
        "author": "李新",
        "paragraphs": [
            "野水無窮意，幽花不斷香。",
            "殘春孤客恨，惟與漢天長。"
        ],
        "title": "宿西谷院六首  其二",
        "id": "99ceb0ca-b308-4f9c-9970-e5ceb5c6bcb2"
    },
    {
        "author": "李新",
        "paragraphs": [
            "山翠圍裘領，谿聲響佩環。",
            "終年無俗客，不用掩松關。"
        ],
        "title": "宿西谷院六首  其三",
        "id": "cba063f8-d13d-4091-8ee2-42f06a0e27cf"
    },
    {
        "author": "李新",
        "paragraphs": [
            "野鳥休驚起，浮雲莫厭看。",
            "松蘿秋後碧，巖谷暑中寒。"
        ],
        "title": "宿西谷院六首  其四",
        "id": "a8b5de34-ab70-4327-8b3c-62995eeae080"
    },
    {
        "author": "李新",
        "paragraphs": [
            "石髓門前水，松風谷外鐘。",
            "遲遲半輪月，未忍出雙峰。"
        ],
        "title": "宿西谷院六首  其五",
        "id": "a7463ebf-c072-4d0b-aacf-f238bc03d343"
    },
    {
        "author": "李新",
        "paragraphs": [
            "稍治尋山屐，初裁半隱衣。",
            "聲聲杜鵑語，猶勸不如歸。"
        ],
        "title": "宿西谷院六首  其六",
        "id": "0badb223-9146-42d3-922d-1c9203bb6fc2"
    },
    {
        "author": "李新",
        "paragraphs": [
            "吏部虀鹽滿腹，先生苜蓿盈盤。",
            "珍重尋常癡客，不作膏粱眼看。"
        ],
        "title": "送菜徐秀才  其一",
        "id": "8bba2cd0-beff-4081-95a5-ab6cd8fc610c"
    },
    {
        "author": "李新",
        "paragraphs": [
            "食薺已甘予口，送荼聊苦君腸。",
            "見說舐碪無分，借令轑釡何妨。"
        ],
        "title": "送菜徐秀才  其二",
        "id": "ac71cb85-39fc-4d89-8d60-ab9473ca667c"
    },
    {
        "author": "李新",
        "paragraphs": [
            "黄精末有積雪，晚菘猶帯寒烟。",
            "雖辜主父九鼎，不減何郎萬錢。"
        ],
        "title": "送菜徐秀才  其三",
        "id": "ef962123-aa20-47eb-a91c-b5da4438b8af"
    }
]