[
    {
        "author": "太宗皇帝",
        "paragraphs": [
            "秦川雄帝宅，函谷壯皇居。",
            "綺殿千尋起，離宮百雉餘。",
            "連甍遙接漢，飛觀迥凌虛。",
            "雲日隱層闕，風煙出綺疎。"
        ],
        "title": "帝京篇十首 一",
        "id": "3ad6d468-7ff1-4a7b-8b24-a27d70d00ed4"
    },
    {
        "author": "太宗皇帝",
        "paragraphs": [
            "巖廊罷機務，崇文聊駐輦。",
            "玉匣啓龍圖，金繩披鳳篆。",
            "韋編斷仍續，縹帙舒還卷。",
            "對此乃淹留，欹案觀墳典。"
        ],
        "title": "帝京篇十首 二",
        "id": "13e72581-968b-457f-b381-a3b7d95b8b7c"
    },
    {
        "author": "太宗皇帝",
        "paragraphs": [
            "移步出詞林，停輿欣武宴。",
            "琱弓寫明月，駿馬疑流電。",
            "驚雁落虛弦，啼猿悲急箭。",
            "閱賞誠多美，於茲乃忘倦。"
        ],
        "title": "帝京篇十首 三",
        "id": "a7ff247d-a11c-4ca9-a22f-ca420b8c537c"
    },
    {
        "author": "太宗皇帝",
        "paragraphs": [
            "鳴笳臨樂館，眺聽歡芳節。",
            "急管韻朱絃，清歌凝白雪。",
            "彩鳳肅來儀，玄鶴紛成列。",
            "去茲鄭衛聲，雅音方可悅。"
        ],
        "title": "帝京篇十首 四",
        "id": "fa374b2b-c196-4362-b4ad-8931fc9a8860"
    },
    {
        "author": "太宗皇帝",
        "paragraphs": [
            "芳辰追逸趣，禁苑信多奇。",
            "橋形通漢上，峰勢接雲危。",
            "煙霞交隱映，花鳥自參差。",
            "何如肆轍跡？萬里賞瑤池。"
        ],
        "title": "帝京篇十首 五",
        "id": "86952cb3-b622-4398-a56a-01dd39f6c6ec"
    },
    {
        "author": "太宗皇帝",
        "paragraphs": [
            "飛蓋去芳園，蘭橈遊翠渚。",
            "萍間日彩亂，荷處香風舉。",
            "桂楫滿中川，弦歌振長嶼。",
            "豈必汾河曲，方爲歡宴所。"
        ],
        "title": "帝京篇十首 六",
        "id": "90bcc00c-bcdb-424e-947b-cf108c47416b"
    },
    {
        "author": "太宗皇帝",
        "paragraphs": [
            "落日雙闕昏，回輿九重暮。",
            "長煙散初碧，皎月澄輕素。",
            "搴幌翫琴書，開軒引雲霧。",
            "斜漢耿層閣，清風搖玉樹。"
        ],
        "title": "帝京篇十首 七",
        "id": "621207da-c9ba-4f95-b637-a6bef91b1411"
    },
    {
        "author": "太宗皇帝",
        "paragraphs": [
            "歡樂難再逢，芳辰良可惜。",
            "玉酒泛雲罍，蘭殽陳綺席。",
            "千鍾合堯禹，百獸諧金石。",
            "得志重寸陰，忘懷輕尺璧。"
        ],
        "title": "帝京篇十首 八",
        "id": "0ed3f92a-d1d2-46ff-ae2c-1e58676a38a7"
    },
    {
        "author": "太宗皇帝",
        "paragraphs": [
            "建章歡賞夕，二八盡妖妍。",
            "羅綺昭陽殿，芬芳玳瑁筵。",
            "珮移星正動，扇掩月初圓。",
            "無勞上懸圃，即此對神仙。"
        ],
        "title": "帝京篇十首 九",
        "id": "9b6731ea-1ac2-4ed5-88bf-1d7da232fb0b"
    },
    {
        "author": "太宗皇帝",
        "paragraphs": [
            "以茲遊觀極，悠然獨長想。",
            "披卷覽前蹤，撫躬尋既往。",
            "望古茅茨約，瞻今蘭殿廣。",
            "人道惡高危，虛心戒盈蕩。",
            "奉天竭誠敬，臨民思惠養。",
            "納善察忠諫，明科慎刑賞。",
            "六五誠難繼，四三非易仰。",
            "廣待淳化敷，方嗣云亭響。"
        ],
        "title": "帝京篇十首 十",
        "id": "6b51924c-4325-4bc7-8134-1217dcbb2585"
    },
    {
        "author": "太宗皇帝",
        "paragraphs": [
            "塞外悲風切，交河冰已結。",
            "瀚海百重波，陰山千里雪。",
            "迥戍危烽火，層巒引高節。",
            "悠悠卷斾旌，飲馬出長城。",
            "寒沙連騎跡，朔吹斷邊聲。",
            "胡塵清玉塞，羌笛韻金鉦。",
            "絕漠干戈戢，車徒振原隰。",
            "都尉反龍堆，將軍旋馬邑。",
            "揚麾氛霧靜，紀石功名立。",
            "荒裔一戎衣，靈臺凱歌入。"
        ],
        "tags": [
            "战争",
            "生活",
            "冬天",
            "爱国",
            "边塞"
        ],
        "title": "飲馬長城窟行",
        "id": "84b9a130-8145-4902-aac7-5779c17e3fef"
    },
    {
        "author": "太宗皇帝",
        "paragraphs": [
            "執契靜三邊，持衡臨萬姓。",
            "玉彩輝關燭，金華流日鏡。",
            "無爲宇宙清，有美璇璣正。",
            "皎佩星連景，飄衣雲結慶。",
            "戢武耀七德，昇文輝九功。",
            "煙波澄舊碧，塵火息前紅。",
            "霜野韜蓮劒，關城罷月弓。",
            "錢綴榆天合，新城柳塞空。",
            "花銷蔥嶺雪，縠盡流沙霧。",
            "秋駕轉兢懷，春冰彌軫慮。",
            "書絕龍庭羽，烽休鳳穴戍。",
            "衣宵寢二難，食旰餐三懼。",
            "翦暴興先廢，除兇存昔亡。",
            "圓蓋歸天壤，方輿入地荒。",
            "孔海池京邑，雙河沼帝鄉。",
            "循躬思勵己，撫俗媿時康。",
            "元首佇鹽梅，股肱惟輔弼。",
            "羽賢崆嶺四，翼聖襄城七。",
            "澆俗庶反淳，替文聊就質。",
            "已知隆至道，共歡區宇一。"
        ],
        "title": "執契靜三邊",
        "id": "786e30bf-b8a8-4067-a51c-1a5b522ed71d"
    },
    {
        "author": "太宗皇帝",
        "paragraphs": [
            "條風開獻節，灰律動初陽。",
            "百蠻奉遐賮，萬國朝未央。",
            "雖無舜禹迹，幸欣天地康。",
            "車軌同八表，書文混四方。",
            "赫奕儼冠蓋，紛綸盛服章。",
            "羽旄飛馳道，鐘鼓震巖廊。",
            "組練輝霞色，霜戟耀朝光。",
            "晨宵懷至理，終媿撫遐荒。"
        ],
        "title": "正日臨朝",
        "id": "bb81eac8-221c-4d0a-89d7-aa4c0f01d8a1"
    },
    {
        "author": "太宗皇帝",
        "paragraphs": [
            "壽丘惟舊跡，酆邑乃前基。",
            "粵予承累聖，懸弧亦在茲。",
            "弱齡逢運改，提劒鬱匡時。",
            "指麾八荒定，懷柔萬國夷。",
            "梯山咸入款，駕海亦來思。",
            "單于陪武帳，日逐衛文㮰。",
            "端扆朝四岳，無爲任百司。",
            "霜節明秋景，輕冰結水湄。",
            "芸黃徧原隰，禾穎積京畿。",
            "共樂還鄉宴，歡比大風詩。"
        ],
        "title": "幸武功慶善宮",
        "id": "84bf01fc-ec00-4d81-8189-153cd0c0d4ea"
    },
    {
        "author": "太宗皇帝",
        "paragraphs": [
            "代馬依朔吹，驚禽愁昔叢。",
            "況茲承眷德，懷舊感深衷。",
            "積善忻餘慶，暢武悅成功。",
            "垂衣天下治，端拱車書同。",
            "白水巡前跡，丹陵幸舊宮。",
            "列筵歡故老，高宴聚新豐。",
            "駐蹕撫田畯，回輿訪牧童。",
            "瑞氣縈丹闕，祥煙散碧空。",
            "孤嶼含霜白，遙山帶日紅。",
            "於焉歡擊筑，聊以詠南風。"
        ],
        "title": "重幸武功",
        "id": "f5436455-4bdd-4425-96c5-12ed92905950"
    },
    {
        "author": "太宗皇帝",
        "paragraphs": [
            "昔年懷壯氣，提戈初仗節。",
            "心隨朗日高，志與秋霜潔。",
            "移鋒驚電起，轉戰長河決。",
            "營碎落星沈，陣卷橫雲裂。",
            "一揮氛沴靜，再舉鯨鯢滅。",
            "於茲俯舊原，屬目駐華軒。",
            "沈沙無故迹，減竈有殘痕。",
            "浪霞穿水淨，峰霧抱蓮昏。",
            "世途亟流易，人事殊今昔。",
            "長想眺前蹤，撫躬聊自適。"
        ],
        "title": "經破薛舉戰地",
        "id": "4a3c83d8-a6f2-46f7-852b-4d2162d1c6c4"
    },
    {
        "author": "太宗皇帝",
        "paragraphs": [
            "新豐停翠輦，譙邑駐鳴笳。",
            "園荒一徑斷，苔古半階斜。",
            "前池消舊水，昔樹發今花。",
            "一朝辭此地，四海遂爲家。"
        ],
        "title": "過舊宅二首 一",
        "id": "5ba88d33-b035-4949-b673-e498ccfcee24"
    },
    {
        "author": "太宗皇帝",
        "paragraphs": [
            "金輿巡白水，玉輦駐新豐。",
            "紐落藤披架，花殘菊破叢。",
            "葉鋪荒草蔓，流竭半池空。",
            "紉珮蘭凋徑，舒圭葉翦桐。",
            "昔地一蕃內，今宅九圍中。",
            "架海波澄鏡，韜戈器反農。",
            "八表文同軌，無勞歌大風。"
        ],
        "title": "過舊宅二首 二",
        "id": "4c69b5b5-49c7-4d2b-8472-e11d39ca4106"
    },
    {
        "author": "太宗皇帝",
        "paragraphs": [
            "慨然撫長劒，濟世豈邀名。",
            "星旂紛電舉，日羽肅天行。",
            "徧野屯萬騎，臨原駐五營。",
            "登山麾武節，背水縱神兵。",
            "在昔戎戈動，今來宇宙平。"
        ],
        "title": "還陝述懷",
        "id": "70ec76dd-b81d-4d0b-944d-a71d13469e19"
    },
    {
        "author": "太宗皇帝",
        "paragraphs": [
            "崤函稱地險，襟帶壯兩京。",
            "霜峰直臨道，冰河曲繞城。",
            "古木參差影，寒猿斷續聲。",
            "冠蓋往來合，風塵朝夕驚。",
            "高談先馬度，僞曉預雞鳴。",
            "棄繻懷遠志，封泥負壯情。",
            "別有真人氣，安知名不名。"
        ],
        "title": "入潼關",
        "id": "09848995-b603-4010-8f95-0027fda0d119"
    },
    {
        "author": "太宗皇帝",
        "paragraphs": [
            "翠野駐戎軒，盧龍轉征斾。",
            "遙山麗如綺，長流縈似帶。",
            "海氣百重樓，巖松千丈蓋。"
        ],
        "title": "於北平作",
        "id": "c821f7b5-7b29-4f76-be64-cd5b5f9eca09"
    },
    {
        "author": "太宗皇帝",
        "paragraphs": [
            "玄兔月初明，澄輝照遼碣。",
            "映雲光暫隱，隔樹花如綴。",
            "魄滿桂枝圓，輪虧鏡彩缺。",
            "臨城却影散，帶暈重圍結。",
            "駐蹕俯九都，停觀妖氛滅。"
        ],
        "title": "遼城望月",
        "id": "26d1a470-54cc-4e65-954b-5ab6eeb7358b"
    },
    {
        "author": "太宗皇帝",
        "paragraphs": [
            "碧原開霧隰，綺嶺峻霞城。",
            "煙峰高下翠，日浪淺深明。",
            "斑紅粧橤樹，圓青壓溜荆。",
            "迹巖勞傅想，窺野訪莘情。",
            "巨川何以濟，舟楫佇時英。"
        ],
        "title": "春日登陝州城樓俯眺原野迴丹碧綴煙霞密翠斑紅芳菲花柳即目川岫聊以命篇",
        "id": "7136e8b6-cec9-423f-89e9-a260eeb32481"
    },
    {
        "author": "太宗皇帝",
        "paragraphs": [
            "韶光開令序，淑氣動芳年。",
            "駐輦華林側，高宴柏梁前。",
            "紫庭文珮滿，丹墀衮紱連。",
            "九夷簉瑤席，五狄列瓊筵。",
            "娛賓歌湛露，廣樂奏鈞天。",
            "清尊浮綠醑，雅曲韻朱弦。",
            "粵余君萬國，還慙撫八埏。",
            "庶幾保貞固，虛己厲求賢。"
        ],
        "title": "春日玄武門宴羣臣",
        "id": "f85432ef-54f1-4cc0-91c5-91af18ff0d05"
    },
    {
        "author": "太宗皇帝",
        "paragraphs": [
            "未央初壯漢，阿房昔侈秦。",
            "在危猶騁麗，居奢遂役人。",
            "豈如家四海，日宇罄朝倫。",
            "扇天裁戶舊，砌地翦基新。",
            "引月擎宵桂，飄雲逼曙鱗。",
            "露除光炫玉，霜闕映雕銀。",
            "舞接花梁燕，歌迎鳥路塵。",
            "鏡池波太液，莊苑麗宜春。",
            "作異甘泉日，停非路寢辰。",
            "念勞慙逸己，居曠返勞神。",
            "所欣成大厦，宏材佇渭濱。"
        ],
        "title": "登三臺言志",
        "id": "db548528-fbd1-4356-bc2d-403760c1267c"
    },
    {
        "author": "太宗皇帝",
        "paragraphs": [
            "楚王雲夢澤，漢帝長楊宮。",
            "豈若因農暇，閱武出轘嵩。",
            "三驅陳銳卒，七萃列材雄。",
            "寒野霜氛白，平原燒火紅。",
            "琱戈夏服箭，羽騎綠沈弓。",
            "怖獸潛幽壑，驚禽散翠空。",
            "長煙晦落景，灌木振嚴風。",
            "所爲除民瘼，非是悅林叢。"
        ],
        "title": "出獵",
        "id": "822d55ea-2b24-4067-a997-106adf6d6f55"
    },
    {
        "author": "太宗皇帝",
        "paragraphs": [
            "烈烈寒風起，慘慘飛雲浮。",
            "霜濃凝廣隰，冰厚結清流。",
            "金鞍移上苑，玉勒騁平疇。",
            "旌旗四望合，罝羅一面求。",
            "楚踣爭兕殪，秦亡角鹿愁。",
            "獸忙投密樹，鴻驚起礫洲。",
            "騎斂原塵靜，戈迴嶺日收。",
            "心非洛汭逸，意在渭濱游。",
            "禽荒非所樂，撫轡更招憂。"
        ],
        "title": "冬狩",
        "id": "b11c8320-d662-41e0-a9f2-8f4d4c4ceccd"
    },
    {
        "author": "太宗皇帝",
        "paragraphs": [
            "披襟眺滄海，憑軾翫春芳。",
            "積流橫地紀，疎派引天潢。",
            "仙氣凝三嶺，和風扇八荒。",
            "拂潮雲布色，穿浪日舒光。",
            "照岸花分彩，迷雲雁斷行。",
            "懷卑運深廣，持滿守靈長。",
            "有形非易測，無源詎可量。",
            "洪濤經變野，翠島屢成桑。",
            "之罘思漢帝，碣石想秦皇。",
            "霓裳非本意，端拱且圖王。"
        ],
        "title": "春日望海",
        "id": "fdf597bd-d45c-407d-9a5b-739be83771de"
    },
    {
        "author": "太宗皇帝",
        "paragraphs": [
            "春蒐馳駿骨，總轡俯長河。",
            "霞處流縈錦，風前瀁卷羅。",
            "水花翻照樹，堤蘭倒插波。",
            "豈必汾陰曲，秋雲發棹歌。"
        ],
        "title": "臨洛水",
        "id": "602688e2-e83d-4afd-87aa-af6f8f971a8a"
    },
    {
        "author": "太宗皇帝",
        "paragraphs": [
            "重巒俯渭水，碧嶂插遙天。",
            "出紅扶嶺日，入翠貯巖煙。",
            "疊松朝若夜，複岫闕疑全。",
            "對此恬千慮，無勞訪九仙。"
        ],
        "tags": [
            "终南山"
        ],
        "title": "望終南山",
        "id": "4714a2d4-49c5-45f5-a2ae-4a0eceac88f8"
    },
    {
        "author": "太宗皇帝",
        "paragraphs": [
            "高軒曖春色，邃閣媚朝光。",
            "彤庭飛綵斾，翠幌曜明璫。",
            "恭己臨四極，垂衣馭八荒。",
            "霜戟列丹陛，絲竹韻長廊。",
            "穆矣熏風茂，康哉帝道昌。",
            "繼文遵後軌，循古鑒前王。",
            "草秀故春色，梅豔昔年粧。",
            "巨川思欲濟，終以寄舟航。"
        ],
        "tags": [
            "春节"
        ],
        "title": "元日",
        "id": "63397c51-1271-4a83-b1c3-a9daef8f406a"
    },
    {
        "author": "太宗皇帝",
        "paragraphs": [
            "憑軒俯蘭閣，眺矚散靈襟。",
            "綺峰含翠霧，照日蕊紅林。",
            "鏤丹霞錦岫，殘素雪斑岑。",
            "拂浪堤垂柳，嬌花鳥續吟。",
            "連甍豈一拱，衆幹如千尋。",
            "明非獨材力，終藉棟梁深。",
            "彌懷矜樂志，更懼戒盈心。",
            "媿制勞居逸，方規十產金。"
        ],
        "title": "初春登樓即目觀作述懷",
        "id": "fd63be75-f6b3-491d-91d5-04179194f1aa"
    },
    {
        "author": "太宗皇帝",
        "paragraphs": [
            "寒隨窮律變，春逐鳥聲開。",
            "初風飄帶柳，晚雪間花梅。",
            "碧林青舊竹，綠沼翠新苔。",
            "芝田初雁去，綺樹巧鸎來。"
        ],
        "title": "首春",
        "id": "75f1983d-2147-4028-a0d8-fdfc4c2d8244"
    },
    {
        "author": "太宗皇帝",
        "paragraphs": [
            "晚霞聊自怡，初晴彌可喜。",
            "日晃百花色，風動千林翠。",
            "池魚躍不同，園鳥聲還異。",
            "寄言博通者，知予物外志。"
        ],
        "title": "初晴落景",
        "id": "847b969b-de24-48b5-9917-29f1e0233c08"
    },
    {
        "author": "太宗皇帝",
        "paragraphs": [
            "一朝春夏改，隔夜鳥花遷。",
            "陰陽深淺葉，曉夕重輕煙。",
            "哢鸎猶響殿，橫絲正網天。",
            "珮高蘭影接，綬細草紋連。",
            "碧鱗驚櫂側，玄燕舞檐前。",
            "何必汾陽處，始復有山泉。"
        ],
        "title": "初夏",
        "id": "8d2bd14f-e18f-4296-a4f0-972b09a7928a"
    },
    {
        "author": "太宗皇帝",
        "paragraphs": [
            "夏律昨留灰，秋箭今移晷。",
            "峨嵋岫初出，洞庭波漸起。",
            "桂白發幽巖，菊黃開灞涘。",
            "運流方可歎，含毫屬微理。"
        ],
        "tags": [
            "洞庭湖"
        ],
        "title": "度秋",
        "id": "fc15b398-9ab5-4210-b1df-885c70cf846f"
    },
    {
        "author": "太宗皇帝",
        "paragraphs": [
            "寒驚薊門葉，秋發小山枝。",
            "松陰背日轉，竹影避風移。",
            "提壺菊花岸，高興芙蓉池。",
            "欲知涼氣早，巢空燕不窺。"
        ],
        "title": "儀鸞殿早秋",
        "id": "09bbfe4c-d07c-4f0d-96b1-92647d37cd1e"
    },
    {
        "author": "太宗皇帝",
        "paragraphs": [
            "爽氣浮丹闕，秋光澹紫宮。",
            "衣碎荷疎影，花明菊點叢。",
            "袍輕低草露，蓋側舞松風。",
            "散岫飄雲葉，迷路飛煙鴻。",
            "砌冷蘭凋佩，閨寒樹隕桐。",
            "別鶴棲琴裏，離猿啼峽中。",
            "落野飛星箭，弦虛半月弓。",
            "芳菲夕霧起，暮色滿房櫳。"
        ],
        "title": "秋日即目",
        "id": "a609556d-746c-4703-97a2-0aac7168fce7"
    },
    {
        "author": "太宗皇帝",
        "paragraphs": [
            "山亭秋色滿，巖牖涼風度。",
            "疎蘭尚染煙，殘菊猶承露。",
            "古石衣新苔，新巢封古樹。",
            "歷覽情無極，咫尺輸光暮。"
        ],
        "title": "山閣晚秋",
        "id": "5f4f255b-13f1-4a5f-b36c-5ef48f8fc455"
    },
    {
        "author": "太宗皇帝",
        "paragraphs": [
            "朝光浮燒野，霜華淨碧空。",
            "結浪冰初鏡，在逕菊方叢。",
            "約嶺煙深翠，分旗霞散紅。",
            "抽思滋泉側，飛想傅巖中。"
        ],
        "title": "秋暮言志",
        "id": "9d2bcfb9-1052-40ca-8a14-87ba811aee4e"
    },
    {
        "author": "太宗皇帝",
        "paragraphs": [
            "碧昏朝合霧，丹卷暝韜霞。",
            "結葉繁雲色，凝璚徧雪華。",
            "光樓皎若粉，映幕集疑沙。",
            "泛柳飛飛絮，粧梅片片花。",
            "照璧臺圓月，飄珠箔穿露。",
            "瑤潔短長階，玉藂高下樹。",
            "映桐珪累白，縈峰蓮抱素。",
            "斷續氣將沈，徘徊歲云暮。",
            "懷珍媿隱德，表瑞佇豐年。",
            "橤間飛禁苑，鶴處舞伊川。",
            "儻詠幽蘭曲，同懽黃竹篇。"
        ],
        "title": "喜雪",
        "id": "8de88b9b-bb36-4f7e-a2cd-4771ff984a8a"
    },
    {
        "author": "太宗皇帝",
        "paragraphs": [
            "嶺銜宵月桂，珠穿曉露叢。",
            "蟬啼覺樹冷，螢火不溫風。",
            "花生圓菊橤，荷盡戲魚通。",
            "晨浦鳴飛雁，夕渚集栖鴻。",
            "颯颯高天吹，氛澄下熾空。"
        ],
        "title": "秋日斅庾信體",
        "id": "7be96695-a98f-43ce-a539-db885c3b0cf0"
    },
    {
        "author": "太宗皇帝",
        "paragraphs": [
            "崇文時駐步，東觀還停輦。",
            "輟膳翫三墳，暉燈披五典。",
            "寒心覩肉林，飛魄看沈湎。",
            "縱情昏主多，克己明君鮮。",
            "滅身資累惡，成名由積善。",
            "既承百王末，戰兢隨歲轉。"
        ],
        "title": "賦尚書",
        "id": "69f09ef2-88a4-4fd3-979d-8cfb6541eb93"
    },
    {
        "author": "太宗皇帝",
        "paragraphs": [
            "二儀初創象，三才乃分位。",
            "非惟樹司牧，固亦垂文字。",
            "緜代更膺期，芳圖無輟記。",
            "炎漢承君道，英謨纂神器。",
            "潛龍既可躍，逵兔奚難致。",
            "前史殫妙詞，後昆沈雅思。",
            "書言揚盛跡，補闕興洪志。",
            "川谷猶舊途，郡國開新意。",
            "梅山未覺朽，穀水誰云異。",
            "車服隨名表，文物因時置。",
            "鳳戟翼康衢，鑾輿總柔轡。",
            "清濁必能澄，洪纖幸無棄。",
            "觀儀不失序，遵禮方由事。",
            "政宣竹律和，時平玉條備。",
            "文囿雕奇彩，藝門蘊深致。",
            "雲飛星共流，風揚月兼至。",
            "類禋遵令典，壇壝資良地。",
            "五勝竟無違，百司誠有庇。",
            "粵予承暇景，談叢引泉祕。",
            "討論窮義府，看覈披經笥。",
            "大辨良難仰，小學終先匱。",
            "聞道諒知榮，含毫孰忘媿。"
        ],
        "title": "詠司馬彪續漢志",
        "id": "2236d4fc-b6ec-481c-97cb-ac7609dd8382"
    },
    {
        "author": "太宗皇帝",
        "paragraphs": [
            "蕭條起關塞，搖颺下蓬瀛。",
            "拂林花亂彩，響谷鳥分聲。",
            "披雲羅影散，泛水織文生。",
            "勞歌大風曲，威加四海清。"
        ],
        "title": "詠風",
        "id": "7d4ab8fc-aa99-46f4-8571-54af4d4666bf"
    },
    {
        "author": "太宗皇帝",
        "paragraphs": [
            "罩雲飄遠岫，噴雨泛長河。",
            "低飛昏嶺腹，斜足灑巖阿。",
            "泫叢珠締葉，起溜鏡圖波。",
            "濛柳添絲密，含吹織空羅。"
        ],
        "tags": [
            "写雨",
            "雨",
            "咏物",
            "咏物诗"
        ],
        "title": "詠雨",
        "id": "28968a18-20d9-4c42-91ea-98e53f9e769e"
    },
    {
        "author": "太宗皇帝",
        "paragraphs": [
            "潔野凝晨曜，裝墀帶夕暉。",
            "集條分樹玉，拂浪影泉璣。",
            "色灑妝臺粉，花飄綺席衣。",
            "入扇縈離匣，點素皎殘機。"
        ],
        "title": "詠雪",
        "id": "125c6392-6a3b-4ba2-a0af-d9520b6b7e6b"
    },
    {
        "author": "太宗皇帝",
        "paragraphs": [
            "北闕三春晚，南榮九夏初。",
            "黃鶯弄漸變，翠林花落餘。",
            "瀑流還響谷，猿啼自應虛。",
            "早荷向心卷，長楊就影舒。",
            "此時歡不極，調軫坐相於。"
        ],
        "title": "賦得夏首啓節",
        "id": "3850fcde-577f-4a8a-8fae-3efe63b00439"
    },
    {
        "author": "太宗皇帝",
        "paragraphs": [
            "紅輪不暫駐，烏飛豈復停。",
            "岑霞漸漸落，溪陰寸寸生。",
            "藿葉隨光轉，葵心逐照傾。",
            "晚煙含樹色，棲鳥雜流聲。"
        ],
        "title": "賦得白日半西山",
        "id": "e5060cf4-fac1-454f-b85e-014ec8c2870b"
    },
    {
        "author": "太宗皇帝",
        "paragraphs": [
            "高軒臨碧渚，飛檐迥架空。",
            "餘花攢鏤檻，殘柳散雕櫳。",
            "岸菊初含橤，園梨始帶紅。",
            "莫慮崑山暗，還共盡杯中。"
        ],
        "title": "置酒坐飛閣",
        "id": "5c05f129-817c-4e03-af67-4ab13a07a172"
    },
    {
        "author": "太宗皇帝",
        "paragraphs": [
            "結伴戲方塘，攜手上雕航。",
            "船移分細浪，風散動浮香。",
            "遊鸎無定曲，驚鳧有亂行。",
            "蓮稀釧聲斷，水廣櫂歌長。",
            "棲烏還密樹，泛流歸建章。"
        ],
        "title": "采芙蓉",
        "id": "403f95d9-35f0-4a0a-9570-1337546203c6"
    },
    {
        "author": "太宗皇帝",
        "paragraphs": [
            "華林滿芳景，洛陽徧陽春。",
            "朱顏含遠日，翠色影長津。",
            "喬柯囀嬌鳥，低枝映美人。",
            "昔作園中實，今來席上珍。"
        ],
        "title": "賦得櫻桃",
        "id": "d3ab98da-082d-4117-98e1-79bc8c2635ed"
    },
    {
        "author": "太宗皇帝",
        "paragraphs": [
            "玉衡流桂圃，成蹊正可尋。",
            "鸎啼密葉外，蝶戲脆花心。",
            "麗景光朝彩，輕霞散夕陰。",
            "暫顧暉章側，還眺靈山林。"
        ],
        "title": "賦得李",
        "id": "7cc40e68-b5bb-4af8-9a5b-5b6118881e86"
    },
    {
        "author": "太宗皇帝",
        "paragraphs": [
            "岸曲非千里，橋斜異七星。",
            "暫低逢輦度，還高值浪驚。",
            "水搖文鷁動，纜轉錦花縈。",
            "遠近隨輪影，輕重應人行。"
        ],
        "title": "賦得浮橋",
        "id": "0c1d43ec-220c-4983-a6f9-e4e55631ad44"
    },
    {
        "author": "太宗皇帝",
        "paragraphs": [
            "回鑾遊福地，極目玩芳晨。",
            "梵鐘交二響，法日轉雙輪。",
            "寶剎遙承露，天花近足春。",
            "未佩蘭猶小，無絲柳尚新。",
            "圓光低月殿，碎影亂風筠。",
            "對此留餘想，超然離俗塵。"
        ],
        "title": "謁幷州大興國寺詩",
        "id": "147b640e-e767-4dbb-8934-23c199390f9f"
    },
    {
        "author": "太宗皇帝",
        "paragraphs": [
            "拂霞疑電落，騰虛狀寫虹。",
            "屈伸煙霧裏，低舉白雲中。",
            "紛披乍依迥，掣曳或隨風。",
            "念茲輕薄質，無翅強搖空。"
        ],
        "tags": [
            "咏物诗",
            "咏物"
        ],
        "title": "詠興國寺佛殿前幡",
        "id": "ed3c7340-40dd-4581-8fa0-73f4060473ae"
    },
    {
        "author": "太宗皇帝",
        "paragraphs": [
            "閶闔總金鞍，上林移玉輦。",
            "野郊愴新別，河橋非舊餞。",
            "慘日映峰沈，愁雲隨蓋轉。",
            "哀笳時斷續，悲旌乍舒卷。",
            "望望情何極，浪浪淚空泫。",
            "無復昔時人，芳春共誰遣。"
        ],
        "title": "望送魏徵葬",
        "id": "5f444f7d-1c9a-42c5-a2dd-1dda1aac432a"
    },
    {
        "author": "太宗皇帝",
        "paragraphs": [
            "鑿門初奉律，仗戰始臨戎。",
            "振鱗方躍浪，騁翼正凌風。",
            "未展六奇術，先虧一簣功。",
            "防身豈乏智，殉命有餘忠。"
        ],
        "title": "傷遼東戰亡",
        "id": "c59e8104-e7ec-433d-ae2f-033ba7267993"
    },
    {
        "author": "太宗皇帝",
        "paragraphs": [
            "晦魄移中律，凝暄起麗城。",
            "罩雲朝蓋上，穿露曉珠呈。",
            "笑樹花分色，啼枝鳥合聲。",
            "披襟歡眺望，極目暢春情。"
        ],
        "title": "月晦",
        "id": "8f179f71-6bfa-4329-9340-2aa81745b2c6"
    },
    {
        "author": "太宗皇帝",
        "paragraphs": [
            "秋光凝翠嶺，涼吹肅離宮。",
            "荷疎一蓋缺，樹冷半帷空。",
            "側陣移鴻影，圓花釘菊叢。",
            "攄懷俗塵外，高眺白雲中。"
        ],
        "title": "秋日翠微宮",
        "id": "fbb8a283-d6a5-4fc0-9fc3-33e422157b3f"
    },
    {
        "author": "太宗皇帝",
        "paragraphs": [
            "斜廊連綺閣，初月照宵幃。",
            "塞冷鴻飛疾，園秋蟬噪遲。",
            "露結林疎葉，寒輕菊吐滋。",
            "愁心逢此節，長歎獨含悲。"
        ],
        "title": "初秋夜坐",
        "id": "6f0897e1-ef12-4042-8e56-8cb1134cf9c3"
    },
    {
        "author": "太宗皇帝",
        "paragraphs": [
            "菊散金風起，荷疎玉露圓。",
            "將秋數行雁，離夏幾林蟬。",
            "雲凝愁半嶺，霞碎纈高天。",
            "還似成都望，直見峨眉前。"
        ],
        "title": "秋日二首 一",
        "id": "ff2b3cb0-be10-47e9-986f-3fa62c69e727"
    },
    {
        "author": "太宗皇帝",
        "paragraphs": [
            "爽氣澄蘭沼，秋風動桂林。",
            "露凝千片玉，菊散一叢金。",
            "日岫高低影，雲空點綴陰。",
            "蓬瀛不可望，泉石且娛心。"
        ],
        "title": "秋日二首 二",
        "id": "731721e5-508d-452f-aaab-5b61f196de4c"
    },
    {
        "author": "太宗皇帝",
        "paragraphs": [
            "雕宮靜龍漏，綺閣宴公侯。",
            "珠簾燭燄動，繡柱月光浮。",
            "雲起將歌發，風停與管遒。"
        ],
        "title": "冬宵各爲四韻",
        "id": "ed13392c-ff75-46b4-923b-509cadddbc24"
    },
    {
        "author": "太宗皇帝",
        "paragraphs": [
            "石鯨分玉溜，劫燼隱平沙。",
            "柳影冰無葉，梅心凍有花。",
            "寒野凝朝霧，霜天散夕霞。",
            "歡情猶未極，落景遽西斜。"
        ],
        "title": "冬日臨昆明池",
        "id": "c34fab35-9a2e-4bc3-82e7-e6d79c091b0b"
    },
    {
        "author": "太宗皇帝",
        "paragraphs": [
            "凍雲宵徧嶺，素雪曉凝華。",
            "入牖千重碎，迎風一半斜。",
            "不妝空散粉，無樹獨飄花。",
            "縈空慙夕照，破彩謝晨霞。"
        ],
        "tags": [
            "写雪",
            "雪",
            "人生",
            "感慨"
        ],
        "title": "望雪",
        "id": "c81a3a3f-0eec-4fe0-b482-40c50959b37e"
    },
    {
        "author": "太宗皇帝",
        "paragraphs": [
            "暮景斜芳殿，年華麗綺宮。",
            "寒辭去冬雪，暖帶入春風。",
            "階馥舒梅素，盤花卷燭紅。",
            "共歡新故歲，迎送一宵中。"
        ],
        "tags": [
            "闲适",
            "春节"
        ],
        "title": "守歲",
        "id": "95db82fe-9e50-4bc6-be79-d1c79c61ce32"
    },
    {
        "author": "太宗皇帝",
        "paragraphs": [
            "歲陰窮暮紀，獻節啓新芳。",
            "冬盡今宵促，年開明日長。",
            "冰消出鏡水，梅散入風香。",
            "對此歡終宴，傾壺待曙光。"
        ],
        "title": "除夜",
        "id": "15fac24c-4cf1-424d-8758-511f755aa8fc"
    },
    {
        "author": "太宗皇帝",
        "paragraphs": [
            "和氣吹綠野，梅雨灑芳田。",
            "新流添舊澗，宿霧足朝煙。",
            "雁溼行無次，花霑色更鮮。",
            "對此欣登歲，披襟弄五弦。"
        ],
        "tags": [
            "写雨",
            "雨"
        ],
        "title": "詠雨",
        "id": "bbad458d-8996-48f7-856d-1931d49f0e2c"
    },
    {
        "author": "太宗皇帝",
        "paragraphs": [
            "翠樓含曉霧，蓮峰帶晚雲。",
            "玉葉依巖聚，金枝觸石分。",
            "橫天結陣影，逐吹起羅文。",
            "非復陽臺下，空將惑楚君。"
        ],
        "title": "賦得含峰雲",
        "id": "0c1c7765-a078-485f-9e03-f3905bc9d517"
    },
    {
        "author": "太宗皇帝",
        "paragraphs": [
            "綺筵移暮景，紫閣引宵煙。",
            "隔棟歌塵合，分階舞影連。",
            "聲流三處管，響亂一重絃。",
            "不似秦樓上，吹簫空學仙。"
        ],
        "title": "三層閣上置音聲",
        "id": "e022fa7a-ae8e-49c2-9369-f9d286b972e2"
    },
    {
        "author": "太宗皇帝",
        "paragraphs": [
            "殘雲收翠嶺，夕霧結長空。",
            "帶岫凝全碧，障霞隱半紅。",
            "髣髴分初月，飄颻度曉風。",
            "還因三里處，冠蓋遠相通。"
        ],
        "title": "遠山澄碧霧",
        "id": "1fcbff48-e228-417c-bb6d-79979dddc1b2"
    },
    {
        "author": "太宗皇帝",
        "paragraphs": [
            "蘭氣已熏宮，新橤半粧叢。",
            "色含輕重霧，香引去來風。",
            "拂樹濃舒碧，縈花薄蔽紅。",
            "還當雜行雨，髣髴隱遙空。"
        ],
        "title": "賦得花庭霧",
        "id": "53cabac3-3558-4bcb-8845-9ebe1c3eb562"
    },
    {
        "author": "太宗皇帝",
        "paragraphs": [
            "年柳變池臺，隋堤曲直回。",
            "逐浪絲陰去，迎風帶影來。",
            "疎黃一鳥弄，半翠幾眉開。",
            "縈雪臨春岸，參差間早梅。"
        ],
        "title": "春池柳",
        "id": "2bfd3472-5aea-48b4-ae78-6c030ef4e64f"
    },
    {
        "author": "太宗皇帝",
        "paragraphs": [
            "春暉開紫苑，淑景媚蘭場。",
            "映庭含淺色，凝露泫浮光。",
            "日麗參差影，風傳輕重香。",
            "會須君子折，佩裏作芬芳。"
        ],
        "title": "芳蘭",
        "id": "5a422f68-ee50-4809-a6f7-e1ef510e51a5"
    },
    {
        "author": "太宗皇帝",
        "paragraphs": [
            "禁苑春暉麗，花蹊綺樹妝。",
            "綴條深淺色，點露參差光。",
            "向日分千笑，迎風共一香。",
            "如何仙嶺側，獨秀隱遙芳。"
        ],
        "title": "詠桃",
        "id": "8098529a-3316-4f89-a17f-6e6a2ce52d59"
    },
    {
        "author": "太宗皇帝",
        "paragraphs": [
            "參差垂玉闕，舒卷映蘭宮。",
            "珠光搖素月，竹影亂清風。",
            "彩散銀鉤上，文斜桂戶中。",
            "惟當雜羅綺，相與媚房櫳。"
        ],
        "title": "賦簾",
        "id": "48bb657b-455d-4dd1-a38a-4312d39968fd"
    },
    {
        "author": "太宗皇帝",
        "paragraphs": [
            "凌晨麗城去，薄暮上林棲。",
            "辭枝枝暫起，停樹樹還低。",
            "向日終難託，迎風詎肯迷。",
            "只待纖纖手，曲裏作宵啼。"
        ],
        "title": "詠烏代陳師道",
        "id": "2b4fdd33-abbc-4c1b-a33e-4e786e544865"
    },
    {
        "author": "太宗皇帝",
        "paragraphs": [
            "駿骨飲長涇，奔流灑絡纓。",
            "細紋連噴聚，亂荇繞蹄縈。",
            "水光鞍上側，馬影溜中橫。",
            "翻似天池裏，騰波龍種生。"
        ],
        "title": "詠飲馬",
        "id": "aab2f610-6652-486f-bbc7-034366eb35a4"
    },
    {
        "author": "太宗皇帝",
        "paragraphs": [
            "階蘭凝曙霜，岸菊照晨光。",
            "露濃晞晚笑，風勁淺殘香。",
            "細葉凋輕翠，圓花飛碎黃。",
            "還持今歲色，復結後年芳。"
        ],
        "title": "賦得殘菊",
        "id": "4e85cb66-dc1d-42b5-9f64-c5a19b4e9fed"
    },
    {
        "author": "太宗皇帝",
        "paragraphs": [
            "秋露凝高掌，朝光上翠微。",
            "參差麗雙闕，照耀滿重闈。",
            "仙馭隨輪轉，靈烏帶影飛。",
            "臨波無定彩，入隙有圓暉。",
            "還當葵藿志，傾葉自相依。"
        ],
        "title": "賦秋日懸清光賜房玄齡",
        "id": "c23bb21b-7230-4256-b5e2-dbed22360c2e"
    },
    {
        "author": "太宗皇帝",
        "paragraphs": [
            "半月無雙影，全花有四時。",
            "摧藏千里態，掩抑幾重悲。",
            "促節縈紅袖，清音滿翠帷。",
            "駛彈風響急，緩曲釧聲遲。",
            "空餘關隴恨，因此代相思。"
        ],
        "title": "琵琶",
        "id": "c5629da4-989d-4af5-a5e8-db1a6aaa8e6f"
    },
    {
        "author": "太宗皇帝",
        "paragraphs": [
            "驅馬出遼陽，萬里轉旂常。",
            "對敵六奇舉，臨戎八陣張。",
            "斬鯨澄碧海，卷霧掃扶桑。",
            "昔去蘭縈翠，今來桂染芳。",
            "雲芝浮碎葉，冰鏡上朝光。",
            "回首長安道，方歡宴柏梁。"
        ],
        "title": "宴中山",
        "id": "d7c51477-e08e-4f2e-ba3b-361807bbecea"
    },
    {
        "author": "太宗皇帝",
        "paragraphs": [
            "曖曖去塵昏灞岸，飛飛輕蓋指河梁。",
            "雲峰衣結千重葉，雪岫花開幾樹妝。",
            "深悲黃鶴孤舟遠，獨歎青山別路長。",
            "聊將分袂霑巾淚，還用持添離席觴。"
        ],
        "title": "餞中書侍郎來濟",
        "id": "8c6e81ed-cfe2-4900-aa3b-9d44ef7f1bea"
    },
    {
        "author": "太宗皇帝",
        "paragraphs": [
            "四時運灰琯，一夕變冬春。",
            "送寒餘雪盡，迎歲早梅新。"
        ],
        "title": "於太原召侍臣賜宴守歲",
        "id": "7822c305-f1b3-4ed3-8011-f69dca0e965a"
    },
    {
        "author": "太宗皇帝",
        "paragraphs": [
            "燄聽風來動，花開不待春。",
            "鎮下千行淚，非是爲思人。"
        ],
        "title": "詠燭二首 一",
        "id": "e4ea593e-ab38-4278-9d9b-ea23e30b3421"
    },
    {
        "author": "太宗皇帝",
        "paragraphs": [
            "九龍蟠燄動，四照逐花生。",
            "即此流高殿，堪持待月明。"
        ],
        "title": "詠燭二首 二",
        "id": "c3fd8880-154d-479b-a852-c5f31ad5463e"
    },
    {
        "author": "太宗皇帝",
        "paragraphs": [
            "上弦明月半，激箭流星遠。",
            "落雁帶書驚，啼猿映枝轉。"
        ],
        "title": "詠弓",
        "id": "3f79db59-87f2-4b64-9605-be330724d4de"
    },
    {
        "author": "太宗皇帝",
        "paragraphs": [
            "初秋玉露清，早雁出空鳴。",
            "隔雲時亂影，因風乍含聲。"
        ],
        "title": "賦得早雁出雲鳴",
        "id": "c353940d-4bbc-4420-83bf-07cb4606d35f"
    },
    {
        "author": "太宗皇帝",
        "paragraphs": [
            "岸曲絲陰聚，波移帶影疎。",
            "還將眉裏翠，來就鏡中舒。"
        ],
        "title": "賦得臨池柳",
        "id": "02e00858-8361-4f48-9e95-d0353a54ab49"
    },
    {
        "author": "太宗皇帝",
        "paragraphs": [
            "貞條障曲砌，翠葉貫寒霜。",
            "拂牖分龍影，臨池待鳳翔。"
        ],
        "title": "賦得臨池竹",
        "id": "d340ad23-8f26-4ee8-9873-8b044a6f158b"
    },
    {
        "author": "太宗皇帝",
        "paragraphs": [
            "散影玉階柳，含翠隱鳴蟬。",
            "微形藏葉裏，亂響出風前。"
        ],
        "title": "賦得弱柳鳴秋蟬",
        "id": "487805d3-fe67-46d9-912d-29587a2cb1c5"
    },
    {
        "author": "太宗皇帝",
        "paragraphs": [
            "盤根直盈渚，交幹橫倚天。",
            "舒華光四海，卷葉蔭三川。"
        ],
        "title": "探得李",
        "id": "edabeb38-248a-4bc6-a4f3-5dcdf340729c"
    },
    {
        "author": "太宗皇帝",
        "paragraphs": [
            "近谷交縈橤，遙峰對出蓮。",
            "徑細無全磴，松小未含煙。"
        ],
        "title": "詠小山",
        "id": "cbeb0337-1af4-4987-87a7-34bb9e79d812"
    },
    {
        "author": "太宗皇帝",
        "paragraphs": [
            "疾風知勁草，板蕩識誠臣。",
            "勇夫安識義，智者必懷仁。"
        ],
        "tags": [
            "哲理",
            "启示"
        ],
        "title": "賜蕭瑀",
        "id": "5737750c-bf61-45a3-b38e-44bd6038b425"
    },
    {
        "author": "太宗皇帝",
        "paragraphs": [
            "太液仙舟迥，西園隱上才。",
            "未曉征車度，雞鳴關早開。"
        ],
        "tags": [
            "赞颂",
            "写人",
            "写人诗"
        ],
        "title": "賜房玄齡",
        "id": "291dd1f7-f61e-42b0-bb46-a8b28f9a8ffd"
    },
    {
        "author": "太宗皇帝",
        "paragraphs": [
            "煙生遙岸隱，月落半崖陰。",
            "連山驚鳥亂，隔岫斷猿吟。"
        ],
        "title": "遼東山夜臨秋",
        "id": "297cc055-e94c-41a9-bdfb-2cbfef8cae83"
    },
    {
        "author": "太宗皇帝",
        "paragraphs": [
            "醽醁勝蘭生，翠濤過玉䪥。",
            "千日醉不醒，十年味不敗。"
        ],
        "title": "賜魏徵詩",
        "id": "8fcbec86-3e3e-4250-ae58-47b567af7e8e"
    },
    {
        "author": "太宗皇帝",
        "paragraphs": [
            "絕域降附天下平，八表無事悅聖情。",
            "雲披霧斂天地明，登封日觀禪云亭。",
            "太常具禮方告成。"
        ],
        "title": "兩儀殿賦柏梁體",
        "id": "bf2685a1-fc35-4238-87ee-9f27fd58432a"
    },
    {
        "author": "太宗皇帝",
        "paragraphs": [
            "雪恥酬百王，除兇報千古。",
            "昔乘匹馬去，今驅萬乘來。",
            "近日毛雖暖聞弦心已驚。"
        ],
        "title": "句",
        "id": "861c1378-8568-4606-8e50-e0b54d194c5e"
    },
    {
        "author": "高宗皇帝",
        "paragraphs": [
            "龍樓光曙景，魯館啓朝扉。",
            "豔日濃妝影，低星降婺輝。",
            "玉庭浮瑞色，銀牓藻祥徽。",
            "雲轉花縈蓋，霞飄葉綴旂。",
            "雕軒回翠陌，寶駕歸丹殿。",
            "鳴珠佩曉衣，鏤璧輪開扇。",
            "華冠列綺筵，蘭醑申芳宴。",
            "環階鳳樂陳，玳席珍羞薦。",
            "蝶舞袖香新，歌分落素塵。",
            "歡凝歡懿戚，慶叶慶初姻。",
            "暑闌炎氣息，涼早吹疎頻。",
            "方期六合泰，共賞萬年春。"
        ],
        "title": "太子納妃太平公主出降",
        "id": "f99f99d1-0379-4ce5-a570-90e6b5db19b4"
    },
    {
        "author": "高宗皇帝",
        "paragraphs": [
            "羽蓋飛天漢，鳳駕越層巒。",
            "俱歎三秋阻，共敍一宵歡。",
            "璜虧夜月落，靨碎曉星殘。",
            "誰能重操杼，纖手濯清瀾。"
        ],
        "title": "七夕宴懸圃二首 一",
        "id": "f971131c-5b36-4888-9f4e-6e9410adf659"
    },
    {
        "author": "高宗皇帝",
        "paragraphs": [
            "霓裳轉雲路，鳳駕儼天潢。",
            "虧星凋夜靨，殘月落朝璜。",
            "促歡今夕促，長離別後長。",
            "輕梭聊駐織，掩淚獨悲傷。"
        ],
        "title": "七夕宴懸圃二首 二",
        "id": "792e7017-3954-4a3b-a167-e183f17ca707"
    },
    {
        "author": "高宗皇帝",
        "paragraphs": [
            "溫渚停仙蹕，豐郊駐曉旌。",
            "路曲迴輸影，巖虛傳漏聲。",
            "暖溜驚湍駛，寒空碧霧輕。",
            "林黃疎葉下，野白曙霜明。",
            "眺聽良無已，煙霞斷續生。"
        ],
        "title": "過溫湯",
        "id": "ca84f1d3-1494-4add-a44d-6ccd8f6484a2"
    },
    {
        "author": "高宗皇帝",
        "paragraphs": [
            "端居臨玉扆，初律啓金商。",
            "鳳闕澄秋色，龍闈引夕涼。",
            "野淨山氣斂，林疎風露長。",
            "砌蘭虧半影，巖桂發全香。",
            "滿蓋荷凋翠，圓花菊散黃。",
            "揮鞭爭電烈，飛羽亂星光。",
            "柳空穿石碎，弦虛側月張。",
            "怯猿啼落岫，驚雁斷分行。",
            "斜輪低夕景，歸斾擁通莊。"
        ],
        "title": "九月九日",
        "id": "694314d7-c1d5-4b3b-9e0d-b355697cced3"
    },
    {
        "author": "高宗皇帝",
        "paragraphs": [
            "停軒觀福殿，遊目眺皇畿。",
            "法輪含日轉，花蓋接雲飛。",
            "翠煙香綺閣，丹霞光寶衣。",
            "幡虹遙合彩，定水迥分暉。",
            "蕭然登十地，自得會三歸。"
        ],
        "title": "謁慈恩寺題奘法師房",
        "id": "2f442360-9ecd-40ad-9b97-8afef21e2a85"
    },
    {
        "author": "高宗皇帝",
        "paragraphs": [
            "日宮開萬仞，月殿聳千尋。",
            "花蓋飛團影，幡虹曳曲陰。",
            "綺霞遙籠帳，叢珠細網林。",
            "寥廓煙雲表，超然物外心。"
        ],
        "title": "謁大慈恩寺",
        "id": "7a91f55d-4f60-45b4-b9e2-36ddfd8ac342"
    },
    {
        "author": "高宗皇帝",
        "paragraphs": [
            "今宵冬律盡，來朝麗景新。",
            "花餘凝地雪，條含煖吹分。",
            "綬吐芽猶嫩，冰□已鏤津。",
            "薄紅梅色冷，淺綠柳輕春。",
            "送迎交兩節，暄寒變一辰。"
        ],
        "title": "守歲",
        "id": "527b27aa-af81-41ed-b7f4-31c4eb7bb57f"
    },
    {
        "author": "高宗皇帝",
        "paragraphs": [
            "屏欲除奢政返淳。"
        ],
        "title": "咸亨殿宴近臣諸親柏梁體",
        "id": "589c213c-6793-4ba6-b0d8-ef674ea4a544"
    },
    {
        "author": "中宗皇帝",
        "paragraphs": [
            "九月正乘秋，三杯興已周。",
            "泛桂迎尊滿，吹花向酒浮。",
            "長房萸早熟，彭澤菊初收。"
        ],
        "title": "九月九日幸臨渭亭登高得秋字",
        "id": "103a8266-2d76-413d-9cde-e32f15f47d4c"
    },
    {
        "author": "中宗皇帝",
        "paragraphs": [
            "四郊秦漢國，八水帝王都。",
            "閶闔雄里閈，城闕壯規模。",
            "貫渭稱天邑，含岐實奧區。",
            "金門披玉館，因此識皇圖。"
        ],
        "title": "登驪山高頂寓目",
        "id": "c4305274-656b-4379-a658-eed9909fbaa2"
    },
    {
        "author": "中宗皇帝",
        "paragraphs": [
            "眷言君失德，驪邑想秦餘。",
            "政煩方改篆，愚俗乃焚書。",
            "阿房久已滅，閣道遂成墟。",
            "欲厭東南氣，翻傷掩鮑車。"
        ],
        "title": "幸秦始皇陵",
        "id": "651e8254-c709-49e8-86fd-0153306ff555"
    },
    {
        "author": "中宗皇帝",
        "paragraphs": [
            "神皐福地三秦邑，玉臺金闕九仙家。",
            "寒光猶戀甘泉樹，淑景偏臨建始花。",
            "綵蝶黃鸎未歌舞，梅香柳色已矜誇。",
            "迎春正啓流霞席，暫囑曦輪勿遽斜。"
        ],
        "title": "立春日遊苑迎春",
        "id": "2fe88983-0ad0-490b-b08a-8c359af920a3"
    },
    {
        "author": "中宗皇帝",
        "paragraphs": [
            "潤色鴻業寄賢才，叨居右弼媿鹽梅。",
            "運籌帷幄荷時來，職掌圖籍濫蓬萊。",
            "兩司謬忝謝鍾裴，禮樂銓管效涓埃。",
            "陳師振旅清九垓，欣承顧問侍天杯。",
            "銜恩獻壽梁柏臺，黃縑青簡奉康哉。",
            "鯫生侍從忝王枚，右掖司言實不才。",
            "宗伯秩禮天地開，帝歌難續仰昭回。",
            "微臣捧日變寒灰，遠慙班左媿遊陪。"
        ],
        "title": "十月誕辰內殿宴羣臣效柏梁體聯句",
        "id": "49359d18-613c-4aa0-8836-e2253b88d772"
    },
    {
        "author": "中宗皇帝",
        "paragraphs": [
            "大明御宇臨萬方，顧慙內政翊陶唐。",
            "鸞鳴鳳舞向平陽，秦樓魯館沐恩光。",
            "無心爲子輒求郎，雄才七步謝陳王。",
            "當熊讓輦媿前芳，再司銓筦恩可忘。",
            "文江學海思濟航，萬邦考績臣所詳。",
            "著作不休出中腸，權豪屏迹肅嚴霜。",
            "鑄鼎開岳造明堂，玉醴由來獻壽觴。"
        ],
        "title": "景龍四年正月五日移仗蓬萊宮御大明殿會吐蕃騎馬之戲因重爲柏梁體聯句",
        "id": "19a60c13-e4f4-4653-8262-70e474cc636a"
    },
    {
        "author": "中宗皇帝",
        "paragraphs": [
            "三陽本是標靈紀，二室由來獨擅名。",
            "霞衣霞錦千般狀，雲峰雲岫百重生。",
            "水炫珠光遇泉客，巖懸石鏡厭山精。",
            "永願乾坤符睿算，長居膝下屬歡情。"
        ],
        "title": "石淙",
        "id": "3da0d066-be3c-427c-ad15-5b6c38d3ccf6"
    },
    {
        "author": "睿宗皇帝",
        "paragraphs": [
            "奇峰嶾嶙箕山北，秀崿岹嶢嵩鎮南。",
            "地首地肺何曾擬，天目天台倍覺慙。",
            "樹影蒙蘢鄣疊岫，波深洶湧落懸潭。",
            "□願紫宸居得一，永欣丹扆御通三。"
        ],
        "title": "石淙",
        "id": "b8c1489d-d98c-49bc-a2f6-6d8449664e26"
    },
    {
        "author": "明皇帝",
        "paragraphs": [
            "緬想封唐處，實惟建國初。",
            "俯察伊晉野，仰觀乃參虛。",
            "井邑龍斯躍，城池鳳翔餘。",
            "林塘猶沛澤，臺榭宛舊居。",
            "運革祚中否，時遷命茲符。",
            "顧循承丕構，怵惕多憂虞。",
            "尚恐威不逮，復慮化未孚。",
            "豈徒勞轍迹，所期訓戎車。",
            "習俗問黎人，親巡慰里閭。",
            "永言念成功，頌德臨康衢。",
            "長懷經綸日，歎息履庭隅。",
            "艱難安可忘，欲去良踟躕。"
        ],
        "title": "過晉陽宮",
        "id": "d0337427-89fa-44ca-8f08-6f989572feb6"
    },
    {
        "author": "明皇帝",
        "paragraphs": [
            "有隋政昏虐，羣雄已交爭。",
            "先聖按劒起，叱咤風雲生。",
            "飲馬河洛竭，作氣嵩華驚。",
            "克敵睿圖就，擒俘帝道亨。",
            "顧慙嗣寶曆，恭承天下平。",
            "幸過翦鯨地，感慕神且英。"
        ],
        "title": "行次成皋途經先聖擒建德之所緬思功業感而賦詩",
        "id": "2aaa788e-05f6-4bdf-acb9-773e3a5fa4d9"
    },
    {
        "author": "明皇帝",
        "paragraphs": [
            "弧矢威天下，旌旗遊近縣。",
            "一面施鳥羅，三驅教人戰。",
            "暮雲成積雪，曉色開行殿。",
            "皓然原隰同，不覺林野變。",
            "北風勇士馬，東日華組練。",
            "觸地銀麞出，連山縞鹿見。",
            "月兔落高矰，星狼下急箭。",
            "既欣盈尺兆，復憶磻谿便。",
            "歲豐將遇賢，俱荷皇天眷。"
        ],
        "title": "校獵義成喜逢大雪率題九韻以示羣官",
        "id": "8a2266dd-ed4e-4168-8464-ec32d966daaa"
    },
    {
        "author": "明皇帝",
        "paragraphs": [
            "眷言思共理，鑑夢想維良。",
            "猗歟此推擇，聲績著周行。",
            "賢能既俟進，黎獻實佇康。",
            "視人當如子，愛人亦如傷。",
            "講學試誦論，阡陌勸耕桑。",
            "虛譽不可飾，清知不可忘。",
            "求名迹易見，安貞德自彰。",
            "訟獄必以情，教民貴有常。",
            "恤惸且存老，撫弱復綏強。",
            "勉哉各祗命，知予眷萬方。"
        ],
        "title": "賜諸州刺史以題座右",
        "id": "66f00c11-e79e-4fe8-9890-1679f17a2dae"
    },
    {
        "author": "明皇帝",
        "paragraphs": [
            "端拱臨中樞，緬懷共予理。",
            "不有臺閣英，孰振循良美。",
            "分符侯甸內，拜手明庭裏。",
            "誓節期飲冰，調人方導水。",
            "嘉聲馳九牧，惠化光千祀。",
            "時雨侔昔賢，芳猷貫前史。",
            "佇爾頌中和，吾將令卿士。"
        ],
        "title": "送忠州太守康昭遠等",
        "id": "b792850c-9098-4cd8-821c-6a8a303ae01a"
    },
    {
        "author": "明皇帝",
        "paragraphs": [
            "漢家重東郡，宛彼白馬津。",
            "黎庶既蕃殖，臨之勞近臣。",
            "遠別初首路，今行方及春。",
            "課成應第一，良牧爾當仁。"
        ],
        "title": "送李邕之任滑臺",
        "id": "a492586e-5029-4c46-8d6e-1915e18b9d3a"
    },
    {
        "author": "明皇帝",
        "paragraphs": [
            "五月符天數，五音調夏鈞。",
            "舊來傳五日，無事不稱神。",
            "穴枕通靈氣，長絲續命人。",
            "四時花競巧，九子糉爭新。",
            "方殿臨華節，圓宮宴雅臣。",
            "進對一言重，遒文六義陳。",
            "股肱良足詠，風化可還淳。"
        ],
        "title": "端午三殿宴羣臣探得神字",
        "id": "8784b5fa-245f-4a1f-acc1-ca891154180e"
    },
    {
        "author": "明皇帝",
        "paragraphs": [
            "北風吹同雲，同雲飛白雪。",
            "白雪乍迴散，同雲何慘烈。",
            "未見溫泉冰，寧知火井滅。",
            "表瑞良在茲，庶幾可怡悅。"
        ],
        "title": "溫湯對雪",
        "id": "305ed419-7cad-4659-b393-9b52aafa375f"
    },
    {
        "author": "明皇帝",
        "paragraphs": [
            "長榆息烽火，高柳靜風塵。",
            "卜征巡九洛，展豫出三秦。",
            "昔是潛龍地，今爲上理辰。",
            "時平乘道泰，聊賞遇年春。",
            "黃河分地絡，飛觀接天津。",
            "一覽遺芳翰，千載肅如神。"
        ],
        "tags": [
            "黄河"
        ],
        "title": "登蒲州逍遙樓",
        "id": "3fff5496-d24c-48c6-9c61-0d8925b663fe"
    },
    {
        "author": "明皇帝",
        "paragraphs": [
            "昔聞有耆叟，河上獨遺榮。",
            "跡與塵嚻隔，心將道德幷。",
            "詎以天地累，寧爲寵辱驚。",
            "矯然翔寥廓，如何屈堅貞。",
            "玄玄妙門啓，肅肅祠宇清。",
            "冥漠無先後，那能紀姓名。"
        ],
        "title": "經河上公廟",
        "id": "1669d597-4c37-4897-b5f8-a15eedd8cdf0"
    },
    {
        "author": "明皇帝",
        "paragraphs": [
            "吳國分牛斗，晉室命龍驤。",
            "受任敵已滅，策勳名不彰。",
            "居美未盡善，矜功徒自傷。",
            "長戟今何在？孤墳此路傍。",
            "不觀松柏茂，空餘荆棘場。",
            "歎嗟懸劒隴，誰識夢刀祥。"
        ],
        "title": "過王濬暮",
        "id": "6ae53f2c-48fa-464c-8453-de7b2434c716"
    },
    {
        "author": "明皇帝",
        "paragraphs": [
            "洛陽芳樹映天津，灞岸垂楊窣地新。",
            "直爲經過行處樂，不知虛度兩京春。",
            "去年餘閏今春早，曙色和風著花草。",
            "可憐寒食與清明，光輝幷在長安道。",
            "自從關路入秦川，爭道何人不戲鞭。",
            "公子途中妨蹴踘，佳人馬上廢鞦韆。",
            "渭水長橋今欲渡，蔥蔥漸見新豐樹。",
            "遠看驪岫入雲霄，預想湯池起煙霧。",
            "煙霧氛氳水殿開，暫拂香輪歸去來。",
            "今歲清明行已晚，明年寒食更相陪。"
        ],
        "title": "初入秦川路逢寒食",
        "id": "f4b72624-5f7c-4885-940b-5c1812023ead"
    },
    {
        "author": "明皇帝",
        "paragraphs": [
            "暇景屬三春，高臺聊四望。",
            "目極千里際，山川一何壯。",
            "太華見重巖，終南分疊嶂。",
            "郊原紛綺錯，參差多異狀。",
            "佳氣滿通溝，遲步入綺樓。",
            "初鸎一一鳴紅樹，歸雁雙雙去綠洲。",
            "太液池中下黃鶴，昆明水上映牽牛。",
            "聞道漢家全盛日，別館離宮趣非一。",
            "甘泉逶迤亘明光，五柞連延接未央。",
            "周廬徼道縱橫轉，飛閣迴軒左右長。",
            "須念作勞居者逸，勿言我後焉能恤。",
            "爲想雄豪壯柏梁，何如儉陋卑茅室。",
            "陽烏黯黯向山沈，夕鳥喧喧入上林。",
            "薄暮賞餘回步輦，還念中人罷百金。"
        ],
        "title": "春臺望",
        "id": "2465f80e-c739-41c6-b446-80aa00bed183"
    },
    {
        "author": "明皇帝",
        "paragraphs": [
            "魯衛情先重，親賢愛轉多。",
            "冕旒豐暇日，乘景暫經過。",
            "戚里申高宴，平臺奏雅歌。",
            "復尋爲善樂，方驗保山河。"
        ],
        "title": "過大哥宅探得歌字韻",
        "id": "71c6c90b-67c3-451e-9463-23cd78cb05aa"
    },
    {
        "author": "明皇帝",
        "paragraphs": [
            "地有招賢處，人傳樂善名。",
            "鶩池臨九達，龍岫對層城。",
            "桂月先秋冷，蘋風向晚清。",
            "鳳樓遙可見，彷彿玉簫聲。"
        ],
        "title": "同玉真公主過大哥山池",
        "id": "31f91bce-39c0-4eb6-b905-c344eb337ecf"
    },
    {
        "author": "明皇帝",
        "paragraphs": [
            "夫子何爲者？栖栖一代中。",
            "地猶鄹氏邑，宅即魯王宮。",
            "歎鳳嗟身否，傷麟怨道窮。",
            "今看兩楹奠，當與夢時同。"
        ],
        "tags": [
            "唐诗三百首",
            "伤怀",
            "写人",
            "五言律诗"
        ],
        "title": "經鄒魯祭孔子而歎之",
        "id": "a1824eb8-4e2e-4d53-9a33-e1dcfe7d1c73"
    },
    {
        "author": "明皇帝",
        "paragraphs": [
            "桂殿與山連，蘭湯湧自然。",
            "陰崖含秀色，溫谷吐潺湲。",
            "績爲蠲邪著，功因養正宣。",
            "願言將億兆，同此共昌延。"
        ],
        "title": "惟此溫泉是稱愈疾豈予獨受其福思與兆人共之乘暇巡遊乃言其志",
        "id": "ed5ce508-2df4-4ef2-a6a0-5b8586766d6f"
    },
    {
        "author": "明皇帝",
        "paragraphs": [
            "邊服胡塵起，長安漢將飛。",
            "龍蛇開陣法，貔虎振軍威。",
            "詐虜腦塗地，征夫血染衣。",
            "今朝書奏入，明日凱歌歸。"
        ],
        "title": "旋師喜捷",
        "id": "09b3b3e9-1c6d-4c01-a400-da5d81367407"
    },
    {
        "author": "明皇帝",
        "paragraphs": [
            "仙居懷聖德，靈廟肅神心。",
            "草合人蹤斷，塵濃鳥跡深。",
            "流沙丹竈沒，關路紫煙沈。",
            "獨傷千載後，空餘松柏林。"
        ],
        "title": "過老子廟",
        "id": "e850ef1a-ddc7-4d29-a946-5fa8f1b32d7b"
    },
    {
        "author": "明皇帝",
        "paragraphs": [
            "境出三秦外，途分二陝中。",
            "山川入虞虢，風俗限西東。",
            "樹古棠陰在，耕餘讓畔空。",
            "鳴笳從此去，行見洛陽宮。"
        ],
        "title": "途次陝州",
        "id": "5675d954-3da8-4071-be97-da4c66f4675a"
    },
    {
        "author": "明皇帝",
        "paragraphs": [
            "拂曙闢行宮，寒皋野望通。",
            "繁雲低遠岫，飛雪舞長空。",
            "賦象恆依物，縈迴屢逐風。",
            "爲知勤恤意，先此示年豐。"
        ],
        "title": "野次喜雪",
        "id": "1cdf7e65-ec12-41de-9474-7ff1eeacd5f3"
    },
    {
        "author": "明皇帝",
        "paragraphs": [
            "遺榮期入道，辭老竟抽簪。",
            "豈不惜賢達，其如高尚心。",
            "寰中得祕要，方外散幽襟。",
            "獨有青門餞，羣僚悵別深。"
        ],
        "title": "送賀知章歸四明",
        "id": "535734bd-4603-4944-a44b-0f3ff9ee4da4"
    },
    {
        "author": "明皇帝",
        "paragraphs": [
            "行邁離秦國，巡方赴洛師。",
            "路逢三五夜，春色暗中期。",
            "關外長河轉，宮中淑氣遲。",
            "歌鐘對明月，不減舊遊時。"
        ],
        "title": "軒遊宮十五夜",
        "id": "d3737773-2dc5-436c-aa3e-39f324aaef16"
    },
    {
        "author": "明皇帝",
        "paragraphs": [
            "壯徒恆賈勇，拔拒抵長河。",
            "欲練英雄志，須明勝負多。",
            "譟齊山岌嶪，氣作水騰波。",
            "預期年歲稔，先此樂時和。"
        ],
        "title": "觀拔河俗戲",
        "id": "3fe183cd-7771-4bb4-81d1-0d3ee507c647"
    },
    {
        "author": "明皇帝",
        "paragraphs": [
            "節變寒初盡，時和氣已春。",
            "繁雲先合寸，膏雨自依旬。",
            "颯颯飛平野，霏霏靜暗塵。",
            "懸知花葉意，朝夕望中新。"
        ],
        "title": "同劉晃喜雨",
        "id": "865bf66e-c1ad-4fee-8ab0-45876065155a"
    },
    {
        "author": "明皇帝",
        "paragraphs": [
            "鑄得千秋鏡，光生百鍊金。",
            "分將賜羣后，遇象見清心。",
            "臺上冰華澈，窗中月影臨。",
            "更銜長綬帶，留意感人深。"
        ],
        "title": "千秋節賜羣臣鏡",
        "id": "fe3a7358-9350-44e1-b04d-637ed5425b50"
    },
    {
        "author": "明皇帝",
        "paragraphs": [
            "太乙三門訣，元君六甲符。",
            "下傳金版術，上刻玉清書。",
            "有美探真士，囊中得祕書。",
            "自知三醮後，翊我滅殘胡。"
        ],
        "title": "賜道士鄧紫陽",
        "id": "612c3100-a4ee-4478-87d3-6499a58a4430"
    },
    {
        "author": "明皇帝",
        "paragraphs": [
            "劒閣橫雲峻，鑾輿出狩回。",
            "翠屏千仞合，丹嶂五丁開。",
            "灌木縈旗轉，仙雲拂馬來。",
            "乘時方在德，嗟爾勒銘才。"
        ],
        "title": "幸蜀西至劒門",
        "id": "1373b7fb-a34d-468f-8bc3-127bce69027e"
    },
    {
        "author": "明皇帝",
        "paragraphs": [
            "寶照含天地，神劒合陰陽。",
            "日月麗光景，星斗裁文章。",
            "寫鑑表容質，佩服爲身防。",
            "從茲一賞玩，永德保齡長。"
        ],
        "title": "答司馬承禎上劒鏡",
        "id": "1ea9b354-24bc-497a-a8fb-0e83e0a00c9f"
    },
    {
        "author": "明皇帝",
        "paragraphs": [
            "道家奠靈簡，自昔仰神仙。",
            "真子今將命，蒼生福可傳。",
            "江山尋故國，城郭信依然。",
            "二室遙相望，雲回洞裏天。"
        ],
        "title": "送趙法師還蜀因名山奠簡",
        "id": "d9cf7b72-41cc-4e86-a5ff-b3b142fc2f1f"
    },
    {
        "author": "明皇帝",
        "paragraphs": [
            "洞府修真客，衡陽念舊居。",
            "將成金闕要，願奉玉清書。",
            "雲路三天近，松溪萬籟虛。",
            "猶期傳祕訣，來往候仙輿。"
        ],
        "title": "送道士薛季昌還山",
        "id": "1fec324a-a88c-4c65-ab64-8c6fda63294c"
    },
    {
        "author": "明皇帝",
        "paragraphs": [
            "城闕天中近，蓬瀛海上遙。",
            "歸期千載鶴，春至一來朝。",
            "采藥逢三秀，餐霞臥九霄。",
            "參同如有旨，金鼎待君燒。"
        ],
        "title": "送玄同真人李抱朴謁灊山仙祠",
        "id": "3175be79-7852-4d21-ae00-6e99046947d5"
    },
    {
        "author": "明皇帝",
        "paragraphs": [
            "三陽麗景早芳辰，四序佳園物候新。",
            "梅花百樹障去路，垂柳千條暗回津。",
            "鳥飛直爲驚風葉，魚沒都由怯岸人。",
            "惟願聖主南山壽，何愁不賞萬年春。"
        ],
        "title": "春日出苑遊矚",
        "id": "b69a61f7-c412-4d23-9f4d-e33115184411"
    },
    {
        "author": "明皇帝",
        "paragraphs": [
            "乾道運無窮，恆將人代工。",
            "陰陽調曆象，禮樂報玄穹。",
            "介胄清荒外，衣冠佐域中。",
            "言談延國輔，詞賦引文雄。",
            "野霽伊川綠，郊明鞏樹紅。",
            "冕旒多暇景，詩酒會春風。"
        ],
        "title": "春晚宴兩相及禮官麗正殿學士探得風字",
        "id": "83a52b39-32c7-4394-b619-3ede125ed7fd"
    },
    {
        "author": "明皇帝",
        "paragraphs": [
            "今年通閏月，入夏展春輝。",
            "樓下風光晚，城隅宴賞歸。",
            "九歌揚政要，六舞散朝衣。",
            "天喜時相合，人和事不違。",
            "禮中推意厚，樂處感心微。",
            "別賞陽臺樂，前旬暮雨飛。"
        ],
        "title": "首夏花萼樓觀羣臣宴寧王山亭回樓下又申之以賞樂賦詩",
        "id": "9a42f0ea-06a9-4bb4-a71a-f4ba0485cb5f"
    },
    {
        "author": "明皇帝",
        "paragraphs": [
            "撰日巖廊暇，需雲宴樂初。",
            "萬方朝玉帛，千品會簪裾。",
            "地入南山近，城分北斗餘。",
            "池塘垂柳密，原隰野花疎。",
            "帟幕看逾暗，歌鐘聽自虛。",
            "興闌歸騎轉，還奏弼違書。"
        ],
        "title": "同二相已下羣官樂遊園宴",
        "id": "4db72c93-5036-478a-8ce9-bf6f87469198"
    },
    {
        "author": "明皇帝",
        "paragraphs": [
            "廣學開書院，崇儒引席珍。",
            "集賢招衮職，論道命台臣。",
            "禮樂沿今古，文章革舊新。",
            "獻酬尊俎列，賓主位班陳。",
            "節變雲初夏，時移氣尚春。",
            "所希光史冊，千載仰茲晨。"
        ],
        "title": "集賢書院成送張說上集賢學士賜宴得珍字",
        "id": "40b8cae3-f68b-4e8a-ad5f-fc33d8644185"
    },
    {
        "author": "明皇帝",
        "paragraphs": [
            "紫府求賢士，清谿祖逸人。",
            "江湖與城闕，異跡且殊倫。",
            "間有幽棲者，居然厭俗塵。",
            "林泉先得性，芝桂欲調神。",
            "地道踰稽嶺，天台接海濱。",
            "音徽從此間，萬古一芳春。"
        ],
        "title": "王屋山送道士司馬承禎還天台",
        "id": "1f894b7c-19a6-43d2-9f59-2fdc76cf6579"
    },
    {
        "author": "明皇帝",
        "paragraphs": [
            "鐘鼓嚴更曙，山河野望通。",
            "鳴鑾下蒲坂，飛斾入秦中。",
            "地險關逾壯，天平鎮尚雄。",
            "春來津樹合，月落戍樓空。",
            "馬色分朝景，雞聲逐曉風。",
            "所希常道泰，非復候繻同。"
        ],
        "title": "早度蒲津關",
        "id": "099ccd32-ce26-4dd2-83e8-da38093c303f"
    },
    {
        "author": "明皇帝",
        "paragraphs": [
            "飭駕去京邑，鳴鸞指洛川。",
            "循途經太華，回蹕暫周旋。",
            "翠崿留斜影，懸巖冒夕煙。",
            "四方皆石壁，五位配金天。",
            "彷彿看高掌，依稀聽子先。",
            "終當銘歲月，從此記靈仙。"
        ],
        "tags": [
            "华山"
        ],
        "title": "途經華嶽",
        "id": "dedf14b9-362c-435a-b206-bdccc02811e3"
    },
    {
        "author": "明皇帝",
        "paragraphs": [
            "日觀卜先征，時巡順物情。",
            "風行未備禮，雲密遽飄霙。",
            "委樹寒花發，縈空落絮輕。",
            "朝如玉已會，庭似月猶明。",
            "既覩膚先合，還欣尺有盈。",
            "登封何以報？因此謝功成。"
        ],
        "title": "喜雪",
        "id": "20bfd036-c115-4eef-9a08-927a697c870c"
    },
    {
        "author": "明皇帝",
        "paragraphs": [
            "西狩觀周俗，南山歷漢宮。",
            "薦鮮知路近，省斂覺年豐。",
            "陰谷含神爨，湯泉養聖功。",
            "益齡仙井合，愈疾醴源通。",
            "不重鳴岐鳳，誰矜陳寶雄。",
            "願將無限澤，霑沐衆心同。"
        ],
        "title": "幸鳳泉湯",
        "id": "9b49d25c-69a8-49d2-926c-203141e28410"
    },
    {
        "author": "明皇帝",
        "paragraphs": [
            "雷出應乾象，風行順國人。",
            "川途猶在晉，車馬漸歸秦。",
            "背陝關山險，橫汾鼓吹頻。",
            "草依陽谷變，花待北巖春。",
            "聞有鵷鸞客，清詞雅調新。",
            "求音思欲報，心跡竟難陳。"
        ],
        "title": "南出雀鼠谷答張說",
        "id": "d5ff7429-35fd-4f63-9e75-f4cfd9f750c2"
    },
    {
        "author": "明皇帝",
        "paragraphs": [
            "潞國開新府，壺關寵舊林。",
            "妙旌循吏德，持悅庶氓心。",
            "禮樂中朝貴，神明列郡欽。",
            "揚風非贈扇，易俗是張琴。",
            "藩鎮謳謠滿，行宮雨露深。",
            "會書丞相策，先賜潁川金。"
        ],
        "title": "賜崔日知往潞州",
        "id": "f4c46b77-4c2d-456e-bf07-3414a6ff0d5f"
    },
    {
        "author": "明皇帝",
        "paragraphs": [
            "宗師心物外，爲道運虛舟。",
            "不戀巖泉賞，來從宮禁遊。",
            "探玄知幾歲，習靜更宜秋。",
            "煙樹辨朝色，風湍聞夜流。",
            "坐朝繁聽覽，尋勝在清幽。",
            "欲廣無爲化，因茲庶可求。"
        ],
        "title": "爲趙法師別造精院過院賦詩",
        "id": "5c02660f-f015-42fb-85be-a7a1420add8d"
    },
    {
        "author": "明皇帝",
        "paragraphs": [
            "端午臨中夏，時清日復長。",
            "鹽梅已佐鼎，麯糵且傳觴。",
            "事古人留迹，年深縷積長。",
            "當軒知槿茂，向水覺蘆香。",
            "億兆同歸壽，羣公共保昌。",
            "忠貞如不替，貽厥後昆芳。"
        ],
        "tags": [
            "端午节"
        ],
        "title": "端午",
        "id": "6ac93ab8-f32b-49b6-8f72-938e414c9cca"
    },
    {
        "author": "明皇帝",
        "paragraphs": [
            "九達長安道，三陽別館春。",
            "還將聽朝暇，回作豫遊晨。",
            "不戰要荒服，無刑禮樂新。",
            "合酺覃土宇，歡宴接羣臣。",
            "玉斝飛千日，瓊筵薦八珍。",
            "舞衣雲曳影，歌扇月開輪。",
            "伐鼓魚龍雜，撞鐘角觝陳。",
            "曲終酣興晚，須有醉歸人。"
        ],
        "title": "春中興慶宮酺宴",
        "id": "7afe8f0f-5f85-4b83-a957-e3bfa0a29587"
    },
    {
        "author": "明皇帝",
        "paragraphs": [
            "蘭殿千秋節，稱名萬壽觴。",
            "風傳率土慶，日表繼天祥。",
            "玉宇開花蕚，宮縣動會昌。",
            "衣冠白鷺下，帟幕翠雲長。",
            "獻遺成新俗，朝儀入舊章。",
            "月銜花綬鏡，露綴綵絲囊。",
            "處處祠田祖，年年宴杖鄉。",
            "深思一德事，小獲萬人康。"
        ],
        "title": "千秋節宴",
        "id": "746656b4-b41f-4ef8-ad6d-02a30edc5fc5"
    },
    {
        "author": "明皇帝",
        "paragraphs": [
            "赤帝收三傑，黃軒舉二臣。",
            "由來丞相重，分掌國之鈞。",
            "我有握中璧，雙飛席上珍。",
            "子房推道要，仲子訝風神。",
            "復輟台衡老，將爲調護人。",
            "鵷鸞同拜日，車騎擁行塵。",
            "樂聚南宮宴，觴連北斗醇。",
            "俾予成百揆，垂拱問彝倫。"
        ],
        "title": "左丞相說右丞相璟太子少傅乾曜同日上官命宴東堂賜詩",
        "id": "d1ba29c5-333c-4b5d-978f-d5bfdf29a89b"
    },
    {
        "author": "明皇帝",
        "paragraphs": [
            "清蹕度河陽，凝笳上太行。",
            "火龍明鳥道，鐵騎繞羊腸。",
            "白霧埋陰壑，丹霞助曉光。",
            "澗泉含宿凍，山木帶餘霜。",
            "野老茅爲屋，樵人薜作裳。",
            "宣風問耆艾，敦俗勸耕桑。",
            "涼德慙先哲，徽猷慕昔皇。"
        ],
        "title": "早登太行山中言志",
        "id": "5b721d41-b555-48ff-8c1d-c81104498e39"
    },
    {
        "author": "明皇帝",
        "paragraphs": [
            "雜虜忽猖狂，無何敢亂常。",
            "羽書朝繼入，烽火夜相望。",
            "將出凶門勇，兵因死地強。",
            "蒙輪皆突騎，按劒盡鷹揚。",
            "鼓角雄山野，龍蛇入戰場。",
            "流膏潤沙漠，濺血染鋒鋩。",
            "霧掃清玄塞，雲開靜朔方。",
            "武功今已立，文德愧前王。"
        ],
        "title": "平胡",
        "id": "4d6d713f-e241-4cc9-b332-733225339044"
    },
    {
        "author": "明皇帝",
        "paragraphs": [
            "代邸青門右，離宮紫陌陲。",
            "庭如過沛日，水若渡江時。",
            "綺觀連雞岫，朱樓接雁池。",
            "從來敦棣蕚，今此茂荆枝。",
            "萬葉傳餘慶，千年志不移。",
            "凭軒聊屬目，輕輦共追隨。",
            "務本方崇訓，相輝保羽儀。",
            "時康俗易漸，德薄政難施。",
            "鼓吹迎飛蓋，弦歌送羽巵。",
            "所希覃率土，孝弟一同規。"
        ],
        "title": "遊興慶宮作",
        "id": "dcaab812-5769-4667-b564-92fcd3180956"
    },
    {
        "author": "明皇帝",
        "paragraphs": [
            "端拱復垂裳，長懷御遠方。",
            "股肱申教義，戈劒靖要荒。",
            "命將綏邊服，雄圖出廟堂。",
            "三台入武帳，八座起文昌。",
            "寶胄匡韓主，華宗輔漢王。",
            "茂先慙博物，平子謝文章。",
            "盡節恢時佐，輸誠禦寇場。",
            "三軍臨朔野，駟馬即戎行。",
            "鼓吹威夷狄，旌軒溢洛陽。",
            "雲臺先著美，今日更貽芳。"
        ],
        "title": "送張說巡邊",
        "id": "1748c5bc-f20c-42f0-87e2-b7b78fce31cb"
    },
    {
        "author": "明皇帝",
        "paragraphs": [
            "振武威荒服，揚文肅遠墟。",
            "金壇申將禮，玉節授軍符。",
            "免胄三方外，銜刀萬里餘。",
            "昔時吳會靜，今日虜庭虛。",
            "分閫仍推轂，援桴且訓車。",
            "風揚旌斾遠，雨洗甲兵初。",
            "坐見台階謐，行聞祅祲除。",
            "檄來雖插羽，箭去亦飛書。",
            "舟檝功須著，鹽梅望匪疎。",
            "不應陳七德，欲使化先敷。"
        ],
        "title": "餞王晙巡邊",
        "id": "99dbd2f9-5430-4250-8073-6925811afb72"
    },
    {
        "author": "明皇帝",
        "paragraphs": [
            "三千初擊浪，九萬欲摶空。",
            "天地猶驚否，陰陽始遇蒙。",
            "存貞期歷試，佐貳佇昭融。",
            "多謝時康理，良慙實賴功。",
            "長懷問鼎氣，夙負拔山雄。",
            "不學劉琨舞，先歌漢祖風。",
            "英髦既包括，豪傑自牢籠。",
            "人事一朝異，謳歌四海同。",
            "如何昔朱邸，今此作離宮？",
            "雁沼澄瀾翠，猿巖落照紅。",
            "小山秋桂馥，長坂舊蘭叢。",
            "即是淹留處，乘歡樂未窮。"
        ],
        "title": "巡省途次上黨舊宮賦",
        "id": "e3e09dbc-9565-4d64-a1e3-92f22726430f"
    },
    {
        "author": "明皇帝",
        "paragraphs": [
            "河曲回千里，關門限二京。",
            "所嗟非恃德，設險到天平。"
        ],
        "title": "潼關口號",
        "id": "cabdbd9c-d957-4881-aff2-479d08c3c583"
    },
    {
        "author": "明皇帝",
        "paragraphs": [
            "瑞露垂花綬，寒冰澈寶輸。",
            "對茲臺上月，聊以慶佳辰。"
        ],
        "title": "千秋節賜羣臣鏡",
        "id": "275ae461-9263-47e1-8a47-d477e519c3a9"
    },
    {
        "author": "明皇帝",
        "paragraphs": [
            "啄木觜距長，鳳皇羽毛短。",
            "苦嫌松桂寒，任逐桑榆煖。"
        ],
        "title": "續薛令之題壁",
        "id": "c4567287-ed9d-4ae9-b24a-69740afc9222"
    },
    {
        "author": "明皇帝",
        "paragraphs": [
            "仙客厭人間，孤雲比性閒。",
            "話離情未已，煙水萬重山。"
        ],
        "title": "送胡真師還西山",
        "id": "adfebde8-4ae5-47f8-9cd6-536c584fb6f6"
    },
    {
        "author": "明皇帝",
        "paragraphs": [
            "澄潭皎鏡石崔巍，萬壑千巖暗綠苔。",
            "林亭自有幽貞趣，況復秋深爽氣來。"
        ],
        "title": "過大哥山池題石壁",
        "id": "66f8c48a-f6c8-4247-9863-4ee9d832b202"
    },
    {
        "author": "明皇帝",
        "paragraphs": [
            "憶昔嬌妃在紫宸，鉛華不御得天真。",
            "霜綃雖似當時態，爭奈嬌波不顧人。"
        ],
        "title": "題梅妃畫真",
        "id": "1b0a3511-24ee-414c-a93f-b561d791f545"
    },
    {
        "author": "明皇帝",
        "paragraphs": [
            "伊我軒宮，奇樹青葱。",
            "藹周廬兮，冒霜停雪，以茂以悅。",
            "恣卷舒兮，連枝同榮，吐綠含英。",
            "曜春初兮，蓐收御節，寒露微結。",
            "氣清虛兮，桂宮蘭殿，唯所息宴。",
            "棲雍渠兮，行搖飛鳴，急難有情。",
            "情有餘兮，顧惟德涼，夙夜兢惶。",
            "慙化疎兮，上之所教，下之所效。",
            "實在予兮，天倫之性，魯衛分政。",
            "親賢居兮，爰遊爰處，爰笑爰語。",
            "巡庭除兮，觀此翔禽，以悅我心，良史書兮。"
        ],
        "title": "鶺鴒頌",
        "id": "e455ec15-d04b-4797-8a01-da7fa5a5c367"
    },
    {
        "author": "明皇帝",
        "paragraphs": [
            "刻木牽絲作老翁，雞皮鶴髮與真同。",
            "須臾弄罷寂無事，還似人生一夢中。"
        ],
        "title": "傀儡吟",
        "id": "c7cf9007-f2af-4954-a355-045c9589a7a8"
    },
    {
        "author": "明皇帝",
        "paragraphs": [
            "昔見漳濱臥，言將人事違。",
            "今逢慶誕日，猶謂學仙歸。",
            "棠棣花重發，鴒原鳥再飛。",
            "德比代雲布，心如晉水清。"
        ],
        "title": "句",
        "id": "63e5f845-6aac-4453-9bc0-23b81643aebd"
    },
    {
        "author": "肅宗皇帝",
        "paragraphs": [
            "玉殿肅肅，靈芝煌煌。",
            "重英發秀，連葉分房。",
            "宗廟之福，垂其耿光。"
        ],
        "title": "延英殿玉靈芝詩三章章八句 一",
        "id": "8390b439-f7e4-42c1-b6c7-cdf9d9480f57"
    },
    {
        "author": "肅宗皇帝",
        "paragraphs": [
            "元氣產芝，明神合德。",
            "紫微間采，白蕣呈色。",
            "載啓瑞圖，庶符皇極。",
            "天心有眷，王道惟直。"
        ],
        "title": "延英殿玉靈芝詩三章章八句 二",
        "id": "247aeb58-ca1c-46e4-8bf3-81c400f0ec8a"
    },
    {
        "author": "肅宗皇帝",
        "paragraphs": [
            "幸生芳本，當我扆旒。",
            "效此靈質，賁其王猷。",
            "神惟不愛，道亦無求。",
            "端拱思惟，永荷天休。"
        ],
        "title": "延英殿玉靈芝詩三章章八句 三",
        "id": "a4b77a86-2d4a-4e4b-815e-cd6e7d4b127a"
    },
    {
        "author": "肅宗皇帝",
        "paragraphs": [
            "先生年幾許，顏色似童兒。",
            "夜抱九仙骨，朝披一品衣。",
            "不食千鍾粟，唯餐兩顆棃。",
            "天生此間氣，助我化無爲。"
        ],
        "title": "賜棃李泌與諸王聯句",
        "id": "3120b8ba-bc2b-40a0-a768-8aeef43eee6b"
    },
    {
        "author": "德宗皇帝",
        "paragraphs": [
            "韶年啓仲序，初吉諧良辰。",
            "肇茲中和節，式慶天地春。",
            "歡酣朝野同，生德區宇均。",
            "雲開灑膏露，草疏芳河津。",
            "歲華今載陽，東作方肆勤。",
            "慙非熏風唱，曷用慰吾人。"
        ],
        "title": "中和節日宴百僚賜詩",
        "id": "2ba2c561-9752-49e3-9575-b1b3d935ab05"
    },
    {
        "author": "德宗皇帝",
        "paragraphs": [
            "至化恆在宥，保和茲息人。",
            "推誠撫諸夏，與物長爲春。",
            "仲月風景暖，禁城花柳新。",
            "芳時協金奏，賜宴同羣臣。",
            "絲竹豈云樂，忠賢惟所親。",
            "庶洽朝野意，曠然天地均。"
        ],
        "title": "中和節賜百官燕集因示所懷",
        "id": "cac5a624-4332-4200-9b3d-735cb790e16d"
    },
    {
        "author": "德宗皇帝",
        "paragraphs": [
            "早衣對庭燎，躬化勤意誠。",
            "時此萬機暇，適與佳節幷。",
            "曲池潔寒流，芳菊舒金英。",
            "乾坤爽氣滿，臺殿秋光清。",
            "朝野慶年豐，高會多歡聲。",
            "永懷無荒戒，良士同斯情。"
        ],
        "title": "重陽日賜宴曲江亭賦六韻詩用清字",
        "id": "b0fbc276-8bbc-4f26-a0e9-efc8696f9351"
    },
    {
        "author": "德宗皇帝",
        "paragraphs": [
            "雨霽霜氣肅，天高雲日明。",
            "繁林已墜葉，寒菊仍舒榮。",
            "懿此秋節時，更延追賞情。",
            "池臺列廣宴，絲竹傳新聲。",
            "至樂非外獎，浹歡同中誠。",
            "庶敦朝野意，永使風化清。"
        ],
        "title": "九月十八賜百僚追賞因書所懷",
        "id": "0aaa5f00-4541-4d06-a915-0e71b2306c98"
    },
    {
        "author": "德宗皇帝",
        "paragraphs": [
            "牧守寄所重，才賢生爲時。",
            "宣風自淮甸，授鉞膺藩維。",
            "入覲展遐戀，臨軒慰來思。",
            "忠誠在方寸，感激陳情詞。",
            "報國爾所向，恤人予是資。",
            "歡宴不盡懷，車馬當還期。",
            "穀雨將應候，行春猶未遲。",
            "勿以千里遙，而云無己知。"
        ],
        "title": "送徐州張建封還鎮",
        "id": "73f35093-8a40-44ba-ba98-6b4457303408"
    },
    {
        "author": "德宗皇帝",
        "paragraphs": [
            "憂勤承聖緒，開泰喜時康。",
            "恭己臨羣后，垂衣御八荒。",
            "務閑春向暮，朝罷日猶長。",
            "紫殿初筵列，彤庭廣樂張。",
            "成功歸輔弼，致理賴忠良。",
            "共此歡娛事，千秋樂未央。"
        ],
        "title": "麟德殿宴百僚",
        "id": "ac02826d-1549-4338-83cc-a58238ea737d"
    },
    {
        "author": "德宗皇帝",
        "paragraphs": [
            "獻歲視元朔，萬方咸在庭。",
            "端旒揖羣后，回輦閱師貞。",
            "綵仗宿華殿，退朝歸禁營。",
            "分行左右出，轉斾風雲生。",
            "歷歷趨複道，容容映層城。",
            "勇餘矜捷技，令肅無喧聲。",
            "眷此戎旅節，載嘉良士誠。",
            "順時傾宴賞，亦以助文經。"
        ],
        "title": "元日退朝觀軍仗歸營",
        "id": "f7f2b9e3-e7c6-4049-84d1-2a585f98c4a2"
    },
    {
        "author": "德宗皇帝",
        "paragraphs": [
            "東風變梅柳，萬彙生春光。",
            "中和紀月令，方與天地長。",
            "耽樂豈予尚，懿茲時景良。",
            "庶遂亭育恩，同致寰海康。",
            "君臣永終始，交泰符陰陽。",
            "曲沼水新碧，華林桃稍芳。",
            "勝賞信多歡，戒之在無荒。"
        ],
        "title": "中和節賜羣臣宴賦七韻",
        "id": "9f07ad1d-8a95-4e2f-984d-b2f35a057ca6"
    },
    {
        "author": "德宗皇帝",
        "paragraphs": [
            "佳節上元巳，芳時屬暮春。",
            "流觴想蘭亭，捧劒得金人。",
            "風輕水初綠，日晴花更新。",
            "天文信昭回，皇道頗敷陳。",
            "恭己每從儉，清心常保真。",
            "戒茲游衍樂，書以示羣臣。"
        ],
        "title": "三日書懷因示百僚",
        "id": "7fa19519-78a9-494b-b6f2-2a22a48ba3f3"
    },
    {
        "author": "德宗皇帝",
        "paragraphs": [
            "[爽]節在重九，物華新雨餘。",
            "清秋黃葉下，菊散金潭初。",
            "萬實行就稔，百工欣所如。",
            "歡心暢遐邇，殊俗同車書。",
            "至化自敦睦，佳辰宜宴胥。",
            "鏘鏘間絲竹，濟濟羅簪裾。",
            "此樂匪足耽，此誠期永孚。"
        ],
        "title": "重陽日中外同歡以詩言志因示羣官",
        "id": "26bda590-69ee-4667-88e4-07e217c0ebaf"
    },
    {
        "author": "德宗皇帝",
        "paragraphs": [
            "令節曉澄霽，四郊煙靄空。",
            "天清白露潔，菊散黃金叢。",
            "寡德荷天貺，順時休百工。",
            "豈懷歌鐘樂，思爲君臣同。",
            "至化在亭育，相成資始終。",
            "未知康衢詠，所仰惟年豐。"
        ],
        "title": "重陽日即事",
        "id": "ea2b7e59-3d59-4f78-ac87-e06e9526950b"
    },
    {
        "author": "德宗皇帝",
        "paragraphs": [
            "爽氣肅時令，早衣聞朔鴻。",
            "重陽有佳節，具物欣年豐。",
            "皎潔暮潭色，芬敷新菊叢。",
            "芳尊滿衢室，繁吹凝煙空。",
            "惠合信吾道，保和惟爾同。",
            "推誠至玄化，天下期爲公。"
        ],
        "title": "豐年多慶九日示懷",
        "id": "776916a8-bf58-4662-9596-e233239efdec"
    },
    {
        "author": "德宗皇帝",
        "paragraphs": [
            "招提邇皇邑，複道連重城。",
            "法筵會早秋，駕言訪禪扃。",
            "嘗聞大仙教，清淨宗無生。",
            "七物匪吾寶，萬行先求成。",
            "名相既雙寂，繁華奚所榮。",
            "金風扇微涼，遠煙凝翠晶。",
            "松院靜苔色，竹房深磬聲。",
            "境幽真慮恬，道勝外物輕。",
            "意適本非說，含毫空復情。"
        ],
        "title": "七月十五日題章敬寺",
        "id": "5197293d-6d7e-48f7-9387-f992e9c3a2ee"
    },
    {
        "author": "德宗皇帝",
        "paragraphs": [
            "芳歲肇佳節，物華當仲春。",
            "乾坤既昭泰，煙景含氤氳。",
            "德淺荷玄貺，樂成思治人。",
            "前庭列鐘鼓，廣殿延羣臣。",
            "八卦隨舞意，五音轉曲新。",
            "顧非咸池奏，庶協南風熏。",
            "式宴禮所重，浹歡情必均。",
            "同和諒在茲，萬國希可親。"
        ],
        "title": "中春麟德殿會百僚觀新樂詩一章章十六句",
        "id": "88f88d70-f0cb-4250-8926-4d31d42abc44"
    },
    {
        "author": "德宗皇帝",
        "paragraphs": [
            "禁苑秋來爽氣多，昆明風動起滄波。",
            "中流簫鼓誠堪賞，詎假橫汾發櫂歌。"
        ],
        "title": "九日絕句",
        "id": "f1b0eaa8-b5f7-4fd4-8431-2cb0bb304f54"
    },
    {
        "author": "文宗皇帝",
        "paragraphs": [
            "風雲喜際會，雷雨遂流滋。",
            "薦幣虛陳禮，動天實精思。",
            "漸侵九夏節，復在三春時。",
            "霢霂垂朱闕，飄颻入綠墀。",
            "郊坰既霑足，黍稷有豐期。",
            "百辟同康樂，萬方佇雍熙。"
        ],
        "title": "暮春喜雨詩",
        "id": "30cd14b3-98fd-4a64-b57f-6d2cc05f52d9"
    },
    {
        "author": "文宗皇帝",
        "paragraphs": [
            "良工運精思，巧極似有神。",
            "臨窗忽覩繁陰合，再盼真假殊未分。"
        ],
        "title": "題程修己竹障",
        "id": "6a0d85ba-b322-48e5-8dbc-4ce3f6efac5e"
    },
    {
        "author": "文宗皇帝",
        "paragraphs": [
            "輦路生春草，上林花發時。",
            "憑高何限意，無復侍臣知。"
        ],
        "tags": [
            "抒情",
            "写景",
            "苦闷"
        ],
        "title": "宮中題",
        "id": "534288d0-412e-44e5-aff6-b38879e01cd8"
    },
    {
        "author": "文宗皇帝",
        "paragraphs": [
            "注想待元老，識君恨不早。",
            "我家柱石衰，憂來學丘禱。"
        ],
        "title": "上巳日賜裴度",
        "id": "9b99f129-4039-41f1-b8db-b12d21035fc2"
    },
    {
        "author": "文宗皇帝",
        "paragraphs": [
            "上元高會集羣仙，心齋何事欲祈年。",
            "丹誠儻徹玉帝座，且共吾人慶大田。"
        ],
        "title": "上元日二首 一",
        "id": "6edbac82-339f-45d9-908d-89dd67f941e5"
    },
    {
        "author": "文宗皇帝",
        "paragraphs": [
            "蓂生三五葉初齊，上元羽客出桃蹊。",
            "不愛仙家登真訣，願蒙四海福黔黎。"
        ],
        "title": "上元日二首 二",
        "id": "78b979f0-9d59-4905-ae9a-5ba2445d0cf8"
    },
    {
        "author": "文宗皇帝",
        "paragraphs": [
            "人皆苦炎熱，我愛夏日長。",
            "熏風自南來，殿閣生微涼。"
        ],
        "title": "夏日聯句",
        "id": "078cc610-552e-4224-8413-3dda0ac3c0f5"
    },
    {
        "author": "宣宗皇帝",
        "paragraphs": [
            "大雄真跡枕危巒，梵宇層樓聳萬般。",
            "日月每從肩上過，山河長在掌中看。",
            "仙峰不間三春秀，靈境何時六月寒？",
            "更有上方人罕到，暮鐘朝磬碧雲端。"
        ],
        "title": "百丈山",
        "id": "3cc12092-e338-458d-a730-5ee07b08d888"
    },
    {
        "author": "宣宗皇帝",
        "paragraphs": [
            "綴玉聯珠六十年，誰教冥路作詩仙。",
            "浮雲不繫名居易，造化無爲字樂天。",
            "童子解吟《長恨曲》，胡兒能唱《琵琶篇》。",
            "文章已滿行人耳，一度思卿一愴然。"
        ],
        "tags": [
            "悼亡"
        ],
        "title": "弔白居易",
        "id": "f129bf81-4ca2-41c1-912e-4348dfb7956e"
    },
    {
        "author": "宣宗皇帝",
        "paragraphs": [
            "雲散晴山幾萬重，煙收春色更沖融。",
            "帳殿出空登碧漢，遐川俯望色藍籠。",
            "林光入戶低韶景，嶺氣通宵展霽風。",
            "今日追遊何所似，莫慙漢武賞汾中。"
        ],
        "title": "幸華嚴寺",
        "id": "dbc8ea5e-53eb-4a81-b9af-5a7db544fb1c"
    },
    {
        "author": "宣宗皇帝",
        "paragraphs": [
            "款塞旋征騎，和戎委廟賢。",
            "傾心方倚注，叶力共安邊。"
        ],
        "title": "重陽錫宴羣臣",
        "id": "afecb511-1ff4-415f-ba1b-4a6136513d17"
    },
    {
        "author": "宣宗皇帝",
        "paragraphs": [
            "大殿連雲接爽溪，鐘聲還與鼓聲齊。",
            "長安若問江南事，說道風光在水西。"
        ],
        "title": "題涇縣水西寺",
        "id": "9abf192a-34e2-410d-addc-68171f00c3f0"
    },
    {
        "author": "宣宗皇帝",
        "paragraphs": [
            "千巖萬壑不辭勞，遠看方知出處高。",
            "溪澗豈能留得住，終歸大海作波濤。"
        ],
        "title": "瀑布聯句",
        "id": "79b4be2b-65d5-412f-82ed-48d8b804fabc"
    },
    {
        "author": "宣宗皇帝",
        "paragraphs": [
            "海岳宴咸通，七載秉鈞調四序。",
            "一方獄市獲來蘇。"
        ],
        "title": "句",
        "id": "8ffd7a8b-f55f-4dff-955f-d3a95fc5abfb"
    },
    {
        "author": "昭宗皇帝",
        "paragraphs": [
            "只解劈牛兼劈樹，不能誅惡與誅兇。"
        ],
        "title": "詠雷句",
        "id": "c0413c53-4729-431f-ae31-51ba5902dfe7"
    },
    {
        "author": "文德皇后",
        "paragraphs": [
            "上苑桃花朝日明，蘭閨豔妾動春情。",
            "井上新桃偷面色，檐邊嫩柳學身輕。",
            "花中來去看舞蝶，樹上長短聽啼鶯。",
            "林下何須遠借問，出衆風流舊有名。"
        ],
        "title": "春遊曲",
        "id": "a25186df-0de3-49e6-81f2-2cc5c0853b43"
    },
    {
        "author": "則天皇后",
        "paragraphs": [
            "羲農首出，軒昊膺期。",
            "唐虞繼踵，湯禹乘時。",
            "天下光宅，海內雍熙。",
            "上玄降鑒，方建隆基。"
        ],
        "title": "曳鼎歌",
        "id": "623de378-ac00-4dec-99c2-10e4668ff7ce"
    },
    {
        "author": "則天皇后",
        "paragraphs": [
            "太陰凝至化，真耀蘊軒儀。",
            "德邁娥臺敞，仁高[姒]幄披。",
            "捫天遂啓極，夢日乃昇曦。"
        ],
        "title": "唐享昊天樂 第一",
        "id": "23c871de-760f-4030-a5f2-3abe14c67d01"
    },
    {
        "author": "則天皇后",
        "paragraphs": [
            "瞻紫極，望玄穹。",
            "翹至懇，罄深衷。",
            "聽雖遠，誠必通。",
            "垂厚澤，降雲宮。"
        ],
        "title": "唐享昊天樂 第二",
        "id": "d3715888-a6cc-4332-b3fe-d8fa4a2f27be"
    },
    {
        "author": "則天皇后",
        "paragraphs": [
            "乾儀混成沖邃，天道下濟高明。",
            "闓陽晨披紫闕，太一曉降黃庭。",
            "圜壇敢申昭報，方璧冀展虔情。",
            "丹襟式敷衷懇，玄鑒庶察微誠。"
        ],
        "title": "唐享昊天樂 第三",
        "id": "1644c7db-cc77-421d-a0bb-beed6030406e"
    },
    {
        "author": "則天皇后",
        "paragraphs": [
            "巍巍叡業廣，赫赫聖基隆。",
            "菲德承先顧，禎符萃眇躬。",
            "銘開武巖側，圖薦洛川中。",
            "微誠詎幽感，景命忽昭融。",
            "有懷慙紫極，無以謝玄穹。"
        ],
        "title": "唐享昊天樂 第四",
        "id": "fab579bd-1352-4182-94b7-884e42c83bc4"
    },
    {
        "author": "則天皇后",
        "paragraphs": [
            "朝壇霧卷，曙嶺煙沈。",
            "爰設筐幣，式表誠心。",
            "筵輝麗璧，樂暢和音。",
            "仰惟靈鑒，俯察翹襟。"
        ],
        "title": "唐享昊天樂 第五",
        "id": "2ceac26c-7518-4ff2-994d-106b88c860e3"
    },
    {
        "author": "則天皇后",
        "paragraphs": [
            "昭昭上帝，穆穆下臨。",
            "禮崇備物，樂奏鏘金。",
            "蘭羞委薦，桂醑盈斟。",
            "敢希明德，幸罄莊心。"
        ],
        "title": "唐享昊天樂 第六",
        "id": "9c638cf2-866e-4573-aadf-ea5aaf6da04e"
    },
    {
        "author": "則天皇后",
        "paragraphs": [
            "尊浮九醞，禮備三周。",
            "陳誠菲奠，契福神猷。"
        ],
        "title": "唐享昊天樂 第七",
        "id": "3e5a7471-21a3-42f3-91ea-51700910fbb3"
    },
    {
        "author": "則天皇后",
        "paragraphs": [
            "奠璧郊壇昭大禮，鏘金拊石表虔誠。",
            "始奏承雲娛帝賞，復歌調露暢韶英。"
        ],
        "title": "唐享昊天樂 第八",
        "id": "a0704ea2-1e40-4d08-ba3e-0ec7e73169ee"
    },
    {
        "author": "則天皇后",
        "paragraphs": [
            "荷恩承顧託，執契恭臨撫。",
            "廟略靜邊荒，天兵曜神武。",
            "有截資先化，無爲遵舊矩。",
            "禎符降昊穹，大業光寰宇。"
        ],
        "title": "唐享昊天樂 第九",
        "id": "20970cd3-7041-486e-b7b5-3ec719f181b3"
    },
    {
        "author": "則天皇后",
        "paragraphs": [
            "肅肅祀典，邕邕禮秩。",
            "三獻已周，九成斯畢。",
            "爰撤其俎，載遷其實。",
            "或升或降，惟誠惟質。"
        ],
        "title": "唐享昊天樂 第十",
        "id": "20286700-303e-4d6f-96a8-39e528e2a9df"
    },
    {
        "author": "則天皇后",
        "paragraphs": [
            "禮終肆類，樂闋九成。",
            "仰惟明德，敢薦非馨。",
            "顧慙菲奠，久馳雲軿。",
            "瞻荷靈澤，悚戀兼盈。"
        ],
        "title": "唐享昊天樂 第十一",
        "id": "f14b9577-28a8-47e4-9085-9ffac7012bbc"
    },
    {
        "author": "則天皇后",
        "paragraphs": [
            "式乾路，闢天扉。",
            "迴日馭，動雲衣。",
            "登金闕，入紫微。",
            "望仙駕，仰恩徽。"
        ],
        "title": "唐享昊天樂 第十二",
        "id": "94e6de39-7468-4b6a-9cb0-7be23b7a5ee4"
    },
    {
        "author": "則天皇后",
        "paragraphs": [
            "總章陳昔典，衢室禮惟神。",
            "宏規則天地，神用叶陶鈞。",
            "負扆三春旦，充庭萬宇賓。",
            "顧己誠虛薄，空慙馭兆人。"
        ],
        "title": "唐明堂樂章 外辦將出",
        "id": "c1d98eb6-0c36-429e-9646-32e9893e16ec"
    },
    {
        "author": "則天皇后",
        "paragraphs": [
            "仰膺曆數，俯順謳歌。",
            "遠安邇肅，俗阜時和。",
            "化光玉鏡，訟息金科。",
            "方興典禮，永戢干戈。"
        ],
        "title": "唐明堂樂章 皇帝行",
        "id": "96964fe2-9087-42a4-abe9-87cc8e846c59"
    },
    {
        "author": "則天皇后",
        "paragraphs": [
            "至人光俗，大孝通神。",
            "謙以表性，恭惟立身。",
            "洪規載啓，茂典方陳。",
            "譽隆三善，祥開萬春。"
        ],
        "title": "唐明堂樂章 皇嗣出入升降",
        "id": "8800914f-7b85-488c-a18b-9cd4b51992f2"
    },
    {
        "author": "則天皇后",
        "paragraphs": [
            "千官肅事，萬國朝宗。",
            "載延百辟，爰集三宮。",
            "君臣德合，魚水斯同。",
            "睿圖方永，周曆長隆。"
        ],
        "title": "唐明堂樂章 迎送王公",
        "id": "f9ad1795-2a0b-4397-8589-cb53fb7f65f1"
    },
    {
        "author": "則天皇后",
        "paragraphs": [
            "禮崇宗祀，志表嚴禋。",
            "笙鏞合奏，文物惟新。",
            "敬遵茂典，敢擇良辰。",
            "絜誠斯著，奠謁方申。"
        ],
        "title": "唐明堂樂章 登歌",
        "id": "e50e0711-540a-4496-a911-8118d2cb7250"
    },
    {
        "author": "則天皇后",
        "paragraphs": [
            "笙鏞間玉宇，文物昭清輝。",
            "晬影臨芳奠，休光下太微。",
            "孝思期有感，明絜庶無違。"
        ],
        "title": "唐明堂樂章 配饗",
        "id": "9f23da9b-b91b-4673-b628-562e0a371b16"
    },
    {
        "author": "則天皇后",
        "paragraphs": [
            "履艮包羣望，居中冠百靈。",
            "萬方資廣運，庶品荷財成。",
            "神功諒匪測，盛德實難名。",
            "藻奠申誠敬，恭祀表惟馨。"
        ],
        "title": "唐明堂樂章 宮音",
        "id": "a1c6b056-1c6a-44d9-9e61-9fa5ef3029fb"
    },
    {
        "author": "則天皇后",
        "paragraphs": [
            "出震位，開平秩。",
            "扇條風，乘甲乙。",
            "龍德盛，鳥星出。",
            "薦珪篚，陳誠實。"
        ],
        "title": "唐明堂樂章 角音",
        "id": "a692624e-ab66-4525-a082-b0e0a1025912"
    },
    {
        "author": "則天皇后",
        "paragraphs": [
            "赫赫離精御炎陸，滔滔熾景開隆暑。",
            "冀延神鑒俯蘭尊，式表虔襟陳桂俎。"
        ],
        "title": "唐明堂樂章 徵音",
        "id": "6804729b-e657-4b19-b04a-300fcc6307ed"
    },
    {
        "author": "則天皇后",
        "paragraphs": [
            "律中夷則，序應收成。",
            "功宣建武，義表惟明。",
            "爰申禮奠，庶展翹誠。",
            "九秋是式，百穀斯盈。"
        ],
        "title": "唐明堂樂章 商音",
        "id": "03b61beb-de06-436f-8073-8b31ba88ec9a"
    },
    {
        "author": "則天皇后",
        "paragraphs": [
            "葭律肇啓隆冬，蘋藻攸陳饗祭。",
            "黃鍾既陳玉燭，紅粒方殷稔歲。"
        ],
        "title": "唐明堂樂章 羽音",
        "id": "a0fdbeaf-ac46-407c-a611-24775a378981"
    },
    {
        "author": "則天皇后",
        "paragraphs": [
            "九玄眷命，三聖基隆。",
            "奉成先旨，明臺畢功。",
            "宗祀展敬，冀表深衷。",
            "永昌帝業，式播淳風。"
        ],
        "title": "唐大饗拜洛樂章 昭和",
        "id": "b838cc4b-fb09-4800-8a2b-e2de4ed1441a"
    },
    {
        "author": "則天皇后",
        "paragraphs": [
            "神功不測兮運陰陽，包藏萬宇兮孕八荒。",
            "天符既出兮帝業昌，願臨明祀兮降禎祥。"
        ],
        "title": "唐大饗拜洛樂章 致和",
        "id": "095016f5-ecaf-4787-bb95-f971534eeaf9"
    },
    {
        "author": "則天皇后",
        "paragraphs": [
            "坎澤祠容備舉，坤壇祭典爰申。",
            "靈睠遙行祕躅，嘉貺薦委殊珍。",
            "肅禮恭禋載展，翹襟邈志逾殷。",
            "方期交際懸應。"
        ],
        "title": "唐大饗拜洛樂章 咸和",
        "id": "64575578-6e0b-47f9-921e-0ec2ba44bd5e"
    },
    {
        "author": "則天皇后",
        "paragraphs": [
            "祗荷坤德，欽若乾靈。",
            "慙惕罔寘，興居匪寧。",
            "恭崇禮則，肅奉儀形。",
            "惟憑展敬，敢薦非馨。"
        ],
        "title": "唐大饗拜洛樂章 九和",
        "id": "c84ce639-d85c-45be-95c2-aac639e85efc"
    },
    {
        "author": "則天皇后",
        "paragraphs": [
            "菲躬承睿顧，薄德忝坤儀。",
            "乾乾遵後命，翼翼奉先規。",
            "撫俗勤雖切，還淳化尚虧。",
            "未能弘至道，何以契明祇。"
        ],
        "title": "唐大饗拜洛樂章 拜洛",
        "id": "245cb870-8fa7-4da0-9c49-ad680d1c38db"
    },
    {
        "author": "則天皇后",
        "paragraphs": [
            "顧德有慙虛菲，明祇屢降禎符。",
            "汜水初呈祕象，溫洛薦表昌圖。",
            "玄澤流恩載洽，丹襟荷渥增愉。"
        ],
        "title": "唐大饗拜洛樂章 顯和",
        "id": "396fd7fa-de45-48e7-b379-0937f6429019"
    },
    {
        "author": "則天皇后",
        "paragraphs": [
            "舒云致養，合大資生。",
            "德以恆固，功由永貞。",
            "升歌薦序，垂幣翹誠。",
            "虹開玉照，鳳引金聲。"
        ],
        "title": "唐大饗拜洛樂章 昭和",
        "id": "a58856d5-d424-405a-957d-9b3206583c18"
    },
    {
        "author": "則天皇后",
        "paragraphs": [
            "蘭俎既升，蘋羞可薦。",
            "金石載設，咸英已變。",
            "林澤斯總，山川是徧。",
            "敢用敷誠，實惟忘倦。"
        ],
        "title": "唐大饗拜洛樂章 敬和",
        "id": "0c3546fa-1331-49aa-8f8e-4e5776359ef7"
    },
    {
        "author": "則天皇后",
        "paragraphs": [
            "沈潛演貺分三極，廣大凝禎總萬方。",
            "既薦羽旌文化啓，還呈干戚武威揚。"
        ],
        "title": "唐大饗拜洛樂章 齊和",
        "id": "c2578f05-3b91-436d-82b7-4f0ee3c3941f"
    },
    {
        "author": "則天皇后",
        "paragraphs": [
            "夕惕同龍契，晨兢當鳳扆。",
            "崇儒習舊規，偃伯循先旨。",
            "絕壤飛冠蓋，遐區麗山水。",
            "幸承三聖餘，忻屬千年始。"
        ],
        "title": "唐大饗拜洛樂章 德和",
        "id": "2dcc4325-2ddf-44a9-b397-b33b9d084cb3"
    },
    {
        "author": "則天皇后",
        "paragraphs": [
            "百禮崇容，千官肅事。",
            "靈降舞兆，神凝有粹。",
            "奠享咸周，威儀畢備。",
            "奏夏登列，歌雍撤肆。"
        ],
        "title": "唐大饗拜洛樂章 禋和",
        "id": "169ff044-695d-4889-b2d0-3c1bd70dfc6c"
    },
    {
        "author": "則天皇后",
        "paragraphs": [
            "皇皇靈睠，穆穆神心。",
            "暫動凝質，還歸積陰。",
            "功玄樞紐，理寂高深。",
            "銜恩佩德，聳志翹襟。"
        ],
        "title": "唐大饗拜洛樂章 通和",
        "id": "8ee6bcb7-cb08-467c-91bd-ece8e555228c"
    },
    {
        "author": "則天皇后",
        "paragraphs": [
            "言旋雲洞兮躡煙塗，永寧中宇兮安下都。",
            "包涵動植兮順榮枯，長貽寶貺兮贊璇圖。"
        ],
        "title": "唐大饗拜洛樂章 歸和",
        "id": "8d12c520-fd3c-4db1-ac44-f8475130ab63"
    },
    {
        "author": "則天皇后",
        "paragraphs": [
            "調雲闋兮神座興，驂雲駕兮儼將升。",
            "騰絳霄兮垂景祜，翹丹懇兮荷休徵。"
        ],
        "title": "唐大饗拜洛樂章 歸和",
        "id": "ab15b93a-75c9-4665-89a5-7c64bf2dc484"
    },
    {
        "author": "則天皇后",
        "paragraphs": [
            "先德謙撝冠昔，嚴規節素超今。",
            "奉國忠誠每竭，承家至孝純深。",
            "追崇懼乖尊意，顯號恐玷徽音。",
            "既迫王公屢請，方乃俯遂羣心。",
            "有限無由展敬，奠醑每闕親斟。",
            "大禮虔申典冊，蘋藻敬薦翹襟。"
        ],
        "title": "唐武氏享先廟樂章",
        "id": "167be2a8-7084-403c-b072-27a62233625e"
    },
    {
        "author": "則天皇后",
        "paragraphs": [
            "九春開上節，千門敞夜扉。",
            "蘭燈吐新燄，桂魄朗圓輝。",
            "送酒惟須滿，流杯不用稀。",
            "務使霞漿興，方乘汎洛歸。"
        ],
        "tags": [
            "描写水",
            "宴会",
            "描写山",
            "写山",
            "写水",
            "愉悦"
        ],
        "title": "早春夜宴",
        "id": "50321411-cd02-476d-bb62-f1e3f753481d"
    },
    {
        "author": "則天皇后",
        "paragraphs": [
            "山窗遊玉女，澗戶對瓊峰。",
            "巖頂翔雙鳳，潭心倒九龍。",
            "酒中浮竹葉，杯上寫芙蓉。",
            "故驗家山賞，惟有風入松。"
        ],
        "tags": [
            "思乡",
            "踏青",
            "写景",
            "山水"
        ],
        "title": "遊九龍潭",
        "id": "2b349c17-dac3-4bd8-9673-05f49cb96d0c"
    },
    {
        "author": "則天皇后",
        "paragraphs": [
            "高人叶高志，山服往山家。",
            "迢迢間風月，去去隔煙霞。",
            "碧岫窺玄洞，玉竈鍊丹砂。",
            "今日星津上，延首望靈槎。"
        ],
        "title": "贈胡天師",
        "id": "ebc91c19-1486-4a61-84fb-649eadef3f51"
    },
    {
        "author": "則天皇后",
        "paragraphs": [
            "陪鑾遊禁苑，侍賞出蘭闈。",
            "雲偃攢峰蓋，霞低插浪旂。",
            "日宮疏澗戶，月殿啓巖扉。",
            "金輪轉金地，香閣曳香衣。",
            "鐸吟輕吹發，幡搖薄霧霏。",
            "昔遇焚芝火，山紅連野飛。",
            "花臺無半影，蓮塔有全輝。",
            "實賴能仁力，攸資善世威。",
            "慈緣興福緒，於此罄歸依。",
            "風枝不可靜，泣血竟何追。"
        ],
        "title": "從駕幸少林寺",
        "id": "2b4284f7-cfab-4ec2-abcf-11255250f325"
    },
    {
        "author": "則天皇后",
        "paragraphs": [
            "三山十洞光玄籙，玉嶠金巒鎮紫微。",
            "均露均霜標勝壤，交風交雨列皇畿。",
            "萬仞高巖藏日色，千尋幽澗浴雲衣。",
            "且駐歡筵賞仁智，琱鞍薄晚雜塵飛。"
        ],
        "title": "石淙",
        "id": "22a81685-1b2f-447b-aca0-27646037db90"
    },
    {
        "author": "則天皇后",
        "paragraphs": [
            "明朝遊上苑，火急報春知。",
            "花須連夜發，莫待曉風吹。"
        ],
        "tags": [
            "花",
            "冬天",
            "写花"
        ],
        "title": "臘日宣詔幸上苑",
        "id": "e2b0e927-1ed7-4df6-9747-2c0d1f559cf0"
    },
    {
        "author": "則天皇后",
        "paragraphs": [
            "看朱成碧思紛紛，顦顇支離爲憶君。",
            "不信比來長下淚，開箱驗取石榴裙。"
        ],
        "tags": [
            "婉约词",
            "相思",
            "婉约"
        ],
        "title": "如意娘",
        "id": "ec37a853-d136-4093-9dc8-cfde84fae230"
    },
    {
        "author": "則天皇后",
        "paragraphs": [
            "敷政術，守清勤。",
            "升顯位，勵相臣。"
        ],
        "tags": [
            "写人",
            "赞美",
            "写人诗"
        ],
        "title": "製袍字賜狄仁傑",
        "id": "44493567-505b-484b-91b4-df069b09fc88"
    },
    {
        "author": "徐賢妃",
        "paragraphs": [
            "仰幽巖而流盼，撫桂枝以凝想。",
            "將千齡兮此遇，荃何爲兮獨往。"
        ],
        "title": "擬小山篇",
        "id": "ed8056df-5365-4a99-9364-34e685253390"
    },
    {
        "author": "徐賢妃",
        "paragraphs": [
            "舊愛柏梁臺，新寵昭陽殿。",
            "守分辭芳輦，含情泣團扇。",
            "一朝歌舞榮，夙昔詩書賤。",
            "頹恩誠已矣，覆水難重薦。"
        ],
        "title": "長門怨",
        "id": "6ac98d23-849c-4cdc-9c66-72fc3d6c87c7"
    },
    {
        "author": "徐賢妃",
        "paragraphs": [
            "秋風起函谷，勁氣動河山。",
            "偃松千嶺上，雜雨二陵間。",
            "低雲愁廣隰，落日慘重關。",
            "此時飄紫氣，應驗真人還。"
        ],
        "title": "秋風函谷應詔",
        "id": "a891f80d-fe12-429e-a820-3890a3c6af9e"
    },
    {
        "author": "徐賢妃",
        "paragraphs": [
            "由來稱獨立，本自號傾城。",
            "柳葉眉間發，桃花臉上生。",
            "腕搖金釧響，步轉玉環鳴。",
            "纖腰宜寶袜，紅衫豔織成。",
            "懸知一顧重，別覺舞腰輕。"
        ],
        "tags": [
            "写人",
            "先秦两汉诗"
        ],
        "title": "賦得北方有佳人",
        "id": "6d46b6ce-5c89-4a0b-b496-c1718293fa90"
    },
    {
        "author": "徐賢妃",
        "paragraphs": [
            "朝來臨鏡臺，粧罷暫裴回。",
            "千金始一笑，一召詎能來。"
        ],
        "title": "進太宗",
        "id": "8410fa94-bfb9-4217-8bbd-f20a35b357fe"
    },
    {
        "author": "上官昭容",
        "paragraphs": [
            "密葉因裁吐，新花逐翦舒。",
            "攀條雖不謬，摘橤詎知虛。",
            "春至由來發，秋還未肯疎。"
        ],
        "title": "奉和聖製立春日侍宴內殿出翦綵花應制",
        "id": "595cdc85-b376-45d2-97fc-fb7e946ab5fd"
    },
    {
        "author": "上官昭容",
        "paragraphs": [
            "帝里重陽節，香園萬乘來。",
            "卻邪萸入佩，獻壽菊傳杯。",
            "墖類承天湧，門疑待佛開。",
            "睿詞懸日月，長得仰昭回。"
        ],
        "title": "九月九日上幸慈恩寺登浮圖羣臣上菊花壽酒",
        "id": "81981192-77b7-407d-ab89-18ebf00d8de4"
    },
    {
        "author": "上官昭容",
        "paragraphs": [
            "葉下洞庭初，思君萬里餘。",
            "露濃香被冷，月落錦屏虛。",
            "欲奏江南曲，貪封薊北書。",
            "書中無別意，惟悵久離居。"
        ],
        "tags": [
            "洞庭湖"
        ],
        "title": "綵書怨",
        "id": "0e0d5bc9-dc63-4c00-9409-8ff3c7e66140"
    },
    {
        "author": "上官昭容",
        "paragraphs": [
            "釋子談經處，軒臣刻字留。",
            "故臺遺老識，殘簡聖皇求。",
            "駐蹕懷千古，開襟望九州。",
            "四山緣塞合，二水夾城流。",
            "宸翰陪瞻仰，天杯接獻酬。",
            "太平詞藻盛，長願紀鴻休。"
        ],
        "title": "駕幸三會寺應制",
        "id": "3f1f308b-60d8-4cd0-987b-a8c0d02801cd"
    },
    {
        "author": "上官昭容",
        "paragraphs": [
            "三冬季月景[龍]年，萬乘觀風出灞川。",
            "遙看電躍龍爲馬，回矚霜原玉作田。"
        ],
        "title": "駕幸新豐溫泉宮獻詩三首 一",
        "id": "bcad32a8-54b7-4b67-b811-bb0f46d1428b"
    },
    {
        "author": "上官昭容",
        "paragraphs": [
            "鸞旂掣曳拂空回，羽騎驂驔躡景來。",
            "隱隱驪山雲外聳，迢迢御帳日邊開。"
        ],
        "title": "駕幸新豐溫泉宮獻詩三首 二",
        "id": "47e4501e-c5e4-4074-90db-2cd50aeaf708"
    },
    {
        "author": "上官昭容",
        "paragraphs": [
            "翠幕珠幃敞月營，金罍玉斝泛蘭英。",
            "歲歲年年常扈蹕，長長久久樂升平。"
        ],
        "title": "駕幸新豐溫泉宮獻詩三首 三",
        "id": "9686d740-a96f-4a0c-834b-c83db48d33e4"
    },
    {
        "author": "上官昭容",
        "paragraphs": [
            "逐仙賞，展幽情。",
            "踰崑閬，邁蓬瀛。"
        ],
        "title": "遊長寧公主流杯池二十五首 一",
        "id": "788b3936-5fdc-4ee4-b414-f9ab803c95f9"
    },
    {
        "author": "上官昭容",
        "paragraphs": [
            "遊魯館，陟秦臺。",
            "汚山壁，媿瓊瓌。"
        ],
        "title": "遊長寧公主流杯池二十五首 二",
        "id": "39d21a74-e45e-4c99-bd65-40a41a38ed7e"
    },
    {
        "author": "上官昭容",
        "paragraphs": [
            "檀欒竹影，飆䫻松聲。",
            "不煩歌吹，自足娛情。"
        ],
        "title": "遊長寧公主流杯池二十五首 三",
        "id": "06f8cae4-3045-45f8-ae8b-01eddcfd4fcf"
    },
    {
        "author": "上官昭容",
        "paragraphs": [
            "仰循茅宇，俯眄喬枝。",
            "煙霞問訊，風月相知。"
        ],
        "title": "遊長寧公主流杯池二十五首 四",
        "id": "f696fcf6-52a5-4637-bf2e-0feda4325bc6"
    },
    {
        "author": "上官昭容",
        "paragraphs": [
            "枝條鬱鬱，文質彬彬。",
            "山林作伴，松桂爲鄰。"
        ],
        "title": "遊長寧公主流杯池二十五首 五",
        "id": "87f585dd-729d-45be-bdba-a6ea474ceefb"
    },
    {
        "author": "上官昭容",
        "paragraphs": [
            "清波洶湧，碧樹冥蒙。",
            "莫怪留步，因攀桂叢。"
        ],
        "title": "遊長寧公主流杯池二十五首 六",
        "id": "2387aa85-45b4-4884-baf8-83de0d071285"
    },
    {
        "author": "上官昭容",
        "paragraphs": [
            "莫論圓嶠，休說方壺。",
            "何如魯館，即是仙都。"
        ],
        "title": "遊長寧公主流杯池二十五首 七",
        "id": "c43d47da-630c-4a86-bcf4-f9abf991b6c7"
    },
    {
        "author": "上官昭容",
        "paragraphs": [
            "玉環騰遠創，金埒荷殊榮。",
            "弗玩珠璣飾，仍留仁智情。",
            "鑿山便作室，憑樹即爲楹。",
            "公輸與班爾，從此遂韜聲。"
        ],
        "title": "遊長寧公主流杯池二十五首 八",
        "id": "d6bc732b-e080-4c0c-b1a1-9902374c0372"
    },
    {
        "author": "上官昭容",
        "paragraphs": [
            "登山一長望，正遇九春初。",
            "結駟填街術，閭閻滿邑居。",
            "鬬雪梅先吐，驚風柳未舒。",
            "直愁斜日落，不畏酒尊虛。"
        ],
        "title": "遊長寧公主流杯池二十五首 九",
        "id": "e11e3a24-c739-4054-b66f-2d7ae8ca09dd"
    },
    {
        "author": "上官昭容",
        "paragraphs": [
            "霽曉氣清和，披襟賞薜蘿。",
            "玳瑁凝春色，琉璃漾水波。",
            "跂石聊長嘯，攀松乍短歌。",
            "除非物外者，誰就此經過。"
        ],
        "title": "遊長寧公主流杯池二十五首 十",
        "id": "050572f1-02f6-40f3-8318-dbe7f8353a84"
    },
    {
        "author": "上官昭容",
        "paragraphs": [
            "暫爾遊山第，淹留惜未歸。",
            "霞窗明月滿，澗戶白雲飛。",
            "書引藤爲架，人將薜作衣。",
            "此真攀玩所，臨睨賞光輝。"
        ],
        "title": "遊長寧公主流杯池二十五首 十一",
        "id": "cec1b138-6e5a-4e43-963b-7dae24a295fc"
    },
    {
        "author": "上官昭容",
        "paragraphs": [
            "放曠出煙雲，蕭條自不羣。",
            "漱流清意府，隱几避嚻氛。",
            "石畫妝苔色，風梭織水文。",
            "山室何爲貴？唯餘蘭桂熏。"
        ],
        "title": "遊長寧公主流杯池二十五首 十二",
        "id": "5c9271d7-7837-4f32-ac69-2d78708665f6"
    },
    {
        "author": "上官昭容",
        "paragraphs": [
            "策杖臨霞岫，危步下霜蹊。",
            "志逐深山靜，途隨曲澗迷。",
            "漸覺心神逸，俄看雲霧低。",
            "莫怪人題樹，祗爲賞幽棲。"
        ],
        "title": "遊長寧公主流杯池二十五首 十三",
        "id": "202f8187-f247-41cc-84dc-29c91d4ba11c"
    },
    {
        "author": "上官昭容",
        "paragraphs": [
            "攀藤招逸客，偃桂協幽情。",
            "水中看樹影，風裏聽松聲。"
        ],
        "title": "遊長寧公主流杯池二十五首 十四",
        "id": "75cab210-6be6-4de7-905e-4ca56e574ac5"
    },
    {
        "author": "上官昭容",
        "paragraphs": [
            "攜琴侍叔夜，負局訪安期。",
            "不應題石壁，爲記賞山時。"
        ],
        "title": "遊長寧公主流杯池二十五首 十五",
        "id": "d54a5d9e-3996-4c1a-b83f-921c73221c4b"
    },
    {
        "author": "上官昭容",
        "paragraphs": [
            "泉石多仙趣，巖壑寫奇形。",
            "欲知堪悅耳，唯聽水泠泠。"
        ],
        "title": "遊長寧公主流杯池二十五首 十六",
        "id": "f44c2a8c-9a5a-4056-a0f0-a6b06e943b1e"
    },
    {
        "author": "上官昭容",
        "paragraphs": [
            "巖壑恣登臨，瑩目復怡心。",
            "風篁類長笛，流水當鳴琴。"
        ],
        "title": "遊長寧公主流杯池二十五首 十七",
        "id": "42f7d5fe-12aa-4b61-bc09-5a53316f474f"
    },
    {
        "author": "上官昭容",
        "paragraphs": [
            "嬾步天台路，惟登地肺山。",
            "幽巖仙桂滿，今日恣情攀。"
        ],
        "tags": [
            "终南山"
        ],
        "title": "遊長寧公主流杯池二十五首 十八",
        "id": "55c1a855-991d-44ed-8671-73733b0697fa"
    },
    {
        "author": "上官昭容",
        "paragraphs": [
            "暫遊仁智所，蕭然松桂情。",
            "寄言棲遯客，勿復訪蓬瀛。"
        ],
        "title": "遊長寧公主流杯池二十五首 十九",
        "id": "dd4c3198-29e8-4d2a-bdb1-184ba15f7d3d"
    },
    {
        "author": "上官昭容",
        "paragraphs": [
            "瀑溜晴疑雨，叢篁晝似昏。",
            "山中真可玩，暫請報王孫。"
        ],
        "title": "遊長寧公主流杯池二十五首 二十",
        "id": "3ba02423-e8b6-491d-8478-4d2fe15eca91"
    },
    {
        "author": "上官昭容",
        "paragraphs": [
            "傍池聊試筆，倚石旋題詩。",
            "豫彈山水調，終擬從鍾期。"
        ],
        "title": "遊長寧公主流杯池二十五首 二十一",
        "id": "0279adf4-af13-41e9-b12a-a094f2860a06"
    },
    {
        "author": "上官昭容",
        "paragraphs": [
            "橫鋪豹皮褥，側帶鹿胎巾。",
            "借問何爲者，山中有逸人。"
        ],
        "title": "遊長寧公主流杯池二十五首 二十二",
        "id": "38bcda3c-a23f-4906-acd7-bcda8ec8bc2c"
    },
    {
        "author": "上官昭容",
        "paragraphs": [
            "沁水田園先自多，齊城樓觀更無過。",
            "倩語張騫莫辛苦，人今從此識天河。"
        ],
        "title": "遊長寧公主流杯池二十五首 二十三",
        "id": "bfbe3236-35b2-48c1-b9e2-8785bfbc2e09"
    },
    {
        "author": "上官昭容",
        "paragraphs": [
            "參差碧岫聳蓮花，潺湲綠水瑩金沙。",
            "何須遠訪三山路，人今已到九仙家。"
        ],
        "title": "遊長寧公主流杯池二十五首 二十四",
        "id": "991314e4-fee9-4758-9d63-917d9283f3f8"
    },
    {
        "author": "上官昭容",
        "paragraphs": [
            "憑高瞰險足怡心，菌閣桃源不暇尋。",
            "餘雪依林成玉樹，殘霙點岫即瑤岑。"
        ],
        "title": "遊長寧公主流杯池二十五首 二十五",
        "id": "a1247751-df1c-4685-af76-18058f7df051"
    },
    {
        "author": "上官昭容",
        "paragraphs": [
            "勢如連璧友，心似臭蘭人。"
        ],
        "title": "句",
        "id": "ce68cb98-d933-4ddd-a4f5-6ced5062c361"
    },
    {
        "author": "楊貴妃",
        "paragraphs": [
            "羅袖動香香不已，紅蕖褭褭秋煙裏。",
            "輕雲嶺上乍搖風，嫩柳池邊初拂水。"
        ],
        "title": "贈張雲容舞",
        "id": "225f48d3-f1c0-4917-bbee-32aa163d5077"
    },
    {
        "author": "江妃",
        "paragraphs": [
            "桂葉雙眉久不描，殘妝和淚汚紅綃。",
            "長門盡日無梳洗，何必珍珠慰寂寥。"
        ],
        "tags": [
            "思念",
            "女子",
            "宫怨"
        ],
        "title": "謝賜珍珠",
        "id": "06c84041-b4d9-4317-8d51-863fe37b087b"
    },
    {
        "author": "章懷太子",
        "paragraphs": [
            "種瓜黃臺下，瓜熟子離離。",
            "一摘使瓜好，再摘使瓜稀。",
            "三摘猶自可，摘絕抱蔓歸。"
        ],
        "title": "黃臺瓜辭",
        "id": "ef8c04bf-a29b-4537-bebb-256c6604126c"
    },
    {
        "author": "韓王元嘉",
        "paragraphs": [
            "乾象開層構，離明啓少陽。",
            "卜征從獻吉，守器屬元良。",
            "逖矣凌周誦，遙哉掩漢莊。",
            "好士傾南洛，多才盛北場。",
            "地分丹鷲嶺，途間白雲鄉。",
            "儲誠虔曉夕，宸愛積炎涼。",
            "珠璧連霄漢，萬物仰重光。"
        ],
        "title": "奉和同太子監守違戀",
        "id": "8aee9434-79c4-44ec-a455-d3b9749a4ac6"
    },
    {
        "author": "越王貞",
        "paragraphs": [
            "鳳輦騰宸駕，驪籞次乾遊。",
            "坎德疎溫液，山隈派暖流。",
            "寒氛空外擁，蒸氣沼中浮。",
            "林凋帷影散，雲斂蓋陰收。",
            "霜郊暢玄覽，參差落景遒。"
        ],
        "title": "奉和聖製過溫湯",
        "id": "98d6b63d-b3c2-4875-95d1-00bf11b0cff1"
    },
    {
        "author": "信安王禕",
        "paragraphs": [
            "別有經行所，迥跨重巒側。",
            "粵因求瘼餘，倏想尋真域。",
            "放情恣披拂，杖策聊□□。",
            "□□□□□，□□□□色。",
            "亂幡霧中見，雁塔雲間識。",
            "薄煙冪遠郊，遙峰沒歸翼。",
            "仙橋危石架，幽洞乘□□。",
            "□□□□□，□□□易測。",
            "二教無先後，一相平而直。",
            "冀茲捐俗心，永懷依妙力。"
        ],
        "title": "石橋",
        "id": "e4a02904-d561-4be5-9d9a-296456744bcf"
    },
    {
        "author": "宜芬公主",
        "paragraphs": [
            "出嫁辭鄉國，由來此別難。",
            "聖恩愁遠道，行路泣相看。",
            "沙塞容顏盡，邊隅粉黛殘。",
            "妾心何所斷，他日望長安。"
        ],
        "title": "虛池驛題屏風",
        "id": "7c19167f-da19-47bb-94d1-dc3b6d648acf"
    },
    {
        "author": "女學士宋氏若華",
        "paragraphs": [
            "十二層樓倚翠空，鳳鸞相對立梧桐。",
            "雙成走報監門衛，莫使吳歈入漢宮。"
        ],
        "title": "嘲陸暢",
        "id": "2b0e2a03-4c0b-4808-a4d4-9752daad3ca4"
    },
    {
        "author": "尚宮宋氏若昭",
        "paragraphs": [
            "垂衣臨八極，肅穆四門通。",
            "自是無爲化，非關輔弼功。",
            "修文招隱伏，尚武殄妖兇。",
            "德炳韶光熾，恩霑雨露濃。",
            "衣冠陪御宴，禮樂盛朝宗。",
            "萬壽稱觴舉，千年信一同。"
        ],
        "title": "奉和御製麟德殿宴百僚應制",
        "id": "8a5d0a21-2700-46ec-b018-e7dc9329251e"
    },
    {
        "author": "尚宮宋氏若憲",
        "paragraphs": [
            "端拱承休命，時清荷聖皇。",
            "四聰聞受諫，五服遠朝王。",
            "景媚鶯初囀，春殘日更長。",
            "命筵多濟濟，盛樂復鏘鏘。",
            "酆鎬誰將敵，橫汾未可方。",
            "願齊山嶽壽，祉福永無疆。"
        ],
        "title": "奉和御製麟德殿宴百官",
        "id": "9d4d8cf5-599f-45b8-bc1d-f337a1f7e5ba"
    },
    {
        "author": "鮑氏君徽",
        "paragraphs": [
            "睿澤先寰海，功成展武韶。",
            "戈鋋清外壘，文物盛中朝。",
            "聖祚山河固，宸章日月昭。",
            "玉筵鸞鵠集，仙管鳳皇調。",
            "御柳新低綠，宮鶯乍囀嬌。",
            "願將[億]兆慶，千祀奉神堯。"
        ],
        "title": "奉和麟德殿宴百僚應[制]",
        "id": "c0c495ed-8887-4294-9e38-2499b629c3e9"
    },
    {
        "author": "鮑氏君徽",
        "paragraphs": [
            "高高秋月明，北照遼陽城。",
            "塞迥光初滿，風多暈更生。",
            "征人望鄉思，戰馬聞鼙驚。",
            "朔風悲邊草，胡沙暗虜營。",
            "霜凝匣中劒，風憊原上旌。",
            "早晚謁金闕，不聞刁斗聲。"
        ],
        "title": "關山月",
        "id": "59e2fe4b-c925-4b3e-851d-e1c355c43b98"
    },
    {
        "author": "鮑氏君徽",
        "paragraphs": [
            "枝上花，花下人，可憐顏色俱青春。",
            "昨日看花花灼灼，今朝看花花欲落。",
            "不如盡此花下歡，莫待春風總吹卻。",
            "鶯歌蝶舞韶光長，紅爐煑茗松花香。",
            "妝成罷吟恣遊後，獨把芳枝歸洞房。"
        ],
        "title": "惜花吟",
        "id": "7ff83e4f-cf78-4123-8a0c-4e39cb867020"
    },
    {
        "author": "鮑氏君徽",
        "paragraphs": [
            "閑朝向曉出簾櫳，茗宴東亭四望通。",
            "遠眺城池山色裏，俯聆絃管水聲中。",
            "幽篁引沼新抽翠，芳槿低檐欲吐紅。",
            "坐久此中無限興，更憐團扇起清風。"
        ],
        "title": "東亭茶宴",
        "id": "45e01605-620b-4b86-acd4-02e10ae12e89"
    },
    {
        "author": "蕭妃",
        "paragraphs": [
            "昨日夢君歸，賤妾下鳴機。",
            "極知意氣薄，不著去時衣。",
            "故言如夢裏，賴得雁書飛。"
        ],
        "title": "夜夢",
        "id": "9bc25c25-81f9-4003-8592-9f413774e85f"
    },
    {
        "author": "南唐先主李昪",
        "paragraphs": [
            "一點分明值萬金，開時惟怕冷風侵。",
            "主人若也勤挑撥，敢向尊前不盡心。"
        ],
        "title": "詠燈",
        "id": "6a4385e9-97c5-4425-8c96-472b0fea4cf9"
    },
    {
        "author": "嗣主璟",
        "paragraphs": [
            "蓼花蘸水火不滅，水鳥驚魚銀梭投。",
            "滿目荷花千萬頃，紅碧相雜敷清流。",
            "孫武已斬吳宮女，琉璃池上佳人頭。"
        ],
        "title": "遊後湖賞蓮花",
        "id": "e1ea09bb-0ca8-4ec2-b9ee-f1299f878734"
    },
    {
        "author": "嗣主璟",
        "paragraphs": [
            "珠簾高卷莫輕遮，往往相逢隔歲華。",
            "春氣昨宵飄律管，東風今日放梅花。",
            "素姿好把芳姿掩，落勢還同舞勢斜。",
            "坐有賓朋尊有酒，可憐清味屬儂家。"
        ],
        "title": "保大五年元日大雪同太弟景遂汪王景逷齊王景逵進士李建勳中書徐鉉勤政殿學士張義方登樓賦",
        "id": "d6631944-18f1-4767-a2d4-77b1516758cd"
    },
    {
        "author": "嗣主璟",
        "paragraphs": [
            "靈槎思浩蕩，老鶴倚崆峒。",
            "蒼苔迷古道，紅葉亂朝霞。",
            "棲鳳枝梢猶輭弱，化龍形狀已依稀。"
        ],
        "title": "句",
        "id": "5c236f02-7a4d-41c6-ac4f-ae6f2cc9887f"
    },
    {
        "author": "後主煜",
        "paragraphs": [
            "晚雨秋陰酒乍醒，感時心緒杳難平。",
            "黃花冷落不成豔，紅葉颼飀競鼓聲。",
            "背世返能厭俗態，偶緣猶未忘多情。",
            "自從雙鬢斑斑白，不學安仁卻自驚。"
        ],
        "title": "九月十日偶書",
        "id": "89667d89-cd91-4777-b087-e51873cc3823"
    },
    {
        "author": "後主煜",
        "paragraphs": [
            "殘鶯何事不知秋，橫過幽林尚獨遊。",
            "老舌百般傾耳聽，深黃一點入煙流。",
            "棲遲背世同悲魯，瀏亮如笙碎在緱。",
            "莫更留連好歸去，露華淒冷蓼花愁。"
        ],
        "title": "秋鶯",
        "id": "05d03b46-d786-4acf-995e-a20721f16583"
    },
    {
        "author": "後主煜",
        "paragraphs": [
            "山舍初成病乍輕，杖藜巾褐稱閑情。",
            "爐開小火深回暖，溝引新流幾曲聲。",
            "暫約彭涓安朽質，終期宗遠問無生。",
            "誰能役役塵中累，貪合魚龍搆強名。"
        ],
        "title": "病起題山舍壁",
        "id": "5067fb0b-3f4d-4498-a7a6-a49dd0446067"
    },
    {
        "author": "後主煜",
        "paragraphs": [
            "且維輕舸更遲遲，別酒重傾惜解攜。",
            "浩浪侵愁光蕩漾，亂山凝恨色高低。",
            "君馳檜楫情何極，我凭闌干日向西。",
            "咫尺煙江幾多地，不須懷抱重淒淒。"
        ],
        "title": "送鄧王二十弟從益牧宣城",
        "id": "ae40f021-8209-4019-a612-4c477e4c12be"
    },
    {
        "author": "後主煜",
        "paragraphs": [
            "江南江北舊家鄉，三十年來夢一場。",
            "吳苑宮闈今冷落，廣陵臺殿已荒涼。",
            "雲籠遠岫愁千片，雨打歸舟淚萬行。",
            "兄弟四人三百口，不堪閑坐細思量。"
        ],
        "tags": [
            "抒情",
            "伤怀"
        ],
        "title": "渡中江望石城泣下",
        "id": "6533dc36-cc73-4798-b24a-fbff04fc2a85"
    },
    {
        "author": "後主煜",
        "paragraphs": [
            "珠碎眼前珍，花凋世外春。",
            "未銷心裏恨，又失掌中身。",
            "玉笥猶殘藥，香匳已染塵。",
            "前哀將後感，無淚可霑巾。"
        ],
        "title": "輓辭 一",
        "id": "018cab44-8167-40eb-8934-09667eb405da"
    },
    {
        "author": "後主煜",
        "paragraphs": [
            "豔質同芳樹，浮危道略同。",
            "正悲春落實，又苦雨傷叢。",
            "穠麗今何在？飄零事已空。",
            "沈沈無問處，千載謝東風。"
        ],
        "title": "輓辭 二",
        "id": "1aaa5f58-ec89-4cdc-b96a-2717e03edf95"
    },
    {
        "author": "後主煜",
        "paragraphs": [
            "永念難消釋，孤懷痛自嗟。",
            "雨深秋寂莫，愁引病增加。",
            "咽絕風前思，昏濛眼上花。",
            "空王應念我，窮子正迷家。"
        ],
        "title": "悼詩",
        "id": "932de3da-b56d-4987-b9cc-3b2d5956a4ff"
    },
    {
        "author": "後主煜",
        "paragraphs": [
            "又見桐花發舊枝，一樓煙雨暮淒淒。",
            "凭闌惆悵人誰會，不覺澘然淚眼低。"
        ],
        "title": "感懷 一",
        "id": "4efebbe9-a40d-4428-b82a-752c48f67793"
    },
    {
        "author": "後主煜",
        "paragraphs": [
            "層城無復見嬌姿，佳節纏哀不自持。",
            "空有當年舊煙月，芙蓉城上哭蛾眉。"
        ],
        "title": "感懷 二",
        "id": "ad067534-b1c5-4baa-8454-3dc50c11e1c3"
    },
    {
        "author": "後主煜",
        "paragraphs": [
            "殷勤移植地，曲檻小闌邊。",
            "共約重芳日，還憂不盛妍。",
            "阻風開步障，乘月溉寒泉。",
            "誰料花前後，蛾眉卻不全。"
        ],
        "tags": [
            "抒情",
            "梅花"
        ],
        "title": "梅花",
        "id": "8881d860-4e39-4a12-97f0-a222687988d5"
    },
    {
        "author": "後主煜",
        "paragraphs": [
            "失却煙花主，東君自不知。",
            "清香更何用，猶發去年枝。"
        ],
        "title": "梅花",
        "id": "82f109d2-3bc1-447a-a73e-018133ac8929"
    },
    {
        "author": "後主煜",
        "paragraphs": [
            "浮生共顦顇，壯歲失嬋娟。",
            "汗手遺香漬，痕眉染黛煙。"
        ],
        "title": "書靈筵手巾",
        "id": "a1bfef77-89cd-4e38-90b7-bc41784d58de"
    },
    {
        "author": "後主煜",
        "paragraphs": [
            "侁自肩如削，難勝數縷絛。",
            "天香留鳳尾，餘煖在檀槽。"
        ],
        "tags": [
            "怀人",
            "悼亡"
        ],
        "title": "書琵琶背",
        "id": "bbf02817-86a8-42de-b8bf-9d13c764fdb3"
    },
    {
        "author": "後主煜",
        "paragraphs": [
            "顦顇年來甚，蕭條益自傷。",
            "風威侵病骨，雨氣咽愁腸。",
            "夜鼎唯煎藥，朝髭半染霜。",
            "前緣竟何似，誰與問空王。"
        ],
        "title": "病中感懷",
        "id": "5a7dd159-6c84-4436-a9a0-99e2e86d426f"
    },
    {
        "author": "後主煜",
        "paragraphs": [
            "病身堅固道情深，宴坐清香思自任。",
            "月照靜居唯擣藥，門扃幽院只來禽。",
            "庸醫嬾聽詞何取，小婢將行力未禁。",
            "賴問空門知氣味，不然煩惱萬塗侵。"
        ],
        "title": "病中書事",
        "id": "a8244187-a87e-4e80-a3fe-8092bcf48107"
    },
    {
        "author": "後主煜",
        "paragraphs": [
            "風情漸老見春羞，到處消魂感舊遊。",
            "多謝長條似相識，強垂煙態拂人頭。"
        ],
        "tags": [
            "柳树"
        ],
        "title": "賜宮人慶奴",
        "id": "2240c7b5-5ea2-43de-baa8-24fc03aa97cd"
    },
    {
        "author": "後主煜",
        "paragraphs": [
            "牙籤萬軸裹紅綃，王粲書同付火燒。",
            "不於祖龍留面目，遺篇那得到今朝。"
        ],
        "title": "題金樓子後",
        "id": "ba0ab762-8e4e-4965-a7dd-d47b6958adfb"
    },
    {
        "author": "後主煜",
        "paragraphs": [
            "迢迢牽牛星，杳在河之陽。",
            "粲粲黃姑女，耿耿遙相望。",
            "鸎狂應有恨，蝶舞已無多。",
            "揖讓月在手，動搖風滿懷。",
            "病態如衰弱，厭厭向五年。",
            "衰顏一病難牽復，曉殿君臨頗自羞。",
            "冷笑秦皇經遠略，靜憐姬滿苦時巡。",
            "鬢從今日添新白，菊是去年依舊黃。",
            "萬古到頭歸一死，醉鄉葬地有高原。",
            "人生不滿百，剛作千年畫。",
            "日暎仙雲薄，秋高天碧深。",
            "烏照始潛輝，龍燭便爭秉。",
            "凝珠滿露枝，遊颺日已西。",
            "肅穆寒初至，九重開扇鵠。",
            "四牖炳燈魚，羽觴無算酌。",
            "傾盌更爲壽，深卮遞酬賓。"
        ],
        "title": "句",
        "id": "3ef4b782-4495-49dc-9da5-b022da15c2a6"
    },
    {
        "author": "韓王從善",
        "paragraphs": [
            "綠影覆幽池，芳菲四月時。",
            "管弦朝夕興，組繡百千枝。",
            "盛引牆看徧，高煩架屢移。",
            "露輕濡綵筆，蜂誤拂吟髭。",
            "日照玲瓏幔，風搖翡翠帷。",
            "早紅飄蘚地，狂蔓挂蛛絲。",
            "嫩刺牽衣細，新條窣草垂。",
            "晚香難暫捨，嬌態自相窺。",
            "深淺分前後，榮華互盛衰。",
            "尊前留客久，月下欲歸遲。",
            "何處繁臨砌？誰家密映籬。",
            "絳羅房燦爛，碧玉葉參差。",
            "分得殷勤種，開來遠近知。",
            "晶熒歌袖袂，柔弱舞腰支。",
            "膏麝誰將比，庭萱自合嗤。",
            "勻妝低水鑑，泣淚滴煙𩅰。",
            "畫擬憑梁廣，名宜亞楚姬。",
            "寄君十八韻，思拙媿新奇。"
        ],
        "title": "薔薇詩一首十八韻呈東海侍郎徐鉉",
        "id": "a2468fbd-1835-4a66-a3a6-6f27f6d6417d"
    },
    {
        "author": "吉王從謙",
        "paragraphs": [
            "竹林二君子，盡日竟沈吟。",
            "相對終無語，爭先各有心。",
            "恃強斯有失，守分固無侵。",
            "若算機籌處，滄滄海未深。"
        ],
        "title": "觀棊",
        "id": "19466825-f62c-4d59-a528-b04de00054fd"
    },
    {
        "author": "蜀高祖王建",
        "paragraphs": [
            "丱歲便將爲肘腋，二紀何曾離一日。",
            "更深猶尚立案前，敷奏柔和不傷物。",
            "今朝榮貴慰我心，雙旌引向重城出。",
            "褒斜舊地委勳賢，從此生靈永泰息。"
        ],
        "title": "贈別唐太師道襲",
        "id": "63107f94-980b-4fb4-93c1-1815654b77bd"
    },
    {
        "author": "後主衍",
        "paragraphs": [
            "喬巖簇冷煙，幽徑上寒天。",
            "下瞰峨眉嶺，上窺華岳巔。",
            "驅馳非取樂，按幸爲憂邊。",
            "此去如登陟，歌樓路幾千。"
        ],
        "title": "幸秦川上梓潼山",
        "id": "e66421b4-5322-4aa9-a64c-1bf8707decb7"
    },
    {
        "author": "後主衍",
        "paragraphs": [
            "緩轡踰雙劒，行行躡石稜。",
            "作千尋壁壘，爲萬祀依憑。",
            "道德雖無取，江山粗可矜。",
            "回看城闕路，雲疊樹層層。"
        ],
        "title": "題劒門",
        "id": "f26a4e37-57a6-4c7c-9d22-060e411a4424"
    },
    {
        "author": "後主衍",
        "paragraphs": [
            "先朝神武力開邊，畫斷封疆四五千。",
            "前望隴山屯劒戟，後憑巫峽鎖烽煙。",
            "軒皇尚自親平寇，嬴政徒勞愛學仙。",
            "想到隗宮尋勝處，正應鶯語暮春天。"
        ],
        "title": "過白衛嶺和韓昭",
        "id": "61da3ad3-9e7f-4a1c-862d-7fdda6413288"
    },
    {
        "author": "後主衍",
        "paragraphs": [
            "輝輝赫赫浮玉雲，宣華池上月華新。",
            "月華如水浸宮殿，有酒不醉真癡人。"
        ],
        "title": "宮詞",
        "id": "ecc1774b-988c-40ea-95f3-312889a6e2a3"
    },
    {
        "author": "後主衍",
        "paragraphs": [
            "者邊走，那邊走，只是尋花柳。",
            "那邊走，者邊走，莫厭金杯酒。"
        ],
        "title": "醉妝詞",
        "id": "f27f6d5d-9d1b-4e86-b88e-efd452c1d424"
    },
    {
        "author": "後主衍",
        "paragraphs": [
            "不緣朝闕去，好此結茅廬。"
        ],
        "title": "句",
        "id": "10dd38a5-9bf1-4b83-b898-4692f718f0d7"
    },
    {
        "author": "吳越王錢鏐",
        "paragraphs": [
            "三節還鄉兮挂錦衣，碧天朗朗兮愛日暉。",
            "功成道上兮列旌旗，父老遠來兮相追隨。",
            "家山鄉眷兮會時稀，今朝設宴兮觥散飛。",
            "斗牛無孛兮民無欺，吳越一王兮駟馬歸。"
        ],
        "title": "巡衣錦軍製還鄉歌",
        "id": "8799ff64-1456-4567-929d-8cbcadd3919b"
    },
    {
        "author": "吳越王錢鏐",
        "paragraphs": [
            "沒了期，沒了期，營基纔了又倉基。"
        ],
        "title": "沒了期歌 一",
        "id": "ba8a1004-e3bc-4167-93e6-1adc22d3eedb"
    },
    {
        "author": "吳越王錢鏐",
        "paragraphs": [
            "沒了期，沒了期，春衣纔了又冬衣。"
        ],
        "title": "沒了期歌 二",
        "id": "0a5dd0d4-f619-4303-b2ed-7e40061c58aa"
    },
    {
        "author": "吳越王錢鏐",
        "paragraphs": [
            "須將一片地，付與有心人。",
            "黃河信有澄清日，後代應難繼此才。",
            "傳語龍王幷水府，錢塘借與築錢城。"
        ],
        "tags": [
            "黄河"
        ],
        "title": "句",
        "id": "7081981c-0e2b-4d64-b610-1cf2d95d5fbe"
    },
    {
        "author": "後王錢俶",
        "paragraphs": [
            "廊廡周遭翠幕遮，禁林深處絕喧譁。",
            "界開日影憐窗紙，穿破苔痕惡筍芽。",
            "西第晚宜供露茗，小池寒欲結冰花。",
            "謝公未是深沈量，猶把輸贏局上誇。"
        ],
        "title": "宮中作",
        "id": "c31e7431-36e9-461c-978c-66d83c065598"
    },
    {
        "author": "後蜀嗣主孟昶",
        "paragraphs": [
            "冰肌玉骨清無汗，水殿風來暗香暖。",
            "簾開明月獨窺人，敧枕釵橫雲鬢亂。",
            "起來瓊戶寂無聲，時見疎星渡河漢。",
            "屈指西風幾時來，只恐流年暗中換。"
        ],
        "title": "避暑摩訶池上作",
        "id": "0a9b2767-706e-40b9-a423-2097e5f97d10"
    },
    {
        "author": "閩王王繼鵬",
        "paragraphs": [
            "春色曾看紫陌頭，亂紅飛盡不禁愁。",
            "人情自厭芳華歇，一葉隨風落御溝。"
        ],
        "title": "批葉翹諫書紙尾",
        "id": "e10bd711-4a4e-40e6-85a7-bcec617b61c0"
    },
    {
        "author": "蜀太后徐氏",
        "paragraphs": [
            "早與元妃慕至化，同躋靈嶽訪真仙。",
            "當時信有壺中景，今日親來洞裏天。",
            "儀仗影空寥廓外，金絲聲揭翠微巔。",
            "惟慙未致華胥理，徒卜升平萬萬年。"
        ],
        "title": "丈人觀",
        "id": "b343ce20-fa91-4e0a-b3e5-c6e1acf3244e"
    },
    {
        "author": "蜀太后徐氏",
        "paragraphs": [
            "千尋綠嶂夾流溪，登眺因知海岳低。",
            "瀑布迸舂青石碎，輪茵橫翦翠峰齊。",
            "步黏苔蘚龍橋滑，日閉煙羅鳥徑迷。",
            "莫道穹天無路到，此山便是碧雲梯。"
        ],
        "title": "玄都觀",
        "id": "b07e39b5-eafc-4493-a320-454e7a81149a"
    },
    {
        "author": "蜀太后徐氏",
        "paragraphs": [
            "聖帝歸梧野，躬來謁聖顏。",
            "旋登三徑路，似陟九嶷山。",
            "日照堆嵐迥，雲橫積翠間。",
            "期修封禪禮，方俟再躋攀。"
        ],
        "title": "丈人觀謁先帝御容",
        "id": "288d5f1a-32d3-4be4-9aab-d266c1347c83"
    },
    {
        "author": "蜀太后徐氏",
        "paragraphs": [
            "再到金華頂，玄都訪道回。",
            "雲披分景象，黛鎖顯樓臺。",
            "雨滌前山淨，風吹去路開。",
            "翠屏夾流水，何必羨蓬萊。"
        ],
        "title": "題金華宮",
        "id": "15bac88f-aae3-4249-861e-7d42a2120302"
    },
    {
        "author": "蜀太后徐氏",
        "paragraphs": [
            "周回雲水遊丹景，因與真妃眺上方。",
            "晴日曉升金晃曜，寒泉夜落玉丁當。",
            "松梢月轉琴栖影，柏徑風牽麝食香。",
            "虔煠六銖宜鑄祝，惟祈聖祉保遐昌。"
        ],
        "title": "丹景山至德寺",
        "id": "305a9001-cb99-4f20-a047-f44fa83e11c7"
    },
    {
        "author": "蜀太后徐氏",
        "paragraphs": [
            "尋真游勝境，巡禮到陽平。",
            "水遠波瀾碧，山高氣象清。",
            "殿嚴孫氏貌，碑暗係師名。",
            "夜月登壇醮，松風森磬聲。"
        ],
        "title": "題彭州陽平化",
        "id": "6a5cfac3-3860-49c0-8a54-089397403f6f"
    },
    {
        "author": "蜀太后徐氏",
        "paragraphs": [
            "虔禱游靈境，元妃夙志同。",
            "玉香焚靜夜，銀燭炫遼空。",
            "泉漱雲根月，鐘敲檜杪風。",
            "印金標聖迹，飛石顯神功。",
            "滿望天涯極，平臨日脚紅。",
            "猿來齋石上，僧集講筵中。",
            "頓作超三界，渾疑證六通。",
            "願成修偃化，社稷保延洪。"
        ],
        "title": "三學山夜看聖燈",
        "id": "0fb2f812-c33e-41ec-91af-57bfb15e09e3"
    },
    {
        "author": "蜀太后徐氏",
        "paragraphs": [
            "周遊靈境散幽情，千里江山暫得行。",
            "所恨風光看未足，卻驅金翠入龜城。"
        ],
        "title": "題天迴驛",
        "id": "f6dff750-e7ff-414e-b31f-c463f81772ad"
    },
    {
        "author": "蜀太妃徐氏",
        "paragraphs": [
            "獲陪翠輦喜殊常，同涉仙壇豈厭長。",
            "不羨乘鸞入煙霧，此中便是五雲鄉。"
        ],
        "title": "丈人觀",
        "id": "5b4f56ae-a285-4052-add2-f0e99a4bd393"
    },
    {
        "author": "蜀太妃徐氏",
        "paragraphs": [
            "登尋丹壑到玄都，接日紅霞照座隅。",
            "即向周回巖下看，似看曾進畫圖無。"
        ],
        "title": "玄都觀",
        "id": "565cad9c-b5b6-425f-86bc-0f33fec6fbd2"
    },
    {
        "author": "蜀太妃徐氏",
        "paragraphs": [
            "共謁御容儀，還同在禁闈。",
            "笙歌喧寶殿，彩仗耀金徽。",
            "清淚霑羅袂，紅霞拂繡衣。",
            "九疑山水遠，無路繼湘妃。"
        ],
        "title": "游丈人觀謁先帝御容",
        "id": "3cdd3b0e-f6ff-4458-b49d-b81502e4d3cb"
    },
    {
        "author": "蜀太妃徐氏",
        "paragraphs": [
            "碧煙紅霧漾人衣，宿霧蒼苔石徑危。",
            "風巧解吹松上曲，蝶嬌頻采臉邊脂。",
            "同尋僻境思攜手，暗指遙山學畫眉。",
            "好把身心清淨處，角冠霞帔事希夷。"
        ],
        "title": "題金華宮",
        "id": "7c225364-4e21-428e-ac41-013a9eb0d8bb"
    },
    {
        "author": "蜀太妃徐氏",
        "paragraphs": [
            "丹景山頭宿梵宮，玉輪金輅駐虛空。",
            "軍持無水注寒碧，蘭若有花開晚紅。",
            "武士盡排青嶂下，內人皆在講筵中。",
            "我家帝子傳王業，積善終期四海同。"
        ],
        "title": "和題丹景山至德寺",
        "id": "a7434702-2fb1-40ed-8ade-b3f21154f4d2"
    },
    {
        "author": "蜀太妃徐氏",
        "paragraphs": [
            "雲浮翠輦屆陽平，真似驂鸞到上清。",
            "風起半厓聞虎嘯，雨來當面見龍行。",
            "晚尋水澗聽松韻，夜上星壇看月明。",
            "長恐前身居此境，玉皇教向錦城生。"
        ],
        "title": "題彭州陽平化",
        "id": "50636f43-c98e-4bfe-b3d4-e671b1d8b6c4"
    },
    {
        "author": "蜀太妃徐氏",
        "paragraphs": [
            "聖燈千萬炬，旋向碧空生。",
            "細雨溼不暗，好風吹更明。",
            "磬敲金地響，僧唱梵天聲。",
            "若說無心法，此光如有情。"
        ],
        "title": "三學山夜看聖燈",
        "id": "ca2145e0-816c-435b-8e7b-5bb087f6568c"
    },
    {
        "author": "蜀太妃徐氏",
        "paragraphs": [
            "翠驛紅亭近玉京，夢魂猶是在青城。",
            "比來出看江山景，却被江山看出行。"
        ],
        "title": "題天迴驛",
        "id": "6a2e95e9-217d-43dc-8056-7e0e9a44358a"
    },
    {
        "author": "褚亮",
        "paragraphs": [
            "上靈睠命膺會昌，盛德殷薦叶辰良。",
            "景福降兮聖德遠，玄化穆兮天曆長。"
        ],
        "title": "郊廟歌辭 祀圜丘樂章 豫和",
        "id": "84ac369e-db24-4cc6-9eb7-aedca7e8bdb9"
    },
    {
        "author": "褚亮",
        "paragraphs": [
            "穆穆我后，道應千齡。",
            "登三處大，得一居貞。",
            "禮惟崇德，樂以和聲。",
            "百神仰止，天下文明。"
        ],
        "title": "郊廟歌辭 祀圜丘樂章 太和",
        "id": "d15f1209-3fb8-4c84-b1cf-a6607092c74d"
    },
    {
        "author": "褚亮",
        "paragraphs": [
            "闓陽播氣，甄曜垂明。",
            "有赫圜宰，深仁曲成。",
            "日麗蒼璧，煙開紫營。",
            "聿遵乾享，式降鴻禎。"
        ],
        "title": "郊廟歌辭 祀圜丘樂章 肅和",
        "id": "cba1afc6-35ad-43bd-a997-2eb2fb1d2105"
    },
    {
        "author": "褚亮",
        "paragraphs": [
            "欽惟大帝，[載]仰皇穹。",
            "始命田燭，爰啓郊宮。",
            "雲門駭聽，雷鼓鳴空。",
            "神其介祀，景祚斯融。"
        ],
        "title": "郊廟歌辭 祀圜丘樂章 雍和",
        "id": "92a8846f-c399-4145-a36b-4b8c0b7d9c14"
    },
    {
        "author": "褚亮",
        "paragraphs": [
            "八音斯奏，三獻畢陳。",
            "寶祚惟永，暉光日新。"
        ],
        "title": "郊廟歌辭 祀圜丘樂章 壽和",
        "id": "c257fca7-3eb1-476c-b7bd-bb706269c904"
    },
    {
        "author": "褚亮",
        "paragraphs": [
            "疊璧凝影皇壇路，編珠流彩帝郊前。",
            "已奏黃鍾歌大呂，還符寶曆祚昌年。"
        ],
        "title": "郊廟歌辭 祀圜丘樂章 舒和",
        "id": "6760691a-685c-4e01-9f8b-3e7384ed92fd"
    },
    {
        "author": "褚亮",
        "paragraphs": [
            "昔在炎運終，中華亂無象。",
            "酆郊赤烏見，邙山黑雲上。",
            "大賚下周車，禁暴開殷網。",
            "幽明同叶贊，鼎祚齊天壤。"
        ],
        "title": "郊廟歌辭 祀圜丘樂章 凱安",
        "id": "8fa4dd76-9d99-44fe-9b28-f16153115227"
    },
    {
        "author": "褚亮",
        "paragraphs": [
            "歌奏畢兮禮獻終，六龍馭兮神將昇。",
            "明德感兮非黍稷，降福簡兮祚休徵。"
        ],
        "title": "郊廟歌辭 祀圜丘樂章 豫和",
        "id": "e1e8a4d5-2124-4eab-a15e-bec5d6f3e880"
    },
    {
        "author": "不詳",
        "paragraphs": [
            "蘋蘩禮著，黍稷誠微。",
            "音盈鳳管，彩駐龍旂。",
            "洪歆式就，介福攸歸。",
            "送樂有闋，靈馭遄飛。"
        ],
        "title": "郊廟歌辭 郊天舊樂章 豫和",
        "id": "9acb90cb-451d-4c8c-8630-06dd81c45838"
    },
    {
        "author": "不詳",
        "paragraphs": [
            "大陰凝至化，真耀蘊軒儀。",
            "德邁娥臺敞，仁高姒幄披。",
            "捫天遂啓極，夢日乃昇曦。"
        ],
        "title": "郊廟歌辭 武后大享昊天樂章 一",
        "id": "0d9622c6-0120-4f70-ac8f-17996b69dd93"
    },
    {
        "author": "不詳",
        "paragraphs": [
            "瞻紫極，望玄穹。",
            "翹至懇，罄深衷。",
            "聽雖遠，誠必通。",
            "垂厚澤，降雲宮。"
        ],
        "title": "郊廟歌辭 武后大享昊天樂章 二",
        "id": "c9ef5ff3-9cfd-422b-9b0a-9b569826776f"
    },
    {
        "author": "不詳",
        "paragraphs": [
            "乾儀混成沖邃，天道下濟高明。",
            "闓陽晨披紫闕，太一曉降黃庭。",
            "圓壇敢[申]昭報，方璧冀展虔情。",
            "丹禁式敷衷懇，玄鑒庶察微誠。"
        ],
        "title": "郊廟歌辭 武后大享昊天樂章 三",
        "id": "86f014f5-1e88-4a78-9efe-8e6b9f923c7a"
    },
    {
        "author": "不詳",
        "paragraphs": [
            "巍巍睿業廣，赫赫聖基隆。",
            "菲德承先顧，禎符萃眇躬。",
            "銘開武巖側，圖薦洛川中。",
            "微誠詎幽感，景命忽昭融。",
            "有懷慙紫極，無以謝玄穹。"
        ],
        "title": "郊廟歌辭 武后大享昊天樂章 四",
        "id": "2ba7d411-0319-42c5-af8c-caa5c9373cf1"
    },
    {
        "author": "不詳",
        "paragraphs": [
            "朝壇霧卷，曙嶺煙沈。",
            "爰設筐幣，式表誠心。",
            "筵輝麗璧，樂暢和音。",
            "仰惟靈鑒，俯察翹襟。"
        ],
        "title": "郊廟歌辭 武后大享昊天樂章 五",
        "id": "e4a0253f-6331-4902-87e3-a4307347319d"
    },
    {
        "author": "不詳",
        "paragraphs": [
            "昭昭上帝，穆穆下臨。",
            "禮崇備物，樂奏鏘金。",
            "蘭羞委薦，桂醑盈斟。",
            "敢希[明]德，聿罄莊心。"
        ],
        "title": "郊廟歌辭 武后大享昊天樂章 六",
        "id": "ab8a64ab-eefa-489f-9e1b-c7a0139d77d3"
    },
    {
        "author": "不詳",
        "paragraphs": [
            "樽浮九醞，禮備三周。",
            "陳誠菲奠，契福神猷。"
        ],
        "title": "郊廟歌辭 武后大享昊天樂章 七",
        "id": "48d76427-8d1c-425a-9425-e4d4a8751f74"
    },
    {
        "author": "不詳",
        "paragraphs": [
            "奠璧郊壇昭大禮，鏘金拊石表虔誠。",
            "始奏承雲娛帝賞，復歌調露暢韶英。"
        ],
        "title": "郊廟歌辭 武后大享昊天樂章 八",
        "id": "ed819c5a-6f20-4664-848c-026b360befff"
    },
    {
        "author": "不詳",
        "paragraphs": [
            "荷恩承顧託，執契恭臨撫。",
            "廟畧靜邊荒，天兵耀神武。",
            "有截資先化，無爲遵舊矩。",
            "禎符降昊穹，大業光寰宇。"
        ],
        "title": "郊廟歌辭 武后大享昊天樂章 九",
        "id": "795d1301-ccde-472c-b455-15ffe10b3004"
    },
    {
        "author": "不詳",
        "paragraphs": [
            "肅肅祀典，邕邕禮秩。",
            "三獻已周，九成斯畢。",
            "爰撤其俎，載遷其實。",
            "或升或降，唯誠唯質。"
        ],
        "title": "郊廟歌辭 武后大享昊天樂章 十",
        "id": "4b1c3a1b-97f1-4ce5-8bf5-75b37731ddbd"
    },
    {
        "author": "不詳",
        "paragraphs": [
            "禮終肆類，樂闋九成。",
            "仰惟明德，敢薦非馨。",
            "顧慙菲奠，久駐雲軿。",
            "瞻荷靈澤，悚戀兼盈。"
        ],
        "title": "郊廟歌辭 武后大享昊天樂章 十一",
        "id": "4e91f0e6-2031-46cf-95a8-0c4a5326929d"
    },
    {
        "author": "不詳",
        "paragraphs": [
            "式乾路，闢天扉。",
            "迴日馭，動雲衣。",
            "登金闕，入紫微。",
            "望仙駕，仰恩徽。"
        ],
        "title": "郊廟歌辭 武后大享昊天樂章 十二",
        "id": "97918258-9ba8-4799-b271-650864515192"
    },
    {
        "author": "不詳",
        "paragraphs": [
            "天之曆數歸睿唐，顧惟菲德欽昊蒼。",
            "撰吉日兮表殷薦，冀神鑒兮降闓陽。"
        ],
        "title": "郊廟歌辭 中宗祀昊天樂章 豫和",
        "id": "ba51429a-7ee2-44d2-a01f-61013d90419b"
    },
    {
        "author": "不詳",
        "paragraphs": [
            "恭臨寶位，肅奉瑤圖。",
            "恆思解網，每軫泣辜。",
            "德慙巢燧，化劣唐虞。",
            "期我良弼，式贊嘉謨。"
        ],
        "title": "郊廟歌辭 中宗祀昊天樂章 太和",
        "id": "d845d3ba-d5d3-4ef3-a84b-4770683908db"
    },
    {
        "author": "不詳",
        "paragraphs": [
            "得一流玄澤，通三御紫宸。",
            "遠叶千齡運，遐銷九域塵。",
            "絕瑞駢闐集，殊祥絡繹臻。",
            "登年慶棲畝，稔歲賀盈囷。"
        ],
        "title": "郊廟歌辭 中宗祀昊天樂章 告謝",
        "id": "8c0642c4-2103-4d80-bff2-3549978fb9f4"
    },
    {
        "author": "不詳",
        "paragraphs": [
            "悠哉廣覆，大矣曲成。",
            "九玄著象，七曜貞明。",
            "珪璧是奠，醞酎斯盈。",
            "作樂崇德，爰暢咸英。"
        ],
        "title": "郊廟歌辭 中宗祀昊天樂章 肅和",
        "id": "7a8ae628-df5e-4f11-b2a8-be2124d2ed93"
    },
    {
        "author": "不詳",
        "paragraphs": [
            "郊壇展敬，嚴配因心。",
            "孤竹簫管，空桑瑟琴。",
            "肅穆大禮，鏗鏘八音。",
            "恭惟上帝，希降靈歆。"
        ],
        "title": "郊廟歌辭 中宗祀昊天樂章 雍和",
        "id": "e6cc0718-825c-47a3-a19d-a0b1bfbe1331"
    },
    {
        "author": "不詳",
        "paragraphs": [
            "九成爰奏，三獻式陳。",
            "欽承景福，恭託明禋。"
        ],
        "title": "郊廟歌辭 中宗祀昊天樂章 福和",
        "id": "28dc3d1b-25a2-4533-a001-db852a669fd3"
    },
    {
        "author": "不詳",
        "paragraphs": [
            "坤元光至德，柔訓闡皇風。",
            "芣苡芳聲遠，螽斯美化隆。",
            "睿範超千載，嘉猷備六宮。",
            "肅恭陪盛典，欽若薦禋宗。"
        ],
        "title": "郊廟歌辭 中宗祀昊天樂章 中宮助祭升壇",
        "id": "b14702e8-e102-450b-b1d3-af3ab5e77d5e"
    },
    {
        "author": "不詳",
        "paragraphs": [
            "三靈降饗，三后配神。",
            "虔敷藻奠，敬展郊禋。"
        ],
        "title": "郊廟歌辭 中宗祀昊天樂章 亞獻",
        "id": "2bb1431e-2471-49d5-a033-e474d1731d34"
    },
    {
        "author": "不詳",
        "paragraphs": [
            "已陳粢盛敷嚴祀，更奏笙鏞協雅聲。",
            "璇圖寶曆欣寧謐，晏俗淳風樂太平。"
        ],
        "title": "郊廟歌辭 中宗祀昊天樂章 舒和",
        "id": "c19f1e4c-2b6f-44cf-8ee2-0993f3ef2cf7"
    },
    {
        "author": "不詳",
        "paragraphs": [
            "堂堂聖祖興，赫赫昌基泰。",
            "戎車盟津偃，玉帛塗山會。",
            "舜日啓祥暉，堯雲卷征斾。",
            "風猷被有截，聲教覃無外。"
        ],
        "title": "郊廟歌辭 中宗祀昊天樂章 凱安",
        "id": "07b5a141-ac22-4ade-8e0e-3266a8154880"
    },
    {
        "author": "不詳",
        "paragraphs": [
            "至矣丕搆，烝哉太平。",
            "授犧膺籙，復禹繼明。",
            "草木仁化，鳧鷖頌聲。",
            "祀宗陳德，無媿斯誠。"
        ],
        "title": "郊廟歌辭 明皇祀圜丘樂章 豫和",
        "id": "70860658-4a7c-4f94-b2cc-80a5afe07c67"
    },
    {
        "author": "不詳",
        "paragraphs": [
            "郊壇齋帝，禮樂祀天。",
            "丹青寰宇，宮徵山川。",
            "神祇畢降，行止重旋。",
            "融融穆穆，納祉洪延。"
        ],
        "title": "郊廟歌辭 明皇祀圜丘樂章 太和",
        "id": "a0f686a7-7573-4a32-a6fe-cffd5febe323"
    },
    {
        "author": "不詳",
        "paragraphs": [
            "止奏潛聆，登儀宿囀。",
            "太玉躬奉，參鍾首奠。",
            "簠簋聿昇，犧牲遰薦。",
            "昭事顒若，存存以俔。"
        ],
        "title": "郊廟歌辭 明皇祀圜丘樂章 肅和",
        "id": "57fe80f8-d358-44eb-9b4f-7b9af4148431"
    },
    {
        "author": "不詳",
        "paragraphs": [
            "爛雲普洽，律風無外。",
            "千品其凝，九賓斯會。",
            "禋尊晉燭，純犧滌汰。",
            "玄覆攸廣，鴻休汪濊。"
        ],
        "title": "郊廟歌辭 明皇祀圜丘樂章 雍和",
        "id": "06ba9596-90d1-44ce-aa16-bc7ba88cdb84"
    },
    {
        "author": "不詳",
        "paragraphs": [
            "六變爰闋，八階載虔。",
            "祐我皇祚，於萬斯年。"
        ],
        "title": "郊廟歌辭 明皇祀圜丘樂章 壽和",
        "id": "6bb0f308-c254-4a99-9204-638f271b76cd"
    },
    {
        "author": "不詳",
        "paragraphs": [
            "於赫聖祖，龍飛晉陽。",
            "底定萬國，奄有四方。",
            "功格上下，道冠農黃。",
            "郊天配享，德合無疆。"
        ],
        "title": "郊廟歌辭 明皇祀圜丘樂章 壽和",
        "id": "d375ceb0-0d16-47bc-949f-92117c1345b5"
    },
    {
        "author": "不詳",
        "paragraphs": [
            "崇崇泰畤，肅肅嚴禋。",
            "粢盛既潔，金石畢陳。",
            "上帝來享，介福爰臻。",
            "受釐合祉，寶祚維新。"
        ],
        "title": "郊廟歌辭 明皇祀圜丘樂章 壽和",
        "id": "5ff8a176-d073-43b5-91e6-02d651771f36"
    },
    {
        "author": "不詳",
        "paragraphs": [
            "祝史正辭，人神叶慶。",
            "福以德招，享以誠應。",
            "六變云備，百禮斯浹。",
            "祀事孔明，祚流萬葉。"
        ],
        "title": "郊廟歌辭 明皇祀圜丘樂章 舒和",
        "id": "b182e586-b9ce-4809-bc35-1674c35735fa"
    },
    {
        "author": "不詳",
        "paragraphs": [
            "馨香惟后德，明命光天保。",
            "肅和崇聖靈，陳信表皇道。",
            "玉鏚初蹈厲，金匏既靜好。"
        ],
        "title": "郊廟歌辭 明皇祀圜丘樂章 凱安",
        "id": "888bef78-958e-43fc-bd06-3e0acac0016d"
    },
    {
        "author": "不詳",
        "paragraphs": [
            "大號成命，思文配天。",
            "神光肸蠁，龍駕言旋。",
            "眇眇閶闔，昭昭上玄。",
            "俾昌而大，於斯萬年。"
        ],
        "title": "郊廟歌辭 明皇祀圜丘樂章 豫和",
        "id": "caf25139-a8d2-4ba1-83e2-2fcfe60ff6a9"
    },
    {
        "author": "不詳",
        "paragraphs": [
            "六成既闋，三薦云終。",
            "神心具醉，聖敬愈崇。",
            "受釐皇邸，回蹕帷宮。",
            "穰穰之福，永永無窮。"
        ],
        "title": "郊廟歌辭 明皇祀圜丘樂章 太和",
        "id": "9ac3f210-c74e-403b-ae09-f1f955c0642c"
    },
    {
        "author": "張說",
        "paragraphs": [
            "款泰壇，柴泰清。",
            "受天命，報天成。",
            "竦皇心，薦樂聲。",
            "志上達，歌下迎。"
        ],
        "tags": [
            "泰山"
        ],
        "title": "郊廟歌辭 封泰山樂章 豫和 一",
        "id": "80b9bf77-80cf-41a1-8278-5e5b37dd5b3b"
    },
    {
        "author": "張說",
        "paragraphs": [
            "億上帝，臨下庭。",
            "騎日月，陪列星。",
            "嘉祝信，大糦馨。",
            "澹神心，醉皇靈。"
        ],
        "tags": [
            "泰山"
        ],
        "title": "郊廟歌辭 封泰山樂章 豫和 二",
        "id": "4902d495-3ed3-4aa2-9c67-36a054455042"
    },
    {
        "author": "張說",
        "paragraphs": [
            "相百辟，貢八荒。",
            "九歌敍，萬舞翔。",
            "肅振振，鏗皇皇。",
            "帝欣欣，福穰穰。"
        ],
        "tags": [
            "泰山"
        ],
        "title": "郊廟歌辭 封泰山樂章 豫和 三",
        "id": "dedab53e-3cb6-4689-a4e9-538a0aaeb005"
    },
    {
        "author": "張說",
        "paragraphs": [
            "高在上，道光明。",
            "物資始，德難名。",
            "承眷命，牧蒼生。",
            "寰宇謐，太階平。"
        ],
        "tags": [
            "泰山"
        ],
        "title": "郊廟歌辭 封泰山樂章 豫和 四",
        "id": "fd353d00-a484-4bb1-a4d7-e595fac0ea52"
    },
    {
        "author": "張說",
        "paragraphs": [
            "天道無親，至誠與鄰。",
            "山川遍禮，宮徵維新。",
            "玉帛非盛，聰明會真。",
            "正斯一德，通乎百神。"
        ],
        "tags": [
            "泰山"
        ],
        "title": "郊廟歌辭 封泰山樂章 豫和 五",
        "id": "8e1b1d18-0810-4f49-a7d3-8a6332a51183"
    },
    {
        "author": "張說",
        "paragraphs": [
            "饗帝饗親，維孝維聖。",
            "緝熙懿德，敷揚成命。",
            "華夷志同，笙鏞禮盛。",
            "明靈降止，感此誠敬。"
        ],
        "tags": [
            "泰山"
        ],
        "title": "郊廟歌辭 封泰山樂章 豫和 六",
        "id": "0e12fbf7-ae7c-4b70-83b4-d442fe1b23da"
    },
    {
        "author": "張說",
        "paragraphs": [
            "孝敬中發，和容外彰。",
            "騰華照宇，如昇太陽。",
            "貞璧就奠，玄靈垂光。",
            "禮樂具舉，濟濟洋洋。"
        ],
        "tags": [
            "泰山"
        ],
        "title": "郊廟歌辭 封泰山樂章 太和",
        "id": "22c07619-9423-4f39-be66-e5380527651b"
    },
    {
        "author": "張說",
        "paragraphs": [
            "奠祖配天，承天享帝。",
            "百靈咸秩，四海來祭。",
            "植我蒼璧，布我玄製。",
            "華日裴回，神煙容裔。"
        ],
        "tags": [
            "泰山"
        ],
        "title": "郊廟歌辭 封泰山樂章 肅和",
        "id": "6497789f-342b-4c89-b330-b32ee23cb12f"
    },
    {
        "author": "張說",
        "paragraphs": [
            "俎豆有馥，粢盛潔豐。",
            "亦有和羹，既戒既平。",
            "鐘鼓管磬，肅唱和鳴。",
            "皇皇后祖，來我思成。"
        ],
        "tags": [
            "泰山"
        ],
        "title": "郊廟歌辭 封泰山樂章 雍和",
        "id": "6bd61d48-95a3-4505-a201-27a22d06f17a"
    },
    {
        "author": "張說",
        "paragraphs": [
            "烝烝我后，享獻惟夤。",
            "躬酌鬱鬯，跪奠明神。",
            "孝莫孝乎，配上帝親。",
            "敬莫敬乎，教天下臣。"
        ],
        "tags": [
            "泰山"
        ],
        "title": "郊廟歌辭 封泰山樂章 壽和",
        "id": "4a9c0b9d-b051-4f1b-b4b7-c6b70db36ea7"
    },
    {
        "author": "張說",
        "paragraphs": [
            "皇祖嚴配，配享皇天。",
            "皇皇降嘏，天子萬年。"
        ],
        "tags": [
            "泰山"
        ],
        "title": "郊廟歌辭 封泰山樂章 壽和",
        "id": "f6cb3848-f434-458b-aebf-8fb321d13ca6"
    },
    {
        "author": "張說",
        "paragraphs": [
            "六鐘翕協六變成，八佾倘佯八風生。",
            "樂九[韶]兮人神感，美七德兮天地清。"
        ],
        "tags": [
            "泰山"
        ],
        "title": "郊廟歌辭 封泰山樂章 舒和",
        "id": "edf071ea-ed26-4840-8842-fab95743a231"
    },
    {
        "author": "張說",
        "paragraphs": [
            "烈祖順三靈，文宗威四海。",
            "黃鉞誅羣盜，朱旗掃多罪。",
            "戢兵天下安，約法人心改。",
            "大哉干羽意，長見風雲在。"
        ],
        "tags": [
            "泰山"
        ],
        "title": "郊廟歌辭 封泰山樂章 凱安",
        "id": "b7004472-180b-418e-97e3-b8f7bbd9ccf3"
    },
    {
        "author": "張說",
        "paragraphs": [
            "樂已終，[煙]燎上。",
            "懷靈惠，結皇想。",
            "歸風疾，迴風爽。",
            "百[福]來，衆神往。"
        ],
        "tags": [
            "泰山"
        ],
        "title": "郊廟歌辭 封泰山樂章 豫和",
        "id": "0fd38e52-42e1-4989-ac16-985e840e8a59"
    },
    {
        "author": "不詳",
        "paragraphs": [
            "履艮斯繩，居中體正。",
            "龍運垂祉，昭符啓聖。",
            "式事嚴禋，聿懷嘉慶。",
            "惟帝永錫，時皇休命。"
        ],
        "title": "郊廟歌辭 祈穀樂章 肅和",
        "id": "9c8f3016-80c9-4796-bba1-e21c9ac19b74"
    },
    {
        "author": "不詳",
        "paragraphs": [
            "殷薦乘春，太壇臨曙。",
            "八簋盈和，六瑚登御。",
            "嘉稷匪歆，德馨斯飫。",
            "祝嘏無易，靈心有豫。"
        ],
        "title": "郊廟歌辭 祈穀樂章 雍和",
        "id": "1a14c322-d2dd-4c09-8802-7bb5a46eb943"
    },
    {
        "author": "不詳",
        "paragraphs": [
            "玉帛犧牲申敬享，金絲鏚羽盛音容。",
            "庶俾億齡禔景福，長欣萬宇洽時邕。"
        ],
        "title": "郊廟歌辭 祈穀樂章 舒和",
        "id": "62b23907-8858-489e-b206-0179d59f0397"
    },
    {
        "author": "褚亮",
        "paragraphs": [
            "象天御宇，乘時布政。",
            "嚴配申虔，宗禋展敬。",
            "罇罍盈列，樹羽交映。",
            "玉幣通誠，祚隆皇聖。"
        ],
        "title": "郊廟歌辭 明堂樂章 肅和",
        "id": "50b7a780-78ba-4e4c-acee-b185d8f6571f"
    },
    {
        "author": "褚亮",
        "paragraphs": [
            "八牖晨披，五精朝奠。",
            "霧凝璇篚，風清金縣。",
            "神滌備全，明粢豐衍。",
            "載絜彝俎，陳誠以薦。"
        ],
        "title": "郊廟歌辭 明堂樂章 雍和",
        "id": "68c594bf-742b-445f-8541-434e48be08cc"
    },
    {
        "author": "褚亮",
        "paragraphs": [
            "御扆合宮承寶曆，席圖重館奉明靈。",
            "偃武修文九圍泰，沈烽靜柝八荒寧。"
        ],
        "title": "郊廟歌辭 明堂樂章 舒和",
        "id": "e67fd622-4eb7-4829-be03-e300a4147f52"
    },
    {
        "author": "武則天",
        "paragraphs": [
            "總章陳昔典，衢室禮惟神。",
            "宏規則天地，神用叶陶鈞。",
            "負扆三春旦，充庭萬宇賓。",
            "顧己誠虛薄，空慙億兆人。"
        ],
        "title": "郊廟歌辭 武后明堂樂章 外辦將出",
        "id": "e8be1788-d45c-47b6-a04e-480b4337dfe1"
    },
    {
        "author": "武則天",
        "paragraphs": [
            "仰膺曆數，俯順謳歌。",
            "遠安邇肅，俗阜時和。",
            "化光玉鏡，訟息金科。",
            "方興典禮，永戢干戈。"
        ],
        "title": "郊廟歌辭 武后明堂樂章 皇帝行",
        "id": "f5880c05-dba3-4d43-984e-11173bd45c36"
    },
    {
        "author": "武則天",
        "paragraphs": [
            "至人光俗，大孝通神。",
            "謙以表性，恭惟立身。",
            "洪規載啓，茂典方陳。",
            "譽隆三善，祥開萬春。"
        ],
        "title": "郊廟歌辭 武后明堂樂章 皇嗣出入升降",
        "id": "f9975b6c-83a5-4d7d-be29-ae59be144e35"
    },
    {
        "author": "武則天",
        "paragraphs": [
            "千官肅事，萬國朝宗。",
            "載延百辟，爰集三宮。",
            "君臣德合，魚水斯同。",
            "睿圖方永，周曆長隆。"
        ],
        "title": "郊廟歌辭 武后明堂樂章 迎送王公",
        "id": "feefaf2e-ee95-45c2-8ccb-6344d12750c4"
    },
    {
        "author": "武則天",
        "paragraphs": [
            "禮崇宗祀，志表嚴禋。",
            "笙鏞合奏，文物維新。",
            "敬遵茂典，敢擇良辰。",
            "絜誠斯著，奠謁方申。"
        ],
        "title": "郊廟歌辭 武后明堂樂章 登歌",
        "id": "8292b6b3-4cc1-413d-94ec-618799752ba7"
    },
    {
        "author": "武則天",
        "paragraphs": [
            "笙鏞間玉宇，文物昭清暉。",
            "睟影臨芳奠，休光下太微。",
            "孝思期有感，明絜庶無違。"
        ],
        "title": "郊廟歌辭 武后明堂樂章 配饗",
        "id": "c36d775d-bffa-4bf7-bbeb-fa0e6889a6f5"
    },
    {
        "author": "武則天",
        "paragraphs": [
            "履艮包羣望，居中冠百靈。",
            "萬方資廣運，庶品荷財成。",
            "神功諒匪測，盛德實難名。",
            "藻奠申誠敬，恭祀表惟馨。"
        ],
        "title": "郊廟歌辭 武后明堂樂章 宮音",
        "id": "a71c4e67-69d8-48ce-96f9-3cec8d90fbc8"
    },
    {
        "author": "武則天",
        "paragraphs": [
            "出震位，開平秩。",
            "扇條風，乘甲乙。",
            "龍德盛，鳥星出。",
            "薦珪篚，陳誠實。"
        ],
        "title": "郊廟歌辭 武后明堂樂章 角音",
        "id": "1cdb7f42-2482-475b-b8b9-2eb80480d922"
    },
    {
        "author": "武則天",
        "paragraphs": [
            "赫赫離精御炎陸，滔滔熾景開隆暑。",
            "冀延神鑒俯蘭罇，式表虔襟陳桂俎。"
        ],
        "title": "郊廟歌辭 武后明堂樂章 徵音",
        "id": "a0cebd35-37bb-4506-8bf3-6da60bff17c4"
    },
    {
        "author": "武則天",
        "paragraphs": [
            "律中夷則，序應收成。",
            "功宣建武，義表惟明。",
            "爰申禮奠，庶展翹誠。",
            "九秋是式，百穀斯盈。"
        ],
        "title": "郊廟歌辭 武后明堂樂章 商音",
        "id": "a821d9f2-e0d2-4cae-b4c4-a4b98ff6eebc"
    },
    {
        "author": "武則天",
        "paragraphs": [
            "葭律肇啓隆冬，蘋藻攸陳饗祭。",
            "黃鍾既陳玉燭，紅粒方殷稔歲。"
        ],
        "title": "郊廟歌辭 武后明堂樂章 羽音",
        "id": "8348c6df-d5c2-46c1-9f5d-4b9ad210a033"
    },
    {
        "author": "褚亮",
        "paragraphs": [
            "朱鳥開辰，蒼龍啓映。",
            "大帝昭饗，羣生展敬。",
            "禮備懷柔，功宣舞詠。",
            "旬液應序，年祥協慶。"
        ],
        "title": "郊廟歌辭 雩祀樂章 肅和",
        "id": "4d28776f-732f-41d4-bef1-52195b731076"
    },
    {
        "author": "褚亮",
        "paragraphs": [
            "紺筵分彩，珤圖吐絢。",
            "風管晨凝，雲歌曉囀。",
            "肅事蘭羞，虔申桂奠。",
            "百穀斯登，萬箱攸薦。"
        ],
        "title": "郊廟歌辭 雩祀樂章 雍和",
        "id": "0e0a7c5c-190a-4793-8c50-83b71e364ad0"
    },
    {
        "author": "褚亮",
        "paragraphs": [
            "鳳曲登歌調令序，龍雩集舞汎祥風。",
            "綵旞雲迴昭睿德，朱干電發表神功。"
        ],
        "title": "郊廟歌辭 雩祀樂章 舒和",
        "id": "26bff9a0-801b-4f40-b3ef-2567d01373b0"
    },
    {
        "author": "不詳",
        "paragraphs": [
            "鳥緯遷序，龍星見辰。",
            "純陽在律，明德崇禋。",
            "五方降帝，萬宇安人。",
            "恭以致享，肅以迎神。"
        ],
        "title": "郊廟歌辭 雩祀樂章 豫和",
        "id": "b6d6aed8-06a1-48c8-b0b8-d964e1b899ca"
    },
    {
        "author": "不詳",
        "paragraphs": [
            "祀遵經設，享緣誠舉。",
            "獻畢于樽，徹臨于俎。",
            "舞止干戚，樂停柷敔。",
            "歌以送神，神還其所。"
        ],
        "title": "郊廟歌辭 雩祀樂章 豫和",
        "id": "f63a093f-1f9e-460d-92d4-3de2e2027233"
    },
    {
        "author": "魏徵",
        "paragraphs": [
            "黃中正位，含章居貞。",
            "既長六律，兼和五聲。",
            "畢陳萬舞，乃薦斯牲。",
            "神其下降，永祚休平。"
        ],
        "title": "郊廟歌辭 五郊樂章 黃帝宮音",
        "id": "b1bc8482-e830-4ca2-bc88-ee8e88901090"
    },
    {
        "author": "魏徵",
        "paragraphs": [
            "眇眇方輿，蒼蒼圜蓋。",
            "至哉樞紐，宅中圖大。",
            "氣調四序，風和萬籟。",
            "祚我明德，時雍道泰。"
        ],
        "title": "郊廟歌辭 五郊樂章 黃帝宮音 肅和",
        "id": "e9e9c629-6367-4dc1-a5fc-e2a45d02e122"
    },
    {
        "author": "魏徵",
        "paragraphs": [
            "金縣夕肆，玉俎朝陳。",
            "饗薦黃道，芬流紫宸。",
            "迺誠迺敬，載享載禋。",
            "崇薦斯在，惟皇是賓。"
        ],
        "title": "郊廟歌辭 五郊樂章 黃帝宮音 雍和",
        "id": "8bc0a751-ff42-4312-8fa5-73171a67f3f5"
    },
    {
        "author": "魏徵",
        "paragraphs": [
            "御徵乘宮出郊甸，安歌率舞遞將迎。",
            "自有雲門符帝賞，猶持雷鼓答天成。"
        ],
        "title": "郊廟歌辭 五郊樂章 黃帝宮音 舒和",
        "id": "3a12c6ba-c4d8-4b41-9b67-b6c3be170ac4"
    },
    {
        "author": "魏徵",
        "paragraphs": [
            "鶴雲旦起，鳥星昏集。",
            "律候新風，陽開初蟄。",
            "至德可饗，行潦斯挹。",
            "錫以無疆，蒸人乃粒。"
        ],
        "title": "郊廟歌辭 五郊樂章 青帝角音",
        "id": "f133c999-dbed-4ab0-be7a-3b109e38f748"
    },
    {
        "author": "魏徵",
        "paragraphs": [
            "玄鳥司春，蒼龍登歲。",
            "節物變柳，光風轉蕙。",
            "瑤席降神，朱弦饗帝。",
            "誠備祝嘏，禮殫珪幣。"
        ],
        "title": "郊廟歌辭 五郊樂章 青帝角音 肅和",
        "id": "d3401b39-e0a0-4e57-a546-329f01238f50"
    },
    {
        "author": "魏徵",
        "paragraphs": [
            "大樂稀音，至誠簡禮。",
            "文物棣棣，聲明濟濟。",
            "六變有成，三登無體。",
            "乃眷豐潔，恩覃愷悌。"
        ],
        "title": "郊廟歌辭 五郊樂章 青帝角音 雍和",
        "id": "1f4bc315-4e28-43cc-aee2-71f15fc25436"
    },
    {
        "author": "魏徵",
        "paragraphs": [
            "笙歌籥舞屬年韶，鷺鼓鳧鐘展時豫。",
            "調露初迎綺春節，承雲遽踐蒼霄馭。"
        ],
        "title": "郊廟歌辭 五郊樂章 青帝角音 舒和",
        "id": "da5d4724-adca-4fa3-a364-6a7e79157a9a"
    },
    {
        "author": "魏徵",
        "paragraphs": [
            "青陽告謝，朱明戒序。",
            "延長是祈，敬陳椒醑。",
            "博碩斯薦，笙鏞備舉。",
            "庶盡肅恭，非馨稷黍。"
        ],
        "title": "郊廟歌辭 五郊樂章 赤帝徵音",
        "id": "17fef454-d5fd-45a0-97d8-318fb7d4bcce"
    },
    {
        "author": "魏徵",
        "paragraphs": [
            "離位克明，火中宵見。",
            "峰雲暮起，景風晨扇。",
            "木槿初榮，含桃可薦。",
            "芬馥百品，鏗鏘三變。"
        ],
        "title": "郊廟歌辭 五郊樂章 赤帝徵音 肅和",
        "id": "c0ed62dc-9f4f-4f83-8ad0-0a57f3a2bf42"
    },
    {
        "author": "魏徵",
        "paragraphs": [
            "昭昭丹陸，奕奕炎方。",
            "禮陳牲幣，樂備篪簧。",
            "瓊羞溢俎，玉醑浮觴。",
            "恭惟正直，歆此馨香。"
        ],
        "title": "郊廟歌辭 五郊樂章 赤帝徵音 雍和",
        "id": "a004ee68-bde3-4cad-a948-e8e74177cf31"
    },
    {
        "author": "魏徵",
        "paragraphs": [
            "千里溫風飄絳羽，十枝炎景賸朱干。",
            "陳觴薦俎歌二獻，拊石摐金會七盤。"
        ],
        "title": "郊廟歌辭 五郊樂章 赤帝徵音 舒和",
        "id": "692f9d4e-0aea-47fe-a79b-1f3abeca49dd"
    },
    {
        "author": "魏徵",
        "paragraphs": [
            "白藏應節，天高氣清。",
            "歲功既阜，庶類收成。",
            "萬方靜謐，九土和平。",
            "馨香是薦，受祚聰明。"
        ],
        "title": "郊廟歌辭 五郊樂章 白帝商音",
        "id": "eccb120b-354d-4048-a6a5-2a208e4b65a9"
    },
    {
        "author": "魏徵",
        "paragraphs": [
            "金行在節，素靈居正。",
            "氣肅霜嚴，林彫草勁。",
            "豺祭隼擊，潦收川鏡。",
            "九穀已登，萬箱流詠。"
        ],
        "title": "郊廟歌辭 五郊樂章 白帝商音 肅和",
        "id": "d7a52713-a446-463f-9bd5-11c1fe2f7298"
    },
    {
        "author": "魏徵",
        "paragraphs": [
            "律應西成，氣躔南呂。",
            "珪幣咸列，笙竽備舉。",
            "苾苾蘭羞，芬芬桂醑。",
            "式資宴貺，用調霜序。"
        ],
        "title": "郊廟歌辭 五郊樂章 白帝商音 雍和",
        "id": "8a55e18f-5023-4ded-ba7d-dc33f374e02e"
    },
    {
        "author": "魏徵",
        "paragraphs": [
            "璿儀氣爽驚緹籥，玉呂灰飛含素商。",
            "鳴鞞奏管芳羞薦，會舞安歌葆眊揚。"
        ],
        "title": "郊廟歌辭 五郊樂章 白帝商音 舒和",
        "id": "1e215855-e254-4e2b-8c3c-3f1f9610195e"
    },
    {
        "author": "魏徵",
        "paragraphs": [
            "嚴冬季月，星迴風厲。",
            "享祀報功，方祚來歲。"
        ],
        "title": "郊廟歌辭 五郊樂章 黑帝羽音",
        "id": "484621fd-eb0e-4699-a17c-a7b8944752b9"
    },
    {
        "author": "魏徵",
        "paragraphs": [
            "律回玉琯，星周金度。",
            "次極陽烏，紀窮陰兔。",
            "火林霰雪，陽泉凝冱。",
            "八蜡已登，三農息務。"
        ],
        "title": "郊廟歌辭 五郊樂章 黑帝羽音 肅和",
        "id": "f5da3266-8c45-4240-880d-148c9cd80acc"
    },
    {
        "author": "魏徵",
        "paragraphs": [
            "陽月斯紀，應鍾在候。",
            "載潔牲牷，爰登俎豆。",
            "既高既遠，無聲無臭。",
            "靜言格思，惟神保祐。"
        ],
        "title": "郊廟歌辭 五郊樂章 黑帝羽音 雍和",
        "id": "db05caa8-e760-4912-9bd2-d17b2764abe8"
    },
    {
        "author": "魏徵",
        "paragraphs": [
            "執籥持羽初終曲，朱干玉鏚始分行。",
            "七德九功咸已暢，明靈降福具穰穰。"
        ],
        "title": "郊廟歌辭 五郊樂章 黑帝羽音 舒和",
        "id": "df8bcf92-b106-4f25-8291-28bfa9a742a0"
    },
    {
        "author": "不詳",
        "paragraphs": [
            "朱明季序，黃郊王辰。",
            "厚以載物，甘以養人。",
            "毓金爲體，稟火成身。",
            "宮音式奏，奏以迎神。"
        ],
        "title": "郊廟歌辭 五郊樂章 黃郊迎神",
        "id": "d26460e4-8862-41a7-a757-7854ba81df18"
    },
    {
        "author": "不詳",
        "paragraphs": [
            "春末冬暮，徂夏杪秋。",
            "土王四月，時季一周。",
            "黍稷已享，籩豆宜收。",
            "送神有樂，神其賜休。"
        ],
        "title": "郊廟歌辭 五郊樂章 送神",
        "id": "8cd434d7-67ab-4501-8aac-e4a5e8b12dd2"
    },
    {
        "author": "不詳",
        "paragraphs": [
            "緹幕移候，青郊啓蟄。",
            "淑景遲遲，和風習習。",
            "璧玉宵備，旌旄曙立。",
            "張樂以迎，帝神其入。"
        ],
        "title": "郊廟歌辭 五郊樂章 青郊迎神",
        "id": "dd068ad5-f70a-41f7-a86d-5c0d996a8399"
    },
    {
        "author": "不詳",
        "paragraphs": [
            "文物流彩，聲明動色。",
            "人竭其恭，靈昭其飭。",
            "歆薦不已，垂禎無極。",
            "送禮有章，惟神還軾。"
        ],
        "title": "郊廟歌辭 五郊樂章 送神",
        "id": "de487473-c634-4314-9fda-e5e945a0a5ed"
    },
    {
        "author": "不詳",
        "paragraphs": [
            "青陽節謝，朱明候改。",
            "靡草彫華，含桃流彩。",
            "虡列鐘磬，筵陳脯醢。",
            "樂以迎神，神其如在。"
        ],
        "title": "郊廟歌辭 五郊樂章 赤郊迎神",
        "id": "b7249156-73d3-4b95-b933-3459e0a25e81"
    },
    {
        "author": "不詳",
        "paragraphs": [
            "炎精式降，蒼生攸仰。",
            "羞列豆籩，酒陳犧象。",
            "昭祀有應，冥期不爽。",
            "送樂張音，惟靈之往。"
        ],
        "title": "郊廟歌辭 五郊樂章 送神",
        "id": "ef97a37d-c849-407d-b894-0d5df341d0ea"
    },
    {
        "author": "不詳",
        "paragraphs": [
            "序移玉律，節應金商。",
            "天嚴殺氣，吹警秋方。",
            "槱燎既積，稷奠並芳。",
            "樂以迎奏，庶降神光。"
        ],
        "title": "郊廟歌辭 五郊樂章 白郊迎神",
        "id": "460e1cd1-cc6c-494e-a20f-5197be96f3d7"
    },
    {
        "author": "不詳",
        "paragraphs": [
            "祀遵五禮，時屬三秋。",
            "人懷肅敬，靈降禎休。",
            "奠歆旨酒，薦享珍羞。",
            "載張送樂，神其上遊。"
        ],
        "title": "郊廟歌辭 五郊樂章 送神",
        "id": "1de9de27-5232-4680-98d6-3e30c7966dcc"
    },
    {
        "author": "不詳",
        "paragraphs": [
            "玄英戒序，黑郊臨候。",
            "掌禮陳彝，司筵執豆。",
            "寒氛斂色，沍泉凝漏。",
            "樂以迎神，八音斯奏。"
        ],
        "title": "郊廟歌辭 五郊樂章 黑郊迎神",
        "id": "67965bb4-4aa6-4bbd-969a-a032f1ddf24d"
    },
    {
        "author": "不詳",
        "paragraphs": [
            "北郊時冽，南陸輝處。",
            "奠本虔誠，獻彌恭慮。",
            "上延祉福，下承歡豫。",
            "廣樂送神，神其整馭。"
        ],
        "title": "郊廟歌辭 五郊樂章 送神",
        "id": "de1e351b-f879-43c8-9eea-a3f31c6372d0"
    },
    {
        "author": "不詳",
        "paragraphs": [
            "惟聖格天，惟明饗日。",
            "帝郊肆類，王宮戒吉。",
            "珪奠春舒，鐘歌曉溢。",
            "禮云克備，斯文有秩。"
        ],
        "title": "郊廟歌辭 朝日樂章 肅和",
        "id": "ce27f085-cc00-44d2-8bdd-2732050b6f44"
    },
    {
        "author": "不詳",
        "paragraphs": [
            "晨儀式薦，明祀惟光。",
            "神物爰止，靈暉載揚。",
            "玄端肅事，紫幄興祥。",
            "福履攸假，於昭允王。"
        ],
        "title": "郊廟歌辭 朝日樂章 雍和",
        "id": "0f47e595-f010-4776-a3d9-10ea28aebdcd"
    },
    {
        "author": "不詳",
        "paragraphs": [
            "崇牙樹羽延調露，旋宮扣律掩承雲。",
            "誕敷懿德昭神武，載集豐功表睿文。"
        ],
        "title": "郊廟歌辭 朝日樂章 舒和",
        "id": "6db72031-e135-4ad6-a385-1c7ab06cd6db"
    },
    {
        "author": "不詳",
        "paragraphs": [
            "太陽朝序，王宮有儀。",
            "蟠桃彩駕，細柳光馳。",
            "軒祥表合，漢曆彰奇。",
            "禮和樂備，神其降斯。"
        ],
        "title": "郊廟歌辭 朝日樂章 迎神",
        "id": "c46d0f11-ff9a-402e-9306-cf79f7449187"
    },
    {
        "author": "不詳",
        "paragraphs": [
            "五齊兼酌，百羞具陳。",
            "樂終廣奏，禮畢崇禋。",
            "明鑑萬宇，照臨兆人。",
            "永流洪慶，式動曦輪。"
        ],
        "title": "郊廟歌辭 朝日樂章 送神",
        "id": "63eda8cd-8f40-4759-8fd6-7a3596f30a01"
    },
    {
        "author": "不詳",
        "paragraphs": [
            "測妙爲神，通微曰聖。",
            "坎祀貽則，郊禋展敬。",
            "璧薦登光，金歌動映。",
            "以載嘉德，以流曾慶。"
        ],
        "title": "郊廟歌辭 夕月樂章 肅和",
        "id": "289d4243-4767-4538-acff-d018f3e7dd95"
    },
    {
        "author": "不詳",
        "paragraphs": [
            "朏晨爭舉，天宗禮闢。",
            "夜典涼秋，陰明湛夕。",
            "有𨣧斯旨，有牲斯碩。",
            "穆穆其暉，穰穰是積。"
        ],
        "title": "郊廟歌辭 夕月樂章 雍和",
        "id": "0f2bcb45-880b-4d5d-abae-57b90be48df8"
    },
    {
        "author": "不詳",
        "paragraphs": [
            "合吹八風金奏動，分容萬舞玉鞘驚。",
            "詞昭茂典光前列，夕曜乘功表盛明。"
        ],
        "title": "郊廟歌辭 夕月樂章 舒和",
        "id": "23fbd6da-fe7d-4df9-b81b-2e32ab64c239"
    },
    {
        "author": "不詳",
        "paragraphs": [
            "於昭上穹，臨下有光。",
            "羽翼五佐，周流八荒。",
            "誰其饗之，時文對敭。",
            "虞經夏典，茲禮未遑。"
        ],
        "title": "郊廟歌辭 祀九宮貴神樂章 豫和 一",
        "id": "6925b93e-60a1-47f4-aad6-121caddd115d"
    },
    {
        "author": "不詳",
        "paragraphs": [
            "黑帝旋馭，青躔導日。",
            "金籙上玄，玉堂初吉。",
            "鉤陳夕次，鑾和先蹕。",
            "藹藹羣靈，昭昭咸秩。"
        ],
        "title": "郊廟歌辭 祀九宮貴神樂章 豫和 二",
        "id": "74ad9d08-4bcb-4844-b9bf-897afeaeb5ad"
    },
    {
        "author": "不詳",
        "paragraphs": [
            "帝臨中壇，受釐元神。",
            "皇靈萃止，羽旄肅陳。",
            "攝提運衡，招搖移輪。",
            "光光宇宙，電耀雷震。"
        ],
        "title": "郊廟歌辭 祀九宮貴神樂章 豫和 三",
        "id": "7c3567ec-56b5-4ca3-be4a-0be999fa4cfa"
    },
    {
        "author": "不詳",
        "paragraphs": [
            "夜如何其，明星煌煌。",
            "天清容衛，露結壇場。",
            "樹羽幢幢，佩玉鏘鏘。",
            "凝精駐目，瞻望神光。"
        ],
        "title": "郊廟歌辭 祀九宮貴神樂章 豫和 四",
        "id": "a859f0e3-355f-4385-bde8-1c793381a587"
    },
    {
        "author": "不詳",
        "paragraphs": [
            "九位既肅，萬靈畢會。",
            "天門啓扄，日馭飛蓋。",
            "煥兮棽離，儐兮暗靄。",
            "如山之福，惟聖時對。"
        ],
        "title": "郊廟歌辭 祀九宮貴神樂章 豫和 五",
        "id": "44c39cce-e882-45bc-bc05-8ab1f8c0baf7"
    },
    {
        "author": "不詳",
        "paragraphs": [
            "崇崇泰壇，靈具臨兮。",
            "鏗鍠大樂，振動心兮。",
            "神之降矣，卿雲郁兮。",
            "神之至止，清風肅兮。"
        ],
        "title": "郊廟歌辭 祀九宮貴神樂章 豫和 六",
        "id": "73235558-2399-4730-b8d9-d7dafb45ac29"
    },
    {
        "author": "不詳",
        "paragraphs": [
            "帝在靈壇，大明登光。",
            "天回雲粹，穆穆皇皇。",
            "金奏九夏，圭陳八薌。",
            "曠哉動植，如熙春陽。"
        ],
        "title": "郊廟歌辭 祀九宮貴神樂章 太和",
        "id": "2ead7ead-cc7f-410c-8767-d2b8083079fe"
    },
    {
        "author": "不詳",
        "paragraphs": [
            "歌工既奏，神位既秩。",
            "天符衆星，運行太一。",
            "聲和十管，氣應中律。",
            "肅肅明廷，介茲元吉。"
        ],
        "title": "郊廟歌辭 祀九宮貴神樂章 肅和",
        "id": "e46ff4fd-f74e-4df3-81dd-5268b6ca2507"
    },
    {
        "author": "不詳",
        "paragraphs": [
            "俎豆有踐，黃流在尊。",
            "九宮之祀，三代莫存。",
            "樂變六宮，壇開八門。",
            "聖皇昭對，祐我黎元。"
        ],
        "title": "郊廟歌辭 祀九宮貴神樂章 雍和",
        "id": "ca30b92d-722c-42dc-89fd-f9a3316d3b9d"
    },
    {
        "author": "不詳",
        "paragraphs": [
            "時文哲后，肅事嚴禋。",
            "馨我明德，享於貴神。",
            "大庖載盈，旨酒斯醇。",
            "精意所屬，期於利人。"
        ],
        "title": "郊廟歌辭 祀九宮貴神樂章 壽和",
        "id": "d9e99408-1966-4113-a6c0-10216d7de918"
    },
    {
        "author": "不詳",
        "paragraphs": [
            "祀既云畢，明靈告旋。",
            "禮洽和應，神歆福延。",
            "動植咸若，陰陽不愆。",
            "錫茲純嘏，天子萬年。"
        ],
        "title": "郊廟歌辭 祀九宮貴神樂章 福和",
        "id": "75ae8f5c-a3a8-4a62-9ad4-a0260250aa1f"
    },
    {
        "author": "不詳",
        "paragraphs": [
            "羽籥既闋干戚陳，八音克諧六變新。",
            "愉貴神兮般以樂，保皇祚兮萬斯春。"
        ],
        "title": "郊廟歌辭 祀九宮貴神樂章 舒和",
        "id": "a7cca728-ddd3-41a8-b38b-a29a3bfd6ab9"
    },
    {
        "author": "不詳",
        "paragraphs": [
            "盛德陳萬舞，威稜暢九垓。",
            "風雲交律候，日月麗昭回。",
            "行慶休祥發，乘和春氣來。",
            "百神肅臨享，蕩蕩天門開。"
        ],
        "title": "郊廟歌辭 祀九宮貴神樂章 凱安",
        "id": "e02abcc5-bc03-4306-b0ab-f5f049104c9c"
    },
    {
        "author": "不詳",
        "paragraphs": [
            "精意嚴恭，明祠豐潔。",
            "獻酬既備，俎豆斯撤。",
            "日麗天儀，風和樂節。",
            "事光祀典，福覃有截。"
        ],
        "title": "郊廟歌辭 祀九宮貴神樂章 肅和",
        "id": "80910f66-39da-4bc3-a42e-fabe2efd9c63"
    },
    {
        "author": "不詳",
        "paragraphs": [
            "享申百禮，慶洽百靈。",
            "上排閶闔，洞入杳冥。",
            "奠玉高壇，燔柴廣庭。",
            "神之降福，萬國咸寧。"
        ],
        "title": "郊廟歌辭 祀九宮貴神樂章 豫和",
        "id": "9bf5642a-503b-4b19-93bb-9e18f20df141"
    },
    {
        "author": "包佶",
        "paragraphs": [
            "太皞御氣，句芒肇功。",
            "蒼龍青旗，爰候祥風。",
            "律以和應，神以感通。",
            "鼎俎修蠁，時惟禮崇。"
        ],
        "title": "郊廟歌辭 祀風師樂章 迎神",
        "id": "48e87201-2f41-4e2d-bb1a-f3e1c828757d"
    },
    {
        "author": "包佶",
        "paragraphs": [
            "旨酒告絜，青蘋應候。",
            "禮陳瑤幣，樂獻金奏。",
            "彈弦自昔，解凍惟舊。",
            "仰瞻肸蠁，羣祥來湊。"
        ],
        "title": "郊廟歌辭 祀風師樂章 奠幣登歌",
        "id": "6a0560ff-22f2-451a-a75e-e3d32640240e"
    },
    {
        "author": "包佶",
        "paragraphs": [
            "德盛昭臨，迎拜巽方。",
            "爰候發生，式薦馨香。",
            "酌醴具舉，工歌載揚。",
            "神歆六律，恩降百祥。"
        ],
        "title": "郊廟歌辭 祀風師樂章 迎俎酌獻",
        "id": "ed30bc82-7666-4957-9e8b-6cda14f46dac"
    },
    {
        "author": "包佶",
        "paragraphs": [
            "膋薌備，玉帛陳。",
            "風動物，樂感神。",
            "三獻終，百神臻。",
            "草木榮，天下春。"
        ],
        "title": "郊廟歌辭 祀風師樂章 亞獻終獻",
        "id": "76ea75c2-9fce-4c89-9452-c7f53343d43f"
    },
    {
        "author": "包佶",
        "paragraphs": [
            "微穆敷華能應節，飄揚發彩宜行慶。",
            "送迎靈駕神心享，跪拜靈壇禮容盛。",
            "氣和草木發萌芽，德暢禽魚遂翔泳。",
            "永望翠蓋逐流雲，自茲率土調春令。"
        ],
        "title": "郊廟歌辭 祀風師樂章 送神",
        "id": "fd76be6d-7ece-4852-94d3-381fae092e8f"
    },
    {
        "author": "包佶",
        "paragraphs": [
            "陟降左右，誠達幽圜。",
            "作解之功，樂惟有年。",
            "雲軿戾止，灑霧飄煙。",
            "惟馨展禮，爰列豆籩。"
        ],
        "title": "郊廟歌辭 祀雨師樂章 迎神",
        "id": "e40f240c-8c10-410d-ba39-157d186b593b"
    },
    {
        "author": "包佶",
        "paragraphs": [
            "歲正朱明，禮布元制。",
            "惟樂能感，與神合契。",
            "陰霧離翍，靈馭搖裔。",
            "膏澤之慶，期於稔歲。"
        ],
        "title": "郊廟歌辭 祀雨師樂章 奠幣登歌",
        "id": "c721f02a-3227-4c0e-8506-8f7aa683399d"
    },
    {
        "author": "包佶",
        "paragraphs": [
            "陽開幽蟄，躬奉鬱鬯。",
            "禮備節應，震來靈降。",
            "動植求聲，飛沈允望。",
            "時康氣茂，惟神之貺。"
        ],
        "title": "郊廟歌辭 祀雨師樂章 迎俎酌獻",
        "id": "63f19307-80fe-4569-9f60-7c69d85d3672"
    },
    {
        "author": "包佶",
        "paragraphs": [
            "奠既備，獻將終。",
            "神行令，瑞飛空。",
            "迎乾德，祈歲功。",
            "乘煙燎，儼從風。"
        ],
        "title": "郊廟歌辭 祀雨師樂章 亞獻終獻",
        "id": "7cb6c10b-4d17-4b83-99d8-f29cbdb84529"
    },
    {
        "author": "包佶",
        "paragraphs": [
            "整駕昇車望寥廓，垂陰薦祉蕩昏氛。",
            "饗時靈貺僾如在，樂罷餘聲遙可聞。",
            "飲福陳誠禮容備，撤俎終獻曙光分。",
            "跪拜臨壇結空想，年年應節候油雲。"
        ],
        "title": "郊廟歌辭 祀雨師樂章 送神",
        "id": "2e2bb285-70d5-4a1c-9fc4-78be6c5f811d"
    },
    {
        "author": "褚亮",
        "paragraphs": [
            "萬方資以化，交泰屬昇平。",
            "易從業惟簡，得一道斯寧。",
            "具儀光玉帛，送舞變咸英。",
            "黍稷良非貴，明德信惟馨。"
        ],
        "title": "郊廟歌辭 祭方丘樂章 順和",
        "id": "d4e88f07-0b85-4b8d-b243-ff17ce413e33"
    },
    {
        "author": "褚亮",
        "paragraphs": [
            "至矣坤德，皇哉地祇。",
            "開元統紐，合大承規。",
            "九宮肅列，六典相儀。",
            "永言配命，長保無虧。"
        ],
        "title": "郊廟歌辭 祭方丘樂章 肅和",
        "id": "44cc1286-e8d7-4374-8cb6-96067c6a09fa"
    },
    {
        "author": "褚亮",
        "paragraphs": [
            "柔而能方，直而能敬。",
            "載厚以德，大亨以正。",
            "有滌斯牷，有馨斯盛。",
            "介茲景福，祚我休慶。"
        ],
        "title": "郊廟歌辭 祭方丘樂章 雍和",
        "id": "e817249e-2008-482a-b5b9-b1afeb1fead6"
    },
    {
        "author": "褚亮",
        "paragraphs": [
            "玉幣牲牷分薦享，羽旄干鏚遰成容。",
            "一德惟寧兩儀泰，三才保合四時邕。"
        ],
        "title": "郊廟歌辭 祭方丘樂章 舒和",
        "id": "bfb12894-0564-4e10-af0e-17f0d58cec07"
    },
    {
        "author": "褚亮",
        "paragraphs": [
            "陰祇協贊，厚載方貞。",
            "牲幣具舉，簫管備成。",
            "其禮惟肅，其德惟明。",
            "神之聽矣，式鑒虔誠。"
        ],
        "title": "郊廟歌辭 祭方丘樂章 順和",
        "id": "98035eea-d155-46b8-aca0-45c7a343993c"
    },
    {
        "author": "不詳",
        "paragraphs": [
            "九玄眷命，三聖基隆。",
            "奉承先旨，明臺畢功。",
            "宗祀展敬，冀表深衷。",
            "永昌帝業，式播淳風。"
        ],
        "title": "郊廟歌辭 武后大享拜洛樂章 昭和",
        "id": "6aa54435-8335-4fff-959a-c6b92f8d9080"
    },
    {
        "author": "不詳",
        "paragraphs": [
            "神功不測兮運陰陽，包藏萬宇兮孕八荒。",
            "天符既出兮帝業昌，願臨明祀兮降禎祥。"
        ],
        "title": "郊廟歌辭 武后大享拜洛樂章 致和",
        "id": "67cecd8e-3739-47ab-a664-a3181bc2fc5c"
    },
    {
        "author": "不詳",
        "paragraphs": [
            "坎澤祠容備舉，坤壇祭典爰申。",
            "靈睠遙行祕躅，嘉貺荐委殊珍。",
            "肅禮恭禋載展，翹襟邈志逾殷。",
            "方期交際懸應。"
        ],
        "title": "郊廟歌辭 武后大享拜洛樂章 咸和",
        "id": "5c7a41e6-d997-46f3-a6b2-bac41d354e35"
    },
    {
        "author": "不詳",
        "paragraphs": [
            "祗荷坤德，欽若乾靈。",
            "慙惕罔寘，興居匪寧。",
            "恭崇禮則，肅奉儀形。",
            "惟憑展敬，敢薦非馨。"
        ],
        "title": "郊廟歌辭 武后大享拜洛樂章 九和",
        "id": "e23a8660-0f59-4a83-8593-28fe70439e76"
    },
    {
        "author": "不詳",
        "paragraphs": [
            "菲躬承睿顧，薄德忝坤儀。",
            "乾乾遵後命，翼翼奉先規。",
            "撫俗勤雖切，還淳化尚虧。",
            "未能弘至道，何以契明祇。"
        ],
        "title": "郊廟歌辭 武后大享拜洛樂章 顯和",
        "id": "327ba2ad-484a-4131-b902-17b0938ea157"
    },
    {
        "author": "不詳",
        "paragraphs": [
            "顧德有慙虛菲，明祇屢降禎符。",
            "汜水初呈祕象，溫洛薦表昌圖。",
            "玄澤流恩載洽，丹襟荷渥增愉。"
        ],
        "title": "郊廟歌辭 武后大享拜洛樂章 顯和",
        "id": "b815af7f-d48d-4db1-9b2f-22cb3117497d"
    },
    {
        "author": "不詳",
        "paragraphs": [
            "舒陰致養，合大資生。",
            "德以恆固，功由永貞。",
            "升歌薦序，垂幣翹誠。",
            "虹開玉照，鳳引金聲。"
        ],
        "title": "郊廟歌辭 武后大享拜洛樂章 昭和",
        "id": "6a86c51e-e062-44b9-bf59-a3f54c997775"
    },
    {
        "author": "不詳",
        "paragraphs": [
            "蘭俎既昇，蘋羞可薦。",
            "金石載設，咸英已變。",
            "林澤斯總，山川是遍。",
            "敢用敷誠，實惟忘倦。"
        ],
        "title": "郊廟歌辭 武后大享拜洛樂章 敬和",
        "id": "5c1c4e9f-9c4c-45e6-8931-886636ca1ce8"
    },
    {
        "author": "不詳",
        "paragraphs": [
            "沈潛演貺分三極，廣大凝禎總萬方。",
            "既薦羽旌文化啓，還呈干鏚武威揚。"
        ],
        "title": "郊廟歌辭 武后大享拜洛樂章 齊和",
        "id": "47041f69-1316-4058-9660-f47427973d22"
    },
    {
        "author": "不詳",
        "paragraphs": [
            "夕惕司龍契，晨兢當鳳扆。",
            "崇儒習舊規，偃伯循先旨。",
            "絕壤飛冠蓋，遐區麗山水。",
            "幸承三聖餘，忻屬千年始。"
        ],
        "title": "郊廟歌辭 武后大享拜洛樂章 德和",
        "id": "a69e1314-b376-449b-9db5-58233b8c54d0"
    },
    {
        "author": "不詳",
        "paragraphs": [
            "百禮崇容，千官肅事。",
            "靈降無兆，神凝有粹。",
            "奠享咸周，威儀畢備。",
            "奏夏登列，歌雍徹肆。"
        ],
        "title": "郊廟歌辭 武后大享拜洛樂章 禋和",
        "id": "dad4a5b3-fa77-4fd3-8967-62bc7ca721ac"
    },
    {
        "author": "不詳",
        "paragraphs": [
            "皇皇靈睠，穆穆神心。",
            "暫動凝質，還歸積陰。",
            "功玄樞紐，理寂高深。",
            "銜恩佩德，聳志翹襟。"
        ],
        "title": "郊廟歌辭 武后大享拜洛樂章 通和",
        "id": "ca5a942e-3be3-43f9-b962-847374e44b02"
    },
    {
        "author": "不詳",
        "paragraphs": [
            "言旋雲洞兮躡煙途，永寧中宇兮安下都。",
            "包涵動植兮順榮枯，長貽寶貺兮贊璇圖。"
        ],
        "title": "郊廟歌辭 武后大享拜洛樂章 歸和",
        "id": "903b1584-af9d-4ac6-a017-4df18161929c"
    },
    {
        "author": "不詳",
        "paragraphs": [
            "調雲闋兮神座興，驂雲駕兮儼將昇。",
            "騰絳霄兮垂景祐，翹丹懇兮荷休徵。"
        ],
        "title": "郊廟歌辭 武后大享拜洛樂章 又歸和",
        "id": "1c4d57af-c114-4c20-afc4-5f7d1c79c9c6"
    },
    {
        "author": "不詳",
        "paragraphs": [
            "坤厚載物，德柔垂祉。",
            "九域咸雍，四溟爲紀。",
            "敬因良節，虔修陰祀。",
            "廣樂式張，靈其降止。"
        ],
        "title": "郊廟歌辭 祭方丘樂章 順和",
        "id": "a5616d09-2763-4ec5-9f72-1eb3992c6bff"
    },
    {
        "author": "不詳",
        "paragraphs": [
            "坤元至德，品物資生。",
            "神凝博厚，道協高明。",
            "列鎮五嶽，環流四瀛。",
            "于何不載，萬寶斯成。"
        ],
        "title": "郊廟歌辭 祭方丘樂章 金奏",
        "id": "7c643aeb-d85f-4619-87e5-ba68c9880228"
    },
    {
        "author": "不詳",
        "paragraphs": [
            "樂備金石，禮光尊俎。",
            "大享爰終，洪休是舉。",
            "雨零感節，雲飛應序。",
            "纓紱載辭，皇靈具舉。"
        ],
        "title": "郊廟歌辭 祭方丘樂章 順和",
        "id": "c17456c2-eeda-45aa-a9ae-41981d4dca57"
    },
    {
        "author": "林鍾宮",
        "paragraphs": [
            "大樂和暢，殷薦明神。",
            "一降通感，八變必臻。",
            "有求斯應，無德不親。",
            "降靈醉止，休徵萬人。"
        ],
        "title": "郊廟歌辭 祭汾陰樂章 順和",
        "id": "1ad5a5b5-d7d7-4678-a728-02e11204bc29"
    },
    {
        "author": "盧從愿",
        "paragraphs": [
            "坤元載物，陽樂發生。",
            "播殖資始，品彙咸亨。",
            "列俎棋布，方壇砥平。",
            "神歆禋祀，后德惟明。"
        ],
        "title": "郊廟歌辭 祭汾陰樂章 太簇角",
        "id": "b82134e2-ef7b-41be-be33-96703019de32"
    },
    {
        "author": "劉晃",
        "paragraphs": [
            "大君出震，有事郊禋。",
            "齋戒既肅，馨香畢陳。",
            "樂和禮備，候暖風春。",
            "恭惟降福，實賴明神。"
        ],
        "title": "郊廟歌辭 祭汾陰樂章 姑洗徵",
        "id": "c5a37461-128d-40ab-ac19-dc2231d5fc61"
    },
    {
        "author": "韓休",
        "paragraphs": [
            "於穆濬哲，維清緝熙。",
            "肅事昭配，永言孝思。",
            "滌濯靜嘉，馨香在茲。",
            "神之聽之，用受福釐。"
        ],
        "title": "郊廟歌辭 祭汾陰樂章 南呂羽",
        "id": "ce5de9eb-170d-4efc-a629-caf1172d66ab"
    },
    {
        "author": "王晙",
        "paragraphs": [
            "於穆聖皇，六葉重光。",
            "太原刻頌，后土疎場。",
            "寶鼎呈符，歊雲孕祥。",
            "禮樂備矣，降福穰穰。"
        ],
        "title": "郊廟歌辭 祭汾陰樂章 太和",
        "id": "b8d19e39-7b1f-4e69-89b9-65c63ac96963"
    },
    {
        "author": "崔玄童",
        "paragraphs": [
            "聿修嚴配，展事禋宗。",
            "祥符寶鼎，禮備黃琮。",
            "[祝]詞以信，明德惟聰。",
            "介茲景福，永永無窮。"
        ],
        "title": "郊廟歌辭 祭汾陰樂章 肅和",
        "id": "f2ed282e-8ac4-43a9-bc5c-14aa2b39591d"
    },
    {
        "author": "賈曾",
        "paragraphs": [
            "蠲我饎餴，絜我膋薌。",
            "有豆孔碩，爲羞既臧。",
            "至誠無昧，精意惟芳。",
            "神其醉止，欣欣樂康。"
        ],
        "title": "郊廟歌辭 祭汾陰樂章 雍和",
        "id": "6c9b601a-649e-4380-8ce3-14e8d40b841f"
    },
    {
        "author": "蘇頲",
        "paragraphs": [
            "禮物斯具，樂章乃陳。",
            "誰其作主，皇考聖真。",
            "對越在天，聖明佐神。",
            "窅然汾上，厚澤如春。"
        ],
        "title": "郊廟歌辭 祭汾陰樂章 壽和",
        "id": "a9e54c24-f9ba-454c-872f-356e5bbe0986"
    },
    {
        "author": "何鸞",
        "paragraphs": [
            "樂奏云闋，禮章載虔。",
            "禋宗於地，昭假於天。",
            "惟馨薦矣，既醉歆焉。",
            "神之降福，永永萬年。"
        ],
        "title": "郊廟歌辭 祭汾陰樂章 舒和",
        "id": "bb7ce140-36ff-4da2-b753-c91987b4aec6"
    },
    {
        "author": "蔣挺",
        "paragraphs": [
            "維歲之吉，維辰之良。",
            "聖君紱冕，肅事壇場。",
            "大禮已備，大樂斯[張]。",
            "神其醉止，降福無疆。"
        ],
        "title": "郊廟歌辭 祭汾陰樂章 凱安",
        "id": "e263b90b-b39e-4eb7-a648-5f7f2b74db68"
    },
    {
        "author": "源光裕",
        "paragraphs": [
            "方丘既膳，嘉饗載謐。",
            "齊敬畢誠，陶匏貴質。",
            "秀畢豐薦，芳俎盈實。",
            "永永福流，其昇如日。"
        ],
        "title": "郊廟歌辭 祭汾陰樂章 順和",
        "id": "f7ba4362-047b-40e8-8a43-17e6a1d93ca2"
    },
    {
        "author": "賀知章、源乾曜",
        "paragraphs": [
            "至哉含柔德，萬物資以生。",
            "常順稱厚載，流謙通變盈。",
            "聖心事能察，增廣陳厥誠。",
            "黃祇僾如在，泰折俟咸亨。"
        ],
        "tags": [
            "抒情",
            "叙事",
            "写景"
        ],
        "title": "郊廟歌辭 禪社首樂章 順和",
        "id": "089b535d-2b28-486b-b58d-d8a3670c83b2"
    },
    {
        "author": "賀知章、源乾曜",
        "paragraphs": [
            "肅我成命，於昭黃祇。",
            "裘冕而祀，陟降在斯。",
            "五音克備，八音聿施。",
            "緝熙肆靖，厥心匪離。"
        ],
        "title": "郊廟歌辭 禪社首樂章 太和",
        "id": "187bb2c5-4648-43a5-9361-e1b3a8aa65f8"
    },
    {
        "author": "賀知章、源乾曜",
        "paragraphs": [
            "黃祇是[祗]，我其夙夜。",
            "寅畏誠絜，匪遑寧舍。",
            "禮以琮玉，薦厥茅藉。",
            "念茲降康，胡寧克暇。"
        ],
        "title": "郊廟歌辭 禪社首樂章 肅和",
        "id": "22e1c91f-ce17-4cb1-8ea4-b10773525c5c"
    },
    {
        "author": "賀知章、源乾曜",
        "paragraphs": [
            "夙夜宥密，不敢寧宴。",
            "五齊既陳，八音在縣。",
            "粢盛以潔，房俎斯薦。",
            "惟德惟馨，尚茲克徧。"
        ],
        "title": "郊廟歌辭 禪社首樂章 雍和",
        "id": "c3ef6911-ab4b-41fb-9614-1fc519b996d1"
    },
    {
        "author": "賀知章、源乾曜",
        "paragraphs": [
            "惟以明發，有懷載殷。",
            "樂盈而反，禮順其禋。",
            "立清以獻，薦欲是親。",
            "於穆不已，裒對斯臻。"
        ],
        "title": "郊廟歌辭 禪社首樂章 壽和",
        "id": "e110a26e-5f86-457d-838d-2566c1d9269e"
    },
    {
        "author": "賀知章、源乾曜",
        "paragraphs": [
            "穆穆天子，告成岱宗。",
            "大裘如濡，執珽有顒。",
            "樂以平志，禮以和容。",
            "上帝臨我，云胡肅邕。"
        ],
        "tags": [
            "泰山"
        ],
        "title": "郊廟歌辭 禪社首樂章 福和",
        "id": "3c19217c-7f07-45f9-b317-3744725dc11c"
    },
    {
        "author": "賀知章、源乾曜",
        "paragraphs": [
            "昭昭有唐，天俾萬國。",
            "列祖應命，四宗順則。",
            "申錫無疆，宗我同德。",
            "曾孫繼序，享神配極。"
        ],
        "title": "郊廟歌辭 禪社首樂章 太和",
        "id": "ab812eee-9ec2-43c1-8f1e-98ccbe583ede"
    },
    {
        "author": "賀知章、源乾曜",
        "paragraphs": [
            "靈具醉，杳熙熙。",
            "靈將往，眇禗禗。",
            "顧明德，吐正辭。",
            "爛遺光，流禎祺。"
        ],
        "title": "郊廟歌辭 禪社首樂章 靈具醉",
        "id": "0e1af8d7-0b33-4175-b3a3-4ddeebe8703a"
    },
    {
        "author": "褚亮",
        "paragraphs": [
            "大矣坤儀，至哉神縣。",
            "包含日域，牢籠月竁。",
            "露絜三清，風調六變。",
            "皇祇介祉，式歆恭薦。"
        ],
        "title": "郊廟歌辭 祭神州樂章 肅和",
        "id": "f969fcea-2dd7-4d7b-8257-8f228da97489"
    },
    {
        "author": "褚亮",
        "paragraphs": [
            "泰折嚴享，陰郊展敬。",
            "禮以導神，樂以和性。",
            "黝牲在列，黃琮俯暎。",
            "九土既平，萬邦貽慶。"
        ],
        "title": "郊廟歌辭 祭神州樂章 雍和",
        "id": "06d1e418-5974-47f5-9855-5b2976a02345"
    },
    {
        "author": "褚亮",
        "paragraphs": [
            "坤道降祥和庶品，靈心載德厚羣生。",
            "水土既調三極泰，文武畢備九區平。"
        ],
        "title": "郊廟歌辭 祭神州樂章 舒和",
        "id": "ad3c4762-ee21-4eaf-a31d-d553075afdfb"
    },
    {
        "author": "不詳",
        "paragraphs": [
            "黃輿厚載，赤寰歸德。",
            "含育九區，保安萬國。",
            "誠敬無怠，禋祀有則。",
            "樂以迎神，其儀不忒。"
        ],
        "title": "郊廟歌辭 祭神州樂章 迎神",
        "id": "c7b4ab4c-0e3f-4fa0-b1e1-09b4e98fc4ac"
    },
    {
        "author": "不詳",
        "paragraphs": [
            "神州陰祀，洪恩廣濟。",
            "草樹霑和，飛沈沐惠。",
            "禮修鼎俎，奠歆瑤幣。",
            "送樂有章，靈軒其逝。"
        ],
        "title": "郊廟歌辭 祭神州樂章 送神",
        "id": "d70c3690-62ad-4004-b45e-6bb39c53f844"
    },
    {
        "author": "褚亮",
        "paragraphs": [
            "后土凝德，神功協契。",
            "九域底平，兩儀交際。",
            "戊期應序，陰墉展幣。",
            "靈車少留，俯歆樽桂。"
        ],
        "title": "郊廟歌辭 祭[太]社樂章 肅和",
        "id": "b5d4951c-59b8-4760-986a-7148a540990f"
    },
    {
        "author": "褚亮",
        "paragraphs": [
            "美報崇本，嚴恭展事。",
            "受露疎壇，承風啓地。",
            "絜粢登俎，醇犧入饋。",
            "介福遠流，羣生畢遂。"
        ],
        "title": "郊廟歌辭 祭[太]社樂章 雍和",
        "id": "4e16514b-49db-4319-a118-d8a6e866e300"
    },
    {
        "author": "褚亮",
        "paragraphs": [
            "神道發生敷九稼，陰極乘仁暢八埏。",
            "緯武經文隆景化，登祥薦祉啓豐年。"
        ],
        "title": "郊廟歌辭 祭[太]社樂章 舒和",
        "id": "3ea3afb2-2d7f-49c2-86d7-f7bc456a95b0"
    },
    {
        "author": "不詳",
        "paragraphs": [
            "烈山有子，后土有臣。",
            "播種百穀，濟育兆人。",
            "春官緝禮，宗伯司禋。",
            "戊爲吉日，迎享茲辰。"
        ],
        "title": "郊廟歌辭 祭大社樂章 迎神",
        "id": "e5d1f782-e5e2-44b0-9b08-7aff1e502a52"
    },
    {
        "author": "不詳",
        "paragraphs": [
            "吉祥式就，酬功載畢。",
            "親地尊天，禮文經術。",
            "貺徵令序，福流初日。",
            "神馭爰歸，祠官其出。"
        ],
        "title": "郊廟歌辭 祭大社樂章 送神",
        "id": "24cd0f32-73a5-4845-b3ad-91745863b6c9"
    },
    {
        "author": "不詳",
        "paragraphs": [
            "序迫歲陰，日躔星紀。",
            "爰稽茂典，聿崇清祀。",
            "綺幣霞舒，瑞珪虹起。",
            "百禩垂裕，萬靈薦祉。"
        ],
        "title": "郊廟歌辭 蜡百神樂章 肅和",
        "id": "8006371c-8fd6-4529-973b-8c10b8b0d68b"
    },
    {
        "author": "不詳",
        "paragraphs": [
            "緹籥勁序，玄英晚候。",
            "姬蜡開儀，豳歌入奏。",
            "蕙馥雕俎，蘭芬玉酎。",
            "大享明祇，永綏多祐。"
        ],
        "title": "郊廟歌辭 蜡百神樂章 雍和",
        "id": "d441fe0d-554f-42aa-9e65-272f75f506e3"
    },
    {
        "author": "不詳",
        "paragraphs": [
            "經緯兩儀文化洽，削平方域武功成。",
            "瑤弦自樂乾坤泰，玉鏚長歡區宇寧。"
        ],
        "title": "郊廟歌辭 蜡百神樂章 舒和",
        "id": "743645c1-d6de-4101-8366-5863356dfb22"
    },
    {
        "author": "不詳",
        "paragraphs": [
            "八蜡開祭，萬物合祀。",
            "上極天維，下窮坤紀。",
            "鼎俎流芬，罇彝薦美。",
            "有靈有祇，咸希來止。"
        ],
        "title": "郊廟歌辭 蜡百神樂章 迎神",
        "id": "bce616a3-7b02-4cbd-a8da-7138e7c8114e"
    },
    {
        "author": "不詳",
        "paragraphs": [
            "十旬歡洽，一日祠終。",
            "澄彝拂俎，報德酬功。",
            "慮虔容肅，禮縟儀豐。",
            "神其降祉，整馭隨風。"
        ],
        "title": "郊廟歌辭 蜡百神樂章 送神",
        "id": "2018c223-52fe-41f5-bdb9-68c152fb4835"
    },
    {
        "author": "褚亮",
        "paragraphs": [
            "粒食伊始，農之所先。",
            "古今攸賴，是曰人天。",
            "耕斯帝籍，播厥公田。",
            "式崇明祀，神其福焉。"
        ],
        "title": "郊廟歌辭 享先農樂章 咸和",
        "id": "4f2d62ab-804e-46d4-b5c9-567328452dc4"
    },
    {
        "author": "褚亮",
        "paragraphs": [
            "樽彝既列，瑚簋方薦。",
            "歌工載登，幣禮斯奠。",
            "肅肅享祀，顒顒纓弁。",
            "神之聽之，福流寰縣。"
        ],
        "title": "郊廟歌辭 享先農樂章 肅和",
        "id": "be5e396e-7e85-43bd-95e9-b016642f6186"
    },
    {
        "author": "褚亮",
        "paragraphs": [
            "前夕視牲，質明奉俎。",
            "沐芳整弁，其儀式序。",
            "盛禮畢陳，嘉樂備舉。",
            "歆我懿德，非馨稷黍。"
        ],
        "title": "郊廟歌辭 享先農樂章 雍和",
        "id": "c509642d-6de2-48b7-89dd-cc55ee3d84a3"
    },
    {
        "author": "褚亮",
        "paragraphs": [
            "羽籥低昂文綴已，干戚蹈厲武行初。",
            "望歲祈農神所聽，延祥介福豈云虛。"
        ],
        "title": "郊廟歌辭 享先農樂章 舒和",
        "id": "8c8af1df-4b92-4010-b723-32326a23bf82"
    },
    {
        "author": "不詳",
        "paragraphs": [
            "三推禮就，萬庾祈凝。",
            "夤賓志遠，藨衮惟興。",
            "降歆肅薦，垂祐祗膺。",
            "送神有樂，神其上昇。"
        ],
        "title": "郊廟歌辭 享先農樂章 咸和",
        "id": "c59b71b4-9c2a-4ee1-9fa7-385f8fe27ad9"
    },
    {
        "author": "不詳",
        "paragraphs": [
            "芳春開令序，韶苑暢和風。",
            "惟靈申廣祐，利物表神功。",
            "綺會周天宇，黼黻藻寰中。",
            "庶幾承慶節，歆奠下帷宮。"
        ],
        "title": "郊廟歌辭 享先蠶樂章 永和",
        "id": "2768e7c5-c9dd-4054-8ce2-a0a82e063ba1"
    },
    {
        "author": "不詳",
        "paragraphs": [
            "明靈光至德，深功掩百神。",
            "祥源應節啓，福緒逐年新。",
            "萬宇承恩覆，七廟佇恭禋。",
            "于茲申至懇，方期遠慶臻。"
        ],
        "title": "郊廟歌辭 享先蠶樂章 肅和",
        "id": "21ecddbf-197c-4098-be7b-c79a907408f0"
    },
    {
        "author": "不詳",
        "paragraphs": [
            "霞莊列寶衛，雲集動和聲。",
            "金卮薦綺席，玉幣委芳庭。",
            "因心罄丹款，先己勵蒼生。",
            "所冀延明福，於茲享至誠。"
        ],
        "title": "郊廟歌辭 享先蠶樂章 展敬",
        "id": "ad1c2f33-55e1-410d-a3f1-5d661498c129"
    },
    {
        "author": "不詳",
        "paragraphs": [
            "桂筵開玉俎，蘭圃薦瓊芳。",
            "八音調鳳曆，三獻奉鸞觴。",
            "絜粢申大享，庭宇冀降祥。",
            "神其覃有慶，契福永無疆。"
        ],
        "title": "郊廟歌辭 享先蠶樂章 絜誠",
        "id": "95f75391-e77c-421b-9cc0-6b96cc319e1c"
    },
    {
        "author": "不詳",
        "paragraphs": [
            "仙壇禮既畢，神駕儼將昇。",
            "佇屬深祥起，方期庶績凝。",
            "虔誠資宇內，務本勖黎蒸。",
            "靈心昭備享，率土洽休徵。"
        ],
        "title": "郊廟歌辭 享先蠶樂章 昭慶",
        "id": "3df7186e-9419-4cd7-81b0-3f8eafda73e1"
    },
    {
        "author": "不詳",
        "paragraphs": [
            "聖道日用，神幾不測。",
            "金石以陳，弦歌載陟。",
            "爰釋其菜，匪馨于稷。",
            "來顧來享，是宗是極。"
        ],
        "title": "郊廟歌辭 釋奠文宣王樂章 誠和",
        "id": "9fa19c0d-5c19-4494-bcca-e56c3151c36b"
    },
    {
        "author": "不詳",
        "paragraphs": [
            "萬國以貞光上嗣，三善茂德表重輪。",
            "視膳寢門尊要道，高闢崇賢引正人。"
        ],
        "title": "郊廟歌辭 釋奠文宣王樂章 承和",
        "id": "c8b5b494-9707-4004-8646-caf765ef20b8"
    },
    {
        "author": "不詳",
        "paragraphs": [
            "粤惟上聖，有縱自天。",
            "傍周萬物，俯應千年。",
            "舊章允著，嘉贄孔虔。",
            "王化茲首，儒風是宣。"
        ],
        "title": "郊廟歌辭 釋奠文宣王樂章 肅和",
        "id": "e5c8f884-6a1c-4336-b457-9f84b56797a3"
    },
    {
        "author": "不詳",
        "paragraphs": [
            "堂獻瑤篚，庭敷璆縣。",
            "禮備其容，樂和其變。",
            "肅肅親享，雍雍執奠。",
            "明德惟馨，蘋蘩可薦。"
        ],
        "title": "郊廟歌辭 釋奠文宣王樂章 雍和",
        "id": "cf401a0e-dbe5-49ad-837f-403e55314b41"
    },
    {
        "author": "不詳",
        "paragraphs": [
            "隼集龜開昭聖烈，龍蹲鳳跱肅神儀。",
            "尊儒敬業宏圖闡，緯武經文盛德施。"
        ],
        "title": "郊廟歌辭 釋奠文宣王樂章 舒和",
        "id": "1b5f1748-0c57-4ee8-8e49-980d85ba3fa0"
    },
    {
        "author": "不詳",
        "paragraphs": [
            "通吳表聖，問老探真。",
            "三千弟子，五百賢人。",
            "億齡規法，萬載嗣禋。",
            "潔誠以祭，奏樂迎神。"
        ],
        "title": "郊廟歌辭 享孔子廟樂章 迎神",
        "id": "c42c018c-b12b-4cd5-8cda-b3141fdbd036"
    },
    {
        "author": "不詳",
        "paragraphs": [
            "醴溢犧象，羞陳俎豆。",
            "魯壁類聞，泗川入覯。",
            "里校覃福，胄筵承祐。",
            "雅樂清音，送神具奏。"
        ],
        "title": "郊廟歌辭 享孔子廟樂章 送神",
        "id": "51112703-7fe7-4e72-afa1-c0f46be39947"
    },
    {
        "author": "于邵",
        "paragraphs": [
            "卜畋不從，兆發非熊。",
            "乃傾荒政，爰佐一戎。",
            "盛烈載垂，命祀惟崇。",
            "日練上戊，宿嚴閟宮。",
            "迎奏嘉至，感而遂通。"
        ],
        "title": "郊廟歌辭 釋奠武成王樂章 迎神",
        "id": "07dfbf80-7b02-4ce1-8bf5-db426350aeed"
    },
    {
        "author": "于邵",
        "paragraphs": [
            "管磬升，羶薌集。",
            "上公進，嘉幣執。",
            "信以通，僾如及。",
            "恢帝功，錫后邑。",
            "四維張，百度立。",
            "綿億載，邈難挹。"
        ],
        "title": "郊廟歌辭 釋奠武成王樂章 奠幣登歌",
        "id": "06ac6e8f-cc16-4f18-8e80-709cf2282987"
    },
    {
        "author": "于邵",
        "paragraphs": [
            "五齊潔，九牢碩。",
            "梡橛循，罍斝滌。",
            "進具物，揚鴻績。",
            "和奏發，高靈寂。",
            "虔告終，繁祉錫。",
            "昭秩祀，永無易。"
        ],
        "title": "郊廟歌辭 釋奠武成王樂章 迎俎酌獻",
        "id": "b9d3edd9-a17c-47ce-b299-241f611917cd"
    },
    {
        "author": "于邵",
        "paragraphs": [
            "貳觴以獻，三變其終。",
            "顧此非馨，尚達斯衷。",
            "茅縮可致，神歆載融。",
            "始神翊周，拯溺除凶。",
            "時維降祐，永絕興戎。"
        ],
        "title": "郊廟歌辭 釋奠武成王樂章 亞獻終獻",
        "id": "12ec2d0d-8a04-46d8-873b-b3ed0b88b4d8"
    },
    {
        "author": "于邵",
        "paragraphs": [
            "明祀方終，備樂斯闋。",
            "黝纁就瘞，豆籩告撤。",
            "肸蠁尚餘，光景云滅。",
            "返歸虛極，神心則悅。"
        ],
        "title": "郊廟歌辭 釋奠武成王樂章 送神",
        "id": "fdd061fc-2394-4fa9-8664-3adf4f36da02"
    },
    {
        "author": "姚崇",
        "paragraphs": [
            "恭聞帝里生靈沼，應報明君鼎業新。",
            "既協翠泉光寶命，還符白水出真人。",
            "此時舜海潛龍躍，此地堯河帶馬巡。",
            "獨有前池一小雁，叨承舊惠入天津。"
        ],
        "title": "郊廟歌辭 享龍池樂章 第一章",
        "id": "b01eb82d-f629-456b-ba87-1573a9bfadd8"
    },
    {
        "author": "蔡孚",
        "paragraphs": [
            "帝宅王家大道邊，神馬龍龜涌聖泉。",
            "昔日昔時經此地，看來看去漸成川。",
            "歌臺舞榭宜正月，柳岸梅洲勝往年。",
            "莫言波上春雲少，祗爲從龍直上天。"
        ],
        "title": "郊廟歌辭 享龍池樂章 第二章",
        "id": "7a39a755-afc4-4c50-95d7-49c2edf85494"
    },
    {
        "author": "沈佺期",
        "paragraphs": [
            "龍池躍龍龍已飛，龍德[光]天天不違。",
            "池開天漢分黃道，龍向天門入紫微。",
            "邸第樓臺多氣色，君王鳧雁有光輝。",
            "爲報寰中百川水，來朝此地莫東歸。"
        ],
        "title": "郊廟歌辭 享龍池樂章 第三章",
        "id": "d291f734-2ec4-4eed-9c5e-8f14c4d11921"
    },
    {
        "author": "盧懷慎",
        "paragraphs": [
            "代邸東南龍躍泉，清漪碧浪遠浮天。",
            "樓臺影就波中出，日月光疑鏡裏懸。",
            "雁沼回流成舜海，龜書薦祉應堯年。",
            "大川既濟慙爲檝，報德空思奉細涓。"
        ],
        "title": "郊廟歌辭 享龍池樂章 第四章",
        "id": "1a201161-2e55-4ad6-a9ff-8db614d1cd00"
    },
    {
        "author": "姜皎",
        "paragraphs": [
            "龍池初出此龍山，常經此地謁龍顏。",
            "日日芙蓉生夏水，年年楊柳變春灣。",
            "堯壇寶匣餘煙霧，舜海漁舟尚往還。",
            "願似飄颻五雲影，從來從去九天間。"
        ],
        "title": "郊廟歌辭 享龍池樂章 第五章",
        "id": "037a76e5-2949-43de-850c-5bf8f5010ffd"
    },
    {
        "author": "崔日用",
        "paragraphs": [
            "龍興白水漢興符，聖主時乘運斗樞。",
            "岸上丰茸五花樹，波中的皪千金珠。",
            "操環昔聞迎夏啓，發匣先來瑞有虞。",
            "風色雲光隨隱見，赤雲神化象江湖。"
        ],
        "title": "郊廟歌辭 享龍池樂章 第六章",
        "id": "e38b8c76-9f0b-484c-8791-34340abf20b1"
    },
    {
        "author": "蘇頲",
        "paragraphs": [
            "西京鳳邸躍龍泉，佳氣休光鎮在天。",
            "軒后霧圖今已得，秦王水劒昔常傳。",
            "恩魚不似昆明釣，瑞鶴長如太液仙。",
            "願侍巡游同舊里，更聞簫鼓濟樓船。"
        ],
        "title": "郊廟歌辭 享龍池樂章 第七章",
        "id": "53bfd457-c415-4a5e-8022-547f6d3ee63e"
    },
    {
        "author": "李乂",
        "paragraphs": [
            "星分邑里四人居，水洊源流萬頃餘。",
            "魏國君王稱象處，晉家藩邸化龍初。",
            "青蒲暫似遊梁馬，綠藻還疑宴鎬魚。",
            "自有神靈滋液地，年年雲物史官書。"
        ],
        "title": "郊廟歌辭 享龍池樂章 第八章",
        "id": "139c0bdc-57df-43ea-ab82-7f9db95554cf"
    },
    {
        "author": "姜皎",
        "paragraphs": [
            "靈沼縈迴邸第前，浴日涵天寫曙天。",
            "始見龍臺昇鳳闕，應如霄漢起神泉。",
            "石匱渚傍還啓聖，桃李初生更有仙。",
            "欲化帝圖從此受，正同河變一千年。"
        ],
        "title": "郊廟歌辭 享龍池樂章 第九章",
        "id": "0a05c8f5-0bdb-494b-bb42-7a780b603745"
    },
    {
        "author": "裴璀",
        "paragraphs": [
            "乾坤啓聖吐龍泉，泉水年年勝一年。",
            "始看魚躍方成海，即覩龍飛利在天。",
            "洲渚遙將銀漢接，樓臺直與紫微連。",
            "休氣榮光常不散，懸知此地是神仙。"
        ],
        "title": "郊廟歌辭 享龍池樂章 第十章",
        "id": "b3f5fd27-c2a3-4007-9a52-21ac2aca7644"
    },
    {
        "author": "魏徵、褚亮",
        "paragraphs": [
            "於穆烈祖，弘此丕基。",
            "永言配命，子孫保之。",
            "百神既洽，萬國在茲。",
            "是用孝享，神其格思。"
        ],
        "title": "郊廟歌辭 享太廟樂章 永和",
        "id": "6c6f3aee-8862-4281-92f2-c963a5fdebef"
    },
    {
        "author": "魏徵、褚亮",
        "paragraphs": [
            "大哉至德，允茲明聖。",
            "格于上下，聿遵誠敬。",
            "嘉樂斯登，鳴球以詠。",
            "神其降止，式隆景命。"
        ],
        "title": "郊廟歌辭 享太廟樂章 肅和",
        "id": "9eee091a-7070-4989-b87a-7c2f6dd4b20d"
    },
    {
        "author": "魏徵、褚亮",
        "paragraphs": [
            "崇茲享祀，誠敬兼至。",
            "樂以感靈，禮以昭事。",
            "粢盛咸絜，牲牷孔備。",
            "永言孝思，庶幾不匱。"
        ],
        "title": "郊廟歌辭 享太廟樂章 雍和",
        "id": "0b1a491d-c0c1-4ac2-9643-2f598cee7f77"
    },
    {
        "author": "魏徵、褚亮",
        "paragraphs": [
            "睿哲維唐，長發其祥。",
            "帝命斯祐，王業克昌。",
            "配天載德，就日重光。",
            "本支百代，申錫無疆。"
        ],
        "title": "郊廟歌辭 享太廟樂章 長發舞",
        "id": "62ac1952-e0f1-4935-8e06-9d8f9f72bb6f"
    },
    {
        "author": "魏徵、褚亮",
        "paragraphs": [
            "猗與祖業，皇矣帝先。",
            "翦商德厚，封唐慶延。",
            "在姬猶稷，方晉喻宣。",
            "基我鼎運，於萬斯年。"
        ],
        "title": "郊廟歌辭 享太廟樂章 大基舞",
        "id": "b8e2aabe-4e9c-4a5d-8f4a-299d7f6624e7"
    },
    {
        "author": "魏徵、褚亮",
        "paragraphs": [
            "周稱王季，晉美帝文。",
            "明明盛德，穆穆齊芬。",
            "藏用四履，屈道三分。",
            "鏗鏘鍾石，載紀鴻勳。"
        ],
        "title": "郊廟歌辭 享太廟樂章 大成舞",
        "id": "da2fb201-1711-47f6-9858-6a1b6fc753c6"
    },
    {
        "author": "魏徵、褚亮",
        "paragraphs": [
            "五紀更運，三正遞升。",
            "勛華既沒，禹湯勃興。",
            "神武命代，靈睠是膺。",
            "望雲彰德，察緯告徵。",
            "上紐天維，下安地軸。",
            "徵師涿野，萬國咸服。",
            "偃伯靈臺，九官允穆。",
            "殊域委賮，懷生介福。",
            "大禮既飾，大樂已和。",
            "黑章擾囿，赤字浮河。",
            "功宣載籍，德被詠歌。",
            "克昌厥後，百祿是荷。"
        ],
        "title": "郊廟歌辭 享太廟樂章 大明舞",
        "id": "dc517fb4-afe5-4836-82dd-4b05d9a66851"
    },
    {
        "author": "魏徵、褚亮",
        "paragraphs": [
            "八音斯奏，三獻畢陳。",
            "寶祚惟永，暉光日新。"
        ],
        "title": "郊廟歌辭 享太廟樂章 壽和",
        "id": "e3cb5d89-401f-42ca-8694-6e30d10c049c"
    },
    {
        "author": "魏徵、褚亮",
        "paragraphs": [
            "聖敬通神光七廟，靈心薦祚和萬方。",
            "嚴禋克配鴻基遠，明德惟馨鳳曆昌。"
        ],
        "title": "郊廟歌辭 享太廟樂章 舒和",
        "id": "b75f9864-ebbc-4b6c-8758-9a8e4fb27d05"
    },
    {
        "author": "魏徵、褚亮",
        "paragraphs": [
            "於穆清廟，聿修嚴祀。",
            "四縣載陳，三獻斯止。",
            "籩豆徹薦，人祇介祉。",
            "神維格思，錫祚不已。"
        ],
        "title": "郊廟歌辭 享太廟樂章 雍和",
        "id": "3776e703-3ed3-4c65-95ea-62eed3e929c0"
    },
    {
        "author": "魏徵、褚亮",
        "paragraphs": [
            "肅肅清祀，烝烝孝思。",
            "薦享昭備，虔恭在茲。",
            "雍歌徹俎，祝嘏陳辭。",
            "用光武志，永固鴻基。"
        ],
        "title": "郊廟歌辭 享太廟樂章 永和",
        "id": "433e5a5c-0e39-419f-8ef5-e672dd4f56af"
    },
    {
        "author": "不詳",
        "paragraphs": [
            "五運改卜，千齡啓聖。",
            "彤雲曉聚，黃星夜映。",
            "葉闡珠囊，基開玉鏡。",
            "下臨萬宇，上齊七政。",
            "霧開三象，塵清九服。",
            "海溓星暉，遠安邇肅。",
            "天地交泰，華夷輯睦。",
            "翔泳歸仁，中外禔福。",
            "績踰黜夏，勳高翦商。",
            "武陳七德，刑設三章。",
            "祥禽巢閣，仁獸遊梁。",
            "卜年惟永，景福無疆。"
        ],
        "title": "郊廟歌辭 享太廟樂章 崇德舞",
        "id": "064b1fa2-3649-4b01-a0c0-4bc73c9d8a89"
    },
    {
        "author": "不詳",
        "paragraphs": [
            "承天撫籙，纂聖登皇。",
            "遐清萬宇，仰協三光。",
            "功成日用，道濟時康。",
            "璇圖載永，寶曆斯昌。",
            "日月揚暉，煙雲爛色。",
            "河嶽修貢，神祇効職。",
            "舜風攸偃，堯曦先就。",
            "睿感通寰，孝思浹宙。",
            "奉揚先德，虔遵曩狩。",
            "展義天扄，飛英雲岫。",
            "化逸王表，神凝帝先。",
            "乘雲厭俗，馭日登玄。"
        ],
        "title": "郊廟歌辭 享太廟樂章 鈞天[舞]",
        "id": "bad3700c-fcfe-4096-a11b-1ba4c67a66fe"
    },
    {
        "author": "不詳",
        "paragraphs": [
            "廣樂既備，嘉薦既新。",
            "述先惟德，孝饗惟親。",
            "七獻具舉，五齊畢陳。",
            "錫茲祚福，於萬斯春。"
        ],
        "title": "郊廟歌辭 享太廟樂章 太和舞",
        "id": "26d7dd17-808c-4735-93d1-e74127c33838"
    },
    {
        "author": "不詳",
        "paragraphs": [
            "惟睿作聖，惟聖登皇。",
            "精感耀魄，時膺會昌。",
            "舜慙大孝，堯推讓王。",
            "能事斯極，振古誰方。",
            "文明履運，車書同軌。",
            "巍巍赫赫，盡善盡美。",
            "衢室凝旒，大庭端扆。",
            "釋負之寄，事光復子。",
            "脫屣高天，登遐上玄。",
            "龍湖超忽，象野芊綿。",
            "遊衣復道，薦果初年。",
            "新廟奕奕，明德配天。"
        ],
        "title": "郊廟歌辭 享太廟樂章 景雲舞",
        "id": "f53dcca3-2e68-4719-a490-eb845dd6bb79"
    },
    {
        "author": "不詳",
        "paragraphs": [
            "大業龍祉，徽音駿尊。",
            "潛居皇德，赫嗣天昆。",
            "展儀宗祖，重誠孝孫。",
            "春秋無極，享奏存存。"
        ],
        "title": "郊廟歌辭 享太廟樂章 光大舞",
        "id": "d5fc1717-a9ac-45d4-bab0-7a54ec6e831e"
    },
    {
        "author": "不詳",
        "paragraphs": [
            "七廟觀德，百靈攸仰。",
            "俗荷財成，物資含養。",
            "道光執契，化籠提象。",
            "肅肅雍雍，神其來饗。"
        ],
        "title": "郊廟歌辭 享太廟樂章 迎神",
        "id": "70baddd6-6128-41d4-bc8c-a409dd9a9939"
    },
    {
        "author": "不詳",
        "paragraphs": [
            "肅肅清廟，巍巍盛唐。",
            "配天立極，累聖重光。",
            "樂和管磬，禮備烝嘗。",
            "永惟來格，降福無疆。"
        ],
        "title": "郊廟歌辭 享太廟樂章 金奏",
        "id": "15e0461a-bd33-4197-8613-4c7adffe3fdd"
    },
    {
        "author": "不詳",
        "paragraphs": [
            "五聲備奏，三獻終祠。",
            "車移鳳輦，斾轉虹旗。",
            "禮周籩豆，誠效虔祗。",
            "皇靈徙蹕，簪紳拜辭。"
        ],
        "title": "郊廟歌辭 享太廟樂章 送神",
        "id": "6ddd9228-e9ac-4ff1-b20c-79781d3deb46"
    },
    {
        "author": "不詳",
        "paragraphs": [
            "建清廟，贊玄功。",
            "擇吉日，展禋宗。",
            "樂已變，禮方崇。",
            "望神駕，降仙宮。"
        ],
        "title": "郊廟歌辭 武后享清廟樂章十首 第一",
        "id": "98bed82f-528d-4a70-8d97-8f88e60ac3ba"
    },
    {
        "author": "不詳",
        "paragraphs": [
            "隆周創業，寶命惟新。",
            "敬宗茂典，爰表虔禋。",
            "聲明已備，文物斯陳。",
            "肅容如在，懇志方申。"
        ],
        "title": "郊廟歌辭 武后享清廟樂章十首 第二",
        "id": "e914ab85-d5bb-4eb3-b564-1bc211fcc195"
    },
    {
        "author": "不詳",
        "paragraphs": [
            "肅敷大禮，上謁尊靈。",
            "敬[陳]筐幣，載表丹誠。"
        ],
        "title": "郊廟歌辭 武后享清廟樂章十首 第三登歌",
        "id": "e7909de1-2799-4b1d-8a64-e43d75deebd0"
    },
    {
        "author": "不詳",
        "paragraphs": [
            "敬奠蘋藻，式罄虔襟。",
            "潔誠斯展，佇降靈歆。"
        ],
        "title": "郊廟歌辭 武后享清廟樂章十首 第四迎神",
        "id": "eb8e35db-a91a-46ca-8cde-7864b5e5e249"
    },
    {
        "author": "不詳",
        "paragraphs": [
            "爰陳玉醴，式奠瓊漿。",
            "靈心有穆，介福無疆。"
        ],
        "title": "郊廟歌辭 武后享清廟樂章十首 第五飲福",
        "id": "38382709-1d0a-416c-8071-b1d0705ca4d1"
    },
    {
        "author": "不詳",
        "paragraphs": [
            "帝圖草創，皇業初開。",
            "功高佐命，業贊雲雷。"
        ],
        "title": "郊廟歌辭 武后享清廟樂章十首 第六送文舞",
        "id": "ea6a860c-43d0-4c40-8d6f-e1d3c863dcea"
    },
    {
        "author": "不詳",
        "paragraphs": [
            "赫赫玄功被穹壤，皇皇至德洽生靈。",
            "開基撥亂妖氛廓，佐命宣威海內清。"
        ],
        "title": "郊廟歌辭 武后享清廟樂章十首 第七迎武舞",
        "id": "c7723360-2a50-4f62-a869-ed07e01c7fab"
    },
    {
        "author": "不詳",
        "paragraphs": [
            "荷恩承顧託，執契恭臨撫。",
            "廟畧靜邊荒，天兵耀神武。"
        ],
        "title": "郊廟歌辭 武后享清廟樂章十首 第八武舞作",
        "id": "75e066a5-dabc-422d-aac7-938ea029d94d"
    },
    {
        "author": "不詳",
        "paragraphs": [
            "登歌已闋，獻禮方周。",
            "欽承景福，肅奉鴻休。"
        ],
        "title": "郊廟歌辭 武后享清廟樂章十首 第九徹俎",
        "id": "8f80db8d-44da-4956-b07c-bea189de0ed9"
    },
    {
        "author": "不詳",
        "paragraphs": [
            "大禮言畢，仙衛將歸。",
            "莫申丹懇，空瞻紫微。"
        ],
        "title": "郊廟歌辭 武后享清廟樂章十首 第十送神",
        "id": "a8b7d321-7dcc-493e-9260-84086c5a508c"
    },
    {
        "author": "不詳",
        "paragraphs": [
            "肅肅清廟，赫赫玄猷。",
            "功高萬古，化奄十洲。",
            "中興丕業，上荷天休。",
            "祗奉先構，禮備懷柔。"
        ],
        "title": "郊廟歌辭 享太廟樂章 嚴和",
        "id": "7da09dfe-a023-474e-a933-14a6cf6ed39c"
    },
    {
        "author": "不詳",
        "paragraphs": [
            "顧惟菲薄，纂曆應期。",
            "中外同軌，夷狄來思。",
            "樂用崇德，禮以陳詞。",
            "夕惕若厲，欽奉弘基。"
        ],
        "title": "郊廟歌辭 享太廟樂章 昇和",
        "id": "ea23a406-f7b4-4b25-8e27-9501c2483202"
    },
    {
        "author": "不詳",
        "paragraphs": [
            "禮標薦鬯，肅事祠庭。",
            "敬申如在，敢託非馨。"
        ],
        "title": "郊廟歌辭 享太廟樂章 虔和",
        "id": "6c4735fa-2ede-4cca-8df1-0273f4c0737d"
    },
    {
        "author": "不詳",
        "paragraphs": [
            "崇禋已備，粢盛聿修。",
            "潔誠斯展，鍾石方遒。"
        ],
        "title": "郊廟歌辭 享太廟樂章 歆和",
        "id": "75293dd7-7569-4a09-afb9-fdb93ba281cf"
    },
    {
        "author": "不詳",
        "paragraphs": [
            "金相載穆，玉裕重輝。",
            "養德清禁，承光紫微。",
            "乾宮候色，震象增威。",
            "監國方永，賓天不歸。",
            "孝友自衷，溫文性與。",
            "龍樓正啓，鶴駕斯舉。",
            "丹扆流念，鴻名式序。",
            "中興考室，永陳彝俎。"
        ],
        "title": "郊廟歌辭 享太廟樂章 承光舞",
        "id": "e91f9b08-9363-4065-a6bb-53eb8616e245"
    },
    {
        "author": "不詳",
        "paragraphs": [
            "巍巍累聖，穆穆重光。",
            "奄有區夏，祚啓隆唐。",
            "百蠻飲澤，萬國來王。",
            "本枝億載，鼎祚逾長。"
        ],
        "title": "郊廟歌辭 享太廟樂章 延和",
        "id": "248b95f0-07f4-49d9-a8e5-307ce68fcecf"
    },
    {
        "author": "不詳",
        "paragraphs": [
            "惟聖配天敷盛禮，惟天爲大闡洪名。",
            "恭禋展敬光先德，蘋藻申虔表志誠。"
        ],
        "title": "郊廟歌辭 享太廟樂章 同和",
        "id": "2e25e2a4-0a40-4306-86dd-43430565e2b5"
    },
    {
        "author": "不詳",
        "paragraphs": [
            "炎馭失天綱，土德承天命。",
            "英猷被寰宇，懿躅隆邦政。",
            "七德已綏邊，九夷咸底定。",
            "景化覃遐邇，深仁洽翔泳。"
        ],
        "title": "郊廟歌辭 享太廟樂章 寧和",
        "id": "6f8cb180-b645-4c8f-b36c-6c4476315524"
    },
    {
        "author": "不詳",
        "paragraphs": [
            "禮周三獻，樂闋九成。",
            "肅承靈福，悚惕兼盈。"
        ],
        "title": "郊廟歌辭 享太廟樂章 恭和",
        "id": "02418954-7744-4232-8de7-4d325a86d757"
    },
    {
        "author": "不詳",
        "paragraphs": [
            "祠容既畢，仙座爰興。",
            "停停鳳舉，靄靄雲昇。",
            "長隆寶運，永錫休徵。",
            "福覃貽厥，恩被黎蒸。"
        ],
        "title": "郊廟歌辭 享太廟樂章 通和",
        "id": "77791732-5f87-4b20-9122-16e82321d122"
    },
    {
        "author": "不詳",
        "paragraphs": [
            "道洽二儀交泰，時休四宇和平。",
            "環珮肅於庭實，鍾石揚乎頌聲。"
        ],
        "title": "郊廟歌辭 享太廟樂章 昭和",
        "id": "5e96ad31-cda7-4e55-b32d-e64ec3ea876b"
    },
    {
        "author": "不詳",
        "paragraphs": [
            "顧惟菲質，忝位椒宮。",
            "虔奉蘋藻，肅事神宗。",
            "敢申誠絜，庶罄深衷。",
            "睟容有裕，靈享無窮。"
        ],
        "title": "郊廟歌辭 享太廟樂章 誠敬",
        "id": "7b639cc5-5c54-46ca-95ee-ba9ec02726aa"
    },
    {
        "author": "不詳",
        "paragraphs": [
            "月禮已周，雲和將變。",
            "爰獻其醑，載遷其奠。",
            "明德逾隆，非馨是薦。",
            "澤霑動植，仁覃宇縣。"
        ],
        "title": "郊廟歌辭 享太廟樂章 肅和",
        "id": "47211b3f-f590-48eb-bd73-b92297761131"
    },
    {
        "author": "不詳",
        "paragraphs": [
            "鏗鏘韶濩，肅穆神容。",
            "洪規赫赫，祠典雍雍。",
            "已周三獻，將乘六龍。",
            "虔誠有託，懇志無從。"
        ],
        "title": "郊廟歌辭 享太廟樂章 昭感",
        "id": "bac63ce9-8353-4527-bde9-a8ed8152df49"
    },
    {
        "author": "張說",
        "paragraphs": [
            "肅九室，諧八音。",
            "歌皇慕，動神心。",
            "禮宿設，樂妙尋。",
            "聲明備，[祼]奠臨。"
        ],
        "title": "郊廟歌辭 享太廟樂章 永和三章 一",
        "id": "712d4015-f37f-4b13-9445-f14daa6586fd"
    },
    {
        "author": "張說",
        "paragraphs": [
            "律迓氣，音入玄。",
            "依玉几，御黼筵。",
            "聆愾息，僾周旋。",
            "九韶遍，百福傳。"
        ],
        "title": "郊廟歌辭 享太廟樂章 永和三章 二",
        "id": "47749fe4-e4f7-44cd-9dfc-9c177de3c646"
    },
    {
        "author": "張說",
        "paragraphs": [
            "信工祝，永頌聲。",
            "來祖考，聽和平。",
            "相百辟，貢九瀛。",
            "神休委，帝孝成。"
        ],
        "title": "郊廟歌辭 享太廟樂章 永和三章 三",
        "id": "656928fe-763c-49d0-a587-b6857ab23734"
    },
    {
        "author": "張說",
        "paragraphs": [
            "時文聖后，清廟肅邕。",
            "致誠勤薦，在貌思恭。",
            "玉節肆夏，金鏘五鍾。",
            "繩繩雲步，穆穆天容。"
        ],
        "title": "郊廟歌辭 享太廟樂章 太和",
        "id": "06273196-6d2a-4c70-9680-257cea297824"
    },
    {
        "author": "張說",
        "paragraphs": [
            "天子享孝，工歌溥將。",
            "躬[祼]鬱鬯，乃焚膋薌。",
            "臭以達陰，聲以求陽。",
            "奉時烝嘗，永代不忘。"
        ],
        "title": "郊廟歌辭 享太廟樂章 肅和",
        "id": "db927e94-ccb0-43f8-8d1c-d595e32aa205"
    },
    {
        "author": "張說",
        "paragraphs": [
            "在滌嘉豢，麗碑敬牲。",
            "角握之牡，色純之騂。",
            "火傳陽燧，水溉陰精。",
            "太公胖俎，[傅]說和羹。"
        ],
        "title": "郊廟歌辭 享太廟樂章 雍和二章 一",
        "id": "076bc804-c0d9-4d33-bfbb-857a1b28d4fe"
    },
    {
        "author": "張說",
        "paragraphs": [
            "俎豆有馥，粢盛絜豐。",
            "亦有和羹，既戒既平。",
            "鼓鐘管磬，肅唱和鳴。",
            "皇皇后祖，來我思成。"
        ],
        "title": "郊廟歌辭 享太廟樂章 雍和二章 二",
        "id": "7196811a-78b3-4b37-b38d-4f312579860c"
    },
    {
        "author": "張說",
        "paragraphs": [
            "聖謩九德，真言五千。",
            "慶集昌胄，符開帝先。",
            "高文杖鉞，克配彼天。",
            "三宗握鏡，六合渙然。",
            "帝其承祀，率禮罔愆。",
            "圖書霧出，日月清懸。",
            "舞形德類，詠諗功傳。",
            "黃龍蜿蟺，彩雲蹁躚。",
            "五行氣順，八佾風宣。",
            "介此百祿，於皇萬年。"
        ],
        "title": "郊廟歌辭 享太廟樂章 文舞",
        "id": "f3bc86a7-d987-48d2-9f94-5df3bdc2934c"
    },
    {
        "author": "張說",
        "paragraphs": [
            "肅肅藝祖，滔滔濬源。",
            "有雄玉劍，作鎮金門。",
            "玄王貽緒，后稷謀孫。",
            "肇禋九廟，四海來尊。"
        ],
        "title": "郊廟歌辭 享太廟樂章 光大舞",
        "id": "3e34baf9-9b4b-43d9-9333-5c3e5a72f841"
    },
    {
        "author": "張說",
        "paragraphs": [
            "具禮崇德，備樂承風。",
            "魏推幢主，周贈司空。",
            "不行而至，無成有終。",
            "神興王業，天歸帝功。"
        ],
        "title": "郊廟歌辭 享太廟樂章 長發舞",
        "id": "062d7a61-9db6-4470-abf0-cf8d77eeffc5"
    },
    {
        "author": "張說",
        "paragraphs": [
            "於赫元命，權輿帝文。",
            "天齊八柱，地半三分。",
            "宗廟觀德，笙鏞樂勳。",
            "封唐之兆，成天下君。"
        ],
        "title": "郊廟歌辭 享太廟樂章 大政舞",
        "id": "884a1a63-e25d-4735-8987-3e557d13bb58"
    },
    {
        "author": "張說",
        "paragraphs": [
            "帝舞季歷，龍聖生昌。",
            "后歌有蟜，胎炎孕黃。",
            "天地合德，日月齊光。",
            "肅雝孝享，祚我萬方。"
        ],
        "title": "郊廟歌辭 享太廟樂章 大成舞",
        "id": "357ac431-f7b8-4c06-823d-61254b5c1546"
    },
    {
        "author": "張說",
        "paragraphs": [
            "赤精亂德，四海困窮。",
            "黃旗舉義，三靈會同。",
            "旱望春雨，雲披大風。",
            "溥天來祭，高祖之功。"
        ],
        "title": "郊廟歌辭 享太廟樂章 大明舞",
        "id": "e8bdfd81-4fdb-4c89-b7e6-6124331870d0"
    },
    {
        "author": "張說",
        "paragraphs": [
            "皇合一德，朝宗百神。",
            "削平天地，大拯生人。",
            "上帝配食，單于入臣。",
            "戎歌陳舞，曄曄震震。"
        ],
        "title": "郊廟歌辭 享太廟樂章 崇德舞",
        "id": "fcebe002-b5e1-41e4-b269-ccd09098e0b7"
    },
    {
        "author": "張說",
        "paragraphs": [
            "高皇邁道，端拱無爲。",
            "化懷獯鬻，兵賦句驪。",
            "禮尊封禪，樂盛來儀。",
            "合位媧后，同稱伏羲。"
        ],
        "title": "郊廟歌辭 享太廟樂章 鈞天舞",
        "id": "b237c02d-7936-4f51-9e88-b11b6640df3e"
    },
    {
        "author": "張說",
        "paragraphs": [
            "退居江水，鬱起丹陵。",
            "禮物還舊，朝章中興。",
            "龍圖友及，駿命恭膺。",
            "鳴球香瓚，大糦是承。"
        ],
        "title": "郊廟歌辭 享太廟樂章 大和舞",
        "id": "f6f5e42d-b1c0-4fb7-ba33-3928a50a9cd5"
    },
    {
        "author": "張說",
        "paragraphs": [
            "景雲霏爛，告我帝符。",
            "噫帝沖德，與天爲徒。",
            "笙鏞遙遠，俎豆虛無。",
            "春秋孝獻，迴復此都。"
        ],
        "title": "郊廟歌辭 享太廟樂章 景雲舞",
        "id": "3ff56a31-51e0-4926-a44e-73635f47c545"
    },
    {
        "author": "張說",
        "paragraphs": [
            "備禮用樂，崇親致尊。",
            "誠通慈降，敬徹愛存。",
            "獻懷稱壽，啐感承恩。",
            "皇帝孝德，子孫千億。",
            "大包天域，長亙不極。"
        ],
        "title": "郊廟歌辭 享太廟樂章 福和",
        "id": "3f77cc4a-756b-4d49-9f61-9f06765a6bad"
    },
    {
        "author": "張說",
        "paragraphs": [
            "六鐘翕協六變成，八佾徜徉八風生。",
            "樂九韶兮人神感，美七德兮天地清。"
        ],
        "title": "郊廟歌辭 享太廟樂章 舒和",
        "id": "26890912-7fd0-4218-bb30-2e78c8c5842c"
    },
    {
        "author": "張說",
        "paragraphs": [
            "瑟彼瑤爵，亞惟上公。",
            "室如屏氣，門不容躬。",
            "禮殷其本，樂執其中。",
            "聖皇永慕，天地幽通。"
        ],
        "title": "郊廟歌辭 享太廟樂章 凱安四章 一",
        "id": "9cc352d4-75fb-463a-9bda-f24ff3310cb4"
    },
    {
        "author": "張說",
        "paragraphs": [
            "禮匝三獻，樂遍九成。",
            "降循軒陛，仰欷皇情。",
            "福與仁合，德因孝明。",
            "百年[神畏]，四海風行。"
        ],
        "title": "郊廟歌辭 享太廟樂章 凱安四章 二",
        "id": "53c38627-d071-4c1c-8d48-f7cdd7f9c026"
    },
    {
        "author": "張說",
        "paragraphs": [
            "總總干戚，填填鼓鐘。",
            "奮揚爭氣，坐作爲容。",
            "離若鷙鳥，合如戰龍。",
            "萬方觀德，肅肅雝雝。"
        ],
        "title": "郊廟歌辭 享太廟樂章 凱安四章 三",
        "id": "fd5cc7ad-fb0e-434e-b731-6967676f7f39"
    },
    {
        "author": "張說",
        "paragraphs": [
            "烈祖順三靈，文宗威四海。",
            "黃鉞誅羣盜，朱旗掃多罪。",
            "戢兵天下安，約法人心改。",
            "大哉干羽意，長見風雲在。"
        ],
        "title": "郊廟歌辭 享太廟樂章 凱安四章 四",
        "id": "eb23e85d-52f7-41bc-aef5-25b219f6f699"
    },
    {
        "author": "張說",
        "paragraphs": [
            "止笙磬，撤豆籩。",
            "廓無響，窅入玄。",
            "主在室，神在天。",
            "情餘慕，禮罔愆。",
            "喜黍稷，屢豐年。"
        ],
        "title": "郊廟歌辭 享太廟樂章 登歌",
        "id": "153776ca-d0c7-40ce-af6a-568daf6a79eb"
    },
    {
        "author": "張說",
        "paragraphs": [
            "眇嘉樂，授靈爽。",
            "感若來，思如往。",
            "休氣散，迴風上。",
            "返寂寞，還惚恍。",
            "懷靈駕，結空想。"
        ],
        "title": "郊廟歌辭 享太廟樂章 永和",
        "id": "e70176f2-53b1-4dbe-963c-ef6fc9e3e64d"
    },
    {
        "author": "郭子儀",
        "paragraphs": [
            "於赫皇祖，昭明有融。",
            "惟文之德，惟武之功。",
            "河海靜謐，車書混同。",
            "虔恭孝饗，穆穆玄風。"
        ],
        "title": "郊廟歌辭 享太廟樂章 廣運舞",
        "id": "d9adcff7-7ac4-4ac2-be95-df151a920114"
    },
    {
        "author": "劉晏",
        "paragraphs": [
            "漢祚惟永，神功中興。",
            "風驅氛祲，天覆黎蒸。",
            "三光再朗，庶績其凝。",
            "重熙累洽，景命是膺。"
        ],
        "title": "郊廟歌辭 享太廟樂章 惟新舞",
        "id": "e86a6a73-602c-4745-ab81-541d27786663"
    },
    {
        "author": "郭子儀",
        "paragraphs": [
            "於穆文考，聖神昭章。",
            "肅勺羣慝，含光遠方。",
            "萬物茂遂，九夷賓王。",
            "愔愔雲韶，德音不忘。"
        ],
        "title": "郊廟歌辭 享太廟樂章 保大舞",
        "id": "1700afdb-215f-4a06-b555-c4b3fb9e9375"
    },
    {
        "author": "鄭餘慶",
        "paragraphs": [
            "開邸除暴，時邁勛尊。",
            "三元告命，四極駿奔。",
            "金枝翠葉，輝燭瑤琨。",
            "象德億載，貽慶湯孫。"
        ],
        "title": "郊廟歌辭 享太廟樂章 文明舞",
        "id": "fd9ee03c-96d1-4c84-b8ea-6d85f0e0f46f"
    },
    {
        "author": "鄭絪",
        "paragraphs": [
            "於穆時文，受天明命。",
            "允恭玄默，化成理定。",
            "出震嗣德，應乾傳聖。",
            "猗歟緝熙，千億流慶。"
        ],
        "title": "郊廟歌辭 享太廟樂章 大順舞",
        "id": "27173453-b779-41af-a14b-aa21a44a4ecb"
    },
    {
        "author": "段文昌",
        "paragraphs": [
            "肅肅清廟，登顯至德。",
            "澤周八荒，兵定四極。",
            "生物咸遂，羣盜滅息。",
            "明聖欽承，子孫千億。"
        ],
        "title": "郊廟歌辭 享太廟樂章 象德舞",
        "id": "24daec53-cf05-46fb-bfac-051e9eb4b8ce"
    },
    {
        "author": "牛僧孺",
        "paragraphs": [
            "湜湜頎頎，融昭德輝。",
            "不紐不舒，貫成九圍。",
            "武烈文經，敷施當宜。",
            "纂堯付啓，億萬熙熙。"
        ],
        "title": "郊廟歌辭 享太廟樂章 和寧舞",
        "id": "811d83e1-a2d7-4ffd-93b3-5705c81706e2"
    },
    {
        "author": "李回",
        "paragraphs": [
            "受天明命，敷佑下土。",
            "化時以儉，衛文以武。",
            "氛消夷夏，俗臻往古。",
            "億萬斯年，形于律呂。"
        ],
        "title": "郊廟歌辭 享太廟樂章 大定舞",
        "id": "7595547c-5365-491b-912f-ab12784afc15"
    },
    {
        "author": "夏侯孜",
        "paragraphs": [
            "於鑠令主，聖祚重昌。",
            "興起教義，申明典章。",
            "俗尚素朴，人皆樂康。",
            "積德可報，流慶無疆。"
        ],
        "title": "郊廟歌辭 享太廟樂章 宣宗室舞",
        "id": "70332c1e-72b9-41d2-9752-ea1b4bf356c4"
    },
    {
        "author": "蕭倣",
        "paragraphs": [
            "聖祚無疆，慶傳樂章。",
            "金枝繁茂，玉葉延長。",
            "海瀆常[晏]，波濤不揚。",
            "汪汪美化，垂範今王。"
        ],
        "title": "郊廟歌辭  懿宗室舞",
        "id": "ccf34b3e-9e90-4bd2-8ea4-65948bd3d19b"
    },
    {
        "author": "不詳",
        "paragraphs": [
            "於鑠丕嗣，惟帝之光。",
            "羽籥象德，金石薦祥。",
            "聖系無極，景命永昌。",
            "神降上哲，維天配長。"
        ],
        "title": "郊廟歌辭 享太廟樂章 咸寧舞",
        "id": "09c0c6b5-b13f-4473-8618-eb160494b202"
    },
    {
        "author": "不詳",
        "paragraphs": [
            "煌煌道宮，肅肅太清。",
            "禮光尊祖，樂備充庭。",
            "罄竭誠至，希夷降靈。",
            "雲凝翠蓋，風燄紅旌。",
            "衆真以從，九奏初迎。",
            "永惟休祐，是錫和平。"
        ],
        "title": "郊廟歌辭 太清宮樂章 煌煌",
        "id": "fe138730-cbf4-45ab-9763-ed22317873a9"
    },
    {
        "author": "不詳",
        "paragraphs": [
            "虛無結思，鐘磬和音。",
            "歌以頌德，香以達心。",
            "禮殊祼鬯，義感昭臨。",
            "雲車至止，慶垂愔愔。"
        ],
        "title": "郊廟歌辭 太清宮樂章 沖和",
        "id": "b0ea6d16-5fd3-47e4-bdb5-27562528afe2"
    },
    {
        "author": "不詳",
        "paragraphs": [
            "肅肅我祖，緜緜道宗。",
            "至感潛達，靈心暗通。",
            "雲軿御氣，芝蓋隨風。",
            "四時禋祀，萬國來同。"
        ],
        "title": "郊廟歌辭 太清宮樂章 香初上",
        "id": "c03752f1-fff4-459b-931e-896dedb77384"
    },
    {
        "author": "不詳",
        "paragraphs": [
            "仙宗績道，我李承天。",
            "慶深虛極，符光象先。",
            "俗登仁壽，化闡蟺涓。",
            "五千貽範，億萬斯年。"
        ],
        "title": "郊廟歌辭 太清宮樂章 再上",
        "id": "72199536-ac42-4142-9756-75719946c1ef"
    },
    {
        "author": "不詳",
        "paragraphs": [
            "不宰元功，無爲上聖。",
            "洪源長發，誕受天命。",
            "金奏迎真，璇宮展盛。",
            "備禮周樂，垂光儲慶。"
        ],
        "title": "郊廟歌辭 太清宮樂章 終上",
        "id": "12c1a825-4611-4f3a-869d-0ee8b443513c"
    },
    {
        "author": "不詳",
        "paragraphs": [
            "至道生元氣，重圓法混成。",
            "無爲觀大象，沖用體常名。",
            "仙樂臨丹闕，雲車出玉京。",
            "靈符百代應，瑞節九貞迎。",
            "寶運開皇極，天臨映太清。",
            "長垂一德慶，永庇萬方寧。"
        ],
        "title": "郊廟歌辭 太清宮樂章 紫極舞",
        "id": "fd921ba1-15e1-4b4c-96e5-a127f6678ea7"
    },
    {
        "author": "不詳",
        "paragraphs": [
            "真宗開妙理，沖教統清虛。",
            "化演無爲日，言昭有象初。",
            "瑤臺肅靈瑞，金闕映仙居。",
            "一奏三清樂，長回八景輿。"
        ],
        "title": "郊廟歌辭 太清宮樂章 序入破第一奏",
        "id": "8d862501-b360-4e47-bf4b-9ebd1406bc42"
    },
    {
        "author": "不詳",
        "paragraphs": [
            "虛極仙宗本，希夷象帝先。",
            "百靈朝太上，萬法祖重圓。",
            "善貸惟沖德，功成謂自然。",
            "雲門達和氣，思用合鈞天。"
        ],
        "title": "郊廟歌辭 太清宮樂章 序入破第二奏",
        "id": "fa252fae-6e68-425e-b0b3-89acc657b20c"
    },
    {
        "author": "不詳",
        "paragraphs": [
            "元符傳紫極，寶祚啓高真。",
            "道德先垂裕，沖和已化淳。",
            "人風齊太古，天瑞叶惟新。",
            "仙樂清都上，長明交泰辰。"
        ],
        "title": "郊廟歌辭 太清宮樂章 序入破第三奏",
        "id": "0a2ad219-b391-4410-8915-80de4cee5715"
    },
    {
        "author": "不詳",
        "paragraphs": [
            "嚴禋展事，理潔烝嘗。",
            "皇矣聖祖，德惟馨香。",
            "盛薦既撤，工歌載揚。",
            "大來之慶，降福穰穰。"
        ],
        "title": "郊廟歌辭 太清宮樂章 登歌",
        "id": "30c24c3f-d61b-4577-84de-f25af23a069c"
    },
    {
        "author": "不詳",
        "paragraphs": [
            "玉磬含香，金爐既馥。",
            "風馭泠泠，雲壇肅肅。",
            "杳歸大象，霈流嘉福。",
            "俾寧萬邦，無思不服。"
        ],
        "title": "郊廟歌辭 太清宮樂章 真和",
        "id": "69bacbb3-1d7d-4e86-81c5-48f7789a4862"
    },
    {
        "author": "李舒",
        "paragraphs": [
            "元尊九德，佐堯光宅。",
            "烈祖太宗，方周作伯。",
            "響懷霜露，樂變金石。",
            "白雲清風，髣髴來格。"
        ],
        "title": "郊廟歌辭 德明興聖廟樂章 迎神",
        "id": "3d290e33-710f-4419-a30d-2d76a3b3e54a"
    },
    {
        "author": "李舒",
        "paragraphs": [
            "四時有典，百事來祭。",
            "尊祖奉宗，嚴禋大帝。",
            "禮先蒼璧，奠幣黝制。",
            "於斯萬年，熙成帝系。"
        ],
        "title": "郊廟歌辭 德明興聖廟樂章 登歌奠幣",
        "id": "ea9c019e-a6fb-4620-847b-130634b1b349"
    },
    {
        "author": "李舒",
        "paragraphs": [
            "盛牲實俎，涓選休成。",
            "鼎煁陽燧，玉盥陰精。",
            "有飶嘉豆，既和大羹。",
            "侑以清樂，細齊人情。"
        ],
        "title": "郊廟歌辭 德明興聖廟樂章 迎俎",
        "id": "7e9c2d4d-32af-4938-a890-b2f658f7db72"
    },
    {
        "author": "李舒",
        "paragraphs": [
            "清廟奕奕，和樂雍雍。",
            "器尊犧象，禮屬宗公。",
            "白水方祼，黃流在中。",
            "謨明之德，萬古清風。"
        ],
        "title": "郊廟歌辭 德明興聖廟樂章 德明酌獻",
        "id": "78f6ace2-c073-4935-a33d-5146e337527f"
    },
    {
        "author": "李舒",
        "paragraphs": [
            "閟宮靜謐，合樂周張。",
            "泰尊始獻，百末重觴。",
            "震澹存誠，庶幾迪嘗。",
            "遙源之祚，天漢靈長。"
        ],
        "title": "郊廟歌辭 德明興聖廟樂章 興聖酌獻",
        "id": "b254f983-1f0a-40c9-9a35-19d1699fb83b"
    },
    {
        "author": "李舒",
        "paragraphs": [
            "惟清惟肅，靡聞靡見。",
            "舉備九成，俛終三獻。",
            "慶彰曼壽，胙徹嘉薦。",
            "瘞玉埋牲，禮神斯徧。"
        ],
        "title": "郊廟歌辭 德明興聖廟樂章 亞獻終獻",
        "id": "8df415f8-1217-4d67-b74c-eb561ae5bee5"
    },
    {
        "author": "李舒",
        "paragraphs": [
            "元精回復，靈貺繁滋。",
            "風灑蘭路，雲搖桂旗。",
            "高丘緬邈，涼部逶遲。",
            "瞻望靡及，纏綿永思。"
        ],
        "title": "郊廟歌辭 德明興聖廟樂章 送神",
        "id": "db9b8092-5124-4685-8416-c092806d6bef"
    },
    {
        "author": "徐彥伯",
        "paragraphs": [
            "猗若清廟，肅肅熒熒。",
            "國薦嚴祀，坤興淑靈。",
            "有几在室，有樂在庭。",
            "臨茲孝享，百祿惟寧。"
        ],
        "title": "郊廟歌辭 儀坤廟樂章 永和",
        "id": "1c5a317d-fe60-4e67-a0b5-a9ed42e5aa6a"
    },
    {
        "author": "不詳",
        "paragraphs": [
            "陰靈曜祉，軒曜降精。",
            "祥符淑氣，慶集柔明。",
            "瑤俎既列，雕桐發聲。",
            "徽猷永遠，比德皇英。"
        ],
        "title": "郊廟歌辭 儀坤廟樂章 金奏",
        "id": "fe67914f-1ea9-4c19-96cd-fd01efec5274"
    },
    {
        "author": "丘說",
        "paragraphs": [
            "孝哉我后，沖乎迺聖。",
            "道映重華，德輝文命。",
            "慕深視篋，情殷撫鏡。",
            "萬國移風，兆人承慶。"
        ],
        "title": "郊廟歌辭 儀坤廟樂章 太和",
        "id": "181cf5ae-f642-4a02-81f0-ae4685bed51f"
    },
    {
        "author": "張齊賢",
        "paragraphs": [
            "祼圭既濯，鬱鬯既陳。",
            "畫幕雲舉，黃流玉醇。",
            "儀充獻酌，禮盛衆禋。",
            "地察惟孝，愉焉饗親。"
        ],
        "title": "郊廟歌辭 儀坤廟樂章 肅和",
        "id": "27377974-8e63-49d7-8da0-8608a884d0a2"
    },
    {
        "author": "鄭善玉",
        "paragraphs": [
            "酌鬱既灌，薌蕭方爇。",
            "籩豆靜器，簠簋芬飶。",
            "魚腊薦美，牲牷表潔。",
            "是戢是將，載迎載列。"
        ],
        "title": "郊廟歌辭 儀坤廟樂章 雍和",
        "id": "3fa22cad-259c-44ee-9895-cae13745127c"
    },
    {
        "author": "薛稷",
        "paragraphs": [
            "陽靈配德，陰魄昭升。",
            "堯壇鳳下，漢室龍興。",
            "俔天作對，前旒是凝。",
            "化行南國，道盛西陵。",
            "造舟集灌，無德而稱。",
            "我粢既絜，我醴既澄。",
            "陰陰靈廟，光靈若憑。",
            "德馨惟享，孝思烝烝。"
        ],
        "title": "郊廟歌辭 儀坤廟樂章 昭升",
        "id": "085598ca-4735-4f96-8681-491f4d7a3260"
    },
    {
        "author": "不詳",
        "paragraphs": [
            "乾道既亨，坤元以貞。",
            "肅雍攸在，輔佐斯成。",
            "外睦九族，內光一庭。",
            "克生睿哲，祚我休明。",
            "欽若徽範，悠哉淑靈。",
            "建茲清宮，于彼上京。",
            "縮茅以獻，絜秬惟馨。",
            "實受其福，期乎億齡。"
        ],
        "title": "郊廟歌辭 儀坤廟樂章 坤貞",
        "id": "235e8677-6e47-4e04-9422-c1a98acd3773"
    },
    {
        "author": "徐堅",
        "paragraphs": [
            "於穆清廟，肅雍嚴祀。",
            "合福受釐，介以繁[祉]。"
        ],
        "title": "郊廟歌辭 儀坤廟樂章 壽和",
        "id": "d95c1136-9489-4d8b-a72e-22d1b0e7f1a3"
    },
    {
        "author": "胡雄",
        "paragraphs": [
            "送文迎武遞參差，一始一終光聖儀。",
            "四海生人歌有慶，千齡孝享肅無虧。"
        ],
        "title": "郊廟歌辭 儀坤廟樂章 舒和",
        "id": "0b15d19b-79e5-4872-8e52-77d26c711632"
    },
    {
        "author": "劉子玄",
        "paragraphs": [
            "妙筭申帷幄，神謀及廟庭。",
            "兩階文物備，七德武功成。",
            "校獵長楊苑，屯軍細柳營。",
            "將軍獻凱入，歌舞溢重城。"
        ],
        "title": "郊廟歌辭 儀坤廟樂章 安和",
        "id": "201aff1c-c3f8-4327-93bf-c1d6a1232ac7"
    },
    {
        "author": "員半千",
        "paragraphs": [
            "孝享云畢，惟徹有章。",
            "雲感玄羽，風悽素商。",
            "瞻望神座，祗戀匪遑。",
            "禮終樂闋，肅雍鏘鏘。"
        ],
        "title": "郊廟歌辭 儀坤廟樂章 雍和",
        "id": "2bcac1d6-b744-4060-9ef5-7f35dad5db8f"
    },
    {
        "author": "祝欽明",
        "paragraphs": [
            "閟宮實實，清廟微微。",
            "降格無象，馨香有依。",
            "式昭纂慶，方融嗣徽。",
            "明禋是享，神保聿歸。"
        ],
        "title": "郊廟歌辭 儀坤廟樂章 永和",
        "id": "eed3132b-db96-48c9-aefc-898186012ccc"
    },
    {
        "author": "不詳",
        "paragraphs": [
            "月靈降德，坤元授光。",
            "娥英比秀，任姒均芳。",
            "瑤臺薦祉，金屋延祥。",
            "迎神有樂，歆此嘉薌。"
        ],
        "title": "郊廟歌辭 儀坤廟樂章 迎神",
        "id": "f9531bb3-bce8-42e3-9e73-28de161c2b1a"
    },
    {
        "author": "不詳",
        "paragraphs": [
            "玉帛儀大，金絲奏廣。",
            "靈應有孚，冥徵不爽。",
            "降彼休福，歆茲禋享。",
            "送樂有章，神麾其上。"
        ],
        "title": "郊廟歌辭 儀坤廟樂章 送神",
        "id": "5df204cd-62f9-4d08-baa7-2d75bae5a9dd"
    },
    {
        "author": "不詳",
        "paragraphs": [
            "穆清廟，薦嚴禋。",
            "昭禮備，和樂新。",
            "望靈光，集元辰。",
            "祚無極，享萬春。"
        ],
        "title": "郊廟歌辭 昭德皇后廟樂章 永和",
        "id": "389ab6fd-17b0-4633-af04-f1f4d9985116"
    },
    {
        "author": "不詳",
        "paragraphs": [
            "誠心達，娛樂分。",
            "升簫膋，鬱氛氳。",
            "茅既縮，鬯既薰。",
            "后來思，福如雲。"
        ],
        "title": "郊廟歌辭 昭德皇后廟樂章 肅和",
        "id": "85a46f9d-724e-4e70-9a94-280ac37dcb72"
    },
    {
        "author": "不詳",
        "paragraphs": [
            "我將我享，盡明而誠。",
            "載芬黍稷，載滌犧牲。",
            "懿矣元良，萬邦以貞。",
            "心乎愛敬，若覩容聲。"
        ],
        "title": "郊廟歌辭 昭德皇后廟樂章 雍和",
        "id": "3e035238-dd9f-4544-b1d6-85dc9eb46810"
    },
    {
        "author": "不詳",
        "paragraphs": [
            "於穆先后，麗聖稱崇。",
            "母臨萬宇，道[被]六宮。",
            "昌時協慶，理內成功。",
            "殷薦明德，傳芳國風。"
        ],
        "title": "郊廟歌辭 昭德皇后廟樂章 坤元",
        "id": "c124fb36-862f-4c52-8ca3-d2ec5c92f80e"
    },
    {
        "author": "不詳",
        "paragraphs": [
            "工祝致告，徽音不遐。",
            "酒醴咸旨，馨香具嘉。",
            "受釐獻祉，永慶邦家。"
        ],
        "title": "郊廟歌辭 昭德皇后廟樂章 壽和",
        "id": "01780a1c-3926-44f0-a75e-bf97d4624284"
    },
    {
        "author": "不詳",
        "paragraphs": [
            "金枝羽部徹清歌，瑤臺肅穆笙磬羅。",
            "諧音遍響合明意，萬類昭融靈應多。"
        ],
        "title": "郊廟歌辭 昭德皇后廟樂章 舒和",
        "id": "39971b18-28f4-4de4-be97-f327fd3433fd"
    },
    {
        "author": "不詳",
        "paragraphs": [
            "辰位列四星，帝功參十亂。",
            "進賢勤內輔，扈蹕清多難。",
            "承天厚載均，並耀宵光璨。",
            "留徽藹前躅，萬古披圖煥。"
        ],
        "title": "郊廟歌辭 昭德皇后廟樂章 凱安",
        "id": "bde04cd8-18fd-45eb-80ea-fdc0af36c6d4"
    },
    {
        "author": "不詳",
        "paragraphs": [
            "公尸既起，享禮載終。",
            "稱歌進徹，盡敬繇衷。",
            "澤流惠下，大小咸同。"
        ],
        "title": "郊廟歌辭 昭德皇后廟樂章 雍和",
        "id": "ab29bc48-2530-448e-ad7e-d8bef40d1ac9"
    },
    {
        "author": "不詳",
        "paragraphs": [
            "昭事終，幽享餘。",
            "移月御，返仙居。",
            "璇庭寂，靈幄虛。",
            "顧裴回，感皇儲。"
        ],
        "title": "郊廟歌辭 昭德皇后廟樂章 永和",
        "id": "03981ca7-42b0-4400-af87-2106d8d2ab83"
    },
    {
        "author": "李舒",
        "paragraphs": [
            "皇矣天宗，德先王季。",
            "因心則友，克讓以位。",
            "爰命有司，式遵前志。",
            "神其降靈，昭饗祀事。"
        ],
        "title": "郊廟歌辭 讓皇帝廟樂章 迎神",
        "id": "429d126e-c2a3-4496-8481-fb7d16a587d0"
    },
    {
        "author": "李舒",
        "paragraphs": [
            "惟帝時若，去而上仙。",
            "祀用商舞，樂備宮懸。",
            "白璧加薦，玄纁告虔。",
            "子孫拜後，承茲吉蠲。"
        ],
        "title": "郊廟歌辭 讓皇帝廟樂章 奠幣",
        "id": "41ecef75-7b10-43ec-bd23-77fab837ced4"
    },
    {
        "author": "李舒",
        "paragraphs": [
            "祀盛體薦，禮協粢盛。",
            "方周假廟，用魯純牲。",
            "捧徹祗敬，擊拊和鳴。",
            "受釐歸胙，既戒而平。"
        ],
        "title": "郊廟歌辭 讓皇帝廟樂章 迎俎",
        "id": "92be38ae-8f3e-4b9b-ba7c-7064eb84e63f"
    },
    {
        "author": "李舒",
        "paragraphs": [
            "八音具舉，三壽既盥。",
            "潔茲宗彝，瑟彼圭瓚。",
            "蘭肴重錯，椒醑飄散。",
            "降胙維城，永爲藩翰。"
        ],
        "title": "郊廟歌辭 讓皇帝廟樂章 酌獻",
        "id": "8af69bf5-5208-4b2c-9b2c-97c904af1b2d"
    },
    {
        "author": "李舒",
        "paragraphs": [
            "秩禮有序，和音既同。",
            "九儀不忒，三揖將終。",
            "孝感藩后，相維辟公。",
            "四時之典，永永無窮。"
        ],
        "title": "郊廟歌辭 讓皇帝廟樂章 亞獻終獻",
        "id": "b3e0ba41-a564-4cf0-97d9-bb4185a5ace2"
    },
    {
        "author": "李舒",
        "paragraphs": [
            "奠獻已事，昏昕載分。",
            "風搖雨散，靈衛絪緼。",
            "龍駕帝服，上騰五雲。",
            "泮宮復閟，寂寞無聞。"
        ],
        "title": "郊廟歌辭 讓皇帝廟樂章 送神",
        "id": "206cead0-3581-4c90-806d-73c1988744cf"
    },
    {
        "author": "不詳",
        "paragraphs": [
            "道閟鶴關，運纏鳩里。",
            "門集大命，俾歆嘉祀。",
            "禮亞六瑚，誠殫二簋。",
            "有誠顒若，神斯戾止。"
        ],
        "title": "郊廟歌辭 享隱太子廟樂章 誠和",
        "id": "46a7c1f9-9435-4a65-a047-b3522122d754"
    },
    {
        "author": "不詳",
        "paragraphs": [
            "歲肇春宗，乾開震長。",
            "瑤山既寂，戾園斯享。",
            "玉肅其事，物昭其象。",
            "弦誦成風，笙歌合響。"
        ],
        "title": "郊廟歌辭 享隱太子廟樂章 肅和",
        "id": "fce85010-8fcb-42b5-8ac1-db094c76e69e"
    },
    {
        "author": "不詳",
        "paragraphs": [
            "明典肅陳，神居邃啓。",
            "春伯聯事，秋官相禮。",
            "有來雍雍，登歌濟濟。",
            "緬維主鬯，庶歆芳醴。"
        ],
        "title": "郊廟歌辭 享隱太子廟樂章 雍和",
        "id": "1dc3f1e4-38a9-44d2-b041-7818ef30f0b4"
    },
    {
        "author": "不詳",
        "paragraphs": [
            "三縣已判歌鐘列，六佾將開羽鏚分。",
            "尚想燕飛來蔽日，終疑鶴影降凌雲。"
        ],
        "title": "郊廟歌辭 享隱太子廟樂章 舒和",
        "id": "a0853819-25ae-442f-8f48-c0bf2717023e"
    },
    {
        "author": "不詳",
        "paragraphs": [
            "天步昔將開，商郊初欲踐。",
            "撫戎金陣廓，貳極瑤圖闡。",
            "雞戟遂崇儀，龍樓期好善。",
            "弄兵隳震業，啓聖隆嗣典。"
        ],
        "title": "郊廟歌辭 享隱太子廟樂章 凱安",
        "id": "033790bd-6e98-4c99-b4b7-2f3fe8d87c93"
    },
    {
        "author": "不詳",
        "paragraphs": [
            "蒼震有位，黃離蔽明。",
            "江充禍結，戾據災成。",
            "銜冤昔痛，贈典今榮。",
            "享靈有秩，奉樂以迎。"
        ],
        "title": "郊廟歌辭 隱太子廟樂章 迎神",
        "id": "78ae9964-a188-450b-ba7c-7c6386a2a980"
    },
    {
        "author": "不詳",
        "paragraphs": [
            "皇情悼往，祀議增設。",
            "鐘鼓鏗鏘，羽旄昭晰。",
            "掌禮云備，司筵告徹。",
            "樂以送神，靈其鑒闋。"
        ],
        "title": "郊廟歌辭 隱太子廟樂章 送神",
        "id": "867ad8d9-f1b1-43a5-94d7-7dac74332b1f"
    },
    {
        "author": "不詳",
        "paragraphs": [
            "副君昭象，道應黃離。",
            "銅樓備德，玉裕成規。",
            "仙氣靄靄，靈從師師。",
            "前驅戾止，控鶴來儀。"
        ],
        "title": "郊廟歌辭 享章懷太子廟樂章 迎神",
        "id": "f03e0bf6-9cfd-4209-9617-f25c4499343a"
    },
    {
        "author": "不詳",
        "paragraphs": [
            "忠孝本著，羽翼先成。",
            "寢門昭德，馳道爲程。",
            "幣帛有典，容衛無聲。",
            "司存既肅，廟享惟清。"
        ],
        "title": "郊廟歌辭 享章懷太子廟樂章 登歌酌鬯",
        "id": "c33a6b03-6ab3-42eb-b49a-4c3327d34f3f"
    },
    {
        "author": "不詳",
        "paragraphs": [
            "通三錫胤，明兩承英。",
            "太山比赫，伊水聞笙。",
            "宗祧是寄，禮樂其亨。",
            "嘉辰薦俎，以發聲明。"
        ],
        "title": "郊廟歌辭 享章懷太子廟樂章 迎俎酌獻",
        "id": "b94c383f-7e56-4f31-97d9-f5e0b11f6bec"
    },
    {
        "author": "不詳",
        "paragraphs": [
            "羽籥崇文禮以畢，干鏚奮武事將行。",
            "用舍繇來其有致，壯志宣威樂太平。"
        ],
        "title": "郊廟歌辭 享章懷太子廟樂章 送文舞迎武舞",
        "id": "0f875d13-f28a-4fb6-8770-c599af4c1909"
    },
    {
        "author": "不詳",
        "paragraphs": [
            "綠林熾炎曆，黃虞格有苗。",
            "沙塵驚塞外，帷幄命嫖姚。",
            "七德干戈止，三邊雲霧消。",
            "寶祚長無極，歌舞盛今朝。"
        ],
        "title": "郊廟歌辭 享章懷太子廟樂章 武舞作",
        "id": "b3e2191a-e121-4ddc-a90c-f39467dabf75"
    },
    {
        "author": "不詳",
        "paragraphs": [
            "甲觀昭祥，畫堂升位。",
            "禮絕羣后，望尊儲貳。",
            "啓誦慙德，莊丕掩粹。",
            "伊浦鳳翔，緱峰鶴至。"
        ],
        "title": "郊廟歌辭 享懿德太子廟樂章 迎神",
        "id": "6629ab09-a177-43fc-b434-b5b5c4aca1d3"
    },
    {
        "author": "不詳",
        "paragraphs": [
            "譽闡元儲，寄崇明兩。",
            "玉裕雖晦，銅樓可想。",
            "弦誦輟音，笙歌罷響。",
            "幣帛言設，禮容無爽。"
        ],
        "title": "郊廟歌辭 享懿德太子廟樂章 登歌酌鬯",
        "id": "ebaa76e9-e569-4145-bf34-2c543612c475"
    },
    {
        "author": "不詳",
        "paragraphs": [
            "雍雍盛典，肅肅靈祠。",
            "賓天有聖，對日無期。",
            "飄颻羽服，掣曳雲旗。",
            "眷言主鬯，心乎愴茲。"
        ],
        "title": "郊廟歌辭 享懿德太子廟樂章 迎俎酌獻",
        "id": "638dc04a-2956-4d8c-9953-bd99b6f07b10"
    },
    {
        "author": "不詳",
        "paragraphs": [
            "八音協奏陳金石，六佾分行整禮容。",
            "滄溟赴海還稱少，素月開輪即是重。"
        ],
        "title": "郊廟歌辭 享懿德太子廟樂章 送文舞迎武舞",
        "id": "2fd8d994-fa15-4dd6-9619-af4802e819fc"
    },
    {
        "author": "不詳",
        "paragraphs": [
            "隋季昔云終，唐年初啓聖。",
            "纂戎將禁暴，崇儒更敷政。",
            "威略靜三邊，仁恩覃萬姓。"
        ],
        "title": "郊廟歌辭 享懿德太子廟樂章 武舞作",
        "id": "d95012e2-da3b-40d9-ac43-3ccd222298cc"
    },
    {
        "author": "不詳",
        "paragraphs": [
            "儲后望崇，元良寄切。",
            "寢門是仰，馳道不絕。",
            "仙袂雲會，靈旗電晰。",
            "煌煌而來，禮物攸設。"
        ],
        "title": "郊廟歌辭 享節愍太子廟樂章 迎神",
        "id": "b58d8eef-5c3d-4ffc-a8d8-1444d5788cd0"
    },
    {
        "author": "不詳",
        "paragraphs": [
            "灼灼重明，仰承元首。",
            "既賢且哲，惟孝與友。",
            "惟孝雖遙，靈規不朽。",
            "禮因誠致，備絜玄酒。"
        ],
        "title": "郊廟歌辭 享節愍太子廟樂章 登歌酌鬯",
        "id": "79ddee12-c5fd-4c8d-a46b-eb1d6649d850"
    },
    {
        "author": "不詳",
        "paragraphs": [
            "嘉薦有典，至誠莫騫。",
            "畫梁雲亙，雕俎星連。",
            "樂器周列，禮容備宣。",
            "依稀如在，若未賓天。"
        ],
        "title": "郊廟歌辭 享節愍太子廟樂章 迎俎酌獻",
        "id": "0ff5fdc0-c751-4486-badb-b915f2846d71"
    },
    {
        "author": "不詳",
        "paragraphs": [
            "邕邕闡化憑文德，赫赫宣威藉武功。",
            "既執羽旄先拂吹，還持玉鏚更揮空。"
        ],
        "title": "郊廟歌辭 享節愍太子廟樂章 送文舞出迎武舞入",
        "id": "d20096b1-0638-4ae2-8991-63dd8cc416f6"
    },
    {
        "author": "不詳",
        "paragraphs": [
            "武德諒雍雍，由來掃寇戎。",
            "劒光揮作電，旗影列成虹。",
            "霧廓三邊靜，波澄四海同。",
            "睿圖今已盛，相共舞皇風。"
        ],
        "title": "郊廟歌辭 享節愍太子廟樂章 武舞作",
        "id": "7ad961c0-606b-4c1d-ae90-257a622641a5"
    },
    {
        "author": "許孟容",
        "paragraphs": [
            "觴牢具品，管磬有節。",
            "祝道夤恭，神儀昭晰。",
            "桐圭早貴，象輅追設。",
            "聲達樂成，降歆豐潔。"
        ],
        "title": "郊廟歌辭 享文敬太子廟樂章 請神",
        "id": "cc49c7e9-6335-48b7-bef3-6302b96ca84c"
    },
    {
        "author": "陳京",
        "paragraphs": [
            "歌以德發，聲以樂貴。",
            "樂善名存，追仙禮異。",
            "鸞旌拱修，鳳鳴合吹。",
            "神聽皇慈，仲月皆至。"
        ],
        "title": "郊廟歌辭 享文敬太子廟樂章 登歌",
        "id": "87a78b1d-6698-48af-9dee-5f1ed107b418"
    },
    {
        "author": "馮伉",
        "paragraphs": [
            "撰日瞻景，誠陳樂張。",
            "禮容秩秩，羽舞煌煌。",
            "肅將滌濯，祗薦芬芳。",
            "永錫繁祉，思深饗嘗。"
        ],
        "title": "郊廟歌辭 享文敬太子廟樂章 迎俎酌獻",
        "id": "a6e3064d-ee05-4ca8-b10d-30c7216efdd1"
    },
    {
        "author": "不詳",
        "paragraphs": [
            "干旄羽籥相虧蔽，一進一退殊行綴。",
            "昔獻三雍盛禮容，今陳六佾崇儀制。"
        ],
        "title": "郊廟歌辭 享文敬太子廟樂章 送文舞迎武舞",
        "id": "0da37a4d-2fd4-4bfd-b23f-c2aeccdfb968"
    },
    {
        "author": "崔邠",
        "paragraphs": [
            "醴齊泛尊彝，軒縣動干戚。",
            "入室僾如在，升階虔所歷。",
            "奮疾合威容，定利舒皦繹。",
            "方崇廟貌禮，永被君恩錫。"
        ],
        "title": "郊廟歌辭 享文敬太子廟樂章 亞獻終獻",
        "id": "2b3a1327-3904-4065-b735-f5bed808f6ea"
    },
    {
        "author": "張薦",
        "paragraphs": [
            "三獻具舉，九旗將旋。",
            "追勞表德，罷享賓天。",
            "風引仙管，堂虛畫筵。",
            "芳馨常在，瞻望悠然。"
        ],
        "title": "郊廟歌辭 享文敬太子廟樂章 送神",
        "id": "62ce882e-643b-4de0-9fb0-29097e6440c4"
    },
    {
        "author": "歸登",
        "paragraphs": [
            "嘉薦既陳，祀事孔明。",
            "閒歌在堂，萬舞在庭。",
            "外則盡物，內則盡誠。",
            "鳳笙如聞，歌其潔精。"
        ],
        "title": "郊廟歌辭 享惠昭太子廟樂章 請神",
        "id": "8f1bdb64-597c-4b05-ba77-8ed259edfb60"
    },
    {
        "author": "杜羔",
        "paragraphs": [
            "因心克孝，位震遺芬。",
            "賓天道茂，軫懷氣分。",
            "發祗乃祀，咳歎如聞。",
            "二歌斯升，以詠德薰。"
        ],
        "title": "郊廟歌辭 享惠昭太子廟樂章 登歌",
        "id": "49fbd5f0-3471-45c5-a64a-bc40941ecc7f"
    },
    {
        "author": "李逢吉",
        "paragraphs": [
            "既潔酒醴，聿陳熟腥。",
            "肅將震念，昭格儲靈。",
            "展矣禮典，薰然德馨。",
            "愔愔管磬，亦具是聽。"
        ],
        "title": "郊廟歌辭 享惠昭太子廟樂章 迎俎酌獻",
        "id": "9634986a-188d-4cde-b2c7-41b5036d2c16"
    },
    {
        "author": "孟簡",
        "paragraphs": [
            "喧喧金石容既缺，肅肅羽駕就行列。",
            "緱山遺響昔所聞，廟庭進旅今攸設。"
        ],
        "title": "郊廟歌辭 享惠昭太子廟樂章 送文舞出迎武舞入",
        "id": "fa313434-c420-4913-949b-ecca22c5d5a4"
    },
    {
        "author": "裴度",
        "paragraphs": [
            "重輪始發祥，齒胄方興學。",
            "冥然升紫府，鏗爾薦清樂。",
            "奠斝致馨香，在庭紛羽籥。",
            "禮成神既醉，髣髴緱山鶴。"
        ],
        "title": "郊廟歌辭 享惠昭太子廟樂章 亞獻終獻",
        "id": "c6230e55-bf8d-4279-8516-d7c1480d7dcb"
    },
    {
        "author": "王涯",
        "paragraphs": [
            "威儀畢陳，備樂將闋。",
            "苞茅酒縮，膋蕭香徹。",
            "宮臣展事，肅雍在列。",
            "迎精送往，厥鑒昭晰。"
        ],
        "title": "郊廟歌辭 享惠昭太子廟樂章 送神",
        "id": "5d132fee-78bd-4ca6-9f30-ebe3c81c95f7"
    },
    {
        "author": "不詳",
        "paragraphs": [
            "先德謙撝冠昔，嚴規節素超今。",
            "奉國忠誠每竭，承家至孝純深。",
            "追崇懼乖尊意，顯號恐玷徽音。",
            "既迫王公屢請，方乃俯遂羣心。",
            "有限無由展敬，奠醑每闕親斟。",
            "大禮虔申典冊，蘋藻敬薦翹襟。"
        ],
        "title": "郊廟歌辭 武后崇先廟樂章",
        "id": "0cb1c0b0-5d86-4916-8d89-6ff586e84308"
    },
    {
        "author": "不詳",
        "paragraphs": [
            "道赫梧宮，悲盈蒿里。",
            "爰賜徽烈，載敷嘉祀。",
            "享洽四時，規陳二簋。",
            "靈應昭格，神其戾止。"
        ],
        "title": "郊廟歌辭 襃德廟樂章 昭德",
        "id": "cc360c8a-07ac-45e0-bd96-bf2e8dfba5da"
    },
    {
        "author": "不詳",
        "paragraphs": [
            "塗山懿戚，媯汭崇姻。",
            "祠筵肇啓，祭典方申。",
            "禮以備物，樂以感神。",
            "用隆敦敍，載穆彝倫。"
        ],
        "title": "郊廟歌辭 襃德廟樂章 進德",
        "id": "2a013e18-54cc-4269-a082-97cf543ddf65"
    },
    {
        "author": "不詳",
        "paragraphs": [
            "家著累仁，門昭積善。",
            "瑤篚既列，金縣式展。"
        ],
        "title": "郊廟歌辭 襃德廟樂章 襃德",
        "id": "9ee1a9cc-06b3-43f2-843e-2c18869a92c4"
    },
    {
        "author": "不詳",
        "paragraphs": [
            "昭昭竹殿開，奕奕蘭宮啓。",
            "懿範隆丹掖，殊榮闢朱邸。",
            "六佾薦徽容，三簋陳芳醴。",
            "萬石覃貽厥，分珪崇祖禰。"
        ],
        "title": "郊廟歌辭 襃德廟樂章 武舞作",
        "id": "46351d94-3e29-45c5-a09a-b37e306bdfdd"
    },
    {
        "author": "不詳",
        "paragraphs": [
            "名隆五嶽，秩映三台。",
            "嚴祠已備，[睟]影方迴。"
        ],
        "title": "郊廟歌辭 襃德廟樂章 彰德",
        "id": "0012fad3-1326-4cba-95b2-d420ec573977"
    },
    {
        "author": "不詳",
        "paragraphs": [
            "壽丘惟舊跡，酆邑乃前基。",
            "粤余承累聖，懸弧亦在茲。",
            "弱齡逢運改，提劒鬱匡時。",
            "指麾八荒定，懷柔萬國夷。",
            "梯山盛入欵，駕海亦來思。",
            "單于陪武帳，日逐衛文㮰。",
            "端扆朝四岳，無爲任百司。",
            "霜節明秋景，輕冰結水湄。",
            "芸黃遍原隰，禾頴積京坻。",
            "共樂還譙宴，歡此大風詩。"
        ],
        "title": "舞曲歌辭 功成慶善樂舞詞",
        "id": "4976a8f8-250f-4373-bdb4-19222eaf4ec0"
    },
    {
        "author": "不詳",
        "paragraphs": [
            "芳歲肇佳節，物華當仲春。",
            "乾坤既昭泰，煙景含氤氳。",
            "德淺荷玄貺，樂成思治人。",
            "前庭列鐘鼓，廣殿延羣臣。",
            "八卦隨舞意，五音轉曲新。",
            "顧非咸池奏，庶協南風薰。",
            "式宴禮所重，浹歡情必均。",
            "同和諒在茲，萬國希可親。"
        ],
        "title": "舞曲歌辭 中和樂舞詞",
        "id": "0bf4db06-9f1f-4d9a-bf85-57a742b46a17"
    },
    {
        "author": "不詳",
        "paragraphs": [
            "受律辭元首，相將討叛臣。",
            "咸歌破陣樂，共賞太平人。"
        ],
        "title": "舞曲歌辭 凱樂歌辭 破陣樂",
        "id": "1a189c45-aa28-4599-96c8-dd55e1d67a23"
    },
    {
        "author": "不詳",
        "paragraphs": [
            "聖德期昌運，雍熙萬宇清。",
            "乾坤資化育，海嶽共休明。",
            "闢土欣耕稼，銷戈遂偃兵。",
            "殊方歌帝澤，執贄賀昇平。"
        ],
        "title": "舞曲歌辭 凱樂歌辭 應聖期",
        "id": "bf410866-e96c-46e5-a6af-f54971f61820"
    },
    {
        "author": "不詳",
        "paragraphs": [
            "四海皇風被，千年德水清。",
            "戎衣更不著，今日告功成。"
        ],
        "title": "舞曲歌辭 凱樂歌辭 賀聖歡",
        "id": "55c332db-d62a-45b9-83ce-1b22f3261c7a"
    },
    {
        "author": "不詳",
        "paragraphs": [
            "主聖開昌曆，臣忠奉大猷。",
            "君看偃革後，便是太平秋。"
        ],
        "title": "舞曲歌辭 凱樂歌辭 君臣同慶樂",
        "id": "5fe98de1-5cd1-4a24-892c-56e058583719"
    },
    {
        "author": "趙光逢、張衮",
        "paragraphs": [
            "就陽位，升圓丘。",
            "佩雙玉，御大裘。",
            "膺天命，擁神休。",
            "萬靈感，百祿遒。"
        ],
        "title": "郊廟歌辭 梁郊祀樂章 慶和 一",
        "id": "e6bc971a-81b0-42db-b6e7-7f3e6d2aa250"
    },
    {
        "author": "趙光逢、張衮",
        "paragraphs": [
            "秉黃鉞，建朱旗。",
            "震八表，清二儀。",
            "帝業顯，王道夷。",
            "受景命，啓皇基。"
        ],
        "title": "郊廟歌辭 梁郊祀樂章 慶和 二",
        "id": "85735127-9249-41f5-8c05-ffc89bbe34d2"
    },
    {
        "author": "趙光逢、張衮",
        "paragraphs": [
            "開九門，懷百神。",
            "通肸蠁，接氤氳。",
            "明粢薦，廣樂陳。",
            "奠嘉璧，燎芳薪。"
        ],
        "title": "郊廟歌辭 梁郊祀樂章 慶和 三",
        "id": "c83d6fd3-b533-4f81-8274-cfc77d39ce77"
    },
    {
        "author": "趙光逢、張衮",
        "paragraphs": [
            "膺寶圖，執左契。",
            "德應天，聖饗帝。",
            "薦表衷，荷靈惠。",
            "壽萬年，祚百世。"
        ],
        "title": "郊廟歌辭 梁郊祀樂章 慶和 四",
        "id": "3c02395c-ea77-4e2e-b356-da5a089542c7"
    },
    {
        "author": "趙光逢、張衮",
        "paragraphs": [
            "惟德動天，有感必通。",
            "秉茲一德，禋於六宗。",
            "欽夤寶命，恭肅禮容。",
            "來顧來享，永穆皇風。"
        ],
        "title": "郊廟歌辭 梁郊祀樂章 慶和 五",
        "id": "72d9dcc7-c6eb-4b78-8d05-f1f3b6963937"
    },
    {
        "author": "趙光逢、張衮",
        "paragraphs": [
            "天惟佑德，辟乃奉天。",
            "交感斯在，昭事罔愆。",
            "歲功已就，王道無偏。",
            "於焉報本，是用告虔。"
        ],
        "title": "郊廟歌辭 梁郊祀樂章 慶和 六",
        "id": "2838b215-b643-4eba-83f3-74c33b9b0a78"
    },
    {
        "author": "趙光逢、張衮",
        "paragraphs": [
            "聖皇戾止，天步舒遲。",
            "乾乾睿相，穆穆皇儀。",
            "進退必肅，陟降是祗。",
            "六變克協，萬靈協隨。"
        ],
        "title": "郊廟歌辭 梁郊祀樂章 慶順",
        "id": "aea2ebbd-30af-49d6-a669-4d2e230fbcf2"
    },
    {
        "author": "趙光逢、張衮",
        "paragraphs": [
            "天命降鑒，帝德惟馨。",
            "享祀不忒，禮容孔明。",
            "奠璧布幣，薦神獻精。",
            "神佑以答，敷錫永寧。"
        ],
        "title": "郊廟歌辭 梁郊祀樂章 慶平",
        "id": "6b5da87f-0b2d-4b82-8461-174658630b20"
    },
    {
        "author": "趙光逢、張衮",
        "paragraphs": [
            "籩豆簠簋，黍稷非馨。",
            "懿茲彝器，厥德惟明。",
            "金石匏革，以和以平。",
            "繇此無體，期乎永寧。"
        ],
        "title": "郊廟歌辭 梁郊祀樂章 慶肅",
        "id": "31f00e5a-29bd-41ee-b876-1555098dc862"
    },
    {
        "author": "趙光逢、張衮",
        "paragraphs": [
            "哲后躬享，旨酒斯陳。",
            "王恭無斁，嚴祀維夤。",
            "皇祖以配，大孝以振。",
            "宜錫景福，永休下民。"
        ],
        "title": "郊廟歌辭 梁郊祀樂章 慶熙",
        "id": "323842d9-5424-473b-b736-17a756fa6bb8"
    },
    {
        "author": "趙光逢、張衮",
        "paragraphs": [
            "恭祀上帝，于國之陽。",
            "爵醴是荷，鴻基永昌。"
        ],
        "title": "郊廟歌辭 梁郊祀樂章 慶隆",
        "id": "0422e5c8-5a58-467c-9bd8-c38a585b0ac2"
    },
    {
        "author": "趙光逢、張衮",
        "paragraphs": [
            "道和氣兮襲氤氳，宣皇規兮彰聖神。",
            "服遐裔兮敷質文，格苗扈兮息煙塵。"
        ],
        "title": "郊廟歌辭 梁郊祀樂章 慶融",
        "id": "6947499c-32e9-4bd7-9df9-7cfb4a9b9c26"
    },
    {
        "author": "趙光逢、張衮",
        "paragraphs": [
            "大業來四夷，仁風和萬國。",
            "白日體無私，皇天輔有德。",
            "七旬罪已服，六月師方克。",
            "偉哉帝道隆，終始常作則。"
        ],
        "title": "郊廟歌辭 梁郊祀樂章 慶休",
        "id": "a4ed9fc0-2f60-4076-bdc6-10647b93bb3a"
    },
    {
        "author": "趙光逢、張衮",
        "paragraphs": [
            "煙燎升，禮容徹。",
            "誠感達，人神悅。",
            "靈貺彰，聖情結。",
            "玉座寂，金爐歇。"
        ],
        "title": "郊廟歌辭 梁郊祀樂章 慶和",
        "id": "aa9edde0-b875-4ac6-ad28-2643d36fe463"
    },
    {
        "author": "不詳",
        "paragraphs": [
            "五兵勿用，萬國咸安。",
            "告功圓蓋，受命雲壇。",
            "樂鳴鳳律，禮備雞竿。",
            "神光欲降，衆目遐觀。"
        ],
        "title": "郊廟歌辭 周郊祀樂章 昭順樂",
        "id": "874cb9ab-1d1d-46d0-a2f6-ca86a74f6a8b"
    },
    {
        "author": "不詳",
        "paragraphs": [
            "羽衛離丹闕，金軒赴泰壇。",
            "珠旗明月色，玉佩曉霜寒。",
            "黼黻龍衣備，琮璜寶器完。",
            "百神將受職，宗社保長安。"
        ],
        "title": "郊廟歌辭 周郊祀樂章 治順樂",
        "id": "0e853c39-1a72-4671-86c1-562805f0d563"
    },
    {
        "author": "不詳",
        "paragraphs": [
            "明君陳大禮，展幣祀圓丘。",
            "雅樂聲其發，祥雲色正浮。"
        ],
        "title": "郊廟歌辭 周郊祀樂章 感順樂",
        "id": "8c45a628-700b-4822-80b5-01cff6f7997b"
    },
    {
        "author": "不詳",
        "paragraphs": [
            "黃彝將獻，特牲預迎。",
            "既修昭事，潛達明誠。"
        ],
        "title": "郊廟歌辭 周郊祀樂章 禋順樂",
        "id": "0ff009da-1154-46ae-bc65-af8c9372f08d"
    },
    {
        "author": "不詳",
        "paragraphs": [
            "相承五運，取法三才。",
            "大禮爰展，率土咸來。",
            "卿雲祕室，甘泉寶臺。",
            "象樽初酌，受福不回。"
        ],
        "title": "郊廟歌辭 周郊祀樂章 福順樂",
        "id": "da032cf6-0cbf-4ac0-89c5-ca1f30d1103c"
    },
    {
        "author": "不詳",
        "paragraphs": [
            "昊天成命，邦國盛儀。",
            "多士齊列，六龍載馳。",
            "壇升泰一，樂奏咸池。",
            "高明祚德，永致昌期。"
        ],
        "title": "郊廟歌辭 周郊祀樂章 福順樂",
        "id": "d4a3572e-6a8b-48dd-b783-fdcad0b18c3f"
    },
    {
        "author": "不詳",
        "paragraphs": [
            "上天垂景貺，哲后舉鸞觴。",
            "明德今方祚，邦家萬世昌。"
        ],
        "title": "郊廟歌辭 周郊祀樂章 福順樂",
        "id": "52d4576e-8c59-4eb6-b447-418a531cb97e"
    },
    {
        "author": "不詳",
        "paragraphs": [
            "木鐸敷音文德昌，朱干成列武功彰。",
            "雷鼗鷺羽今休用，玉鏚相參正發揚。"
        ],
        "title": "郊廟歌辭 周郊祀樂章 忠順樂",
        "id": "8ca290b9-18af-4403-bdc7-00c6d0aa3211"
    },
    {
        "author": "不詳",
        "paragraphs": [
            "圭瓚方陳禮，干旄乃象功。",
            "成文非羽籥，猛勢若羆熊。"
        ],
        "title": "郊廟歌辭 周郊祀樂章 武舞樂",
        "id": "ae1d49cc-efe9-4014-ad98-8417fedced83"
    },
    {
        "author": "不詳",
        "paragraphs": [
            "雲門孤竹，蒼璧黃琮。",
            "既祀天地，克配祖宗。",
            "虔修盛禮，仰荅玄功。",
            "神歸碧落，福降無窮。"
        ],
        "title": "郊廟歌辭 周郊祀樂章 昭順樂",
        "id": "f5c60e4b-e1c7-4071-8d05-b4e786788e12"
    },
    {
        "author": "不詳",
        "paragraphs": [
            "黍稷馨，醴𨣧清。",
            "牲牷潔，金石鏗。",
            "恭祀事，結皇情。",
            "神來格，歌頌聲。"
        ],
        "title": "郊廟歌辭 梁太廟樂舞辭 開平舞",
        "id": "0a53428d-1ee1-4404-81a3-8aeaae4894fa"
    },
    {
        "author": "不詳",
        "paragraphs": [
            "莫高者天，攀躋弗克。",
            "隮天有方，累仁積德。",
            "祖宗隆之，子孫履之。",
            "配天明祀，永永孝思。"
        ],
        "title": "郊廟歌辭 梁太廟樂舞辭 皇帝行",
        "id": "f6c8f066-5e4e-44d0-853d-13902a670a69"
    },
    {
        "author": "不詳",
        "paragraphs": [
            "莊肅蒞事，周旋禮容。",
            "裸鬯嚴潔，穆穆雍雍。"
        ],
        "title": "郊廟歌辭 梁太廟樂舞辭 帝盥",
        "id": "64e7b48a-305f-4d78-a810-c84a76b7b348"
    },
    {
        "author": "不詳",
        "paragraphs": [
            "於赫我皇，建中立極。",
            "動以武功，靜以文德。",
            "昭事上帝，歡心萬國。",
            "大報嚴禋，四海述職。"
        ],
        "title": "郊廟歌辭 梁太廟樂舞辭 登歌",
        "id": "630ab837-d414-4cce-bf80-bc615a6c15fd"
    },
    {
        "author": "不詳",
        "paragraphs": [
            "於穆皇祖，濬哲雍熙。",
            "美溢中夏，化被南陲。",
            "后稷累德，公劉創基。",
            "肇興九廟，樂合來儀。"
        ],
        "title": "郊廟歌辭 梁太廟樂舞辭 大合舞",
        "id": "f87f89bd-21a1-4861-9590-eb27a2888aa2"
    },
    {
        "author": "不詳",
        "paragraphs": [
            "天地合德，睿聖昭彰。",
            "累贈太傅，俄登魏王。",
            "雄名不朽，奕葉而光。",
            "建國之兆，君臨萬方。"
        ],
        "title": "郊廟歌辭 梁太廟樂舞辭 象功舞",
        "id": "d5f1c26b-b71b-41d9-a261-95b0f036fe9c"
    },
    {
        "author": "不詳",
        "paragraphs": [
            "於赫帝命，應天順人。",
            "亭育品彙，賓禮百神。",
            "洪基永固，景命惟新。",
            "肅恭孝享，祚我生民。"
        ],
        "title": "郊廟歌辭 梁太廟樂舞辭 來儀舞",
        "id": "32a6054f-b534-4e84-b350-3ac909640f93"
    },
    {
        "author": "不詳",
        "paragraphs": [
            "肅肅文考，源濬派長。",
            "漢稱誕季，周實生昌。",
            "奄有四海，超彼百王。",
            "笙鏞迭奏，禮物熒煌。"
        ],
        "title": "郊廟歌辭 梁太廟樂舞辭 昭德舞",
        "id": "826ce190-8078-4566-abe8-cd6b0f008072"
    },
    {
        "author": "不詳",
        "paragraphs": [
            "戛玉摐金永頌聲，檿絲孤竹和且清。",
            "靈歆醉止犧象盈，自天降福千萬齡。"
        ],
        "title": "郊廟歌辭 梁太廟樂舞辭 飲福",
        "id": "6ef3f8b3-47d4-46fc-a4e6-1e5f5409ca4b"
    },
    {
        "author": "不詳",
        "paragraphs": [
            "笙鏞洋洋，庭燎煌煌。",
            "明星有爛，祝史下堂。",
            "[籩]豆斯撤，禮容有章。",
            "克勤克儉，無怠無荒。"
        ],
        "title": "郊廟歌辭 梁太廟樂舞辭 撤豆",
        "id": "bee147ae-b09f-4b5b-a916-8297f1584642"
    },
    {
        "author": "不詳",
        "paragraphs": [
            "其降無從，其往無蹤。",
            "黍稷非馨，有感必通。",
            "赫奕令德，髣髴睟容。",
            "再拜慌忽，遐想昊穹。"
        ],
        "title": "郊廟歌辭 梁太廟樂舞辭 送神",
        "id": "54a1868d-5896-4ede-81ee-9793077ce6a2"
    },
    {
        "author": "崔居儉、盧文紀",
        "paragraphs": [
            "懿彼明德，赫赫煌煌。",
            "名高閫域，功著旂常。",
            "道符休泰，運叶祺祥。",
            "慶傳萬祀，以播耿光。"
        ],
        "title": "郊廟歌辭 後唐宗廟樂舞辭 昭德舞",
        "id": "3efeffba-63c5-4de4-90d4-203e176ea4b6"
    },
    {
        "author": "崔居儉、盧文紀",
        "paragraphs": [
            "帝業光揚，皇圖翕赫。",
            "聖德孔彰，神功不測。",
            "信及豚魚，恩霑動植。",
            "懿範鴻名，傳之萬億。"
        ],
        "title": "郊廟歌辭 後唐宗廟樂舞辭 文明舞",
        "id": "c459ade7-f1ec-449d-9280-f885c9680769"
    },
    {
        "author": "崔居儉、盧文紀",
        "paragraphs": [
            "晉國肇興，雄圖再固。",
            "黼黻帝道，金玉王度。",
            "皇天無親，惟德是輔。",
            "載誕英明，永光聖祚。"
        ],
        "title": "郊廟歌辭 後唐宗廟樂舞辭 應天舞",
        "id": "c4562669-eb6d-49db-9be9-7e0188a5607e"
    },
    {
        "author": "崔居儉、盧文紀",
        "paragraphs": [
            "慶傳瓚祚，位正瑤圖。",
            "功宣四海，化被八區。",
            "靜彰帝道，動合乾符。",
            "千秋萬祀，永荷昭蘇。"
        ],
        "title": "郊廟歌辭 後唐宗廟樂舞辭 永平舞",
        "id": "41ee0b46-12c6-47ea-a6c5-e4aac44c2fc4"
    },
    {
        "author": "崔居儉、盧文紀",
        "paragraphs": [
            "艱難王業，返正皇唐。",
            "先天再造，却日重光。",
            "漢紹世祖，夏資少康。",
            "功成德茂，率祀無疆。"
        ],
        "title": "郊廟歌辭 後唐宗廟樂舞辭 武成舞",
        "id": "6efdeafd-8fbd-40a2-83f3-7a570f43a2e8"
    },
    {
        "author": "崔居儉、盧文紀",
        "paragraphs": [
            "仁君御宇，寰海謐清。",
            "運符武德，道協文明。",
            "九成式敍，百度惟貞。",
            "金門積慶，玉葉傳榮。"
        ],
        "title": "郊廟歌辭 後唐宗廟樂舞辭 雍煕舞",
        "id": "bc43dea3-2c32-4f99-a810-7ed8854a3b9d"
    },
    {
        "author": "張昭",
        "paragraphs": [
            "明明我祖，天集休明。",
            "神母夜哭，彤雲晝興。",
            "籩豆有踐，管籥斯登。",
            "孝孫致告，神其降靈。"
        ],
        "title": "郊廟歌辭 漢宗廟樂舞辭 武德舞",
        "id": "3ab117a7-0b6d-43fc-8ff4-412ef61802de"
    },
    {
        "author": "張昭",
        "paragraphs": [
            "天降祥，漢祚昌。",
            "火炎上，水靈長。",
            "建廟社，潔蒸嘗。",
            "羅鐘石，儼珩璜。",
            "陳玉豆，酌金觴。",
            "氣昭感，德馨香。",
            "祗洛汭，瞻晉陽。",
            "降吾祖，福穰穰。"
        ],
        "title": "郊廟歌辭 漢宗廟樂舞辭 靈長舞",
        "id": "07232e95-0109-4302-ad90-957ca3c2cd2f"
    },
    {
        "author": "張昭",
        "paragraphs": [
            "黍稷斯馨，祖德惟明。",
            "蛇告赤帝，龜謀大橫。",
            "雲行雨施，天成地平。",
            "造我家邦，斡我璿衡。",
            "陶匏在御，醍盎惟精。",
            "或戛或擊，載炮載烹。",
            "飲福受胙，舞降歌迎。",
            "滔滔不竭，洪惟水行。"
        ],
        "title": "郊廟歌辭 漢宗廟樂舞辭 積善舞",
        "id": "2bf39a54-a034-4425-8044-d7d70738f029"
    },
    {
        "author": "張昭",
        "paragraphs": [
            "運極金行謝，天資水德隆。",
            "禮神鄜畤館，布政未央宮。",
            "詰旦備明祀，登歌荅茂功。",
            "雲軒臨降久，星俎薦陳豐。",
            "靄靄沈檀霧，鏗鏘環佩風。",
            "熒煌升藻藉，肸蠁轉珠櫳。",
            "尊祖咸韶備，貽孫書軌同。",
            "京坻長有積，宗社享無窮。"
        ],
        "title": "郊廟歌辭 漢宗廟樂舞辭 顯仁舞",
        "id": "4866e70c-51c9-48bb-a2b4-d4d975e338fe"
    },
    {
        "author": "張昭",
        "paragraphs": [
            "罘罳曉唱雞人，三牲八簋斯陳。",
            "霧集瑤階瑣闥，香生綺席華茵。",
            "珠佩貂璫熠爚，羽旄干戚紛綸。",
            "酌鬯既終三獻，凝旒何止千春。",
            "阿閣長棲綵鳳，郊宮疊奏祥麟。",
            "赤伏英靈未泯，玄圭運祚重新。",
            "玉斝犧樽瀲灩，龍旂鳳轄逡巡。",
            "瞻望月遊冠冕，猶疑蒼野回輪。"
        ],
        "title": "郊廟歌辭 漢宗廟樂舞辭 章慶舞",
        "id": "792ab2c6-7baf-427b-bccf-e9e58537de8e"
    },
    {
        "author": "張昭",
        "paragraphs": [
            "高廟明靈再啓圖，金根玉輅幸神都。",
            "巢阿丹凰銜書命，入昴飛星獻寶符。",
            "正換熏弦娛赤子，忽登仙駕泣蒼梧。",
            "薦櫻鶴館笳簫咽，酌鬯金楹劒佩趨。",
            "星俎雲罍兼魯禮，朱干象箾雜巴渝。",
            "氤氳龍麝交青瑣，髣髴[錫]鑾下蘂珠。",
            "薦豆奉觴親玉几，配天合祖耀璿樞。",
            "受釐飲酒皇歡洽，仰俟餘靈泰九區。"
        ],
        "title": "郊廟歌辭 漢宗廟樂舞辭 觀德舞",
        "id": "6f12b2f5-d237-4507-aa77-3eaab9fa5a8c"
    },
    {
        "author": "不詳",
        "paragraphs": [
            "我后至孝，祗謁祖先。",
            "仰瞻廟貌，夙設宮懸。",
            "朱弦疏越，羽舞迴旋。",
            "神其來格，明祀惟虔。"
        ],
        "title": "郊廟歌辭 周宗廟樂舞辭 肅順",
        "id": "b8833a3c-5382-478d-aa30-1fb1f4a93a3c"
    },
    {
        "author": "不詳",
        "paragraphs": [
            "清廟將入，衮服是依。",
            "載行載止，令行令儀。",
            "永終就養，空極孝思。",
            "瞻望如在，顧復長違。"
        ],
        "title": "郊廟歌辭 周宗廟樂舞辭 治順",
        "id": "a20f5b10-ab9d-4422-b68e-e0fbfa4f3992"
    },
    {
        "author": "不詳",
        "paragraphs": [
            "周道載興，象日之明。",
            "萬邦咸慶，百穀用成。",
            "於穆聖祖，祗薦鴻名。",
            "祀於廟社，陳其犧牲。",
            "進旅退旅，皇武之形。",
            "一倡三歎，朱弦之聲。",
            "以妥以侑，既和且平。",
            "至誠潛達，介福攸寧。"
        ],
        "title": "郊廟歌辭 周宗廟樂舞辭 肅雍舞",
        "id": "40427e69-1d6a-4d07-8428-f3cbda689880"
    },
    {
        "author": "不詳",
        "paragraphs": [
            "清廟新，展嚴禋。",
            "恭祖德，厚人倫。",
            "雅樂薦，禮器陳。",
            "儼皇尸，列虞賓。",
            "神如在，聲不聞。",
            "享必信，貌惟夤。",
            "想龍服，奠犧樽。",
            "禮既備，慶來臻。"
        ],
        "title": "郊廟歌辭 周宗廟樂舞辭 章德舞",
        "id": "1db83204-895b-41ca-9ad5-502106899bf4"
    },
    {
        "author": "不詳",
        "paragraphs": [
            "卜世長，帝祚昌。",
            "定中國，服四方。",
            "修明祀，從舊章。",
            "奏激楚，轉清商。",
            "羅俎豆，列簪裳。",
            "歌纍纍，容皇皇。",
            "望來格，降休祥。",
            "祝敢告，壽無疆。"
        ],
        "title": "郊廟歌辭 周宗廟樂舞辭 善慶舞",
        "id": "f8e557fd-6b68-47b3-b14f-b26de587fe6b"
    },
    {
        "author": "不詳",
        "paragraphs": [
            "穆穆王國，奕奕神功。",
            "毖祀載展，明德有融。",
            "彝樽斯滿，簠簋斯豐。",
            "紛絺旄羽，鏘洋磬鐘。",
            "或升或降，克和克同。",
            "孔惠之禮，必肅之容。",
            "錫以純嘏，祚其允恭。",
            "神保是饗，萬世無窮。"
        ],
        "title": "郊廟歌辭 周宗廟樂舞辭 觀成舞",
        "id": "640ab086-c340-4b15-8669-15ba50c0689d"
    },
    {
        "author": "不詳",
        "paragraphs": [
            "惟彼岐陽，德大流光。",
            "載造周室，澤及遐荒。",
            "於鑠聖祖，上帝是皇。",
            "迺聖迺神，知微知彰。",
            "新廟奕奕，豐年穰穰。",
            "取彼血膋，以往蒸嘗。",
            "黍稷惟馨，籩豆大房。",
            "工祝致告，受福無疆。"
        ],
        "title": "郊廟歌辭 周宗廟樂舞辭 明德舞",
        "id": "ef905ab2-4dae-4b94-9295-1d10156acfaf"
    },
    {
        "author": "不詳",
        "paragraphs": [
            "萬舞咸列，三階克清。",
            "貫珠一倡，擊石九成。",
            "盈觴雖酌，靈坐無形。",
            "永懷我祖，達其孝誠。"
        ],
        "title": "郊廟歌辭 周宗廟樂舞辭 咸順",
        "id": "ed40a913-e197-4ac1-85bd-d82dd147bede"
    },
    {
        "author": "不詳",
        "paragraphs": [
            "旨酒既獻，嘉殽乃迎。",
            "振其鼗鼓，潔以鉶羹。",
            "肇禋肇祀，或炮或烹。",
            "皇尸儼若，保饗是明。"
        ],
        "title": "郊廟歌辭 周宗廟樂舞辭 禋順",
        "id": "d0b0a9b7-a1ef-4cf7-b1c8-c9f205db19e2"
    },
    {
        "author": "不詳",
        "paragraphs": [
            "新廟奕奕，金奏洋洋。",
            "享于祖考，循彼典章。",
            "清酤特滿，嘉玉騰光。",
            "神醉既告，帝祉無疆。"
        ],
        "title": "郊廟歌辭 周宗廟樂舞辭 福順",
        "id": "2144751c-5633-4d58-b0bd-5dc2f044b83d"
    },
    {
        "author": "不詳",
        "paragraphs": [
            "稱文既表溫柔德，示武須成蹈厲容。",
            "綴兆疾舒皆應節，明明我祖樂無窮。"
        ],
        "title": "郊廟歌辭 周宗廟樂舞辭 忠順",
        "id": "6229fb2d-8df5-4435-9aae-b41a928a4d74"
    },
    {
        "author": "不詳",
        "paragraphs": [
            "聖祖累功，福鍾來裔。",
            "持羽執干，舞文不廢。"
        ],
        "title": "郊廟歌辭  善勝舞",
        "id": "42500782-6469-41ae-aeae-ecaba64511e1"
    },
    {
        "author": "不詳",
        "paragraphs": [
            "禮畢祀先，香散几筵。",
            "罷舞干戚，收撤豆籩。"
        ],
        "title": "郊廟歌辭  禋順",
        "id": "00f241fc-a107-454f-81fa-f0ac4893d155"
    },
    {
        "author": "不詳",
        "paragraphs": [
            "樂奏四順，福受萬年。",
            "神歸碧天，庭餘瑞煙。"
        ],
        "title": "郊廟歌辭  肅順",
        "id": "e46c92f3-c08f-41a9-9e61-2d2a4e23ebce"
    },
    {
        "author": "不詳",
        "paragraphs": [
            "赫矣昌運，明哉聖王。",
            "文興墜典，禮復舊章。",
            "鴛鸞濟濟，鳥獸蹌蹌。",
            "一人有慶，萬福無疆。"
        ],
        "title": "郊廟歌辭 晉朝饗樂章 初舉酒文同樂",
        "id": "ed452c0c-f893-4743-80ff-cd9170831490"
    },
    {
        "author": "不詳",
        "paragraphs": [
            "大明御宇，至德動天。",
            "君臣慶會，禮樂昭宣。",
            "劒佩成列，金石在縣。",
            "椒觴再獻，寶曆萬年。"
        ],
        "title": "郊廟歌辭 晉朝饗樂章 舉酒",
        "id": "48105ca4-28d4-4477-a6c3-73ae21a928fb"
    },
    {
        "author": "不詳",
        "paragraphs": [
            "朝野無事，寰瀛大康。",
            "聖人有作，盛禮重光。",
            "萬國執玉，千官奉觴。",
            "南山永固，地久天長。"
        ],
        "title": "郊廟歌辭 晉朝饗樂章 再舉酒",
        "id": "20bc12d7-5879-4e6d-a3ec-45b0034abe7b"
    },
    {
        "author": "不詳",
        "paragraphs": [
            "八表歡無事，三秋賀有成。",
            "照臨同日遠，渥澤並雲行。",
            "河變千年色，山呼萬歲聲。",
            "願修封岱禮，方以稱文明。"
        ],
        "title": "郊廟歌辭 晉朝饗樂章 四舉酒",
        "id": "f84ae8f0-fb73-470d-abe6-0e7415d9a96e"
    },
    {
        "author": "不詳",
        "paragraphs": [
            "劒佩儼如林，齊傾拱北心。",
            "渥恩頒美祿，咸濩聽和音。",
            "一德君臣合，重瞳日月臨。",
            "歌時兼樂聖，唯待贊泥金。"
        ],
        "title": "郊廟歌辭 晉朝饗樂章 羣臣酒行歌 一",
        "id": "9f407039-aaf9-41fe-a393-af670d5ff23c"
    },
    {
        "author": "不詳",
        "paragraphs": [
            "萬國咸歸禹，千官共祝堯。",
            "拜恩瞻鳳扆，傾耳聽雲韶。",
            "運啓金行遠，時和玉燭調。",
            "酒酣齊抃舞，同賀聖明朝。"
        ],
        "title": "郊廟歌辭 晉朝饗樂章 羣臣酒行歌 二",
        "id": "7f4d2f20-a7ac-4310-b2d5-3fb079011272"
    },
    {
        "author": "不詳",
        "paragraphs": [
            "令節陳高會，羣臣侍御筵。",
            "玉墀留愛景，金殿靄祥煙。",
            "振鷺涵天澤，靈禽下樂懸。",
            "聖明無一事，何處讓堯年。"
        ],
        "title": "郊廟歌辭 晉朝饗樂章 羣臣酒行歌 三",
        "id": "8a756cea-8b47-419c-99d0-06c17359dc05"
    },
    {
        "author": "不詳",
        "paragraphs": [
            "歲迎更始，節及朝元。",
            "冕旒仰止，冠劒相連。",
            "八音合奏，萬物齊宣。",
            "常陳盛禮，願永千年。"
        ],
        "title": "郊廟歌辭 周朝饗樂章 忠順",
        "id": "48f870b0-fa59-43e1-8ef2-6c58dd86f6a3"
    },
    {
        "author": "不詳",
        "paragraphs": [
            "明君當宁，列辟奉觴。",
            "雲容表瑞，日影初長。",
            "衣冠濟濟，鐘磬洋洋。",
            "令儀克盛，嘉會有章。"
        ],
        "title": "郊廟歌辭 周朝饗樂章 忠順",
        "id": "805b734f-4a62-45df-b725-0b775bb116d9"
    },
    {
        "author": "不詳",
        "paragraphs": [
            "庭陳大樂，作當太微。",
            "凝旒負扆，端拱垂衣。",
            "鴛鸞成列，簪組相輝。",
            "御爐香散，郁郁霏霏。"
        ],
        "title": "郊廟歌辭 周朝饗樂章 治順",
        "id": "f5ec0478-b462-441b-bfa3-59c93c82f376"
    },
    {
        "author": "不詳",
        "paragraphs": [
            "聖皇端拱，多士輸忠。",
            "蠻觴共獻，臣心畢同。",
            "聲齊嵩嶽，祝比華封。",
            "千齡萬祀，常保時雍。"
        ],
        "title": "郊廟歌辭 周朝饗樂章 福順",
        "id": "64afb35e-d5b9-4f5b-af6b-1b47a72d1e9e"
    },
    {
        "author": "不詳",
        "paragraphs": [
            "鴻鈞廣運，嘉節良辰。",
            "列辟在位，萬國來賓。",
            "干旌屢舞，金石咸陳。",
            "禮容既備，帝履長春。"
        ],
        "title": "郊廟歌辭 周朝饗樂章 康順",
        "id": "2df45b12-b0e8-46d3-b366-8a0f26cbfbec"
    },
    {
        "author": "不詳",
        "paragraphs": [
            "禮成三爵，樂畢九成。",
            "共離金戺，復列彤庭。"
        ],
        "title": "郊廟歌辭 周朝饗樂章 忠順",
        "id": "f73247fb-5b23-431e-8e31-e388cd6b44ba"
    },
    {
        "author": "不詳",
        "paragraphs": [
            "明庭展禮，爲龍爲光。",
            "咸韶息韻，鵷鷺歸行。"
        ],
        "title": "郊廟歌辭 周朝饗樂章 忠順",
        "id": "23abe3f3-6a5a-404a-8875-5844c102efc4"
    },
    {
        "author": "不詳",
        "paragraphs": [
            "聖代修文德，明庭舉舊章。",
            "兩階陳羽籥，萬舞合宮商。",
            "劒佩森鴛鷺，簫韶下鳳凰。",
            "我朝青史上，千古有輝光。"
        ],
        "title": "郊廟歌辭 晉昭德成功舞歌 昭德舞歌二首 一",
        "id": "ff874166-6794-41a3-945b-4f9c949adbdb"
    },
    {
        "author": "不詳",
        "paragraphs": [
            "淮海干戈戢，朝廷禮樂施。",
            "白駒皆就縶，丹鳳復來儀。",
            "德備三苗格，風行萬國隨。",
            "小臣同百獸，率舞賀昌期。"
        ],
        "title": "郊廟歌辭 晉昭德成功舞歌 昭德舞歌二首 二",
        "id": "3806494e-a073-476c-b9e0-bac7f834a4dc"
    },
    {
        "author": "不詳",
        "paragraphs": [
            "撥亂資英主，開基自晉陽。",
            "一戎成大業，七德煥前王。",
            "炎漢提封遠，姬周世祚長。",
            "朱干將玉戚，全象武功揚。"
        ],
        "title": "郊廟歌辭 晉昭德成功舞歌 武功舞歌二首 一",
        "id": "f72402fd-ddb2-4782-a5d7-1402c8cf495c"
    },
    {
        "author": "不詳",
        "paragraphs": [
            "睿算超前古，神功格上圓。",
            "百川留禹跡，萬國戴堯天。",
            "既已櫜弓矢，誠宜播管弦。",
            "蹌蹌隨鳥獸，共樂太平年。"
        ],
        "title": "郊廟歌辭 晉昭德成功舞歌 武功舞歌二首 二",
        "id": "a6014337-3716-40f7-80fd-ce7b8b8a7c76"
    },
    {
        "author": "張籍",
        "paragraphs": [
            "翩翩兮朱鷺，來汎春塘棲綠樹。",
            "羽毛如翦色如染，遠飛欲下雙翅斂。",
            "避人引子入深壍，動處水紋開灩灩。",
            "誰知豪家網爾軀，不如飲啄江海隅。"
        ],
        "title": "鼓吹曲辭 朱鷺",
        "id": "39c8eb21-2fd1-42bb-9540-3ff56ea983c3"
    },
    {
        "author": "李賀",
        "paragraphs": [
            "錦襜褕，繡襠襦，強強飲啄哺爾雛。",
            "隴東臥穟滿風雨，莫信龍媒隴西去。",
            "齊人織網如素空，張在野春平碧中。",
            "網絲漠漠無形影，誤爾觸之傷首紅。",
            "艾葉綠花誰翦刻，中藏禍機不可測。"
        ],
        "title": "鼓吹曲辭 艾如張",
        "id": "8d259d7b-98df-4576-b439-3cc6671bfc0b"
    },
    {
        "author": "盧照鄰",
        "paragraphs": [
            "回中道路險，蕭關烽候多。",
            "五營屯北地，萬乘出西河。",
            "單于拜玉璽，天子按琱戈。",
            "振旅汾川曲，秋風橫大歌。"
        ],
        "title": "鼓吹曲辭 上之回",
        "id": "fb6b3bf9-3154-4539-99f6-12b288444219"
    },
    {
        "author": "李白",
        "paragraphs": [
            "三十六離宮，樓臺與天通。",
            "閣道步行月，美人愁煙空。",
            "恩疎寵不及，桃李傷春風。",
            "淫樂意何極，金輿向回中。",
            "萬乘出黃道，千旗揚彩虹。",
            "前軍細柳北，後騎甘泉東。",
            "豈問渭川老，寧邀襄野童。",
            "秋暮瑤池宴，歸來樂未窮。"
        ],
        "tags": [
            "忧国忧民",
            "鼓吹曲辞",
            "乐府"
        ],
        "title": "鼓吹曲辭 上之回",
        "id": "ee3195f6-eb17-4e87-b714-f7cf07ff03f2"
    },
    {
        "author": "李賀",
        "paragraphs": [
            "上之回，大旗喜。",
            "懸虹彗，撻鳳尾。",
            "劒匣破，舞蛟龍。",
            "蚩尤死，鼓逢逢。",
            "天高慶雷齊墜地，地無驚煙海千里。"
        ],
        "title": "鼓吹曲辭 上之回",
        "id": "0ca0cc8a-db1e-4e60-943a-7cf72e679248"
    },
    {
        "author": "盧照鄰",
        "paragraphs": [
            "將軍出紫塞，冒頓在烏貪。",
            "笳喧雁門北，陣翼龍城南。",
            "琱弓夜宛轉，鐵騎曉參潭。",
            "應須駐白日，爲待戰方酣。"
        ],
        "tags": [
            "战争",
            "鼓吹曲辞",
            "爱国",
            "乐府"
        ],
        "title": "鼓吹曲辭 戰城南",
        "id": "154bc6b6-be47-4e42-a039-e6f6d22fd447"
    },
    {
        "author": "李白",
        "paragraphs": [
            "去年戰桑乾源，今年戰蔥河道。",
            "洗兵條支海上波，放馬天山雪中草。",
            "萬里長征戰，三軍盡衰老。",
            "匈奴以殺戮爲耕作，古來唯見白骨黃沙田。",
            "秦家築城備胡處，漢家還有烽火然。",
            "烽火然不息，征戰無已時。",
            "野戰格鬬死，敗馬號鳴向天悲。",
            "烏鳶啄人腸，銜飛上挂枯樹枝。",
            "士卒塗草莽，將軍空爾爲。",
            "乃知兵者是凶器，聖人不得已而用之。"
        ],
        "tags": [
            "忧国忧民",
            "战争",
            "鼓吹曲辞",
            "乐府",
            "讽刺"
        ],
        "title": "鼓吹曲辭 戰城南",
        "id": "c0f1c8ed-bbf8-4ace-ac86-91e5e57d8ece"
    },
    {
        "author": "劉駕",
        "paragraphs": [
            "城南征戰多，城北無飢鵶。",
            "白骨馬蹄下，誰言皆有家。",
            "城前水聲苦，倏忽流萬古。",
            "莫爭城外地，城裏有閑土。"
        ],
        "title": "鼓吹曲辭 戰城南",
        "id": "f85f5813-4fa8-4ce8-be2d-a6664da153ee"
    },
    {
        "author": "僧貫休",
        "paragraphs": [
            "萬里桑乾傍，茫茫古蕃壤。",
            "將軍貌顦顇，撫劒悲年長。",
            "胡兵尚陵逼，久住亦非強。",
            "邯鄲少年輩，箇箇有伎倆。",
            "拖槍半夜去，雪片大如掌。"
        ],
        "title": "鼓吹曲辭 戰城南二首 一",
        "id": "4e01deae-f2e1-403a-a615-97aaf7e78738"
    },
    {
        "author": "僧貫休",
        "paragraphs": [
            "磧中有陰兵，戰馬時驚蹶。",
            "輕猛李陵心，摧殘蘇武節。",
            "黃金鎖子甲，風吹色如鐵。",
            "十載不封侯，茫茫向誰說。"
        ],
        "title": "鼓吹曲辭 戰城南二首 二",
        "id": "241e52e3-22fe-4943-b65e-74117c33b8b7"
    },
    {
        "author": "鄭世翼",
        "paragraphs": [
            "巫山凌太清，岧嶢類削成。",
            "霏霏暮雨合，靄靄朝雲生。",
            "危峰入鳥道，深谷瀉猿聲。",
            "別有幽棲客，淹留攀桂情。"
        ],
        "title": "鼓吹曲辭 巫山高",
        "id": "2099379f-db42-4de6-9013-0649e78c5408"
    },
    {
        "author": "沈佺期",
        "paragraphs": [
            "巫山峰十二，環合隱昭回。",
            "俯眺琵琶峽，平看雲雨臺。",
            "古槎天外倚，瀑水日邊來。",
            "何忽啼猨夜，荆王枕席開。"
        ],
        "title": "鼓吹曲辭 巫山高二首 一",
        "id": "cbecbf52-7793-4e52-92d1-1a84c07b649c"
    },
    {
        "author": "沈佺期",
        "paragraphs": [
            "神女向高唐，巫山下夕陽。",
            "裴回作行雨，婉孌逐荆王。",
            "電影江前落，雷聲峽外長。",
            "霽雲無處所，臺館曉蒼蒼。"
        ],
        "title": "鼓吹曲辭 巫山高二首 二",
        "id": "37063ab6-a303-4864-b68d-9888d19a5124"
    },
    {
        "author": "盧照鄰",
        "paragraphs": [
            "巫山望不極，望望下朝雰。",
            "莫辨啼猿樹，徒看神女雲。",
            "驚濤亂水脈，驟雨暗峰文。",
            "霑裳即此地，況復遠思君。"
        ],
        "title": "鼓吹曲辭 巫山高",
        "id": "efafe0cd-54fd-40a4-be7b-117a45d18ee1"
    },
    {
        "author": "張循之",
        "paragraphs": [
            "巫山高不極，沓沓狀奇新。",
            "暗谷疑風雨，幽巖若鬼神。",
            "月明三峽曙，潮滿二江春。",
            "爲問陽臺夕，應知入夢人。"
        ],
        "title": "鼓吹曲辭 巫山高",
        "id": "9c3b9194-4120-405d-8ad3-35db9dd01379"
    },
    {
        "author": "劉方平",
        "paragraphs": [
            "楚國巫山秀，清猨日夜啼。",
            "萬重春樹合，十二碧峰齊。",
            "峽出朝雲下，江來暮雨西。",
            "陽臺歸路直，不畏向家迷。"
        ],
        "title": "鼓吹曲辭 巫山高",
        "id": "d0be28b3-b020-4c2b-9d81-2ff24b4ef1f2"
    },
    {
        "author": "皇甫冉",
        "paragraphs": [
            "巫峽見巴東，迢迢半出空。",
            "雲藏神女館，雨到楚王宮。",
            "朝暮泉聲落，寒暄樹色同。",
            "清猨不可聽，偏在九秋中。"
        ],
        "title": "鼓吹曲辭 巫山高",
        "id": "e607091f-25b1-4d3b-96f0-f5e8fa16bea1"
    },
    {
        "author": "李端",
        "paragraphs": [
            "巫山十二峰，皆在碧虛中。",
            "回合雲藏日，霏微雨帶風。",
            "猨聲寒過水，樹色暮連空。",
            "愁向高唐望，清秋見楚宮。"
        ],
        "title": "鼓吹曲辭 巫山高",
        "id": "a5a4b9de-6628-40ce-8e63-6e433f69997d"
    },
    {
        "author": "于濆",
        "paragraphs": [
            "何山無朝雲，彼雲亦悠揚。",
            "何山無暮雨，彼雨亦蒼茫。",
            "宋玉恃才者，憑雲構高唐。",
            "自重文賦名，荒淫歸楚襄。",
            "峨峨十二峰，永作妖鬼鄉。"
        ],
        "title": "鼓吹曲辭 巫山高",
        "id": "f4dbb46b-ddc5-4e16-9c82-0bdd6bc9a0ab"
    },
    {
        "author": "孟郊",
        "paragraphs": [
            "巴山上峽重復重，陽臺碧峭十二峰。",
            "荆王獵時逢暮雨，夜臥高丘夢神女。",
            "輕紅流煙溼豔姿，行雲飛去明星稀。",
            "目極魂斷望不見，猨啼三聲淚霑衣。"
        ],
        "tags": [
            "写山",
            "传说",
            "写景",
            "描写山"
        ],
        "title": "鼓吹曲辭 巫山高二首 一",
        "id": "df99dd63-0832-4715-8e63-ce89452560a1"
    },
    {
        "author": "孟郊",
        "paragraphs": [
            "見盡數萬里，不聞三聲猨。",
            "但飛蕭蕭雨，中有亭亭魂。",
            "千載楚襄恨，遺文宋玉言。",
            "至今青冥裏，雲結深閨門。"
        ],
        "title": "鼓吹曲辭 巫山高二首 二",
        "id": "26e48437-716e-4d92-85e1-cd258121753f"
    },
    {
        "author": "李賀",
        "paragraphs": [
            "碧叢叢，高插天，大江翻瀾神曳煙。",
            "楚魂尋夢風颸然，曉風飛雨生苔錢。",
            "瑤姬一去一千年，丁香笻竹啼老猨。",
            "古祠近月蟾桂寒，椒花墜紅溼雲間。"
        ],
        "tags": [
            "写山",
            "写景",
            "描写山"
        ],
        "title": "鼓吹曲辭 巫山高",
        "id": "5f4eb2fc-17fd-4302-88e6-4bda6fcff473"
    },
    {
        "author": "僧齊己",
        "paragraphs": [
            "巫山高，巫女妖。",
            "雨爲暮兮雲爲朝，楚王顦顇魂欲銷。",
            "秋猨嗥嗥日將夕，紅霞紫煙凝老壁。",
            "千巖萬壑花皆坼，但恐芳菲無正色。",
            "不知今古行人行，幾人經此無秋情。",
            "雲深廟遠不可覓，十二峰頭插天碧。"
        ],
        "title": "鼓吹曲辭 巫山高",
        "id": "ee1c6140-7f86-4c71-ac6b-26abdbe9aa12"
    },
    {
        "author": "李白",
        "paragraphs": [
            "君不見黃河之水天上來，奔流到海不復回。",
            "君不見高堂明鏡悲白髮，朝如青絲暮成雪。",
            "人生得意須盡歡，莫使金尊空對月。",
            "天生我材必有用，千金散盡還復來。",
            "烹羊宰牛且爲樂，會須一飲三百杯。",
            "岑夫子，丹丘生，將進酒，杯莫停。",
            "與君歌一曲，請君爲我側耳聽。",
            "鐘鼓饌玉不足貴，但願長醉不復醒。",
            "古來聖賢皆寂寞，惟有飲者留其名。",
            "陳王昔時宴平樂，斗酒十千恣歡謔。",
            "主人何爲言少錢，徑須酤取對君酌。",
            "五花馬，千金裘，呼兒將出換美酒，與爾同銷萬古愁。"
        ],
        "tags": [
            "唐诗三百首",
            "黄河",
            "咏物",
            "抒情",
            "鼓吹曲辞",
            "乐府",
            "宴饮",
            "哲理",
            "水",
            "咏物诗"
        ],
        "title": "鼓吹曲辭 將進酒",
        "id": "0f7504df-cda2-4fe2-bc63-867ec2e418e7"
    },
    {
        "author": "李賀",
        "paragraphs": [
            "將進酒，將進酒。",
            "酒中有毒酖主父，言之主父傷主母。",
            "母爲妾地父妾天，仰天俯地不忍言。",
            "佯爲僵踣主父前，主父不知加妾鞭。",
            "旁人知妾爲主說，主將淚洗鞭頭血。",
            "推摧主母牽下堂，扶妾遣升堂上牀。",
            "將進酒，酒中無毒令主壽。",
            "願主回思歸主母，遣妾如此事主父。",
            "妾爲此事人偶知，自慙不密方自悲。",
            "主今顛倒安置妾，貪天僭地誰不爲。"
        ],
        "title": "鼓吹曲辭 將進酒",
        "id": "2c1d7719-593f-489d-ae78-3e1e34a66412"
    },
    {
        "author": "李賀",
        "paragraphs": [
            "瑠璃鍾，琥珀濃，小槽酒滴真珠紅。",
            "烹龍炮鳳玉脂泣，羅屏繡幕圍香風。",
            "吹龍笛，擊鼉鼓，皓齒歌，細腰舞。",
            "況是青春日將暮，桃花亂落如紅雨。",
            "勸君終日酩酊醉，酒不到劉伶墳上土。"
        ],
        "tags": [
            "宴饮",
            "人生",
            "鼓吹曲辞",
            "乐府",
            "讽喻"
        ],
        "title": "鼓吹曲辭 將進酒",
        "id": "4d22a2f9-a696-435c-8d2e-7c7e1b3c1af9"
    },
    {
        "author": "李白",
        "paragraphs": [
            "君馬黃，我馬白。",
            "馬色雖不同，人心本無隔。",
            "共作遊冶盤，雙行洛陽陌。",
            "長劒既照曜，高冠何赩赫。",
            "各有千金裘，俱爲五侯客。",
            "猛虎落陷穽，壯夫時屈厄。",
            "相知在急難，獨好亦何益。"
        ],
        "tags": [
            "知己",
            "鼓吹曲辞",
            "乐府"
        ],
        "title": "鼓吹曲辭 君馬黃",
        "id": "d4c03bc1-0596-4177-88ba-e42a97b0a7d9"
    },
    {
        "author": "沈佺期",
        "paragraphs": [
            "何地早芳菲？宛在長門殿。",
            "夭桃色若綬，穠李光如練。",
            "啼鳥弄花疎，遊蠭飲香徧。",
            "歎息春風起，飄零君不見。"
        ],
        "title": "鼓吹曲辭 芳樹",
        "id": "315098e7-6da6-4435-9fed-f3ed5b80875d"
    },
    {
        "author": "盧照鄰",
        "paragraphs": [
            "芳樹本多奇，年華復在斯。",
            "結翠成新幄，開紅滿舊枝。",
            "風歸花歷亂，日度影參差。",
            "容色朝朝落，思君君不知。"
        ],
        "title": "鼓吹曲辭 芳樹",
        "id": "768bbe02-89b7-4ba7-b107-56da218e4c67"
    },
    {
        "author": "徐彥伯",
        "paragraphs": [
            "玉花珍簟上，金縷畫屏開。",
            "曉月憐箏柱，春風憶鏡臺。",
            "箏柱春風吹曉月，芳樹落花朝暝歇。",
            "藳砧刀頭未有時，攀條拭淚坐相思。"
        ],
        "title": "鼓吹曲辭 芳樹",
        "id": "39b2b613-94a2-492b-aaaa-cee6c34a6c41"
    },
    {
        "author": "韋應物",
        "paragraphs": [
            "迢迢芳園樹，列映清池曲。",
            "對此傷人心，還如故時綠。",
            "風條灑餘靄，露葉承新旭。",
            "佳人不再攀，下有往來躅。"
        ],
        "title": "鼓吹曲辭 芳樹",
        "id": "c4501ca9-2069-4e6b-90c7-908f094f4fd1"
    },
    {
        "author": "元稹",
        "paragraphs": [
            "芳樹已寥落，孤英尤可嘉。",
            "可憐團團葉，蓋覆深深花。",
            "遊蠭競攢刺，鬬雀亦紛拏。",
            "天生細碎物，不愛好光華。",
            "非無殲殄法，念爾有生涯。",
            "春雷一聲發，驚燕亦驚蛇。",
            "清池養神蔡，已復長蝦蟆。",
            "雨露貴平施，吾其春草芽。"
        ],
        "title": "鼓吹曲辭 芳樹",
        "id": "d5eb2f6f-4806-41cf-ac0f-9764b3911007"
    },
    {
        "author": "羅隱",
        "paragraphs": [
            "細蘂慢逐風，暖香閑破鼻。",
            "青帝固有心，時時動人意。",
            "去年高枝猶壓地，今年低枝已顦顇。",
            "吾所以見造化之權，變通之理。",
            "春夏作頭，秋冬爲尾。",
            "循環反覆無窮已，今生長短同一軌。",
            "若使威可以制，力可以止，秦皇不肯斂手下沙丘，孟賁不合低頭入蒿里。",
            "伊人彊猛猶如此，顧我勞生何足恃？",
            "但願開素袍，傾綠蟻，陶陶兀兀大醉於青冥白晝間。",
            "任他上是天，下是地。"
        ],
        "title": "鼓吹曲辭 芳樹",
        "id": "6ba9e234-c171-4129-ab2e-b52db1026621"
    },
    {
        "author": "沈佺期",
        "paragraphs": [
            "君子事行役，再空芳歲期。",
            "美人曠延佇，萬里浮雲思。",
            "園槿綻紅豔，郊桑柔綠滋。",
            "坐看長夏晚，秋月生羅幃。"
        ],
        "title": "鼓吹曲辭 有所思",
        "id": "f61de6f0-8b47-4b5f-8344-b95849bd556d"
    },
    {
        "author": "李白",
        "paragraphs": [
            "我思仙人，乃在碧海之東隅。",
            "海寒多天風，白波連山倒蓬壺。",
            "長鯨噴湧不可涉，撫心茫茫淚如珠。",
            "西來青鳥東飛去，願寄一書謝麻姑。"
        ],
        "title": "鼓吹曲辭 有所思",
        "id": "4f876a76-9628-4cc3-91da-124444b562f1"
    },
    {
        "author": "孟郊",
        "paragraphs": [
            "桔槔烽火晝不滅，客路迢迢信難越。",
            "古鎮刀攢萬片霜，寒江浪起千堆雪。",
            "此時西去定如何，空使南心遠淒切。"
        ],
        "title": "鼓吹曲辭 有所思",
        "id": "e71eb5f9-d4a1-44dd-b2ad-bffe671f51dd"
    },
    {
        "author": "盧仝",
        "paragraphs": [
            "當時我醉美人家，美人顏色嬌如花。",
            "今日美人棄我去，青樓珠箔天之涯。",
            "天涯娟娟常娥月，三五二八盈又缺。",
            "翠眉蟬鬢生別離，一望不見心斷絕。",
            "心斷絕，幾千里，夢中醉臥巫山雲。",
            "覺來淚滴湘江水，湘江兩岸花木深。",
            "美人不見愁人心，含愁更奏綠綺琴，調高弦絕無知音。",
            "美人兮美人！不知爲暮雨兮爲朝雲。",
            "相思一夜梅花發，忽到窗前疑是君。"
        ],
        "tags": [
            "爱情"
        ],
        "title": "鼓吹曲辭 有所思",
        "id": "b9629e5e-c8bc-47e6-ae9f-2eba96a7fbda"
    },
    {
        "author": "韋應物",
        "paragraphs": [
            "借問江上柳，青青爲誰春。",
            "空遊昨日地，不見昨日人。",
            "繚繞萬家井，往來車馬塵。",
            "莫道無相識，要非心所親。"
        ],
        "title": "鼓吹曲辭 有所思",
        "id": "95f31821-6665-4832-9780-ee1348df07cb"
    },
    {
        "author": "劉氏雲",
        "paragraphs": [
            "朝亦有所思，暮亦有所思。",
            "登樓望君處，藹藹浮雲飛。",
            "浮雲遮卻陽關道，向晚誰知妾懷抱。",
            "玉井蒼苔春院深，桐花落地無人掃。"
        ],
        "title": "鼓吹曲辭 有所思",
        "id": "ea6c5a06-ed63-49f3-82aa-bb7bbded3ee5"
    },
    {
        "author": "李白",
        "paragraphs": [
            "辟邪伎作鼓吹驚，雉子班之奏曲成。",
            "喔咿振迅欲飛鳴，扇錦翼，雄風生。",
            "雙雌同飲啄，趫悍誰能爭。",
            "乍向草中耿介死，不求黃金籠下生。",
            "天地至廣大，何惜遂物情。",
            "善卷讓天子，務光亦逃名。",
            "所貴曠士懷，朗然合太清。"
        ],
        "title": "鼓吹曲辭 雉子班",
        "id": "0bfac3e5-6cc6-49c6-892e-e290aa5c5923"
    },
    {
        "author": "褚亮",
        "paragraphs": [
            "高臺暫俯臨，飛翼聳輕音。",
            "浮光隨日度，漾影逐波深。",
            "迥瞰周平野，開懷暢遠襟。",
            "獨此三休上，還傷千歲心。"
        ],
        "title": "鼓吹曲辭 臨高臺",
        "id": "f0cdc4dd-068d-4edd-a358-ecf71b0a17e3"
    },
    {
        "author": "王勃",
        "paragraphs": [
            "臨高臺，高臺迢遞絕浮埃。",
            "瑤軒綺構何崔嵬，鸞歌鳳吹清且哀。",
            "俯瞰長安道，萋萋御溝草。",
            "斜對甘泉路，蒼蒼茂陵樹。",
            "高臺四望同，帝鄉佳氣鬱蔥蔥。",
            "紫閣丹樓紛照曜，璧房錦殿相玲瓏。",
            "東彌長樂觀，西指未央宮。",
            "赤城映朝日，綠樹搖春風。",
            "旗亭百隊開新市，甲第千甍分戚里。",
            "朱輪翠蓋不勝春，疊樹層楹相對起。",
            "復有青樓大道中，繡戶文窗雕綺櫳。",
            "錦衣晝不襞，羅幃夕未空。",
            "歌屏朝揜翠，妝鏡晚窺紅。",
            "爲吾安寶髻，蛾眉罷花叢。",
            "狹路塵間黯將暮，雲間月色明如素。",
            "鴛鴦池上兩兩飛，鳳皇樓下雙雙度。",
            "物色正如此，佳期那不顧。",
            "銀鞍繡轂盛繁華，可憐今夜宿倡家。",
            "倡家少婦不須嚬，東園桃李片時春。",
            "君看舊日高臺處，柏梁銅雀生黃塵。"
        ],
        "title": "鼓吹曲辭 臨高臺",
        "id": "1cd853ef-8a04-4d1c-9c94-bffe4f97a00c"
    },
    {
        "author": "僧貫休",
        "paragraphs": [
            "涼風吹遠念，使我升高臺。",
            "寧知數片雲，不是舊山來。",
            "故人天一涯，久客殊未回。",
            "雁來不得書，空寄聲哀哀。"
        ],
        "title": "鼓吹曲辭 臨高臺",
        "id": "7d3a1f16-ac20-4258-b134-a57b42713d8e"
    },
    {
        "author": "莊南傑",
        "paragraphs": [
            "穿屋穿牆不知止，爭樹爭巢入營死。",
            "林間公子挾彈弓，一丸致斃花叢裏。",
            "小雛黃口未有知，青天不解高高飛。",
            "虞人設網當要路，白日啾嘲禍萬機。"
        ],
        "title": "鼓吹曲辭 黃雀行",
        "id": "de4ba9d3-ed18-45cd-baec-58e8e002f9f7"
    },
    {
        "author": "沈佺期",
        "paragraphs": [
            "朝日斂紅煙，垂竿向綠川。",
            "人疑天上坐，魚似鏡中懸。",
            "避檝時驚透，猜鉤每誤牽。",
            "湍危不理轄，潭靜欲留船。",
            "釣玉君徒尚，徵金我未賢。",
            "爲看芳餌下，貪得會無全。"
        ],
        "title": "鼓吹曲辭 釣竿篇",
        "id": "8446acb8-23da-451a-958b-120cdfc8b52d"
    },
    {
        "author": "岑參",
        "paragraphs": [
            "漢將承恩西破戎，捷書先奏未央宮。",
            "天子預開麟閣待，祗今誰數貳師功。"
        ],
        "title": "鼓吹曲辭 凱歌六首 一",
        "id": "1795ede6-16e1-4ef7-8d14-9ce9a4c917a5"
    },
    {
        "author": "岑參",
        "paragraphs": [
            "官軍西出過樓蘭，營幕傍臨月窟寒。",
            "蒲海曉霜凝劒尾，蔥山夜雪撲旌竿。"
        ],
        "title": "鼓吹曲辭 凱歌六首 二",
        "id": "436ddce1-56b4-4d4b-a0e0-2101cf9cebb3"
    },
    {
        "author": "岑參",
        "paragraphs": [
            "鳴笳擂鼓擁回軍，破國平蕃昔未聞。",
            "大夫鵲印搖邊月，天將龍旗掣海雲。"
        ],
        "title": "鼓吹曲辭 凱歌六首 三",
        "id": "fd06ba1d-9d8e-4b20-884b-bcf4c93507a6"
    },
    {
        "author": "岑參",
        "paragraphs": [
            "月落轅門鼓角鳴，千羣面縛出蕃城。",
            "洗兵魚海雲迎陣，秣馬龍堆月照營。"
        ],
        "title": "鼓吹曲辭 凱歌六首 四",
        "id": "38a20ab5-1090-4c1c-8d7c-6faaf729bf1a"
    },
    {
        "author": "岑參",
        "paragraphs": [
            "蕃軍遙見漢家營，滿谷連山徧哭聲。",
            "萬箭千刀一夜殺，平明流血浸空城。"
        ],
        "title": "鼓吹曲辭 凱歌六首 五",
        "id": "598114d3-1644-44f3-b235-14bd3ad2de87"
    },
    {
        "author": "岑參",
        "paragraphs": [
            "暮雨旌旗溼未乾，胡塵白草日光寒。",
            "昨日將軍連曉戰，蕃軍只見馬空鞍。"
        ],
        "title": "鼓吹曲辭 凱歌六首 六",
        "id": "ddf67260-7dcb-405a-824e-f11c3c9fea2f"
    },
    {
        "author": "柳宗元",
        "paragraphs": [
            "晉陽武，奮義威。",
            "煬之渝，德焉歸。",
            "氓畢屠，綏者誰。",
            "皇烈烈，專天機。",
            "號以仁，揚其旗。",
            "日之升，九土晞。",
            "斥田圻，流洪輝。",
            "有其二，翼餘隋。",
            "斮梟驁，連熊螭。",
            "枯以肉，勍者羸。",
            "后土蕩，玄穹彌。",
            "合之育，莽然施。",
            "惟德輔，慶無期。"
        ],
        "title": "鼓吹曲辭 鼓吹鐃歌 晉陽武",
        "id": "df56529b-2c90-46a3-baf8-223faff1c1af"
    },
    {
        "author": "柳宗元",
        "paragraphs": [
            "獸之窮，奔大麓。",
            "天厚黃德，狙獷服。",
            "甲之櫜弓，弭矢箙。",
            "皇旅靖，敵逾蹙。",
            "自亡其徒，匪予戮。",
            "屈𧹁猛，虔慄慄。",
            "縻以尺組，噉以秩。",
            "黎之陽，土茫茫。",
            "富兵戎，盈倉箱。",
            "乏者德，莫能享。",
            "驅豺兕，授我疆。"
        ],
        "title": "鼓吹曲辭 鼓吹鐃歌 獸之窮",
        "id": "a8626b26-a3c0-41d5-ae27-963cbb263b3c"
    },
    {
        "author": "柳宗元",
        "paragraphs": [
            "戰武牢，動河朔。",
            "逆之助，圖掎角。",
            "怒鷇麛，抗喬嶽。",
            "翹萌牙，傲霜雹。",
            "王謀內定，申掌握。",
            "鋪施芟夷，二主縛。",
            "憚華戎，廓封略。",
            "命之瞢，卑以斮。",
            "歸有德，唯先覺。"
        ],
        "title": "鼓吹曲辭 鼓吹鐃歌 戰武牢",
        "id": "03a00289-c6dd-427b-98d4-1432aaabcbd2"
    },
    {
        "author": "柳宗元",
        "paragraphs": [
            "涇水黃，隴野茫。",
            "負太白，騰天狼。",
            "有鳥鷙立，羽翼張。",
            "鉤喙決前，鉅趯傍。",
            "怒飛飢嘯，翾不可當。",
            "老雄死，子復良。",
            "巢岐飲渭，肆翱翔。",
            "頓地紘，提天綱。",
            "列缺掉幟，招搖耀鋩。",
            "鬼神來助，夢嘉祥。",
            "腦塗原野，魂飛揚。",
            "星辰復，恢一方。"
        ],
        "tags": [
            "咏史",
            "水"
        ],
        "title": "鼓吹曲辭 鼓吹鐃歌 涇水黃",
        "id": "578adc6f-5d30-4eb7-875c-748536fdd0cd"
    },
    {
        "author": "柳宗元",
        "paragraphs": [
            "奔鯨沛，盪海垠。",
            "吐霓翳日，腥浮雲。",
            "帝怒下顧，哀墊昏。",
            "[授]以神柄，推元臣。",
            "手援天矛，截修鱗。",
            "披攘蒙霿，開海門。",
            "地平水靜，浮天垠。",
            "羲和顯耀，乘清氛。",
            "赫炎溥暢，融大鈞。"
        ],
        "title": "鼓吹曲辭 鼓吹鐃歌 奔鯨沛",
        "id": "cc07032c-9261-4b47-9bf4-b35ed3be83a2"
    },
    {
        "author": "柳宗元",
        "paragraphs": [
            "苞枿𪒶矣，惟根之蟠。",
            "彌巴蔽荆，負南極以安。",
            "曰我舊梁氏，輯綏艱難。",
            "江漢之阻，都邑固以完。",
            "聖人作，神武用。",
            "有臣勇智，奮不以衆。",
            "投跡死地，謀猷縱。",
            "化敵爲家，慮則中。",
            "浩浩海裔，不威而同。",
            "係縲降王，定厥功。",
            "澶漫萬里，宣唐風。",
            "蠻夷九譯，咸來從。",
            "凱旋金奏，象形容。",
            "震赫萬國，罔不龔。"
        ],
        "title": "鼓吹曲辭 鼓吹鐃歌 苞枿",
        "id": "cccc58b6-dfdb-425f-804a-3bf29a755a83"
    },
    {
        "author": "柳宗元",
        "paragraphs": [
            "河右澶漫，頑爲之魁。",
            "王師如雷震，崑崙以頹。",
            "上聾下聰，驁不可迴。",
            "助讎抗有德，惟人之災。",
            "乃潰乃奮，執縛歸厥命。",
            "萬室蒙其仁，一夫則病。",
            "濡以鴻澤，皇之聖。",
            "威畏德懷，功以定。",
            "順之于理，物咸遂厥性。"
        ],
        "title": "鼓吹曲辭 鼓吹鐃歌 河右平",
        "id": "e1264668-8b25-4c5a-9260-904b20979589"
    },
    {
        "author": "柳宗元",
        "paragraphs": [
            "鐵山碎，大漠舒。",
            "二虜勁，連穹廬。",
            "背北海，專坤隅。",
            "歲來侵邊，或傅于都。",
            "天子命元帥，奮其雄圖。",
            "破定襄，降魁渠。",
            "窮竟窟宅，斥余吾。",
            "百蠻破膽，邊氓蘇。",
            "威武輝耀，明鬼區。",
            "利澤彌萬祀，功不可踰。",
            "官臣拜手，惟帝之謨。"
        ],
        "title": "鼓吹曲辭 鼓吹鐃歌 鐵山碎",
        "id": "21173c18-b7d0-4c57-a29b-3cde7a7a0af4"
    },
    {
        "author": "柳宗元",
        "paragraphs": [
            "本邦伊晉，惟時不靖。",
            "根柢之搖，枝葉攸病。",
            "守臣不任，勩於神聖。",
            "惟鉞之興，翦焉則定。",
            "洪惟我理，式和以敬。",
            "羣頑既夷，庶績咸正。",
            "皇謨載大，惟人之慶。"
        ],
        "title": "鼓吹曲辭 鼓吹鐃歌 靖本邦",
        "id": "7b0a825b-9e1e-4f34-b831-49ce8fd7f97c"
    },
    {
        "author": "柳宗元",
        "paragraphs": [
            "吐谷渾盛彊，背西海以夸。",
            "歲侵擾我疆，退匿險且遐。",
            "帝謂神武師，往征靖皇家。",
            "烈烈斾其旗，熊虎雜龍蛇。",
            "王旅千萬人，銜枚默無譁。",
            "束刃踰山徼，張翼縱漠沙。",
            "一舉刈羶腥，尸骸積如麻。",
            "除惡務本根，況敢遺萌芽。",
            "洋洋西海水，威命窮天涯。",
            "係虜來王都，犒樂窮休嘉。",
            "登高望還師，竟野如春華。",
            "行者靡不歸，親戚讙要遮。",
            "凱旋獻清廟，萬國思無邪。"
        ],
        "title": "鼓吹曲辭 鼓吹鐃歌 吐谷渾",
        "id": "dbde2fca-6bfe-4f14-bf89-5df0f900b277"
    },
    {
        "author": "柳宗元",
        "paragraphs": [
            "麴氏雄西北，別絕臣外區。",
            "既恃遠且險，縱傲不我虞。",
            "烈烈王者師，熊螭以爲徒。",
            "龍旂飜海浪，馹騎馳坤隅。",
            "賁育搏嬰兒，一掃不復餘。",
            "平沙際天極，但見黃雲驅。",
            "臣靖執長纓，智勇伏囚拘。",
            "文皇南面坐，夷狄千羣趨。",
            "咸稱天子神，往古不得俱。",
            "獻號天可汗，以覆我國都。",
            "兵戎不交害，各保性與軀。"
        ],
        "title": "鼓吹曲辭 鼓吹鐃歌 高昌",
        "id": "f9acb857-f038-4a86-a5a5-8a3266306b8e"
    },
    {
        "author": "柳宗元",
        "paragraphs": [
            "東蠻有謝氏，冠帶理海中。",
            "自言我異世，雖聖莫能通。",
            "王卒如飛翰，鵬鶱駭羣龍。",
            "轟然自天墜，乃信神武功。",
            "繫虜君臣人，累累來自東。",
            "無思不服從，唐業如山崇。",
            "百辟拜稽首，咸願圖形容。",
            "如周王會書，永永傳無窮。",
            "睢盱萬狀乖，咿嗢九譯重。",
            "廣輪撫四海，浩浩知皇風。",
            "歌詩鐃鼓間，以壯我元戎。"
        ],
        "title": "鼓吹曲辭 鼓吹鐃歌 東蠻",
        "id": "d402fecd-b9e6-422c-bba2-d85184b69622"
    },
    {
        "author": "張籍",
        "paragraphs": [
            "隴頭已斷人不行，胡騎夜入涼州城。",
            "漢家處處格鬬死，一朝盡沒隴西地。",
            "驅我邊人胡中去，散放牛羊食禾黍。",
            "去年中國養子孫，今著氈裘學胡語。",
            "誰能更使李輕車，收取涼州屬漢家。"
        ],
        "title": "橫吹曲辭 隴頭",
        "id": "bde2cd8e-b62c-4b95-b396-94467a949e6b"
    },
    {
        "author": "王維",
        "paragraphs": [
            "長安少年遊俠客，夜上戍樓看太白。",
            "隴頭明月迥臨關，隴上行人夜吹笛。",
            "關西老將不勝愁，駐馬聽之雙淚流。",
            "身經大小百餘戰，麾下偏裨萬戶侯。",
            "蘇武纔爲典屬國，節旄空盡海西頭。"
        ],
        "tags": [
            "悲愤",
            "感伤",
            "边塞"
        ],
        "title": "橫吹曲辭 隴頭吟",
        "id": "cc0d85da-2fc0-4cd0-9163-b23561e07541"
    },
    {
        "author": "翁綬",
        "paragraphs": [
            "隴水潺湲隴樹黃，征人隴上盡思鄉。",
            "馬嘶斜日朔風急，雁過寒雲邊思長。",
            "殘月出林明劒戟，平沙隔水見牛羊。",
            "橫行俱足封侯者，誰斬樓蘭獻未央。"
        ],
        "title": "橫吹曲辭 隴頭吟",
        "id": "b423f06b-4c05-4892-a409-7933ccf2edf8"
    },
    {
        "author": "楊師道",
        "paragraphs": [
            "隴頭秋月明，隴水帶關城。",
            "笳添離別曲，風送斷腸聲。",
            "映雪峰猶暗，乘冰馬屢驚。",
            "霧中寒雁至，沙上轉蓬輕。",
            "天山傳羽檄，漢地急徵兵。",
            "陣開都護道，劒聚伏波營。",
            "於茲覺無度，方共濯胡纓。"
        ],
        "title": "橫吹曲辭 隴頭水",
        "id": "7dbf19d4-6bb7-4e82-8d6a-c2cf8ac02ec7"
    },
    {
        "author": "盧照鄰",
        "paragraphs": [
            "隴坂高無極，征人一望鄉。",
            "關河別去水，沙塞斷歸腸。",
            "馬繫千年樹，旌懸九月霜。",
            "從來共嗚咽，皆是爲勤王。"
        ],
        "title": "橫吹曲辭 隴頭水",
        "id": "f5b4927a-9a37-4e40-87ee-e75fff02d48a"
    },
    {
        "author": "王建",
        "paragraphs": [
            "隴水何年隴頭別，不在山中亦嗚咽。",
            "征人塞耳馬不行，未到隴頭聞水聲。",
            "謂是西流入蒲海，還聞北海繞龍城。",
            "隴東隴西多屈曲，野麋飲水長簇簇。",
            "胡兵夜回水傍住，憶著來時磨劒處。",
            "向前無井復無泉，放馬回看隴頭樹。"
        ],
        "title": "橫吹曲辭 隴頭水",
        "id": "25651b06-a58e-405f-a539-a86385e96468"
    },
    {
        "author": "于濆",
        "paragraphs": [
            "借問隴頭水，終年恨何事。",
            "深疑嗚咽聲，中有征人淚。",
            "昨日上山下，達曙不能寐。",
            "何處接長波？東流入清渭。"
        ],
        "title": "橫吹曲辭 隴頭水",
        "id": "de0c30f3-bf7b-4870-b0fa-53222f2d27a0"
    },
    {
        "author": "僧皎然",
        "paragraphs": [
            "隴頭心欲絕，隴水不堪聞。",
            "碎影搖槍壘，寒聲咽帳軍。",
            "素從鹽海積，綠帶柳城分。",
            "日落天邊望，逶迤入塞雲。"
        ],
        "title": "橫吹曲辭 隴頭水 一",
        "id": "d531f315-bcc5-45b6-af4d-8752eef92780"
    },
    {
        "author": "僧皎然",
        "paragraphs": [
            "秦隴逼氐羌，征人去未央。",
            "如何幽咽水，幷欲斷君腸。",
            "西注悲窮漠，東分憶故鄉。",
            "旅魂聲攪亂，無夢到遼陽。"
        ],
        "title": "橫吹曲辭 隴頭水 二",
        "id": "16178e3c-c37a-4d17-baaf-ff160cbe4d98"
    },
    {
        "author": "鮑溶",
        "paragraphs": [
            "隴頭水，千古不堪聞。",
            "生歸蘇屬國，死別李將軍。",
            "細響風凋草，清哀雁落雲。"
        ],
        "title": "橫吹曲辭 隴頭水",
        "id": "5e38232f-f517-43be-8d90-4945ae90b92b"
    },
    {
        "author": "羅隱",
        "paragraphs": [
            "借問隴頭水，年年恨何事。",
            "全疑嗚咽聲，中有征人淚。",
            "自古無長策，況我非深智。",
            "何計謝潺湲，一宵空不寐。"
        ],
        "title": "橫吹曲辭 隴頭水",
        "id": "ca2d41ce-a190-4d9b-b000-1670b6ffc9f6"
    },
    {
        "author": "魏徵",
        "paragraphs": [
            "中原還逐鹿，投筆事戎軒。",
            "縱橫計不就，慷慨志猶存。",
            "策杖謁天子，驅馬出關門。",
            "請纓羈南越，憑軾下東藩。",
            "鬱紆陟高岫，出沒望平原。",
            "古木吟寒鳥，空山啼夜猨。",
            "既傷千里目，還驚九折魂。",
            "豈不憚艱險，深懷國士恩。",
            "季布無二諾，侯嬴重一言。",
            "人生感意氣，功名誰復論。"
        ],
        "title": "橫吹曲辭 出關",
        "id": "ed0d4f1c-f300-48b1-8139-706fb3a1aa2c"
    },
    {
        "author": "賈馳",
        "paragraphs": [
            "河上微風來，關頭樹初溼。",
            "今朝關城吏，又見孤客入。",
            "上國誰與期，西來徒自急。"
        ],
        "title": "橫吹曲辭 入關",
        "id": "9f918987-407c-4c93-a9dd-a3d975988a70"
    },
    {
        "author": "張祜",
        "paragraphs": [
            "都城連百二，雄險北回環。",
            "地勢遙尊岳，河流側讓關。",
            "秦皇曾虎視，漢祖亦龍顏。",
            "何事梟兇輩，干戈自不閑。"
        ],
        "title": "橫吹曲辭 入關",
        "id": "c3699e7b-dd2c-4d73-8e85-30e42f7363da"
    },
    {
        "author": "竇威",
        "paragraphs": [
            "匈奴屢不平，漢將欲縱橫。",
            "看雲方結陣，却月始連營。",
            "潛軍度馬邑，揚斾掩龍城。",
            "會勒燕然石，方傳車騎名。"
        ],
        "title": "橫吹曲辭 出塞",
        "id": "095c38dc-90fd-452f-812f-7dbf7c5662a2"
    },
    {
        "author": "陳子昂",
        "paragraphs": [
            "忽聞天上將，關塞重橫行。",
            "始返樓蘭國，還向朔方城。",
            "黃金裝戰馬，白羽集神兵。",
            "星月開天陣，山川列地營。",
            "晚風吹畫角，春色耀飛旌。",
            "寧知班定遠，獨是一書生。"
        ],
        "tags": [
            "送别",
            "将军",
            "豪迈",
            "赞美"
        ],
        "title": "橫吹曲辭 出塞",
        "id": "252c40ba-d76c-4893-925b-41883a6f254c"
    },
    {
        "author": "張易之",
        "paragraphs": [
            "俠客重恩光，驄馬飾金裝。",
            "瞥聞傳羽檄，馳突救邊荒。",
            "轉戰磨筓地，橫行戴斗鄉。",
            "將軍占太白，小婦怨流黃。",
            "騕褭青絲騎，娉婷紅粉妝。",
            "一春鶯度曲，八月雁成行。",
            "誰堪坐秋思，羅袖拂空牀。"
        ],
        "title": "橫吹曲辭 出塞",
        "id": "57239e87-5c37-4c28-b253-a7bc96649ea4"
    },
    {
        "author": "沈佺期",
        "paragraphs": [
            "十年通大漠，萬里出長平。",
            "寒日生戈劒，陰雲搖斾旌。",
            "飢烏啼舊壘，疲馬戀空城。",
            "辛苦[皋蘭]北，胡霜損漢兵。"
        ],
        "title": "橫吹曲辭 出塞",
        "id": "1c22b677-c55e-4870-ace3-3450f93b17c1"
    },
    {
        "author": "王維",
        "paragraphs": [
            "居延城外獵天驕，白草連天野火燒。",
            "暮雲空磧時驅馬，秋日平原好射鵰。",
            "護羌校尉朝乘障，破虜將軍夜渡遼。",
            "玉靶角弓珠勒馬，漢家將賜霍嫖姚。"
        ],
        "tags": [
            "边塞"
        ],
        "title": "橫吹曲辭 出塞",
        "id": "e4fdb460-0944-4976-85a9-527bc87f7d7a"
    },
    {
        "author": "王昌齡",
        "paragraphs": [
            "秦時明月漢時關，萬里長征人未還。",
            "但使龍城飛將在，不教胡馬度陰山。"
        ],
        "tags": [
            "唐诗三百首",
            "战争",
            "写景",
            "忧国忧民",
            "爱国",
            "乐府",
            "山",
            "边塞"
        ],
        "title": "橫吹曲辭 出塞 一",
        "id": "2d0385e7-0c72-423f-a538-f66acc9d4c46"
    },
    {
        "author": "王昌齡",
        "paragraphs": [
            "白花垣上望京師，黃河水流無盡時。",
            "窮秋曠野行人絕，馬首東來知是誰。"
        ],
        "tags": [
            "黄河",
            "抒情"
        ],
        "title": "橫吹曲辭 出塞 二",
        "id": "762e0a43-b8ed-4a11-bb82-28958998d354"
    },
    {
        "author": "馬戴",
        "paragraphs": [
            "金帶連環束戰袍，馬頭衝雪度臨洮。",
            "卷旗夜劫單于帳，亂斫胡兵缺寶刀。"
        ],
        "tags": [
            "战争",
            "边塞"
        ],
        "title": "橫吹曲辭 出塞",
        "id": "b2898783-b22c-4ded-b6c0-492b879a3b2d"
    },
    {
        "author": "杜甫",
        "paragraphs": [
            "戚戚去故里，悠悠赴交河。",
            "公家有程期，亡命嬰禍羅。",
            "君已富土境，開邊一何多？",
            "棄絕父母恩，吞聲行負戈。"
        ],
        "title": "橫吹曲辭 前出塞九首 一",
        "id": "acd96031-2a20-4c02-bed0-033329160c8d"
    },
    {
        "author": "杜甫",
        "paragraphs": [
            "出門日已遠，不受徒旅欺。",
            "骨肉恩豈斷，男兒死無時。",
            "走馬脫轡頭，手中挑青絲。",
            "捷下萬仞岡，俯身試搴旗。"
        ],
        "title": "橫吹曲辭 前出塞九首 二",
        "id": "d572cc60-44fc-40c3-9c2f-08e966153fdd"
    },
    {
        "author": "杜甫",
        "paragraphs": [
            "磨刀嗚咽水，水赤刃傷手。",
            "欲輕腸斷聲，心緒亂已久。",
            "丈夫誓許國，憤惋復何有？",
            "功名圖麒麟，戰骨當速朽。"
        ],
        "title": "橫吹曲辭 前出塞九首 三",
        "id": "d8e0db16-f56c-4180-bc8f-9724551bd8fc"
    },
    {
        "author": "杜甫",
        "paragraphs": [
            "送徒既有長，遠戍亦有身。",
            "生死向前去，不勞吏怒嗔。",
            "路逢相識人，附書與六親。",
            "哀哉兩決絕，不復同苦辛。"
        ],
        "title": "橫吹曲辭 前出塞九首 四",
        "id": "ef9d3efd-0eb2-413e-a455-2ee05bc16f7d"
    },
    {
        "author": "杜甫",
        "paragraphs": [
            "迢迢萬餘里，領我赴三軍。",
            "軍中異苦樂，主將寧盡聞。",
            "隔河見胡騎，倏忽數百羣。",
            "我始爲奴僕，幾時樹功勳。"
        ],
        "title": "橫吹曲辭 前出塞九首 五",
        "id": "d98f9148-c34c-47fb-9ec5-256813983782"
    },
    {
        "author": "杜甫",
        "paragraphs": [
            "挽弓當挽彊，用箭當用長。",
            "射人先射馬，擒賊先擒王。",
            "殺人亦有限，列國自有疆。",
            "苟能制侵陵，豈在多殺傷。"
        ],
        "tags": [
            "哲理",
            "议论",
            "战争"
        ],
        "title": "橫吹曲辭 前出塞九首 六",
        "id": "5683781e-f55a-49ad-8c3a-de7a2f217a35"
    },
    {
        "author": "杜甫",
        "paragraphs": [
            "驅馬天雨雪，軍行入高山。",
            "逕危抱寒石，指落曾冰間。",
            "已去漢月遠，何時築城還？",
            "浮雲暮南征，可望不可攀。"
        ],
        "title": "橫吹曲辭 前出塞九首 七",
        "id": "68f3ddee-deaa-484e-b375-0b6eed8bb3b9"
    },
    {
        "author": "杜甫",
        "paragraphs": [
            "單于寇我壘，百里風塵昏。",
            "雄劒四五動，彼軍爲我奔。",
            "虜其名王歸，繫頸授轅門。",
            "潛身備行列，一勝何足論。"
        ],
        "title": "橫吹曲辭 前出塞九首 八",
        "id": "673d52b8-9294-415e-a813-70dbb937e446"
    },
    {
        "author": "杜甫",
        "paragraphs": [
            "從軍十年餘，能無分寸功。",
            "衆人貴苟得，欲語羞雷同。",
            "中原有鬬爭，況在狄與戎。",
            "丈夫四方志，安可辭固窮。"
        ],
        "title": "橫吹曲辭 前出塞九首 九",
        "id": "90f09f62-6f50-4e25-a5ba-a20b6a345311"
    },
    {
        "author": "杜甫",
        "paragraphs": [
            "男兒生世間，及壯當封侯。",
            "戰伐有功業，焉能守舊丘。",
            "召募赴薊門，軍動不可留。",
            "千金買馬鞭，百金裝刀頭。",
            "閭里送我行，親戚擁道周。",
            "斑白居上列，酒酣進庶羞。",
            "少年別有贈，含笑看吳鉤。"
        ],
        "title": "橫吹曲辭 後出塞五首 一",
        "id": "72fc17eb-8b81-4de1-b38e-eb035f412a2b"
    },
    {
        "author": "杜甫",
        "paragraphs": [
            "朝進東門營，暮上河陽橋。",
            "落日照大旗，馬鳴風蕭蕭。",
            "平沙列萬幕，部伍各見招。",
            "中天懸明月，令嚴夜寂寥。",
            "悲笳數聲動，壯士慘不驕。",
            "借問大將誰，恐是霍嫖姚。"
        ],
        "title": "橫吹曲辭 後出塞五首 二",
        "id": "be5ce2f9-2aaf-40b1-8f05-1a5817447ed3"
    },
    {
        "author": "杜甫",
        "paragraphs": [
            "古人重守邊，今人重高勳。",
            "豈知英雄主，出師亙長雲。",
            "六合已一家，四夷且孤軍。",
            "遂使貔虎士，奮身勇所聞。",
            "拔劒擊大荒，日牧胡馬羣。",
            "誓開玄冥北，持以奉吾君。"
        ],
        "title": "橫吹曲辭 後出塞五首 三",
        "id": "dffcc914-3b19-401d-963b-59c75a017857"
    },
    {
        "author": "杜甫",
        "paragraphs": [
            "獻凱日繼踵，兩蕃靜無虞。",
            "漁陽豪俠地，擊鼓吹笙竽。",
            "雲帆轉遼海，粳稻來東吳。",
            "越羅與楚練，照耀輿臺軀。",
            "主將位益崇，氣驕陵上都。",
            "邊人不敢議，議者死路衢。"
        ],
        "title": "橫吹曲辭 後出塞五首 四",
        "id": "3e5677e0-c5ef-4f85-8cf0-1cbb318caba3"
    },
    {
        "author": "杜甫",
        "paragraphs": [
            "我本良家子，出師亦多門。",
            "將驕益愁思，身貴不足論。",
            "躍馬二十年，恐辜明主恩。",
            "坐見幽州騎，長驅河洛昏。",
            "中夜間道歸，故里但空村。",
            "惡名幸脫免，窮老無兒孫。"
        ],
        "title": "橫吹曲辭 後出塞五首 五",
        "id": "f0beb32d-c5fb-4a7b-a4b9-14f24dcdc148"
    },
    {
        "author": "皇甫冉",
        "paragraphs": [
            "吹角出塞門，前瞻即胡地。",
            "三軍盡回首，皆灑望鄉淚。",
            "轉念關山長，行看風景異。",
            "由來征戍客，各負輕生義。"
        ],
        "title": "橫吹曲辭 出塞",
        "id": "2490ba49-411c-4172-bb14-75bba4ebe6e8"
    },
    {
        "author": "王之渙",
        "paragraphs": [
            "黃砂直上白雲間，一片孤城萬仞山。",
            "羌笛何須怨楊柳，春風不度玉門關。"
        ],
        "tags": [
            "山水",
            "写景",
            "唐诗三百首",
            "乐府",
            "思乡",
            "边塞",
            "将士"
        ],
        "title": "橫吹曲辭 出塞",
        "id": "bcdf6f13-4cb9-418f-9279-c690522e0a27"
    },
    {
        "author": "耿[湋]",
        "paragraphs": [
            "漢家邊事重，竇憲出臨戎。",
            "絕漠秋山在，陽關舊路通。",
            "列營依茂草，吹角向高風。",
            "更就燕然石，看銘破虜功。"
        ],
        "title": "橫吹曲辭 出塞",
        "id": "02da7d16-a042-4720-95e6-f4528b25db22"
    },
    {
        "author": "張籍",
        "paragraphs": [
            "秋塞雪初下，將軍遠出師。",
            "分營長記火，放馬不收旗。",
            "月冷邊帳溼，沙昏夜探遲。",
            "征人皆白首，誰見滅胡時。"
        ],
        "title": "橫吹曲辭 出塞",
        "id": "66c91188-9381-4c8c-a58a-55b575e30e7e"
    },
    {
        "author": "劉駕",
        "paragraphs": [
            "胡風不開花，四氣多作雪。",
            "北人尚凍死，況我本南越。",
            "古來犬羊地，巡狩無遺轍。",
            "九土耕不盡，武皇猶征伐。",
            "中天有高閣，圖畫何時歇？",
            "坐恐塞上山，低於砂中骨。"
        ],
        "title": "橫吹曲辭 出塞",
        "id": "431d41ca-23ac-4372-961a-2433f18d1318"
    },
    {
        "author": "劉濟",
        "paragraphs": [
            "將軍在重圍，音信絕不通。",
            "羽書如流星，飛人甘泉宮。",
            "倚是幷州兒，少年心膽雄。",
            "一朝隨召募，百戰爭王公。",
            "去年桑乾北，今年桑乾東。",
            "死是征人死，功是將軍功。",
            "汗馬牧秋月，疲兵臥霜風。",
            "仍聞左賢王，更欲圖雲中。"
        ],
        "title": "橫吹曲辭 出塞曲",
        "id": "4ece9f6a-9b24-427a-9ef7-dce93f2f388e"
    },
    {
        "author": "于鵠",
        "paragraphs": [
            "微雪將軍出，吹笳天未明。",
            "觀兵登古戍，斬將對雙旌。",
            "分陣瞻山勢，潛軍制馬鳴。",
            "如今新史上，已有滅胡名。"
        ],
        "title": "橫吹曲辭 出塞曲 一",
        "id": "74f0a8c9-85dc-4c78-b342-91128d6302f1"
    },
    {
        "author": "于鵠",
        "paragraphs": [
            "單于驕愛獵，放火到軍城。",
            "待月調新弩，防秋置遠營。",
            "空山朱戟影，寒磧鐵衣聲。",
            "逢著降胡說，陰山有伏兵。"
        ],
        "title": "橫吹曲辭 出塞曲 二",
        "id": "db605400-358d-4cb3-93af-2b6316ae9620"
    },
    {
        "author": "僧貫休",
        "paragraphs": [
            "埽盡狂胡跡，回戈望故關。",
            "相逢唯死鬬，豈易得生還。",
            "縱宴參胡樂，收兵過雪山。",
            "不封十萬戶，此事亦應閑。"
        ],
        "title": "橫吹曲辭 出塞曲 一",
        "id": "e3e9b8e1-20e3-4118-982f-2c86532449e3"
    },
    {
        "author": "僧貫休",
        "paragraphs": [
            "玉帳將軍意，慇懃把酒論。",
            "功高寧在我，陣沒與招魂。",
            "塞色干戈束，軍容喜氣屯。",
            "男兒今始是，敢出玉關門。"
        ],
        "title": "橫吹曲辭 出塞曲 二",
        "id": "de9b3a1a-925d-445a-9e23-d03b0f64d388"
    },
    {
        "author": "僧貫休",
        "paragraphs": [
            "回首隴山頭，連天草木秋。",
            "聖君應入夢，半路遣封侯。",
            "水不擔陰雪，柴令倒戍樓。",
            "歸來麟閣上，春色滿皇州。"
        ],
        "title": "橫吹曲辭 出塞曲 三",
        "id": "8ff26c9f-21a5-4f39-a073-48588fa2d692"
    },
    {
        "author": "劉希夷",
        "paragraphs": [
            "將軍陷虜圍，邊務息戎機。",
            "霜雪交河盡，旌旗入塞飛。",
            "曉光隨馬度，春色伴人歸。",
            "課績朝明主，臨軒拜武威。"
        ],
        "title": "橫吹曲辭 入塞",
        "id": "7351d633-de1e-4ea8-a6e3-f273b0c5dfe4"
    },
    {
        "author": "耿[湋]",
        "paragraphs": [
            "將軍帶十圍，重錦製戎衣。",
            "猨臂銷弓力，虯鬚長劒威。",
            "首登平樂宴，新破大宛歸。",
            "樓上姝姬笑，門前問客稀。",
            "暮烽玄菟急，秋草紫騮肥。",
            "未奉君主詔，高槐晝掩扉。"
        ],
        "title": "橫吹曲辭 入塞曲",
        "id": "b589b292-8d99-4cc9-9680-59b25cf3a7ce"
    },
    {
        "author": "僧貫休",
        "paragraphs": [
            "單于烽火動，都護去天涯。",
            "別賜黃金甲，親臨白玉墀。",
            "塞垣須靜謐，師旅審安危。",
            "定遠條支寵，如今勝古時。"
        ],
        "title": "橫吹曲辭 入塞曲 一",
        "id": "5dd824cf-e4bc-4a99-a85a-48e2688ebbb2"
    },
    {
        "author": "僧貫休",
        "paragraphs": [
            "方見將軍貴，分明對冕旒。",
            "聖恩如遠被，狂虜不難收。",
            "臣節唯期死，功勳敢望侯。",
            "終辭修里第，從此出皇州。"
        ],
        "title": "橫吹曲辭 入塞曲 二",
        "id": "f5c68f7a-8b75-42f3-b211-39bad532530b"
    },
    {
        "author": "僧貫休",
        "paragraphs": [
            "百里精兵動，參差便渡遼。",
            "如何好白日，亦照此天驕。",
            "遠樹深疑賊，驚蓬迥似鵰。",
            "凱歌何日唱？磧路共天遙。"
        ],
        "title": "橫吹曲辭 入塞曲 三",
        "id": "c3158200-d1f5-4b2b-9da9-d392e57f8555"
    },
    {
        "author": "沈彬",
        "paragraphs": [
            "欲爲皇王服遠戎，萬人金甲鼓鼙中。",
            "陣雲暗塞三邊黑，兵血愁天一片紅。",
            "半夜飜營旗攪月，深秋防戍劒磨風。",
            "謗書未及明君爇，臥骨將軍已歿功。"
        ],
        "title": "橫吹曲辭 入塞曲 一",
        "id": "6281fbf0-c461-4efe-ac5d-26e86d33fc49"
    },
    {
        "author": "沈彬",
        "paragraphs": [
            "苦戰沙間臥箭痕，戍樓閑上望星文。",
            "生希國澤分偏將，死奪河源荅聖君。",
            "鳶覰敗兵眠白草，馬驚邊鬼哭陰雲。",
            "功多地遠無人紀，漢閣笙歌日又曛。"
        ],
        "title": "橫吹曲辭 入塞曲 二",
        "id": "888fd3d3-d777-401d-8b4a-e94d3ab3607f"
    },
    {
        "author": "盧照鄰",
        "paragraphs": [
            "倡樓啓曙扉，園柳正依依。",
            "鳥鳴知歲隔，條變識春歸。",
            "露葉疑啼臉，風花亂舞衣。",
            "攀折聊將寄，軍中書信稀。"
        ],
        "title": "橫吹曲辭 折楊柳",
        "id": "70b41da6-9b4d-4392-b0fb-23ef70a1cd78"
    },
    {
        "author": "沈佺期",
        "paragraphs": [
            "玉窗朝日映，羅帳春風吹。",
            "拭淚攀楊柳，長條宛地垂。",
            "白花飛歷亂，黃鳥思參差。",
            "妾自肝腸斷，旁人那得知。"
        ],
        "title": "橫吹曲辭 折楊柳",
        "id": "34bac317-4e11-40fa-abae-731bfb0e8d9c"
    },
    {
        "author": "喬知之",
        "paragraphs": [
            "可憐濯濯春楊柳，攀折將來就纖手。",
            "妾容與此同盛衰，何必君恩獨能久。"
        ],
        "title": "橫吹曲辭 折楊柳",
        "id": "5d5532a1-5286-4ccb-abdc-6118ad48504d"
    },
    {
        "author": "劉憲",
        "paragraphs": [
            "沙塞三河道，金閨二月春。",
            "碧煙楊柳色，紅粉綺羅人。",
            "露葉憐啼臉，風花思舞巾。",
            "攀持君不見，爲聽曲中新。"
        ],
        "title": "橫吹曲辭 折楊柳",
        "id": "35c4618c-3896-45f8-9b24-51764c90383f"
    },
    {
        "author": "崔湜",
        "paragraphs": [
            "二月風光半，三邊戍不還。",
            "年華妾自惜，楊柳爲君攀。",
            "落絮緣衫袖，垂條拂髻鬟。",
            "那堪音信斷，流涕望陽關。"
        ],
        "title": "橫吹曲辭 折楊柳",
        "id": "1e77033d-2c4f-4e60-8d42-3b1529f3c93c"
    },
    {
        "author": "韋承慶",
        "paragraphs": [
            "萬里邊城地，三春楊柳節。",
            "葉似鏡中眉，花如關外雪。",
            "征人遠鄉思，倡婦高樓別。",
            "不忍擲年華，含情寄攀折。"
        ],
        "title": "橫吹曲辭 折楊柳",
        "id": "0e651edd-1bc8-49c9-bd85-b49df84c9743"
    },
    {
        "author": "歐陽瑾",
        "paragraphs": [
            "垂柳拂妝臺，葳蕤葉半開。",
            "年華枝上見，邊思曲中來。",
            "嫩色宜新雨，輕花伴落梅。",
            "朝朝倦攀折，征戍幾時回。"
        ],
        "title": "橫吹曲辭 折楊柳",
        "id": "ba115d1b-606c-4751-af66-e617b670babd"
    },
    {
        "author": "張祜",
        "paragraphs": [
            "紅粉青樓曙，垂楊仲月春。",
            "懷君重攀折，非妾妒腰身。",
            "舞帶縈絲斷，嬌娥向葉嚬。",
            "橫吹凡幾曲，獨自最愁人。"
        ],
        "title": "橫吹曲辭 折楊柳",
        "id": "afb30a8c-345b-471d-bf80-9f1828f8e097"
    },
    {
        "author": "張九齡",
        "paragraphs": [
            "纖纖折楊柳，持此寄情人。",
            "一枝何足貴，憐是故園春。",
            "遲景那能久，流芳不及新。",
            "更愁征戍客，鬢老邊城塵。"
        ],
        "title": "橫吹曲辭 折楊柳",
        "id": "83057247-91ce-43d8-8aee-2eccfdcc8773"
    },
    {
        "author": "余延壽",
        "paragraphs": [
            "大道連國門，東西種楊柳。",
            "葳蕤君不見，褭娜垂來久。",
            "緣枝棲暝禽，雄去雌獨吟。",
            "餘花怨春盡，微月起秋陰。",
            "坐望窗中蝶，起攀枝上葉。",
            "好風吹長條，妸娜何如妾。",
            "妾見柳園新，高樓四五春。",
            "莫吹胡塞曲，愁殺隴頭人。"
        ],
        "title": "橫吹曲辭 折楊柳",
        "id": "1fd7fb7a-8fd1-45bc-9dcb-803c52590d34"
    },
    {
        "author": "李白",
        "paragraphs": [
            "垂楊拂綠水，搖豔東風年。",
            "花明玉關雪，葉暖金窗煙。",
            "美人結長恨，相對心悽然。",
            "攀條折春色，遠寄龍庭前。"
        ],
        "tags": [
            "思念",
            "春天",
            "女子",
            "乐府",
            "横吹曲辞"
        ],
        "title": "橫吹曲辭 折楊柳",
        "id": "e70730a9-552c-481c-aadc-364713afd410"
    },
    {
        "author": "孟郊",
        "paragraphs": [
            "楊柳多短枝，短枝多別離。",
            "贈遠累攀折，柔條安得垂。",
            "青春有定節，離別無定時。",
            "但恐人別促，不怨來遲遲。",
            "莫言短枝條，中有長相思。",
            "朱顏與綠楊，幷在別離期。"
        ],
        "title": "橫吹曲辭 折楊柳 一",
        "id": "c8e50d0a-dd19-4fa2-b07e-95882090e9d7"
    },
    {
        "author": "孟郊",
        "paragraphs": [
            "樓上春風過，風前楊柳歌。",
            "枝疎緣別苦，曲怨爲年多。",
            "花驚燕地雪，葉映楚池波。",
            "誰堪別離此，征戍在交河。"
        ],
        "title": "橫吹曲辭 折楊柳 二",
        "id": "8f3bd134-ac28-4961-b0c9-141140f72e47"
    },
    {
        "author": "李端",
        "paragraphs": [
            "東城攀柳葉，柳葉低著草。",
            "少壯莫輕年，輕年有人老。",
            "柳發徧川崗，登高堪斷腸。",
            "雨煙輕漠漠，何樹近君鄉？",
            "贈君折楊柳，顏色豈能久。",
            "上客莫霑巾，佳人正回首。",
            "新柳送君行，古柳傷君情。",
            "突兀臨荒渡，婆娑出舊營。",
            "隋家兩岸盡，陶宅五株平。",
            "日暮偏愁望，春山有鳥聲。"
        ],
        "title": "橫吹曲辭 折楊柳",
        "id": "5b2c85ac-3edd-43b7-aa6d-b32c31d01bd0"
    },
    {
        "author": "翁綬",
        "paragraphs": [
            "紫陌金堤映綺羅，遊人處處動離歌。",
            "陰移古戍迷荒草，花帶殘陽落遠波。",
            "臺上少年吹白雪，樓中思婦斂青蛾。",
            "殷勤攀折贈行客，此去關山雨雪多。"
        ],
        "title": "橫吹曲辭 折楊柳",
        "id": "32744451-b4f4-47d1-866c-44b2675377c3"
    },
    {
        "author": "王建",
        "paragraphs": [
            "自從江樹秋，日日上江樓。",
            "夢見離珠浦，書來在桂州。",
            "不同魚比目，終恨水分流。",
            "久不開明鏡，多應是白頭。"
        ],
        "title": "橫吹曲辭 望行人",
        "id": "f79c370b-2d76-4435-a1f5-b02ead762def"
    },
    {
        "author": "張籍",
        "paragraphs": [
            "秋風窗下起，旅雁向南飛。",
            "日日出門望，家家行客歸。",
            "無因見邊使，空待寄寒衣。",
            "獨閉青樓暮，煙深鳥雀稀。"
        ],
        "title": "橫吹曲辭 望行人",
        "id": "ce87b1d6-f5db-47fd-a979-034eb4888e26"
    },
    {
        "author": "盧照鄰",
        "paragraphs": [
            "塞垣通碣石，虜障抵祈連。",
            "相思在萬里，明月正孤懸。",
            "影移金岫北，光斷玉門前。",
            "寄書謝中婦，時看鴻雁天。"
        ],
        "title": "橫吹曲辭 關山月",
        "id": "2d399e98-b466-4b4b-a451-5ab18ce88f35"
    },
    {
        "author": "沈佺期",
        "paragraphs": [
            "漢月生遼海，曈曨出半暉。",
            "合昏玄兔郡，中夜白登圍。",
            "暈落關山迥，光合霜霰微。",
            "將軍聽曉角，戰馬欲南歸。"
        ],
        "title": "橫吹曲辭 關山月",
        "id": "31df356e-d9f2-4984-8f0e-66349cab666e"
    },
    {
        "author": "李白",
        "paragraphs": [
            "明月出天山，蒼茫雲海間。",
            "長風幾萬里，吹度玉門關。",
            "漢下白登道，胡窺青海灣。",
            "由來征戰地，不見有人還。",
            "戍客望邊色，思歸多苦顏。",
            "高樓當此夜，歎息未應閑。"
        ],
        "tags": [
            "唐诗三百首",
            "中秋",
            "边塞",
            "山",
            "思乡",
            "乐府",
            "描写山",
            "写山",
            "征人"
        ],
        "title": "橫吹曲辭 關山月",
        "id": "0167687e-8325-48bf-8da4-3749c9ce0a74"
    },
    {
        "author": "長孫佐輔",
        "paragraphs": [
            "淒淒還切切，戍客多離別。",
            "何處最傷心？關山見秋月。",
            "關月竟如何？由來遠近過。",
            "始經玄兔塞，終繞白狼河。",
            "忽憶秦樓婦，流光應共有。",
            "已得竝蛾眉，還知攬纖手。",
            "去歲照同行，比翼復連形。",
            "今宵照獨立，顧影自煢煢。",
            "餘暉漸西落，夜夜看如昨。",
            "借問映旌旗，何如鑒帷幕。",
            "拂曉朔風悲，蓬驚雁不飛。",
            "幾時征戍罷，還向月中歸。"
        ],
        "title": "橫吹曲辭 關山月",
        "id": "da42362f-b22f-4ca6-a18e-69284623c195"
    },
    {
        "author": "耿[湋]",
        "paragraphs": [
            "月明邊徼靜，戍客望鄉時。",
            "塞古柳衰盡，關寒榆發遲。",
            "蒼蒼萬里道，戚戚十年悲。",
            "今夜青樓上，還應照所思。"
        ],
        "title": "橫吹曲辭 關山月",
        "id": "ea0efc2b-125c-4680-a02b-16da31a0908b"
    },
    {
        "author": "戴叔倫",
        "paragraphs": [
            "月出照關山，秋風人未還。",
            "清光無遠近，鄉淚半書間。"
        ],
        "title": "橫吹曲辭 關山月二首 一",
        "id": "6795674b-74d6-4ac8-94ef-792c9892c714"
    },
    {
        "author": "戴叔倫",
        "paragraphs": [
            "一雁過連營，繁霜覆古城。",
            "胡笳在何處？半夜起邊聲。"
        ],
        "title": "橫吹曲辭 關山月二首 二",
        "id": "d8a62427-62ef-45a8-9b30-e0fc90d5b78f"
    },
    {
        "author": "崔融",
        "paragraphs": [
            "月生西海上，氣逐邊風壯。",
            "萬里度關山，蒼茫非一狀。",
            "漢兵開郡國，胡馬窺亭障。",
            "夜夜聞悲笳，征人起南望。"
        ],
        "title": "橫吹曲辭 關山月",
        "id": "b14de1b5-e97d-4ff0-a6d5-02468166e04d"
    },
    {
        "author": "李端",
        "paragraphs": [
            "露溼月蒼蒼，關頭榆葉黃。",
            "回輪照海遠，分彩上樓長。",
            "水凍頻移幕，兵疲數望鄉。",
            "祗應城影外，萬里共如霜。"
        ],
        "title": "橫吹曲辭 關山月",
        "id": "bfa56f27-ecce-4c1e-81a0-439155849540"
    },
    {
        "author": "王建",
        "paragraphs": [
            "關山月，營開道白前軍發。",
            "凍輪當磧光悠悠，照見三堆兩堆骨。",
            "邊風割面天欲明，金莎嶺西看看沒。"
        ],
        "title": "橫吹曲辭 關山月",
        "id": "f3fde978-e64b-4480-994a-ac04f81d5adc"
    },
    {
        "author": "張籍",
        "paragraphs": [
            "秋月朗朗關山上，山中行人馬蹄響。",
            "關山秋來雨雪多，行人見月唱邊歌。",
            "海邊漠漠天氣白，胡兒夜度黃龍磧。",
            "軍中探騎暮出城，伏兵暗處低旌戟。",
            "溪水連地霜草平，野駞尋水磧中鳴。",
            "隴頭風急雁不下，沙場苦戰多流星。",
            "可憐萬國關山道，年年戰骨多秋草。"
        ],
        "title": "橫吹曲辭 關山月",
        "id": "10ef9dd5-f761-4463-9d90-fa9a426ac89c"
    },
    {
        "author": "翁綬",
        "paragraphs": [
            "裴回漢月滿邊州，照盡天涯到隴頭。",
            "影轉銀河寰海靜，光分玉塞古今愁。",
            "笳吹遠戍孤烽滅，雁下平沙萬里秋。",
            "況是故園搖落夜，那堪少婦獨登樓。"
        ],
        "title": "橫吹曲辭 關山月",
        "id": "f73ad3c7-1f64-4825-b47d-c1e5a570758e"
    },
    {
        "author": "鮑氏君[徽]微",
        "paragraphs": [
            "高高秋月明，北照遼陽城。",
            "塞迥光初滿，風多暈更生。",
            "征人望鄉思，戰馬聞鞞驚。",
            "朔風悲邊草，胡沙昏虜營。",
            "霜疑匣中劒，風憊原上旌。",
            "早晚謁金闕，不聞刁斗聲。"
        ],
        "title": "橫吹曲辭 關山月",
        "id": "fe228ab0-4162-418d-8d88-3c760016ebfe"
    },
    {
        "author": "于武陵",
        "paragraphs": [
            "浮世若浮雲，千回故復新。",
            "旋添青草冢，更有白頭人。",
            "歲暮客將老，雪晴山欲春。",
            "行行車與馬，不盡洛陽塵。"
        ],
        "title": "橫吹曲辭 洛陽道",
        "id": "ef02ddad-16dc-47e8-b7fc-f5afd4c8c593"
    },
    {
        "author": "鄭渥",
        "paragraphs": [
            "客亭門外路東西，多少喧騰事不齊。",
            "楊柳惹鞭公子醉，紵麻掩淚魯人迷。",
            "通宵塵土飛山月，是處經營夾御堤。",
            "頃刻知音幾存歿，半回依約認輪蹄。"
        ],
        "title": "橫吹曲辭 洛陽道",
        "id": "9997e88a-f75c-47ec-a336-359bb426fcf4"
    }
]