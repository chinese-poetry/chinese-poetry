[
    {
        "author": "孟郊",
        "paragraphs": [
            "一身遶千山，远作行路人。",
            "未遂东吴归，暂出西京尘。",
            "仲宣荆州客，今余竟陵宾。",
            "往迹虽不同，托意皆有因。",
            "商岭莓苔滑，石坂上下频。",
            "江汉沙泥洁，永日光景新。",
            "独泪起残夜，孤吟望初晨。",
            "驱驰竟何事，章句依深仁。"
        ],
        "title": "自商行谒复州卢使君虔",
        "id": "15007e5d-15e8-4ebb-9dc3-e35af867b9a3"
    },
    {
        "author": "孟郊",
        "paragraphs": [
            "楚山争蔽亏，日月无全辉。",
            "楚路饶回惑，旅人有迷归。",
            "骐骥思北首，鹧鸪愿南飞。",
            "我怀京洛游，未厌风尘衣。"
        ],
        "title": "梦泽中行",
        "id": "d9ac40a0-4639-4fcb-9520-7aecd5d4c9e6"
    },
    {
        "author": "孟郊",
        "paragraphs": [
            "众䖟聚病马，流血不得行。",
            "後路起夜色，前山闻虎声。",
            "此时游子心，百尺风中旌。"
        ],
        "title": "京山行",
        "id": "c956cd69-5f68-45a2-bf67-ac8ff591f77c"
    },
    {
        "author": "孟郊",
        "paragraphs": [
            "分拙多感激，久游遵长途。",
            "经过湘水源，怀古方踟蹰。",
            "旧称楚灵均，此处殒忠躯。",
            "侧聆故老言，遂得旌贤愚。",
            "名参君子场，行为小人儒。",
            "骚文衒贞亮，体物情崎岖。",
            "三黜有愠色，即非贤哲模。",
            "五十爵高秩，谬膺从大夫。",
            "胸襟积忧愁，容鬓复雕枯。",
            "死为不吊鬼，生作猜谤徒。",
            "吟泽洁其身，忠节宁见输。",
            "怀沙灭其性，孝行焉能俱。",
            "且闻善称君，一何善自殊。",
            "且闻过称己，一何过不渝。",
            "悠哉风土人，角黍投川隅。",
            "相传历千祀，哀悼延八区。",
            "如今圣明朝，养育无羁孤。",
            "君臣逸雍熙，德化盈纷敷。",
            "巾车徇前侣，白日犹昆吾。",
            "寄君臣子心，戒此真良图。"
        ],
        "title": "旅次湘沅有怀灵均",
        "id": "bb5825af-7fba-4c01-bf48-c3bb17c9617f"
    },
    {
        "author": "孟郊",
        "paragraphs": [
            "扬帆过彭泽，舟人讶叹息。",
            "不见种柳人，霜风空寂历。"
        ],
        "title": "过彭泽",
        "id": "3d5b5fec-ba90-4b43-b1d4-7b0103cdfecd"
    },
    {
        "author": "孟郊",
        "paragraphs": [
            "山壮马力短，马行石齿中。",
            "十步九举辔，回环失西东。",
            "溪水变为雨，悬崖阴蒙蒙。",
            "客衣飘飖秋，葛花零落风。",
            "白日舍我没，征途忽然穷。"
        ],
        "title": "过分水岭",
        "id": "81558696-7b82-4a2d-a6f6-40b6abeb8b83"
    },
    {
        "author": "孟郊",
        "paragraphs": [
            "南中少平地，山水重叠生。",
            "别泉万余曲，迷舟独难行。",
            "四际乱峰合，一眺千虑幷。",
            "潺湲冬夏冷，光彩昼夜明。",
            "赏心难久胜，离肠忽自惊。",
            "古木摇霁色，高风动秋声。",
            "饮尔一樽酒，慰我百忧轻。",
            "嘉期何处定，此晨堪寄情。"
        ],
        "title": "分水岭别夜示从弟寂",
        "id": "5c1944d5-903c-487e-86bd-c253d36f874b"
    },
    {
        "author": "孟郊",
        "paragraphs": [
            "春风朝夕起，吹绿日日深。",
            "试为连州吟，泪下不可禁。",
            "连山何连连，连天碧岑岑。",
            "哀猿哭花死，子规裂客心。",
            "兰芷结新佩，潇湘遗旧音。",
            "怨声能翦弦，坐抚零落琴。"
        ],
        "title": "连州吟 一",
        "id": "12bda257-d0ec-425b-ae82-044bc5bd5252"
    },
    {
        "author": "孟郊",
        "paragraphs": [
            "羽翼不自有，相追力难任。",
            "唯凭方寸灵，独夜万里寻。",
            "方寻魂飘飖，南梦山岖嵚。",
            "髣髴惊魍魉，悉窣闻枫林。",
            "正直被放者，鬼魅无所侵。",
            "贤人多安排，俗士多虚钦。",
            "孤怀吐明月，众毁铄黄金。",
            "愿君保玄曜，壮志无自沉。"
        ],
        "title": "连州吟 二",
        "id": "36b6f467-dc98-4ac0-9b1b-316b4a65db43"
    },
    {
        "author": "孟郊",
        "paragraphs": [
            "朝亦连州吟，暮亦连州吟。",
            "连州果有信，一纸万里心。",
            "开缄白云断，明月堕衣襟。",
            "南风嘶舜管，苦竹动猿音。",
            "万里愁一色，潇湘雨淫淫。",
            "两剑忽相触，双蛟恣浮沈。",
            "鬬水正回斡，倒流安可禁。",
            "空愁江海信，惊浪隔相寻。"
        ],
        "title": "连州吟 三",
        "id": "b6c96e59-7b85-441f-9dd6-eccdf167757c"
    },
    {
        "author": "孟郊",
        "paragraphs": [
            "楚水结冰薄，楚云为雨微。",
            "野梅参差发，旅榜逍遥归。"
        ],
        "title": "旅行",
        "id": "38745ddb-3c6b-429d-b0d4-d89824c3d6a4"
    },
    {
        "author": "孟郊",
        "paragraphs": [
            "上将秉神略，至兵无猛威。",
            "三军当严冬，一抚胜重衣。",
            "霜剑夺众景，夜星失长辉。",
            "苍鹰独立时，恶鸟不敢飞。",
            "武牢锁天关，河桥纽地机。",
            "大将奚以安，守此称者稀。",
            "贫士少颜色，贵门多轻肥。",
            "试登山岳高，方见草木微。",
            "山岳恩既广，草木心皆归。"
        ],
        "title": "上河阳李大夫",
        "id": "18be44ca-4432-4648-9db6-c3b9bc5a8e3a"
    },
    {
        "author": "孟郊",
        "paragraphs": [
            "君子量不极，胸吞百川流。",
            "嫉邪霜气直，问俗春辞柔。",
            "日户昼辉静，月杯夜景幽。",
            "咏惊芙蓉发，笑激风飙秋。",
            "鸾步独无侣，鹤音仍寡俦。",
            "幸沾分寸顾，散此千万忧。"
        ],
        "title": "投赠张端公",
        "id": "3f954ce2-044e-45a3-9c6c-2f90a64718c8"
    },
    {
        "author": "孟郊",
        "paragraphs": [
            "谢客吟一声，霜落羣听清。",
            "文含元气柔，鼓动万物轻。",
            "嘉木依性植，曲枝亦不生。",
            "尘埃徐庾词，金玉曹刘名。",
            "章句作雅正，江山益鲜明。",
            "萍苹一浪草，菰蒲片池荣。",
            "曾是康乐咏，如今搴其英。",
            "顾惟菲薄质，亦愿将此幷。"
        ],
        "title": "赠苏州韦郎中使君",
        "id": "d5175448-bb74-43b5-9610-475dd2f92b7f"
    },
    {
        "author": "孟郊",
        "paragraphs": [
            "为水不入海，安得浮天波。",
            "为木不在山，安得横日柯。",
            "再来君子傍，始觉精义多。",
            "大德唯一施，众情自偏颇。",
            "至乐无宫征，至声遗讴謌。",
            "愿鼓空桑弦，永使万物和。",
            "顾己诚拙讷，干名已蹉跎。",
            "献词惟在口，所欲无余佗。",
            "乍作支泉石，乍作翳松萝。",
            "一不改方圆，破质为琢磨。",
            "贱子本如此，大贤心若何。",
            "岂是无异途，异途难经过。"
        ],
        "title": "上张徐州",
        "id": "cd7e9429-04bb-4f9e-98f5-ba6ff5c4380c"
    },
    {
        "author": "孟郊",
        "paragraphs": [
            "岳岳冠盖彦，英英文字雄。",
            "琼音独听时，尘韵固不同。",
            "春云生纸上，秋涛起胸中。",
            "时吟五君咏，再举七子风。",
            "何幸松桂侣，见知勤苦功。",
            "愿将黄鹤翅，一借飞云空。"
        ],
        "title": "上包祭酒",
        "id": "2bbe57c4-65b2-4f16-8039-2e2a70c1316a"
    },
    {
        "author": "孟郊",
        "paragraphs": [
            "食荠肠亦苦，强歌声无欢。",
            "出门即有碍，谁谓天地宽。",
            "有碍非遐方，长安大道傍。",
            "小人智虑险，平地生太行。",
            "镜破不改光，兰死不改香。",
            "始知君子心，交久道益彰。",
            "君心与我怀，离别俱回遑。",
            "譬如浸蘖泉，流苦已日长。",
            "忍泣目易衰，忍忧形易伤。",
            "项籍岂不壮，贾生岂不良。",
            "当其失意时，涕泗各沾裳。",
            "古人劝加餐，此餐难自强。",
            "一饭九祝噎，一嗟十断肠。",
            "况是儿女怨，怨气凌彼苍。",
            "彼苍若有知，白日下清霜。",
            "今朝始惊叹，碧落空茫茫。"
        ],
        "title": "赠别崔纯亮",
        "id": "b8edbaec-abd4-4508-96b5-5b99d41cdf2a"
    },
    {
        "author": "孟郊",
        "paragraphs": [
            "栖迟青山巅，高静身所便。",
            "不践有命草，但饮无声泉。",
            "斋性空转寂，学情深更专。",
            "经文开贝叶，衣制垂秋莲。",
            "厌此俗人羣，暂来还却旋。"
        ],
        "title": "赠文应上人",
        "id": "722122cd-6919-4b44-938d-9ce698f0dfb0"
    },
    {
        "author": "孟郊",
        "paragraphs": [
            "赤令风骨峭，语言清霜寒。",
            "不必用雄威，见者毛发攒。",
            "我有赤令心，未得赤令官。",
            "终朝衡门下，忍志将筑弹。",
            "君从西省郎，正有东洛观。",
            "洛民萧条久，威恩悯抚难。",
            "苦竹声啸雪，夜斋闻千竿。",
            "诗人偶寄耳，听苦心多端。",
            "多端落杯酒，酒中方得欢。",
            "隐士多饮酒，此言信难刊。",
            "取次令坊沽，举止务在宽。",
            "何必红烛娇，始言清宴阑。",
            "丈夫莫矜庄，矜庄不中看。"
        ],
        "title": "严河南",
        "id": "2b326233-1546-4645-8931-5bc81bcec480"
    },
    {
        "author": "孟郊",
        "paragraphs": [
            "谁言形影亲，灯灭影去身。",
            "谁言鱼水欢，水竭鱼枯鳞。",
            "昔为同恨客，今为独笑人。",
            "舍予在泥辙，飘迹上云津。",
            "卧木易成蠹，弃花难再春。",
            "何言对芳景，愁望极萧晨。",
            "埋剑谁识气，匣弦日生尘。",
            "愿君语高风，为余问苍旻。"
        ],
        "title": "赠李观",
        "id": "97a3737c-dafe-4fbf-9cef-d59793fa827b"
    },
    {
        "author": "孟郊",
        "paragraphs": [
            "蒙笼杨柳馆，中有南风生。",
            "风生今为谁，湘客多远情。",
            "孤枕楚水梦，独帆楚江程。",
            "觉来残恨深，尚与归路幷。",
            "玉匣五弦在，请君时一鸣。"
        ],
        "title": "吴安西馆赠从弟楚客",
        "id": "c5e26004-8a53-4cd3-bc7f-105c85b67b09"
    },
    {
        "author": "孟郊",
        "paragraphs": [
            "将军不夸剑，才气为英雄。",
            "五岳拽力内，百川倾意中。",
            "本立谁敢拔，飞文自难穷。",
            "前时天地翻，已有扶正功。"
        ],
        "title": "赠章仇将军",
        "id": "d751d09e-5305-4a2c-ab02-3a6beac7ebae"
    },
    {
        "author": "孟郊",
        "paragraphs": [
            "僧貌净无点，僧衣宁缀华。",
            "寻常昼日行，不使身影斜。",
            "饭朮煮松柏，坐山敷云霞。",
            "欲知禅隐高，缉薜为袈裟。"
        ],
        "title": "赠道月上人",
        "id": "caed2f58-c96d-4d76-b27d-025989ec7125"
    },
    {
        "author": "孟郊",
        "paragraphs": [
            "方凭指下弦，写出心中言。",
            "寸草贱子命，高山主人恩。",
            "游边风沙意，梦楚波涛魂。",
            "一日引别袂，九回沾泪痕。",
            "自悲何以然，在礼阙晨昏。",
            "名利时转甚，是非宵亦喧。",
            "浮情少定主，百虑随世翻。",
            "举此胸臆恨，幸从贤哲论。",
            "明明三飞鸾，照物如朝暾。"
        ],
        "title": "抒情因上郎中二十二叔监察十五叔兼呈李益端公柳缜评事",
        "id": "5a9e3e53-cd89-43f4-a90f-f9f21e52899a"
    },
    {
        "author": "孟郊",
        "paragraphs": [
            "望里失却山，听中遗却泉。",
            "松枝休策云，药囊翻贮钱。",
            "曾依青桂邻，学得白雪弦。",
            "别来意未回，世上为隐仙。"
        ],
        "title": "赠城郭道士",
        "id": "a4a41811-d96e-4c66-bd18-54f4a135d638"
    },
    {
        "author": "孟郊",
        "paragraphs": [
            "静境无浊氛，清雨零碧云。",
            "千山不隐响，一叶动亦闻。",
            "即此佳志士，精微谁相羣。",
            "欲识楚章句，袖中兰茝熏。"
        ],
        "tags": [
            "庐山"
        ],
        "title": "桐庐山中赠李明府",
        "id": "bc0652a6-84c4-49e7-9f68-acdbe9e4de73"
    },
    {
        "author": "孟郊",
        "paragraphs": [
            "天下昔崩乱，大君识贤臣。",
            "众木尽摇落，始见竹色真。",
            "兵势走山岳，阳光潜埃尘。",
            "心开玄女符，面缚清波人。",
            "异俗既从化，浇风亦归淳。",
            "自公理斯郡，寒谷皆变春。",
            "旗影卷赤电，剑锋匣青鳞。",
            "如何嵩高气，作镇楚水滨。",
            "云镜忽开霁，孤光射无垠。",
            "乃知寻常鉴，照影不照神。"
        ],
        "title": "献汉南樊尚书",
        "id": "d23cf818-caff-4858-b6f8-d7f178987574"
    },
    {
        "author": "孟郊",
        "paragraphs": [
            "掌运职既大，摧邪名更雄。",
            "鹏飞簸曲云，鹗怒生直风。",
            "投彼霜雪令，翦除荆棘丛。",
            "楚仓倾向西，吴米发自东。",
            "帆影咽河口，车声聋关中。",
            "尧知才策高，人喜道路通。",
            "皆经内史力，继得酇侯功。",
            "莱子真为少，相如未免穷。",
            "衣花野菡萏，书叶山梧桐。",
            "不是宗匠心，谁怜久栖蓬。"
        ],
        "title": "赠转运陆中丞",
        "id": "c89c328c-c196-4212-a4e1-fde7e2798b61"
    },
    {
        "author": "孟郊",
        "paragraphs": [
            "天子忧剧县，寄深华省郎。",
            "纷纷风响佩，蛰蛰剑开霜。",
            "旧事笑堆案，新声唯雅章。",
            "谁言百里才，终作横天梁。",
            "江鸿耻承眷，云津未能翔。",
            "徘徊尘俗中，短毳无辉光。"
        ],
        "title": "赠万年陆郎中",
        "id": "0dce990f-7981-4f47-93fb-69ee9ba11688"
    },
    {
        "author": "孟郊",
        "paragraphs": [
            "昔岁辞亲泪，今为恋主泣。",
            "去住情难并，别离景易戢。",
            "夭矫大空鳞，曾为小泉蛰。",
            "幽意独沈时，震雷忽相及。",
            "神行既不宰，直致非所执。",
            "至运本遗功，轻生各自立。",
            "大君思此化，良佐自然集。",
            "宝镜无私光，时文有新习。",
            "慈亲诫志就，贱子归情急。",
            "擢第谢灵台，牵衣出皇邑。",
            "行襟海日曙，逸抱江风入。",
            "蒹葭得波浪，芙蓉红岸湿。",
            "云寺势动摇，山钟韵嘘吸。",
            "旧游期再践，悬水得重挹。",
            "松萝虽可居，青紫终当拾。"
        ],
        "title": "擢第後东归书怀献座主吕侍御",
        "id": "5a27558b-ebcb-4073-a6fa-fe619881a570"
    },
    {
        "author": "孟郊",
        "paragraphs": [
            "曲木忌日影，谗人畏贤明。",
            "自然照烛间，不受邪佞轻。",
            "不有百炼火，孰知寸金精。",
            "金铅正同炉，愿分精与麤。"
        ],
        "title": "古意赠梁肃补阙",
        "id": "fe123ad6-7f8b-4bc9-a03d-16c07efc1358"
    },
    {
        "author": "孟郊",
        "paragraphs": [
            "旧说天下山，半在黔中青。",
            "又闻天下泉，半落黔中鸣。",
            "山水千万遶，中有君子行。",
            "儒风一以扇，污俗心皆平。",
            "我愿中国春，化从异方生。",
            "昔为阴草毒，今为阳华英。",
            "嘉实缀绿蔓，凉湍泻清声。",
            "逍遥物景胜，视听空旷幷。",
            "困骥犹在辕，沉珠尚隐精。",
            "路遐莫及眄，泥污日已盈。",
            "岁晏将何从，落叶甘自轻。"
        ],
        "title": "赠黔府王中丞楚",
        "id": "586b9736-995d-4a92-b4c5-a65e70432e96"
    },
    {
        "author": "孟郊",
        "paragraphs": [
            "北山少日月，草木苦风霜。",
            "贫士在重坎，食梅有酸肠。",
            "万俗皆走圆，一身犹学方。",
            "常恐众毁至，春叶成秋黄。",
            "大贤秉高鉴，公烛无私光。",
            "暗室晓未及，幽行涕空行。"
        ],
        "title": "上达奚舍人",
        "id": "d975de03-a422-47c9-b4a1-30768576d816"
    },
    {
        "author": "孟郊",
        "paragraphs": [
            "斗水泻大海，不如泻枯池。",
            "分明贤达交，岂顾豪华儿。",
            "海有不足流，豪有不足资。",
            "枯鳞易为水，贫士易为施。",
            "幸覩君子席，会将幽贱期。",
            "侧闻清风议，饫如黄金巵。",
            "此道与日月，同光无尽时。"
        ],
        "title": "赠主人",
        "id": "01413869-a26e-4025-af70-eea03a58cbfe"
    },
    {
        "author": "孟郊",
        "paragraphs": [
            "师住青山寺，清华常绕身。",
            "虽然到城郭，衣不上栖尘。"
        ],
        "title": "赠建业契公",
        "id": "508a04f0-aed1-4158-aefe-be0ff41797ae"
    },
    {
        "author": "孟郊",
        "paragraphs": [
            "襄阳青山郭，汉江白铜堤。",
            "谢公领兹郡，山水无尘泥。",
            "铁马万霜雪，绛旗千虹霓。",
            "风漪参差泛，石板重叠跻。",
            "旧泪不复堕，新欢居然齐。",
            "还畊竟原野，归老相扶携。",
            "物色增暧暧，寒芳更萋萋。",
            "渊清有遐略，高躅无近蹊。",
            "即此富苍翠，自然引翔栖。",
            "曩游常抱忆，夙好今尚暌。",
            "愿言从逸辔，暇日凌清溪。"
        ],
        "title": "献襄阳于大夫",
        "id": "4bd8ab64-ee6d-4ba5-938c-85650dace115"
    },
    {
        "author": "孟郊",
        "paragraphs": [
            "天地入胸臆，吁嗟生风雷。",
            "文章得其微，物象由我裁。",
            "宋玉逞大句，李白飞狂才。",
            "苟非圣贤心，孰与造化该。",
            "勉矣郑夫子，骊珠今始胎。"
        ],
        "title": "赠郑夫子鲂",
        "id": "c6bcc594-fe63-4aa7-8d76-3a15d7fba078"
    },
    {
        "author": "孟郊",
        "paragraphs": [
            "古人留清风，千载遥赠君。",
            "破松见贞心，裂竹见直文。",
            "残月色不改，高贤德常新。",
            "家怀诗书富，宅抱草木贫。",
            "安得一蹄泉，来化千尺鳞。",
            "含意永不语，钓璜幽水滨。"
        ],
        "title": "大隐坊 崔从事郧以直隳职",
        "id": "ec94c0a3-ef97-4d8c-b008-3fd1764cd335"
    },
    {
        "author": "孟郊",
        "paragraphs": [
            "饮君江海心，讵能辨浅深。",
            "挹君山岳德，谁能齐嵚岑。",
            "东海精为月，西岳气凝金。",
            "进则万景昼，退则羣物阴。",
            "我欲荐此言，天门峻沈沈。",
            "风飙亦感激，为我飕飗吟。"
        ],
        "tags": [
            "华山"
        ],
        "title": "大隐坊 章仇将军良弃功守贫",
        "id": "b88f75dc-df70-45f9-87c9-11713eed0137"
    },
    {
        "author": "孟郊",
        "paragraphs": [
            "卑静身後老，高动物先摧。",
            "方圆水任器，刚劲木成灰。",
            "大道母羣物，达人腹众才。",
            "时吟尧舜篇，心向无为开。",
            "彼隐山万曲，我隐酒一杯。",
            "公庭何所有，日日清风来。"
        ],
        "title": "大隐坊 赵记室俶在职无事",
        "id": "e2dd3fa6-35ad-47a2-bc87-9f4ce44faf33"
    },
    {
        "author": "孟郊",
        "paragraphs": [
            "何以定交契，赠君高山石。",
            "何以保贞坚，赠君青松色。",
            "贫居过此外，无可相彩饰。",
            "闻君硕鼠诗，吟之泪空滴。"
        ],
        "title": "赠韩郎中愈 一",
        "id": "35e85885-54bb-4a99-ac17-260899034522"
    },
    {
        "author": "孟郊",
        "paragraphs": [
            "硕鼠既穿墉，又啮机上丝。",
            "穿墉有闲土，啮丝无余衣。",
            "朝吟枯桑柘，暮泣空杼机。",
            "岂是无巧妙，丝断将何施。",
            "众人尚肥华，志士多饥羸。",
            "愿君保此节，天意当察微。"
        ],
        "title": "赠韩郎中愈 二",
        "id": "2c718f5d-5eee-4d05-bdd8-08ad87cd204c"
    },
    {
        "author": "孟郊",
        "paragraphs": [
            "前日远别离，今日生白发。",
            "欲知万里情，晓卧半床月。",
            "常恐百虫秋，使我芳草歇。"
        ],
        "title": "赠韩郎中愈 三",
        "id": "691d3e81-f1d2-43ed-a8ce-181569c03d05"
    },
    {
        "author": "孟郊",
        "paragraphs": [
            "长安秋声干，木叶相号悲。",
            "瘦僧卧冰凌，嘲咏含金痍。",
            "金痍非战痕，峭病方在兹。",
            "诗骨耸东野，诗涛涌退之。",
            "有时踉跄行，人惊鹤阿师。",
            "可惜李杜死，不见此狂痴。"
        ],
        "title": "戏赠无本 一",
        "id": "22107002-3bdc-478c-a488-2aa99acc3f8b"
    },
    {
        "author": "孟郊",
        "paragraphs": [
            "燕僧耸听词，袈裟喜新翻。",
            "北岳厌利杀，玄功生微言。",
            "天高亦可飞，海广亦可源。",
            "文章杳无底，劚掘谁能根。",
            "梦灵髣髴到，对我方与论。",
            "拾月鲸口边，何人免为吞。",
            "燕僧摆造化，万有随手犇。",
            "补缀杂霞衣，笑傲诸贵门。",
            "将明文在身，亦尔道所存。",
            "朔雪凝别句，朔风飘征魂。",
            "再期嵩少游，一访蓬萝村。",
            "春草步步绿，春山日日暄。",
            "遥莺相应吟，晚听恐不繁。",
            "相思塞心胸，高逸难攀援。"
        ],
        "title": "戏赠无本 二",
        "id": "8b4c36ff-cac2-4e3d-97e2-9bcff5c4e3b8"
    },
    {
        "author": "孟郊",
        "paragraphs": [
            "夜镜不照物，朝光何时升。",
            "黯然秋思来，走入志士膺。",
            "志士惜时逝，一宵三四兴。",
            "清汉徒自朗，浊河终无澄。",
            "旧爱忽已远，新愁坐相凌。",
            "君其隐壮怀，我亦逃名称。",
            "古人贵从晦，君子忌党朋。",
            "倾败生所竞，保全归懵懵。",
            "浮云何当来，潜虬会飞腾。"
        ],
        "title": "寄张籍",
        "id": "a8e9ed33-399c-4995-aae0-e0209c3eff2e"
    },
    {
        "author": "孟郊",
        "paragraphs": [
            "东西分我情，魂梦安能定。",
            "野客云作心，高僧月为性。",
            "浮云自高闲，明月常空净。",
            "衣敝得古风，居山无俗病。",
            "吟听碧云语，手把青松柄。",
            "羡尔欲寄书，飞禽杳难倩。"
        ],
        "title": "忆周秀才素上人时闻各在一方",
        "id": "e7b782c4-dbcf-497a-b9ef-63ceacc60522"
    },
    {
        "author": "孟郊",
        "paragraphs": [
            "一意两片云，暂合还却分。",
            "南云乘庆归，北云与谁羣。",
            "寄声千里风，相唤闻不闻。"
        ],
        "title": "舟中喜遇从叔简别後寄上时从叔初擢第归江南郊不从行",
        "id": "469ea863-7b08-4a83-824c-82ccf185f177"
    },
    {
        "author": "孟郊",
        "paragraphs": [
            "见说祝融峰，擎天势似腾。",
            "藏千寻布水，出十八高僧。",
            "古路无人迹，新霞吐石棱。",
            "终居将尔叟，一一共余登。"
        ],
        "title": "怀南岳隐士 一",
        "id": "151122cb-9900-416d-8b06-bafacb4e5549"
    },
    {
        "author": "孟郊",
        "paragraphs": [
            "千峰映碧湘，真叟此中藏。",
            "饭不煮石吃，眉应似发长。",
            "枫梩搘酒瓮，鹤虱落琴床。",
            "强效忘机者，斯人尚未忘。"
        ],
        "title": "怀南岳隐士 二",
        "id": "370aba20-4559-4d44-99f4-c63a73126e38"
    },
    {
        "author": "孟郊",
        "paragraphs": [
            "半夜不成寐，灯尽又无月。",
            "独向阶前立，子规啼不歇。",
            "况我有金兰，忽尔为胡越。",
            "争得明镜中，久长无白发。"
        ],
        "title": "春夜忆萧子真",
        "id": "fecd42d7-482f-4022-8ca7-e7adcdf1169c"
    },
    {
        "author": "孟郊",
        "paragraphs": [
            "奕奕秋水傍，骎骎绿云蹄。",
            "月仙有高曜，灵凤无卑栖。",
            "翠色遶云谷，碧华凝月溪。",
            "竹林递历览，云寺行攀跻。",
            "冠豸独屈蠖，匣龙期剸犀。",
            "千山惊月晓，百里闻霜鼙。",
            "戎府多秀异，谢公期相携。",
            "因之仰羣彦，养拙固难齐。"
        ],
        "title": "寄院中诸公",
        "id": "661df0b5-7ae6-4190-bdf7-70a639fad61d"
    },
    {
        "author": "孟郊",
        "paragraphs": [
            "自从蓟师反，中国事纷纷。",
            "儒道一失所，贤人多在军。",
            "鸟巢忧迸射，鹿耳骇惊闻。",
            "剑折唯恐匣，弓贪不让勋。",
            "方知省事将，动必谢前羣。",
            "鹳阵常先罢，鱼符最晚分。",
            "步闲洺水曲，笑激太行云。",
            "诗叟未相识，竹儿争见君。",
            "殷勤越谈说，记尽古风文。"
        ],
        "title": "寄洺州李大夫",
        "id": "eb282e80-c8c0-427b-a0f0-5f86341bb962"
    },
    {
        "author": "孟郊",
        "paragraphs": [
            "霜露再相换，游人犹未归。",
            "岁新月改色，客久线断衣。",
            "有鹤冰在翅，竟久力难飞。",
            "千家旧素沼，昨日生绿辉。",
            "春色若可借，为君步芳菲。"
        ],
        "title": "寄卢虔使君",
        "id": "b9c03668-409b-4290-b7cb-22c8b1ecdbd5"
    },
    {
        "author": "孟郊",
        "paragraphs": [
            "百川有余水，大海无满波。",
            "器量各相悬，贤愚不同科。",
            "羣辩有姿语，众欢无行歌。",
            "唯余洛阳子，郁郁恨常多。",
            "时读过秦篇，为君涕滂沱。"
        ],
        "title": "寄崔纯亮",
        "id": "4dd4e413-e9fd-4afc-9c55-fff3ee1a86d3"
    },
    {
        "author": "孟郊",
        "paragraphs": [
            "会合一时哭，别离三断肠。",
            "残花不待风，春尽各飞扬。",
            "欢去收不得，悲来难自防。",
            "孤门清馆夜，独卧明月床。",
            "忠直血白刃，道路声苍黄。",
            "食恩三千士，一旦为豺狼。",
            "海岛士皆直，夷门士非良。",
            "人心既不类，天道亦反常。",
            "自杀与彼杀，未知何者臧。"
        ],
        "title": "汴州离乱後忆韩愈李翱",
        "id": "ddd8f318-28d9-45fe-9660-fac93b8210f4"
    },
    {
        "author": "孟郊",
        "paragraphs": [
            "未见天子面，不如双盲人。",
            "贾生对文帝，终日犹悲辛。",
            "夫子亦如盲，所以空泣麟。",
            "有时独斋心，髣髴梦称臣。",
            "梦中称臣言，觉後真埃尘。",
            "东京有眼富不如，西京无眼贫西京。",
            "无眼犹有耳隔墙，时闻天子车辚辚。",
            "辚辚车声辗冰玉，南郊坛上礼百神。",
            "西明寺後穷瞎张太祝，纵尔有眼谁尔珍。",
            "天子咫尺不得见，不如闭眼且养真。"
        ],
        "title": "寄张籍",
        "id": "037daca3-070f-4844-b52b-53ea28fbe276"
    },
    {
        "author": "孟郊",
        "paragraphs": [
            "江南庄宅浅，所固唯疎篱。",
            "小女未解行，酒弟老更痴。",
            "家中多吴语，教尔遥可知。",
            "山怪夜动门，水妖时弄池。",
            "所忧痴酒肠，不解委曲辞。",
            "渔妾性崛强，耕童手皴厘。",
            "想兹为襁褓，如鸟拾柴枝。",
            "我咏元鲁山，胸臆流甘滋。",
            "终当学自乳，起坐常相随。"
        ],
        "title": "寄义兴小女子",
        "id": "c72ab4e6-6649-40e9-8c7a-f3e5bf6f3fe8"
    },
    {
        "author": "孟郊",
        "paragraphs": [
            "白首眼垂血，望尔唯梦中。",
            "筋力强起时，魂魄犹在东。",
            "眼光寄明星，起来东望空。",
            "望空不见人，江海波无穷。",
            "衰老无气力，呼叫不成风。",
            "孑然忆忆言，落地何由通。",
            "常师共被教，竟作生离翁。",
            "生离不可诉，上天何曾聪。",
            "未忍对松栢，自鞭残朽躬。",
            "自鞭亦何益，知教非所崇。",
            "努力拄杖来，余活与尔同。",
            "不然死後耻，遗死亦有终。"
        ],
        "title": "忆江南弟",
        "id": "dddb79fa-7c1c-4854-9738-3d4de5dbfcce"
    },
    {
        "author": "孟郊",
        "paragraphs": [
            "夜坐冷竹声，二三高人语。",
            "灯窗看律钞，小师别为侣。",
            "雪檐晴滴滴，茗椀华举举。",
            "磬音多风飙，声韵闻江楚。",
            "官街不相隔，诗思空愁予。",
            "明日策杖归，去住两延伫。"
        ],
        "title": "宿空侄院寄澹公",
        "id": "18150e75-3efd-4f7d-a525-89761eb9b260"
    },
    {
        "author": "孟郊",
        "paragraphs": [
            "陕城临大道，馆宇屹几鲜。",
            "候谒随芳语，铿词芬蜀笺。",
            "从来镜目下，见尽道心前。",
            "自谓古诗量，异将新学偏。",
            "戆人年六十，每月请三千。",
            "不敢等闲用，愿为长寿钱。",
            "非关亦洁尔，将以救羸然。",
            "孤省痴皎皎，默吟写绵绵。",
            "病书凭昼日，驿信寄宵鞭。",
            "疾诉将何谕，肆鳞今倒悬。",
            "尘鲤见枯浪，土鬣思干泉。",
            "感感无绪荡，愁愁作□边。",
            "贞元文祭酒，比谨学韦玄。",
            "满坐风无杂，当朝雅独全。",
            "见知嘱徐孺，赏句类陶渊。",
            "一顾生鸿羽，再言将鹤翩。",
            "宣扬隘车马，君子凑骈阗。",
            "曾是此同睠，至今应赐怜。",
            "磨墨零落泪，楷字贡仁贤。"
        ],
        "title": "寄陕府邓给事",
        "id": "f7aab388-f346-40c3-809f-ca48fefe588c"
    },
    {
        "author": "孟郊",
        "paragraphs": [
            "晓渡明镜中，霞衣相飘飖。",
            "浪凫惊亦双，蓬客将谁僚。",
            "别饮孤易醒，离忧壮难销。",
            "文清虽无敌，儒贵不敢骄。",
            "江吏捧紫泥，海旗剪红蕉。",
            "分明太守礼，跨蹑毗陵桥。",
            "伊洛去未回，遐瞩空寂寥。"
        ],
        "title": "送谏议十六叔至孝义渡後奉寄",
        "id": "2e6bfc9a-9e1a-42e6-bf59-89566c0b1932"
    },
    {
        "author": "孟郊",
        "paragraphs": [
            "咫尺不得见，心中空嗟嗟。",
            "官街泥水深，下脚道路斜。",
            "嵩少玉峻峻，伊雒碧华华。",
            "岸亭当四迥，诗老独一家。",
            "洧叟何所如，郑石唯有些。",
            "何当来说事，为君开流霞。"
        ],
        "title": "至孝义渡寄郑军事唐二十五",
        "id": "c7029a7d-14d4-4ef3-a1fd-3924e4f1cc8d"
    },
    {
        "author": "孟郊",
        "paragraphs": [
            "白日照清水，浅深无隐姿。",
            "君子业高文，怀抱多正思。",
            "砥行碧山石，结交青松枝。",
            "碧山无转易，青松难倾移。",
            "落落出俗韵，琅琅大雅词。",
            "自非随氏掌，明月安能持。",
            "千里不可倒，一返无近期。",
            "如何非意中，良觌忽在兹。",
            "道语必疎淡，儒风易凌迟。",
            "愿存坚贞节，勿为霜霰欺。"
        ],
        "title": "答友人",
        "id": "c2247f55-4e93-48ad-9ee3-3c65e0e55725"
    },
    {
        "author": "孟郊",
        "paragraphs": [
            "为客栖未定，况当玄月中。",
            "繁云翳碧霄，落雪和清风。",
            "郊陌绝行人，原隰多飞蓬。",
            "耕牛返村巷，野鸟依房栊。",
            "我无饥冻忧，身托莲花宫。",
            "安闲赖禅伯，复得疏尘蒙。",
            "览君郢曲文，词彩何冲融。",
            "讴吟不能已，顿觉形神空。"
        ],
        "title": "酬友人见寄新文",
        "id": "e8842219-6716-4e7c-89e9-b92d58d8d654"
    },
    {
        "author": "孟郊",
        "paragraphs": [
            "富别愁在颜，贫别愁销骨。",
            "懒磨旧铜镜，畏见新白发。",
            "古树春无花，子规啼有血。",
            "离弦不堪听，一听四五绝。",
            "世途非一险，俗虑有千结。",
            "有客步大方，驱车独迷辙。",
            "故人韩与李，逸翰双皎洁。",
            "哀我摧折归，赠词纵横设。",
            "徐方国东枢，元戎天下杰。",
            "祢生投刺游，王粲吟诗谒。",
            "高情无遗照，朗抱开晓月。",
            "有土不埋冤，有雠皆为雪。",
            "愿为直草木，永向君地列。",
            "愿为古琴瑟，永向君听发。",
            "欲识丈夫心，会将孤剑说。"
        ],
        "title": "答韩愈李观别因献张徐州",
        "id": "33ca206a-03ef-462f-a1ad-beec2ba07560"
    },
    {
        "author": "孟郊",
        "paragraphs": [
            "烈烈鸑鷟吟，铿铿琅玕音。",
            "枭摧明月啸，鹤起清风心。",
            "渭水不可浑，泾流徒相侵。",
            "俗侣唱桃叶，隐士鸣桂琴。",
            "子野真遗却，浮浅藏渊深。"
        ],
        "title": "答昼上人止谗作",
        "id": "63a9811c-86f6-45ec-a071-c45f8463d5f7"
    },
    {
        "author": "孟郊",
        "paragraphs": [
            "日月不同光，昼夜各有宜。",
            "贤哲不苟合，出处亦待时。",
            "而我独迷见，意求异士知。",
            "如将舞鹤管，误向惊凫吹。",
            "大雅难具陈，正声易漂沦。",
            "君有丈夫泪，泣人不泣身。",
            "行吟楚山玉，义泪沾衣巾。"
        ],
        "title": "答姚怤见寄",
        "id": "813bcd01-9d71-4337-bb3b-615d83e9c631"
    },
    {
        "author": "孟郊",
        "paragraphs": [
            "松栢死不变，千年色青青。",
            "志士贫更坚，守道无异营。",
            "每弹潇湘瑟，独抱风波声。",
            "中有失意吟，知者泪满缨。",
            "何以报知者，永存坚与贞。"
        ],
        "title": "答郭郎中",
        "id": "4dfff14e-59b0-47fd-94a3-4dcb0dd5292a"
    },
    {
        "author": "孟郊",
        "paragraphs": [
            "访旧无一人，独归清雒春。",
            "花闻哭声死，水见别容新。",
            "乱後故乡宅，多为行路尘。",
            "因悲楚左右，谤玉不知珉。"
        ],
        "title": "答卢虔故园见寄",
        "id": "cff74d90-de40-4e9a-a1b8-f3885700f76d"
    },
    {
        "author": "孟郊",
        "paragraphs": [
            "朝为主人心，暮为行客吟。",
            "汝水忽凄咽，汝风流苦音。",
            "北阙秦门高，南路楚石深。",
            "分泪洒白日，离肠绕青岑。",
            "何以寄远怀，黄鹤能相寻。"
        ],
        "title": "汝坟蒙从弟楚材见赠时郊将入秦楚材适楚",
        "id": "e7dc3547-262e-46d9-8dc5-65e59847b438"
    },
    {
        "author": "孟郊",
        "paragraphs": [
            "梅尉吟楚声，竹风为凄清。",
            "深虚冰在性，高洁云入情。",
            "借水洗闲貌，寄蕉书逸名。",
            "羞将片石文，鬬此双琼英。"
        ],
        "title": "同从叔简酬卢殷少府",
        "id": "ebea1a6d-f894-4fbd-a4d7-71310b0b8ac5"
    },
    {
        "author": "孟郊",
        "paragraphs": [
            "秋风遶衰柳，远客闻雨声。",
            "重兹阻良夕，孤坐唯积诚。",
            "果枉移疾咏，中含嘉虑明。",
            "洗涤烦浊尽，视听昭旷生。",
            "未觉衾枕倦，久为章奏婴。",
            "达人不宝药，所保在闲情。"
        ],
        "title": "酬李侍御书记秋夕雨中病假见寄",
        "id": "e27ad4d3-aca5-4d2b-947f-3f3875c3e4a0"
    },
    {
        "author": "孟郊",
        "paragraphs": [
            "楚屈入水死，诗孟踏雪僵。",
            "直气苟有存，死亦何所妨。",
            "日劈高查牙，清棱含冰浆。",
            "前古後古冰，与山气势强。",
            "闪怪千石形，异状安可量。",
            "有时春镜破，百道声飞扬。",
            "潜仙不足言，朗客无隐肠。",
            "为君倾海宇，日夕多文章。",
            "天下岂无缘，此山雪昂藏。",
            "烦君前致词，哀我老更狂。",
            "狂歌不及狂，歌声缘凤皇。",
            "凤兮何当来，消我孤直疮。",
            "君文真凤声，宣隘满铿锵。",
            "洛友零落尽，逮兹悲重伤。",
            "独自奋异骨，将骑白角翔。",
            "再三劝莫行，寒气有刀枪。",
            "仰惭君子多，慎勿作芬芳。"
        ],
        "title": "答卢仝",
        "id": "65bd4ccd-a4b5-489f-9cc9-d575d5ef735c"
    },
    {
        "author": "孟郊",
        "paragraphs": [
            "百虫笑秋律，清削月夜闻。",
            "晓棱视听微，风剪叶已纷。",
            "君子鉴大雅，老人非俊羣。",
            "收拾古所弃，俛仰补空文。",
            "孤韵耻春俗，余响逸零雰。",
            "自然蹈终南，涤暑凌寒氛。",
            "岩霰不知午，磵澌镇含曛。",
            "曾是醒古醉，所以多隐沦。",
            "江调乐之远，溪谣生徒新。",
            "众蕴有余采，寒泉空哀呻。",
            "南谢竟莫至，北宋当时珍。",
            "赜灵各自异，酌酒谁能均。",
            "昔咏多写讽，今词讵无因。",
            "品松何高翠，宫殿没荒榛。",
            "苔趾识宏制，沙潨游崩津。",
            "忽吟陶渊明，此即羲皇人。",
            "心放出天地，形拘在风尘。",
            "前贤素行阶，夙嗜青山勤。",
            "达士立明镜，朗言为近臣。",
            "将期律万有，倾倒甄无垠。",
            "鸑鷟应蟋蟀，丝毫意皆申。",
            "况于三千章，哀叩不为神。"
        ],
        "title": "奉报翰林张舍人见遗之诗",
        "id": "788bf024-af98-4350-b910-fd112900b023"
    },
    {
        "author": "孟郊",
        "paragraphs": [
            "尔去东南夜，我无西北梦。",
            "谁言贫别易，贫别愁更重。",
            "晓色夺明月，征人逐羣动。",
            "秋风楚涛高，旅榜将谁共。"
        ],
        "title": "送从弟郢东归",
        "id": "5a1659cf-edde-4a0a-b285-90e483003c2c"
    },
    {
        "author": "孟郊",
        "paragraphs": [
            "石根百尺杉，山眼一片泉。",
            "倚之道气高，饮之诗思鲜。",
            "于此逍遥场，忽奏别离弦。",
            "却笑薜萝子，不同鸣跃年。"
        ],
        "title": "山中送从叔简赴举",
        "id": "63c31a5c-2392-49c5-a0dc-b387ca65b716"
    },
    {
        "author": "孟郊",
        "paragraphs": [
            "天地唯一气，用之自偏颇。",
            "忧人成苦吟，达士为高歌。",
            "君子识不浅，桂枝忧更多。",
            "岁晏期攀折，时归且婆娑。",
            "素质如削玉，清词若倾河。",
            "虬龙未化时，鱼鳖同一波。",
            "去矣当自适，故乡饶薜萝。"
        ],
        "title": "送别崔寅亮下第",
        "id": "c3eb6869-21ba-4981-938c-0da0a127e375"
    },
    {
        "author": "孟郊",
        "paragraphs": [
            "青山辗为尘，白日无闲人。",
            "自古推高车，争利西入秦。",
            "王门与侯门，待富不待贫。",
            "空携一束书，去去谁相亲。"
        ],
        "title": "大梁送柳淳先入关",
        "id": "064df4f4-45b7-48c9-83ac-648bc4efc695"
    },
    {
        "author": "孟郊",
        "paragraphs": [
            "造化绝高处，富春独多观。",
            "山浓翠滴洒，水折珠摧残。",
            "溪镜不隐发，树衣长遇寒。",
            "风猿虚空飞，月狖叫啸酸。",
            "信此神僊路，岂为时俗安。",
            "煮金阴阳火，囚怪星宿坛。",
            "花发我未识，玉生忽藂攒。",
            "蓬莱浮荡漾，非道相从难。"
        ],
        "title": "送无怀道士游富春山水",
        "id": "fbff6412-2ead-4d22-830c-084cb4941c74"
    },
    {
        "author": "孟郊",
        "paragraphs": [
            "日落浊水中，夜光谁能分。",
            "高怀无近趣，清抱多远闻。",
            "欲识丈夫志，心藏孤岳云。",
            "长安风尘别，咫尺不见君。"
        ],
        "title": "送温初下第",
        "id": "d7be84a2-5ba3-47f7-8305-00b604fcc052"
    },
    {
        "author": "孟郊",
        "paragraphs": [
            "师旷听羣木，自然识孤桐。",
            "正声逢知音，愿出大朴中。",
            "知音不韵俗，独立占古风。",
            "忽挂触邪冠，逮逐南飞鸿。",
            "肃肃太守章，明明华毂熊。",
            "商山无平路，楚水有惊潨。",
            "日月千里外，光阴难载同。",
            "新愁徒自积，良会何由通。"
        ],
        "title": "送卢虔端公守复州",
        "id": "9494d6f3-87a2-43e8-aa96-099f9f6c2f39"
    },
    {
        "author": "孟郊",
        "paragraphs": [
            "洞庭非人境，道路行虚空。",
            "二客月中下，一帆天外风。",
            "鱼龙波五色，金碧树千丛。",
            "闪怪如可惧，在诚无不通。",
            "扣奇知浩淼，采异访穹崇。",
            "物表即高韵，人间访仙公。",
            "宣城文雅地，谢守声闻融。",
            "证玉易为力，辨珉谁不同。",
            "从兹阮籍泪，且免泣途穷。"
        ],
        "tags": [
            "洞庭湖"
        ],
        "title": "送任载齐古二秀才自洞庭游宣城",
        "id": "687f2bd0-0bc8-4707-b619-e8b8b6d33549"
    },
    {
        "author": "孟郊",
        "paragraphs": [
            "庭山何崎岖，寺路缘翠微。",
            "秋霁山尽出，日落人独归。",
            "云生高高步，泉洒田田衣。",
            "枯巢无还羽，新木有争飞。",
            "兹焉不可继，梦寐空清辉。"
        ],
        "title": "送晓公归庭山",
        "id": "62768965-b8e2-44ba-8bc0-d25a7c9a5919"
    },
    {
        "author": "孟郊",
        "paragraphs": [
            "短松鹤不巢，高石云不栖。",
            "君今潇湘去，意与云鹤齐。",
            "力买奇险地，手开清浅溪。",
            "身披薜荔衣，山陟莓苔梯。",
            "一卷冰雪文，避俗常自携。"
        ],
        "title": "送豆卢策归别墅",
        "id": "7f7f9ddf-5c2d-4d93-ac43-d2e1ca1c3e2e"
    },
    {
        "author": "孟郊",
        "paragraphs": [
            "波中出吴境，霞际登楚岑。",
            "山寺一别来，云萝三改阴。",
            "诗夸碧云句，道证青莲心。",
            "应笑泛萍者，不知松隐深。"
        ],
        "title": "送清远上人归楚山旧寺",
        "id": "f403902a-a2a0-4547-8ba3-80a85a00be04"
    },
    {
        "author": "孟郊",
        "paragraphs": [
            "莫以手中琼，言邀世上名。",
            "莫以山中迹，久向人间行。",
            "松栢有霜操，风泉无俗声。",
            "应怜枯朽质，惊此别离情。"
        ],
        "title": "山中送从叔简",
        "id": "4d84abcd-8cb0-4a3c-8450-cc42e408523b"
    },
    {
        "author": "孟郊",
        "paragraphs": [
            "闲于独鹤心，大于高松年。",
            "迥出万物表，高栖四明巅。",
            "千寻直裂峰，百尺倒泻泉。",
            "绛雪为我饭，白云为我田。",
            "静言不语俗，灵踪时步天。"
        ],
        "title": "送萧炼师入四明山",
        "id": "189a38ce-6ebf-44f1-a12f-f8cbb8e5d34e"
    },
    {
        "author": "孟郊",
        "paragraphs": [
            "长安车马道，高槐结浮阴。",
            "下有名利人，一人千万心。",
            "黄鹄多远势，沧溟无近浔。",
            "怡怡静退姿，泠泠思归吟。",
            "菱唱忽生听，芸书回望深。",
            "清风散言笑，余花缀衣襟。",
            "独恨鱼鸟别，一飞将一沈。"
        ],
        "title": "感别送从叔校书简再登科东归",
        "id": "45e7589b-be3a-46bf-9399-5347bacfd8fd"
    },
    {
        "author": "孟郊",
        "paragraphs": [
            "兰泉涤我襟，杉月栖我心。",
            "茗啜绿净花，经诵清柔音。",
            "何处笑为别，淡情愁不侵。"
        ],
        "title": "送玄亮师",
        "id": "d960fbb2-9162-4ed1-b8e7-7970b7fac129"
    },
    {
        "author": "孟郊",
        "paragraphs": [
            "口诵碧简文，身是青霞君。",
            "头冠两片月，肩披一条云。",
            "松骨轻自飞，鹤心高不羣。"
        ],
        "title": "送李尊师玄",
        "id": "0b75d681-74aa-4fc7-ad3c-8cda5d361266"
    },
    {
        "author": "孟郊",
        "paragraphs": [
            "地上春色生，眼前诗彩明。",
            "手携片宝月，言是高僧名。",
            "溪转万曲心，水流千里声。",
            "飞鸣向谁去，江鸿弟与兄。"
        ],
        "title": "同昼上人送郭秀才江南寻兄弟",
        "id": "05979c1c-21bf-46ea-809e-ad7d6707eeff"
    },
    {
        "author": "孟郊",
        "paragraphs": [
            "离思着百草，绵绵生无穷。",
            "侧闻畿甸秀，三振词策雄。",
            "太守不韵俗，诸生皆变风。",
            "郡斋敞西清，楚瑟惊南鸿。",
            "海畔帝城望，云阳天色中。",
            "酒酣正芳景，诗缀新碧丛。",
            "服彩老莱并，侍车江革同。",
            "过隋柳顦顇，入洛花蒙笼。",
            "高步讵留足，前程在层空。",
            "独惭病鹤羽，飞送力难崇。"
        ],
        "title": "春日同韦郎中使君送邹儒立少府扶侍赴云阳",
        "id": "a8a116dc-b0f6-47d8-b765-69ce805473a0"
    },
    {
        "author": "孟郊",
        "paragraphs": [
            "长安别离道，宛在东南隅。",
            "寒草根未死，愁人心已枯。",
            "促促水上景，遥遥天际途。",
            "生随昏晓中，皆被日月驱。",
            "北骑达山岳，南帆指江湖。",
            "高踪一超越，千里在须臾。"
        ],
        "title": "送从叔校书简南归",
        "id": "ed947732-ca9c-4b2b-b96a-6c917796caba"
    },
    {
        "author": "孟郊",
        "paragraphs": [
            "志士感恩起，变衣非变性。",
            "亲宾改旧观，僮仆生新敬。",
            "坐作羣书吟，行为孤剑咏。",
            "始知出处心，不失平生正。",
            "凄凄天地秋，凛凛军马令。",
            "驿尘时一飞，物色极四静。",
            "王师既不战，庙略在无竞。",
            "王粲有所依，元瑜初应命。",
            "一章喻檄明，百万心气定。",
            "今朝旌鼓前，笑别丈夫盛。"
        ],
        "title": "送韩愈从军",
        "id": "37972b94-000b-468a-9075-dbf997309066"
    },
    {
        "author": "孟郊",
        "paragraphs": [
            "河南有归客，江风绕行襟。",
            "送君无尘听，舞鹤清瑟音。",
            "菱蔓缀楚棹，日华正嵩岑。",
            "如何谢文学，还起会云吟。"
        ],
        "title": "同茅郎中使君送河南裴文学",
        "id": "310c962f-32b2-4f23-b973-59235cdf6fec"
    },
    {
        "author": "孟郊",
        "paragraphs": [
            "习之势翩翩，东南去遥遥。",
            "赠君双履足，一为上皋桥。",
            "皋桥路逶迤，碧水清风飘。",
            "新秋折藕花，应对吴语娇。",
            "千巷分渌波，四门生早潮。",
            "湖榜轻褭褭，酒旗高寥寥。",
            "小时屐齿痕，有处应未销。",
            "旧忆如雾星，怳见于梦消。",
            "言之烧人心，事去不可招。",
            "独孤宅前曲，箜篌醉中谣。",
            "壮年俱悠悠，逮兹各焦焦。",
            "执手复执手，唯道无枯凋。"
        ],
        "title": "送李翱习之",
        "id": "8399a509-3f09-4027-a389-f5c4ba9e5dfe"
    },
    {
        "author": "孟郊",
        "paragraphs": [
            "松色不肯秋，玉性不可柔。",
            "登山须正路，饮水须直流。",
            "倩鹤附书信，索云作衣裘。",
            "仙村莫道远，枉策招交游。"
        ],
        "title": "送丹霞子阮芳颜上人归山",
        "id": "18893e95-e3ef-4d84-a099-6a797a91df59"
    },
    {
        "author": "孟郊",
        "paragraphs": [
            "归情似泛空，飘荡楚波中。",
            "羽扇扫轻汗，布帆筛细风。",
            "江花折菡萏，岸影泊梧桐。",
            "元舅唱离别，贱生愁不穷。"
        ],
        "title": "送从舅端适楚地",
        "id": "57bf2a58-a86f-4365-8a37-2028e89e7a43"
    },
    {
        "author": "孟郊",
        "paragraphs": [
            "仲宣领骑射，结束皆少年。",
            "匹马黄河岸，射鵰清霜天。",
            "旌旗防日北，道路上云巅。",
            "古雪无销铄，新冰有堆填。",
            "清溪徒耸诮，白璧自招贤。",
            "岂比重恩者，闭门方独全。"
        ],
        "tags": [
            "黄河"
        ],
        "title": "送卢汀侍御归天德幕",
        "id": "dc767945-04bd-42e2-ba0d-01d4b64ab5fb"
    },
    {
        "author": "孟郊",
        "paragraphs": [
            "狂僧不为酒，狂笔自通天。",
            "将书云霞片，直至清明巅。",
            "手中飞黑电，象外泻玄泉。",
            "万物随指顾，三光为回旋。",
            "聚书云霮䨴，洗砚山晴鲜。",
            "忽怒画虵虺，喷然生风烟。",
            "江人愿停笔，惊浪恐倾船。"
        ],
        "tags": [
            "庐山"
        ],
        "title": "送草书献上人归庐山",
        "id": "c49fefcb-a297-4850-a778-267e6f583e6b"
    },
    {
        "author": "孟郊",
        "paragraphs": [
            "秦云攀窈窕，楚桂搴芳馨。",
            "五色岂徒尔，万枝皆有灵。",
            "仙谣天上贵，林咏雪中青。",
            "持此一为赠，送君翔杳冥。"
        ],
        "title": "和薛先辈送独孤秀才上都赴嘉会得青字",
        "id": "621cacb3-1e6d-4ad5-af43-f7dba7502681"
    },
    {
        "author": "孟郊",
        "paragraphs": [
            "江与湖相通，二水洗高空。",
            "定知一日帆，使得千里风。",
            "雪唱与谁和，俗情多不通。",
            "何当逸翮纵，飞起泥沙中。"
        ],
        "title": "送崔爽之湖南",
        "id": "cad5b8e8-da6b-43a0-ae0d-c402495943c4"
    },
    {
        "author": "孟郊",
        "paragraphs": [
            "天台山最高，动蹑赤城霞。",
            "何以静双目，扫山除妄花。",
            "何以洁其性，滤泉去泥沙。",
            "灵境物皆直，万松无一斜。",
            "月中见心近，云外将俗赊。",
            "山兽护方丈，山猿捧袈裟。",
            "遗身独得身，笑我牵名华。"
        ],
        "title": "送超上人归天台",
        "id": "f3d3999c-8bf8-48e3-9014-7fca647e2f8f"
    },
    {
        "author": "孟郊",
        "paragraphs": [
            "十年白云士，一卷紫芝书。",
            "来结崆峒侣，还期缥缈居。",
            "霞冠遗彩翠，月帔上空虚。",
            "寄谢泉根水，清泠闲有余。"
        ],
        "title": "同李益崔放送王炼师还楼观兼为羣公先营山居",
        "id": "b221fc00-ff01-48a4-8a62-a0e5f07ddba9"
    },
    {
        "author": "孟郊",
        "paragraphs": [
            "振振芝兰步，升自君子堂。",
            "泠泠松桂吟，生自楚客肠。",
            "羇鸟无定栖，惊蓬在他乡。",
            "去兹门馆闲，即彼道路长。",
            "雨余山川净，麦熟草木凉。",
            "楚泪滴章句，京尘染衣裳。",
            "赠君无余佗，久要不可忘。"
        ],
        "title": "张徐州席送岑秀才",
        "id": "82b7ccd3-cab7-479b-8308-b990601db6b7"
    },
    {
        "author": "孟郊",
        "paragraphs": [
            "澹澹沧海气，结成黄香才。",
            "幼龄思奋飞，弱冠游灵台。",
            "一鹗顾乔木，众禽不敢猜。",
            "一骥骋长衢，众兽不敢陪。",
            "遂得会风雨，感通如云雷。",
            "至矣小宗伯，确乎心不回。",
            "能令幽静人，声实喧九垓。",
            "却忆江南道，祖筵花里开。",
            "春风不能别，别罢空徘徊。"
        ],
        "title": "送黄构擢第後归江南",
        "id": "46adb3aa-63a6-4481-b0f9-842f35cb1edb"
    },
    {
        "author": "孟郊",
        "paragraphs": [
            "千年山上行，山上无遗踪。",
            "一日人间游，六合人皆逢。",
            "自有意中侣，白寒徒相从。"
        ],
        "title": "送道士",
        "id": "17cf9768-34e4-4556-ba50-990284295cd8"
    },
    {
        "author": "孟郊",
        "paragraphs": [
            "烈士不忧身，为君吟苦辛。",
            "男儿久失意，宝剑亦生尘。",
            "浮俗官是贵，君子道所珍。",
            "况当圣明主，岂乏证玉臣。",
            "浊水无白日，清流鉴苍旻。",
            "贤愚皎然别，结交当有因。"
        ],
        "title": "送孟寂赴举",
        "id": "a5149be2-c4a5-481a-a7fe-45cf35f6986a"
    },
    {
        "author": "孟郊",
        "paragraphs": [
            "废瑟难为弦，南风难为歌。",
            "幽幽拙疾中，忽忽浮梦多。",
            "清韵始啸侣，雅言相与和。",
            "讼闲每往招，祖送奈若何。",
            "牵苦强为赠，邦邑光峨峨。"
        ],
        "title": "同溧阳宰送孙秀才",
        "id": "f4059c1d-f2c1-435f-89b1-f002888bc682"
    },
    {
        "author": "孟郊",
        "paragraphs": [
            "忽惊红琉璃，千艳万艳开。",
            "佛火不烧物，净香空徘徊。",
            "花下印文字，林间咏觞杯。",
            "羣官饯宰官，此地车马来。"
        ],
        "title": "溧阳唐兴寺观蔷薇花同诸公饯陈明府",
        "id": "9cbe556f-8306-4645-88eb-361b09a7d979"
    },
    {
        "author": "孟郊",
        "paragraphs": [
            "青山临黄河，下有长安道。",
            "世上名利人，相逢不知老。"
        ],
        "tags": [
            "黄河"
        ],
        "title": "送柳淳",
        "id": "baff4e4c-909c-4e66-a2ea-fd3e22ca827c"
    },
    {
        "author": "孟郊",
        "paragraphs": [
            "诗句临离袂，酒花熏别颜。",
            "水程千里外，岸泊几宵间。",
            "风叶乱辞木，雪猿清叫山。",
            "南中多古事，咏遍始应还。"
        ],
        "title": "送殷秀才南游",
        "id": "f655033f-c2a8-4698-928e-1fbfada5043e"
    },
    {
        "author": "孟郊",
        "paragraphs": [
            "秋风吹白发，微官自萧索。",
            "江僧何用叹，溪县饶寂寞。",
            "楚思物皆清，越山胜非薄。",
            "时看镜中月，独向衣上落。",
            "多谢入冥鸿，笑予在笼鹤。"
        ],
        "title": "送青阳上人游越",
        "id": "6396f1dc-ee8a-4de1-a0b6-27790160e4ad"
    },
    {
        "author": "孟郊",
        "paragraphs": [
            "淼淼望远国，一萍秋海中。",
            "恩传日月外，梦在波涛东。",
            "浪兴豁胸臆，泛程舟虚空。",
            "既兹吟仗信，亦以难私躬。",
            "实怪赏不足，异鲜悦多丛。",
            "安危所系重，征役谁能穷。",
            "彼俗媚文史，圣朝富才雄。",
            "送行数百首，各以铿奇工。",
            "宂隶窃抽韵，孤属思将同。"
        ],
        "title": "奉同朝贤送新罗使",
        "id": "125c7c19-81d4-49af-9ea9-46464546e7ba"
    },
    {
        "author": "孟郊",
        "paragraphs": [
            "刚有下水船，白日留不得。",
            "老人独自归，苦泪满眼黑。"
        ],
        "title": "留弟郢不得送之江南",
        "id": "0997f50b-783b-4efc-a4ec-f2b949a06808"
    },
    {
        "author": "孟郊",
        "paragraphs": [
            "淼淼霅寺前，白苹多清风。",
            "昔游诗会满，今游诗会空。",
            "孤吟玉凄恻，远思景蒙笼。",
            "杼山砖塔禅，竟陵广宵翁。",
            "饶彼草木声，髣髴闻余聪。",
            "因君寄数句，遍为书其藂。",
            "追吟当时说，来者实不穷。",
            "江调难再得，京尘徒满躬。",
            "送君溪鸳鸯，彩色双飞东。",
            "东多高静乡，芳宅冬亦崇。",
            "手自撷甘旨，供养欢冲融。",
            "待我遂前心，收拾使有终。",
            "不然洛岸亭，归死为大同。"
        ],
        "title": "送陆畅归湖州因凭题故人皎然塔陆羽坟",
        "id": "fd692f85-49ad-4f35-a8f2-a7977ab14dc1"
    },
    {
        "author": "孟郊",
        "paragraphs": [
            "燕本冰雪骨，越淡莲花风。",
            "五言双宝刀，联响高飞鸿。",
            "翰苑钱舍人，诗韵铿雷公。",
            "识本未识淡，仰咏嗟无穷。",
            "清恨生物表，朗玉倾梦中。",
            "常于冷竹坐，相语道意冲。",
            "嵩洛兴不薄，稽江事难同。",
            "明年若不来，我作黄蒿翁。",
            "何以兀其心为君学虚空。"
        ],
        "title": "送淡公 一",
        "id": "0582cfee-1ad6-484c-8ceb-e9e33d21b4ec"
    },
    {
        "author": "孟郊",
        "paragraphs": [
            "坐爱青草上，意含沧海滨。",
            "渺渺独见水，悠悠不问人。",
            "镜浪洗手绿，剡花入心春。",
            "虽然防外触，无奈饶衣新。",
            "行当译文字，慰此吟殷勤。"
        ],
        "title": "送淡公 二",
        "id": "36d5b37a-fcc1-4f31-9234-0ff7fba0036b"
    },
    {
        "author": "孟郊",
        "paragraphs": [
            "铜斗饮江酒，手拍铜斗歌。",
            "侬是拍浪儿，饮则拜浪婆。",
            "脚踏小船头，独速舞短蓑。",
            "笑伊渔阳操，空恃文章多。",
            "闲倚青竹竿，白日奈我何。"
        ],
        "title": "送淡公 三",
        "id": "b187c5fa-984c-4de9-ac1b-101ca446dbd9"
    },
    {
        "author": "孟郊",
        "paragraphs": [
            "短蓑不怕雨，白鹭相争飞。",
            "短楫画菰蒲，鬬作豪横归。",
            "笑伊水健儿，浪战求光辉。",
            "不如竹枝弓，射鸭无是非。"
        ],
        "title": "送淡公 四",
        "id": "b288ca67-9ebe-4b4d-98dd-42bd8a7661a9"
    },
    {
        "author": "孟郊",
        "paragraphs": [
            "射鸭复射鸭，鸭惊菰蒲头。",
            "鸳鸯亦零落，彩色难相求。",
            "侬是清浪儿，每踏清浪游。",
            "笑伊乡贡郎，踏土称风流。",
            "如何丱角翁，至死不裹头。"
        ],
        "title": "送淡公 五",
        "id": "bc7ce201-5142-4de2-8f8b-cb9931e3c7eb"
    },
    {
        "author": "孟郊",
        "paragraphs": [
            "师得天文章，所以相知怀。",
            "数年伊雒同，一旦江湖乖。",
            "江湖有故庄，小女啼喈喈。",
            "我忧未相识，乳养难和谐。",
            "幸以片佛衣，诱之令看斋。",
            "斋中百福言，催促西归来。"
        ],
        "title": "送淡公 六",
        "id": "b750cdf2-57bc-4261-a573-dc315ba11cee"
    },
    {
        "author": "孟郊",
        "paragraphs": [
            "伊洛气味薄，江湖文章多。",
            "坐缘江湖岸，意识鲜明波。",
            "铜斗短蓑行，新章其奈何。",
            "兹焉激切句，非是等闲歌。",
            "制之附驿回，勿使余风讹。",
            "都城第一寺，昭成屹嵯峨。",
            "为师书广壁，仰咏时经过。",
            "徘徊相思心，老泪双滂沱。"
        ],
        "title": "送淡公 七",
        "id": "1f3d0a17-9e7d-448b-8be2-a68e77f01b7c"
    },
    {
        "author": "孟郊",
        "paragraphs": [
            "江南邑中寺，平地生胜山。",
            "开元吴语僧，律韵高且闲。",
            "妙药溪岸平，桂榜往复还。",
            "树石相鬬生，红绿各异颜。",
            "风味我遥忆，新奇师独攀。"
        ],
        "title": "送淡公 八",
        "id": "db947156-32bf-406f-8c75-bb649de3ddd1"
    },
    {
        "author": "孟郊",
        "paragraphs": [
            "报恩兼报德，寺与山争鲜。",
            "橙橘金盖槛，竹蕉绿凝禅。",
            "经章音韵细，风磬清泠翩。",
            "离肠绕师足，旧忆随路延。",
            "不知几千尺，至死方绵绵。"
        ],
        "title": "送淡公 九",
        "id": "3b7aa17e-5f9f-428e-adc6-b8f4c8643ab6"
    },
    {
        "author": "孟郊",
        "paragraphs": [
            "乡在越镜中，分明见归心。",
            "镜芳步步绿，镜水日日深。",
            "异剎碧天上，古香清桂岑。",
            "朗约徒在昔，章句忽盈今。",
            "幸因西飞叶，书作东风吟。",
            "落我病枕上，慰此浮恨侵。"
        ],
        "title": "送淡公 十",
        "id": "1de9b856-9107-4c02-a7f2-529a838032b2"
    },
    {
        "author": "孟郊",
        "paragraphs": [
            "牵师袈裟别，师断袈裟归。",
            "问师何苦去，感吃言语稀。",
            "意恐被诗饿，欲住将底依。",
            "卢殷刘言史，饿死君已噫。",
            "不忍见别君，哭君他是非。"
        ],
        "title": "送淡公 十一",
        "id": "a5da13b9-e54d-4b4f-a1e7-cb1723cd2edf"
    },
    {
        "author": "孟郊",
        "paragraphs": [
            "诗人苦为诗，不如脱空飞。",
            "一生空鷕气，非谏复非讥。",
            "脱枯挂寒枝，弃如一唾微。",
            "一步一步乞，半片半片衣。",
            "倚诗为活计，从古多无肥。",
            "诗饥老不怨，劳师泪霏霏。"
        ],
        "title": "送淡公 十二",
        "id": "f8c98c12-b0a8-40e5-ba7f-df92345024d5"
    },
    {
        "author": "孟郊",
        "paragraphs": [
            "东洛尚淹翫，西京足芳妍。",
            "大宾威仪肃，上客冠剑鲜。",
            "岂惟空恋阙，亦以将朝天。",
            "局促尘末吏，幽老病中弦。",
            "徒怀青云价，忽至白发年。",
            "何当补风教，为荐三百篇。"
        ],
        "title": "送魏端公入朝",
        "id": "ac0730d6-7a27-4321-83bd-f10fb7eda52c"
    },
    {
        "author": "孟郊",
        "paragraphs": [
            "洛水春渡阔，别离心悠悠。",
            "一生空吟诗，不觉成白头。",
            "向事每计较，与山实绸缪。",
            "太华天上开，其下车辙流。",
            "县街无尘土，过客多淹留。",
            "坐饮孤驿酒，行思独山游。",
            "逸关岚气明，照渭空漪浮。",
            "玉珂摆新欢，声与鸾凤俦。",
            "朝谒大家事，唯余去无由。"
        ],
        "title": "送卢郎中汀",
        "id": "2c24e27a-86a3-4556-be9f-06d67d646501"
    },
    {
        "author": "孟郊",
        "paragraphs": [
            "国老出为将，红旗入青山。",
            "再招门下生，结束余病孱。",
            "自笑骑马丑，强从驱驰间。",
            "顾顾磨天路，褭褭镜下颜。",
            "文魄既飞越，宦情唯等闲。",
            "羡他白面少，多是清朝班。",
            "惜命非所报，慎行诚独艰。",
            "悠悠去住心，两说何能删。"
        ],
        "title": "送郑仆射出节山南",
        "id": "9ca3f4cf-327b-4bd2-80d9-799436f906fb"
    },
    {
        "author": "孟郊",
        "paragraphs": [
            "芙蓉湿晓露，秋别南浦中。",
            "鸳鸯卷新赠，遥恋东床空。",
            "碧水不息浪，清溪易生风。",
            "参差坐成阻，飘飖去无穷。",
            "孤云目虽断，明月心相通。",
            "私情讵销铄，积芳在春藂。"
        ],
        "title": "别妻家",
        "id": "c1af8b69-d249-451a-9635-cddfc113929b"
    },
    {
        "author": "孟郊",
        "paragraphs": [
            "美人废琴瑟，不是无巧弹。",
            "闻君郢中唱，始觉知音难。",
            "惊蓬无还根，驰水多分澜。",
            "倦客厌出门，疲马思解鞍。",
            "何以写此心，赠君握中丹。"
        ],
        "title": "赠姚怤别",
        "id": "afc850df-124d-4fe7-97c1-b141eeee219c"
    },
    {
        "author": "孟郊",
        "paragraphs": [
            "赤日千里火，火中行子心。",
            "孰不苦焦灼，所行为贫侵。",
            "山木岂无凉，猛兽蹲清阴。",
            "归人忆平坦，别路多岖嵚。",
            "赖得竟陵守，时闻建安吟。",
            "赠别折楚芳，楚芳摇衣襟。"
        ],
        "title": "赠竟陵卢使君虔别",
        "id": "9620d374-59b6-46ea-b49b-1984fd2bf41c"
    },
    {
        "author": "孟郊",
        "paragraphs": [
            "朱弦奏离别，华灯少光辉。",
            "物色岂有异，人心顾将违。",
            "客程殊未已，岁华忽然微。",
            "秋桐故叶下，寒露新雁飞。",
            "远游起重恨，送人念先归。",
            "夜集类饥鸟，晨光失相依。",
            "马迹遶川水，雁书还闺闱。",
            "常恐亲朋阻，独行知虑非。"
        ],
        "title": "与韩愈李翱张籍话别",
        "id": "7c52da8e-5d6b-48bf-baf3-6d0c5851907e"
    },
    {
        "author": "孟郊",
        "paragraphs": [
            "欲知惜别情，泻水还清池。",
            "此地有君子，芳兰步葳蕤。",
            "手掇杂英佩，意摇春夜思。",
            "莫作遶山云，循环无定期。"
        ],
        "title": "监察十五叔东斋招李益端公会别",
        "id": "a30db985-c13a-40e8-b1f6-da88559f78aa"
    },
    {
        "author": "孟郊",
        "paragraphs": [
            "不饮浊水澜，空滞此汴河。",
            "坐见遶岸水，尽为还海波。",
            "四时不在家，弊服断线多。",
            "远客独顦顇，春英落婆娑。",
            "汴水饶曲流，野桑无直柯。",
            "但为君子心，叹息终靡他。"
        ],
        "title": "汴州留别韩愈",
        "id": "e87073d6-8089-481f-bc0b-32dde82eb4f8"
    },
    {
        "author": "孟郊",
        "paragraphs": [
            "夫子说天地，若与灵龟言。",
            "幽幽人不知，一一予所敦。",
            "秋月吐白夜，凉风韵清源。",
            "旁通忽已远，神感寂不喧。",
            "一悟祛万结，夕怀倾朝烦。",
            "旅辀无停波，别马嘶去辕。",
            "殷勤荒草士，会有知己论。"
        ],
        "title": "赠别殷山人说易後归幽墅",
        "id": "2a64e0de-e550-498b-af8c-5cd631190b69"
    },
    {
        "author": "孟郊",
        "paragraphs": [
            "洛河向西道，石波横磷磷。",
            "清风送君子，车远无还尘。",
            "春别亦萧索，况兹冰霜晨。",
            "零落景易入，郁抑抱难申。",
            "百宵华灯宴，一旦星散人。",
            "岁去弦吐箭，忧来蚕抽纶。",
            "绵绵无穷事，各各驰遶身。",
            "徘徊黄缥缈，倏忽春霜宾。",
            "相为物表物，永谢区中姻。",
            "日嗟来教士，仰望无由亲。"
        ],
        "title": "寿安西渡奉别郑相公 一",
        "id": "d99384d0-666c-44c7-b87f-775e35a606e4"
    },
    {
        "author": "孟郊",
        "paragraphs": [
            "东都清风减，君子西归朝。",
            "独抱岁晏恨，泗吟不成谣。",
            "贵游意多味，贱别情易消。",
            "回鴈忆前叫，浪凫念後漂。",
            "悠悠孤飞景，耸耸衔霜条。",
            "昧趣多滞涩，懒朋寡新僚。",
            "病深理方悟，悔至心自烧。",
            "寂静道何在，忧勤学空饶。",
            "乃知减闻见，始遂情逍遥。",
            "文字徒营织，声华谅疑骄。",
            "顾惭耕稼士，朴略气韵调。",
            "善士有余食，佳畦冬生苗。",
            "养人在养身，此旨清如韶。",
            "愿贡高古言，敢望锡类招。"
        ],
        "title": "寿安西渡奉别郑相公 二",
        "id": "fda6f87b-62dd-4806-ad1e-857856352d36"
    },
    {
        "author": "孟郊",
        "paragraphs": [
            "玉缕青葳蕤，结为芳树姿。",
            "忽惊明月钩，钩出珊瑚枝。",
            "灼灼不死花，蒙蒙长生丝。",
            "饮栢泛仙味，咏兰拟古词。",
            "霜风清飕飕，与君长相思。"
        ],
        "title": "宇文秀才斋中海柳咏",
        "id": "942d1b0c-771a-46c9-b66a-bf00da520b83"
    },
    {
        "author": "孟郊",
        "paragraphs": [
            "弱弱本易惊，看看势难定。",
            "因风似醉舞，尽日不能正。",
            "时邀咏花女，笑辍春妆镜。"
        ],
        "title": "摇柳",
        "id": "a00bc423-d9df-47a9-9ac1-cabcaeb5d5bb"
    },
    {
        "author": "孟郊",
        "paragraphs": [
            "晓鹤弹古舌，婆罗门叫音。",
            "应吹天上律，不使尘中寻。",
            "虚空梦皆断，歆唏安能禁。",
            "如开孤月口，似说明星心。",
            "既非人间韵，枉作人间禽。",
            "不如相将去，碧落窠巢深。"
        ],
        "title": "晓鹤",
        "id": "d367dabb-1d6d-4392-aa3a-a1d945cad8de"
    },
    {
        "author": "孟郊",
        "paragraphs": [
            "仙机札札织凤皇，花开七十有二行。",
            "天霞落地攒红光，风枝袅袅时一扬。",
            "飞散葩馥遶空王，忽惊锦浪洗新色。",
            "又似宫娃逞妆饰，终当一使移花根，还比蒲桃天上植。"
        ],
        "title": "和蔷薇花歌",
        "id": "e663ebd5-d2ce-4ef7-a278-1abca072f68c"
    },
    {
        "author": "孟郊",
        "paragraphs": [
            "蜀色庶可比，楚丛亦应无。",
            "醉红不自力，狂艳如索扶。",
            "丽蘂惜未埽，宛枝长更纡。",
            "何人是花侯，诗老强相呼。"
        ],
        "title": "邀人赏蔷薇",
        "id": "cbe6ccc7-beb7-4578-8203-4891f37e203b"
    },
    {
        "author": "孟郊",
        "paragraphs": [
            "大朴既一剖，众材争万殊。",
            "懿兹南海华，来与北壤俱。",
            "生长如自惜，雪霜无凋渝。",
            "笼笼抱灵秀，簇簇抽芳肤。",
            "寒日吐丹艳，頳子流细珠。",
            "鸳鸯花数重，翡翠叶四铺。",
            "雨洗新妆色，一枝如一姝。",
            "耸异敷庭际，倾妍来坐隅。",
            "散彩饰机案，余辉盈盘盂。",
            "高意因造化，常情逐荣枯。",
            "主公方寸中，陶植在须臾。",
            "养此奉君子，赏觌日为娱。",
            "始觉石楠咏，价倾赋两都。",
            "棠颂庶可比，桂词难以踰。",
            "因谢丘墟木，空采落泥涂。",
            "时来开佳姿，道去卧枯株。",
            "争芳无由缘，受气如郁纡。",
            "抽肝在郢匠，叹息何踟蹰。"
        ],
        "title": "和宣州钱判官使院厅前石楠树",
        "id": "e2be0d75-9a58-48a4-99d8-c73f3ea0e2ed"
    },
    {
        "author": "孟郊",
        "paragraphs": [
            "不似人手致，岂关地势偏。",
            "孤光褭余翠，独影舞多妍。",
            "迸火烧闲地，红星堕青天。",
            "忽惊物表物，嘉客为留连。"
        ],
        "title": "酬郑毗踯躅咏",
        "id": "8e56dba0-eb4e-4785-9f20-7d5a290cc1c1"
    },
    {
        "author": "孟郊",
        "paragraphs": [
            "追悲谢灵运，不得殊常封。",
            "纵然孔与颜，亦莫及此松。",
            "此松天格高，耸异千万重。",
            "抓拏巨灵手，擘裂少室峰。",
            "擘裂风雨狞，抓拏指爪𦟛。",
            "道入难抱心，学生易堕踪。",
            "时时数点仙，袅袅一线龙。",
            "霏微岚浪际，游戏颢兴浓。",
            "品松徒高高，雌鸣讵噰噰。",
            "赏异尚可贵，赏潜谁能容。",
            "名华非典实，翦弃徒纤茸。",
            "刻削大雅文，所以不敢慵。"
        ],
        "title": "品松",
        "id": "f3b8f1f1-c715-48d9-8b16-31af8a4cb151"
    },
    {
        "author": "孟郊",
        "paragraphs": [
            "一拳芙蓉水，倾玉何泠泠。",
            "仙情夙已高，诗味今更馨。",
            "试啜月入骨，再衔愁尽醒。",
            "荷君道古诚，使我善飞翎。"
        ],
        "title": "答李员外小榼味",
        "id": "71616d4c-bb23-433e-a28e-4c79b44441af"
    },
    {
        "author": "孟郊",
        "paragraphs": [
            "深锁银泉甃，高叶架云空。",
            "不与凡木并，自将仙盖同。",
            "影疎千点月，声细万条风。",
            "迸子邻沟外，飘香客位中。",
            "花杯承此饮，椿岁小无穷。"
        ],
        "title": "井上枸杞架",
        "id": "3216fdc8-9d92-43d6-ad09-7c0f6c46bb45"
    },
    {
        "author": "孟郊",
        "paragraphs": [
            "万类皆有性，各各禀天和。",
            "蚕身与汝身，汝身何太讹。",
            "蚕身不为己，汝身不为佗。",
            "蚕丝为衣裳，汝丝为网罗。",
            "济物几无功，害物日已多。",
            "百虫虽切恨，其将奈尔何。"
        ],
        "title": "蜘蛛讽",
        "id": "9a2c04d4-88ec-4029-ac1b-96a2c4d41a42"
    },
    {
        "author": "孟郊",
        "paragraphs": [
            "五月中夜息，饥蚊尚营营。",
            "但将膏血求，岂觉性命轻。",
            "顾己宁自愧，饮人以偷生。",
            "愿为天下幮，一使夜景清。"
        ],
        "title": "蚊",
        "id": "e938786e-9471-4c27-856a-07df08b4128b"
    },
    {
        "author": "孟郊",
        "paragraphs": [
            "灯前双舞蛾，厌生何太切。",
            "想尔飞来心，恶明不恶灭。",
            "天若百尺高，应去掩明月。"
        ],
        "title": "烛蛾",
        "id": "45f7a43e-f6f9-453f-87ab-8d0be976440b"
    },
    {
        "author": "孟郊",
        "paragraphs": [
            "玄天何以言，瑞露青松繁。",
            "忽见垂书迹，还惊涌澧源。",
            "春枝晨袅袅，香味晓翻翻。",
            "子礼忽来献，臣心固易敦。",
            "清风惜不动，薄雾肯蒙昏。",
            "嘉昼色更晶，仁慈久乃存。",
            "一方难独占，天下恐争论。",
            "侧听飞中使，重荣华德门。",
            "从公乐万寿，余庆及儿孙。"
        ],
        "title": "和钱侍郎甘露",
        "id": "2563d416-de47-440e-a4ae-30ffaa438e29"
    },
    {
        "author": "孟郊",
        "paragraphs": [
            "碧草凌古庙，清尘锁秋窗。",
            "当时独宰割，猛志谁能降。",
            "鼓气雷作敌，剑光电为双。",
            "新悲徒自起，旧恨空浮江。"
        ],
        "title": "和令狐侍郎郭郎中题项羽庙",
        "id": "92c87b6b-ce3d-4207-9182-c8b60acae2f6"
    },
    {
        "author": "孟郊",
        "paragraphs": [
            "天宝太白殁，六艺已消歇。",
            "大哉国风本，丧而王泽竭。",
            "先生今复生，斯文信难缺。",
            "下笔证兴亡，陈词备风骨。",
            "高秋数奏琴，澄潭一轮月。",
            "谁作采诗官，忍之不挥发。"
        ],
        "title": "读张碧集",
        "id": "47f7971f-e137-402d-9450-2b6f366ee035"
    },
    {
        "author": "孟郊",
        "paragraphs": [
            "飒飒微雨收，翻翻橡叶鸣。",
            "月沈乱峰西，寥落三四星。",
            "前溪忽调琴，隔林寒琤琤。",
            "闻弹正弄声，不敢枕上听。",
            "回烛整头簪，漱泉立中庭。",
            "定步屐齿深，貌禅目冥冥。",
            "微风吹衣襟，亦认宫征声。",
            "学道三十年，未免忧死生。",
            "闻弹一夜中，会尽天地情。"
        ],
        "title": "听琴",
        "id": "3549a7b4-8816-47cc-ada9-a6472ac82265"
    },
    {
        "author": "孟郊",
        "paragraphs": [
            "寄泣须寄黄河泉，此中怨声流彻天。",
            "愁人独有夜灯见，一纸乡书泪滴穿。"
        ],
        "tags": [
            "黄河"
        ],
        "title": "闻夜啼赠刘正元",
        "id": "0682ba7e-6308-42cc-87af-b17e138138cd"
    },
    {
        "author": "孟郊",
        "paragraphs": [
            "朝见一片云，暮成千里雨。",
            "凄清湿高枝，散漫沾荒土。"
        ],
        "title": "喜雨",
        "id": "75292265-6590-4f1b-891b-4cd65dd63024"
    },
    {
        "author": "孟郊",
        "paragraphs": [
            "见此原野秀，始知造化偏。",
            "山村不假阴，流水自雨田。",
            "家家梯碧峰，门门锁青烟。",
            "因思蜕骨人，化作飞桂仙。"
        ],
        "tags": [
            "终南山"
        ],
        "title": "终南山下作",
        "id": "ecba6e81-8714-4d86-bb31-62e040169ad9"
    },
    {
        "author": "孟郊",
        "paragraphs": [
            "种树皆待春，春至难久留。",
            "君看朝夕花，谁免离别愁。",
            "心意已零落，种之仍未休。",
            "胡为好奇者，无事自买忧。"
        ],
        "title": "观种树",
        "id": "52a343e8-cf12-4e7a-ae94-dbb160eb6dc2"
    },
    {
        "author": "孟郊",
        "paragraphs": [
            "昨夜一霎雨，天意苏羣物。",
            "何物最先知，虚庭草争出。"
        ],
        "title": "春雨後",
        "id": "f3d74201-40bc-4b6e-a5b2-dbcfdd1abda4"
    },
    {
        "author": "孟郊",
        "paragraphs": [
            "青山白屋有仁人，赠炭价重双乌银。",
            "驱却坐上千重寒，烧出炉中一片春。",
            "吹霞弄日光不定，暖得曲身成直身。"
        ],
        "title": "答友人赠炭",
        "id": "f910ce3e-e040-4e37-9b99-84f5f7e250d4"
    },
    {
        "author": "孟郊",
        "paragraphs": [
            "仙界一日内，人间千载穷。",
            "双碁未徧局，万物皆为空。",
            "樵客返归路，斧柯烂从风。",
            "唯余石桥在，犹自凌丹虹。"
        ],
        "title": "烂柯石",
        "id": "9f003b53-2c93-459b-85f9-01f80a427980"
    },
    {
        "author": "孟郊",
        "paragraphs": [
            "万里莓苔地，不见驱驰踪。",
            "唯开文字窗，时写日月容。",
            "竹韵漫萧屑，草花徒蒙茸。",
            "披霜入众木，独自识青松。"
        ],
        "title": "寻言上人",
        "id": "b6d1ccc7-7a37-4fec-99d6-a88b10300b25"
    },
    {
        "author": "孟郊",
        "paragraphs": [
            "去尘咫尺步，山笑康乐岩。",
            "天开紫石屏，泉缕明月帘。",
            "仙凝刻削迹，灵绽云霞纤。",
            "悦闻若有待，瞥见终无厌。",
            "俗玩讵能近，道嬉方可淹。",
            "踏着不死机，欲归多浮嫌。",
            "古醉今忽醒，今求古仍潜。",
            "古今相共失，语默两难恬。",
            "赠君喷玉布，一濯高崭崭。"
        ],
        "title": "喷玉布",
        "id": "a7cf6818-7ac0-4e54-abad-3ad2e4a9acf2"
    },
    {
        "author": "孟郊",
        "paragraphs": [
            "劲越既成土，强吴亦为墟。",
            "皇风一已被，兹邑信平居。",
            "抚俗观旧迹，行春布新书。",
            "兴亡意何在，绵叹空踌蹰。"
        ],
        "title": "姑蔑城",
        "id": "e2168ed2-e658-4ead-9711-b3f98026e41b"
    },
    {
        "author": "孟郊",
        "paragraphs": [
            "疏凿顺高下，结构横烟霞。",
            "坐啸郡斋肃，玩奇石路斜。",
            "古树浮绿气，高门结朱华。",
            "始见峥嵘状，仰止逾可嘉。"
        ],
        "title": "峥嵘岭",
        "id": "d3397817-5ef2-43e9-9b0f-cb96e8bab224"
    },
    {
        "author": "孟郊",
        "paragraphs": [
            "涉水更登陆，所向皆清真。",
            "寒草不藏径，灵峰知有人。",
            "悠哉炼金客，独与烟霞亲。",
            "曾是欲轻举，谁言空隐沦。",
            "远心寄白月，华发回青春。",
            "对此钦胜事，胡为劳我身。"
        ],
        "title": "寻裴处士",
        "id": "e14f3acb-c22f-42cb-93ec-d2550512ecb7"
    },
    {
        "author": "孟郊",
        "paragraphs": [
            "王家事已奇，孟氏庆无涯。",
            "献子还生子，羲之又有之。",
            "凤兮且莫叹，鲤也会闻诗。",
            "小小豫章甲，纤纤玉树姿。",
            "人来唯仰乳，母抱未知慈。",
            "我欲拣其养，放麛者是谁。"
        ],
        "title": "子庆诗",
        "id": "a6062777-a23a-4e6f-8362-843f251c4a0e"
    },
    {
        "author": "孟郊",
        "paragraphs": [
            "动觉日月短，静知时岁长。",
            "自悲道路人，暂宿空闲堂。",
            "孤烛让清昼，纱巾敛辉光。",
            "高僧积素行，事外无刚强。",
            "我有岩下桂，愿为炉中香。",
            "不惜青翠姿，为君扬芬芳。",
            "淮水色不污，汴流徒浑黄。",
            "且将琉璃意，净缀芙蓉章。",
            "明日还独行，羇愁来旧肠。"
        ],
        "title": "憩淮上观公法堂",
        "id": "9f54b64f-43c0-4016-a7b7-f880af34b8ce"
    },
    {
        "author": "孟郊",
        "paragraphs": [
            "江上花木冻，雨中零落春。",
            "应由放忠直，在此成漂沦。",
            "嘉艳皆损污，好音难殷勤。",
            "天涯多远恨，雪涕盈芳辰。",
            "坐哭青草上，卧吟幽水滨。",
            "兴言念风俗，得意唯波鳞。",
            "枕席病流湿，檐楹若飞津。",
            "始知吴楚水，不及京洛尘。",
            "风浦荡归棹，泥陂陷征轮。",
            "两途日无遂，相赠唯沾巾。"
        ],
        "title": "江邑春霖奉赠陈侍御",
        "id": "d2c0bb64-7033-421a-8f30-069251c9b9fc"
    },
    {
        "author": "孟郊",
        "paragraphs": [
            "晚雨晓犹在，萧寥激前阶。",
            "星星满衰鬓，耿耿入秋怀。",
            "旧识半零落，前心骤相乖。",
            "饱泉亦恐醉，惕宦肃如斋。",
            "上客处华池，下寮宅枯崖。",
            "叩高占生物，龃龉回难谐。"
        ],
        "title": "溧阳秋霁",
        "id": "bf4a63aa-cc43-4428-98df-e59ef6392469"
    },
    {
        "author": "孟郊",
        "paragraphs": [
            "大霞霏晨晖，元气无常形。",
            "玄辔飞霄外，八景乘高清。",
            "手把玉皇袂，携我晨中生。",
            "玄庭自嘉会，金书拆华名。",
            "贤女密所妍，相期洛水軿。"
        ],
        "title": "列仙文 方诸青童君",
        "id": "5457764e-720b-4ab3-89ae-422fb9687a4a"
    },
    {
        "author": "孟郊",
        "paragraphs": [
            "歘驾空清虚，徘徊西华馆。",
            "琼轮暨晨抄，虎骑逐烟散。",
            "惠风振丹旌，明烛朗八焕。",
            "解襟墉房内，神铃鸣璀璨。",
            "栖景若林柯，九弦空中弹。",
            "遗我积世忧，释此千载叹。",
            "怡眄无极已，终夜复待旦。"
        ],
        "title": "列仙文 清虚真人",
        "id": "04dcf756-3aa4-4c24-a727-b262ba1ad46b"
    },
    {
        "author": "孟郊",
        "paragraphs": [
            "驾我八景舆，歘然入玉清。",
            "龙羣拂霄上，虎旗摄朱兵。",
            "逍遥三弦际，万流无暂停。",
            "哀此去留会，劫尽天地倾。",
            "当寻无中景，不死亦不生。",
            "体彼自然道，寂观合大冥。",
            "南岳挺直干，玉英曜颕精。",
            "有任靡期事，无心自虚灵。",
            "嘉会绛河内，相与乐未英。"
        ],
        "tags": [
            "衡山"
        ],
        "title": "列仙文 金母飞空歌",
        "id": "4628c2c7-4349-42b8-92ab-e6a1bf0f6e7e"
    },
    {
        "author": "孟郊",
        "paragraphs": [
            "丹霞焕上清，八风鼓太和。",
            "回我神霄辇，遂造岭玉阿。",
            "咄嗟天地外，九围皆我家。",
            "上采白日精，下饮黄月华。",
            "灵观空无中，鹏路无间邪。",
            "顾见魏贤安，浊气伤汝和。",
            "勤研玄中思，道成更相过。"
        ],
        "title": "列仙文 安度明",
        "id": "a5bb5bbd-2637-48e7-bc03-c0a9766be04f"
    },
    {
        "author": "孟郊",
        "paragraphs": [
            "吾师当几祖，说法云无空。",
            "禅心三界外，宴坐天地中。",
            "院静鬼神去，身与草木同。",
            "因知护王国，满钵盛毒龙。",
            "抖擞尘埃衣，谒师见真宗。",
            "何必千万劫，瞬息去樊笼。",
            "盛夏火为日，一堂十月风。",
            "不得为弟子，名姓挂儒宫。"
        ],
        "title": "夏日谒智远禅师",
        "id": "4bf72d4e-3c82-4c98-9966-321f5014d594"
    },
    {
        "author": "孟郊",
        "paragraphs": [
            "先生五兵游，文焰藏金鼎。",
            "日下鹤过时，人间空落影。",
            "常言一粒药，不堕生死境。",
            "何当列御寇，去问仙人请。"
        ],
        "title": "访嵩阳道士不遇",
        "id": "f77593ab-6de7-4aea-b313-cd8ae8aa0799"
    },
    {
        "author": "孟郊",
        "paragraphs": [
            "古树少枝叶，真僧亦相依。",
            "山木自曲直，道人无是非。",
            "手持维摩偈，心向居士归。",
            "空景忽开霁，雪花犹在衣。",
            "洗然水溪昼，寒物生光辉。"
        ],
        "title": "听蓝溪僧为元居士说维摩经",
        "id": "970ae8a8-5142-493f-9e67-40c8b12c577c"
    },
    {
        "author": "孟郊",
        "paragraphs": [
            "借车载家具，家具少于车。",
            "借者莫弹指，贫穷何足嗟。",
            "百年徒役走，万事尽随花。"
        ],
        "title": "借车",
        "id": "638d5260-6bc2-4256-9d58-725fa76e2576"
    },
    {
        "author": "孟郊",
        "paragraphs": [
            "念符不由级，屹得文章阶。",
            "白玉抽一毫，绿珉已难排。",
            "偷笔作文章，乞墨潜磨揩。",
            "海鲸始生尾，试摆蓬壶涡。",
            "幸当禁止之，勿使恣狂怀。",
            "自悲无子嗟，喜妬双喈喈。"
        ],
        "title": "喜符郎诗有天纵",
        "id": "4d6ea2ab-68b3-4172-ac6c-a13c375067c6"
    },
    {
        "author": "孟郊",
        "paragraphs": [
            "道意勿乏味，心绪病无悰。",
            "蒙茗玉花尽，越瓯荷叶空。",
            "锦水有鲜色，蜀山饶芳藂。",
            "云根纔翦绿，印缝已霏红。",
            "曾向贵人得，最将诗叟同。",
            "幸为乞寄来，救此病劣躬。"
        ],
        "title": "凭周况先辈于朝贤乞茶",
        "id": "95c9711d-cc5d-46f6-9d05-f0e27cd337b5"
    },
    {
        "author": "孟郊",
        "paragraphs": [
            "欲上千级阁，问天三四言。",
            "未尽数十登，心目风浪翻。",
            "手手把惊魄，脚脚踏坠魂。",
            "却流至旧手，傍掣犹欲奔。",
            "老病但自悲，古蠹木万痕。",
            "老力安可夸，秋海萍一根。",
            "孤叟何所归，昼眼如黄昏。",
            "常恐失好步，入彼市井门。",
            "结僧为亲情，策竹为子孙。",
            "此诚徒切切，此意空存存。",
            "一寸地上语，高天何由闻。"
        ],
        "title": "上昭成阁不得于从侄僧悟空院叹嗟",
        "id": "d3066753-cfc3-4aea-a36e-6d3fec1f3ab0"
    },
    {
        "author": "孟郊",
        "paragraphs": [
            "君子躭古礼，如馋鱼吞钩。",
            "昨闻敬嫂言，掣心东北流。",
            "魏博田尚书，与礼相绸缪。",
            "善词闻天下，一日一再周。"
        ],
        "title": "魏博田兴尚书听嫂命不立非夫人诗",
        "id": "4fd71b2c-69b7-43db-84aa-7b9b95f067e3"
    },
    {
        "author": "孟郊",
        "paragraphs": [
            "垂老抱佛脚，教妻读黄经。",
            "经黄名小品，一纸千明星。",
            "曾读大般若，细感肸蠁听。",
            "当时把斋中，方寸抱万灵。",
            "忽复入长安，蹴踏日月宁。",
            "老方却归来，收拾可丁丁。",
            "拂拭尘几案，开函就孤亭。",
            "儒书难借索，僧签饶芳馨。",
            "驿驿不开手，铿铿闻异铃。",
            "得善如焚香，去恶如脱腥。",
            "安得颜子耳，曾未如此听。",
            "听之何有言，德教贵有形。",
            "何言中国外，有国如海萍。",
            "海萍国教异，天声各泠泠。",
            "安排未定时，心火竞荧荧。",
            "将如庶几者，声尽形元冥。"
        ],
        "title": "读经",
        "id": "ba1c1ea7-01bf-40cb-b6a1-78b8188df5b3"
    },
    {
        "author": "孟郊",
        "paragraphs": [
            "等闲拜日晚，夫妻独相疮。",
            "况是贤人冤，何必哭飞杨。",
            "昨夜梦得剑，为君藏中肠。",
            "会将当风烹，血染布衣裳。",
            "劳君又扣门，词句失寻常。",
            "我不忍出厅，血字湿土墙。",
            "血字耿不灭，我心惧惶惶。",
            "会有铿锵夫，见之目生光。",
            "生光非等闲，君其且安祥。"
        ],
        "title": "谢李辀再到",
        "id": "17678211-6bd8-4c2c-9ed9-cec4de707be0"
    },
    {
        "author": "孟郊",
        "paragraphs": [
            "贫孟忽不贫，请问孟何如。",
            "卢仝归洛船，崔嵬但载书。",
            "江潮清翻翻，淮潮碧徐徐。",
            "夜信为朝信，朝信良卷舒。",
            "江淮君子水，相送仁有余。",
            "我去官色衫，肩经入君庐。",
            "喃喃肩经郎，言语倾琪琚。",
            "琪琚铿好词，鸟鹊跃庭除。",
            "书船平安归，喜报乡里闾。",
            "我愿拾遗柴，巢经于空虚。",
            "下免尘土侵，上为云霞居。",
            "日月更相锁，道义分明储。",
            "不愿空岧峣，但愿实工夫。",
            "实空二理微，分别相起予。",
            "经书荒芜多，为君勉勉锄。",
            "勉勉不敢专，传之方在诸。"
        ],
        "title": "忽不贫喜卢仝书船归洛",
        "id": "dd77b4e7-0f9f-478f-a2cc-7da99c6b9827"
    },
    {
        "author": "孟郊",
        "paragraphs": [
            "徒言人最灵，白骨乱纵横。",
            "如何当春死，不及羣草生。",
            "尧舜宰干坤，器农不器兵。",
            "秦汉盗山岳，铸杀不铸畊。",
            "天地莫生金，生金人竞争。"
        ],
        "title": "吊国殇",
        "id": "e6e3083b-091c-4cb1-9a2a-170b869f0e31"
    },
    {
        "author": "孟郊",
        "paragraphs": [
            "殷辛帝天下，厌为天下尊。",
            "干刚既一断，贤愚无二门。",
            "佞是福身本，忠是丧己源。",
            "饿虎不食子，人无骨肉恩。",
            "日影不入地，下埋冤死魂。",
            "有骨不为土，应作直木根。",
            "今来过此乡，下马吊此坟。",
            "静念君臣间，有道谁敢论。"
        ],
        "title": "吊比干墓",
        "id": "7e6a00ad-c167-4256-bfa3-a4b25d19b978"
    },
    {
        "author": "孟郊",
        "paragraphs": [
            "[搏]鸷有余饱，鲁山长饥空。",
            "豪人饫鲜肥，鲁山饭蒿蓬。",
            "食名皆霸官，食力乃尧农。",
            "君子耻新态，鲁山与古终。",
            "天璞本平一，人巧生异同。",
            "鲁山不自剖，全璞竟没躬。"
        ],
        "title": "吊元鲁山 一",
        "id": "cff79683-5f8c-4939-97cd-5f98fdcd8fb6"
    },
    {
        "author": "孟郊",
        "paragraphs": [
            "自剖多是非，流滥将何归。",
            "奔竞立诡节，凌侮争怪辉。",
            "五常坐销铄，万类随衰微。",
            "以兹见鲁山，道蹇无所依。"
        ],
        "title": "吊元鲁山 二",
        "id": "6107697e-3474-46de-8e3e-7b5f9534a921"
    },
    {
        "author": "孟郊",
        "paragraphs": [
            "君子不自蹇，鲁山蹇有因。",
            "苟含天地秀，皆是天地身。",
            "天地蹇既甚，鲁山道莫伸。",
            "天地气不足，鲁山食更贫。",
            "始知补元化，竟须得贤人。"
        ],
        "title": "吊元鲁山 三",
        "id": "e5639382-92ac-4d40-a3cd-2196c3843182"
    },
    {
        "author": "孟郊",
        "paragraphs": [
            "贤人多自霾，道理与俗乖。",
            "细功不敢言，远韵方始谐。",
            "万物饱为饱，万人怀为怀。",
            "一声苟失所，众憾来相排。",
            "所以元鲁山，饥衰难与偕。"
        ],
        "title": "吊元鲁山 四",
        "id": "995c073b-9f1b-4bc0-9f00-d2414159428a"
    },
    {
        "author": "孟郊",
        "paragraphs": [
            "远阶无近级，造次不可升。",
            "贤人洁肠胃，寒日空澄凝。",
            "血誓竟讹谬，膏明易煎蒸。",
            "以之驱鲁山，疎迹去莫乘。"
        ],
        "title": "吊元鲁山 五",
        "id": "ab391671-fb2a-4d82-adee-1874536c85ee"
    },
    {
        "author": "孟郊",
        "paragraphs": [
            "言从鲁山宦，尽化尧时心。",
            "豺狼耻狂噬，齿牙闭霜金。",
            "竞来辟田土，相与畊嵚岑。",
            "当宵无关锁，竟岁饶歌吟。",
            "善教复天术，美词非俗箴。",
            "精微自然事，视听不可寻。",
            "因书鲁山绩，庶合箫韶音。"
        ],
        "title": "吊元鲁山 六",
        "id": "31ccc74f-fcdc-4ff9-a842-3380efbaaab2"
    },
    {
        "author": "孟郊",
        "paragraphs": [
            "箫韶太平乐，鲁山不虚作。",
            "千古若有知，百年幸如昨。",
            "谁能嗣教化，以此洗浮薄。",
            "君臣贵深遇，天地有灵橐。",
            "力运既艰难，德符方合漠。",
            "名位苟虚旷，声明自销铄。",
            "礼法虽相救，贞浓易糟粕。",
            "哀哀元鲁山，毕竟谁能度。"
        ],
        "title": "吊元鲁山 七",
        "id": "76b6053e-67dd-47eb-8bbd-057fb717e01d"
    },
    {
        "author": "孟郊",
        "paragraphs": [
            "当今富教化，元后得贤相。",
            "冰心镜衰古，霜议清遐障。",
            "幽埋尽洸洗，滞旅免流浪。",
            "唯余鲁山名，未获旌廉让。",
            "二三贞苦士，刷视耸危望。",
            "发秋青山夜，目断丹阙亮。",
            "诱类幸从兹，嘉招固非妄。",
            "小生奏狂狷，感惕增万状。"
        ],
        "title": "吊元鲁山 八",
        "id": "684108f3-6a6e-4052-a45f-12ad2f72b64c"
    },
    {
        "author": "孟郊",
        "paragraphs": [
            "黄犊不知孝，鲁山自驾车。",
            "非贤不可妻，鲁山竟无家。",
            "供养耻佗力，言词岂纤瑕。",
            "将谣鲁山德，赜海谁能涯。"
        ],
        "title": "吊元鲁山 九",
        "id": "c2ac09ac-7ef7-4f31-b0a4-7a6732bd18e7"
    },
    {
        "author": "孟郊",
        "paragraphs": [
            "遗婴尽雏乳，何况骨肉枝。",
            "心肠结苦诚，胸臆垂甘滋。",
            "事已出古表，谁言独今奇。",
            "贤人母万物，岂弟流前诗。"
        ],
        "title": "吊元鲁山 十",
        "id": "390cd0ff-b216-4913-bb04-fa2efa555ba6"
    },
    {
        "author": "孟郊",
        "paragraphs": [
            "志士不得老，多为直气伤。",
            "阮公终日哭，寿命固难长。",
            "颜子既殂谢，孔门无辉光。",
            "文星落奇曜，宝剑摧修铓。",
            "常作金应石，忽为宫别商。",
            "为尔吊琴瑟，断弦难再张。",
            "偏毂不可转，只翼不可翔。",
            "清尘无吹嘘，委地难飞扬。",
            "此义古所重，此风今则亡。",
            "自闻丧元宾，一日八九狂。",
            "沈痛此丈夫，惊呼彼穹苍。",
            "我有出俗韵，劳君疾恶肠。",
            "知音既已矣，微言谁能彰。",
            "旅葬无高坟，栽松不成行。",
            "哀歌动寒日，赠泪沾晨霜。",
            "神理本窅窅，今来更茫茫。",
            "何以荡悲怀，万事付一觞。"
        ],
        "title": "哭李观",
        "id": "7963fe91-fbbc-434e-b7f1-cdfef0af961c"
    },
    {
        "author": "孟郊",
        "paragraphs": [
            "零落三四字，忽成千万年。",
            "那知冥寞客，不有补亡篇。",
            "斜月吊空壁，旅人难独眠。",
            "一生能几时，百虑来相煎。",
            "戚戚故交泪，幽幽长夜泉。",
            "已矣难重言，一言一潸然。"
        ],
        "title": "李少府厅吊李元宾遗字",
        "id": "343c0edb-c884-4346-a767-d2e449c41915"
    },
    {
        "author": "孟郊",
        "paragraphs": [
            "君生霅水清，君殁霅水浑。",
            "空令骨肉情，哭得白日昏。",
            "大夜不复晓，古松长闭门。",
            "琴弦绿水绝，诗句青山存。",
            "昔为芳春颜，今为荒草根。",
            "独问冥冥理，先儒未曾言。"
        ],
        "title": "悼吴兴汤衡评事",
        "id": "0506b846-9565-44ae-b41c-02e3c6879a8c"
    },
    {
        "author": "孟郊",
        "paragraphs": [
            "戚戚抱幽独，宴宴沈荒居。",
            "不闻新欢笑，但覩旧诗书。",
            "艺蘗意弥苦，耕山食无余。",
            "定交昔何在，至戚今或疎。",
            "薄俗易销歇，淳风难久舒。",
            "秋芜上空堂，寒槿落枯渠。",
            "薙草恐伤蕙，摄衣自理锄。",
            "残芳亦可饵，遗秀谁忍除。",
            "徘徊未能去，为尔涕涟如。"
        ],
        "title": "哀孟云卿嵩阳荒居",
        "id": "fe15afa3-dd50-4092-bfef-475f0e97d78c"
    },
    {
        "author": "孟郊",
        "paragraphs": [
            "一别难与期，存亡易寒燠。",
            "下马入君门，声悲不成哭。",
            "自能富才艺，当冀深荣禄。",
            "皇天负我贤，遗恨至两目。",
            "平生叹无子，家家亲相嘱。"
        ],
        "title": "哭卢贞国",
        "id": "9fb51888-5d7c-4ee0-8284-a9e8b1adab5f"
    },
    {
        "author": "孟郊",
        "paragraphs": [
            "去春会处今春归，花数不减人数稀。",
            "朝笑片时暮成泣，东风一向还西辉。"
        ],
        "title": "伤旧游",
        "id": "f8fbc419-4322-4e87-9cf1-362b17c194c0"
    },
    {
        "author": "孟郊",
        "paragraphs": [
            "日高方得起，独赏些些春。",
            "可惜宛转莺，好音与佗人。",
            "昔年此气味，还走曲江滨。",
            "逢着韩退之，结交方殷勤。",
            "蜀客骨目高，聪辩剑戟新。",
            "如何昨日欢，今日见无因。",
            "英奇一谢世，视听一为尘。",
            "谁言老泪短，泪短沾衣巾。"
        ],
        "title": "吊房十五次卿少府",
        "id": "93f7cf37-7d72-4951-a0d8-1b74a478727b"
    },
    {
        "author": "孟郊",
        "paragraphs": [
            "相逢失意中，万感因语至。",
            "追思东林日，掩抑北邙泪。",
            "筐箧有遗文，江山旧清气。",
            "尘生逍遥注，墨故飞动字。",
            "荒毁碧涧居，虚无青松位。",
            "珠沈百泉暗，月死羣象闭。",
            "永谢平生言，知音岂容易。"
        ],
        "title": "逢江南故昼上人会中郑方回",
        "id": "7815179b-c4d1-4365-a169-b4dabe1caaf3"
    },
    {
        "author": "孟郊",
        "paragraphs": [
            "哲人卧病日，贱子泣玉年。",
            "常恐宝镜破，明月难再圆。",
            "文字未改素，声容忽归玄。",
            "始知知音稀，千载一绝弦。",
            "旧馆有遗琴，清风那复传。"
        ],
        "title": "哭秘书包大监",
        "id": "983d12ef-7554-4fcc-8bdb-3a5f18e57932"
    },
    {
        "author": "孟郊",
        "paragraphs": [
            "一闭黄蒿门，不闻白日事。",
            "生气散成风，枯骸化为地。",
            "负我十年恩，欠尔千行泪。",
            "洒之北原上，不待秋风至。"
        ],
        "title": "悼幼子",
        "id": "2262e5e7-f10e-47f6-a85e-b769ef289beb"
    },
    {
        "author": "孟郊",
        "paragraphs": [
            "山头明月夜增辉，增辉不照重泉下。",
            "泉下双龙无再期，金蚕玉燕空销化。",
            "朝云暮雨成古墟，萧萧野竹风吹亚。"
        ],
        "title": "悼亡",
        "id": "21985c1e-ae70-4e0c-8218-e934d407bb93"
    },
    {
        "author": "孟郊",
        "paragraphs": [
            "晓上荒凉原，吊彼寂寥魂。",
            "眼咽此时泪，耳凄在日言。",
            "冥冥千万年，坟锁孤松根。"
        ],
        "title": "吊李元宾坟",
        "id": "f07e39fe-5dd8-4940-a589-07af5f2db4ec"
    },
    {
        "author": "孟郊",
        "paragraphs": [
            "堕泪数首文，悲结千里坟。",
            "苍旻且留我，白日空遗君。",
            "仙鹤未巢月，衰凤先坠云。",
            "清风独起时，旧语如再闻。",
            "瑶草罢葳蕤，桂花休氛氲。",
            "万物与我心，相感吴江濆。"
        ],
        "title": "览崔爽遗文因纾幽怀",
        "id": "3c68201f-53b9-471b-9cf0-824b23481fb5"
    },
    {
        "author": "孟郊",
        "paragraphs": [
            "昔多相与笑，今谁相与哀。",
            "峡哀哭幽魂，噭噭风吹来。",
            "堕魄抱空月，出没难自裁。",
            "齑粉一闪间，春涛百丈雷。",
            "峡水声不平，碧沲牵清洄。",
            "沙棱箭箭急，波齿龂龂开。",
            "呀彼无底吮，待此不测灾。",
            "谷号相喷激，石怒争旋回。",
            "古醉有复乡，今缧多为能。",
            "字孤徒髣髴，衔雪犹惊猜。",
            "薄俗少直肠，交结须横财。",
            "黄金买相吊，幽泣无余漼。",
            "我有古心意，为君空摧颓。"
        ],
        "title": "峡哀 一",
        "id": "31d023e0-e562-452d-8812-e3b7e88e73c5"
    },
    {
        "author": "孟郊",
        "paragraphs": [
            "上天下天水，出地入地舟。",
            "石剑相劈斫，石波怒蛟虬。",
            "花木叠宿春，风飙凝古秋。",
            "幽怪窟穴语，飞闻肸蠁流。",
            "沈哀日已深，衔诉将何求。"
        ],
        "title": "峡哀 二",
        "id": "6c740e0f-b75f-4d19-abee-2c5a51e7f96f"
    },
    {
        "author": "孟郊",
        "paragraphs": [
            "三峡一线天，三峡万绳泉。",
            "上仄碎日月，下掣狂漪涟。",
            "破魂一两点，凝幽数百年。",
            "峡晖不停午，峡险多饥涎。",
            "树根锁枯棺，孤骨褭褭悬。",
            "树枝哭霜栖，哀韵杳杳鲜。",
            "逐客零落肠，到此汤火煎。",
            "性命如纺绩，道路随索缘。",
            "奠泪吊波灵，波灵将闪然。"
        ],
        "title": "峡哀 三",
        "id": "ae57e200-b1b8-4773-8779-96766948a8e8"
    },
    {
        "author": "孟郊",
        "paragraphs": [
            "峡乱鸣清磬，产石为鲜鳞。",
            "喷为腥雨涎，吹作黑井身。",
            "怪光闪众异，饿剑唯待人。",
            "老肠未曾饱，古齿崭岩嗔。",
            "嚼齿三峡泉，三峡声龂龂。"
        ],
        "title": "峡哀 四",
        "id": "1ed92763-9ec1-4a40-a4fc-13fd46f584c4"
    },
    {
        "author": "孟郊",
        "paragraphs": [
            "峡螭老解语，百丈潭底闻。",
            "毒波为计校，饮血养子孙。",
            "既非皋陶吏，空食沈狱魂。",
            "潜怪何幽幽，魄说徒云云。",
            "峡听哀哭泉，峡吊鳏寡猿。",
            "峡声非人声，剑水相劈翻。",
            "斯谁士诸谢，奏此沉苦言。"
        ],
        "title": "峡哀 五",
        "id": "0d66406d-4f78-418f-8338-c541eb127321"
    },
    {
        "author": "孟郊",
        "paragraphs": [
            "谗人峡虬心，渴罪呀然浔。",
            "所食无直肠，所语饶枭音。",
            "石齿嚼百泉，石风号千琴。",
            "幽哀莫能远，分雪何由寻。",
            "月魄高卓卓，峡窟清沉沉。",
            "衔诉何时明，抱痛已不禁。",
            "犀飞空波涛，裂石千嵚岑。"
        ],
        "title": "峡哀 六",
        "id": "06de6be3-0257-4ee5-9fde-2e2fef90ad9b"
    },
    {
        "author": "孟郊",
        "paragraphs": [
            "峡棱剸日月，日月多摧辉。",
            "物皆斜仄生，鸟亦斜仄飞。",
            "潜石齿相锁，沉魂招莫归。",
            "恍惚清泉甲，斑斓碧石衣。",
            "饿咽潺湲号，涎似泓浤肥。",
            "峡青不可游，腥草生微微。"
        ],
        "title": "峡哀 七",
        "id": "637d8858-d5ab-4ba0-b687-a72be1f55bec"
    },
    {
        "author": "孟郊",
        "paragraphs": [
            "峡景滑易堕，峡花怪非春。",
            "红光根潜涎，碧雨飞沃津。",
            "巴谷蛟螭心，巴乡魍魉亲。",
            "噉生不问贤，至死独养身。",
            "腥语信者谁，拗歌欢非真。",
            "仄田无异稼，毒水多狞鳞。",
            "异类不可友，峡哀哀难伸。"
        ],
        "title": "峡哀 八",
        "id": "e8d89175-a6e3-493b-84f7-86eb548a0ce6"
    },
    {
        "author": "孟郊",
        "paragraphs": [
            "峡水剑戟狞，峡舟霹雳翔。",
            "因依虺蜴手，起坐风雨忙。",
            "峡旅多窜官，峡氓多非良。",
            "滑心不可求，滑习积已长。",
            "漠漠涎雾起，龂龂涎水光。",
            "渴贤如之何，忽在水中央。"
        ],
        "title": "峡哀 九",
        "id": "3be29063-1b83-4ae7-a589-32a9d3182fcb"
    },
    {
        "author": "孟郊",
        "paragraphs": [
            "枭鸱作人语，蛟虬吸水波。",
            "能于白日间，谄欲晴风和。",
            "骇智蹶众命，蕴腥布深萝。",
            "齿泉无底贫，锯涎在处多。",
            "仄树鸟不巢，踔𨃚猿相过。",
            "峡哀不可听，峡怨其奈何。"
        ],
        "title": "峡哀 十",
        "id": "a3f69401-d5ea-4775-a07d-453ba5d27816"
    },
    {
        "author": "孟郊",
        "paragraphs": [
            "冻手莫弄珠，弄珠珠易飞。",
            "惊霜莫翦春，翦春无光辉。",
            "零落小花乳，斓斑昔婴衣。",
            "拾之不盈把，日暮空悲归。"
        ],
        "title": "杏殇 一",
        "id": "b7fe7bae-cf4a-484f-a5c3-726e217a15ce"
    },
    {
        "author": "孟郊",
        "paragraphs": [
            "地上空拾星，枝上不见花。",
            "哀哀孤老人，戚戚无子家。",
            "岂若没水凫，不如拾巢鸦。",
            "浪鷇破便飞，风雏褭相夸。",
            "芳婴不复生，向物空悲嗟。"
        ],
        "title": "杏殇 二",
        "id": "cd91cd6c-166f-4f90-bcab-d71b2f6d48bc"
    },
    {
        "author": "孟郊",
        "paragraphs": [
            "应是一线泪，入此春木心。",
            "枝枝不成花，片片落翦金。",
            "春寿何可长，霜哀亦已深。",
            "常时洗芳泉，此日洗泪襟。"
        ],
        "title": "杏殇 三",
        "id": "3cd29e60-6971-4072-8a0e-8d96adefe284"
    },
    {
        "author": "孟郊",
        "paragraphs": [
            "儿生月不明，儿死月始光。",
            "儿月两相夺，儿命果不长。",
            "如何此英英，亦为吊苍苍。",
            "甘为堕地尘，不为末世芳。"
        ],
        "title": "杏殇 四",
        "id": "2988fec5-a58f-4310-ae02-d8357b44da0f"
    },
    {
        "author": "孟郊",
        "paragraphs": [
            "踏地恐土痛，损彼芳树根。",
            "此诚天不知，翦弃我子孙。",
            "垂枝有千落，芳命无一存。",
            "谁谓生人家，春色不入门。"
        ],
        "title": "杏殇 五",
        "id": "e9b9a39b-c5ed-45d1-9641-dec4175814fb"
    },
    {
        "author": "孟郊",
        "paragraphs": [
            "冽冽霜杀春，枝枝疑纤刀。",
            "木心既零落，山窍空呼号。",
            "班班落地英，点点如明膏。",
            "始知天地间，万物皆不牢。"
        ],
        "title": "杏殇 六",
        "id": "e3fb12bb-2b1b-4177-8d50-4864bacc7673"
    },
    {
        "author": "孟郊",
        "paragraphs": [
            "哭此不成春，泪痕三四斑。",
            "失芳蝶既狂，失子老亦孱。",
            "且无生生力，自有死死颜。",
            "灵凤不衔诉，谁为扣天关。"
        ],
        "title": "杏殇 七",
        "id": "22024e09-ca03-4c28-a9c9-9cc3f7a12281"
    },
    {
        "author": "孟郊",
        "paragraphs": [
            "此儿自见灾，花发多不谐。",
            "穷老收碎心，永夜抱破怀。",
            "声死更何言，意死不必喈。",
            "病叟无子孙，独立犹束柴。"
        ],
        "title": "杏殇 八",
        "id": "c6765273-c5ad-43fd-9756-f61ab31cfdb1"
    },
    {
        "author": "孟郊",
        "paragraphs": [
            "霜似败红芳，剪啄十数双。",
            "参差呻细风，噞喁沸浅江。",
            "泣凝不可消，恨壮难自降。",
            "空遗旧日影，怨彼小书窗。"
        ],
        "title": "杏殇 九",
        "id": "38055e54-5940-46f8-a5f5-5b0e1980fa41"
    },
    {
        "author": "孟郊",
        "paragraphs": [
            "念尔筋力尽，违我衣食恩。",
            "奈何粗犷儿，生鞭见死痕。",
            "旧使常以礼，新怨将谁吞。",
            "胡为乎泥中，消歇教义源。"
        ],
        "title": "吊江南老家人春梅",
        "id": "b4ab0057-6846-46fc-afce-1d641980509f"
    },
    {
        "author": "孟郊",
        "paragraphs": [
            "生死方知交态存，忍将齚齖报幽魂。",
            "十年同在平原客，更遣何人哭寝门。"
        ],
        "title": "哭李丹员外幷寄杜中丞",
        "id": "6db50b2a-0236-411d-b939-15ff10357a64"
    },
    {
        "author": "孟郊",
        "paragraphs": [
            "诗人业孤峭，饿死良已多。",
            "相悲与相笑，累累其奈何。",
            "精异刘言史，诗肠倾珠河。",
            "取次抱置之，飞过东溟波。",
            "可惜大国谣，飘为四夷歌。",
            "常于众中会，颜色两切[磋]。",
            "今日果成死，葬襄之洛河。",
            "洛岸远相吊，洒泪双滂沱。"
        ],
        "title": "哭刘言史",
        "id": "346f34e0-5943-44bb-b4ec-3370c166a187"
    },
    {
        "author": "孟郊",
        "paragraphs": [
            "诗人多清峭，饿死抱空山。",
            "白云既无主，飞出意等闲。",
            "久病床席尸，护丧童仆孱。",
            "故书穷鼠啮，狼藉一室间。",
            "君归新鬼乡，我面古玉颜。",
            "羞见入地时，无人叫追攀。",
            "百泉空相吊，日久哀潺潺。"
        ],
        "title": "吊卢殷 一",
        "id": "de14bb60-1d94-446e-afff-0c7d17b454d4"
    },
    {
        "author": "孟郊",
        "paragraphs": [
            "唧唧复唧唧，千古一月色。",
            "新新复新新，千古一花春。",
            "邙风噫孟郊，嵩秋葬卢殷。",
            "北邙前後客，相吊为埃尘。",
            "北邙棘针草，泪根生苦辛。",
            "烟火不自暖，筋力早已贫。",
            "幽荐一杯泣，泻之清洛滨。",
            "添为断肠声，愁杀长别人。"
        ],
        "title": "吊卢殷 二",
        "id": "008fdabf-1891-4fe5-8851-36318b19224e"
    },
    {
        "author": "孟郊",
        "paragraphs": [
            "棘针风相号，破碎诸苦哀。",
            "苦哀不可闻，掩耳亦入来。",
            "哭弦多煎声，恨涕有余摧。",
            "噫贫气已焚，噫死心更灰。",
            "梦世浮闪闪，泪波深洄洄。",
            "薤歌一以去，蒿闭不复开。"
        ],
        "title": "吊卢殷 三",
        "id": "4ccb9aec-0dc4-4b49-96c3-1c5b720297a0"
    },
    {
        "author": "孟郊",
        "paragraphs": [
            "登封草木深，登封道路微。",
            "日月不与光，莓苔空生衣。",
            "可怜无子翁，蚍蜉缘病肌。",
            "挛卧岁时长，涟涟但幽噫。",
            "幽噫虎豹闻，此外相访稀。",
            "至亲唯有诗，抱心死有归。",
            "河南韩先生，後君作因依。",
            "磨一片嵌岩，书千古光辉。"
        ],
        "title": "吊卢殷 四",
        "id": "5b282752-b9a3-49c7-b975-1f65993ea72a"
    },
    {
        "author": "孟郊",
        "paragraphs": [
            "贤人无计较，生苦死徒夸。",
            "佗名润子孙，君名润泥沙。",
            "可惜千首文，闪如一朝花。",
            "零落难苦言，起坐空惊嗟。"
        ],
        "title": "吊卢殷 五",
        "id": "2370c769-c3fb-4154-a5d4-93b5e50c098a"
    },
    {
        "author": "孟郊",
        "paragraphs": [
            "耳闻陋巷生，眼见鲁山君。",
            "饿死始有名，饿名高氛氲。",
            "戆叟老壮气，感之为忧云。",
            "所忧唯一泣，古今相纷纷。",
            "平生与君说，逮此俱云云。"
        ],
        "title": "吊卢殷 六",
        "id": "2238859b-ade4-47fc-8684-502f8143f88b"
    },
    {
        "author": "孟郊",
        "paragraphs": [
            "初识漆鬓发，争为新文章。",
            "夜踏明月桥，店饮吾曹床。",
            "醉啜二杯酿，名郁一县香。",
            "寺中摘梅花，园里翦浮芳。",
            "高嗜绿蔬羹，意轻肥腻羊。",
            "吟哦无滓韵，言语多古肠。",
            "白首忽然至，盛年如偷将。",
            "清浊俱莫追，何须骂沧浪。"
        ],
        "title": "吊卢殷 七",
        "id": "bef6b664-d115-43f8-929d-97bec1b95af4"
    },
    {
        "author": "孟郊",
        "paragraphs": [
            "前贤多哭酒，哭酒免哭心。",
            "後贤试衔之，哀至无不深。",
            "少年哭酒时，白发亦已侵。",
            "老年哭酒时，声韵随生沈。",
            "寄言哭酒宾，勿作登封音。",
            "登封徒放声，天地竟难寻。"
        ],
        "title": "吊卢殷 八",
        "id": "2b738b26-0060-4418-8025-38a133c90064"
    },
    {
        "author": "孟郊",
        "paragraphs": [
            "同人少相哭，异类多相号。",
            "始知禽兽痴，却至天然高。",
            "非子病无泪，非父念莫劳。",
            "如何裁亲疎，用礼如用刀。",
            "孤丧鲜匍匐，闭哀抱郁陶。",
            "烦他手中葬，诚信焉能褒。",
            "嗟嗟无子翁，死弃如脱毛。"
        ],
        "title": "吊卢殷 九",
        "id": "2815a0de-0d56-4a9b-bba9-b0e349b8cad9"
    },
    {
        "author": "孟郊",
        "paragraphs": [
            "圣人哭贤人，骨化气为星。",
            "文章飞上天，列宿增晶荧。",
            "前古文可数，今人文亦灵。",
            "高名称谪仙，升降曾莫停。",
            "有文死更香，无文生亦腥。",
            "为君铿好辞，永传作谧宁。"
        ],
        "title": "吊卢殷 十",
        "id": "22f231c5-5f6c-4328-baa0-c9426d921a37"
    },
    {
        "author": "张籍",
        "paragraphs": [
            "美人来去春江暖，江头无人湘水满。",
            "浣沙石上水禽栖，江南路长春日短。",
            "兰舟桂楫常渡江，无因重寄双琼珰。"
        ],
        "title": "寄远曲",
        "id": "cadff3b7-673c-4865-ae08-07142e12c523"
    },
    {
        "author": "张籍",
        "paragraphs": [
            "湘东行人长叹息，十年离家归未得。",
            "弊裘羸马苦难行，僮仆饥寒少筋力。",
            "君不见床头黄金尽，壮士无颜色。",
            "龙蟠泥中未有云，不能生彼升天翼。"
        ],
        "title": "行路难",
        "id": "d82512d0-4837-4c31-9a00-ba54632af283"
    },
    {
        "author": "张籍",
        "paragraphs": [
            "九月匈奴杀边将，汉军全没辽水上。",
            "万里无人收白骨，家家城下招魂葬。",
            "妇人依倚子与夫，同居贫贱心亦舒。",
            "夫死战场子在腹，妾身虽存如昼烛。"
        ],
        "tags": [
            "哀怨",
            "妇女",
            "乐府",
            "新乐府辞"
        ],
        "title": "征妇怨",
        "id": "16f31f24-e417-47b2-8fd8-478d9e10cd23"
    },
    {
        "author": "张籍",
        "paragraphs": [
            "皎皎白纻白且鲜，将作春衣称少年。",
            "裁缝长短不能定，自持刀尺向姑前。",
            "复恐兰膏污纤指，常遣傍人收堕珥。",
            "衣裳着时寒食下，还把玉鞭鞭白马。"
        ],
        "title": "白纻歌",
        "id": "926829c8-5343-499f-ae07-833e3b238f0a"
    },
    {
        "author": "张籍",
        "paragraphs": [
            "老农家贫在山住，耕种山田三四亩。",
            "苗疎税多不得食，输入官仓化为土。",
            "岁暮锄犂傍空室，呼儿登山收橡实。",
            "西江贾客珠百斛，船中养犬长食肉。"
        ],
        "tags": [
            "生活",
            "田园",
            "农民",
            "抒情",
            "乐府"
        ],
        "title": "野老歌",
        "id": "b0b8c9b0-e68f-444e-b99c-c8733efe43b2"
    },
    {
        "author": "张籍",
        "paragraphs": [
            "织素缝衣独苦辛，远因回使寄征人。",
            "官家亦自寄衣去，贵从妾手着君身。",
            "高堂姑老无侍子，不得自到边城里。",
            "殷勤为看初着时，征夫身上宜不宜。"
        ],
        "title": "寄衣曲",
        "id": "c97e43dc-51d8-4d66-b3ff-78e71a23bc51"
    },
    {
        "author": "张籍",
        "paragraphs": [
            "戏马台南山簇簇，山边饮酒歌别曲。",
            "行人醉後起登车，席上回尊劝僮仆。",
            "青天漫漫覆长路，远游无家安得住。",
            "愿君到处自题名，他日知君从此去。"
        ],
        "tags": [
            "送别",
            "友情"
        ],
        "title": "送远曲",
        "id": "6a91a995-8301-4000-a129-d93c9224852e"
    },
    {
        "author": "张籍",
        "paragraphs": [
            "筑城处，千人万人齐把杵。",
            "重重土坚试行锥，军吏执鞭催作迟。",
            "来时一年深碛里，尽着短衣渴无水。",
            "力尽不得抛杵声，杵声未尽人皆死。",
            "家家养男当门户，今日作君城下土。"
        ],
        "title": "筑城词",
        "id": "0bcb1dcc-33d6-4983-a3e1-d2a0db8416a4"
    },
    {
        "author": "张籍",
        "paragraphs": [
            "南山北山树冥冥，猛虎白日绕林行。",
            "向晚一身当道食，山中麋鹿尽无声。",
            "年年养子在空谷，雌雄上山不相逐。",
            "谷中近窟有山村，长向村家取黄犊。",
            "五陵年少不敢射，空来林下看行迹。"
        ],
        "title": "猛虎行",
        "id": "7fec9452-4066-4bce-a4b6-18f0fcbd4a78"
    },
    {
        "author": "张籍",
        "paragraphs": [
            "行人结束出门去，几时更踏门前路。",
            "忆昔君初纳采时，不言身属辽阳戍。",
            "早知今日当别离，成君家计良为谁。",
            "男儿生身自有役，那得误我少年时。",
            "不如逐君征战死，谁能独老空闺里。"
        ],
        "title": "别离曲",
        "id": "e746df5e-8161-458b-8bbf-4ca3f3c90b91"
    },
    {
        "author": "张籍",
        "paragraphs": [
            "远牧牛，遶村四面禾黍稠。",
            "陂中饥乌啄牛背，令我不得戏垄头。",
            "入陂草多牛散行，白犊时向芦中鸣。",
            "隔堤吹叶应同伴，还鼓长鞭三四声。",
            "牛牛食草莫相触，官家截尔头上角。"
        ],
        "title": "牧童词",
        "id": "0a89bd17-bf77-4229-aed9-1418f67081e4"
    },
    {
        "author": "张籍",
        "paragraphs": [
            "长安大道沙为堤，早风无尘雨无泥。",
            "宫中玉漏下三刻，朱衣导骑丞相来。",
            "路傍高楼息歌吹，千车不行行者避。",
            "街官闾吏相传呼，当前十里惟空衢。",
            "白麻诏下移相印，新堤未成旧堤尽。"
        ],
        "tags": [
            "抒情",
            "叙事"
        ],
        "title": "沙堤行呈裴相公",
        "id": "d59506ee-5231-4bc1-bdbc-478c7a7074b8"
    },
    {
        "author": "张籍",
        "paragraphs": [
            "汉皇欲作飞仙子，年年采药东海里。",
            "蓬莱无路海无边，方士舟中相枕死。",
            "招摇在天回白日，甘泉玉树无仙实。",
            "九皇真人终不下，空向离宫祠太乙。",
            "丹田有气凝素华，君能保之升绛霞。"
        ],
        "title": "求仙行",
        "id": "49522bf6-df30-4a45-a34f-68ed4c97bcc9"
    },
    {
        "author": "张籍",
        "paragraphs": [
            "古钗堕井无颜色，百尺泥中今复得。",
            "凤凰宛转有古仪，欲为首饰不称时。",
            "女伴传看不知主，罗袖拂拭生光辉。",
            "兰膏已尽股半折，雕文刻样无年月。",
            "虽离井底入匣中，不用还与坠时同。"
        ],
        "title": "古钗叹",
        "id": "a5466d66-fe78-40d7-a3e6-3bbb2cf58405"
    },
    {
        "author": "张籍",
        "paragraphs": [
            "游人别，一东复一西。",
            "出门相背两不返，惟信车轮与马蹄。",
            "道路悠悠不知处，山高海阔谁辛苦。",
            "远游不定难寄书，日日空寻别时语。",
            "浮云上天雨堕地，暂时会合终离异。",
            "我今与子非一身，安得死生不相弃。"
        ],
        "title": "各东西",
        "id": "b27631db-b481-41c5-94a8-e876dfebd693"
    },
    {
        "author": "张籍",
        "paragraphs": [
            "君知妾有夫，赠妾双明珠。",
            "感君缠绵意，系在红罗襦。",
            "妾家高楼连苑起，良人执戟明光里。",
            "知君用心如日月，事夫誓拟同生死。"
        ],
        "tags": [
            "坚贞",
            "女子",
            "乐府",
            "新乐府辞"
        ],
        "title": "节妇吟寄东平李司空师道",
        "id": "7f57cb22-3bda-45c2-b5cb-aeaa10a3376d"
    },
    {
        "author": "张籍",
        "paragraphs": [
            "上客不用顾金羁，主人有酒君莫违。",
            "请君看取园中花，地上渐多枝上稀。",
            "山头树影不见石，溪水无风应更碧。",
            "人人齐醉起舞时，谁觉翻衣与倒帻。",
            "明朝花尽人已去，此地独来空绕树。"
        ],
        "title": "燕客词",
        "id": "87ea2b40-5293-4d9d-97ef-aea11337a8cb"
    },
    {
        "author": "张籍",
        "paragraphs": [
            "黄头鲜卑入洛阳，胡儿执戟升明堂。",
            "晋家天子作降虏，公卿奔走如牛羊。",
            "紫陌旌幡暗相触，家家鸡犬惊上屋。",
            "妇人出门随乱兵，夫死眼前不敢哭。",
            "九州诸侯自顾土，无人领兵来护主。",
            "北人避胡多在南，南人至今能晋语。"
        ],
        "title": "永嘉行",
        "id": "2e203343-f5ca-44ee-9f86-6b7d806726a8"
    },
    {
        "author": "张籍",
        "paragraphs": [
            "秋江岸边莲子多，采莲女儿凭船歌。",
            "青房圆实齐戢戢，争前竞折漾微波。",
            "试牵绿茎下寻藕，断处丝多刺伤手。",
            "白练束腰袖半卷，不插玉钗妆梳浅。",
            "船中未满度前洲，借问阿谁家住远。",
            "归时共待暮潮上，自弄芙蓉还荡桨。"
        ],
        "tags": [
            "地方",
            "写莲",
            "写人",
            "写人诗"
        ],
        "title": "采莲曲",
        "id": "23ab2f0e-060c-40b8-b711-024666849c7f"
    },
    {
        "author": "张籍",
        "paragraphs": [
            "黄门诏下促收捕，京兆尹系御史府。",
            "出门无复部曲随，亲戚相逢不容语。",
            "辞成谪尉南海州，受命不得须臾留。",
            "身着青衫骑恶马，中门之外无送者。",
            "邮夫防吏急諠驱，往往惊堕马蹄下。",
            "长安里中荒大宅，朱门已除十二戟。",
            "高堂舞榭锁管弦，美人遥望西南天。"
        ],
        "title": "伤歌行",
        "id": "c8cc1a6e-077f-41c5-9ad3-2f8af41a9a18"
    },
    {
        "author": "张籍",
        "paragraphs": [
            "吴宫四面秋江水，江清露白芙蓉死。",
            "吴王醉後欲更衣，座上美人娇不起。",
            "宫中千门复万户，君恩反覆谁能数。",
            "君心与妾既不同，徒向君前作歌舞。",
            "茱萸满宫红实垂，秋风袅袅生繁枝。",
            "姑苏台上夕燕罢，佗人侍寝还独归。",
            "白日在天光在地，君今那得长相弃。"
        ],
        "title": "吴宫怨",
        "id": "0209bc51-5bf0-4413-af8a-a31388e1d542"
    },
    {
        "author": "张籍",
        "paragraphs": [
            "洛阳北门北邙道，丧车辚辚入秋草。",
            "车前齐唱薤露歌，高坟新起白峨峨。",
            "朝朝暮暮人送葬，洛阳城中人更多。",
            "千金立碑高百尺，终作谁家柱下石。",
            "山头松柏半无主，地下白骨多于土。",
            "寒食家家送纸钱，乌鸢作窠衔上树。",
            "人居朝市未解愁，请君暂向北邙游。"
        ],
        "title": "北邙行",
        "id": "3f1aa35f-ea49-46f3-9a38-cd901e54bd88"
    },
    {
        "author": "张籍",
        "paragraphs": [
            "秋月朗朗关山上，山中行人马蹄响。",
            "关山秋来雨雪多，行人见月唱边歌。",
            "海边茫茫天气白，胡儿夜度黄龙碛。",
            "军中探骑暮出城，伏兵暗处低旌戟。",
            "溪水连天霜草平，野驼寻水碛中鸣。",
            "陇头风急雁不下，沙场苦战多流星。",
            "可怜万国关山道，年年战骨多秋草。"
        ],
        "title": "关山月",
        "id": "203fcabb-90e3-433f-b578-f73c204c7059"
    },
    {
        "author": "张籍",
        "paragraphs": [
            "陇头路断人不行，胡骑夜入凉州城。",
            "汉兵处处格鬬死，一朝尽没陇西地。",
            "驱我边人胡中去，散放牛羊食禾黍。",
            "去年中国养子孙，今着毡裘学胡语。",
            "谁能更使李轻车，收取凉州入汉家。"
        ],
        "title": "陇头行",
        "id": "d5f74a11-92b2-42b3-b360-0caab73939b3"
    },
    {
        "author": "张籍",
        "paragraphs": [
            "湘云初起江沉沉，君王遥在云梦林。",
            "江南雨多旌旗暗，台下朝朝春水深。",
            "章华殿前朝万国，君心独自无终极。",
            "楚兵满地能逐禽，谁用一身骋筋力。",
            "西江若飜云梦中，麋鹿死尽应还宫。"
        ],
        "title": "楚妃叹",
        "id": "e884efcb-d9c0-48b5-95b3-e644dba54b9b"
    },
    {
        "author": "张籍",
        "paragraphs": [
            "春日融融池上暖，竹牙出土兰心短。",
            "草堂晨起酒半醒，家僮报我园花满。",
            "头上皮冠未曾整，直入花间不寻径。",
            "树树殷勤尽遶行，攀枝未徧春日暝。",
            "不用积金着青天，不用服药求神仙。",
            "但愿园里花长好，一生饮酒花前老。"
        ],
        "title": "春日行",
        "id": "37c902a0-b08c-4226-81d1-c6600bec4220"
    },
    {
        "author": "张籍",
        "paragraphs": [
            "秋天如水夜未央，天汉东西月色光。",
            "愁人不寐畏枕席，暗虫唧唧遶我傍。",
            "荒城为村无更声，起看北斗天未明。",
            "白露满田风袅袅，千声万声鹖鸟鸣。"
        ],
        "title": "秋夜长",
        "id": "ad0f966c-f139-4667-8533-dc2e49657492"
    },
    {
        "author": "张籍",
        "paragraphs": [
            "天欲雨，有东风，南溪白鼍鸣窟中。",
            "六月人家井无水，夜闻鼍声人尽起。"
        ],
        "title": "白鼍鸣",
        "id": "eaf535f0-d599-4356-b69d-2ad5622e018f"
    },
    {
        "author": "张籍",
        "paragraphs": [
            "洛阳宫阙当中州，城上峨峨十二楼。",
            "翠华西去几时返，枭巢乳鸟藏蛰燕。",
            "御门空锁五十年，税彼农夫修玉殿。",
            "六街朝暮鼓冬冬，禁兵持戟守空宫。",
            "百官月月拜章表，驿使相续长安道。",
            "上阳宫树黄复绿，野豺入苑食麋鹿。",
            "陌上老翁双泪垂，共说武皇巡幸时。"
        ],
        "title": "洛阳行",
        "id": "cd8604be-3ce1-4a4e-891b-c30857a16fa0"
    },
    {
        "author": "张籍",
        "paragraphs": [
            "春江无云潮水平，蒲心出水凫雏鸣。",
            "长干夫壻爱远行，自染春衣缝已成。",
            "妾身生长金陵侧，去年随夫住江北。",
            "春来未到父母家，舟小风多渡不得。",
            "欲辞舅姑先问人，私向江头祭水神。"
        ],
        "title": "春江曲",
        "id": "6d276f70-5659-4c8b-ae55-32fad946ad9e"
    },
    {
        "author": "张籍",
        "paragraphs": [
            "吴门向西流水长，水长柳暗烟茫茫。",
            "行人送客各惆怅，话离叙别倾清觞。",
            "吟丝竹，鸣笙簧，酒酣性逸歌猖狂。",
            "行人告我挂帆去，此去何时返故乡。",
            "殷勤振衣两相嘱，世事近来还浅促。",
            "愿君看取吴门山，带雪经春依旧绿。",
            "行人行处求知亲，送君去去徒酸辛。"
        ],
        "title": "送远曲",
        "id": "5639c076-ff59-4271-bfff-731b0ab3b719"
    },
    {
        "author": "张籍",
        "paragraphs": [
            "边州八月修城堡，候骑先烧碛中草。",
            "胡风吹沙度陇飞，陇头林木无北枝。",
            "将军阅兵青塞下，鸣鼓逢逢促猎围。",
            "天寒山路石断裂，白日不销帐上雪。",
            "乌孙国乱多降胡，诏使名王持汉节。",
            "年年征战不得闲，边人杀尽唯空山。"
        ],
        "title": "塞下曲",
        "id": "1ab92554-c207-49bf-a3d3-edb6b7f6b0bb"
    },
    {
        "author": "张籍",
        "paragraphs": [
            "洛阳城头火曈曈，乱兵烧我天子宫。",
            "宫城南面有深山，尽将老幼藏其间。",
            "重岩为屋橡为食，丁男夜行候消息。",
            "闻道官军犹掠人，旧里如今归未得。",
            "董逃行，汉家几时重太平。"
        ],
        "title": "董逃行",
        "id": "593f42d7-3b06-4409-bd98-00513a326392"
    },
    {
        "author": "张籍",
        "paragraphs": [
            "少年从猎出长杨，禁中新拜羽林郎。",
            "独对辇前射双虎，君王手赐黄金珰。",
            "日日鬬鸡都市里，赢得宝刀重刻字。",
            "百里报仇夜出城，平明还在娼楼醉。",
            "遥闻虏到平陵下，不待诏书行上马。",
            "斩得名王献桂宫，封侯起第一日中。",
            "不为六郡良家子，百战始取边城功。"
        ],
        "title": "少年行",
        "id": "bc5bbf65-131f-496a-bb4d-656e68f06918"
    },
    {
        "author": "张籍",
        "paragraphs": [
            "请君漆上琴，弹我白头吟。",
            "忆昔君前娇笑语，两情宛转如萦素。",
            "宫中为我起高楼，更开花池种芳树。",
            "春天百草秋始衰，弃我不待白头时。",
            "罗襦玉珥色未暗，今朝已道不相宜。",
            "扬州青铜作明镜，暗中持照不见影。",
            "人心回互自无穷，眼前好恶那能定。",
            "君恩已去若再返，菖蒲花开月长满。"
        ],
        "title": "白头吟",
        "id": "fef3b512-d4e0-473b-9b3a-b1d87831dfdd"
    },
    {
        "author": "张籍",
        "paragraphs": [
            "弹筝峡东有胡尘，天子择日拜将军。",
            "蓬莱殿前赐六纛，还领禁兵为部曲。",
            "当朝受诏不辞家，夜向咸阳原上宿。",
            "战车彭彭旌旗动，三十六军齐上陇。",
            "陇头战胜夜亦行，分兵处处收旧城。",
            "胡儿杀尽阴碛暮，扰扰唯有牛羊声。",
            "边人亲戚曾战没，今逐官军收旧骨。",
            "碛西行见万里空，幕府独奏将军功。"
        ],
        "title": "将军行",
        "id": "a90fd6d4-03a9-408e-afd2-4c0246edabc3"
    },
    {
        "author": "张籍",
        "paragraphs": [
            "金陵向西贾客多，船中生长乐风波。",
            "欲发移船近江口，船头祭神各浇酒。",
            "停杯共说远行期，入蜀经蛮谁别离。",
            "金多众中为上客，夜夜算缗眠独迟。",
            "秋江初月猩猩语，孤帆夜发潇湘渚。",
            "水工持檝防暗滩，直过山边及前侣。",
            "年年逐利西复东，姓名不在县籍中。",
            "农夫税多长辛苦，弃业长为贩宝翁。"
        ],
        "title": "贾客乐",
        "id": "fd94f220-36a3-4e1d-9ee9-cde5f2b95b56"
    },
    {
        "author": "张籍",
        "paragraphs": [
            "远客出门行路难，停车敛策在门端。",
            "荒城无人霜满路，野火烧桥不得度。",
            "寒虫入窟鸟归巢，僮仆问我谁家去。",
            "行寻田头暝未息，双毂长辕碍荆棘。",
            "缘冈入涧投田家，主人舂米为夜食。",
            "晨鸡喔喔茅屋傍，行人起扫车上霜。",
            "旧山已别行已远，身计未成难复返。",
            "长安陌上相识稀，遥望天山白日晚。",
            "谁能听我辛苦行，为向君前歌一声。"
        ],
        "title": "羁旅行",
        "id": "bd210732-06c5-4b11-9db7-6a813d71ac4c"
    },
    {
        "author": "张籍",
        "paragraphs": [
            "征人遥遥出古城，双轮齐动驷马鸣。",
            "山川无处不归路，念君长作万里行。",
            "野田人稀秋草绿，日暮放马车中宿。",
            "惊麏游兔在我傍，独唱乡歌对僮仆。",
            "君家大宅凤城隅，年年道上随行车。",
            "愿为玉銮系华轼，终日有声在君侧。",
            "门前旧辙久已平，无由复得君消息。"
        ],
        "title": "车遥遥",
        "id": "2c3dbfc3-e271-4454-93b0-2abb419ac45c"
    },
    {
        "author": "张籍",
        "paragraphs": [
            "薄命妇，良家子，无事从军去万里。",
            "汉家天子平四夷，护羌都尉裹尸归。",
            "念君此行为死别，对君裁缝泉下衣。",
            "与君一日为夫妇，千年万岁亦相守。",
            "君爱龙城征战功，妾愿青楼歌乐同。",
            "人生各各有所欲，讵得将心入君腹。"
        ],
        "title": "妾薄命",
        "id": "fa247c16-f33d-427b-ba30-20a1cd152f54"
    },
    {
        "author": "张籍",
        "paragraphs": [
            "翩翩兮朱鹭，来泛春塘栖绿树。",
            "羽毛如翦色如染，远飞欲下双翅敛。",
            "避人引子入深壍，动处水纹开滟滟。",
            "谁知豪家网尔躯，不如饮啄江海隅。"
        ],
        "title": "朱鹭",
        "id": "1f8f39f3-51ea-40e5-89b5-d0f7575d7055"
    },
    {
        "author": "张籍",
        "paragraphs": [
            "莲叶团团杏花拆，长江鲤鱼鬐鬣赤。",
            "念君少年弃亲戚，千里万里独为客。",
            "谁言远别心不易，天星坠地能为石。",
            "几时断得城南陌，勿使居人有行役。"
        ],
        "tags": [
            "长江"
        ],
        "title": "远别离",
        "id": "f8df321b-96ae-4faa-8e6e-c1cce6bd3e07"
    },
    {
        "author": "张籍",
        "paragraphs": [
            "章华宫中九月时，桂花半落红橘垂。",
            "江头骑火照辇道，君王夜从云梦归。",
            "霓旌凤盖到双阙，台上重重歌吹发。",
            "千门万户开相当，烛笼左右列成行。",
            "下辇更衣入洞房，洞房侍女尽焚香。",
            "玉阶罗幕微有霜，齐言此夕乐未央。",
            "玉酒湛湛盈华觞，丝竹次第鸣中堂。",
            "巴姬起舞向君王，回身垂手结明珰。",
            "愿君千年万年寿，朝出射麋夜饮酒。"
        ],
        "title": "楚宫行",
        "id": "4c612716-883d-459c-bc5a-ed043128792f"
    },
    {
        "author": "张籍",
        "paragraphs": [
            "江南人家多橘树，吴姬舟上织白苎。",
            "土地卑湿饶虫蛇，连木为牌入江住。",
            "江村亥日长为市，落帆度桥来蒲里。",
            "清莎覆城竹为屋，无井家家饮潮水。",
            "长干午日沽春酒，高高酒旗悬江口。",
            "娼楼两岸临水栅，夜唱竹枝留北客。",
            "江南风土欢乐多，悠悠处处尽经过。"
        ],
        "title": "江南行",
        "id": "a10fe79c-f316-4f75-8ea0-8f5fe5f239aa"
    },
    {
        "author": "张籍",
        "paragraphs": [
            "秦乌啼哑哑，夜啼长安吏人家。",
            "吏人得罪囚在狱，倾家卖产将自赎。",
            "少妇起听夜啼乌，知是官家有赦书。",
            "下床心喜不重寐，未明上堂贺舅姑。",
            "少妇语啼乌，汝啼慎勿虚。",
            "借汝庭树作高巢，年年不令伤尔雏。"
        ],
        "title": "乌夜啼引",
        "id": "14e2e1e8-85c4-4b6b-92a8-e0d3501f1899"
    },
    {
        "author": "张籍",
        "paragraphs": [
            "促促复促促，家贫夫妇欢不足。",
            "今年为人送租船，去年捕鱼在江边。",
            "家中姑老子复小，自执吴绡输税钱。",
            "家家桑麻满地黑，念君一身空努力。",
            "愿教牛蹄团团羊角直，君身常在应不得。"
        ],
        "title": "促促词",
        "id": "f6234488-2cb9-426a-92fa-7bbf5c1d7811"
    },
    {
        "author": "张籍",
        "paragraphs": [
            "华屋重翠幄，绮席雕象床。",
            "远漏微更疎，薄衾中夜凉。",
            "炉气暗裴徊，寒灯背斜光。",
            "妍姿结宵态，寝臂幽梦长。",
            "宛转复宛转，忆君更未央。"
        ],
        "title": "宛转行",
        "id": "a002dfd5-85f1-451e-aff2-9971432d0a23"
    },
    {
        "author": "张籍",
        "paragraphs": [
            "青天荡荡高且虚，上有白日无根株。",
            "流光暂出还入地，使我年少不须臾。",
            "与君相逢勿寂寞，衰老不复如今乐。",
            "玉巵盛酒置君前，再拜愿君千万年。"
        ],
        "title": "短歌行",
        "id": "81bc9fa6-fd47-4437-a3fc-6a92a7ee4ded"
    },
    {
        "author": "张籍",
        "paragraphs": [
            "山头鹿，角芟芟，尾促促。",
            "贫儿多租输不足，夫死未葬儿在狱。",
            "早日熬熬蒸野冈，禾黍不收无狱粮。",
            "县家唯忧少军食，谁能令尔无死伤。"
        ],
        "title": "山头鹿",
        "id": "cc737538-d2f9-44e0-b663-09d41410e9e8"
    },
    {
        "author": "张籍",
        "paragraphs": [
            "湘水无潮秋水阔，湘中月落行人发。",
            "送人发，送人归，白苹茫茫鹧鸪飞。"
        ],
        "title": "湘江曲",
        "id": "9b3d3cc0-6c4d-4c4b-a987-81ae9ac321f1"
    },
    {
        "author": "张籍",
        "paragraphs": [
            "梧桐叶下黄金井，横架辘轳牵素绠。",
            "美人初起天未明，手拂银缾秋水冷。"
        ],
        "title": "楚妃怨",
        "id": "35ef0bea-62c9-40f6-b20e-d5c6b94e9383"
    },
    {
        "author": "张籍",
        "paragraphs": [
            "高堂别馆连湘渚，长向春光开万户。",
            "荆王去去不复来，宫中美人自歌舞。"
        ],
        "title": "离宫怨",
        "id": "58380015-6707-4e90-994d-c9aa635f835b"
    },
    {
        "author": "张籍",
        "paragraphs": [
            "锦江近西烟水绿，新雨山头荔枝熟。",
            "万里桥边多酒家，游人爱向谁家宿。"
        ],
        "tags": [
            "带有地名",
            "写景",
            "地名"
        ],
        "title": "成都曲",
        "id": "651987af-2600-4410-a813-0d0f8ae28b66"
    },
    {
        "author": "张籍",
        "paragraphs": [
            "寒塘沉沉柳叶疎，水暗人语惊栖凫。",
            "舟中少年醉不起，持烛照水射游鱼。"
        ],
        "title": "寒塘曲",
        "id": "c605ce03-b734-46c5-ad73-7e8ddf072cf0"
    },
    {
        "author": "张籍",
        "paragraphs": [
            "长江春水绿堪染，莲叶出水大如钱。",
            "江头橘树君自种，那不长系木兰船。"
        ],
        "tags": [
            "长江",
            "春天"
        ],
        "title": "春别曲",
        "id": "e283aa1c-56bb-490b-89dc-54e0a33465d4"
    },
    {
        "author": "张籍",
        "paragraphs": [
            "野塘鵁鶄飞树头，绿蒲紫菱盖碧流。",
            "狂客谁家爱云水，日日独来城下游。"
        ],
        "title": "春堤曲",
        "id": "0e878fb0-293f-4513-8624-4c57000921ff"
    },
    {
        "author": "张籍",
        "paragraphs": [
            "西山作宫潮满池，宫鸟晓鸣茱萸枝。",
            "吴姬采莲自唱曲，君王昨夜舟中宿。"
        ],
        "title": "乌栖曲",
        "id": "0fe2eef5-dd56-4343-9f7f-a9c12499e22e"
    },
    {
        "author": "张籍",
        "paragraphs": [
            "雀飞多，触网罗，网罗高树颠。",
            "汝飞蓬蒿下，勿复投身网罗间。",
            "粟积仓，禾在田。",
            "巢之雏，望其母来还。"
        ],
        "title": "雀飞多",
        "id": "c8892f5b-777e-4221-be4b-65e43a230725"
    },
    {
        "author": "张籍",
        "paragraphs": [
            "泗水流急石纂纂，鲤鱼上下红尾短。",
            "春冰销散日华满，行舟往来浮桥断。",
            "城边鱼市人早行，水烟漠漠多棹声。"
        ],
        "title": "泗水行",
        "id": "4453d037-74ce-434d-8db0-1c63b6cc62b8"
    },
    {
        "author": "张籍",
        "paragraphs": [
            "胡马崩腾满阡陌，都人避乱唯空宅。",
            "宅边青桑垂宛宛，野蚕食叶还成茧。",
            "黄雀衔草入燕窠，啧啧啾啾白日晚。",
            "去时禾黍埋地中，饥兵掘土翻重重。",
            "鸱枭养子庭树上，曲墙空屋多旋风。",
            "乱定几人还本土，唯有官家重作主。"
        ],
        "title": "废居行",
        "id": "5ce0a98f-2b5f-4cfe-bfc5-6967bfeb87a6"
    },
    {
        "author": "张籍",
        "paragraphs": [
            "石上生菖蒲，一寸十二节。",
            "仙人劝我食，令我头青面如雪。",
            "逢人寄君一绛囊，书中不得传此方。",
            "君能来作栖霞侣，与君同入丹玄乡。"
        ],
        "title": "寄菖蒲",
        "id": "08a57734-3ccb-4ba5-bfe5-a33ac611c1af"
    },
    {
        "author": "张籍",
        "paragraphs": [
            "南塘水深芦笋齐，下田种稻不作畦。",
            "耕场磷磷在水底，短衣半染芦中泥。",
            "田头刈莎结为屋，归来系牛还独宿。",
            "水淹手足尽有疮，山蝱遶身飞扬扬。",
            "桑林椹黑蚕再眠，妇姑采桑不向田。",
            "江南热旱天气毒，雨中移秧颜色鲜。",
            "一年耕种长苦辛，田熟家家将赛神。"
        ],
        "title": "江村行",
        "id": "667d82a0-09a4-4191-966a-ab32956894f5"
    },
    {
        "author": "张籍",
        "paragraphs": [
            "上山采樵选枯树，深处樵多出辛苦。",
            "秋来野火烧栎林，枝柯已枯堪采取。",
            "斧声坎坎在幽谷，采得齐梢青葛束。",
            "日西待伴同下山，竹担弯弯向身曲。",
            "共知路傍多虎窟，未出深林不敢歇。",
            "村西地暗狐兔行，稚子呌时相应声。",
            "采樵客，莫采松与栢。",
            "松栢生枝直且坚，与君作屋成家宅。"
        ],
        "title": "樵客吟",
        "id": "d9565e5d-ab7e-4293-88d0-ea04ad751c7b"
    },
    {
        "author": "张籍",
        "paragraphs": [
            "潇湘多别离，风起芙蓉洲。",
            "江上人已远，夕阳满中流。",
            "鸳鸯东南飞，飞上青山头。"
        ],
        "title": "湖南曲",
        "id": "b89c7d43-a354-4903-bb84-b0e3fb1caba8"
    },
    {
        "author": "张籍",
        "paragraphs": [
            "鸭鸭，觜唼唼。",
            "青蒲生，春水狭。",
            "荡漾木兰船，中有双少年。",
            "少年醉，鸭不起。"
        ],
        "title": "春水曲",
        "id": "f9f520a9-13e6-4379-b6fd-f86904c219d6"
    },
    {
        "author": "张籍",
        "paragraphs": [
            "云童童，白龙之尾垂江中。",
            "今年天旱不作雨，水足墙上有禾黍。"
        ],
        "title": "云童行",
        "id": "f4a58042-0cb6-4881-83cf-6dbc6efda309"
    },
    {
        "author": "张籍",
        "paragraphs": [
            "桃生叶婆娑，枝叶四向多。",
            "高未出墙颠，蒿苋相凌摩。",
            "植之三年余，今年初试花。",
            "秋来已成实，其阴良已嘉。",
            "青蝉不来鸣，安得迅羽过。",
            "常恶牵丝虫，蒙幂成网罗。",
            "顾托戏儿童，勿折吾柔柯。",
            "明年结其实，磊磊充汝家。"
        ],
        "title": "新桃行",
        "id": "029ff16c-6562-4d06-95d9-765045b30c69"
    },
    {
        "author": "张籍",
        "paragraphs": [
            "水上山沈沈，征途复绕林。",
            "途荒人行少，马迹犹可寻。",
            "雪中独立树，海口失侣禽。",
            "离忧如长线，千里萦我心。"
        ],
        "title": "忆远曲",
        "id": "a3743cb0-1b04-48da-b200-539bed84707f"
    },
    {
        "author": "张籍",
        "paragraphs": [
            "长塘湖，一斛水中半斛鱼。",
            "大鱼如柳叶，小鱼如针锋，水浊谁能辨真龙。"
        ],
        "title": "长塘湖",
        "id": "06510f1b-fb30-43ee-a941-b013f96f6601"
    },
    {
        "author": "张籍",
        "paragraphs": [
            "古瑟在匣谁复识，玉柱颠倒朱丝黑。",
            "千年曲谱不分明，乐府无人传正声。",
            "秋虫暗穿尘作色，腹中不辨工人名。",
            "几时天下复古乐，此瑟还奏云门曲。"
        ],
        "title": "废瑟词",
        "id": "1fa1686d-4d76-4113-9758-3dd042a3c36a"
    },
    {
        "author": "张籍",
        "paragraphs": [
            "贫贱易为适，荒郊亦安居。",
            "端坐无余思，弥乐古人书。",
            "秋田多良苗，野水多游鱼。",
            "我无耒与网，安得充廪厨。",
            "寒天白日短，檐下暖我躯。",
            "四肢暂宽柔，中肠郁不舒。",
            "多病减志气，为客足忧虞。",
            "况复苦时节，览景独踟蹰。"
        ],
        "title": "野居",
        "id": "7a45c880-aded-459f-a5a5-a67fab2f7665"
    },
    {
        "author": "张籍",
        "paragraphs": [
            "羌胡据西州，近甸无边城。",
            "山东收税租，养我防塞兵。",
            "胡骑来无时，居人常震惊。",
            "嗟我五陵间，农者罢耘耕。",
            "边头多杀伤，士卒难全形。",
            "郡县发丁役，丈夫各征行。",
            "生男不能养，惧身有姓名。",
            "良马不念秣，烈士不苟营。",
            "所愿除国难，再逢天下平。"
        ],
        "title": "西州",
        "id": "eb2087c2-631e-4425-b387-f262110567a2"
    },
    {
        "author": "张籍",
        "paragraphs": [
            "切切重切切，秋风桂枝折。",
            "人当少年嫁，我当少年别。",
            "念君非征行，年年长远途。",
            "妾身甘独殁，高堂有舅姑。",
            "山川岂遥远，行人自不返。"
        ],
        "title": "杂怨",
        "id": "6d166ac5-5466-46a8-943d-1d7df991eeee"
    },
    {
        "author": "张籍",
        "paragraphs": [
            "春潭足芳树，水清不如素。",
            "幽人爱华景，一一空山暮。",
            "月出潭气白，游鱼暗冲石。",
            "夜深春思多，酒醒山寂寂。"
        ],
        "title": "惜花",
        "id": "0665115d-dc5d-4bd0-9130-05dd7dc03d75"
    },
    {
        "author": "张籍",
        "paragraphs": [
            "暮春天早热，邑居苦嚣烦。",
            "言从君子乐，乐彼李氏园。",
            "园中有草堂，池引泾水泉。",
            "开户西北望，远见嵯峨山。",
            "借问主人翁，北州佐戎轩。",
            "仆夫守旧宅，为客侍华筵。",
            "高怀有余兴，竹树芳且鲜。",
            "倾我所持觞，尽日共留连。",
            "疎拙不偶俗，常喜形体闲。",
            "况来幽栖地，能不重叹言。"
        ],
        "title": "三原李氏园宴集",
        "id": "2ffd2a7f-75c9-44e9-b3a9-2ea43014554c"
    },
    {
        "author": "张籍",
        "paragraphs": [
            "汝北君子宅，我来见颓墉。",
            "乱离子孙尽，地属邻里翁。",
            "土木被丘墟，溪路不连通。",
            "旧井蔓草合，牛羊坠其中。",
            "君辞天下书，放意任体躬。",
            "一生不自力，家与逆旅同。",
            "高议切星辰，余声激瘖聋。",
            "方将旌旧闾，百世可封崇。",
            "嗟其未积年，已为荒林丛。",
            "时岂无知音，不能崇此风。",
            "浩荡竟无覩，我将安所从。"
        ],
        "title": "沈千运旧居",
        "id": "c490a58a-f973-4f3b-842c-472aeb3f660e"
    },
    {
        "author": "张籍",
        "paragraphs": [
            "历历天上星，沉沉水中萍。",
            "幸当清秋夜，流影及微形。",
            "君生衰俗间，立身如礼经。",
            "纯诚发新文，独有金石声。",
            "才名振京国，归省东南行。",
            "停车楚城下，顾我不念程。",
            "宝镜曾坠水，不磨岂自明。",
            "苦节居贫贱，所知赖友生。",
            "欢会方别离，戚戚忧虑幷。",
            "安得在一方，终老无送迎。"
        ],
        "title": "赠别孟郊",
        "id": "a888e890-ca60-47f3-a750-3df66492fb8c"
    },
    {
        "author": "张籍",
        "paragraphs": [
            "身病多思虑，亦读神农经。",
            "空堂留灯烛，四壁青荧荧。",
            "羁旅随人欢，贫贱还自轻。",
            "今来问良医，乃知病所生。",
            "僮仆各忧愁，杵臼无停声。",
            "见我形顦顇，劝药语丁宁。",
            "春雨枕席冷，窗前新禽鸣。",
            "开门起无力，遥爱鸡犬行。",
            "服药察耳目，渐如醉者醒。",
            "顾非达性命，犹为忧患生。"
        ],
        "title": "卧疾",
        "id": "1451f8f4-ea3c-444d-8a2d-cb370fcad7d5"
    },
    {
        "author": "张籍",
        "paragraphs": [
            "身病始知道，卧读神农经。",
            "空房夜留灯，四壁青荧荧。",
            "羇旅逐人欢，贫贱还自轻。",
            "今来问良医，乃知病所生。",
            "僮仆各相忧，杵臼无停声。",
            "见我形憔悴，劝药语丁宁。",
            "春雨枕席冷，窗前新禽鸣。",
            "开门起无力，遥爱鸡犬行。",
            "服药察耳目，渐觉如酒醒。",
            "方悟养生者，不为忧患并。"
        ],
        "title": "卧疾",
        "id": "e482fbfb-c53a-4202-bde6-410b0cccc84f"
    },
    {
        "author": "张籍",
        "paragraphs": [
            "与子骨肉亲，愿言长相随。",
            "况离父母傍，从我学书诗。",
            "同在道路间，讲论亦未亏。",
            "为文于我前，日夕生光仪。",
            "行役多疾疚，赖此相扶持。",
            "贫贱事难拘，今日有别离。",
            "我去秦城中，子留汴水湄。",
            "离情两飘断，不异风中丝。",
            "幼年独为客，举动难得宜。",
            "努力自修励，常如见我时。",
            "送我登山冈，再拜问还期。",
            "还期在新年，勿怨欢会迟。"
        ],
        "title": "别段生",
        "id": "738d2629-b1b5-4688-bca6-bee1805a13fb"
    },
    {
        "author": "张籍",
        "paragraphs": [
            "青山无逸人，忽觉大国贫。",
            "良玉沈幽泉，名为天下珍。",
            "野性疎时俗，再拜乃从军。",
            "气高终不合，去如镜上尘。",
            "我初有章句，相合者唯君。",
            "今来吊嗣子，对陇烧新文。",
            "耕者废其耜，爨者绝其薪。",
            "苟无新衣裳，曷用光我身。",
            "奠酒徒拜手，哀怀安能陈。",
            "徒保金石韵，千载人所闻。"
        ],
        "title": "哭于鹄",
        "id": "41070caa-7d85-4393-99c5-06abbda8eb37"
    },
    {
        "author": "张籍",
        "paragraphs": [
            "促促念道路，四支不常宁。",
            "行车未及家，天外非尽程。",
            "骨肉待我欢，乡里望我荣。",
            "岂知东与西，顦顇竟无成。",
            "人言苦夜长，穷者不念明。",
            "惧离其寝寐，百忧伤性灵。",
            "世道多险薄，相劝毕中诚。",
            "远游无知音，不如商贾行。",
            "达人有常志，愚夫劳所营。",
            "旧山行去远，言归乐此生。"
        ],
        "title": "南归",
        "id": "3b5d6e14-a07e-422c-8a6d-c8e343ac8fc6"
    },
    {
        "author": "张籍",
        "paragraphs": [
            "蒙蒙庭树花，坠地无颜色。",
            "日暮东风起，飘扬玉阶侧。",
            "残蘂在犹稀，青条耸复直。",
            "为君结芳实，令君勿叹息。"
        ],
        "title": "惜花",
        "id": "d8e69d3f-323e-4e7b-a49f-86254e40c644"
    },
    {
        "author": "张籍",
        "paragraphs": [
            "蔼蔼紫薇直，秋意深无穷。",
            "滴沥仙阁漏，肃穆禁池风。",
            "竹月泛凉影，萱露澹幽丛。",
            "地清物态胜，宵闲琴思通。",
            "时属雅音际，逈凝虚抱中。",
            "达人掌枢近，常与隐默同。"
        ],
        "title": "奉和舍人叔直省时思琴",
        "id": "d462022f-de0f-450b-9410-3dacca1f1d4d"
    },
    {
        "author": "张籍",
        "paragraphs": [
            "十载来夫家，闺门无瑕疵。",
            "薄命不生子，古制有分离。",
            "托身言同穴，今日事乖违。",
            "念君终弃捐，谁能强在兹。",
            "堂上谢姑嫜，长跪请离辞。",
            "姑嫜见我往，将决复沉疑。",
            "与我古时钏，留我嫁时衣。",
            "高堂拊我身，哭我于路陲。",
            "昔日初为妇，当君贫贱时。",
            "昼夜常纺绩，不得事蛾眉。",
            "辛勤积黄金，济君寒与饥。",
            "洛阳买大宅，邯郸买侍儿。",
            "夫壻乘龙马，出入有光仪。",
            "将为富家妇，永为子孙资。",
            "谁谓出君门，一身上车归。",
            "有子未必荣，无子坐生悲。",
            "为人莫作女，作女实难为。"
        ],
        "title": "离妇",
        "id": "8ea07b6e-b3fc-4f30-a95d-b2eb178f6193"
    },
    {
        "author": "张籍",
        "paragraphs": [
            "仆人驱行轩，低昂出我门。",
            "离堂无留客，席上唯琴樽。",
            "古道随水曲，悠悠绕荒村。",
            "远程未奄息，别念在朝昏。",
            "端居愁岁永，独此留清景。",
            "岂无经过人，寻叹门巷静。",
            "君如天上雨，我如屋下井。",
            "无因同波流，愿作形与影。"
        ],
        "title": "怀别",
        "id": "7e43da74-cffe-4a4c-9b54-5781fe17153b"
    },
    {
        "author": "张籍",
        "paragraphs": [
            "楼观开朱门，树木连房廊。",
            "中有学仙人，少年休谷粮。",
            "高冠如芙蓉，霞月披衣裳。",
            "六时朝上清，佩玉纷铿锵。",
            "自言天老书，秘覆云锦囊。",
            "百年度一人，妄泄有灾殃。",
            "每占有仙相，然後传此方。",
            "先生坐中堂，弟子跪四厢。",
            "金刀截身发，结誓焚灵香。",
            "弟子得其诀，清斋入空房。",
            "守神保元气，动息随天罡。",
            "炉烧丹砂尽，昼夜候火光。",
            "药成既服食，计日乘鸾凰。",
            "虚空无灵应，终岁安所望。",
            "勤劳不能成，疑虑积心肠。",
            "虚羸生疾疹，寿命多夭伤。",
            "身殁惧人见，夜埋山谷傍。",
            "求道慕灵异，不如守寻常。",
            "先王知其非，戒之在国章。"
        ],
        "title": "学仙",
        "id": "06cb49fe-1ae7-464b-8b6c-00fa521adf16"
    },
    {
        "author": "张籍",
        "paragraphs": [
            "穷居积远念，转转迷所归。",
            "幽蕙零落色，暗萤参差飞。",
            "病生秋风簟，泪堕月明衣。",
            "无愁坐寂寞，重使奏清徽。"
        ],
        "title": "夜怀",
        "id": "b3d7be3d-60a0-4af9-bafe-5ee50b68cd96"
    },
    {
        "author": "张籍",
        "paragraphs": [
            "漾漾南涧水，来作曲池流。",
            "言寻参差岛，晓榜轻盈舟。",
            "万绕不再止，千寻尽孤幽。",
            "藻涩讶人重，萍分指鱼游。",
            "繁苗毯下垂，密箭翻回辀。",
            "曝鳖乱自坠，阴藤斜相钩。",
            "卧蒋黑米吐，翻芰紫角稠。",
            "桥低竞俯偻，亭近闲夷犹。",
            "目为逐胜朗，手因掇芳柔。",
            "渐喜游来极，忽疑归无由。",
            "气状虽可览，纤微谅难搜。",
            "未听主人赏，徒爱清华秋。"
        ],
        "title": "城南",
        "id": "3f962772-6ebf-4d81-bd74-2eb3e3736b85"
    },
    {
        "author": "张籍",
        "paragraphs": [
            "人生有行役，谁能如草木。",
            "别离感中怀，乃为我桎梏。",
            "百年受命短，光景良不足。",
            "念我别离者，愿怀日月促。",
            "平地施道路，车马往不复。",
            "空知为良田，秋望禾黍熟。",
            "端居无俦侣，日夜祷耳目。",
            "立身难自觉，常恐忧与辱。",
            "穷贱无闲暇，疾痛多嗜欲。",
            "我思携手人，逍遥任心腹。"
        ],
        "title": "怀友",
        "id": "afdc3f8f-8c56-42d8-a074-102b1811c2f9"
    },
    {
        "author": "张籍",
        "paragraphs": [
            "寒天正飞雪，行人心切切。",
            "同为万里客，中路忽离别。",
            "别君汾水东，望君汾水西。",
            "积雪无平冈，空山无人蹊。",
            "羸马时倚辕，行行未遑食。",
            "下车劝僮仆，相顾莫叹息。",
            "讵知佳期隔，离念终无极。"
        ],
        "title": "寄别者",
        "id": "a3b26734-32e3-4c56-a6d2-fa8a2a206fc0"
    },
    {
        "author": "张籍",
        "paragraphs": [
            "悠悠旱天云，不远如飞尘。",
            "贤达失其所，沉飘同众人。",
            "擢秀登王畿，出为良使宾。",
            "名高满朝野，幼贱谁不闻。",
            "一朝遇谗邪，流窜八九春。",
            "诏书近迁移，组绶未及身。",
            "冬井无寒冰，玉润难为焚。",
            "虚怀日迢遥，荣辱常保纯。",
            "我念出游时，勿吟康乐文。",
            "愿言灵溪期，聊欲相依因。"
        ],
        "title": "献从兄",
        "id": "c31c213f-6a36-4e49-b027-ba2f54bdb95e"
    },
    {
        "author": "张籍",
        "paragraphs": [
            "野馆非我室，新居未能安。",
            "读书避尘杂，方觉此地闲。",
            "过郭多园墟，桑果相接连。",
            "独游竟寂寞，如寄空云山。",
            "夏景常昼毒，密林无鸣蝉。",
            "临溪一盥濯，清去肢体烦。",
            "出林望曾城，君子在其间。",
            "戎府草章记，阻我此游盘。",
            "忆昔西潭时，并持钓鱼竿。",
            "共忻得鲂鲤，烹鲙于我前。",
            "几朝还复来，叹息时独言。"
        ],
        "title": "寄韩愈",
        "id": "8b5cfd73-3877-4401-953e-d8cdf7510a91"
    },
    {
        "author": "张籍",
        "paragraphs": [
            "漏天日无光，泽土松不长。",
            "君今职下位，志气安得扬。",
            "白发文思壮，才为国贤良。",
            "无人识高韵，荐于天子傍。",
            "况我愚朴姿，强趋利名场。",
            "远同干贵人，身举固难彰。",
            "昔逢汴水滨，今会习池阳。",
            "岂无再来期，顾恐非此方。",
            "愿为石中泉，不为瓦上霜。",
            "离别勿复道，所贵不相忘。"
        ],
        "title": "赠姚怤",
        "id": "cb5eb77b-ff07-4b2b-87f7-40bf9ed03ca4"
    },
    {
        "author": "张籍",
        "paragraphs": [
            "秋亭病客眠，庭树满枝蝉。",
            "凉风绕砌起，斜影入床前。",
            "梨晚渐红坠，菊寒无黄鲜。",
            "倦游寂寞日，感叹蹉跎年。",
            "尘欢久消委，华念独迎延。",
            "自寓城阙下，识君弟事焉。",
            "君为天子识，我方沉病缠。",
            "无因会同语，悄悄中怀煎。"
        ],
        "title": "病中寄白学士拾遗",
        "id": "42bd551f-6de1-4328-bac7-ca0a6e0c8d0e"
    },
    {
        "author": "张籍",
        "paragraphs": [
            "秋堂羸病起，盥漱风雨朝。",
            "竹影冷疎涩，榆叶暗飘萧。",
            "街径多坠果，墙隅有蜕蜩。",
            "延瞻游步阻，独坐闲思饶。",
            "君居应如此，恨言相去遥。"
        ],
        "title": "雨中寄元宗简",
        "id": "29d665f0-6078-43cd-9d39-53ce82a28dc5"
    },
    {
        "author": "张籍",
        "paragraphs": [
            "佛寺连野水，池幽夏景清。",
            "繁木荫芙蕖，时有水禽鸣。",
            "通溪岸蹔断，分渚流复萦。",
            "伴僧钟磬罢，月来池上明。",
            "友人竟不至，东北见高城。",
            "独游自寂寞，况此恨盈盈。"
        ],
        "title": "野寺後池寄友",
        "id": "96785bef-3908-4cb6-b354-c8168b1aed44"
    },
    {
        "author": "张籍",
        "paragraphs": [
            "谁主东诸侯，元臣陇西公。",
            "旌节居汴水，四方皆承风。",
            "在朝四十年，天下诵其功。",
            "相我明天子，政成如太宗。",
            "东方有艰难，公乃出临戎。",
            "单车入危城，慈惠安羣凶。",
            "公谓其党言，汝材甚骁雄。",
            "为我帐下士，出入卫我躬。",
            "汝息为我子，汝亲我为翁。",
            "众皆相顾泣，无不和且恭。",
            "其父教子义，其妻勉夫忠。",
            "不自以为资，奉上但颙颙。",
            "公衣无文采，公食少肥浓。",
            "所忧在万人，人实我宁空。",
            "轻刑宽其政，薄赋弛租庸。",
            "四郡三十城，不知岁饥凶。",
            "天子临朝喜，元老留在东。",
            "今闻扬盛德，就安我大邦。",
            "百辟贺明主，皇风恩赐重。",
            "朝廷有大事，就决其所从。",
            "海内既无虞，君臣方肃雍。",
            "端居任僚属，宴语常从容。",
            "翩翩者苍乌，来巢于林丛。",
            "甘瓜生场圃，一蔕实连中。",
            "田有嘉谷陇，异亩穗亦同。",
            "贤人佐圣人，德与神明通。",
            "感应我淳化，生瑞我地中。",
            "昔者此州人，但矜马与弓。",
            "今公施德礼，自然威武崇。",
            "公其共百年，受禄将无穷。"
        ],
        "title": "董公诗",
        "id": "d88638c4-bbd6-42d4-a9fa-6ae172966ddd"
    },
    {
        "author": "张籍",
        "paragraphs": [
            "呜呼吏部公，其道诚巍昂。",
            "生为大贤姿，天使光我唐。",
            "德义动鬼神，鉴用不可详。",
            "独得雄直气，发为古文章。",
            "学无不该贯，吏治得其方。",
            "三次论诤退，其志亦刚强。",
            "再使平山东，不言所谋臧。",
            "荐待皆寒羸，但取其才良。",
            "亲朋有孤稚，婚姻有办营。",
            "如彼天有斗，人可为信常。",
            "如彼岁有春，物宜得华昌。",
            "哀哉未申施，中年遽殂丧。",
            "朝野良共哀，矧于知旧肠。",
            "籍在江湖间，独以道自将。",
            "学诗为众体，久乃溢笈囊。",
            "略无相知人，黯如雾中行。",
            "北游偶逢公，盛语相称明。",
            "名因天下闻，传者入歌声。",
            "公领试士司，首荐到上京。",
            "一来遂登科，不见苦贡场。",
            "观我性朴直，乃言及平生。",
            "由兹类朋党，骨肉无以当。",
            "坐令其子拜，常呼幼时名。",
            "追招不隔日，继践公之堂。",
            "出则连辔驰，寝则对榻床。",
            "搜穷古今书，事事相酌量。",
            "有花必同寻，有月必同望。",
            "为文先见草，酿熟偕共觞。",
            "新果及异鲑，无不相待尝。",
            "到今三十年，曾不少异更。",
            "公文为时师，我亦有微声。",
            "而後之学者，或号为韩张。",
            "我官麟台中，公为大司成。",
            "念此委末秩，不能力自扬。",
            "特状为博士，始获升朝行。",
            "未几享其资，遂忝南宫郎。",
            "是事赖拯扶，如屋有栋梁。",
            "去夏公请告，养疾城南庄。",
            "籍时官休罢，两月同游翔。",
            "黄子陂岸曲，地旷气色清。",
            "新池四平涨，中有蒲荇香。",
            "北台临稻畴，茂柳多阴凉。",
            "板亭坐垂钓，烦苦稍已平。",
            "共爱池上佳，联句舒遐情。",
            "偶有贾秀才，来兹亦同幷。",
            "移船入南溪，东西纵篙撑。",
            "划波激船舷，前後飞鸥鸧。",
            "回入潭濑下，网截鲤与鲂。",
            "踏沙掇水蔬，树下烝新秔。",
            "日来相与嬉，不知暑日长。",
            "柴翁携童儿，聚观于岸傍。",
            "月中登高滩，星汉交垂芒。",
            "钓车掷长线，有获齐欢惊。",
            "夜阑乘马归，衣上草露光。",
            "公为游溪诗，唱咏多慨慷。",
            "自期此可老，结社于其乡。",
            "籍受新官诏，拜恩当入城。",
            "公因同归还，居处隔一坊。",
            "中秋十六夜，魄圆天差晴。",
            "公既相邀留，坐语于阶楹。",
            "乃出二侍女，合弹琵琶筝。",
            "临风听繁丝，忽遽闻再更。",
            "顾我数来过，是夜凉难忘。",
            "公疾浸日加，孺人视药汤。",
            "来候不得宿，出门每回遑。",
            "自是将重危，车马候纵横。",
            "门仆皆逆遣，独我到寝房。",
            "公有旷达识，生死为一纲。",
            "及当临终晨，意色亦不荒。",
            "赠我珍重言，傲然委衾裳。",
            "公比欲为书，遗约有修章。",
            "令我署其末，以为後事程。",
            "家人号于前，其书不果成。",
            "子符奉其言，甚于亲使令。",
            "鲁论未讫注，手迹今微茫。",
            "新亭成未登，闭在庄西厢。",
            "书札与诗文，重叠我笥盈。",
            "顷息万事尽，肠情多摧伤。",
            "旧茔盟津北，野窆动鼓钲。",
            "柳车一出门，终天无回箱。",
            "籍贫无赠赀，曷用申哀诚。",
            "衣器陈下帐，醪饵奠堂皇。",
            "明灵庶鉴知，髣髴斯来飨。"
        ],
        "title": "祭退之",
        "id": "7798a85b-ae35-4abc-bfb7-1c43940b2de2"
    },
    {
        "author": "张籍",
        "paragraphs": [
            "日日望乡国，空謌白苎词。",
            "长因送人处，忆得别家时。",
            "失意还独语，多愁祗自知。",
            "客亭门外柳，折尽向南枝。"
        ],
        "tags": [
            "柳树",
            "思乡"
        ],
        "title": "蓟北旅思",
        "id": "3920da1c-459c-4452-9d92-fd40d5ed5520"
    },
    {
        "author": "张籍",
        "paragraphs": [
            "江南杨柳春，日暖地无尘。",
            "渡口过新雨，夜来生白苹。",
            "晴沙鸣乳燕，芳树醉游人。",
            "向晚青山下，谁家祭水神。"
        ],
        "title": "江南春",
        "id": "07d2eddf-6b2a-4262-beeb-be35780550c8"
    },
    {
        "author": "张籍",
        "paragraphs": [
            "城西楼上月，复是雪晴时。",
            "寒夜共来望，思乡独下迟。",
            "幽光落水堑，净色在霜枝。",
            "明日千里去，此中还别离。"
        ],
        "title": "西楼望月",
        "id": "6001b891-e317-4a8e-aa59-891d271b95a9"
    },
    {
        "author": "张籍",
        "paragraphs": [
            "双鹤出云溪，分飞各自迷。",
            "空巢在松顶，折羽落红泥。",
            "寻水终不饮，逢林亦未栖。",
            "别离应易老，万里雨凄凄。"
        ],
        "title": "别鹤",
        "id": "edffb141-5b6c-4193-b6d2-a74bc02c0c11"
    },
    {
        "author": "张籍",
        "paragraphs": [
            "孝女独垂发，少年唯一身。",
            "无家空托墓，主祭不从人。",
            "相吊有行客，起庐无旧邻。",
            "江头闻哭处，寂寂楚花春。"
        ],
        "title": "江陵孝女",
        "id": "febead0e-6183-478c-88a5-bf9ef073d3ac"
    },
    {
        "author": "张籍",
        "paragraphs": [
            "春草空祠墓，荒林唯鸟飞。",
            "记年碑石在，经乱祭人稀。",
            "野鼠缘朱帐，阴尘盖画衣。",
            "近门潭水黑，时见宿龙归。"
        ],
        "title": "山中古祠",
        "id": "e8aa4fd9-43ba-49ea-a4df-985b01c050a4"
    },
    {
        "author": "张籍",
        "paragraphs": [
            "塞深沙草白，都护领燕兵。",
            "放火烧奚帐，分旗筑汉城。",
            "下营看岭势，寻雪觉人行。",
            "更向桑干北，擒生问碛名。"
        ],
        "title": "渔阳将",
        "id": "027a565a-ada3-4e75-a195-e2322d952375"
    },
    {
        "author": "张籍",
        "paragraphs": [
            "细泉深处落，夜久渐闻声。",
            "独起出门听，欲寻当涧行。",
            "还疑隔林远，复畏有风生。",
            "月下长来此，无人亦到明。"
        ],
        "title": "听夜泉",
        "id": "92ea24f9-4780-4d8e-857a-3fd7b3778b39"
    },
    {
        "author": "张籍",
        "paragraphs": [
            "去去远迁客，瘴中衰病身。",
            "青山无限路，白首不归人。",
            "海国战骑象，蛮州市用银。",
            "一家分几处，谁见日南春。"
        ],
        "title": "送南迁客",
        "id": "33fac8f1-e14d-4392-8357-a3f64ad78e09"
    },
    {
        "author": "张籍",
        "paragraphs": [
            "渺渺水云外，别来音信稀。",
            "因逢过江使，却寄在家衣。",
            "问路更愁远，逢人空说归。",
            "今朝蓟城北，又见塞鸿飞。"
        ],
        "title": "蓟北春怀",
        "id": "737fcd5c-9ed6-4009-acc6-c279c05d3b55"
    },
    {
        "author": "张籍",
        "paragraphs": [
            "野桥春水清，桥上送君行。",
            "去去人应老，年年草自生。",
            "出门看远道，无信向边城。",
            "杨柳别离处，秋蝉今复鸣。"
        ],
        "title": "思远人",
        "id": "c7002464-6e6b-4de1-b31c-0ec2612b4757"
    },
    {
        "author": "张籍",
        "paragraphs": [
            "幽居得相近，烟景每寥寥。",
            "共伐临溪树，因为过水桥。",
            "自教青鹤舞，分采紫芝苗。",
            "更爱南峰住，寻君路恐遥。"
        ],
        "title": "赠同溪客",
        "id": "718d4e6b-5a8e-4b47-9c24-6fea9c3b6ab8"
    },
    {
        "author": "张籍",
        "paragraphs": [
            "秋风窗下起，旅雁向南飞。",
            "日日出门望，家家行客归。",
            "无因见边使，空待寄寒衣。",
            "独倚青楼暮，烟深鸟雀稀。"
        ],
        "title": "望行人",
        "id": "ef5c91ad-be60-4308-aa07-5d89717c9908"
    },
    {
        "author": "张籍",
        "paragraphs": [
            "旧宠昭阳里，寻仙此最稀。",
            "名初出宫籍，身未称霞衣。",
            "已别歌舞贵，长随鸾鹤飞。",
            "中官看入洞，空驾玉轮归。"
        ],
        "title": "送宫人入道",
        "id": "a9015c97-d2fe-4fdb-af24-1ce00e084986"
    },
    {
        "author": "张籍",
        "paragraphs": [
            "见说孤帆去，东南到会稽。",
            "春云剡溪口，残月镜湖西。",
            "水鹤沙边立，山鼯竹里啼。",
            "谢家曾住处，烟洞入应迷。"
        ],
        "title": "送越客",
        "id": "35f681d8-2999-41d7-ab86-4594e93e64e1"
    },
    {
        "author": "张籍",
        "paragraphs": [
            "学得餐霞法，逢人与小还。",
            "身轻曾试鹤，力弱未离山。",
            "无食犬犹在，不耕牛自闲。",
            "朝朝空漱水，叩齿草堂间。"
        ],
        "title": "赠辟谷者",
        "id": "b688d659-e36a-4c0d-85d5-a17054131575"
    },
    {
        "author": "张籍",
        "paragraphs": [
            "江皋三月时，花发石楠枝。",
            "归客应无数，春山自不知。",
            "独行愁道远，回信畏家移。",
            "杨柳东西渡，茫茫欲问谁。"
        ],
        "title": "思江南旧游",
        "id": "932a8566-a2ee-48a7-878d-f051ca6fae15"
    },
    {
        "author": "张籍",
        "paragraphs": [
            "渔家在江口，潮水入柴扉。",
            "行客欲投宿，主人犹未归。",
            "竹深村路远，月出钓船稀。",
            "遥见寻沙岸，春风动草衣。"
        ],
        "tags": [
            "抒情",
            "游子",
            "写人"
        ],
        "title": "夜到渔家",
        "id": "f3df89b4-1a24-40b5-b668-1348f73d22c6"
    },
    {
        "author": "张籍",
        "paragraphs": [
            "扬旌过陇头，陇水向西流。",
            "塞路依山远，戍城逢笛秋。",
            "寒沙阴漫漫，疲马去悠悠。",
            "为问征行将，谁封定远侯。"
        ],
        "title": "送远使",
        "id": "9c8e7368-a276-45e8-99ea-c23474cf39ef"
    },
    {
        "author": "张籍",
        "paragraphs": [
            "几年山里住，已作绿毛身。",
            "护气常稀语，存思自见神。",
            "养龟同不食，留药任生尘。",
            "要问西王母，仙中第几人。"
        ],
        "title": "不食姑",
        "id": "4ecad10d-5ac7-423f-b2bd-bb86f0e21b39"
    },
    {
        "author": "张籍",
        "paragraphs": [
            "废苑杏花在，行人愁到时。",
            "独开新堑底，半露旧烧枝。",
            "晚色连荒辙，低阴覆折碑。",
            "茫茫古陵下，春尽又谁知。"
        ],
        "title": "古苑杏花",
        "id": "0872f854-66eb-44bb-b652-da68abad8429"
    },
    {
        "author": "张籍",
        "paragraphs": [
            "独向长城北，黄云暗塞天。",
            "流名属边将，旧业作公田。",
            "拥雪添军垒，收冰当井泉。",
            "知君住应老，须记别乡年。"
        ],
        "title": "送流人",
        "id": "bf8dca5e-f104-4fd7-a5ed-1820014b96d8"
    },
    {
        "author": "张籍",
        "paragraphs": [
            "楚驿南渡口，夜深来客稀。",
            "月明见潮上，江静觉鸥飞。",
            "旅宿今已远，此行殊未归。",
            "离家久无信，又听捣寒衣。"
        ],
        "title": "宿临江驿",
        "id": "1fa47ded-6d42-4689-a632-a5b472e3449e"
    },
    {
        "author": "张籍",
        "paragraphs": [
            "借问炎州客，天南几日行。",
            "江连恶溪路，山遶夜郎城。",
            "柳叶瘴云湿，桂丛蛮鸟声。",
            "知君却回日，记得海花名。"
        ],
        "title": "送蛮客",
        "id": "a6af3fae-9f7c-44a7-8e8e-dda896fb8497"
    },
    {
        "author": "张籍",
        "paragraphs": [
            "晓色荒城下，相看秋草时。",
            "独游无定计，不欲道来期。",
            "别处去家远，愁中驱马迟。",
            "归人渡烟水，遥暎野棠枝。"
        ],
        "title": "襄国别友",
        "id": "d9422679-c159-4bf1-8351-083069848194"
    },
    {
        "author": "张籍",
        "paragraphs": [
            "南原相送处，秋水草还生。",
            "同作忆乡客，如今分路行。",
            "因谁寄归信，渐远问前程。",
            "明日重阳节，无人上古城。"
        ],
        "title": "送远客",
        "id": "8a772176-3c27-442a-9fe6-5b44ed42423a"
    },
    {
        "author": "张籍",
        "paragraphs": [
            "独向双峰老，松门闭两崖。",
            "翻经上蕉叶，挂衲落藤花。",
            "甃石新开井，穿林自种茶。",
            "时逢海南客，蛮语问谁家。"
        ],
        "title": "山中赠日南僧",
        "id": "2bd9b340-a9b3-4979-9c8e-fc36a559aa5d"
    },
    {
        "author": "张籍",
        "paragraphs": [
            "黄沙北风起，半夜又翻营。",
            "战马雪中宿，探人冰上行。",
            "深山旗未展，阴碛鼓无声。",
            "几道征西将，同收碎叶城。"
        ],
        "title": "征西将",
        "id": "99c50768-61db-4ca5-9f28-810d9ce6fa72"
    },
    {
        "author": "张籍",
        "paragraphs": [
            "忆在江南日，同游三月时。",
            "采茶寻远涧，鬬鸭向春池。",
            "送客沙头宿，招僧竹里碁。",
            "如今各千里，无计得相随。"
        ],
        "title": "寄友人",
        "id": "a9c7c5b0-202f-42be-876d-62737b4daab0"
    },
    {
        "author": "张籍",
        "paragraphs": [
            "白首征西将，犹能射戟支。",
            "元戎选部曲，军吏换旌旗。",
            "逐虏招降远，开边旧垒移。",
            "重收陇外地，应似汉家时。"
        ],
        "title": "送防秋将",
        "id": "b0173008-7777-4799-afe3-7e1b4bd1ce89"
    },
    {
        "author": "张籍",
        "paragraphs": [
            "苦行长不出，清羸最少年。",
            "持斋唯一食，讲律岂曾眠。",
            "避草每移径，滤虫还入泉。",
            "从来天竺法，到此几人传。"
        ],
        "title": "律僧",
        "id": "5e511964-25aa-42b4-8e37-c92c84246060"
    },
    {
        "author": "张籍",
        "paragraphs": [
            "寂寂山景静，幽人归去迟。",
            "横琴当月下，压酒及花时。",
            "冷露湿茆屋，暗泉冲竹篱。",
            "西峰采药伴，此夕恨无期。"
        ],
        "title": "山中秋夜",
        "id": "037532de-b69a-4032-ae4b-63d8b28c101a"
    },
    {
        "author": "张籍",
        "paragraphs": [
            "行路雨修修，青山尽海头。",
            "天涯人去远，岭北水空流。",
            "夜市连铜柱，巢居属象州。",
            "来时旧相识，谁向日南游。"
        ],
        "title": "送南客",
        "id": "ad33bfc2-7b45-48ee-b3ca-3891ab32a9f5"
    },
    {
        "author": "张籍",
        "paragraphs": [
            "野店临西浦，门前有橘花。",
            "停灯待贾客，卖酒与渔家。",
            "夜静江水白，路回山月斜。",
            "闲寻泊船处，潮落见平沙。"
        ],
        "title": "宿江店",
        "id": "89c302eb-ba2e-41eb-ba00-12993d2db718"
    },
    {
        "author": "张籍",
        "paragraphs": [
            "过岭万余里，旅游经此稀。",
            "相逢去家远，共说几时归。",
            "海上见花发，瘴中唯鸟飞。",
            "炎州望乡伴，自识北人衣。"
        ],
        "title": "岭表逢故人",
        "id": "adbd2eab-c9ed-4cdc-955d-8da6e2c6a143"
    },
    {
        "author": "张籍",
        "paragraphs": [
            "秋塞雪初下，将军远出师。",
            "分营长记火，放马不收旗。",
            "月冷边帐湿，沙昏夜探迟。",
            "征人皆白首，谁见灭胡时。"
        ],
        "title": "出塞",
        "id": "6082d88e-bb2c-4f44-aa55-1c9e3d526d87"
    },
    {
        "author": "张籍",
        "paragraphs": [
            "紫阁气沉沉，先生住处深。",
            "有人时得见，无路可相寻。",
            "夜鹿伴茅屋，秋猿守栗林。",
            "唯应采灵药，更不别营心。"
        ],
        "title": "寄紫阁隐者",
        "id": "61242ff9-7965-47a3-9301-a882f67aa3b1"
    },
    {
        "author": "张籍",
        "paragraphs": [
            "夜到碧溪里，无人秋月明。",
            "逢幽更移宿，取伴亦探行。",
            "花下红泉色，云西乳鹤声。",
            "明朝记归处，石上自书名。"
        ],
        "title": "夜宿黑灶溪",
        "id": "720e3d90-14ad-4393-9163-e063ab3e6783"
    },
    {
        "author": "张籍",
        "paragraphs": [
            "古树枝柯少，枯来复几春。",
            "露根堪系马，空腹定藏人。",
            "蠹节莓苔老，烧痕霹雳新。",
            "若当江浦上，行客祭为神。"
        ],
        "title": "古树",
        "id": "f3e065ca-9346-44be-9ae2-323f9a8e243b"
    },
    {
        "author": "张籍",
        "paragraphs": [
            "日暮远归处，云间仙观钟。",
            "唯持青玉牒，独立碧鸡峰。",
            "阴涧长收乳，寒泉旧养龙。",
            "几时因卖药，得向海边逢。"
        ],
        "title": "送徐先生归蜀",
        "id": "66dea4bd-06d8-498b-9c44-baf2170078f3"
    },
    {
        "author": "张籍",
        "paragraphs": [
            "先生已得道，市井亦容身。",
            "救病自行药，得钱多与人。",
            "问年长不定，传法又非真。",
            "每见邻家说，时闻使鬼神。"
        ],
        "title": "隐者",
        "id": "1d4a4e82-31f1-4e92-810f-a34b82888813"
    },
    {
        "author": "张籍",
        "paragraphs": [
            "出山成北首，重去结茅庐。",
            "移石修废井，埽龛盛旧书。",
            "开田留杏树，分洞与僧居。",
            "长在幽峰里，樵人见亦疎。"
        ],
        "title": "送友人归山",
        "id": "4ffd476a-aeec-4e83-80e5-53ace51e3042"
    },
    {
        "author": "张籍",
        "paragraphs": [
            "霅水碧悠悠，西亭柳岸头。",
            "夕阴生远岫，斜照逐回流。",
            "此地动归思，逢人方倦游。",
            "吴兴耆旧尽，空见白苹州。"
        ],
        "title": "霅溪西亭晚望",
        "id": "fef09002-3a03-415d-8a92-e7e3b297e404"
    },
    {
        "author": "张籍",
        "paragraphs": [
            "入云遥便哭，山友隔今生。",
            "遶墓招魂魄，镌岩记姓名。",
            "犬因无主善，鹤为见人鸣。",
            "长说能尸解，多应别路行。"
        ],
        "title": "哭山中友人",
        "id": "ff3993de-4db8-46b0-9930-079acb652167"
    },
    {
        "author": "张籍",
        "paragraphs": [
            "灵藤为拄杖，白净色如银。",
            "得自高僧手，将扶病客身。",
            "春游不骑马，夜会亦呈人。",
            "持此归山去，深宜戴角巾。"
        ],
        "title": "答僧拄杖",
        "id": "856b1f2a-4307-414b-987a-f4735d7f96de"
    },
    {
        "author": "张籍",
        "paragraphs": [
            "仙观雨来静，遶房琼草春。",
            "素书天上字，花洞古时人。",
            "泥灶煮灵液，埽坛朝玉真。",
            "几回游阆苑，青节亦随身。"
        ],
        "title": "灵都观李道士",
        "id": "da540ddc-fd16-476b-8fa8-4706310f1759"
    },
    {
        "author": "张籍",
        "paragraphs": [
            "三峰西面住，出见世人稀。",
            "老大谁相识，恓惶又独归。",
            "埽窗秋菌落，开箧夜蛾飞。",
            "若向云中伴，还应着褐衣。"
        ],
        "title": "送韦评事归华阴",
        "id": "91a0cff0-9b7f-4241-8980-5f0d6ef4b35b"
    },
    {
        "author": "张籍",
        "paragraphs": [
            "几夏京城住，今朝独远归。",
            "修行四分律，护净七条衣。",
            "溪寺黄橙熟，沙田紫芋肥。",
            "九龙潭上路，同去客应稀。"
        ],
        "title": "送闽僧",
        "id": "e17e8a22-ed6d-40bb-8451-b95a597d7c6f"
    },
    {
        "author": "张籍",
        "paragraphs": [
            "海上去应远，蛮家云岛孤。",
            "竹船来桂浦，山市卖鱼须。",
            "入国自献宝，逢人多赠珠。",
            "却归春洞口，斩象祭天吴。"
        ],
        "title": "送海南客归旧岛",
        "id": "039c3d4d-158d-4417-99e5-5ab66b78513d"
    },
    {
        "author": "张籍",
        "paragraphs": [
            "高秋原上寺，下马一登临。",
            "渭水西来直，秦山南向深。",
            "旧宫人不住，荒碣路难寻。",
            "日暮凉风起，萧条多远心。"
        ],
        "title": "登咸阳北寺楼",
        "id": "9cf0aafb-1902-4f56-8c86-1a92ee61158c"
    },
    {
        "author": "张籍",
        "paragraphs": [
            "万里为朝使，离家今几年。",
            "应知旧行路，却上远归船。",
            "夜泊避蛟窟，朝炊求岛泉。",
            "悠悠到乡国，还望海西天。"
        ],
        "title": "送新罗使",
        "id": "7b99f297-4701-4256-91bc-e33a5ac4b67c"
    },
    {
        "author": "张籍",
        "paragraphs": [
            "古寺客堂空，开帘四面风。",
            "移床动栖鹤，停烛聚飞虫。",
            "闲卧逐凉处，远愁生静中。",
            "林西微月色，思与宁家同。"
        ],
        "title": "宿广德寺寄从舅",
        "id": "6781ec4f-db7c-4fba-9ee0-ec6fa445733e"
    },
    {
        "author": "张籍",
        "paragraphs": [
            "孤客到空馆，夜寒愁卧迟。",
            "虽沽主人酒，不似在家时。",
            "几宿得欢笑，如今成别离。",
            "明朝行更远，回望隔山陂。"
        ],
        "title": "宿邯郸馆寄马磁州",
        "id": "c05cbcb0-dd20-4466-945d-160774bc39bf"
    },
    {
        "author": "张籍",
        "paragraphs": [
            "客愁无次第，川路重辛勤。",
            "藻密行舟涩，湾多转檝频。",
            "薄游空感惠，失计自怜贫。",
            "赖有汀洲句，时时慰远人。"
        ],
        "title": "舟行寄李湖州",
        "id": "3bf18f08-22d2-4833-8b58-ff141dac39a4"
    },
    {
        "author": "张籍",
        "paragraphs": [
            "徧住江南寺，随缘到上京。",
            "多生修律业，外学得诗名。",
            "讲殿偏追入，斋家别请行。",
            "青枫乡路远，几日尽归程。"
        ],
        "title": "送闲师归江南",
        "id": "2ade1893-a44d-45f0-9f9a-0bc2a7402a44"
    },
    {
        "author": "张籍",
        "paragraphs": [
            "秋色江边路，烟霞若有期。",
            "寺贫无利施，僧老足慈悲。",
            "薜荔侵禅窟，虾蟆占浴池。",
            "闲游殊未徧，即是下山时。"
        ],
        "title": "游襄阳山寺",
        "id": "0a74a799-c767-440f-82d1-182b33e3ddb1"
    },
    {
        "author": "张籍",
        "paragraphs": [
            "闻君鹤岭住，西望日依依。",
            "远客偏相忆，登城独不归。",
            "十年为道侣，几处共柴扉。",
            "今日烟霞外，人间得见稀。"
        ],
        "title": "登城寄王秘书建",
        "id": "af210310-c5ef-4a03-ba98-783c415bc79e"
    },
    {
        "author": "张籍",
        "paragraphs": [
            "杨柳阊门路，悠悠水岸斜。",
            "乘舟向山寺，着屐到渔家。",
            "夜月红柑树，秋风白藕花。",
            "江天诗景好，回日莫令赊。"
        ],
        "title": "送从弟戴玄往苏州",
        "id": "95fd9611-2959-4b07-a810-cd374d48c49b"
    },
    {
        "author": "张籍",
        "paragraphs": [
            "东南归路远，几日到乡中。",
            "有寺山皆遍，无家水不通。",
            "湖声莲叶雨，野气稻花风。",
            "州县知名久，争邀与客同。"
        ],
        "title": "送朱庆余及第归越",
        "id": "eea19f4a-cb6d-4d23-8d27-367ed5c9b8f0"
    },
    {
        "author": "张籍",
        "paragraphs": [
            "青门坊外住，行坐见南山。",
            "此地去人远，知君终日闲。",
            "蛙声篱落下，草色户庭间。",
            "好是经过处，唯愁暮独还。"
        ],
        "title": "过贾岛野居",
        "id": "e797885d-1d00-48f0-9f55-d45b2365608d"
    },
    {
        "author": "张籍",
        "paragraphs": [
            "西街幽僻处，正与懒相宜。",
            "寻寺独行远，借书常送迟。",
            "家贫无易事，身病足闲时。",
            "寂寞谁相问，祗应君自知。"
        ],
        "title": "酬韩庶子",
        "id": "b05412b6-d656-4086-a022-771c4f0dfad9"
    },
    {
        "author": "张籍",
        "paragraphs": [
            "病来辞赤县，案上有丹经。",
            "为客烧茶灶，教儿埽竹亭。",
            "诗成添旧卷，酒尽卧空缾。",
            "阙下今遗逸，谁瞻隐士星。"
        ],
        "title": "赠姚合少府",
        "id": "4f315ed4-b73a-4a9e-8799-98871c553726"
    },
    {
        "author": "张籍",
        "paragraphs": [
            "远去见双节，因行上五台。",
            "化楼侵晓出，雪路向春开。",
            "边寺连峰去，胡儿听法来。",
            "定知巡礼後，解夏始应回。"
        ],
        "title": "送僧游五台兼谒李司空",
        "id": "db6329f7-80c7-4e65-9ec2-ce7082d05c8c"
    },
    {
        "author": "张籍",
        "paragraphs": [
            "桂檝彩为衣，行当令节归。",
            "夕潮迷浦远，昼雨见人稀。",
            "野芰到时熟，江鸥泊处飞。",
            "离琴一奏罢，山雨霭余晖。"
        ],
        "title": "送郑秀才归宁",
        "id": "0dda2181-90a1-4622-8881-4aa7f81c1080"
    },
    {
        "author": "张籍",
        "paragraphs": [
            "未习风尘事，初为吴越游。",
            "露沾湖草晚，日照海山秋。",
            "梅市门何在，兰亭水尚流。",
            "西陵待潮处，知汝不胜愁。"
        ],
        "title": "送李评事游越",
        "id": "b8300243-8092-4941-9161-3ed3764e0d0f"
    },
    {
        "author": "张籍",
        "paragraphs": [
            "无事门多闭，偏知夏日长。",
            "早蝉声寂寞，新竹气清凉。",
            "闲对临书案，看移晒药床。",
            "自怜归未得，犹寄在班行。"
        ],
        "title": "夏日闲居",
        "id": "3e458cb0-2f60-4831-8ccd-049b303ad609"
    },
    {
        "author": "张籍",
        "paragraphs": [
            "东城南陌尘，紫幰与朱轮。",
            "尽说无多事，能闲有几人。",
            "唯教推甲子，不信守庚申。",
            "谁见衡门里，终朝自在贫。"
        ],
        "title": "闲居",
        "id": "53e87e6e-3833-4b4e-9c99-9f25a7aa2185"
    },
    {
        "author": "张籍",
        "paragraphs": [
            "借得街西宅，开门渭水头。",
            "长贫唯要健，渐老不禁愁。",
            "独凭藤书案，空悬竹酒钩。",
            "春风石瓮寺，作意共君游。"
        ],
        "title": "寄昭应王中丞",
        "id": "f62bdde6-4814-4e8b-a607-f5a2a9881d0d"
    },
    {
        "author": "张籍",
        "paragraphs": [
            "家贫相远住，斋馆入时稀。",
            "独坐看书卷，闲行着褐衣。",
            "早蝉庭笋老，新雨径莎肥。",
            "各离争名地，无人见是非。"
        ],
        "title": "酬孙洛阳",
        "id": "00b5f102-385c-409f-959b-7a8485ea2430"
    },
    {
        "author": "张籍",
        "paragraphs": [
            "黄绶在腰下，知君非旅行。",
            "将书报旧里，留褐与诸生。",
            "赠别尽沽酒，惜欢多出城。",
            "春风济水上，候吏听车声。"
        ],
        "title": "送人任济阴",
        "id": "56f869de-4152-49d1-978d-c9176ae97171"
    },
    {
        "author": "张籍",
        "paragraphs": [
            "闲园多好风，不意在街东。",
            "早早诗名远，长长酒性同。",
            "竹香新雨後，莺语落花中。",
            "莫遣经过少，年光渐觉空。"
        ],
        "title": "晚春过崔驸马东园",
        "id": "5051ad05-212b-4755-9439-cb2e4201c39a"
    },
    {
        "author": "张籍",
        "paragraphs": [
            "多病逢迎少，闲居又一年。",
            "药看辰日合，茶过卯时煎。",
            "草长晴来地，虫飞晚後天。",
            "此时幽梦远，不觉到山边。"
        ],
        "title": "夏日闲居",
        "id": "6ca8af28-a319-4e0e-95a3-0e757323ebed"
    },
    {
        "author": "张籍",
        "paragraphs": [
            "独坐高秋晚，萧条足远思。",
            "家贫常畏客，身老转怜儿。",
            "万种尽闲事，一生能几时。",
            "从来疎懒性，应祗有僧知。"
        ],
        "title": "晚秋闲居",
        "id": "419f06f5-c946-42ea-b277-3ebbca04eaa6"
    },
    {
        "author": "张籍",
        "paragraphs": [
            "幽室独焚香，清晨下未央。",
            "山开登竹阁，僧到出茶床。",
            "收拾新琴谱，封题旧药方。",
            "逍遥无别事，不似在班行。"
        ],
        "title": "和陆司业习静寄所知",
        "id": "e5cade8e-f374-4251-a466-5661d1c7cef9"
    },
    {
        "author": "张籍",
        "paragraphs": [
            "雨中愁不出，阴黑尽连宵。",
            "屋湿唯添漏，泥深未放朝。",
            "无刍怜马瘦，少食信儿娇。",
            "闻道韩夫子，还同此寂寥。"
        ],
        "title": "酬韩祭酒雨中见寄",
        "id": "0a1d7258-c61a-484e-a98c-49a7f09f3825"
    },
    {
        "author": "张籍",
        "paragraphs": [
            "身在勤劳地，常思放旷时。",
            "功成归圣主，位重委羣司。",
            "看垒台边石，闲吟箧里诗。",
            "苍生正瞻望，难与故山期。"
        ],
        "title": "和裴仆射移官言志",
        "id": "79955b13-4756-4e3b-80e0-c8607d0721d1"
    },
    {
        "author": "张籍",
        "paragraphs": [
            "曲江冰欲尽，风日已恬和。",
            "柳色看犹浅，泉声觉渐多。",
            "紫蒲生湿岸，青鸭戏新波。",
            "仙掖高情客，相招共一过。"
        ],
        "title": "酬白二十二舍人早春曲江见招",
        "id": "fe3e33eb-4b54-4644-80ee-ebfc7b8f5813"
    },
    {
        "author": "张籍",
        "paragraphs": [
            "独爱南关里，山晴竹杪风。",
            "从容朝早退，萧洒客常通。",
            "案曲新亭上，移花远寺中。",
            "唯应有吏部，诗酒每相同。"
        ],
        "title": "和裴仆射朝回寄韩吏部",
        "id": "cd2c2b8d-0040-42ce-84dc-8ae12a14b91f"
    },
    {
        "author": "张籍",
        "paragraphs": [
            "又见帝城里，东风天气和。",
            "官闲人事少，年长道情多。",
            "紫掖发章句，青闱更咏歌。",
            "谁知余寂寞，终日断经过。"
        ],
        "title": "春日李舍人宅见两省诸公唱和因书情即事",
        "id": "bfc477d0-e9ae-44eb-9cd6-0f412289e9fc"
    },
    {
        "author": "张籍",
        "paragraphs": [
            "由来病根浅，易见药功成。",
            "晓日杵臼静，凉风衣服轻。",
            "犹疑少气力，渐觉有心情。",
            "独倚红藤杖，时时阶上行。"
        ],
        "title": "和李仆射秋日病中作",
        "id": "dff6637d-5cf1-4765-b063-9f5f7cc7be52"
    },
    {
        "author": "张籍",
        "paragraphs": [
            "羸病及年初，心情不自如。",
            "多申请假牒，祗送贺官书。",
            "幽径独行步，白头长懒梳。",
            "更怜晴日色，渐渐暖贫居。"
        ],
        "title": "早春病中",
        "id": "ba68f2e9-87b9-4ba1-84b6-bbe65c46bcd5"
    },
    {
        "author": "张籍",
        "paragraphs": [
            "旌斾过湘潭，幽奇得徧探。",
            "莎城百越北，行路九疑南。",
            "有地多生桂，无时不养蚕。",
            "听歌疑似曲，风俗自相谙。"
        ],
        "title": "送严大夫之桂州",
        "id": "6fe9e9d6-56f0-478d-a667-32f0e01eb0b8"
    },
    {
        "author": "张籍",
        "paragraphs": [
            "老去多悲事，非唯见二毛。",
            "眼昏书字大，耳重觉声高。",
            "望月偏增思，寻山易发劳。",
            "都无作官意，赖得在闲曹。"
        ],
        "title": "咏怀",
        "id": "8b4a688f-ba5f-41a3-b9e5-53d51dda5daa"
    },
    {
        "author": "张籍",
        "paragraphs": [
            "独上七盘去，峰峦转转稠。",
            "云中迷象鼻，雨里下筝头。",
            "水没荒桥路，鸦啼古驿楼。",
            "君今在城阙，肯见此中愁。"
        ],
        "title": "使至蓝溪驿寄太常王丞",
        "id": "dea6d052-14da-4ae4-ab06-2f7007c0f842"
    },
    {
        "author": "张籍",
        "paragraphs": [
            "迢迢山上路，病客独行迟。",
            "况此分手处，当君失意时。",
            "寒林远路驿，晚烧过荒陂。",
            "别後空回首，相逢未有期。"
        ],
        "title": "留别江陵王少府",
        "id": "7f2ce9af-aff0-480d-bf2a-86f46bee6362"
    },
    {
        "author": "张籍",
        "paragraphs": [
            "别家行万里，自说过扶余。",
            "学得中州语，能为外国书。",
            "与医收海藻，持咒取龙鱼。",
            "更问同来伴，天台几处居。"
        ],
        "title": "赠海东僧",
        "id": "fdeadecf-359a-4514-96e5-fe73d31997e1"
    },
    {
        "author": "张籍",
        "paragraphs": [
            "知君汉阳住，烟树远重重。",
            "归使雨中发，寄书灯下封。",
            "同时买江坞，今日别云松。",
            "欲问新移处，青萝最北峰。"
        ],
        "title": "寄汉阳故人",
        "id": "08a4cb9d-55b0-4d4b-912a-88b4d0af6a63"
    },
    {
        "author": "张籍",
        "paragraphs": [
            "万里海西路，茫茫边草秋。",
            "计程沙塞口，望伴驿峰头。",
            "雪暗非时宿，沙深独去愁。",
            "塞乡人易老，莫住近蕃州。"
        ],
        "title": "送安西将",
        "id": "d7ec4374-24b2-4fd8-8d5d-5b3e9b63f3d4"
    },
    {
        "author": "张籍",
        "paragraphs": [
            "襄阳南郭外，茅屋一书生。",
            "无事焚香坐，有时寻竹行。",
            "画苔藤杖细，踏石笋鞋轻。",
            "应笑风尘客，区区逐世名。"
        ],
        "title": "题李山人幽居",
        "id": "b96f1531-8af5-4481-8e9a-669721f8d5a7"
    },
    {
        "author": "张籍",
        "paragraphs": [
            "年长身多病，独宜作冷官。",
            "从来闲坐惯，渐觉出门难。",
            "树影新犹薄，池光晚尚寒。",
            "遥闻有花发，骑马暂行看。"
        ],
        "title": "早春闲游",
        "id": "1eee64c5-7701-40ea-abf5-97454c69ab05"
    },
    {
        "author": "张籍",
        "paragraphs": [
            "蛮藤剪为杖，楚笋结成鞋。",
            "称与诗人用，堪随礼寺斋。",
            "寻花入幽径，步日下寒阶。",
            "以此持相赠，君应惬素怀。"
        ],
        "title": "赠太常王建藤杖笋鞋",
        "id": "c24ee792-d69e-405f-aa1e-a7e31611ad03"
    },
    {
        "author": "张籍",
        "paragraphs": [
            "秦城啼楚鸟，远思更纷纷。",
            "况是街西夜，偏当雨里闻。",
            "应投最高树，似隔数重云。",
            "此处谁能听，遥知独有君。"
        ],
        "title": "和周赞善闻子规",
        "id": "c6662459-18b5-4cef-9f1b-e52a3b185b18"
    },
    {
        "author": "张籍",
        "paragraphs": [
            "翩翩出上京，几日到边城。",
            "渐觉风沙起，还将弓箭行。",
            "席箕侵路暗，野马见人惊。",
            "军府知归庆，应教数骑迎。"
        ],
        "title": "送李骑曹灵州归觐",
        "id": "d89890cd-b694-4aaf-bade-5f0491dc3003"
    },
    {
        "author": "张籍",
        "paragraphs": [
            "贫官多寂寞，不异野人居。",
            "作酒和山药，教儿写道书。",
            "五湖归去远，百事病来疎。",
            "况忆同怀者，寒庭月上初。"
        ],
        "title": "寒食夜寄姚侍郎",
        "id": "8c89ec01-675c-4238-a2a7-881f6636e733"
    },
    {
        "author": "张籍",
        "paragraphs": [
            "古寺临坛久，松间别起堂。",
            "看添浴佛水，自合读经香。",
            "爱养无家客，多传得效方。",
            "过斋长不出，坐卧一绳床。"
        ],
        "title": "题清彻上人院",
        "id": "a4fbbd3e-4001-421f-9a95-b300d522bada"
    },
    {
        "author": "张籍",
        "paragraphs": [
            "寒山白云里，法侣自招携。",
            "竹径通城下，松门隔水西。",
            "方同沃洲去，不作武陵迷。",
            "髣髴遥看处，秋风是会稽。"
        ],
        "title": "寄灵一上人初归云门寺",
        "id": "35bfb080-c773-4bbe-9fe9-b4f1b30d6e4e"
    },
    {
        "author": "张籍",
        "paragraphs": [
            "肃肃上台坐，四方皆仰风。",
            "当朝奉明政，早日立元功。",
            "独对赤墀下，密宣黄阁中。",
            "犹闻动高韵，思与旧僚同。"
        ],
        "title": "和裴司空即事通简旧僚",
        "id": "ffb034af-8dc0-47c1-9410-42e15f64b187"
    },
    {
        "author": "张籍",
        "paragraphs": [
            "江亭寒日晚，弦管有离声。",
            "从此一筵别，独为千里行。",
            "迟迟恋恩德，役役限公程。",
            "回首吟新句，霜云满楚城。"
        ],
        "title": "使回留别襄阳李司空",
        "id": "3bd50387-6d28-4394-921b-f30ee9ad37c9"
    },
    {
        "author": "张籍",
        "paragraphs": [
            "南园新覆雪，上宰晓来看。",
            "谁共登春榭，唯闻有地官。",
            "色连山远静，气与竹偏寒。",
            "高韵更相应，宁同謌吹欢。"
        ],
        "title": "和户部令狐尚书喜裴司空见招看雪",
        "id": "4260e861-cbbb-4ffd-a284-7ce1ced21787"
    },
    {
        "author": "张籍",
        "paragraphs": [
            "皎皎仙家鹤，远留闲宅中。",
            "徘徊幽树月，嘹唳小亭风。",
            "丞相西园好，池塘野水通。",
            "欲将来放此，赏望与宾同。"
        ],
        "title": "和裴司空以诗请刑部白侍郎双鹤",
        "id": "d8d8cce8-9094-4f66-b7ac-dc0079ecaf02"
    },
    {
        "author": "张籍",
        "paragraphs": [
            "郡内开新火，高斋雨气清。",
            "惜花邀客赏，劝酒促歌声。",
            "共醉移芳席，留欢闭暮城。",
            "政闲方宴语，琴筑任遥情。"
        ],
        "title": "同锦州胡郎中清明日对雨西亭宴",
        "id": "cc340943-4814-45c0-931d-1bb90932e610"
    },
    {
        "author": "张籍",
        "paragraphs": [
            "白日已昭昭，干戈亦渐消。",
            "迎师亲出道，从谏早临朝。",
            "佞幸威权薄，忠良宠锡饶。",
            "丘陵今一变，无复白云谣。"
        ],
        "title": "庄陵挽歌词三首 一",
        "id": "064fca51-bb9d-4137-8884-3c22e00f2736"
    },
    {
        "author": "张籍",
        "paragraphs": [
            "观风欲巡洛，习战亦开池。",
            "始改三年政，旋闻七月期。",
            "陵分内外使，官具吉凶仪。",
            "渭北新园路，箫笳远更悲。"
        ],
        "title": "庄陵挽歌词三首 二",
        "id": "8cd12133-f003-4c64-917c-9b4e79378aea"
    },
    {
        "author": "张籍",
        "paragraphs": [
            "晓日龙车动，秋风阊阖开。",
            "行帷六宫出，执绋万方来。",
            "惨惨郊原暮，迟迟挽唱哀。",
            "空山烟雨夕，新陌遶陵台。"
        ],
        "title": "庄陵挽歌词三首 三",
        "id": "739d2637-932f-4ef4-9ce8-63506681e838"
    },
    {
        "author": "张籍",
        "paragraphs": [
            "选得闲坊住，秋来草树肥。",
            "风前卷筒簟，雨里脱荷衣。",
            "野客留方去，山童取药归。",
            "非因入朝省，过此出门稀。"
        ],
        "title": "和左司元郎中秋居十首 一",
        "id": "7786ba76-e740-4805-a0d0-2c6a96c6d787"
    },
    {
        "author": "张籍",
        "paragraphs": [
            "有地唯栽竹，无池亦养鹅。",
            "学书求墨迹，酿酒爱朝和。",
            "古镜铭文浅，神方谜语多。",
            "居贫闲自乐，豪客莫相过。"
        ],
        "title": "和左司元郎中秋居十首 二",
        "id": "551395d4-51fe-4705-b567-6374534816d2"
    },
    {
        "author": "张籍",
        "paragraphs": [
            "闲来松菊地，未省有埃尘。",
            "直去多将药，朝回不访人。",
            "见僧收酒器，迎客换纱巾。",
            "更恐登清要，难成自在身。"
        ],
        "title": "和左司元郎中秋居十首 三",
        "id": "c601a045-73d5-4843-a0c9-ed31f7de853a"
    },
    {
        "author": "张籍",
        "paragraphs": [
            "自知清静好，不要问时豪。",
            "就石安琴枕，穿松压酒槽。",
            "山晴因月甚，诗语入秋高。",
            "身外无余事，唯应笔砚劳。"
        ],
        "title": "和左司元郎中秋居十首 四",
        "id": "5505d72c-bb20-43c5-afd1-9fda4da75819"
    },
    {
        "author": "张籍",
        "paragraphs": [
            "闲堂新埽洒，称是早秋天。",
            "书客多呈帖，琴僧与合弦。",
            "莎台乘晚上，竹院就凉眠。",
            "终日无忙事，还应似得仙。"
        ],
        "title": "和左司元郎中秋居十首 五",
        "id": "6eceba24-f1f3-4729-8e8b-40f146385bf2"
    },
    {
        "author": "张籍",
        "paragraphs": [
            "醉倚斑藤杖，闲眠瘿木床。",
            "案头行气诀，炉里降真香。",
            "尚俭经营少，居闲意思长。",
            "秋茶莫夜饮，新自作松浆。"
        ],
        "title": "和左司元郎中秋居十首 六",
        "id": "2182dbf8-4ba1-4781-ac36-949a4e5f5056"
    },
    {
        "author": "张籍",
        "paragraphs": [
            "每忆旧山居，新教上墨图。",
            "晚花回地种，好酒问人沽。",
            "夜後开朝簿，申前发省符。",
            "为郎凡几岁，已见白髭须。"
        ],
        "title": "和左司元郎中秋居十首 七",
        "id": "1055b759-2c85-4724-917c-d95410153657"
    },
    {
        "author": "张籍",
        "paragraphs": [
            "菊地纔通履，茶房不垒阶。",
            "凭医看蜀药，寄信觅吴鞋。",
            "尽得仙家法，多随道客斋。",
            "本无荣辱意，不是学安排。"
        ],
        "title": "和左司元郎中秋居十首 八",
        "id": "18cce48e-12e5-44d8-80b4-47a6d962accf"
    },
    {
        "author": "张籍",
        "paragraphs": [
            "林下无拘束，闲行放性灵。",
            "好时开药灶，高处置琴亭。",
            "更撰居山记，唯寻相鹤经。",
            "初当授衣假，无吏挽门铃。"
        ],
        "title": "和左司元郎中秋居十首 九",
        "id": "1f75c67e-70b9-42e7-87e4-ee893aa67d91"
    },
    {
        "author": "张籍",
        "paragraphs": [
            "客散高斋晚，东园景象偏。",
            "晴明犹有蝶，凉冷渐无蝉。",
            "藤折霜来子，蜗行雨後涎。",
            "新诗纔上卷，已得满城传。"
        ],
        "title": "和左司元郎中秋居十首 十",
        "id": "4a6e417b-c863-48ae-8443-1e3447abbc78"
    },
    {
        "author": "张籍",
        "paragraphs": [
            "旧宅谁相近，唯僧近竹关。",
            "庭闲云满井，窗晓雪通山。",
            "来客半留宿，借书多寄还。",
            "明时未中岁，莫便一生闲。"
        ],
        "title": "经王处士原居",
        "id": "bf94838a-f165-449a-9069-c9564727a8ae"
    },
    {
        "author": "张籍",
        "paragraphs": [
            "寂寂花枝里，草堂唯素琴。",
            "因山曾改眼，见客不言心。",
            "月出溪路静，鹤鸣云树深。",
            "丹砂如可学，便欲住幽林。"
        ],
        "title": "不食仙姑山房",
        "id": "1fce4765-c327-4724-a0a1-807b00cc6ca1"
    },
    {
        "author": "张籍",
        "paragraphs": [
            "晚步随江远，来帆过眼频。",
            "试寻新住客，少见故乡人。",
            "回首怜归翼，长吟任此身。",
            "应同南浦雁，更见岭头春。"
        ],
        "title": "江头",
        "id": "e1b45254-d4b4-44aa-a068-b4027219ccdf"
    },
    {
        "author": "张籍",
        "paragraphs": [
            "低折沧州簿，无书整两春。",
            "马从同事借，妻怕罢官贫。",
            "道僻收闲药，诗高笑故人。",
            "仍闻长吏奏，表乞锁厅频。"
        ],
        "title": "寄孙冲主簿",
        "id": "415041a9-5162-4470-b063-74957cf056cb"
    },
    {
        "author": "张籍",
        "paragraphs": [
            "未肯求科第，深坊且隐居。",
            "胜游寻野客，高卧看兵书。",
            "点药医闲马，分泉灌远蔬。",
            "汉庭无得意，谁拟荐相如。"
        ],
        "title": "赠任懒",
        "id": "e47339f6-9095-40b8-9a43-bbeacbf3d24c"
    },
    {
        "author": "张籍",
        "paragraphs": [
            "謌舞梁州女，归时白发生。",
            "全家没蕃地，无处问乡程。",
            "宫锦不传样，御香空记名。",
            "一身难自说，愁逐路人行。"
        ],
        "title": "旧宫人",
        "id": "f73675fa-9c67-4e5c-b489-3005c1958483"
    },
    {
        "author": "张籍",
        "paragraphs": [
            "游人欲别离，半醉对花枝。",
            "看着春又晚，莫轻少年时。",
            "临行记分处，回首是相思。",
            "各向天涯去，重来未可期。"
        ],
        "title": "春日留别",
        "id": "7ca34906-4e7e-482e-9466-22d89a5f87ec"
    },
    {
        "author": "张籍",
        "paragraphs": [
            "前年伐月支，城上没全师。",
            "蕃汉断消息，死生长别离。",
            "无人收废帐，归马识残旗。",
            "欲祭疑君在，天涯哭此时。"
        ],
        "tags": [
            "唐诗三百首",
            "怀人",
            "五言律诗"
        ],
        "title": "没蕃故人",
        "id": "5ccd5188-0e5d-450e-8ec5-d6e661fac4f7"
    },
    {
        "author": "张籍",
        "paragraphs": [
            "久住空林下，长斋耳目清。",
            "蒲团借客坐，石磹甃人行。",
            "似鹤难知性，因山强号名。",
            "时闻衣袖里，闇掐念珠声。"
        ],
        "title": "赠箕山僧",
        "id": "0d8625bb-d201-45d8-9e5a-56346d0cbea6"
    },
    {
        "author": "张籍",
        "paragraphs": [
            "寒蛩独罢织，湘雁犹能鸣。",
            "月色当窗入，乡心半夜生。",
            "不成高枕梦，复作遶阶行。",
            "回首嗟淹泊，城头北斗横。"
        ],
        "title": "冬夕",
        "id": "bf5cb147-b653-4297-8569-0d487601292f"
    },
    {
        "author": "张籍",
        "paragraphs": [
            "联飞独不前，迥落海南天。",
            "贾傅竟行矣，邵公惟泫然。",
            "瘴开山更远，路极水无边。",
            "沈劣本多感，况闻原上篇。"
        ],
        "title": "奉和陕州十四翁中丞寄雷州二十二翁司户之作",
        "id": "804932ef-6151-43b7-b6e6-3f961fbe840a"
    },
    {
        "author": "张籍",
        "paragraphs": [
            "鬓衰头似雪，行步急如风。",
            "不怕骑生马，犹能挽硬弓。",
            "兵书封锦字，手诏满香筒。",
            "今日身憔悴，犹夸定远功。"
        ],
        "title": "老将",
        "id": "790f454c-649e-4cb3-a7ff-e1bfde4373ba"
    },
    {
        "author": "张籍",
        "paragraphs": [
            "风静杨柳垂，看花又别离。",
            "几年同在此，今日各驱驰。",
            "峡里闻猿呌，山头见月时。",
            "殷勤一杯酒，珍重岁寒姿。"
        ],
        "title": "送友生游峡中",
        "id": "6c65c447-6c02-4b8a-918b-485a35466025"
    },
    {
        "author": "张籍",
        "paragraphs": [
            "出郭见落日，别君临古津。",
            "远程无野寺，宿处问何人。",
            "原色不分路，锡声遥隔尘。",
            "山阴到家节，犹及蕙兰春。"
        ],
        "title": "送安法师",
        "id": "587eaf17-f792-45bd-a6b6-6d843d0da11e"
    },
    {
        "author": "张籍",
        "paragraphs": [
            "荡漾空沙际，虚明入远天。",
            "秋光照不极，鸟色去无边。",
            "势引长云阔，波轻片雪连。",
            "汀洲杳难测，万古覆苍烟。"
        ],
        "title": "水",
        "id": "5b1b4f63-c207-4a11-b6f2-c677e0e4e0d5"
    },
    {
        "author": "张籍",
        "paragraphs": [
            "晚景寒鸦集，秋声旅雁归。",
            "水光浮日去，霞彩暎江飞。",
            "洲白芦花吐，园红柿叶稀。",
            "长沙卑湿地，九月未成衣。"
        ],
        "title": "岳州晚景",
        "id": "8e8b950d-862a-4c8d-9fe5-8327e4d31eb9"
    },
    {
        "author": "张籍",
        "paragraphs": [
            "田舍清明日，家家出火迟。",
            "白衫眠古巷，红索搭高枝。",
            "纱带生难结，铜钗重易垂。",
            "斩新衣着尽，还似去年时。"
        ],
        "tags": [
            "寒食节"
        ],
        "title": "寒食後",
        "id": "53f8a86c-d7b9-4272-b028-a5fc16ccee53"
    },
    {
        "author": "张籍",
        "paragraphs": [
            "今朝一百五，出户雨初晴。",
            "舞爱双飞蝶，歌闻数里莺。",
            "江深青草岸，花满白云城。",
            "为政多孱懦，应无酷吏名。"
        ],
        "title": "寒食书事二首 一",
        "id": "3f170945-6d17-44bc-b6c9-e8311dd8a963"
    },
    {
        "author": "张籍",
        "paragraphs": [
            "出城烟火少，况复是今朝。",
            "闲坐将谁语，临觞只自谣。",
            "阶前春藓徧，衣上落花飘。",
            "妓乐州人戏，使君心寂寥。"
        ],
        "title": "寒食书事二首 二",
        "id": "186a3ef0-4ea6-4e6d-a87e-e60fd78cb793"
    },
    {
        "author": "张籍",
        "paragraphs": [
            "郊原飞雨至，城阙湿云埋。",
            "迸点时穿牖，浮沤欲上阶。",
            "偏滋解箨竹，并洒落花槐。",
            "晚润生琴匣，新凉满药斋。",
            "从容朝务退，放旷掖曹乖。",
            "尽日无来客，闲吟感此怀。"
        ],
        "title": "和李仆射雨中寄卢严二给事",
        "id": "4679dd5e-f054-4ed3-8c25-70dc7e43f568"
    },
    {
        "author": "张籍",
        "paragraphs": [
            "戟户洞初晨，莺声雨後频。",
            "虚庭清气在，众药湿光新。",
            "鱼动芳池面，苔侵老竹身。",
            "教铺尝酒处，自问探花人。",
            "独此长多病，幽居欲过春。",
            "今朝听高韵，忽觉离埃尘。"
        ],
        "title": "酬李仆射晚春见寄",
        "id": "50815b10-6ce9-4de8-8d1d-12321b2ae2e4"
    },
    {
        "author": "张籍",
        "paragraphs": [
            "独住三峰下，年深学炼丹。",
            "一间松叶屋，数片石花冠。",
            "酒待山中饮，琴将洞口弹。",
            "开门移远竹，剪草出幽兰。",
            "荒壁通泉架，晴崖晒药坛。",
            "寄知骑省客，长向白云闲。"
        ],
        "title": "和卢常侍寄华山郑隐者",
        "id": "c0a4d401-6371-4fcc-ae25-6219c8be047f"
    },
    {
        "author": "张籍",
        "paragraphs": [
            "平地有清泉，伊南古寺边。",
            "涨池闲遶屋，出野徧浇田。",
            "旧隐离多日，新邻得几年。",
            "探幽皆一绝，选胜又双全。",
            "门静山光别，园深竹影连。",
            "斜分采药径，直过钓鱼船。",
            "鸡犬还应识，云霞顿觉鲜。",
            "追思应不远，赏爱谅难偏。",
            "此处堪长往，游人早共传。",
            "各当恩寄重，归卧恐无缘。"
        ],
        "title": "和令狐尚书平泉东庄近居李仆射有寄十韵",
        "id": "2d9f705a-7212-4565-aaac-87ae359f6194"
    },
    {
        "author": "张籍",
        "paragraphs": [
            "远镇承新命，王程不假催。",
            "班行争路送，恩赐并时来。",
            "牙斾从城展，兵符到府开。",
            "蛮声喧夜市，海色浸潮台。",
            "画角天边月，寒关岭上梅。",
            "共知公望重，多是隔年回。"
        ],
        "title": "送郑尚书出镇南海",
        "id": "84b870dc-c0f8-486a-b858-5e4ba8ea619f"
    },
    {
        "author": "张籍",
        "paragraphs": [
            "夏木多好鸟，偏知反舌名。",
            "林幽仍共宿，时过即无声。",
            "竹外天空晓，溪头雨自晴。",
            "居人宜寂寞，深院益凄清。",
            "入雾暗相失，当风闲易惊。",
            "来年上林苑，知尔最先鸣。"
        ],
        "title": "徐州试反舌无声",
        "id": "35100df3-5470-494b-b237-f5a010690ede"
    },
    {
        "author": "张籍",
        "paragraphs": [
            "田里有微径，贤人不复行。",
            "孰知求捷步，又恐异端成。",
            "从易众所欲，安邪患亦生。",
            "谁能达天道，共此竞前程。",
            "子羽有遗迹，孔门传旧声。",
            "今逢大君子，士节自光明。"
        ],
        "title": "省试行不由径",
        "id": "d82ae593-0d36-4453-a086-502a28c34d97"
    },
    {
        "author": "张籍",
        "paragraphs": [
            "谢氏起新楼，西临城角头。",
            "图功百尺丽，藏器五兵修。",
            "结缔榱甍固，虚明户槛幽。",
            "鱼龙卷旗帜，霜雪积戈矛。",
            "暑雨熇烝隔，凉风宴位留。",
            "地高形出没，山静气清优。",
            "睥睨斜光彻，阑干宿霭浮。",
            "芊芊秔稻色，脉脉苑溪流。",
            "郡化黄丞相，诗成沈隐侯。",
            "居兹良得景，殊胜岘山游。"
        ],
        "title": "新城甲仗楼",
        "id": "a0be7423-c79f-4ed1-a93c-389dc46e7cef"
    },
    {
        "author": "张籍",
        "paragraphs": [
            "郁郁山中客，知名四十年。",
            "恓惶身独隐，寂寞性应便。",
            "世业公侯籍，生涯黍稷田。",
            "藤悬读书帐，竹系网鱼船。",
            "已种千头橘，新开数脉泉。",
            "闲游携酒远，幽语向僧偏。",
            "入洞题松过，看花选石眠。",
            "避喧长汩没，逢胜即留连。",
            "自古多高迹，如君少比肩。",
            "耕耘此辛苦，章句已流传。",
            "昔日交游盛，当时省阁贤。",
            "同袍还共弊，连辔每推先。",
            "讲序居重席，羣儒愿执鞭。",
            "满堂虚左待，众目望乔迁。",
            "才异时难用，情高道自全。",
            "畏人颜惨澹，疎物势迍邅。",
            "贤者闻知命，吾生复礼玄。",
            "深藏报恩剑，久缉养生篇。",
            "憔悴众夫笑，经过郡守怜。",
            "夕阳悲病鹤，霜气动饥鹯。",
            "处士谁能荐，穷途世所捐。",
            "伯鸾甘寄食，元淑苦无钱。",
            "策蹇秋尘里，吟诗黄叶前。",
            "故裘余白领，废瑟断朱弦。",
            "志气终犹在，逍遥任自然。",
            "家贫念婚嫁，身老恋云烟。",
            "放逸栖岩鹿，清虚饮露蝉。",
            "郑逃秦谷口，严爱越溪边。",
            "霄汉予犹阻，荣枯子不牵。",
            "山城一相遇，感激意难宣。"
        ],
        "title": "赠殷山人",
        "id": "b4083322-3d89-4037-83b0-8e445f977b34"
    },
    {
        "author": "张籍",
        "paragraphs": [
            "赫赫温风扇，炎炎夏日徂。",
            "火威驰逈野，畏景铄遥途。",
            "势矫翔阳翰，功分造化垆。",
            "禁城千品烛，黄道一轮孤。",
            "落照频空簟，余晖卷夕梧。",
            "如何倦游子，中路独踟蹰。"
        ],
        "title": "夏日可畏",
        "id": "d8648474-aede-477f-bbd8-9793db49a9e7"
    },
    {
        "author": "张籍",
        "paragraphs": [
            "赤水今何处，遗珠已渺然。",
            "离娄徒肆目，罔象乃通玄。",
            "皎洁因成性，圆明不在泉。",
            "暗中看夜色，尘外照晴田。",
            "无胫真难掬，怀疑实易迁。",
            "今朝搜择得，应免媚晴川。"
        ],
        "title": "罔象得玄珠",
        "id": "79f27efe-fb2a-4e22-b7ec-a30d9a0cfd1b"
    },
    {
        "author": "张籍",
        "paragraphs": [
            "遇午归闲处，西庭敞四檐。",
            "高眠着琴枕，散帖检书签。",
            "印在休通客，山晴好卷帘。",
            "竹凉蝇少到，藤暗蝶争潜。",
            "晓鹊频惊喜，疎蝉不许拈。",
            "石苔生紫点，栏药吐红尖。",
            "虚坐诗情远，幽探道侣兼。",
            "所营尚胜地，虽俭复谁嫌。"
        ],
        "title": "和李仆射西园",
        "id": "247aeaa0-d69a-4c18-a69f-fc6cf9280161"
    },
    {
        "author": "张籍",
        "paragraphs": [
            "盛德雄名远近知，功高先乞守藩维。",
            "衔恩暂遣分龙节，署勅还同在凤池。",
            "天子亲临楼上送，朝官齐出道傍辞。",
            "明年塞北清蕃落，应建生祠请立碑。"
        ],
        "title": "送裴相公赴镇太原",
        "id": "781555b7-0c60-4783-9639-1609adb59969"
    },
    {
        "author": "张籍",
        "paragraphs": [
            "外郎直罢无余事，埽洒书堂试药炉。",
            "门巷不教当要闹，诗篇转觉足工夫。",
            "月明台上唯僧到，夜静坊中有酒沽。",
            "朝省入频闲日少，可能同作旧游无。"
        ],
        "title": "寄元员外",
        "id": "47a432f9-a8f7-48bd-903d-1fdb90cf3ea1"
    },
    {
        "author": "张籍",
        "paragraphs": [
            "早闻声价满京城，头白江湖放旷情。",
            "讲易自传新注义，题诗不着旧官名。",
            "近移马迹山前住，多向牛头寺里行。",
            "天子如今议封禅，应将束帛请先生。"
        ],
        "title": "赠梅处士",
        "id": "c637d249-8158-48b9-98ee-a2300c0acbde"
    },
    {
        "author": "张籍",
        "paragraphs": [
            "不曾浪出谒公侯，唯向花间水畔游。",
            "每着新衣看药灶，多收古器在书楼。",
            "有官祗作山人老，平地能开洞穴幽。",
            "自领闲司了无事，得来君处喜相留。"
        ],
        "title": "赠王秘书",
        "id": "05bf7ea8-b98c-4a8c-b488-557dc2ae0db6"
    },
    {
        "author": "张籍",
        "paragraphs": [
            "騄耳新驹骏得名，司空远自寄书生。",
            "乍离华廐移蹄涩，初到贫家举眼惊。",
            "每被闲人来借问，多寻古寺独骑行。",
            "长思岁旦沙堤上，得从鸣珂傍火城。"
        ],
        "title": "谢裴司空寄马",
        "id": "611a7cbf-4679-427d-bf88-784eb53bcdd2"
    },
    {
        "author": "张籍",
        "paragraphs": [
            "相看头白来城阙，却忆漳溪旧往还。",
            "今体诗中偏出格，常参官里每同班。",
            "街西借宅多临水，马上逢人亦说山。",
            "芸阁水曹虽最冷，与君长喜得身闲。"
        ],
        "title": "酬秘书王丞见寄",
        "id": "9d8abe6e-b38b-4777-9219-083db49583cb"
    },
    {
        "author": "张籍",
        "paragraphs": [
            "十年人咏好诗章，今日成名出举场。",
            "归去唯将新诰牒，後来争取旧衣裳。",
            "山桥晓上芭蕉暗，水店晴看芋草黄。",
            "乡里亲情相见日，一时携酒贺高堂。"
        ],
        "title": "送李余及第後归蜀",
        "id": "c9cceace-2c0b-4a98-9532-fbca3d7dd057"
    },
    {
        "author": "张籍",
        "paragraphs": [
            "鼓声初动未闻鸡，羸马街中踏冻泥。",
            "烛暗有时冲石柱，雪深无处认沙堤。",
            "常参班里人犹少，待漏房前月欲西。",
            "凤阙星郎离去远，合门开日入还齐。"
        ],
        "title": "早朝寄白舍人严郎中",
        "id": "d2cfde83-58d0-4d9e-9783-61f9de80c42d"
    },
    {
        "author": "张籍",
        "paragraphs": [
            "转觉人间无气味，常因身外省因缘。",
            "经过独爱游山客，计校唯求买药钱。",
            "重作学官闲尽日，一离江坞病多年。",
            "吟君钓客词中说，便欲南归榜小船。"
        ],
        "title": "书怀寄元郎中",
        "id": "df014f30-57b2-4a82-b2be-efa446d5f926"
    },
    {
        "author": "张籍",
        "paragraphs": [
            "自到王城得几年，巴童蜀马共随缘。",
            "两朝侍从当时贵，五字声名远处传。",
            "旧住红楼通内院，新承墨诏赐斋钱。",
            "闲房暂喜居相近，还得陪师坐竹边。"
        ],
        "title": "赠道士宜师",
        "id": "220398b6-508f-4148-bc38-7287f18faa67"
    },
    {
        "author": "张籍",
        "paragraphs": [
            "白发如今欲满头，从来百事尽应休。",
            "祗于触目须防病，不拟将心更养愁。",
            "下药远求新熟酒，看山多上最高楼。",
            "赖君同在京城住，每到花前免独游。"
        ],
        "title": "书怀寄王秘书",
        "id": "74c637b5-6125-4c59-9d66-1932b721ee82"
    },
    {
        "author": "张籍",
        "paragraphs": [
            "起得幽亭景复新，碧莎地上更无尘。",
            "琴书着尽犹嫌少，松竹栽多亦称贫。",
            "药酒欲开期好客，朝衣暂脱见闲身。",
            "成名同日官连署，此处经过有几人。"
        ],
        "title": "题韦郎中新亭",
        "id": "64cd94af-cc46-46c4-83cd-c2e52706fdbc"
    },
    {
        "author": "张籍",
        "paragraphs": [
            "应得烟霞出俗心，茅山道士共追寻。",
            "闲怜鹤貌偏能画，暗辨桐声自作琴。",
            "长啸每来松下坐，新诗堪向雪中吟。",
            "征南幕里多宾客，君独相知最校深。"
        ],
        "title": "送杨州判官",
        "id": "0ef2d670-45a0-4c58-b23f-4fe45fcfb414"
    },
    {
        "author": "张籍",
        "paragraphs": [
            "东风节气近清明，车马争来满禁城。",
            "二十八人初上牒，百千万里尽传名。",
            "谁家不借花园看，在处多将酒器行。",
            "共贺春司能鉴识，今年定合有公卿。"
        ],
        "title": "喜王起侍郎放牒",
        "id": "247c812e-2db0-44ae-95b6-bfcb328016a8"
    },
    {
        "author": "张籍",
        "paragraphs": [
            "白笏朱衫年少时，久登班列会朝仪。",
            "贮财不省关身用，行义唯愁被众知。",
            "藏得宝刀求主带，调成骏马乞人骑。",
            "未曾相识多闻说，遥望长如白玉枝。"
        ],
        "title": "赠王司马",
        "id": "14449c3d-09ec-494f-bd4c-7b5531cd38e4"
    },
    {
        "author": "张籍",
        "paragraphs": [
            "自小信成疎懒性，人间事事总无功。",
            "别从仙客求方法，时到僧家问苦空。",
            "老大登朝如梦里，贫穷作活似村中。",
            "未能即便休官去，惭愧南山采药翁。"
        ],
        "title": "书怀",
        "id": "18a94893-e46a-4a0b-a892-934276cd8286"
    },
    {
        "author": "张籍",
        "paragraphs": [
            "头白新年六十余，近闻生计转空虚。",
            "久为博士谁能识，自到长安赁舍居。",
            "骑马出随寻寺客，呼儿散写乞钱书。",
            "古来贤哲皆如此，应是才高与众疎。"
        ],
        "title": "赠令狐博士",
        "id": "ea13a4d6-be49-40a4-bdf2-f82968727c3a"
    },
    {
        "author": "张籍",
        "paragraphs": [
            "云水东南两月程，贪归庆节马蹄轻。",
            "春桥欲醉攀花别，野路闲吟触雨行。",
            "诗价已高犹失意，礼司曾赏会成名。",
            "旧山风月知应好，莫向秋时不到京。"
        ],
        "title": "送从弟删东归",
        "id": "9228894a-0c26-451a-8328-110d7fae7f42"
    },
    {
        "author": "张籍",
        "paragraphs": [
            "早在山东声价远，曾将顺策佐嫖姚。",
            "赋来诗句无闲语，老去官班未在朝。",
            "身屈祗闻词客说，家贫多见野僧招。",
            "独从书阁归时晚，春水渠边看柳条。"
        ],
        "title": "赠王秘书",
        "id": "d6d0c089-9c15-4895-95f8-0c334edbf3a3"
    },
    {
        "author": "张籍",
        "paragraphs": [
            "曾是先皇殿上臣，丹砂久服不成真。",
            "常骑马在嘶空枥，自作书留别故人。",
            "诗句徧传天下口，朝衣偏送地中身。",
            "最悲昨日同游处，看却春风树树新。"
        ],
        "title": "哭丘长史",
        "id": "eb81d8cb-2ad6-4b73-878c-cf146a785289"
    },
    {
        "author": "张籍",
        "paragraphs": [
            "老着青衫为楚宰，平生志业有谁知。",
            "家僮从去愁行远，县吏迎来怪到迟。",
            "定访玉泉幽院宿，应过碧涧早茶时。",
            "向南渐渐云山好，一路唯闻唱竹枝。"
        ],
        "title": "送枝江刘明府",
        "id": "b3d3d64e-76f0-4c7c-be55-9c9e61d8baac"
    },
    {
        "author": "张籍",
        "paragraphs": [
            "缑山领印知公奏，才称同时尽不如。",
            "奉使贺成登册礼，陪班看出降恩书。",
            "去回在路秋尘里，受诏辞归晓漏初。",
            "早晚得为朝署拜，闲坊买宅作邻居。"
        ],
        "title": "送从弟彻东归",
        "id": "77b0962f-1c31-4ff1-9f4c-2f90d4cd309c"
    },
    {
        "author": "张籍",
        "paragraphs": [
            "早得声名年尚少，寻常志气出风尘。",
            "文场继续成三代，家族辉华在一身。",
            "幼子见生才满月，选书知写未呈人。",
            "送君帐下衣裳白，数尺坟头栢树新。"
        ],
        "title": "哭胡十八遇",
        "id": "1d7fc68f-be35-464b-b70a-06725f99238a"
    },
    {
        "author": "张籍",
        "paragraphs": [
            "篱落荒凉僮仆饥，乐游原上住多时。",
            "蹇驴放饱骑将出，秋卷装成寄与谁。",
            "拄杖傍田寻野菜，封书乞米趂时炊。",
            "姓名未上登科记，身屈惟应内史知。"
        ],
        "title": "赠贾岛",
        "id": "33be17f8-f0b2-4c54-9d97-d4900b2c1f31"
    },
    {
        "author": "张籍",
        "paragraphs": [
            "年状皆齐初有髭，鹊山漳水每追随。",
            "使君座下朝听易，处士庭中夜会诗。",
            "新作句成相借问，闲求义尽共寻思。",
            "经今三十余年事，却说还同昨日时。"
        ],
        "title": "逢王建有赠",
        "id": "ef40e90a-5774-4790-951d-06277b45033d"
    },
    {
        "author": "张籍",
        "paragraphs": [
            "长安寺里多时住，虽守卑官不苦贫。",
            "作活每常嫌费力，移居祗是贵容身。",
            "初开井浅偏宜树，渐觉街闲省踏尘。",
            "更喜往还相去近，门前减却送书人。"
        ],
        "title": "移居静安坊答元八郎中",
        "id": "5ee04935-b05b-427d-be12-d1015dfabff7"
    },
    {
        "author": "张籍",
        "paragraphs": [
            "诗名往日动长安，首首人家卷里看。",
            "西学已行秦博士，南宫新拜汉郎官。",
            "得钱祗了还书铺，借宅常时事药栏。",
            "今去岐州生计薄，移居偏近陇头寒。"
        ],
        "title": "送杨少尹赴凤翔",
        "id": "7670129d-e5f8-483d-9c00-361f0e425faa"
    },
    {
        "author": "张籍",
        "paragraphs": [
            "闻君久卧在云间，为佐嫖姚未得还。",
            "新阶茆庐招隐逸，独骑骢马入深山。",
            "九灵洞口行应到，五粒松枝醉亦攀。",
            "明日珂声出城去，家僮不复埽柴关。"
        ],
        "title": "送韩侍御归山",
        "id": "9448354e-2de0-4cad-8a68-dfca162110cf"
    },
    {
        "author": "张籍",
        "paragraphs": [
            "年过五十到南宫，章句无名荷至公。",
            "黄纸开呈相府後，朱衣引入谢班中。",
            "诸曹纵许为仙侣，羣吏多嫌是老翁。",
            "最幸紫薇郎见爱，独称官与古人同。"
        ],
        "title": "新除水曹郎答白舍人见贺",
        "id": "0660e5ee-25b4-41c5-ac79-7994c87f6e3d"
    },
    {
        "author": "张籍",
        "paragraphs": [
            "官为本府当身荣，因得还乡任野情。",
            "自废田园今作主，每逢耆老不呼名。",
            "旧游寺里僧应识，新别桥边树已成。",
            "公事况闲诗更好，将随相逐上山行。"
        ],
        "title": "送杨少尹赴满城",
        "id": "38e62a26-9840-48c5-b72f-78c744172661"
    },
    {
        "author": "张籍",
        "paragraphs": [
            "平生志业独相知，早结云山老去期。",
            "初作学官常共宿，晚登朝列暂同时。",
            "闲来各数经过地，醉後齐吟唱和诗。",
            "今日春风花满宅，入门行哭见灵帷。"
        ],
        "title": "哭元九少府",
        "id": "52dc13f5-5fd6-4b8c-aa4b-afc699123361"
    },
    {
        "author": "张籍",
        "paragraphs": [
            "年少才高求自展，将身万里赴军门。",
            "辟书远到开呈客，公服新成着谢恩。",
            "驿舫过江分白堠，戍亭当岭见红旛。",
            "海花蛮草连冬有，行处无家不满园。"
        ],
        "title": "送侯判官赴广州从军",
        "id": "4fea8fb6-44b1-495c-b196-3875715a09d1"
    },
    {
        "author": "张籍",
        "paragraphs": [
            "画得江城登望处，寄来今日到长安。",
            "乍惊物色从诗出，更想工人下手难。",
            "将展书堂偏觉好，每来朝客尽求看。",
            "见君向此闲吟意，肯恨当时作外官。"
        ],
        "title": "答白杭州郡楼登望画图见寄",
        "id": "28527ad0-4b09-4eca-8a74-79a1ab1aa755"
    },
    {
        "author": "张籍",
        "paragraphs": [
            "当年胆略已纵横，每见妖星气不平。",
            "身贵早登龙尾道，功高自破鹿头城。",
            "寻常得对论边事，委曲承恩掌内兵。",
            "会取安西将报国，凌烟阁上大书名。"
        ],
        "title": "赠赵将军",
        "id": "2deab82a-0a07-4848-85e1-f77dc21495d8"
    },
    {
        "author": "张籍",
        "paragraphs": [
            "塞上如今无战尘，汉家公主出和亲。",
            "邑司犹属宗卿寺，册号还同虏帐人。",
            "九姓旗旛先引路，一生衣服尽随身。",
            "毡城南望无回日，空见沙蓬水柳春。"
        ],
        "title": "送和蕃公主",
        "id": "a1a7ff27-a054-41fa-8d37-71901338f6da"
    },
    {
        "author": "张籍",
        "paragraphs": [
            "朝光瑞气满宫楼，彩纛鱼龙四面稠。",
            "廊下御厨分冷食，殿前香骑逐飞球。",
            "千官尽醉犹教坐，百戏皆呈未放休。",
            "共喜拜恩侵夜出，金吾不敢问行由。"
        ],
        "title": "寒食内宴二首 一",
        "id": "fa1adb66-7fe0-4b2b-be06-6f56eb01cec5"
    },
    {
        "author": "张籍",
        "paragraphs": [
            "城阙沈沈向晓寒，恩当令节赐余欢。",
            "瑞烟深处开三殿，春雨微时引百官。",
            "宝树楼前分绣幕，彩花廊下暎华栏。",
            "宫筵戏乐年年别，已得三回对御看。"
        ],
        "title": "寒食内宴二首 二",
        "id": "2fc0e121-f66f-4368-9c8a-1fe8635e7ad1"
    },
    {
        "author": "张籍",
        "paragraphs": [
            "仙果人间都未有，今朝忽见下天门。",
            "捧盘小吏初宣勅，当殿羣臣共拜恩。",
            "日色遥分门下坐，露香才出禁中园。",
            "每年重此先偏待，愿得千春奉至尊。"
        ],
        "title": "朝日勅赐百官樱桃",
        "id": "7ef7bc94-3b3f-4224-ba4c-889a39870e38"
    },
    {
        "author": "张籍",
        "paragraphs": [
            "日观东峰幽客住，竹巾藤带亦逢迎。",
            "暗修黄箓无人见，深种胡麻共犬行。",
            "洞里仙家常独往，壶中灵药自为名。",
            "春泉四面遶茅屋，日日唯闻杵臼声。"
        ],
        "title": "太白老人",
        "id": "74b9cde0-f297-46e1-a744-dcc9daeb7d92"
    },
    {
        "author": "张籍",
        "paragraphs": [
            "圣朝偏重大司空，人咏元和第一功。",
            "拥节高临汉水上，题诗远入舜城中。",
            "共惊向老多年别，更忆登科旧日同。",
            "谁不望归丞相府，江边杨柳又秋风。"
        ],
        "title": "和裴司空酬满城杨少尹",
        "id": "68080293-b18f-4260-9564-f5b35c06ad3a"
    },
    {
        "author": "张籍",
        "paragraphs": [
            "别离已久犹为郡，闲向春风倒酒缾。",
            "送客特过沙口堰，看花多上水心亭。",
            "晓来江气连城白，雨後山光满郭青。",
            "到此诗情应更远，醉中高咏有谁听。"
        ],
        "title": "寄和州刘使君",
        "id": "4334cf10-8430-42a2-b83d-cb8695f024c0"
    },
    {
        "author": "张籍",
        "paragraphs": [
            "衔命南来会郡堂，却思朝里接班行。",
            "才雄犹是山城守，道薄初为水部郎。",
            "选胜相留开客馆，寻幽更引到僧房。",
            "明朝从此辞君去，独出商关路渐长。"
        ],
        "title": "赠商州王使君",
        "id": "d09f2306-ec02-4e9f-a5d1-d37967e17ab1"
    },
    {
        "author": "张籍",
        "paragraphs": [
            "勋名尽得国家传，退狎琴僧与酒仙。",
            "还带郡符经几处，暂辞台座已三年。",
            "留司未到龙楼下，拜表长怀玉案前。",
            "秋日出城伊水好，领谁相逐上闲船。"
        ],
        "title": "寄令狐宾客",
        "id": "5383280e-28b4-4df5-8fe0-ee9f651165cd"
    },
    {
        "author": "张籍",
        "paragraphs": [
            "扰扰人间是与非，官闲自觉省心机。",
            "六行班里身常下，九列符中事亦稀。",
            "市客惯曾赊贱药，家僮惊见着新衣。",
            "君今独得居山乐，应喜多时未办归。"
        ],
        "title": "寄梅处士",
        "id": "599ee7ca-7e82-4689-b92a-709e51bfce33"
    },
    {
        "author": "张籍",
        "paragraphs": [
            "知君本是烟霞客，被荐因来城阙间。",
            "世业偏临七里濑，仙游多在四明山。",
            "早闻诗句传人徧，新得科名到处闲。",
            "惆怅灞亭相送去，云中琪树不同攀。"
        ],
        "title": "送施肩吾东归",
        "id": "4c7be068-f8db-44c0-99c3-9f44d95b7d4a"
    },
    {
        "author": "张籍",
        "paragraphs": [
            "昆仑家住海中州，蛮客将来汉地游。",
            "言语解教秦吉了，波涛初过郁林洲。",
            "金环欲落曾穿耳，螺髻长卷不裹头。",
            "自爱肌肤黑如漆，行时半脱木绵裘。"
        ],
        "title": "昆仑儿",
        "id": "f254a77c-17ff-46b4-83e9-623ef57d441c"
    },
    {
        "author": "张籍",
        "paragraphs": [
            "仙郎白首未归朝，应为苍生领六条。",
            "惠化州人尽清净，高情野鹤与逍遥。",
            "竹间虚馆无朝讼，山畔青田长夏苗。",
            "终日政声长独坐，开门长望浙江潮。"
        ],
        "title": "赠李杭州",
        "id": "01f4e76e-8cee-4b7e-a513-e1221a53300d"
    },
    {
        "author": "张籍",
        "paragraphs": [
            "圣朝选将持符节，内使宣时百辟听。",
            "海北蛮夷来舞蹈，岭南封管送图经。",
            "白鹇飞遶迎官舫，红槿开当燕客亭。",
            "此处莫言多瘴疠，天边看取老人星。"
        ],
        "title": "送郑尚书赴广州",
        "id": "43966955-c47e-428d-92e8-0803ac8bb4de"
    },
    {
        "author": "张籍",
        "paragraphs": [
            "正初天子亲郊礼，诏摄将军领卫兵。",
            "斜带银刀入黄道，先随玉辂到青城。",
            "坛边不在千官位，仗外唯闻再拜声。",
            "共喜与君逢此日，病中无计得随行。"
        ],
        "title": "贺秘书王丞南郊摄将军",
        "id": "4f09773a-fe00-4b09-8c0f-c045fd61f344"
    },
    {
        "author": "张籍",
        "paragraphs": [
            "朝廷重寄在关东，共说从前选上公。",
            "勋业新城大梁镇，恩荣更守洛阳宫。",
            "行香暂出天桥上，巡礼常过禁殿中。",
            "每领羣臣拜章庆，半开门仗日曈曈。"
        ],
        "title": "送令狐尚书赴东都留守",
        "id": "c90e225a-331a-4f78-9e14-f930489e2cff"
    },
    {
        "author": "张籍",
        "paragraphs": [
            "岁朝园寝遣公卿，学省班中亦摄行。",
            "身逐陵官齐再拜，手持木铎叩三声。",
            "寒更报点来山殿，晓炬分行照栢城。",
            "却下龙门看渐远，金峰高处日微明。"
        ],
        "title": "拜丰陵",
        "id": "3fee945e-5d15-48c3-9ca1-4115f9ee27cd"
    },
    {
        "author": "张籍",
        "paragraphs": [
            "能将直道历荣班，事着元和实录间。",
            "三表自陈辞北阙，一家相送入南山。",
            "买来侍女教人嫁，赐得朝衣在箧闲。",
            "宅近青山高静处，时归林下暂开关。"
        ],
        "title": "赠孔尚书",
        "id": "68da5949-d64b-4058-85e9-ccdf23dd687c"
    },
    {
        "author": "张籍",
        "paragraphs": [
            "相印暂离临远镇，掖垣出守复同时。",
            "一行已作三年别，两处空传七字诗。",
            "越地江山应共见，秦天风月不相知。",
            "人间聚散真难料，莫叹平生信所之。"
        ],
        "title": "酬杭州白使君兼寄浙东元大夫",
        "id": "6d111410-9d0e-411b-af45-e61d4f1e0c7a"
    },
    {
        "author": "张籍",
        "paragraphs": [
            "三朝出入紫微臣，头白金章未在身。",
            "登第早年同座主，题诗今日是州人。",
            "阊门柳色烟中远，茂苑莺声雨後新。",
            "此处吟诗向山寺，知君忘却曲江春。"
        ],
        "title": "寄苏州白二十二使君",
        "id": "d6eff5bf-c858-4b80-8ad2-75f19c022a55"
    },
    {
        "author": "张籍",
        "paragraphs": [
            "赫赫声名三十春，高情人独出埃尘。",
            "病辞省闼归闲地，恩许宫曹作上宾。",
            "诗里难同相得伴，酒边多见自由身。",
            "老人也拟休官去，便是君家池上人。"
        ],
        "title": "送白宾客分司东都",
        "id": "12d6d253-6aa8-43ea-98ae-6fbd0bafbbf7"
    },
    {
        "author": "张籍",
        "paragraphs": [
            "辞荣恋阙未还乡，修养年多气力强。",
            "半俸归烧伏火药，全家解说养生方。",
            "特承恩诏新开戟，每见公卿不下床。",
            "竹树晴深寒院静，长悬石磬在虚廊。"
        ],
        "title": "赠阎少保",
        "id": "d3ceb589-d95b-45e5-a962-0c45a0619a1a"
    },
    {
        "author": "张籍",
        "paragraphs": [
            "京城在处闲人少，唯共君行并马蹄。",
            "更和诗篇名最出，时倾杯酒户常齐。",
            "同趋阙下听钟漏，独向军前闻鼓鼙。",
            "今日春明门外别，更无因得到街西。"
        ],
        "title": "赠别王侍御赴任陕州司马",
        "id": "a8765dbf-31c4-46a6-bd1e-0accbdc6fe95"
    },
    {
        "author": "张籍",
        "paragraphs": [
            "西来将相位兼雄，不与诸君觐礼同。",
            "早变山东知顺命，新收济上立殊功。",
            "朝官叙谒趋门外，恩使喧迎满路中。",
            "阊阖晓开铜漏静，身当受册大明宫。"
        ],
        "title": "田司空入朝",
        "id": "84169119-3ee7-4a54-b111-0ed05cb569fa"
    },
    {
        "author": "张籍",
        "paragraphs": [
            "由来自是烟霞客，早已闻名诗酒间。",
            "天阙因将贺表到，家乡新着赐衣远。",
            "常吟卷里新酬句，自话湖中旧住山。",
            "吴越主人偏爱重，多应不肯放君闲。"
        ],
        "title": "送浙西周判官",
        "id": "aa36b511-7c7b-4d4f-9595-bd0c6a64646e"
    },
    {
        "author": "张籍",
        "paragraphs": [
            "玉阳峰下学长生，玉洞仙中已有名。",
            "独戴熊须冠暂出，唯将鹤尾扇同行。",
            "炼成云母休炊爨，已得雷公当吏兵。",
            "却到瑶坛上头宿，应闻空里步虚声。"
        ],
        "title": "送吴炼师归王屋",
        "id": "bd4b03d3-5491-4c49-80a4-2514043e5d74"
    },
    {
        "author": "张籍",
        "paragraphs": [
            "词客南行宠命新，潇湘郡入曲江津。",
            "山幽自足探微处，俗朴应无争竞人。",
            "郭外相连排殿阁，市中多半用金银。",
            "知君不作家私计，迁日还同到日贫。"
        ],
        "title": "送邵州林使君",
        "id": "b6706142-79ab-4639-9fbe-9c1e09517c5e"
    },
    {
        "author": "张籍",
        "paragraphs": [
            "渐觉近来筋力少，难堪今日在风尘。",
            "谁能借问功名事，祗自扶持老病身。",
            "贵得药资将助道，肯嫌家计不如人。",
            "洞庭已置新居处，归去安期与作邻。"
        ],
        "tags": [
            "洞庭湖"
        ],
        "title": "寄王六侍御",
        "id": "d1ec388a-d5a9-4b2c-a93f-86cb85c8f597"
    },
    {
        "author": "张籍",
        "paragraphs": [
            "师住稽亭高处寺，斜廊曲阁倚云开。",
            "山门十里松间入，泉涧三重洞里来。",
            "名岳寻游今已徧，家城礼谒便应回。",
            "旧房到日闲吟後，林下还登说法台。"
        ],
        "title": "送稽亭山寺僧",
        "id": "82da9ec9-f213-4a87-b5e0-f419f984b8dc"
    },
    {
        "author": "张籍",
        "paragraphs": [
            "曾成赵北归朝计，因拜王门最好官。",
            "为郡暂辞双凤阙，全家远过九龙滩。",
            "山乡祗有输蕉户，水镇应多养鸭栏。",
            "地僻寻常来客少，刺桐花发共谁看。"
        ],
        "title": "送汀州源使君",
        "id": "109f899b-84f0-4e71-959a-969db7f67755"
    },
    {
        "author": "张籍",
        "paragraphs": [
            "久持刑宪声名远，好是中朝正直臣。",
            "赤县上来应足事，青山老去未离身。",
            "常思从省连归马，乍觉同班少旧人。",
            "遥爱南桥秋日晚，雨边杨柳映天津。"
        ],
        "title": "寄孙洛阳格",
        "id": "0f26e21c-78b1-4f24-be65-7e27ae0d3be0"
    },
    {
        "author": "张籍",
        "paragraphs": [
            "转转无成到白头，人间举眼尽堪愁。",
            "此生已是蹉跎去，每事应从卤莽休。",
            "虽作闲官少拘束，难逢胜景可淹留。",
            "君归与访移家处，若个峰头最较幽。"
        ],
        "title": "胡山人归王屋因有赠",
        "id": "e4dc1b33-be39-4b2d-be7f-ef13827e6b21"
    },
    {
        "author": "张籍",
        "paragraphs": [
            "南康太守负才豪，五十如今未拥旄。",
            "早得一人知姓字，常闻三事说功劳。",
            "月明渡口漳江静，云散城头赣石高。",
            "郡政已成秋思远，闲吟应不问官曹。"
        ],
        "title": "寄虔州韩使君",
        "id": "d6380ab9-4da5-4392-8dd5-d6b9bc4b23de"
    },
    {
        "author": "张籍",
        "paragraphs": [
            "京城南去鄱阳远，风月悠悠别思劳。",
            "三领郡符新寄重，再登科第旧名高。",
            "去程江上多看堠，迎吏船中亦带刀。",
            "到日更行清静化，春田应不见蓬蒿。"
        ],
        "title": "送从弟蒙赴饶州",
        "id": "39545234-b328-4476-9299-df92067de29b"
    },
    {
        "author": "张籍",
        "paragraphs": [
            "城里无人得实年，衣襟常带臭黄烟。",
            "楼中赊酒唯留药，洞里争棋不赌钱。",
            "闻客语声知贵贱，持花歌咏似狂颠。",
            "寻常行处皆逢见，世上多疑是谪仙。"
        ],
        "title": "罗道士",
        "id": "bb9157d6-9cc6-42ff-8fb0-b59181af7aba"
    },
    {
        "author": "张籍",
        "paragraphs": [
            "与君学省同官处，常日相随说道情。",
            "新作陆浑山县长，早知三礼甲科名。",
            "郭中时有仙人住，城内应多药草生。",
            "公事稀疎来客少，无妨着屐独闲行。"
        ],
        "title": "寄陆浑赵明府",
        "id": "f917edb7-95ba-446b-afab-cf98986139ba"
    },
    {
        "author": "张籍",
        "paragraphs": [
            "旧年同是水曹郎，各罢鱼符自楚乡。",
            "重着青衫承诏命，齐趋紫殿异班行。",
            "别来同说经过事，老去相传补养方。",
            "忆得当时亦连步，如今独在读书堂。"
        ],
        "title": "同将作韦二少监赠水部李郎中",
        "id": "8451c1ce-8951-4d77-8948-8be88dc4fbfe"
    },
    {
        "author": "张籍",
        "paragraphs": [
            "心同野鹤与尘远，诗似冰壶见底清。",
            "府县同趋昨日事，升沈不改故人情。",
            "上阳春晚萧萧雨，洛水寒来夜夜声。",
            "自叹独为折腰吏，可怜騘马路傍行。"
        ],
        "title": "赠王侍御",
        "id": "daa86f6d-98fb-4231-84c3-f0cace4efbf6"
    },
    {
        "author": "张籍",
        "paragraphs": [
            "云岛茫茫天畔微，向东万里一帆飞。",
            "久为侍子承恩重，今佐使臣衔命归。",
            "通海便应将国信，到家犹自着朝衣。",
            "从前此去人无数，光彩如君定是稀。"
        ],
        "title": "送金少卿副使归新罗",
        "id": "cf87caa9-9c44-4fed-a46e-f72f5b400811"
    },
    {
        "author": "张籍",
        "paragraphs": [
            "中外兼权社稷臣，千官齐出拜行尘。",
            "再调公鼎勋庸盛，三受兵符宠命新。",
            "商路雪开旗斾展，楚堤梅发驿亭春。",
            "襄阳风景由来好，重与江山作主人。"
        ],
        "title": "送李司空赴镇襄阳",
        "id": "b7768076-32f2-47d4-8e1e-18841709b67e"
    },
    {
        "author": "张籍",
        "paragraphs": [
            "由来勋业属英雄，兄弟连营列位同。",
            "先入贼城擒首恶，尽封筦库让元公。",
            "旌幢独继家声外，竹帛新添国史中。",
            "天子新收秦陇地，故教移镇古扶风。"
        ],
        "title": "送李仆射愬赴镇凤翔",
        "id": "bcda6c14-512b-4aa0-ba62-d10f4c4fc50c"
    },
    {
        "author": "张籍",
        "paragraphs": [
            "早知内诏过先辈，蹭蹬江南百事疎。",
            "湓浦成中为上佐，炉峰寺後着幽居。",
            "偏依仙法多求药，长共僧游不读书。",
            "三省比来名望重，肯容君去乐樵渔。"
        ],
        "title": "寄白二十二舍人",
        "id": "1290d4c7-e30b-4007-a0fe-bac3cb9d0f4f"
    },
    {
        "author": "张籍",
        "paragraphs": [
            "羡君东去见残梅，惟有王孙独未回。",
            "吴苑夕阳明古堞，越宫春草上高台。",
            "波生野水雁初下，风满驿楼潮欲来。",
            "试问渔舟看雪浪，几多江燕荇花开。"
        ],
        "title": "送友人卢处士游吴越",
        "id": "30a2dd04-afb6-4cf4-97f2-8ddd300ebaef"
    },
    {
        "author": "张籍",
        "paragraphs": [
            "银泥裙暎锦障泥，画舸停桡马簇蹄。",
            "清管曲终鹦鹉语，红旗影动薄寒嘶。",
            "渐消酒色朱颜浅，欲话离情翠黛低。",
            "莫忘使君吟咏处，女坟湖北武丘西。"
        ],
        "title": "苏州江岸留别乐天",
        "id": "3db0db09-2db6-4884-bc07-4dd85d45b67c"
    },
    {
        "author": "张籍",
        "paragraphs": [
            "早入公门到夜归，不因寒食少闲时。",
            "颠狂遶树猿离锁，踊跃缘冈马断羁。",
            "酒污衣裳从客笑，醉饶言语觅花知。",
            "老来自喜常无事，仰面西园得咏诗。"
        ],
        "title": "寒食看花",
        "id": "9e9f8876-7c0c-4722-b7e7-0eba3f64daa5"
    },
    {
        "author": "张籍",
        "paragraphs": [
            "越地缯纱纹样新，远封来寄学曹人。",
            "便令裁制为时服，顿觉光荣上病身。",
            "应念此官同弃置，独能相贺更殷勤。",
            "三千里外无由见，海上东风又一春。"
        ],
        "title": "酬浙东元尚书见寄绫素",
        "id": "f4ab13ce-b240-407a-a2fc-1949081758ba"
    },
    {
        "author": "张籍",
        "paragraphs": [
            "端坐吟诗忘忍饥，万人中觅似君稀。",
            "门连野水风长到，驴放秋原夜不归。",
            "日暖剩收新落叶，天寒更着旧生衣。",
            "曲江亭上频频见，为爱鸬鹚雨里飞。"
        ],
        "title": "赠项斯",
        "id": "a1adfc21-9991-486e-a47a-457753a32af5"
    },
    {
        "author": "张籍",
        "paragraphs": [
            "清净当深处，虚明向远开。",
            "卷帘无俗客，应只见云来。"
        ],
        "title": "和韦开州盛山十二首 宿云亭",
        "id": "3e7e656b-5ca2-4dbc-972f-0369be5046b8"
    },
    {
        "author": "张籍",
        "paragraphs": [
            "自爱新梅好，行寻一径斜。",
            "不教人扫石，恐损落来花。"
        ],
        "title": "和韦开州盛山十二首 梅溪",
        "id": "5dc1daca-91ed-4733-a4b4-b20c3243d375"
    },
    {
        "author": "张籍",
        "paragraphs": [
            "紫芽连白蘂，初向岭头生。",
            "自看家人摘，寻常触露行。"
        ],
        "title": "和韦开州盛山十二首 茶岭",
        "id": "fc8c6420-826a-4025-962d-e5b01a6c76b5"
    },
    {
        "author": "张籍",
        "paragraphs": [
            "渌酒白螺杯，随流去复回。",
            "似知人把处，各向面前来。"
        ],
        "title": "和韦开州盛山十二首 流杯渠",
        "id": "2c498561-27a0-447d-86fc-ad0232f9ee43"
    },
    {
        "author": "张籍",
        "paragraphs": [
            "垒石盘空远，层层势不危。",
            "不知行几匝，得到上头时。"
        ],
        "title": "和韦开州盛山十二首 盘石磴",
        "id": "0ea9fab0-d3c4-4ed6-8234-f78a1ae68cbb"
    },
    {
        "author": "张籍",
        "paragraphs": [
            "春坞桃花发，多将野客游。",
            "日西殊未散，看望酒缸头。"
        ],
        "title": "和韦开州盛山十二首 桃坞",
        "id": "70580fb2-022f-4fea-9944-776f5637d835"
    },
    {
        "author": "张籍",
        "paragraphs": [
            "独入千竿里，缘岩踏石层。",
            "笋头齐欲出，更不许人登。"
        ],
        "title": "和韦开州盛山十二首 竹岩",
        "id": "389039e4-0124-42c5-84cf-cf29ebcb31e4"
    },
    {
        "author": "张籍",
        "paragraphs": [
            "台上绿萝春，闲登不待人。",
            "每当休暇日，着履戴纱巾。"
        ],
        "title": "和韦开州盛山十二首 琵琶台",
        "id": "e28b4e3b-2cd8-4915-9c8f-f9d4a50636ab"
    },
    {
        "author": "张籍",
        "paragraphs": [
            "曲沼春流满，新蒲映野鹅。",
            "闲斋朝饭後，拄杖遶行多。"
        ],
        "title": "和韦开州盛山十二首 胡芦沼",
        "id": "1e9c0991-3551-4acf-8948-8115251f0c66"
    },
    {
        "author": "张籍",
        "paragraphs": [
            "月出深峰里，清凉夜亦寒。",
            "每嫌西落疾，不得到明看。"
        ],
        "title": "和韦开州盛山十二首 隐月岫",
        "id": "fb5ee0ca-ad31-409d-bcc7-b95b08ba2165"
    },
    {
        "author": "张籍",
        "paragraphs": [
            "山城无别味，药草兼鱼果。",
            "时到绣衣人，同来石上坐。"
        ],
        "title": "和韦开州盛山十二首 绣衣石榻",
        "id": "ae8591be-54b1-484d-8bde-2ccec2ae987f"
    },
    {
        "author": "张籍",
        "paragraphs": [
            "阶上一眼泉，四边青石甃。",
            "唯有护净僧，添缾将盥漱。"
        ],
        "title": "和韦开州盛山十二首 上士泉缾",
        "id": "5209fed5-6f9b-4e12-9fd9-f2d91d154d90"
    },
    {
        "author": "张籍",
        "paragraphs": [
            "憔悴远归客，殷勤欲别杯。",
            "九星坛下路，几日见重来。"
        ],
        "title": "送远客",
        "id": "49ce4f86-6999-48a4-8d85-59851b6f62fd"
    },
    {
        "author": "张籍",
        "paragraphs": [
            "松暗水涓涓，夜凉人未眠。",
            "西峰月犹在，遥忆草堂前。"
        ],
        "title": "寄西峰僧",
        "id": "4c937660-3aa1-4f1a-b39d-c41c717162ef"
    },
    {
        "author": "张籍",
        "paragraphs": [
            "独在西峰顶，年年闭石房。",
            "定中无弟子，人到为焚香。"
        ],
        "title": "禅师",
        "id": "9f27bad0-5a8e-45c1-ae8d-54652a436648"
    },
    {
        "author": "张籍",
        "paragraphs": [
            "山中春已晚，处处见花稀。",
            "明日来应尽，林间宿不归。"
        ],
        "title": "惜花",
        "id": "1aee5e51-52a5-4f6d-9271-a95b47d1db12"
    },
    {
        "author": "张籍",
        "paragraphs": [
            "日早欲参禅，竟无相识缘。",
            "道场今独到，惆怅影堂前。"
        ],
        "title": "题晖师影堂",
        "id": "afe54c56-6577-4031-9610-361371e02256"
    },
    {
        "author": "张籍",
        "paragraphs": [
            "行到泾州塞，唯闻羌戍鼙。",
            "道边古双堠，犹记向安西。"
        ],
        "title": "泾州塞",
        "id": "12ba6512-5989-4b29-929f-5e1e218eaddd"
    },
    {
        "author": "张籍",
        "paragraphs": [
            "漠漠野田草，草中牛羊道。",
            "古墓无子孙，白杨不得老。"
        ],
        "title": "野田",
        "id": "d25708ee-f6bb-4c12-a41d-5ff44f3d21bc"
    },
    {
        "author": "张籍",
        "paragraphs": [
            "可怜岸边树，红蘂发青条。",
            "东风吹渡水，冲着木兰桡。"
        ],
        "title": "岸花",
        "id": "c914d5f4-9d87-4a75-b774-0c01187b4a97"
    },
    {
        "author": "张籍",
        "paragraphs": [
            "离灯及晨辉，行人起复思。",
            "出门两相顾，青山路逶迤。"
        ],
        "title": "别于鹄",
        "id": "9c703f78-d424-4982-b5d0-fcc5c5b219f5"
    },
    {
        "author": "张籍",
        "paragraphs": [
            "蜀客南行祭碧鸡，木棉花发锦江西。",
            "山桥日晚行人少，时见猩猩树上啼。"
        ],
        "title": "送蜀客",
        "id": "b84243ce-8627-4860-9065-f36af42441e8"
    },
    {
        "author": "张籍",
        "paragraphs": [
            "昔日同游漳水边，如今重说恨绵绵。",
            "天涯相见还离别，客路秋风又几年。"
        ],
        "title": "送元结",
        "id": "0d280af5-5168-4daf-9c35-ff414a1c79ad"
    },
    {
        "author": "张籍",
        "paragraphs": [
            "秋草宫人斜里墓，宫人谁送葬来时。",
            "千千万万皆如此，家在边城亦不知。"
        ],
        "title": "宿山祠",
        "id": "ec4bc92d-bd98-4edd-9a32-223db867aebc"
    },
    {
        "author": "张籍",
        "paragraphs": [
            "红烛台前出翠娥，海沙铺局巧相和。",
            "趂行移手巡收尽，数数看谁得最多。"
        ],
        "title": "美人宫棊",
        "id": "12ee9d91-c4af-467a-90cd-ad6857e7f96f"
    },
    {
        "author": "张籍",
        "paragraphs": [
            "瘴水蛮中入洞流，人家多住竹棚头。",
            "一山海上无城郭，唯见松牌记象州。"
        ],
        "title": "蛮州",
        "id": "53151f8d-1ea9-4c74-8681-a93760003b9c"
    },
    {
        "author": "张籍",
        "paragraphs": [
            "貂帽垂肩窄皂裘，雪深骑马向西州。",
            "暂时相见还相送，却闭闲门依旧愁。"
        ],
        "title": "送元宗简",
        "id": "a149d59f-edb5-4ce1-9ace-cfe23be399f8"
    },
    {
        "author": "张籍",
        "paragraphs": [
            "鄠陂鱼美酒偏浓，不出琴斋见雪峰。",
            "应胜昨来趋府日，簿书床上乱重重。"
        ],
        "title": "寄徐晦",
        "id": "c4ff8d39-cbac-431a-aaac-f12a80f1f99c"
    },
    {
        "author": "张籍",
        "paragraphs": [
            "自掌天书见客稀，纵因休沐锁双扉。",
            "几回扶病欲相访，知向禁中归未归。"
        ],
        "title": "寄白学士",
        "id": "5951cc09-83ca-4e54-83dd-97bedbce2d78"
    },
    {
        "author": "张籍",
        "paragraphs": [
            "十八年来恨别离，唯同一宿咏新诗。",
            "更相借问诗中语，共说如今胜旧时。"
        ],
        "title": "喜王六同宿",
        "id": "58a7e4bd-15de-4126-a91c-de9562694ce8"
    },
    {
        "author": "张籍",
        "paragraphs": [
            "玉毫不着世间尘，辉相分明十八身。",
            "入夜无烟灯更好，堂中唯有转经人。"
        ],
        "title": "题玉像堂",
        "id": "53f67bc3-4e10-4e03-8bb7-903cfa77c55e"
    },
    {
        "author": "张籍",
        "paragraphs": [
            "水北原南草色新，雪消风暖不生尘。",
            "城中车马应无数，能解闲行有几人。"
        ],
        "title": "与贾岛闲游",
        "id": "9ac10c96-2565-49a8-8d9c-c7a8e00a6bfd"
    },
    {
        "author": "张籍",
        "paragraphs": [
            "丘公已殁故人稀，欲过街西更访谁。",
            "每到子城东路上，忆君相逐入朝时。"
        ],
        "title": "哭丘长史",
        "id": "1708826e-98b4-46c1-b549-e7fef08b274a"
    },
    {
        "author": "张籍",
        "paragraphs": [
            "曲江院里题名处，十九人中最少年。",
            "今日春光君不见，杏花零落寺门前。"
        ],
        "title": "哭孟寂",
        "id": "001fb373-42bc-4183-b801-4bd6fbd0ced2"
    },
    {
        "author": "张籍",
        "paragraphs": [
            "三年患眼今年[校]，[免]与风光便隔生。",
            "昨日韩家後园里，看花犹似未分明。"
        ],
        "title": "患眼",
        "id": "37b86718-b55e-4d15-a925-35fd808661f5"
    },
    {
        "author": "张籍",
        "paragraphs": [
            "刘君久被时抛掷，老向城中作选人。",
            "昨日街西相近住，每来存问老夫身。"
        ],
        "title": "答刘竞",
        "id": "21f79e41-e677-4b23-851f-3d0ef6bd5c23"
    },
    {
        "author": "张籍",
        "paragraphs": [
            "一身依止荒闲院，烛耀窗中有宿烟。",
            "徧礼华严经里字，不曾行到寺门前。"
        ],
        "title": "赠华严院僧",
        "id": "2b28f476-519a-4f0f-bd77-5ebc5c080eb0"
    },
    {
        "author": "张籍",
        "paragraphs": [
            "山东一十余年别，今日相逢在上都。",
            "说尽向来无限事，相看摩捋白髭须。"
        ],
        "title": "逢故人",
        "id": "dbd2b5f0-bdcd-4cf6-a824-32cdc7ed6eaf"
    },
    {
        "author": "张籍",
        "paragraphs": [
            "街北槐花傍马垂，病身相送出门迟。",
            "与君别後秋风夜，作得新诗说向谁。"
        ],
        "title": "送萧远弟",
        "id": "d3df800a-ab93-4401-be88-6de07067e8d5"
    },
    {
        "author": "张籍",
        "paragraphs": [
            "才多不肯浪容身，老大诗章转更新。",
            "选得天台山下住，一家全作学仙人。"
        ],
        "title": "送辛少府任乐安",
        "id": "c7043fe9-514d-4931-9dc0-66be822cdc76"
    },
    {
        "author": "张籍",
        "paragraphs": [
            "长安多病无生计，药铺医人乱索钱。",
            "欲得定知身上事，凭君为算小行年。"
        ],
        "title": "赠任道人",
        "id": "41a57e93-7560-4156-8e99-d34e36ef8ade"
    },
    {
        "author": "张籍",
        "paragraphs": [
            "闭门秋雨湿墙莎，俗客来稀野思多。",
            "已扫书斋安药灶，山人作意早经过。"
        ],
        "title": "招周居士",
        "id": "47ee7083-94cd-4830-be32-c2288e68642e"
    },
    {
        "author": "张籍",
        "paragraphs": [
            "高情自与俗人疎，独向蓝溪选僻居。",
            "会到白云长取醉，不能窗下读闲书。"
        ],
        "title": "送许处士",
        "id": "8be94615-01f2-4bec-a310-10374fa3b6d0"
    },
    {
        "author": "张籍",
        "paragraphs": [
            "京中开讲已多时，曾作坛头证戒师。",
            "归到双溪桥北寺，乡僧争就学威仪。"
        ],
        "title": "送律师归婺州",
        "id": "dce86802-daf7-44d1-9f88-35ae33c96877"
    },
    {
        "author": "张籍",
        "paragraphs": [
            "爱闲不向争名地，宅在街西最静坊。",
            "卷里诗过一千首，白头新受秘书郎。"
        ],
        "title": "题杨秘书新居",
        "id": "72f904c4-5ff2-419a-b3a4-b96dcc2b89cc"
    },
    {
        "author": "张籍",
        "paragraphs": [
            "九星台下煎茶别，五老峰头觅寺居。",
            "作得新诗旋相寄，人来请莫达空书。"
        ],
        "title": "送晊师",
        "id": "55839370-dff8-405f-a7fa-38486feffa91"
    },
    {
        "author": "张籍",
        "paragraphs": [
            "闻道溪阴山水好，师行一一徧经过。",
            "事须觅取堪居处，若个溪头药最多。"
        ],
        "title": "送僧往金州",
        "id": "2ee3ee4d-af63-4945-9560-930b01e3a510"
    },
    {
        "author": "张籍",
        "paragraphs": [
            "寻师远到晖天观，竹院森森闭药房。",
            "闻入静来经七日，仙童檐下独焚香。"
        ],
        "title": "寻徐道士",
        "id": "cfc14bee-9fa0-4706-b0fc-380d3562d90b"
    },
    {
        "author": "张籍",
        "paragraphs": [
            "开州午日车前子，作药人皆道有神。",
            "惭愧使君怜病眼，三千余里寄闲人。"
        ],
        "title": "答开州韦使君寄车前子",
        "id": "f5224101-9e0a-4bc9-8945-5c4779ca04d2"
    },
    {
        "author": "张籍",
        "paragraphs": [
            "垒石为山伴野夫，自收灵药读仙书。",
            "如今身是他州客，每见青山忆旧居。"
        ],
        "title": "忆故州",
        "id": "a3bfb43c-eae3-43dc-9864-195d236b1cfe"
    },
    {
        "author": "张籍",
        "paragraphs": [
            "行尽青山到益州，锦城楼下二江流。",
            "杜家曾向此中住，为到浣花溪水头。"
        ],
        "title": "送客游蜀",
        "id": "c8649844-a2b5-4db0-8cd9-3bacebecb233"
    },
    {
        "author": "张籍",
        "paragraphs": [
            "共踏长安街里尘，吴州独作未归身。",
            "昔年旧宅今谁住，君过西塘与问人。"
        ],
        "title": "送陆畅",
        "id": "aebe5864-0507-4a19-b7f2-e40929e7c98c"
    },
    {
        "author": "张籍",
        "paragraphs": [
            "远客悠悠任病身，谢家池上又逢春。",
            "明年各自东西去，此地看花是别人。"
        ],
        "title": "感春",
        "id": "ae0b6631-6a2b-478c-9f05-a8c1f2899e81"
    },
    {
        "author": "张籍",
        "paragraphs": [
            "汉庭谁问投荒客，十载天南着白衣。",
            "秋草茫茫恶溪路，岭头遥送北人稀。"
        ],
        "title": "赠李司议",
        "id": "c0b1d427-649a-4860-aa54-589b206d13aa"
    },
    {
        "author": "张籍",
        "paragraphs": [
            "青山历历水悠悠，今日相逢明日秋。",
            "系马城边杨柳树，为君沽酒暂淹留。"
        ],
        "title": "别客",
        "id": "29dcc03b-5647-471d-893c-0a9cbc225dcd"
    },
    {
        "author": "张籍",
        "paragraphs": [
            "独上西楼尽日闲，林烟演漾鸟蛮蛮。",
            "谢家兄弟重城里，不得同看雨後山。"
        ],
        "title": "登楼寄胡家兄弟",
        "id": "5fd2d72d-8fde-4406-8ed9-b8eeb91995e5"
    },
    {
        "author": "张籍",
        "paragraphs": [
            "身病多时又客居，满城亲旧尽相疎。",
            "可怜绛县刘明府，犹解频频寄远书。"
        ],
        "title": "答刘明府",
        "id": "3ab2c0eb-e8e5-4b84-bf00-60a49887ac0c"
    },
    {
        "author": "张籍",
        "paragraphs": [
            "病里出门行步迟，喜君相赠古藤枝。",
            "倚来自觉身生力，每向傍人说得时。"
        ],
        "title": "酬藤杖",
        "id": "ecd41f12-a61f-4c5e-8cce-5289695e52d3"
    },
    {
        "author": "张籍",
        "paragraphs": [
            "汾阳旧宅今为寺，犹有当时歌舞楼。",
            "四十年来车马绝，古槐深巷暮蝉愁。"
        ],
        "title": "法雄寺东楼",
        "id": "42a7ef88-90f5-4f79-abbf-bf05bd87bc9e"
    },
    {
        "author": "张籍",
        "paragraphs": [
            "静曲闲房病客居，蝉声满树槿花疎。",
            "故人祗在蓝田县，强半年来未得书。"
        ],
        "title": "寄故人",
        "id": "0ec7646c-d08e-40af-8557-f9530dfacd43"
    },
    {
        "author": "张籍",
        "paragraphs": [
            "双鬟初合便分离，万里征夫不得随。",
            "今日军回身独殁，去时鞍马别人骑。"
        ],
        "title": "邻妇哭征夫",
        "id": "31bbcbd6-e531-470f-92ec-915fa97ce639"
    },
    {
        "author": "张籍",
        "paragraphs": [
            "凤凰楼下多欢乐，不觉秋风暮雨天。",
            "应为昨来身暂病，蝉声得到耳傍边。"
        ],
        "title": "和崔驸马闻蝉",
        "id": "e5388a4b-7457-4f76-826c-ffed2a8ec779"
    },
    {
        "author": "张籍",
        "paragraphs": [
            "昨日南园新雨後，樱桃花发旧枝柯。",
            "天明不待人同看，遶树重重履迹多。"
        ],
        "title": "和裴仆射看樱桃花",
        "id": "badab31e-682c-4658-9a2e-cb2b13e317f0"
    },
    {
        "author": "张籍",
        "paragraphs": [
            "一尊清酒两人同，好在街西水县中。",
            "自恨病身相去远，此时闲坐对秋风。"
        ],
        "title": "和长安郭明府与友人县中会饮",
        "id": "0c499a93-bbd0-406b-a428-7bfe13f77626"
    },
    {
        "author": "张籍",
        "paragraphs": [
            "新红旧紫不相宜，看觉从前两月迟。",
            "更向同来诗客道，明年到此莫过时。"
        ],
        "title": "唐昌观看花",
        "id": "833f4a39-0f62-420f-8033-870d5e243d7e"
    },
    {
        "author": "张籍",
        "paragraphs": [
            "街西无数闲游处，不似九华仙观中。",
            "花里可怜池上景，几重墙壁贮春风。"
        ],
        "title": "九华观看花",
        "id": "8ccf17af-4e7a-46c0-826b-657b84f20989"
    },
    {
        "author": "张籍",
        "paragraphs": [
            "丹凤城门向晓开，千官相次入朝来。",
            "唯君独走冲尘土，下马桥边报直回。"
        ],
        "title": "赠姚合",
        "id": "fa49873e-d6a9-4a2b-87f0-b9b3fb310b20"
    },
    {
        "author": "张籍",
        "paragraphs": [
            "观里初晴竹树凉，闲行共到最高房。",
            "昨来官罢无生计，欲就师求断谷方。"
        ],
        "title": "同韦员外开元观寻时道士",
        "id": "163ddb38-3261-4fbd-acd1-71705cb54341"
    },
    {
        "author": "张籍",
        "paragraphs": [
            "喜作闲人得出城，南溪两月逐君行。",
            "忽闻新命须归去，一夜船中语到明。"
        ],
        "title": "同韩侍御南溪夜赏",
        "id": "fe71226b-16c1-4d10-9241-ef9b61690cc5"
    },
    {
        "author": "张籍",
        "paragraphs": [
            "采玉峰连佛寺幽，高高斜对驿门楼。",
            "无端来去骑官马，寸步教身不得游。"
        ],
        "title": "使行望悟真寺",
        "id": "ad2e7334-362c-4ba1-bc63-941fff9c1ddf"
    },
    {
        "author": "张籍",
        "paragraphs": [
            "无限青山行已尽，回看忽觉远离家。",
            "逢高欲饮重阳酒，山菊今朝未有花。"
        ],
        "title": "重阳日至峡道",
        "id": "1da2720d-861f-482d-9931-e61480f4498c"
    },
    {
        "author": "张籍",
        "paragraphs": [
            "忆昔君登南省日，老夫犹是褐衣身。",
            "谁知二十余年後，来作客曹相替人。"
        ],
        "title": "赠主客刘郎中",
        "id": "bdca1529-ac5a-4830-a908-e5b1789174c3"
    },
    {
        "author": "张籍",
        "paragraphs": [
            "千枝花里玉尘飞，阿母宫中见亦稀。",
            "应共诸仙鬬百草，独来偷得一枝归。"
        ],
        "title": "同严给事闻唐昌观玉蘂近有仙过因成绝句二首 一",
        "id": "2d7646fe-985e-4673-a554-61497dd86c8c"
    },
    {
        "author": "张籍",
        "paragraphs": [
            "九色云中紫凤车，寻仙来到洞仙家。",
            "飞轮回处无踪迹，唯有斑斑满地花。"
        ],
        "title": "同严给事闻唐昌观玉蘂近有仙过因成绝句二首 二",
        "id": "65e884d8-cf9f-4275-ae15-f6063d2eaf63"
    },
    {
        "author": "张籍",
        "paragraphs": [
            "洛阳城里见秋风，欲作归书意万重。",
            "忽恐匆匆说不尽，行人临发又开封。"
        ],
        "tags": [
            "秋天",
            "五年级上册",
            "思乡",
            "小学古诗"
        ],
        "title": "秋思",
        "id": "7191c0c6-7b3a-47cb-9fe6-1ef51857319a"
    },
    {
        "author": "张籍",
        "paragraphs": [
            "行人犹未有归期，万里初程日暮时。",
            "唯爱门前双柳树，枝枝叶叶不相离。"
        ],
        "title": "忆远",
        "id": "4488fc89-5956-4d50-8312-544f7126e8b4"
    },
    {
        "author": "张籍",
        "paragraphs": [
            "长溪新雨色如泥，野水阴云尽向西。",
            "楚客天南行渐远，山山树里鹧鸪啼。"
        ],
        "title": "玉仙馆",
        "id": "1454d2df-ace5-4fce-8b72-1a5cb201b937"
    },
    {
        "author": "张籍",
        "paragraphs": [
            "野外寻花共作期，今朝出郭不相随。",
            "待君公事有闲日，此地春风应过时。"
        ],
        "title": "寄府吏",
        "id": "230fbb94-0120-432a-a422-117f5b69dfbc"
    },
    {
        "author": "张籍",
        "paragraphs": [
            "数卷新游蜀客诗，长安僻巷得相随。",
            "草堂雪夜携琴宿，说是青城馆里时。"
        ],
        "title": "弟萧远雪夜同宿",
        "id": "0d7026ad-92ab-4b60-98bb-4543b8253ca0"
    },
    {
        "author": "张籍",
        "paragraphs": [
            "边城暮雨雁飞低，芦笋初生渐欲齐。",
            "无数铃声遥过碛，应驮白练到安西。"
        ],
        "title": "凉州词三首 一",
        "id": "0d5cfc9c-9522-44de-9c4b-17c73394212a"
    },
    {
        "author": "张籍",
        "paragraphs": [
            "古镇城门白碛开，胡兵往往傍沙堆。",
            "巡边使客行应早，欲问平安无使来。"
        ],
        "title": "凉州词三首 二",
        "id": "5743da4b-cc5b-4855-b622-30cd00c34f50"
    },
    {
        "author": "张籍",
        "paragraphs": [
            "凤林关里水东流，白草黄榆六十秋。",
            "边将皆承主恩泽，无人解道取凉州。"
        ],
        "tags": [
            "边将",
            "水",
            "写景",
            "谴责"
        ],
        "title": "凉州词三首 三",
        "id": "41b2a7ad-b60f-46aa-b9a0-42535c232763"
    },
    {
        "author": "张籍",
        "paragraphs": [
            "新鹰初放兔犹肥，白日君王在内稀。",
            "薄暮千门临欲锁，红妆飞骑向前归。"
        ],
        "title": "宫词 一",
        "id": "95afc3cc-485b-4b1d-b502-d283840537d2"
    },
    {
        "author": "张籍",
        "paragraphs": [
            "黄金捍拨紫檀槽，弦索初张调更高。",
            "尽理昨来新上曲，内官帘外送樱桃。"
        ],
        "title": "宫词 二",
        "id": "ac0ef485-8298-4910-92e3-45c941babf93"
    },
    {
        "author": "张籍",
        "paragraphs": [
            "温泉流入汉离宫，宫树行行浴殿空。",
            "武帝时人今欲尽，青山空闭御墙中。"
        ],
        "title": "华清宫",
        "id": "40de74da-142d-4202-8d42-6538736cd361"
    },
    {
        "author": "张籍",
        "paragraphs": [
            "身闲无事称高情，已有人间章句名。",
            "求得鹤来教翦翅，望仙台下亦将行。"
        ],
        "title": "崔驸马养鹤",
        "id": "d60258ad-0f56-472e-b6f1-eae37b98766d"
    },
    {
        "author": "张籍",
        "paragraphs": [
            "老身不计人间事，野寺秋晴每独过。",
            "病眼校来犹断酒，却嫌行处菊花多。"
        ],
        "title": "闲游",
        "id": "e7818efd-615f-4df7-bd23-3cfefcba3cdc"
    },
    {
        "author": "张籍",
        "paragraphs": [
            "一缾颜色似甘泉，闲向新栽小竹前。",
            "饮罢身中更无事，移床独就夕阳眠。"
        ],
        "title": "刘兵曹赠酒",
        "id": "36f49c2a-a1fd-4807-8073-506b7e1e75c9"
    },
    {
        "author": "张籍",
        "paragraphs": [
            "楚江亭上秋风起，看发苍梧太守船。",
            "千里同行从此别，相逢又隔几多年。"
        ],
        "title": "送梧州王使君",
        "id": "4c4cde49-4616-4258-b780-f8ac5f8a8627"
    },
    {
        "author": "张籍",
        "paragraphs": [
            "晓陌春寒朝骑来，瑞云深处见楼台。",
            "夜来新雨沙堤湿，东上合门应未开。"
        ],
        "title": "春日早朝",
        "id": "ce70861d-2ec3-4224-a989-c20b98b7c2c9"
    },
    {
        "author": "张籍",
        "paragraphs": [
            "为个朝章束此身，眼看东路去无因。",
            "历阳旧客今应少，转忆邻家二老人。"
        ],
        "title": "寄朱阚二山人",
        "id": "037c9bcb-a457-4c3d-b359-048dda1f23bc"
    },
    {
        "author": "张籍",
        "paragraphs": [
            "五度溪头踯躅红，嵩阳寺里讲时钟。",
            "春山处处行应好，一月看花到几峰。"
        ],
        "title": "寄李渤",
        "id": "6e074a5f-78d4-4d05-a248-c872831c493e"
    },
    {
        "author": "张籍",
        "paragraphs": [
            "溪头一径入青崖，处处仙居隔杏花。",
            "更见峰西幽客说，云中犹有两三家。"
        ],
        "title": "寻仙",
        "id": "2f0e76c3-fa01-4082-b01c-3a1193ff7e06"
    },
    {
        "author": "张籍",
        "paragraphs": [
            "一去潇湘头欲白，今朝始见杏花春。",
            "从来迁客应无数，重到花前有几人。"
        ],
        "title": "同白侍郎杏园赠刘郎中",
        "id": "2742f3ef-4b79-44df-878f-bd61b8ff829c"
    },
    {
        "author": "张籍",
        "paragraphs": [
            "江皋岁暮相逢地，黄叶霜前半夏枝。",
            "子夜吟诗向松桂，心中万事喜君知。"
        ],
        "title": "答鄱阳客药名诗",
        "id": "c0cbb0bd-9129-48c9-aef6-c116139328cc"
    },
    {
        "author": "张籍",
        "paragraphs": [
            "诏发官兵取乱臣，将军弓箭不离身。",
            "今君独在征东府，莫遣功名属别人。"
        ],
        "title": "寄宋景",
        "id": "9c5a58a3-f22f-47e5-b9e5-02d48242cbf9"
    },
    {
        "author": "张籍",
        "paragraphs": [
            "爱君紫阁峰前好，新作书堂药灶成。",
            "见欲移居相近住，有田多与种黄精。"
        ],
        "title": "寄王侍御",
        "id": "afb264e3-d77f-4320-8a74-99504f66893a"
    },
    {
        "author": "张籍",
        "paragraphs": [
            "昔祭郊坛今谒陵，寺中高处最来登。",
            "十余年後人多别，喜见当时转读僧。"
        ],
        "title": "题渭北寺上方",
        "id": "ec0d936d-5d2c-4923-92df-40f89286341c"
    },
    {
        "author": "张籍",
        "paragraphs": [
            "终日不离尘土间，若为能见此身闲。",
            "今朝暂共游僧语，更恨趋时别旧山。"
        ],
        "title": "闲游",
        "id": "555ea1b6-606e-4ff9-80f2-d1d1daf76166"
    },
    {
        "author": "张籍",
        "paragraphs": [
            "轻鬓丛梳阔扫眉，为嫌风日下楼稀。",
            "画罗金缕难相称，故着寻常淡薄衣。"
        ],
        "title": "倡女词",
        "id": "6e79f014-6170-4b01-b3cb-c6044a6a989a"
    },
    {
        "author": "张籍",
        "paragraphs": [
            "黑纱方帽君边得，称对山前坐竹床。",
            "唯恐被人偷剪样，不曾闲戴出书堂。"
        ],
        "title": "答元八遗纱帽",
        "id": "2a15c396-5516-4577-958b-53df6a5b5bd2"
    },
    {
        "author": "张籍",
        "paragraphs": [
            "闻师行讲青龙疏，本寺住来多少年。",
            "静扫空房唯独坐，千茎秋竹在檐前。"
        ],
        "title": "题僧院",
        "id": "69245aca-a305-47b1-9fb5-79c1302ce84e"
    },
    {
        "author": "张籍",
        "paragraphs": [
            "百神斋祭相随徧，寻竹看山亦共行。",
            "明日城西送君去，旧游重到独题名。"
        ],
        "title": "送元八",
        "id": "65d0527b-5364-47a7-976b-dd87c9997d71"
    },
    {
        "author": "张籍",
        "paragraphs": [
            "庭前春鸟啄林声，红夹罗襦缝未成。",
            "今朝社日停针线，起向朱樱树下行。"
        ],
        "title": "吴楚歌词",
        "id": "4ddfd5e0-60cd-4227-b9fe-fc44ebf1bbde"
    },
    {
        "author": "张籍",
        "paragraphs": [
            "一身清净无童子，独坐空堂得几年。",
            "每夜焚香通月观，可邻光影最团圆。"
        ],
        "title": "题方睦上人月台观",
        "id": "a7a3efde-7272-4f8c-a71a-9ae10f8d1e35"
    },
    {
        "author": "张籍",
        "paragraphs": [
            "金天庙下西京道，巫女纷纷走似烟。",
            "手把纸钱迎过客，遣求恩福到神前。"
        ],
        "title": "华山庙",
        "id": "2ee1fe66-9b60-4913-81e0-1df1f3ea8f01"
    },
    {
        "author": "张籍",
        "paragraphs": [
            "东风渐暖满城春，独占幽居养病身。",
            "莫说樱桃花已发，今年不作看花人。"
        ],
        "title": "病中酬元宗简",
        "id": "aa48fb92-fea1-4a20-8fca-3e9559f217bf"
    },
    {
        "author": "张籍",
        "paragraphs": [
            "晚到金光门外寺，寺中新竹隔帘多。",
            "斋官禁与僧相见，院院开门不得过。"
        ],
        "title": "寺宿斋",
        "id": "8f80bc0e-6754-4b32-86a7-c1bd53306e8d"
    },
    {
        "author": "张籍",
        "paragraphs": [
            "世间渐觉无多事，虽有空名未着身。",
            "合取药成相待吃，不须先作上天人。"
        ],
        "title": "赠施肩吾",
        "id": "4ede77c0-4b3e-46d1-b196-bf7894fb10b9"
    },
    {
        "author": "张籍",
        "paragraphs": [
            "白君去後交游少，东野亡来箧笥贫。",
            "赖有白头王建在，眼前犹见咏诗人。"
        ],
        "title": "赠王建",
        "id": "b5d817cf-5bc3-489c-a7a0-3c8579c679bd"
    },
    {
        "author": "张籍",
        "paragraphs": [
            "僧房逢着欵冬花，出寺行吟日已斜。",
            "十二街中春雪遍，马蹄今去入谁家。"
        ],
        "title": "逢贾岛",
        "id": "b2a58a7a-bed8-4d97-9c8f-7632cd235987"
    },
    {
        "author": "张籍",
        "paragraphs": [
            "山中日暖春鸠鸣，逐水看花任意行。",
            "向晚归来石窗下，菖蒲叶上见题名。"
        ],
        "title": "山中酬人",
        "id": "042adab4-fd33-403a-81fb-9facc9416757"
    },
    {
        "author": "张籍",
        "paragraphs": [
            "弱栢倒垂如线蔓，檐头不见有枝柯。",
            "影堂香火长相续，应得人来礼拜多。"
        ],
        "title": "弱栢院僧影堂",
        "id": "02e21292-cdf8-45b7-b793-e4dc228be4fa"
    },
    {
        "author": "张籍",
        "paragraphs": [
            "香消云锁旧僧家，僧剎残形半壁斜。",
            "日暮松烟寒漠漠，秋风吹破纸莲花。"
        ],
        "title": "题故僧影堂",
        "id": "e979ddc0-7d65-46c3-bb3a-10a65869481c"
    },
    {
        "author": "张籍",
        "paragraphs": [
            "桃溪柳陌好经过，灯下妆成月下歌。",
            "为是襄王故宫地，至今犹有细腰多。"
        ],
        "title": "无题",
        "id": "dc2356f0-cb33-4b72-8cd1-6d45df9976a3"
    },
    {
        "author": "张籍",
        "paragraphs": [
            "山禽毛如白练带，栖我庭前栗树枝。",
            "狝猴半夜来取栗，一双中林向月飞。"
        ],
        "title": "山禽",
        "id": "437d4117-56b3-48e0-ac38-a24e4b01a0a4"
    },
    {
        "author": "张籍",
        "paragraphs": [
            "秋山无云复无风，溪头看月出深松。",
            "草堂不闭石床静，叶间坠露声重重。"
        ],
        "title": "秋山",
        "id": "7b1e24a6-7cad-411b-8da6-e8e77713a608"
    },
    {
        "author": "张籍",
        "paragraphs": [
            "台殿曾为贵主家，春风吹尽竹窗纱。",
            "院中仙女修香火，不许闲人入看花。"
        ],
        "title": "玉真观",
        "id": "31e6512c-2261-4dfa-9963-7c5fa2bb2f10"
    },
    {
        "author": "张籍",
        "paragraphs": [
            "铜柱南边毒草春，行人几日到金麟。",
            "玉镮穿耳谁家女，自抱琵琶迎海神。"
        ],
        "title": "蛮中",
        "id": "40dbacae-77ed-446d-bd71-8d917ceac572"
    },
    {
        "author": "张籍",
        "paragraphs": [
            "茅山近别剡溪逢，玉节青旄十二重。",
            "自说年年上天去，罗浮最近海边峰。"
        ],
        "title": "赠道士",
        "id": "e87c9c65-0c5b-4f40-9d65-051899546e23"
    },
    {
        "author": "张籍",
        "paragraphs": [
            "茫茫菰草平如地，渺渺长堤曲似城。",
            "日暮未知投宿处，逢人更问向前程。"
        ],
        "title": "重平驿作",
        "id": "f69298b8-1c08-4839-9f42-e38104f153ec"
    },
    {
        "author": "张籍",
        "paragraphs": [
            "夜向灵溪息此身，风泉竹露净衣尘。",
            "月明石上堪同宿，那作山南山北人。"
        ],
        "title": "宿天竺寺寄灵隐寺僧",
        "id": "89d241bf-37ef-4ce6-9230-1354cb508faa"
    },
    {
        "author": "张籍",
        "paragraphs": [
            "越女新妆出镜心，自知明艳更沈吟。",
            "齐纨未是人间贵，一曲菱歌敌万金。"
        ],
        "title": "酬朱庆余",
        "id": "98737665-5fb0-4215-95cf-2c90cb4fb547"
    },
    {
        "author": "张籍",
        "paragraphs": [
            "京中曹局无多事，寒食贫儿要在家。",
            "遮莫杏园胜别处，亦须归看傍村花。"
        ],
        "title": "寒食忆归",
        "id": "c806e007-141f-442e-8578-8bb9833a58f4"
    },
    {
        "author": "张籍",
        "paragraphs": [
            "绿杨枝上五丝绳，枝弱春多欲不胜。",
            "唯有一年寒食日，女郎相唤摆阶𤺩。"
        ],
        "title": "寒食",
        "id": "e2ed217a-8573-490c-b436-71d4a23f99a8"
    },
    {
        "author": "张籍",
        "paragraphs": [
            "花，花。",
            "落早，开赊。",
            "对酒客，兴诗家。",
            "能回游骑，每驻行车。",
            "宛宛清风起，茸茸丽日斜。",
            "且愿相留欢洽，惟愁虚弃光华。",
            "明年攀折知不远，对此谁能更叹嗟。"
        ],
        "title": "赋花",
        "id": "8f331687-0d39-43b8-b6e2-eb2cab965ff9"
    },
    {
        "author": "张籍",
        "paragraphs": [
            "韩公国大贤，道德赫已闻。",
            "时出为阳山，尔区来趋奔。",
            "韩官迁掾曹，子随至荆门。",
            "韩入为博士，崎岖送归轮。"
        ],
        "title": "句",
        "id": "817fe88c-137c-45fc-95e3-73f6baabe907"
    },
    {
        "author": "卢仝",
        "paragraphs": [
            "新天子即位五年，岁次庚寅。",
            "斗柄插子，律调黄钟。",
            "森森万木夜殭立，寒气赑屃顽无风。",
            "烂银盘从海底出，出来照我草屋东。",
            "天色绀滑凝不流，冰光交贯寒朣胧。",
            "初疑白莲花，浮出龙王宫。",
            "八月十五夜，比并不可双。",
            "此时怪事发，有物吞食来。",
            "轮如壮士斧斫坏，桂似雪山风拉摧。",
            "百炼镜，照见胆。",
            "平地埋寒灰，火龙珠。",
            "飞出脑，却入蚌蛤胎。",
            "摧环破璧眼看尽，当天一搭如煤炲。",
            "磨踪灭迹须臾间，便似万古不可开。",
            "不料至神物，有此大狼狈。",
            "星如撒沙出，争头事光大。",
            "奴婢炷暗灯，揜菼如玳瑁。",
            "今夜吐焰长如虹，孔隙千道射户外。",
            "玉川子，涕泗下。",
            "中庭独自行，念此日月者。",
            "太阴太阳精，皇天要识物。",
            "日月乃化生，走天汲汲劳四体。",
            "与天作眼行光明，此眼不自保。",
            "天公行道何由行，吾见阴阳家有说。",
            "望日蚀月月光灭，朔月掩日日光缺。",
            "两眼不相攻，此说吾不容。",
            "又孔子师老子云，五色令人目盲。",
            "吾恐天似人，好色即丧明。",
            "幸且非春时，万物不娇荣。",
            "青山破瓦色，绿水冰峥嵘。",
            "花枯无女艳，鸟死沈歌声。",
            "顽冬何所好，偏使一目盲。",
            "传闻古老说，蚀月虾蟇精。",
            "径圆千里入汝腹，汝此痴骸阿谁生。",
            "可从海窟来，便解缘青冥。",
            "恐是眶睫间，揜塞所化成。",
            "黄帝有二目，帝舜重瞳明。",
            "二帝悬四目，四海生光辉。",
            "吾不遇二帝，滉漭不可知。",
            "何故瞳子上，坐受虫豸欺。",
            "长嗟白兔捣灵药，恰似有意防奸非。",
            "药成满臼不中度，委任白兔夫何为。",
            "忆昔尧为天，十日烧九州。",
            "金烁水银流，玉煼丹砂焦。",
            "六合烘为窑，尧心增百忧。",
            "帝见尧心忧，勃然发怒决洪流。",
            "立拟沃杀九日妖，天高日走沃不及。",
            "但见万国赤子𧥄𧥄生鱼头，此时九御导九日。",
            "争持节幡麾幢旒，驾车六九五十四头蛟螭虬。",
            "掣电九火辀，汝若蚀开齱齵轮。",
            "御辔执索相爬钩，推荡轰訇入汝喉。",
            "红鳞焰鸟烧口快，翎鬣倒侧声醆邹。",
            "撑肠拄肚礧傀如山丘，自可饱死更不偷。",
            "不独填饥坑，亦解尧心忧。",
            "恨汝时当食，藏头擫脑不肯食。",
            "不当食，张唇哆觜食不休。",
            "食天之眼养逆命，安得上帝请汝刘。",
            "呜呼！人养虎，被虎啮。",
            "天媚蟇，被蟇瞎。",
            "乃知恩非类，一一自作孽。",
            "吾见患眼人，必索良工诀。",
            "想天不异人，爱眼固应一。",
            "安得常娥氏，来习扁鹊术。",
            "手操舂喉戈，去此睛上物。",
            "其初犹朦胧，既久如抹漆。",
            "但恐功业成，便此不吐出。",
            "玉川子又涕泗下，心祷再拜额榻砂土中。",
            "地上虮虱臣仝告愬帝天皇，臣心有铁一寸。",
            "可刳妖蟇痴肠，上天不为臣立梯磴。",
            "臣血肉身，无由飞上天。",
            "扬天光，封词付与小心风。",
            "颰排阊阖入紫宫，密迩玉几前擘坼。",
            "奏上臣仝顽愚胸，敢死横干天。",
            "代天谋其长，东方苍龙角。",
            "插戟尾捭风，当心开明堂。",
            "统领三百六十鳞虫，坐理东方宫。",
            "月蚀不救援，安用东方龙。",
            "南方火鸟赤泼血，项长尾短飞跋躠。",
            "头戴井冠高逵枿，月蚀鸟宫十三度。",
            "鸟为居停主人不觉察，贪向何人家。",
            "行赤口毒舌，毒虫头上吃却月。",
            "不啄杀，虚眨鬼眼明䆕䆷。",
            "鸟罪不可雪，西方攫虎立踦踦。",
            "斧为牙，凿为齿。",
            "偷牺牲，食封豕。",
            "大蟇一脔，固当软美。",
            "见似不见，是何道理。",
            "爪牙根天不念天，天若准拟错准拟。",
            "北方寒龟被虵缚，藏头入壳如入狱。",
            "虵筋束紧束破壳，寒龟夏鳖一种味。",
            "且当以其肉充臛，死壳没信处。",
            "唯堪支床脚不堪钻灼与天卜，岁星主福德。",
            "官爵奉董秦，忍使黔娄生。",
            "覆尸无衣巾，天失眼不吊。",
            "岁星胡其仁，荧惑矍铄翁。",
            "执法大不中，月明无罪过。",
            "不纠蚀月虫，年年十月朝太微。",
            "支卢谪罚何灾凶，土星与土性相背。",
            "反养福德生祸害，到人头上死破败。",
            "今夜月蚀安可会，太白真将军。",
            "怒激锋铓生，恒州阵斩郦定进。",
            "项骨脃甚春蔓菁，天唯两眼失一眼。",
            "将军何处行天兵，辰星任廷尉。",
            "天律自主持，人命在盆底。",
            "固应乐见天盲时，天若不肯信。",
            "试唤皋陶鬼一问，一如今日。",
            "三台文昌宫，作上天纪纲。",
            "环天二十八宿，磊磊尚书郎。",
            "整顿排班行，剑握他人将。",
            "一四太阳侧，一四天市傍。",
            "操斧代大匠，两手不怕伤。",
            "弧矢引满反射人，天狼呀啄明煌煌。",
            "痴牛与騃女，不肯勤农桑。",
            "徒劳含淫思，旦夕遥相望。",
            "蚩尤簸旗弄旬朔，始搥天鼓鸣珰琅。",
            "枉矢能蛇行，眊目森森张。",
            "天狗下舐地，血流何滂滂。",
            "谲险万万党，架构何可当。",
            "眯目衅成就，害我光明王。",
            "请留北斗一星相北极，指麾万国悬中央。",
            "此外尽扫除，堆积如山冈。",
            "赎我父母光，当时常星没。",
            "殒雨如迸浆，似天会事发。",
            "叱喝诛奸强，何故中道废。",
            "自遗今日殃，善善又恶恶。",
            "郭公所以亡，愿天神圣心。",
            "无信他人忠，玉川子词讫。",
            "风色紧格格，近月黑暗边。",
            "有似动剑戟，须臾痴蟇精。",
            "两吻自决坼，初露半个璧。",
            "渐吐满轮魄，众星尽原赦。",
            "一蟇独诛磔，腹肚忽脱落。",
            "依旧挂穹碧，光彩未苏来。",
            "惨澹一片白，奈何万里光。",
            "受此吞吐厄，再得见天眼。",
            "感荷天地力，或问玉川子。",
            "孔子修春秋，二百四十年。",
            "月蚀尽不收，今子咄咄词。",
            "颇合孔意不，玉川子笑荅。",
            "或请听逗留，孔子父母鲁。",
            "讳鲁不讳周，书外书大恶。",
            "故月蚀不见收，予命唐天。",
            "口食唐土，唐礼过三。",
            "唐乐过五，小犹不说。",
            "大不可数，灾沴无有小大愈。",
            "安得引衰周，研核其可否。",
            "日分昼，月分夜。",
            "辨寒暑，一主刑。",
            "二主德，政乃举。",
            "孰为人面上，一目偏可去。",
            "愿天完两目，照下万方土。",
            "万古更不瞽，万万古。",
            "更不瞽，照万古。"
        ],
        "title": "月蚀诗",
        "id": "eaf1094e-b116-4d91-819b-df1a80e1c991"
    },
    {
        "author": "卢仝",
        "paragraphs": [
            "山有洞左颊，拾得玉碑子。",
            "其长一周尺，其阔一药匕。",
            "颜色九秋天，棱角四面起。",
            "轻敲吐寒流，清悲动神鬼。",
            "稽首置手中，只似一片水。",
            "至文反无文，上帝应有以。",
            "予疑仙石灵，愿以仙人比。",
            "心期香汤洗，归送箓堂里。",
            "颇奈穷相驴，行动如跛鳖。",
            "十里五里行，百蹶复千蹶。",
            "颜子不少夭，玉碑中路折。",
            "横文寻龟兆，直理任瓦裂。",
            "劈竹不可合，破环永离别。",
            "向人如有情，似痛滴无血。",
            "勘鬬平地上，罅坼多啮缺。",
            "百见百伤心，不堪再提挈。",
            "怪哉坚贞姿，忽脃不坚固。",
            "矧曰人间人，安能保常度。",
            "敢问生物成，败为有真素。",
            "为禀灵异气，不得受秽污。",
            "驴罪真不厚，驴生亦错误。",
            "更将前前行，复恐山神怒。",
            "白云蓊闭岭，高松吟古墓。",
            "置此忍其伤，驱驴下山路。"
        ],
        "title": "哭玉碑子",
        "id": "7fb73d6d-2a39-466f-959b-5bfb91c87fd7"
    },
    {
        "author": "卢仝",
        "paragraphs": [
            "常州贤刺史，从谏议大夫除。",
            "天地好生物，刺史性与天地俱。",
            "见山客，狎鱼鸟。",
            "坐山客，北亭湖。",
            "命舟人，驾舫子。",
            "漾漾菰蒲，酒兴引行处。",
            "正见渔人鱼，刺史密会山客意。",
            "复念网罗婴无辜，忽脱身上殷绯袍。",
            "尽买罟擭尽有无，鳗鳣鲇鳢鳅。",
            "涎恶最顽愚，鳟舫见豳风。",
            "质干稍高流，时白喷雪鲫鲤𦛇。",
            "此辈肥脃为绝尤，老鲤变化颇神异。",
            "三十六鳞如抹朱，水苞弘窟有蛟鼍。",
            "饵非龙饵唯无鲈，丛杂百千头。",
            "性命悬须臾，天心应刺史。",
            "刺史尽活诸，一一投深泉。",
            "跳脱不复拘，得水竞腾突。",
            "动作诡怪殊，或透藻而出。",
            "或破浪而趋，或掉尾孑孑。",
            "或奋鬣愉愉，或如莺掷梭。",
            "或如虵衔珠，四散渐不见。",
            "岛屿徒萦纡，鸂鶒鸰鸥凫。",
            "喜观争呌呼，小虾亦相庆。",
            "绕岸摇其须，乃知贪生不独顽痴夫。",
            "可怜百千命，几为中肠葅。",
            "若养圣贤真，大烹龙髓敢惜乎。",
            "苦痛如今人，尽是鱼食鱼。",
            "族类恣饮噉，强力无亲疏。",
            "明明刺史心，不欲与物相欺诬。",
            "岸虫两与命，无意杀此活彼用贼徒。",
            "亦忆清江使，横遭乎余且。",
            "圣神七十钻，不及泥中鳅。",
            "哀哉托非贤，五脏生冤雠。",
            "若当刺史时，圣物保不囚。",
            "不疑且不卜，二子安能谀。",
            "二子傥故谀，吾知心受诛。",
            "礼重一草木，易卦称中孚。",
            "又曰钓不纲，又曰远庖厨。",
            "故仁人用心，刺史尽合符。",
            "昔鲁公观棠距箴，遂被孔子贬而书。",
            "今刺史好生，德洽民心。",
            "谁为刺史一褒誉，刺史自上来。",
            "德风如草铺，衣冠兴废礼。",
            "百姓减暴租，豪猾不豪猾。",
            "鳏孤不鳏孤，开古孟渎三十里。",
            "四千顷泥坑为膏腴，刺史视之总若无。",
            "讼庭雀噪坐不得，湖上拔茭植芙蕖。",
            "胜业庄中二桑门，时时对坐谈真如。",
            "因说十千天子事，福力当与刺史俱。",
            "天雨曼陀罗花深没膝，四十千真珠璎珞堆高楼。",
            "此中怪特不可会，但慕刺史仁有余。",
            "刺史敕左右兼小家奴，慎勿背我沈毒钩。",
            "念鱼承奉刺史仁，深僻处，远远游。",
            "刺史官职小，教化未能敷。",
            "第一莫近人，恶人唯口腴。",
            "第一莫出境，四境多网罟。",
            "重伤刺史心，丧尔微贱躯。"
        ],
        "title": "观放鱼歌",
        "id": "d746a56b-a083-4549-b107-30764a8726b2"
    },
    {
        "author": "卢仝",
        "paragraphs": [
            "春风苦不仁，呼逐马蹄行人家。",
            "惭愧瘴气却怜我，入我憔悴骨中为生涯。",
            "数日不食强强行，何忍索我抱看满树花。",
            "不知四体正困𢞎，泥人啼哭声呀呀。",
            "忽来案上翻墨汁，涂抹诗书如老鸦。",
            "父怜母惜掴不得，却生痴笑令人嗟。",
            "宿舂连晓不成米，日高始进一椀茶。",
            "气力龙钟头欲白，凭仗添丁莫恼爷。"
        ],
        "title": "示添丁",
        "id": "8a1736c7-f4b2-40ac-b7cd-e5ad31ba8794"
    },
    {
        "author": "卢仝",
        "paragraphs": [
            "别来三得书，书道违离久。",
            "书处甚麤杀，且喜见汝手。",
            "殷十七又报，汝文颇新有。",
            "别来纔经年，囊盎未合斗。",
            "当是汝母贤，日夕加训诱。",
            "尚书当毕功，礼记速须剖。",
            "喽啰儿读书，何异摧枯朽。",
            "寻义低作声，便可养年寿。",
            "莫学村学生，麤气强呌吼。",
            "下学偷功夫，新宅锄䔧莠。",
            "乘凉劝奴婢，园里耨葱韭。",
            "远篱编榆棘，近眼栽桃柳。",
            "引水灌竹中，蒲池种莲藕。",
            "捞漉蛙𢋙脚，莫遣生科斗。",
            "竹林吾最惜，新笋好看守。",
            "万箨苞龙儿，攒迸溢林薮。",
            "吾眼恨不见，心肠痛如搊。",
            "宅钱都未还，债利日日厚。",
            "箨龙正称冤，莫杀入汝口。",
            "丁宁嘱托汝，汝活箨龙不。",
            "殷十七老儒，是汝父师友。",
            "传读有疑悞，輙告咨问取。",
            "两手莫破拳，一吻莫饮酒。",
            "莫学捕鸠鸽，莫学打鸡狗。",
            "小时无大伤，习性防已後。",
            "顽发苦恼人，汝母必不受。",
            "任汝恼弟妹，任汝恼姨舅。",
            "姨舅非吾亲，弟妹多老丑。",
            "莫恼添丁郎，泪子作面垢。",
            "莫引添丁郎，赫赤日里走。",
            "添丁郎小小，别吾来久久。",
            "脯脯不得吃，兄兄莫捻搜。",
            "他日吾归来，家人若弹糺。",
            "一百放一下，打汝九十九。"
        ],
        "title": "寄男抱孙",
        "id": "8b36420a-c7bd-412f-b5ae-34b845d79afc"
    },
    {
        "author": "卢仝",
        "paragraphs": [
            "为报玉川子，知君未是贤。",
            "低头虽有地，仰面輙无天。",
            "骨肉清成瘦，莴蔓老觉膻。",
            "家书与心事，相伴过流年。"
        ],
        "title": "自咏三首 一",
        "id": "022d23cb-86f8-444d-8d79-be5ab78ae495"
    },
    {
        "author": "卢仝",
        "paragraphs": [
            "卢子躘踵也，贤愚总莫惊。",
            "蚊蝱当家口，草石是亲情。",
            "万卷堆胸朽，三光撮眼明。",
            "翻悲广成子，闲气说长生。"
        ],
        "title": "自咏三首 二",
        "id": "490f56b2-c972-4c28-a4d2-0af9e7aa7b68"
    },
    {
        "author": "卢仝",
        "paragraphs": [
            "物外无知己，人间一癖王。",
            "生涯身是梦，耽乐酒为乡。",
            "日月黏髭须，云山锁肺肠。",
            "愚公只公是，不用谩惊张。"
        ],
        "title": "自咏三首 三",
        "id": "2d6d2bfe-caa5-421f-901e-d1d8a2b3a0d7"
    },
    {
        "author": "卢仝",
        "paragraphs": [
            "美酒拨醅酌，杨花飞尽时。",
            "落日长安道，方寸无人知。",
            "箧中制胜术，气雄屈指筭。",
            "半醉千殷勤，仰天一长叹。",
            "玉匣百炼剑，龟文又龙吼。",
            "抽赠王将军，勿使虚白首。"
        ],
        "title": "送王储詹事西游献兵书",
        "id": "4b58760b-e78a-4364-abca-7d70d797939d"
    },
    {
        "author": "卢仝",
        "paragraphs": [
            "春风杨柳陌，连骑醉离觞。",
            "千里远山碧，一条归路长。",
            "花开愁北渚，云去渡南湘。",
            "东望蒙蒙处，烟波是故乡。"
        ],
        "title": "送邵兵曹归江南",
        "id": "99332531-4755-4c27-9e58-f8edb49a47c1"
    },
    {
        "author": "卢仝",
        "paragraphs": [
            "何处堪惆怅，情亲不得亲。",
            "兴宁楼上月，辜负酒家春。"
        ],
        "title": "寄外兄魏澈",
        "id": "52bb4abd-fd0d-4c83-8966-98c4fdbcba34"
    },
    {
        "author": "卢仝",
        "paragraphs": [
            "相逢之处花茸茸，石壁攒峰千万重。",
            "他日期君何处好，寒流石上一株松。"
        ],
        "title": "喜逢郑三游山",
        "id": "20f73524-3069-43f0-8dbf-bd18fd1ac51f"
    },
    {
        "author": "卢仝",
        "paragraphs": [
            "妾本怀春女，春愁不自任。",
            "迷魂随凤客，娇思入琴心。",
            "托援交情重，当垆酌意深。",
            "谁家有夫壻，作赋得黄金。"
        ],
        "title": "卓女怨",
        "id": "2a428197-24d7-49a5-9fed-7cd545ef45af"
    },
    {
        "author": "卢仝",
        "paragraphs": [
            "去年留不住，年来也任他。",
            "当垆一榼酒，争奈两年何。"
        ],
        "title": "守岁二首 一",
        "id": "16677134-de54-4cf8-84bc-4322f7aa47c0"
    },
    {
        "author": "卢仝",
        "paragraphs": [
            "老来经节腊，乐事甚悠悠。",
            "不及儿童日，都卢不解愁。"
        ],
        "title": "守岁二首 二",
        "id": "5e5b0860-39b1-46ee-aa71-d772bd24bbc5"
    },
    {
        "author": "卢仝",
        "paragraphs": [
            "仙宫云箔卷，露出玉帘钩。",
            "清光无所赠，相忆凤皇楼。"
        ],
        "title": "新月",
        "id": "848eba6c-b222-4d42-92c5-c40f4d9fc35d"
    },
    {
        "author": "卢仝",
        "paragraphs": [
            "人生都几日，一半是离忧。",
            "但有尊中物，从他万事休。"
        ],
        "title": "解闷",
        "id": "8251441b-49cc-4e10-a2b7-04f29a180df3"
    },
    {
        "author": "卢仝",
        "paragraphs": [
            "风卷鱼龙暗楚关，白波沈却海门山。",
            "鹏腾鳌倒且快性，地坼天开总是闲。"
        ],
        "title": "杨子津",
        "id": "fcd6c448-bd3c-43dd-bdde-066f63af4013"
    },
    {
        "author": "卢仝",
        "paragraphs": [
            "春度春归无限春，今朝方始觉成人。",
            "从今克己应犹及，颜与梅花俱自新。"
        ],
        "title": "人日立春",
        "id": "920bb4e9-69cb-4226-a45c-04ba744e19c3"
    },
    {
        "author": "卢仝",
        "paragraphs": [
            "君归呼，君归兴不孤。",
            "谢朓澄江今夜月，也应忆着此山夫。"
        ],
        "title": "送尉迟羽之归宣州",
        "id": "4f414cae-e8ad-4929-b0db-72336a855944"
    },
    {
        "author": "卢仝",
        "paragraphs": [
            "新年何事最堪悲，病客遥听百舌儿。",
            "太岁只游桃李径，春风肯管岁寒枝。"
        ],
        "title": "悲新年",
        "id": "0b675645-500d-44b9-a70d-0bee63b0f7aa"
    },
    {
        "author": "卢仝",
        "paragraphs": [
            "爱酒如偷蜜，憎醒似见刀。",
            "君为曲糵主，酒醴莫辞劳。"
        ],
        "title": "忆酒寄刘侍郎",
        "id": "d46a47e0-dacf-4ae3-ae54-69db477abb28"
    },
    {
        "author": "卢仝",
        "paragraphs": [
            "刻成片玉白鹭鸶，欲捉纤鳞心自急。",
            "翘足沙头不得时，傍人不知谓闲立。"
        ],
        "title": "白鹭鸶",
        "id": "8b3dfcbb-be3e-4168-8e5f-19ce1e5fac80"
    },
    {
        "author": "卢仝",
        "paragraphs": [
            "五音六律十三徽，龙吟鹤响思庖羲。",
            "一弹流水一弹月，水月风生松树枝。"
        ],
        "title": "风中琴",
        "id": "03f8a03b-c23c-49bc-8ee1-50de17d40c23"
    },
    {
        "author": "卢仝",
        "paragraphs": [
            "霜秋自断魂，楚调怨离分。",
            "魄散瑶台月，心随巫峡云。",
            "蛾眉谁共画，凤曲不同闻。",
            "莫似湘妃泪，斑斑点翠裙。"
        ],
        "title": "感秋别怨",
        "id": "f548c1e1-4ec6-450e-8a5e-bf7f91fa1248"
    },
    {
        "author": "卢仝",
        "paragraphs": [
            "泉溜潜幽咽，琴鸣乍往还。",
            "长风翦不断，还在树枝间。"
        ],
        "title": "新蝉",
        "id": "174ab978-0f84-4865-957e-80d9f1a346d7"
    },
    {
        "author": "卢仝",
        "paragraphs": [
            "负霜停雪旧根枝，龙笙凤管君莫截。",
            "春风一番琴上来，摇碎金尊碧天月。"
        ],
        "title": "题褚遂良孙庭竹",
        "id": "755f9536-506a-47a2-a6bf-f83de74da4e8"
    },
    {
        "author": "卢仝",
        "paragraphs": [
            "三入寺，曦未来。",
            "辘轳无人井百尺，渴心归去生尘埃。"
        ],
        "title": "访含曦上人",
        "id": "e121d784-e855-4bc0-b69f-342c12d3e93d"
    },
    {
        "author": "卢仝",
        "paragraphs": [
            "扬州蒸毒似燂汤，客病清枯鬓欲霜。",
            "且喜闭门无俗物，四肢安稳一张床。"
        ],
        "title": "客淮南病",
        "id": "070f7ff7-71cb-4969-b3b5-d138eaaddfed"
    },
    {
        "author": "卢仝",
        "paragraphs": [
            "昨夜村饮归，健倒三四五。",
            "摩挲青莓苔，莫嗔惊着汝。"
        ],
        "title": "村醉",
        "id": "0a2ac536-d749-4430-b92c-aa82369da683"
    },
    {
        "author": "卢仝",
        "paragraphs": [
            "村醉黄昏归，健倒三四五。",
            "摩娑莓苔背，嗔我惊尔不。"
        ],
        "title": "村醉",
        "id": "da7785f1-3aaa-4274-a55a-da81028024df"
    },
    {
        "author": "卢仝",
        "paragraphs": [
            "竹下青莎中，细长三四片。",
            "主人虽不归，长见主人面。"
        ],
        "title": "萧宅二三子赠答诗二十首 客赠石",
        "id": "59e3f594-bbfb-4574-ab2e-69b415d8468c"
    },
    {
        "author": "卢仝",
        "paragraphs": [
            "自顾拨不转，何敢当主人。",
            "竹弟有清风，可以娱嘉宾。"
        ],
        "title": "萧宅二三子赠答诗二十首 石让竹",
        "id": "1d3be722-0840-4501-a2f8-d9c13878355d"
    },
    {
        "author": "卢仝",
        "paragraphs": [
            "竹弟谢石兄，清风非所任。",
            "随分有萧瑟，实无坚重心。"
        ],
        "title": "萧宅二三子赠答诗二十首 竹荅客",
        "id": "a1199d7f-9101-4e0e-9498-072a9bdee1d2"
    },
    {
        "author": "卢仝",
        "paragraphs": [
            "竹弟虽让客，不敢当客恩。",
            "自惭埋没久，满面苍苔痕。"
        ],
        "title": "萧宅二三子赠答诗二十首 石请客",
        "id": "7bb357ff-c3f3-43bb-ba83-43ac708f5a44"
    },
    {
        "author": "卢仝",
        "paragraphs": [
            "遍索天地间，彼此最痴癖。",
            "主人幸未来，与君为莫逆。"
        ],
        "title": "萧宅二三子赠答诗二十首 客荅石",
        "id": "c1177d8e-a46f-48f9-b280-bc2b6179f59e"
    },
    {
        "author": "卢仝",
        "paragraphs": [
            "石报孤竹君，此客甚高调。",
            "共我相共痴，不怕主人天下笑。",
            "我非蛱蝶儿，我非桃李枝。",
            "不要儿女扑，不要春风吹。",
            "苔藓印我面，雨露皴我皮。",
            "此故不嫌我，突兀蒙相知。",
            "此客即西归，我心徒依依。",
            "我欲随客去，累重不解飞。",
            "知弟虚心亦待客，此客何以共报之。"
        ],
        "title": "萧宅二三子赠答诗二十首 石荅竹",
        "id": "769a722c-3e1e-4b9a-adee-e6592eaa96c7"
    },
    {
        "author": "卢仝",
        "paragraphs": [
            "我本泰山阿，避地到南国。",
            "主人欲移家，我亦要归北。",
            "上客幸先归，愿托归飞翼。",
            "唯将翛翛风，累路报恩德。"
        ],
        "tags": [
            "泰山"
        ],
        "title": "萧宅二三子赠答诗二十首 竹请客",
        "id": "8e8e6eed-cb19-49b2-979a-ec1d3a0e3729"
    },
    {
        "author": "卢仝",
        "paragraphs": [
            "扬州驳杂地，不辨龙𧈼蜴。",
            "客身正干枯，行处无膏泽。",
            "太山道不远，相庇实无力。",
            "君若随我行，必有煎茶厄。"
        ],
        "title": "萧宅二三子赠答诗二十首 客谢竹",
        "id": "a2ad5a4a-4de4-4f9e-85d3-7147996b9b11"
    },
    {
        "author": "卢仝",
        "paragraphs": [
            "启母是诸母，三十六峰是诸父。",
            "知君家近父母家，小人安得不怀土。",
            "怜君与我金石交，君归可得共载否。",
            "小人无以报君恩，使君池亭风月古。"
        ],
        "title": "萧宅二三子赠答诗二十首 石请客",
        "id": "ebe156b5-edc2-4eb7-8537-c6c694e1c02b"
    },
    {
        "author": "卢仝",
        "paragraphs": [
            "我有水竹庄，甚近嵩之巅。",
            "是君归休处，可以终天年。",
            "虽有提携劳，不忧粮食钱。",
            "但恐主人心，疑我相钓竿。"
        ],
        "title": "萧宅二三子赠答诗二十首 客谢石",
        "id": "1fecc3a7-92f6-42d1-9dca-1a82a0f1cee4"
    },
    {
        "author": "卢仝",
        "paragraphs": [
            "主人若知我，应喜我结得君。",
            "主人不知我，我住何求于主人。",
            "我在天地间，自是一片物。",
            "可得杠压我，使我头不出。"
        ],
        "title": "萧宅二三子赠答诗二十首 石再请客",
        "id": "5a26f6d1-4f79-4ee4-ae75-7c4d32ffd227"
    },
    {
        "author": "卢仝",
        "paragraphs": [
            "石公说道理，句句出凡格。",
            "相知贵知心，岂恨主为客。",
            "过须归去来，旦晚上无厄。",
            "主人诚贤人，多应不相责。"
        ],
        "title": "萧宅二三子赠答诗二十首 客许石",
        "id": "f905ae5b-7950-494f-88b4-44b5d4041f2c"
    },
    {
        "author": "卢仝",
        "paragraphs": [
            "我生天地间，颇是往还数。",
            "已効炊爨劳，我亦不愿住。",
            "君有造化力，在君一降顾。",
            "我愿拔黄泉，轻举随君去。"
        ],
        "title": "萧宅二三子赠答诗二十首 井请客",
        "id": "705f9582-c56d-4641-80a7-e1c8638d9649"
    },
    {
        "author": "卢仝",
        "paragraphs": [
            "改邑不改井，此是井卦辞。",
            "井公莫怪惊，说我成憨痴。",
            "我纵有神力，争敢将公归。",
            "扬州恶百姓，疑我卷地皮。"
        ],
        "title": "萧宅二三子赠答诗二十首 客谢井",
        "id": "2f1d3111-022a-4153-9476-1a1356ca575e"
    },
    {
        "author": "卢仝",
        "paragraphs": [
            "兰兰是小草，不怕郎君骂。",
            "愿得随君行，暂到嵩山下。"
        ],
        "title": "萧宅二三子赠答诗二十首 马兰请客",
        "id": "6a8d087c-afdb-4acd-9ef0-e670f627b0b7"
    },
    {
        "author": "卢仝",
        "paragraphs": [
            "嵩山未必怜兰兰，兰兰已受郎君恩。",
            "不须刷帚跳踪走，只拟兰浪出其门。"
        ],
        "title": "萧宅二三子赠答诗二十首 客请马兰",
        "id": "e610c414-386a-433d-98d3-f8ac508574ec"
    },
    {
        "author": "卢仝",
        "paragraphs": [
            "粉末为四体，春风为生涯。",
            "愿得纷飞去，与君为眼花。"
        ],
        "title": "萧宅二三子赠答诗二十首 蛱蝶请客",
        "id": "d010bccc-64dd-44be-ad5c-6821e9fab47c"
    },
    {
        "author": "卢仝",
        "paragraphs": [
            "君是轻薄子，莫窥君子肠。",
            "且须看雀儿，雀儿衔尔将。"
        ],
        "title": "萧宅二三子赠答诗二十首 客荅蛱蝶",
        "id": "5092fe9b-fd4c-4145-99e9-281d5a979652"
    },
    {
        "author": "卢仝",
        "paragraphs": [
            "凡有水竹处，我曹长先行。",
            "愿君借我一勺水，与君昼夜歌德声。"
        ],
        "title": "萧宅二三子赠答诗二十首 虾𢋙请客",
        "id": "d32dbdef-e399-4e2c-a322-bafa0404e934"
    },
    {
        "author": "卢仝",
        "paragraphs": [
            "虾𢋙𢋙，叩头莫语人闻声，扬州虾蚬忽得便。",
            "腥臊臭秽逐我行，我身化作青泥坑。"
        ],
        "title": "萧宅二三子赠答诗二十首 客请虾𢋙",
        "id": "4093bcad-73b0-44dc-90f7-8b2d48364c11"
    },
    {
        "author": "卢仝",
        "paragraphs": [
            "龟，汝灵于人，不灵于身。",
            "致网于津，吾灵于身。",
            "不灵于人，致走于尘。",
            "龟，吾与汝邻。"
        ],
        "title": "龟铭",
        "id": "b80d6611-a75f-46ca-a380-6d5af8fc7713"
    },
    {
        "author": "卢仝",
        "paragraphs": [
            "有发兮朝朝思理，有身兮胡不如是。"
        ],
        "title": "梳铭",
        "id": "e46fd2d2-c301-4a2d-b2dc-d711002dc368"
    },
    {
        "author": "卢仝",
        "paragraphs": [
            "小妇欲入门，隈门匀红妆。",
            "大妇出门迎，正顿罗衣裳。",
            "门边两相见，笑乐不可当。",
            "夫子于傍聊断肠，小妇哆㖷上高堂。",
            "开玉匣，取琴张。",
            "陈金罍，酌满觞。",
            "顾言两相乐，永与同心事我郎。",
            "夫子于傍剩欲狂，珠帘风度百花香。",
            "翠帐云屏白玉床，啼鸟休啼花莫笑，女英新喜得娥皇。"
        ],
        "title": "小妇吟",
        "id": "dc34b08a-2f2f-4e84-83e7-5ec4bf590d97"
    },
    {
        "author": "卢仝",
        "paragraphs": [
            "夜半沙上行，月莹天心明。",
            "沙月浩无际，此中离思生。",
            "上天何寥廓，下地何峥嵘。",
            "吾道岂已矣，为君倾兕觥。"
        ],
        "title": "月下寄徐希仁",
        "id": "2fc2889f-6a5b-4219-bac2-26d55463ade5"
    },
    {
        "author": "卢仝",
        "paragraphs": [
            "灵山一片不灵石，手斲成器心所惜。",
            "凤鸟不至池不成，蛟龙干蟠水空滴。",
            "青松火炼翠烟凝，寒竹风摇远天碧。",
            "今日赠君离别心，此中至浅造化深。",
            "用之可以过珪璧，弃置还为一片石。"
        ],
        "title": "赠徐希仁石砚别",
        "id": "fc21d4e2-2331-4059-b838-60c1576202d1"
    },
    {
        "author": "卢仝",
        "paragraphs": [
            "当时我醉美人家，美人颜色娇如花。",
            "今日美人弃我去，青楼珠箔天之涯。",
            "天涯娟娟姮娥月，三五二八盈又缺。",
            "翠眉蝉鬓生别离，一望不见心断绝。",
            "心断绝，几千里。",
            "梦中醉卧巫山云，觉来泪滴湘江水。",
            "湘江两岸花木深，美人不见愁人心。",
            "含愁更奏绿绮琴，调高弦绝无知音。",
            "美人兮美人，不知为暮雨兮为朝云。",
            "相思一夜梅花发，忽到窗前疑是君。"
        ],
        "tags": [
            "爱情"
        ],
        "title": "有所思",
        "id": "25009c82-a1b6-47cb-9a8c-56050539f556"
    },
    {
        "author": "卢仝",
        "paragraphs": [
            "谁家女儿楼上头，指挥婢子挂帘钩。",
            "林花撩乱心之愁，卷却罗袖弹箜篌。",
            "箜篌历乱五六弦，罗袖掩面啼向天。",
            "相思弦断情不断，落花纷纷心欲穿。",
            "心欲穿，凭栏干。",
            "相忆柳条绿，相思锦帐寒。",
            "直缘感君恩爱一回顾，使我双泪长珊珊。",
            "我有娇靥待君笑，我有娇蛾待君扫。",
            "莺花烂熳君不来，及至君来花已老。",
            "心肠寸断谁得知，玉阶幂历生青草。"
        ],
        "title": "楼上女儿曲",
        "id": "6ceeebbc-4292-4d5a-ac04-4f224e649636"
    },
    {
        "author": "卢仝",
        "paragraphs": [
            "客行一夜秋风起，客梦南游渡湘水。",
            "湘水泠泠彻底清，二妃怨处无限情。",
            "娥皇不语启娇靥，女英目成转心惬。",
            "长眉入鬓何连娟，肌肤白玉秀且鲜。",
            "裴回共咏东方日，沈吟再理南风弦。",
            "声断续，思绵绵，中含幽意两不宣。",
            "殷勤纤手惊破梦，中宵寂寞心凄然。",
            "心凄然，肠亦绝。",
            "寐不寐兮玉枕寒，夜深夜兮霜似雪。",
            "镜中不见双翠眉，台前空挂纤纤月。",
            "纤纤月，盈复缺，娟娟似眉意难诀。",
            "愿此眉兮如此月，千里万里光不灭。"
        ],
        "title": "秋梦行",
        "id": "3c683683-1221-476c-be6e-0e7a0e34c25e"
    },
    {
        "author": "卢仝",
        "paragraphs": [
            "自君之出矣，壁上蜘蛛织。",
            "近取见妾心，夜夜无休息。",
            "妾有双玉环，寄君表相忆。",
            "环是妾之心，玉是君之德。",
            "驰情增悴容，蓄思损精力。",
            "玉簟寒凄凄，延想心恻恻。",
            "风含霜月明，水泛碧天色。",
            "此水有尽时，此情无终极。"
        ],
        "title": "自君之出矣",
        "id": "81f82a1d-d40f-407d-8a33-ae6d458c0e3e"
    },
    {
        "author": "卢仝",
        "paragraphs": [
            "日高丈五睡正浓，军将打门惊周公。",
            "口云谏议送书信，白绢斜封三道印。",
            "开缄宛见谏议面，手阅月团三百片。",
            "闻道新年入山里，蛰虫惊动春风起。",
            "天子须尝阳羡茶，百草不敢先开花。",
            "仁风暗结珠琲瓃，先春抽出黄金芽。",
            "摘鲜焙芳旋封裹，至精至好且不奢。",
            "至尊之余合王公，何事便到山人家。",
            "柴门反关无俗客，纱帽笼头自煎吃。",
            "碧云引风吹不断，白花浮光凝椀面。",
            "一椀喉吻润，两椀破孤闷。",
            "三椀搜枯肠，唯有文字五千卷。",
            "四椀发轻汗，平生不平事。",
            "尽向毛孔散，五椀肌骨清。",
            "六椀通仙灵，七椀吃不得也。",
            "唯觉两腋习习清风生，蓬莱山，在何处？玉川子，乘此清风欲归去。",
            "山上羣仙司下土，地位清高隔风雨。",
            "安得知百万亿苍生命，堕在巅崖受辛苦。",
            "便为谏议问苍生，到头还得苏息否。"
        ],
        "title": "走笔谢孟谏议寄新茶",
        "id": "6f33754e-1fb7-4140-8654-d729e9254a10"
    },
    {
        "author": "卢仝",
        "paragraphs": [
            "虫豸腊月皆在蛰，吾独何乃劳其形。",
            "小大无由知天命，但怪守道不得宁。",
            "老母妻子一挥手，涕下便作千里行。",
            "自顾不及遭霜叶，旦夕保得同飘零。",
            "达生何足云，偶然苦乐经其身。",
            "古来尧孔与桀跖，善恶何补如今人。"
        ],
        "title": "冬行三首 一",
        "id": "6fac0cea-b4ee-419b-9802-786d508141f9"
    },
    {
        "author": "卢仝",
        "paragraphs": [
            "长年爱伊洛，决计卜长久。",
            "赊买里仁宅，水竹且小有。",
            "卖宅将还资，旧业苦不厚。",
            "债家征利心，饿虎血染口。",
            "腊风刀刻肌，遂向东南走。",
            "贤哉韩员外，劝我莫强取。",
            "凭风谢长者，敢不愧心苟。",
            "赁载得估舟，估杂非吾偶。",
            "壮色排榻席，别座夸羊酒。",
            "落日无精光，哑暝被掣肘。",
            "漕石生齿牙，洗滩乱相掫。",
            "奔澌嚼篙杖，夹岸雪龙吼。",
            "可怜圣明朝，还为丧家狗。",
            "通运隔南溟，债利拄北斗。",
            "扬州屋舍贱，还债堪了不。",
            "此宅贮书籍，地湿忧蠹朽。",
            "贾僎旧相识，十年与营守。",
            "贫交多变态，僎得君子不。",
            "利命子罕言，我诚孔门丑。",
            "且贵终焉图，死免惭狐首。",
            "何当归帝乡，白云永相友。"
        ],
        "title": "冬行三首 二",
        "id": "1afe4765-24bf-4454-9663-7d3f5fdbcefd"
    },
    {
        "author": "卢仝",
        "paragraphs": [
            "不敢唾汴水，汴水入东海。",
            "污泥龙王宫，恐获不敬罪。",
            "不敢蹋汴堤，汴堤连秦宫。",
            "蹋尽天子土，馈餫无由通。",
            "此言虽太阔，且是臣心肠。",
            "野风结阴兵，千里鸣刀枪。",
            "海月护羇魄，到晓点孤光。",
            "上不事天子，下不识侯王。",
            "夜半睡独觉，爽气盈心堂。",
            "颜子甚年少，孔圣同行藏。",
            "我年过颜子，敢道不自强。",
            "船人虽奴兵，亦有意智长。",
            "问我何所得，乐色填清扬。",
            "我报果有为，孔经在衣裳。"
        ],
        "title": "冬行三首 三",
        "id": "56148045-3c5d-4d26-ac33-0fab19d30e23"
    },
    {
        "author": "卢仝",
        "paragraphs": [
            "忽见除书到，韩君又学官。",
            "死生纵有命，人事始知难。",
            "烈火先烧玉，庭芜不养兰。",
            "山夫与刺史，相对两巑岏。"
        ],
        "title": "常州孟谏议座上闻韩员外职方贬国子博士有感五首 一",
        "id": "3ab323d7-8bea-45ff-8bc0-5a018dbb7707"
    },
    {
        "author": "卢仝",
        "paragraphs": [
            "干禄无便佞，宜知黜此身。",
            "员郎犹小小，国学大频频。",
            "孤宦心肝直，天王苦死嗔。",
            "朝廷无谏议，谁是雪韩人。"
        ],
        "title": "常州孟谏议座上闻韩员外职方贬国子博士有感五首 二",
        "id": "5f6cb8bf-c3fd-410b-abe2-01174beb3dbb"
    },
    {
        "author": "卢仝",
        "paragraphs": [
            "何事遭朝贬，知何被不容。",
            "不如思所自，只欲涕无从。",
            "爵服何曾好，荷衣已惯缝。",
            "朝官莫相识，归去老岩松。"
        ],
        "title": "常州孟谏议座上闻韩员外职方贬国子博士有感五首 三",
        "id": "b44d6bf6-f460-4736-bca8-39ac88e509d4"
    },
    {
        "author": "卢仝",
        "paragraphs": [
            "力小垂垂上，天高又不登。",
            "致身唯一己，获罪则颜朋。",
            "禄位埋坑穽，康庄垒剑棱。",
            "公卿共惜取，莫遣玉山崩。"
        ],
        "title": "常州孟谏议座上闻韩员外职方贬国子博士有感五首 四",
        "id": "daf43c26-4521-4b77-841b-27df85b36a01"
    },
    {
        "author": "卢仝",
        "paragraphs": [
            "谁怜野田子，海内一韩侯。",
            "左道官虽乐，刚肠得健无。",
            "功名生地狱，礼教死天囚。",
            "莫言耕种好，须避蒺藜秋。"
        ],
        "title": "常州孟谏议座上闻韩员外职方贬国子博士有感五首 五",
        "id": "29f67424-a9c8-4065-895b-d0ab93422b9a"
    },
    {
        "author": "卢仝",
        "paragraphs": [
            "夏夜雨欲作，傍砌蚯蚓吟。",
            "念尔无筋骨，也应天地心。",
            "汝无亲朋累，汝无名利侵。",
            "孤韵似有说，哀怨何其深。",
            "泛泛轻薄子，旦夕还讴吟。",
            "肝胆异汝辈，热血徒相侵。"
        ],
        "title": "夏夜闻蚯蚓吟",
        "id": "5ee0b9cd-d5c0-4ae2-99cd-84f862aaa02b"
    },
    {
        "author": "卢仝",
        "paragraphs": [
            "伯龄不厌山，山不养伯龄。",
            "松颠有樵堕，石上无禾生。",
            "不忍六尺躯，遂作东南行。",
            "诸侯尽食肉，壮气吞八纮。",
            "不唧溜钝汉，何由通姓名。",
            "夷齐饿死日，武王称圣明。",
            "节义士枉死，何异鸿毛轻。",
            "努力事干谒，我心终不平。"
        ],
        "title": "扬州送伯龄过江",
        "id": "f658ef82-ee49-4fc2-b63f-81fe26a6bc06"
    },
    {
        "author": "卢仝",
        "paragraphs": [
            "君家山头松树风，适来入我竹林里。",
            "一片新茶破鼻香，请君速来助我喜。",
            "莫合九转大还丹，莫读三十六部大洞经。",
            "闲来共我说真意，齿下领取真长生。",
            "不须服药求神仙，神仙意智或偶然。",
            "自古圣贤放入土，淮南鸡犬驱上天。",
            "白日上升应不恶，药成且輙一丸药。",
            "暂时上天少问天，蛇头蝎尾谁安着。"
        ],
        "title": "忆金鹅山沈山人二首 一",
        "id": "7c71c254-efaf-47d0-bee9-057f1136e0b7"
    },
    {
        "author": "卢仝",
        "paragraphs": [
            "君爱炼药药欲成，我爱炼骨骨已清。",
            "试自比校得仙者，也应合得天上行。",
            "天门九重高崔嵬，清空凿出黄金堆。",
            "夜叉守门昼不启，夜半醮祭夜半开。",
            "夜叉喜欢动关锁，锁声㩧地生风雷。",
            "地上禽兽重血食，性命血化飞黄埃。",
            "太上道君莲花台，九门隔阔安在哉？呜呼！沈君大药成，兼须巧会鬼物情，无求长生丧厥生。"
        ],
        "title": "忆金鹅山沈山人二首 二",
        "id": "9a51666c-2ed6-4b2e-97f8-dfbc457fd9ec"
    },
    {
        "author": "卢仝",
        "paragraphs": [
            "萧乎萧乎，忆萧者嵩山之卢。",
            "卢扬州，萧歙州。",
            "相思过春花，鬓毛生麦秋。",
            "千灾万怪天南道，猩猩鹦鹉皆人言。",
            "山魈吹火虫入椀，鸩鸟咒诅鲛吐涎。",
            "就中南瘴欺北客，凭君数磨犀角吃。",
            "我忆君心千百间，千百间君何时还，使我夜夜劳魂魄。"
        ],
        "title": "寄萧二十三庆中",
        "id": "4b0d49ff-7769-43a0-b6e4-976cd4faa115"
    },
    {
        "author": "卢仝",
        "paragraphs": [
            "金鹅山中客，来到扬州市。",
            "买药床头一破颜，撇然便有上天意。",
            "日月高挂玄关深，金膏切淬肌骨异。",
            "人皆食谷与五味，独食太和阴阳气。",
            "浩浩流珠走百关，绵绵若存有深致。",
            "种玉不耕山外非内粹，凿儒关决文泉彰。",
            "风雅因君不复坠，光不外照刃不磨。",
            "回避人间恶富贵，三日四日五六日。",
            "盘礴化元搜万类，昼饮兴酣陶天和。",
            "夜话造微□精魅，示我插血不死方。",
            "赏我风格不肥腻，肉眼不识天上书。",
            "小儒安敢窥奥秘，昆仑路隔西北天。",
            "三山後浮不着地，君到头来忆我时，金简为吾镌一字。"
        ],
        "title": "赠金鹅山人沈师鲁",
        "id": "8a24a9f0-a89c-4b78-910f-ee4d8e51ea31"
    },
    {
        "author": "卢仝",
        "paragraphs": [
            "昨日之日不可追，今日之日须臾期。",
            "如此如此复如此，壮心死尽生鬓丝。",
            "秋风落叶客肠断，不办斗酒开愁眉。",
            "贤名圣行甚辛苦，周公孔子徒自欺。"
        ],
        "title": "叹昨日三首 一",
        "id": "085d992c-6234-4aa5-98bf-0aa2189f3353"
    },
    {
        "author": "卢仝",
        "paragraphs": [
            "天下薄夫苦耽酒，玉川先生也耽酒。",
            "薄夫有钱恣张乐，先生无钱养恬漠。",
            "有钱无钱俱可怜，百年骤过如流川。",
            "平生心事消散尽，天上白日悠悠悬。"
        ],
        "title": "叹昨日三首 二",
        "id": "d5179515-796e-467d-b744-3ab3494f1238"
    },
    {
        "author": "卢仝",
        "paragraphs": [
            "上帝板板主何物，日车劫劫西向没。",
            "自古贤圣无奈何，道行不得皆白骨。",
            "白骨土化鬼入泉，生人莫负平生年。",
            "何时出得禁酒国，满瓮酿酒曝背眠。"
        ],
        "title": "叹昨日三首 三",
        "id": "27e447ee-3210-40f1-8e5a-299cda7ccc9b"
    },
    {
        "author": "卢仝",
        "paragraphs": [
            "东海出明月，清明照毫发。",
            "朱弦初罢弹，金兔正奇绝。",
            "三五与二八，此时光满时。",
            "颇奈虾𢋙儿，吞我芳桂枝。",
            "我爱明镜洁，尔乃痕翳之。",
            "尔且无六翮，焉得升天涯。",
            "方寸有白刃，无由扬清辉。",
            "如何万里光，遭尔小物欺。",
            "却吐天汉中，良久素魄微。",
            "日月尚如此，人情良可知。"
        ],
        "title": "月蚀诗",
        "id": "5b79b11a-be68-48be-ad32-9920a6b12b77"
    },
    {
        "author": "卢仝",
        "paragraphs": [
            "初岁学钓鱼，自谓鱼易得。",
            "三十持钓竿，一鱼钓不得。",
            "人钩曲，我钩直，哀哉我钩又无食。"
        ],
        "title": "直钩吟",
        "id": "34abb2d3-a044-4ea5-aa2e-232ac5dd93aa"
    },
    {
        "author": "卢仝",
        "paragraphs": [
            "天地日月如等闲，卢仝四十无往还。",
            "唯有一片心脾骨，巉岩崒硉兀郁律。",
            "刀剑为峰㟧，平地放着高如昆仑山。",
            "天不容，地不受，日月不敢偷照耀。",
            "神农画八卦，凿破天心胸。",
            "女娲本是伏羲妇，恐天怒。",
            "捣炼五色石，引日月之针，五星之缕把天补。",
            "补了三日不肯归壻家，走向日中放老鸦。",
            "月里栽桂养虾𢋙，天公发怒化龙蛇。",
            "此龙此蛇得死病，神农合药救死命。",
            "天怪神农党龙蛇，罚神农为牛头。",
            "令载元气车，不知药中有毒药。",
            "药杀元气天不觉，尔来天地不神圣。",
            "日月之光无正定，不知元气元不死。",
            "忽闻空中唤马异，马异若不是祥瑞。",
            "空中敢道不容易，昨日仝不仝，异自异，是谓大仝而小异。",
            "今日仝自仝，异不异，是谓仝不往兮异不至。",
            "直当中兮动天地，白玉璞里斵出相思心。",
            "黄金矿里铸出相思泪，忽闻空中崩崖倒谷声。",
            "绝胜明珠千万斛，买得西施南威一双婢。",
            "此婢娇饶恼杀人，凝脂为肤翡翠裙。",
            "唯解画眉朱点唇，自从获得君。",
            "敲金摐玉凌浮云，却返顾。",
            "一双婢子何足云，平生结交若少人。",
            "忆君眼前如见君，青云欲开白日没。",
            "天眼不见此奇骨，此骨纵横奇又奇。",
            "千岁万岁枯松枝，半折半残压山谷。",
            "盘根蹙节成蛟螭，忽雷霹雳卒风暴雨撼不动。",
            "欲动不动千变万化总是鳞皴皮，此奇怪物不可欺。",
            "卢仝见马异文章，酌得马异胸中事。",
            "风姿骨本恰如此，是不是。"
        ],
        "title": "与马异结交诗",
        "id": "49d493f7-226a-4782-a0aa-cbe9b0ea4671"
    },
    {
        "author": "卢仝",
        "paragraphs": [
            "天生圣明君，必资忠贤臣。",
            "舜禹竭股肱，共佐尧为君。",
            "四载成地理，七政齐天文。",
            "阶下蓂荚生，琴上南风熏。",
            "轮转夏殷周，时复犹一人。",
            "秦汉事谗巧，魏晋忘机钧。",
            "猜忌相翦灭，尔来迷恩亲。",
            "以愚保其身，不觉身沈沦。",
            "以智理其国，遂为国之贼。",
            "苟图容一身，万事良可恻。",
            "可怜万乘君，聪明受沈惑。",
            "忠良伏草莽，无因施羽翼。",
            "日月异又蚀，天地晦如墨。",
            "既亢而後求，异哉龙之德。"
        ],
        "title": "感古四首 一",
        "id": "a0605938-ef92-4d3e-b031-e8cb113851ac"
    },
    {
        "author": "卢仝",
        "paragraphs": [
            "人生何所贵，所贵有终始。",
            "昨日盈尺璧，今朝尽瑕弃。",
            "苍蝇点垂棘，巧舌成锦绮。",
            "箕子为之奴，比干谏而死。",
            "仲尼鲁司寇，出走为羣婢。",
            "假如屈原醒，其奈一国醉。",
            "一国醉号呶，一人行清高。",
            "便欲激颓波，此事真徒劳。",
            "上山逢猛虎，入海逢巨鳌。",
            "王者苟不死，腰下鱼鳞刀。",
            "东海波连天，三度成桑田。",
            "高岸高于屋，斯须变溪谷。",
            "天地犹尚然，人情难久全。",
            "夜半白刃雠，旦来金石坚。",
            "萧绶既解坼，陈印亦弃捐。",
            "竭节遇刀割，输忠遭祸缠。",
            "不予衾之眠，信予衾之穿。",
            "镜明不自照，膏润徒自煎。",
            "抱剑长太息，泪堕秋风前。"
        ],
        "title": "感古四首 二",
        "id": "f7cbf2e2-135e-4220-931b-aa406aff8545"
    },
    {
        "author": "卢仝",
        "paragraphs": [
            "古来不患寡，所患患不均。",
            "单醪投长河，三军尽沈沦。",
            "今人异古人，结托唯亲宾。",
            "毁坼维鹊巢，不行鸤鸠仁。",
            "鄙恡不识分，有心占阳春。",
            "鸾鹤日已疎，燕雀日已亲。",
            "小物无大志，安测栖松筠。",
            "恩眷多弃故，物情尚逐新。",
            "瓦砾暂拂拭，光掩连城珍。",
            "唇吻恣谈铄，黄金同灰尘。",
            "苏秦北游赵，张禄西入秦。",
            "既变嫂叔节，仍摈华阳君。",
            "万世金石交，一饷如浮云。",
            "骨肉且不顾，何况长羁贫。"
        ],
        "title": "感古四首 三",
        "id": "5482de02-7c4d-4eee-9c39-550fa181d847"
    },
    {
        "author": "卢仝",
        "paragraphs": [
            "君莫以富贵，轻忽他年少。",
            "听我暂话会稽朱太守，正受冻饿时。",
            "索得人家贵傲妇，读书书史未润身。",
            "负薪辛苦胝生肘，谓言琴与瑟。",
            "糟糠结长久，不分杀人羽翮成。",
            "临临冲天妇嫌丑，□□□□□□□。",
            "其奈一朝太守振羽仪，乡关昼行衣锦衣。",
            "哀哉旧妇何眉目，新壻随行向天哭。",
            "寸心金石徒尔为，杯水庭沙空自覆。",
            "乃知愚妇人，妬忌阴毒心。",
            "唯救眼底事，不思日月深。",
            "等闲取羞死，岂如甘布衾。"
        ],
        "title": "感古四首 四",
        "id": "5c8a4fd5-ec11-47b9-9fa9-f593c78f1dd6"
    },
    {
        "author": "卢仝",
        "paragraphs": [
            "意志未成百不解，见人富贵亦心爱。",
            "等闲对酒呼三达，屠羊杀牛皆自在。",
            "放心为乐笙歌攒，壮气激作风霜寒。",
            "厨中玉馔盈金盘，方丈厌见嫌不餐。",
            "飞鹰跃马实快性，唇腐齿烂空巑岏。",
            "岂期福极翻成祸，祸成身诛家亦破。",
            "昨朝惆怅不如君，今日悲君不如我。",
            "否泰交加无定主，懒学风云戢翎羽。",
            "绿酒清琴好养生，出将入相无心取。",
            "三五图书旧揣摩，五千道德新䂓矩。"
        ],
        "title": "杂兴",
        "id": "f008105c-31b5-4425-a657-0190d8ccb568"
    },
    {
        "author": "卢仝",
        "paragraphs": [
            "昨夜霜月明，果有清音生。",
            "便欲走相和，愁闻寒玉声。"
        ],
        "title": "酬徐公以新文见招",
        "id": "6e9c969b-01de-455e-9897-95790e017031"
    },
    {
        "author": "卢仝",
        "paragraphs": [
            "贪残奸酗，狡佞讦愎。",
            "身之八杀，背惠，恃己。",
            "狎不肖，妬贤能。",
            "命之四孽，有是有此予敢辞。",
            "无是无此予之师，一日不见予心思。",
            "思其人，惧其人。",
            "其交其难，敢告于门。"
        ],
        "title": "门箴",
        "id": "4a33c0ea-0d03-4d50-83c1-ca030bbd4628"
    },
    {
        "author": "卢仝",
        "paragraphs": [
            "玉川子沿孟冬之寒流兮，辍棹上登生生亭。",
            "夫子何之兮，面逐云没兮南行。",
            "百川注海而心不写兮，落日千里凝寒精。",
            "予日衰期人生之世斯已矣，爰为今日犹犹岐路之心生。",
            "悲夫！南国风涛，鱼龙畜伏。",
            "予小子戆朴，必不能济夫子欲。",
            "嗟自惭承夫子而不失予兮，传古道甚分明。",
            "予且广孤目遐賷于天壤兮，庶得外尽万物变化之幽情。",
            "然後惭愧而来归兮，大息吾躬于夫子之亭。"
        ],
        "title": "孟夫子生生亭赋",
        "id": "a7a08144-c10f-44ef-8558-7064cc123c68"
    },
    {
        "author": "卢仝",
        "paragraphs": [
            "自识夫子面，便获夫子心。",
            "夫子一启颜，义重千黄金。",
            "平原孟尝骨已土，始有夫子堪知音。",
            "忽然夫子不语，带席帽，骑驴去。",
            "余对醁醽不能斟，君且来，余之瞻望心悠哉。",
            "零雨其蒙愁不散，闲花寂寂斑阶苔。",
            "不如对此景，含笑倾金罍。",
            "莫问四肢畅，暂取眉头开。",
            "弦琴待夫子，夫子来不来。"
        ],
        "title": "走笔追王内丘",
        "id": "1a55ca5a-de6c-4286-90a0-e57ed2adfeec"
    },
    {
        "author": "卢仝",
        "paragraphs": [
            "我思君兮河之壖，我为河中之泉，君为河中之青天。",
            "天青青，泉泠泠。",
            "泉含青天天隔泉，我思君兮心亦然。",
            "心亦然，此心复在天之侧。",
            "我心为风兮淅淅，君身为云兮羃羃。",
            "此风引此云兮云不来，此风此云兮何悠哉，与我身心双裴回。"
        ],
        "title": "思君吟寄□□生",
        "id": "f07f68a9-44c3-46d2-ba95-d54b51080a77"
    },
    {
        "author": "卢仝",
        "paragraphs": [
            "买得一片田，济源花洞前。",
            "千里石壁坼，一条流泌泉。",
            "青松盘樛枝，森森上插青冥天。",
            "枝上有□猨，宿处近鹤巢。",
            "清唳孤吟声相交，月轮下射空洞响，丝篁成韵风萧萧。",
            "我心尘外心，爱此尘外物。",
            "欲结尘外交，苦无尘外骨。",
            "泌泉有冰公，心静见真佛。",
            "可结尘外交，占此松与月。"
        ],
        "title": "将归山招冰僧",
        "id": "7adf7cb1-c2fc-48b8-b0da-afc846ccfbda"
    },
    {
        "author": "卢仝",
        "paragraphs": [
            "积雪三十日，车马路不通。",
            "贫病交亲绝，想忆唯愿公。",
            "春鸠报春归，苦寒生暗风。",
            "檐乳堕悬玉，日脚浮轻红。",
            "梅柳意却活，园圃冰始融。",
            "更候四体好，方可到寺中。"
        ],
        "title": "詶愿公雪中见寄",
        "id": "c8cf8714-e532-4480-b383-40518617e24c"
    },
    {
        "author": "卢仝",
        "paragraphs": [
            "天王二月行时令，白银作雪漫天涯。",
            "山人门前徧受赐，平地一尺白玉沙。",
            "云颓月坏桂英下，鹤毛风剪乱参差。",
            "山人屋中[冻]欲死，千树万树飞春花。",
            "菜头出土胶入地，山庄取粟埋却车。",
            "冷絮刀生削峭骨，冷虀斧破慰老牙。",
            "病妻烟眼泪滴滴，饥婴哭乳声呶呶。",
            "市头博米不用物，酒店买酒不肯赊。",
            "闻道西风弄剑戟，长阶杀人如乱麻。",
            "天眼高开欺草芽，我死未肯兴叹嗟。",
            "但恨口中无酒气，刘伶见我相揄揶。",
            "清风搅肠筋力绝，白灰压屋梁柱斜。",
            "圣明有道□命汉，可得再见朝日耶。",
            "柴门没胫昼不埽，黄昏遶树栖寒鸦。",
            "唯有河南韩县令，时时醉饱过贫家。"
        ],
        "title": "苦雪寄退之",
        "id": "edd3c229-3ebe-407a-bdb4-c68a740456b2"
    },
    {
        "author": "卢仝",
        "paragraphs": [
            "楞伽大师兄，夸曦识道理。",
            "破鏁推玄关，高辩果难揣。",
            "论语老庄易，搜索通神鬼。",
            "起信中百门，敲骨得佛髓。",
            "此外杂经律，泛读一万纸。",
            "高殿排名僧，执卷坐累累。",
            "化物自一心，三教齐发起。",
            "随钟嚼宫商，满口文字美。",
            "商贾女郎辈，不曾道生死。",
            "纵遇强礼拜，雅语不露齿。",
            "劈破天地来，节义可屈指。",
            "季展即此僧，孤立无依倚。",
            "近来爱作诗，新奇颇烦委。",
            "忽忽造古格，削尽俗绮靡。",
            "假如慵裹头，但勤读书史。",
            "切磋并工夫，休远不可比。",
            "怜僧无远□，信佛殊未已。",
            "貌古饶风情，清论兴亹亹。",
            "访余十数度，相去三五里。",
            "见时心亦喜，不见心亦喜。",
            "见时谈嚯乐，四座尽角嘴。",
            "不见养天和，无人聒人耳。",
            "昨朝披雪来，面色赤韡韡。",
            "封灶养黄金，许割方寸匕。",
            "泥丸佛□教，怛化庄亦耻。",
            "未达不敢尝，孔子疑季子。",
            "药成必分余，余必投泥里。",
            "不如向阳堂，拨醅泛浮蚁。",
            "曲米本无愆，酒成是法水。",
            "行道不见心，毁誉徒云尔。",
            "雪晴天气和，日光弄梅李。",
            "春鸟娇关关，春风醉旎旎。",
            "道上正无尘，人家有花卉。",
            "高僧有拄杖，愿得数觏止。"
        ],
        "title": "寄赠含曦上人",
        "id": "a9b43b1b-2edd-4129-9f05-4eea40538815"
    },
    {
        "author": "卢仝",
        "paragraphs": [
            "弹琴人似膝上琴，听琴人似匣中弦。",
            "二物各一处，音韵何由传。",
            "无风质气两相感，万般悲意方缠绵。",
            "初时天山之外飞白雪，渐渐万丈涧地生流泉。",
            "风梅花落轻扬扬，十指干净声涓涓。",
            "昭君可惜嫁单于，沙场不远只眼前。",
            "蔡琰薄命没胡虏，乌枭啾唧啼胡天。",
            "关山险隔一万里，颜色错漠生风烟。",
            "形魄散逐五音尽，双蛾结草空婵娟。",
            "中腹苦恨杳不极，新心愁绝难复传。",
            "金尊湛湛夜沈沈，余音叠发清联绵。",
            "主人醉盈有得色，座客向隅增内然。",
            "孔子怪责颜回瑟，野夫何事萧君筵。",
            "拂衣屡命请中废，月照书窗归独眠。"
        ],
        "title": "听萧君姬人弹琴",
        "id": "5d159bac-5591-4cea-b4be-a8189dcd002e"
    },
    {
        "author": "卢仝",
        "paragraphs": [
            "黄河中流日影斜，水天一色无津涯。",
            "处处惊波喷流飞雪花，篙工檝师力且武。",
            "进寸退尺莫能度，吾甚惧。",
            "念汝小虫子，造化借羽翼。",
            "随风戏中流，翩然有余力。",
            "吾不如汝无他，无羽翼。",
            "吾若有羽翼，则上叩天关。",
            "为圣君请贤臣，布惠化于人间。",
            "然後东飞浴东溟，吸日精。",
            "撼若木之英，纷而零。",
            "使地上学仙之子，得而食之皆长生。",
            "不学汝无端小虫子，叶叶水上无一事，忽遭风雨水中死。"
        ],
        "tags": [
            "黄河"
        ],
        "title": "蜻蜓歌",
        "id": "dd604a5e-6500-41f4-91cb-37957d8d961f"
    },
    {
        "author": "卢仝",
        "paragraphs": [
            "出山忘掩山门路，钓竿插在枯桑树。",
            "当时只有鸟窥窬，更亦无人得知处。",
            "家僮若失钓鱼竿，定是猨猴把将去。"
        ],
        "title": "出山作",
        "id": "fe37afc9-aa87-4bd6-963c-18680677f581"
    },
    {
        "author": "卢仝",
        "paragraphs": [
            "使者立取书，叠纸生百忧。",
            "使君若不信，他时看白头。",
            "三百六十州，克情惟柳州。",
            "柳州蛮天末，鄙夫嵩之幽。",
            "花落陇水头，各自东西流。",
            "凛凛长相逐，为谢池上鸥。"
        ],
        "title": "寄崔柳州",
        "id": "35ba3b04-173b-479d-a01f-d90e9f988722"
    },
    {
        "author": "卢仝",
        "paragraphs": [
            "春风满禅院，师独坐南轩。",
            "万化见中尽，始觉静性尊。",
            "我来契平生，目击道自存。",
            "与师不动游，游此无迹门。"
        ],
        "title": "赠稚禅师",
        "id": "d11d433d-29f4-47e8-99a3-91bb21b3f50b"
    },
    {
        "author": "卢仝",
        "paragraphs": [
            "杯度度一身，法度度万民。",
            "为报江南三二日，这回应见雪中人。"
        ],
        "title": "送好约法师归江南",
        "id": "8fefc1f8-1294-4635-a7c8-31354af6cace"
    },
    {
        "author": "卢仝",
        "paragraphs": [
            "淮上客情殊冷落，蛮方春早客何如。",
            "相思莫道无来使，回雁峯前好寄书。"
        ],
        "title": "萧二十三赴歙州婚期二首 一",
        "id": "9c200cc4-403f-415b-a379-d1f52f4b1e3c"
    },
    {
        "author": "卢仝",
        "paragraphs": [
            "南方山水生时兴，教有新诗得寄余。",
            "路带长安迢遰急，多应不逐使君书。"
        ],
        "title": "萧二十三赴歙州婚期二首 二",
        "id": "4c0cf5ac-21e0-44fe-9a34-b3d4f1912d5a"
    },
    {
        "author": "卢仝",
        "paragraphs": [
            "蛇毒毒有形，药毒毒有名。",
            "人毒毒在心，对面如弟兄。",
            "美言不可听，深于千丈坑。",
            "不如掩关坐，幽鸟时一声。"
        ],
        "title": "掩关铭",
        "id": "1d1553c3-e3fc-4073-9512-1e6b16f06046"
    },
    {
        "author": "卢仝",
        "paragraphs": [
            "行多有病住无粮，万里还乡未到乡。",
            "蓬鬓哀吟古城下，不堪秋气入金疮。"
        ],
        "tags": [
            "军人",
            "战争",
            "伤怀"
        ],
        "title": "逢病军人",
        "id": "80fc47d5-a784-443d-ac9c-b4d17845d161"
    },
    {
        "author": "卢仝",
        "paragraphs": [
            "饥拾松花渴饮泉，偶从山後到山前。",
            "阳坡软草厚如织，困与鹿麛相伴眠。"
        ],
        "title": "山中",
        "id": "f23edbec-77aa-4290-9908-8f2cedccdc15"
    },
    {
        "author": "卢仝",
        "paragraphs": [
            "衰残归未遂，寂寞此宵情。",
            "旧国余千里，新年隔数更。",
            "寒犹近北峭，风渐向东生。",
            "惟见长安陌，晨钟度火城。"
        ],
        "title": "除夜 一",
        "id": "dc767cf6-5731-4a4c-9cf9-7df7e0a9b31e"
    },
    {
        "author": "卢仝",
        "paragraphs": [
            "殷勤惜此夜，此夜在逡巡。",
            "烛尽年还别，鸡鸣老更新。",
            "傩声方去病，酒色已迎春。",
            "明日持杯处，谁为最後人。"
        ],
        "title": "除夜 二",
        "id": "55dc5769-3159-4269-b65f-081c50d3664c"
    },
    {
        "author": "李贺",
        "paragraphs": [
            "吴丝蜀桐张高秋，空白凝云颓不流。",
            "江娥啼竹素女愁，李凭中国弹箜篌。",
            "昆山玉碎凤皇呌，芙蓉泣露香兰笑。",
            "十二门前融冷光，二十三丝动紫皇。",
            "女娲炼石补天处，石破天惊逗秋雨。",
            "梦入坤山教神妪，老鱼跳波瘦蛟舞。",
            "吴质不眠倚桂树，露脚斜飞湿寒兔。"
        ],
        "title": "李凭箜篌引",
        "id": "af691759-fafe-4b65-893b-e37af39cbf6a"
    },
    {
        "author": "李贺",
        "paragraphs": [
            "垂杨叶老莺哺儿，残丝欲断黄蜂归。",
            "绿鬓年少金钗客，缥粉壶中沈琥珀。",
            "花台欲暮春辞去，落花起作回风舞。",
            "榆荚相催不知数，沈郎青钱夹城路。"
        ],
        "title": "残丝曲",
        "id": "60f418f1-447d-4916-b885-1cbab41f3bb8"
    },
    {
        "author": "李贺",
        "paragraphs": [
            "野粉椒壁黄，湿萤满梁殿。",
            "台城应教人，秋衾梦铜辇。",
            "吴霜点归鬓，身与塘蒲晚。",
            "脉脉辞金鱼，羁臣守迍贱。"
        ],
        "title": "还自会稽歌",
        "id": "eb9c11f4-96b8-4445-9ca8-7a6f7c87da21"
    },
    {
        "author": "李贺",
        "paragraphs": [
            "草暖云昏万里春，宫花拂面送行人。",
            "自言汉剑当飞去，何事还车载病身。"
        ],
        "tags": [
            "春天",
            "抒情",
            "无奈",
            "心情",
            "壮志未酬"
        ],
        "title": "出城寄权璩杨敬之",
        "id": "28565010-46b8-4425-a301-c7127f25b0cd"
    },
    {
        "author": "李贺",
        "paragraphs": [
            "别弟三年後，还家一日余。",
            "醁醽今夕酒，缃帙去时书。",
            "病骨犹能在，人间底事无。",
            "何须问牛马，抛掷任枭卢。"
        ],
        "title": "示弟",
        "id": "114321a4-5ada-4be8-8bae-1e6fb19d4e6f"
    },
    {
        "author": "李贺",
        "paragraphs": [
            "入水文光动，抽空绿影春。",
            "露华生笋迳，苔色拂霜根。",
            "织可承香汗，裁堪钓锦鳞。",
            "三梁曾入用，一节奉王孙。"
        ],
        "title": "竹",
        "id": "67cdba49-3ca4-4a9c-a2c2-ba0e179c93f4"
    },
    {
        "author": "李贺",
        "paragraphs": [
            "入苑白泱泱，宫入正靥黄。",
            "遶堤龙骨冷，拂岸鸭头香。",
            "别馆惊残梦，停杯泛小觞。",
            "幸因流浪处，暂得见何郎。"
        ],
        "title": "同沈驸马赋得御沟水",
        "id": "06007eea-c3e4-4a76-86c1-c2917fdff50f"
    },
    {
        "author": "李贺",
        "paragraphs": [
            "扫断马蹄痕，衙回自闭门。",
            "长鎗江米熟，小树枣花春。",
            "向壁悬如意，当帘阅角巾。",
            "犬书曾去洛，鹤病悔游秦。",
            "土甑封茶叶，山杯锁竹根。",
            "不知船上月，谁棹满溪云。"
        ],
        "title": "始为奉礼忆昌谷山居",
        "id": "1bec046f-3d2a-4202-8402-29a7f60269ee"
    },
    {
        "author": "李贺",
        "paragraphs": [
            "别浦今朝暗，罗帷午夜愁。",
            "鹊辞穿线月，花入曝衣楼。",
            "天上分金镜，人间望玉钩。",
            "钱塘苏小小，更值一年秋。"
        ],
        "tags": [
            "思念",
            "七夕情人节",
            "七夕节"
        ],
        "title": "七夕",
        "id": "833084ff-f269-4288-ad2b-6a62817f4c49"
    },
    {
        "author": "李贺",
        "paragraphs": [
            "春月夜啼鸦，宫帘隔御花。",
            "云生朱络暗，石断紫钱斜。",
            "玉椀盛残露，银灯点旧纱。",
            "蜀王无近信，泉上有芹芽。"
        ],
        "title": "过华清宫",
        "id": "e7251348-a89b-45a4-aa43-ac2156854063"
    },
    {
        "author": "李贺",
        "paragraphs": [
            "吴兴才人怨春风，桃花满陌千里红。",
            "紫丝竹断騘马小，家住钱塘东复东。",
            "白藤交穿织书笈，短策齐裁如梵夹。",
            "雄光宝矿献春卿，烟底蓦波乘一叶。",
            "春卿拾材白日下，掷置黄金解龙马。",
            "携笈归江重入门，劳劳谁是怜君者。",
            "吾闻壮夫重心骨，古人三走无摧捽。",
            "请君待旦事长鞭，他日还辕及秋律。"
        ],
        "tags": [
            "送别",
            "宽慰"
        ],
        "title": "送沈亚之歌",
        "id": "851cd22f-1855-4daf-8578-dc0d3170570a"
    },
    {
        "author": "李贺",
        "paragraphs": [
            "长卿怀茂陵，绿草垂石井。",
            "弹琴看文君，春风吹鬓影。",
            "梁王与武帝，弃之如断梗。",
            "惟留一简书，金泥泰山顶。"
        ],
        "tags": [
            "泰山"
        ],
        "title": "咏怀二首 一",
        "id": "0e4aa75a-c9d0-42d6-b470-3c933525d99d"
    },
    {
        "author": "李贺",
        "paragraphs": [
            "日夕着书罢，惊霜落素丝。",
            "镜中聊自笑，讵是南山期。",
            "头上无幅巾，苦蘗已染衣。",
            "不见清溪鱼，饮水得自宜。"
        ],
        "title": "咏怀二首 二",
        "id": "08f4c7c2-b546-4c58-ab26-d07d53c83330"
    },
    {
        "author": "李贺",
        "paragraphs": [
            "汀洲白苹草，柳恽乘马归。",
            "江头樝树香，岸上蝴蝶飞。",
            "酒杯箬叶露，玉轸蜀桐虚。",
            "朱楼通水陌，沙暖一双鱼。"
        ],
        "title": "追和柳恽",
        "id": "285d8546-7dc9-41ef-97ce-fbe35e8bb9c0"
    },
    {
        "author": "李贺",
        "paragraphs": [
            "先辈匣中三尺水，曾入吴潭斩龙子。",
            "隙月斜明刮露寒，练带平铺吹不起。",
            "蛟胎皮老蒺藜刺，鸊鹈淬花白鹇尾。",
            "直是荆轲一片心，莫教照见春坊字。",
            "挼丝团金悬䍡𦌉，神光欲截蓝田玉。",
            "提出西方白帝惊，嗷嗷鬼母秋郊哭。"
        ],
        "title": "春坊正字剑子歌",
        "id": "14bb787d-e384-4568-a9b7-d6dd6a447125"
    },
    {
        "author": "李贺",
        "paragraphs": [
            "褭褭沈水烟，乌啼夜阑景。",
            "曲沼芙蓉波，腰围白玉冷。"
        ],
        "title": "贵公子夜阑曲",
        "id": "8f873896-d13b-474f-a111-3c36beb1455c"
    },
    {
        "author": "李贺",
        "paragraphs": [
            "黑云压城城欲摧，甲光向日金鳞开。",
            "角声满天秋色里，塞上燕脂凝夜紫。",
            "半卷红旗临易水，霜重鼓寒声不起。",
            "报君黄金台上意，提携玉龙为君死。"
        ],
        "tags": [
            "战争",
            "初中古诗",
            "乐府",
            "九年级下册(课外)",
            "边塞",
            "拟古"
        ],
        "title": "雁门太守行",
        "id": "5ec77a99-b8d7-4845-b03e-47704d8f4fd9"
    },
    {
        "author": "李贺",
        "paragraphs": [
            "妾家住横塘，红纱满桂香。",
            "青云教绾头上髻，明月与作耳边珰。",
            "莲风起，江畔春。",
            "大堤上，留北人。",
            "郎食鲤鱼尾，妾食猩猩唇。",
            "莫指襄阳道，绿浦归帆少。",
            "今日菖蒲花，明朝枫树老。"
        ],
        "tags": [
            "爱情",
            "女子"
        ],
        "title": "大堤曲",
        "id": "62f91b86-6227-4527-bb0b-21cd0bb40c68"
    },
    {
        "author": "李贺",
        "paragraphs": [
            "枫香晚花静，锦水南山影。",
            "惊石坠猨哀，竹云愁半岭。",
            "凉月生秋浦，玉沙粼粼光。",
            "谁家红泪客，不忍过瞿塘。"
        ],
        "tags": [
            "离别",
            "抒情",
            "山水",
            "写景"
        ],
        "title": "蜀国弦",
        "id": "cdb9ef73-95e2-4c70-8ab7-3512bdd7899a"
    },
    {
        "author": "李贺",
        "paragraphs": [
            "幽兰露，如啼眼。",
            "无物结同心，烟花不堪剪。",
            "草如茵，松如盖。",
            "风为裳，水为佩。",
            "油壁车，夕相待。",
            "冷翠烛，劳光彩。",
            "西陵下，风吹雨。"
        ],
        "tags": [
            "抒情",
            "写鬼",
            "写景"
        ],
        "title": "苏小小墓",
        "id": "5123af54-01dd-4aa8-aa3d-0f4147076fb3"
    },
    {
        "author": "李贺",
        "paragraphs": [
            "老兔寒蟾泣天色，云楼半开壁斜白。",
            "玉轮轧露湿团光，鸾佩相逢桂香陌。",
            "黄尘清水三山下，更变千年如走马。",
            "遥望齐州九点烟，一泓海水杯中泻。"
        ],
        "tags": [
            "梦游",
            "月宫",
            "想象",
            "哲理"
        ],
        "title": "梦天",
        "id": "812cff97-e2ca-447b-abf6-76617a8f77f8"
    },
    {
        "author": "李贺",
        "paragraphs": [
            "头玉硗硗眉刷翠，杜郎生得真男子。",
            "骨重神寒天庙器，一双瞳人剪秋水。",
            "竹马梢梢摇绿尾，银鸾睒光踏半臂。",
            "东家娇娘求对值，浓笑画空作唐字。",
            "眼大心雄知所以，莫忘作歌人姓李。"
        ],
        "title": "唐儿歌",
        "id": "d47b5ddf-b6b3-4cab-b622-9638c75f9d05"
    },
    {
        "author": "李贺",
        "paragraphs": [
            "青霓扣额呼宫神，鸿龙玉狗开天门。",
            "石榴花发满溪津，溪女洗花染白云。",
            "绿章封事咨元父，六街马蹄浩无主。",
            "虚空风气不清泠，短衣小冠作尘土。",
            "金家香衖千轮鸣，杨雄秋室无俗声。",
            "愿携汉戟招书鬼，休令恨骨填蒿里。"
        ],
        "title": "绿章封事",
        "id": "d3342f18-e2fa-4cf0-9cb7-22dac3b27996"
    },
    {
        "author": "李贺",
        "paragraphs": [
            "上楼迎春新春归，暗黄着柳宫漏迟。",
            "薄薄淡霭弄野姿，寒绿幽风生短丝。",
            "锦床晓卧玉肌冷，露脸未开对朝暝。",
            "官街柳带不堪折，早晚菖蒲胜绾结。"
        ],
        "title": "河南府试十二月乐词 正月",
        "id": "914d9fc8-19ec-440a-bc48-3cef9caa8768"
    },
    {
        "author": "李贺",
        "paragraphs": [
            "二月饮酒采桑津，宜男草生兰笑人。",
            "蒲如交剑风如熏，劳劳胡燕怨酣春。",
            "薇帐逗烟生绿尘，金翘峨髻愁暮云。",
            "沓飒起舞真珠裙，津头送别唱流水，酒客背寒南山死。"
        ],
        "title": "河南府试十二月乐词 二月",
        "id": "125b75c6-8e96-40ba-88b9-7ee641cf8f09"
    },
    {
        "author": "李贺",
        "paragraphs": [
            "东方风来满眼春，花城柳暗愁杀人。",
            "复宫深殿竹风起，新翠舞衿净如水。",
            "光风转蕙百余里，暖雾驱云扑天地。",
            "军装宫妓扫蛾浅，摇摇锦旗夹城暖。",
            "曲水漂香去不归，梨花落尽成秋苑。"
        ],
        "title": "河南府试十二月乐词 三月",
        "id": "4a4cca6a-fe64-4cb3-86af-e9768374ed35"
    },
    {
        "author": "李贺",
        "paragraphs": [
            "晓凉暮凉树如盖，千山浓绿生云外。",
            "依微香雨青氛氲，腻叶蟠花照曲门。",
            "金塘闲水摇碧漪，老景沈重无惊飞，堕红残萼暗参差。"
        ],
        "title": "河南府试十二月乐词 四月",
        "id": "b2679bd1-a495-4b9b-9388-cdebc0fae71b"
    },
    {
        "author": "李贺",
        "paragraphs": [
            "雕玉押帘额，轻縠笼虚门。",
            "井汲铅华水，扇织鸳鸯纹。",
            "回雪舞凉殿，甘露洗空绿。",
            "罗袖从徊翔，香汗沾宝粟。"
        ],
        "title": "河南府试十二月乐词 五月",
        "id": "c0b70e60-687b-4300-a82f-5ef31807f377"
    },
    {
        "author": "李贺",
        "paragraphs": [
            "裁生罗，伐湘竹。",
            "帔拂疎霜簟秋玉，炎炎红镜东方开。",
            "晕如车轮上裴回，啾啾赤帝骑龙来。"
        ],
        "title": "河南府试十二月乐词 六月",
        "id": "94a3e3ca-a454-4c8d-a7ac-db2972824153"
    },
    {
        "author": "李贺",
        "paragraphs": [
            "星依云渚冷，露滴盘中圆。",
            "好花生木末，衰蕙愁空园。",
            "夜天如玉砌，池叶极青钱。",
            "仅厌舞衫薄，稍知花簟寒。",
            "晓风何拂拂，北斗光阑干。"
        ],
        "title": "河南府试十二月乐词 七月",
        "id": "bd9c6e48-67cc-4572-ac94-c84fa2fe2102"
    },
    {
        "author": "李贺",
        "paragraphs": [
            "孀妾怨夜长，独客梦归家。",
            "傍檐虫缉丝，向壁灯垂花。",
            "帘外月光吐，帘内树影斜。",
            "悠悠飞露姿，点缀池中荷。"
        ],
        "title": "河南府试十二月乐词 八月",
        "id": "449f1e98-a05e-49b7-9889-9ec3b83028f5"
    },
    {
        "author": "李贺",
        "paragraphs": [
            "离宫散萤天似水，竹黄池冷芙蓉死。",
            "月缀金铺光脉脉，凉苑虚庭空澹白。",
            "露花飞飞风草草，翠锦斓斑满层道。",
            "鸡人罢唱晓珑璁𤧚，鸦啼金井下疎桐。"
        ],
        "title": "河南府试十二月乐词 九月",
        "id": "490c93ea-fe03-429a-bb4a-7449b67b010d"
    },
    {
        "author": "李贺",
        "paragraphs": [
            "玉壶银箭稍难倾，釭花夜笑凝幽明。",
            "碎霜斜舞上罗幕，烛龙两行照飞阁。",
            "珠帷怨卧不成眠，金凤刺衣着体寒，长眉对月鬬弯环。"
        ],
        "title": "河南府试十二月乐词 十月",
        "id": "466d4a0b-4f78-42b8-bb58-f82dfd417011"
    },
    {
        "author": "李贺",
        "paragraphs": [
            "宫城团回凛严光，白天碎碎堕琼芳。",
            "挝钟高饮千日酒，却天凝寒作君寿。"
        ],
        "title": "河南府试十二月乐词 十一月",
        "id": "f36afa21-659d-4c53-951f-95b112fb00d9"
    },
    {
        "author": "李贺",
        "paragraphs": [
            "日脚淡光红洒洒，薄霜不销桂枝下。",
            "依稀和气排冬严，已就长日辞长夜。"
        ],
        "title": "河南府试十二月乐词 十二月",
        "id": "e261fc91-5868-45d2-af14-8c55afdecfc8"
    },
    {
        "author": "李贺",
        "paragraphs": [
            "帝重光，年重时。",
            "七十二候回环推，天官玉管灰剩飞。",
            "今岁何长来岁迟，王母移桃献天子。"
        ],
        "title": "河南府试十二月乐词 闰月",
        "id": "851219e8-5993-4d52-868a-8dfe431c0ddb"
    },
    {
        "author": "李贺",
        "paragraphs": [
            "天河夜转漂回星，银浦流云学水声。",
            "玉宫桂树花未落，仙妾采香垂佩缨。",
            "秦妃卷帘北窗晓，窗前植桐青凤小。",
            "王子吹笙鹅管长，呼龙耕烟种瑶草。",
            "粉霞红绶藕丝裙，青洲步拾兰苕春。",
            "东指羲和能走马，海尘新生石山下。"
        ],
        "title": "天上谣",
        "id": "681fe831-2fb0-4bae-bb2a-41d499309c7a"
    },
    {
        "author": "李贺",
        "paragraphs": [
            "南风吹山作平地，帝遣天吴移海水。",
            "王母桃花千遍红，彭祖巫咸几回死。",
            "青毛骢马参差钱，娇春杨柳含细烟。",
            "筝人劝我金屈巵，神血未凝身问谁。",
            "不须浪饮丁都护，世上英雄本无主。",
            "买丝绣作平原君，有酒惟浇赵州土。",
            "漏催水咽玉蟾蜍，卫娘发薄不胜梳。",
            "看见秋眉换新绿，二十男儿那刺促。"
        ],
        "tags": [
            "春天",
            "抒怀",
            "写景"
        ],
        "title": "浩歌",
        "id": "41a7ff30-5f3a-44dd-bdf9-217b0772d04e"
    },
    {
        "author": "李贺",
        "paragraphs": [
            "桐风惊心壮士苦，衰灯络纬啼寒素。",
            "谁看青简一编书，不遣花虫粉空蠹。",
            "思牵今夜肠应直，雨冷香魂吊书客。",
            "秋坟鬼唱鲍家诗，恨血千年土中碧。"
        ],
        "tags": [
            "抒情",
            "写鬼",
            "悲秋"
        ],
        "title": "秋来",
        "id": "58301f45-20a8-4430-9da2-73aa936311b0"
    },
    {
        "author": "李贺",
        "paragraphs": [
            "洞庭明月一千里，凉风雁啼天在水。",
            "九节菖蒲石上死，湘神弹琴迎帝子。",
            "山头老桂吹古香，雌龙怨吟寒水光。",
            "沙浦走鱼白石郎，闲取真珠掷龙堂。"
        ],
        "tags": [
            "洞庭湖"
        ],
        "title": "帝子歌",
        "id": "68f64cf6-fb41-4aeb-9649-612828fa994f"
    },
    {
        "author": "李贺",
        "paragraphs": [
            "秦王骑虎游八极，剑光照空天自碧。",
            "羲和敲日玻璃声，劫灰飞尽古今平。",
            "龙头泻酒邀酒星，金槽琵琶夜枨枨。",
            "洞庭雨脚来吹笙，酒酣喝月使倒行。",
            "银云栉栉瑶殿明，宫门掌事报一更。",
            "花楼玉凤声娇狞，海绡红文香浅清。",
            "黄鹅跌舞千年觥，仙人烛树蜡烟轻，清琴醉眼泪泓泓。"
        ],
        "tags": [
            "洞庭湖",
            "写人",
            "讽喻",
            "写人诗"
        ],
        "title": "秦王饮酒",
        "id": "20940092-30e7-45fb-b74d-866aa0f9368d"
    },
    {
        "author": "李贺",
        "paragraphs": [
            "真珠小娘下清廓，洛苑香风飞绰绰。",
            "寒鬓斜钗玉燕光，高楼唱月敲悬珰。",
            "兰风桂露洒幽翠，红弦褭云咽深思。",
            "花袍白马不归来，浓蛾叠柳香唇醉。",
            "金鹅屏风蜀山梦，鸾裾凤带行烟重。",
            "八骢笼晃脸差移，日丝繁散曛罗洞。",
            "市南曲陌无秋凉，楚腰卫鬓四时芳。",
            "玉喉窱窱排空光，牵云曳雪留陆郎。"
        ],
        "title": "洛姝真珠",
        "id": "4ce0824b-965f-482e-bf01-ce11bb71519a"
    },
    {
        "author": "李贺",
        "paragraphs": [
            "紫皇宫殿重重开，夫人飞入琼瑶台。",
            "绿香绣帐何时歇，青云无光宫水咽。",
            "翩联桂花坠秋月，孤鸾惊啼商丝发。",
            "红壁阑珊悬佩珰，歌台小妓遥相望。",
            "玉蟾滴水鸡人唱，露华兰叶参差光。"
        ],
        "title": "李夫人歌",
        "id": "7bd22cdb-d78e-4bd5-af73-b08be1974bbe"
    },
    {
        "author": "李贺",
        "paragraphs": [
            "我有辞乡剑，玉锋堪截云。",
            "襄阳走马客，意气自生春。",
            "朝嫌剑花净，暮嫌剑光冷。",
            "能持剑向人，不解持照身。"
        ],
        "title": "走马引",
        "id": "9b8850ed-6675-484b-90da-32b3125eff83"
    },
    {
        "author": "李贺",
        "paragraphs": [
            "筠竹千年老不死，长伴秦娥盖湘水。",
            "蛮娘吟弄满寒空，九山静绿泪花红。",
            "离鸾别凤烟梧中，巫云蜀雨遥相通。",
            "幽愁秋气上青枫，凉夜波间吟古龙。"
        ],
        "title": "湘妃",
        "id": "a61b7143-b9e1-4f90-8377-a0b43ba22469"
    },
    {
        "author": "李贺",
        "paragraphs": [
            "花枝草蔓眼中开，小白长红越女腮。",
            "可怜日暮嫣香落，嫁与春风不用媒。"
        ],
        "title": "南园十三首 一",
        "id": "6766c804-9532-42e3-b85d-d0d4d8bccecf"
    },
    {
        "author": "李贺",
        "paragraphs": [
            "宫北田塍晓气酣，黄桑饮露窣宫帘。",
            "长腰健妇偷攀折，将餧吴王八蠒蚕。"
        ],
        "title": "南园十三首 二",
        "id": "f7be70b4-9936-4c6b-85fc-0424a0585aaa"
    },
    {
        "author": "李贺",
        "paragraphs": [
            "竹里缲丝挑网车，青蝉独噪日光斜。",
            "桃胶迎夏香琥珀，自课越佣能种瓜。"
        ],
        "title": "南园十三首 三",
        "id": "21e0b774-e999-4b7a-9e1d-25160d5398c8"
    },
    {
        "author": "李贺",
        "paragraphs": [
            "三十未有二十余，白日长饥小甲蔬。",
            "桥头长老相哀念，因遗戎韬一卷书。"
        ],
        "title": "南园十三首 四",
        "id": "daa7ff23-495a-4b06-ac17-e74485a5a79a"
    },
    {
        "author": "李贺",
        "paragraphs": [
            "男儿何不带吴钩，收取关山五十州。",
            "请君暂上凌烟阁，若个书生万户侯。"
        ],
        "tags": [
            "爱国",
            "励志",
            "带有地名",
            "地名"
        ],
        "title": "南园十三首 五",
        "id": "b810b1ca-557d-4589-bebb-766e3bec858d"
    },
    {
        "author": "李贺",
        "paragraphs": [
            "寻章摘句老雕虫，晓月当帘挂玉弓。",
            "不见年年辽海上，文章何处哭秋风。"
        ],
        "title": "南园十三首 六",
        "id": "22f75e20-7e62-4c0e-93ca-f71ebba61fa6"
    },
    {
        "author": "李贺",
        "paragraphs": [
            "长卿牢落悲空舍，曼倩诙谐取自容。",
            "见买若耶溪水剑，明朝归去事猨公。"
        ],
        "title": "南园十三首 七",
        "id": "62b591eb-db79-4031-a251-393685fe82ff"
    },
    {
        "author": "李贺",
        "paragraphs": [
            "春水初生乳燕飞，黄蜂小尾扑花归。",
            "窗含远色通书幌，鱼拥香钩近石矶。"
        ],
        "title": "南园十三首 八",
        "id": "60fb1559-a65f-4dab-97ed-ac5e568e5c77"
    },
    {
        "author": "李贺",
        "paragraphs": [
            "泉沙耎卧鸳鸯暖，曲岸回篙舴艋迟。",
            "泻酒木栏椒叶盖，病容扶起种菱丝。"
        ],
        "title": "南园十三首 九",
        "id": "d1ec4bb4-6f3b-4f1b-accf-a861c00c088d"
    },
    {
        "author": "李贺",
        "paragraphs": [
            "边让今朝忆蔡邕，无心裁曲卧春风。",
            "舍南有竹堪书字，老去溪头作钓翁。"
        ],
        "title": "南园十三首 十",
        "id": "19bb5bca-4b8e-48f2-a343-664238cc8f92"
    },
    {
        "author": "李贺",
        "paragraphs": [
            "长峦谷口倚嵇家，白昼千峰老翠华。",
            "自履藤鞋收石蜜，手牵苔絮长莼花。"
        ],
        "title": "南园十三首 十一",
        "id": "32f9d2a4-562b-41b6-8908-54ddeae48f90"
    },
    {
        "author": "李贺",
        "paragraphs": [
            "松溪黑水新龙卵，桂洞生硝旧马牙。",
            "谁遣虞卿裁道帔，轻绡一匹染朝霞。"
        ],
        "title": "南园十三首 十二",
        "id": "ea8a85f0-c040-4d22-a1a5-ac73d071c92d"
    },
    {
        "author": "李贺",
        "paragraphs": [
            "小树开朝迳，长茸湿夜烟。",
            "柳花惊雪浦，麦雨涨溪田。",
            "古剎疎钟度，遥岚破月悬。",
            "沙头敲石火，烧竹照渔船。"
        ],
        "title": "南园十三首 十三",
        "id": "d3a57a70-7001-44b7-9027-ba29a150c8bb"
    },
    {
        "author": "李贺",
        "paragraphs": [
            "茂陵刘郎秋风客，夜闻马嘶晓无迹。",
            "画栏桂树悬秋香，三十六宫土花碧。",
            "魏官牵车指千里，东关酸风射眸子。",
            "空将汉月出宫门，忆君清泪如铅水。",
            "衰兰送客咸阳道，天若有情天亦老。",
            "携盘独出月荒凉，渭城已远波声小。"
        ],
        "tags": [
            "隋・唐・五代",
            "怀古",
            "离别",
            "感伤"
        ],
        "title": "金铜仙人辞汉歌",
        "id": "56f01a7d-2d53-4191-b6e4-7cc94fa76515"
    },
    {
        "author": "李贺",
        "paragraphs": [
            "白景归西山，碧华上迢迢。",
            "今古何处尽，千岁随风飘。",
            "海沙变成石，鱼沫吹秦桥。",
            "空光远流浪，铜柱从年消。"
        ],
        "title": "古悠悠行",
        "id": "82db064c-c110-44e1-a74f-c0bc0caa831a"
    },
    {
        "author": "李贺",
        "paragraphs": [
            "黄头郎，捞拢去不归。",
            "南浦芙蓉影，愁红独自垂。",
            "水弄湘娥佩，竹啼山露月。",
            "玉瑟调青门，石云湿黄葛。",
            "沙上蘼芜花，秋风已先发。",
            "好持扫罗荐，香出鸳鸯热。"
        ],
        "tags": [
            "怀人",
            "写人",
            "妇女",
            "写人诗"
        ],
        "title": "黄头郎",
        "id": "05af0540-9332-454f-ad42-e94a93a45df4"
    },
    {
        "author": "李贺",
        "paragraphs": [
            "龙脊贴连钱，银蹄白踏烟。",
            "无人织锦韂，谁为铸金鞭。"
        ],
        "tags": [
            "马",
            "抒怀",
            "写马",
            "怀才不遇"
        ],
        "title": "马诗二十三首 一",
        "id": "3ad494dc-1f51-4918-bb12-f85f371d5cc6"
    },
    {
        "author": "李贺",
        "paragraphs": [
            "腊月草根甜，天街雪似盐。",
            "未知口硬软，先拟蒺藜衔。"
        ],
        "tags": [
            "马",
            "写马",
            "赞美",
            "品格"
        ],
        "title": "马诗二十三首 二",
        "id": "ad120d2f-ce6b-47ef-915e-737b8cb5ccca"
    },
    {
        "author": "李贺",
        "paragraphs": [
            "忽忆周天子，驱车上玉山。",
            "鸣驺辞凤苑，赤骥最承恩。"
        ],
        "tags": [
            "马",
            "写马",
            "愤慨",
            "怀才不遇"
        ],
        "title": "马诗二十三首 三",
        "id": "2f8c7c7f-a625-4201-a873-a4d653d64a27"
    },
    {
        "author": "李贺",
        "paragraphs": [
            "此马非凡马，房星本是星。",
            "向前敲瘦骨，犹自带铜声。"
        ],
        "tags": [
            "马",
            "抒怀",
            "写马",
            "怀才不遇"
        ],
        "title": "马诗二十三首 四",
        "id": "b0bca75a-a429-449f-abf5-9e1e0c8cc483"
    },
    {
        "author": "李贺",
        "paragraphs": [
            "大漠山如雪，燕山月似钩。",
            "何当金络脑，快走踏清秋。"
        ],
        "tags": [
            "战争",
            "写马",
            "写景",
            "边塞",
            "咏物诗",
            "六年级上册",
            "马",
            "咏物"
        ],
        "title": "马诗二十三首 五",
        "id": "b1ccc932-7dd7-429c-9868-948a1f91e4f1"
    },
    {
        "author": "李贺",
        "paragraphs": [
            "饥卧骨查牙，粗毛刺破花。",
            "鬣焦朱色落，发断锯长麻。"
        ],
        "title": "马诗二十三首 六",
        "id": "9e8e4fea-14d1-41d0-a777-ddaf67da6146"
    },
    {
        "author": "李贺",
        "paragraphs": [
            "西母酒将阑，东王饭已干。",
            "君王若燕去，谁为拽车辕。"
        ],
        "title": "马诗二十三首 七",
        "id": "38b65cdf-a0e4-4590-ada7-2b2538293225"
    },
    {
        "author": "李贺",
        "paragraphs": [
            "赤兔无人用，当须吕布骑。",
            "吾闻果下马，羇策任蛮儿。"
        ],
        "tags": [
            "马",
            "写马",
            "愤慨",
            "怀才不遇"
        ],
        "title": "马诗二十三首 八",
        "id": "2516db4e-350d-4d95-83b9-ed69ee9687a3"
    },
    {
        "author": "李贺",
        "paragraphs": [
            "飂叔去怱怱，如今不豢龙。",
            "夜来霜压栈，骏骨折西风。"
        ],
        "tags": [
            "马",
            "写马",
            "愤慨",
            "怀才不遇"
        ],
        "title": "马诗二十三首 九",
        "id": "b2f6a1de-496c-41bf-9454-f06b9e31cd7c"
    },
    {
        "author": "李贺",
        "paragraphs": [
            "摧榜渡乌江，神骓泣向风。"
        ],
        "title": "马诗二十三首 十",
        "id": "f3ced668-1a31-4bfb-a688-4a21b6d20301"
    },
    {
        "author": "李贺",
        "paragraphs": [
            "内马赐宫人，银鞯刺骐驎。",
            "午时盐坂上，蹭蹬溘风尘。"
        ],
        "title": "马诗二十三首 十一",
        "id": "68830ff6-060c-4f73-95fc-202d6e1ce252"
    },
    {
        "author": "李贺",
        "paragraphs": [
            "批竹初攒耳，桃花未上身。",
            "他时须搅阵，牵去借将军。"
        ],
        "title": "马诗二十三首 十二",
        "id": "e3daa457-1d07-4caa-bf36-8b3c379a7333"
    },
    {
        "author": "李贺",
        "paragraphs": [
            "宝玦谁家子，长闻侠骨香。",
            "堆金买骏骨，将送楚襄王。"
        ],
        "title": "马诗二十三首 十三",
        "id": "8ecb39f4-671a-4916-ac2d-095e3ad44e8f"
    },
    {
        "author": "李贺",
        "paragraphs": [
            "香幞赭罗新，盘龙蹙镫鳞。",
            "回看南陌上，谁道不逢春。"
        ],
        "title": "马诗二十三首 十四",
        "id": "cd42be7e-4ad9-4998-87a3-48dbbd9e6be8"
    },
    {
        "author": "李贺",
        "paragraphs": [
            "不从桓公猎，何能伏虎威。",
            "一朝沟陇出，看取拂云飞。"
        ],
        "title": "马诗二十三首 十五",
        "id": "321a9b5e-291a-47ae-bce9-c8d80d8018fa"
    },
    {
        "author": "李贺",
        "paragraphs": [
            "唐剑斩隋公，拳毛属太宗。",
            "莫嫌金甲重，且去捉𩘶风。"
        ],
        "title": "马诗二十三首 十六",
        "id": "9544e82e-2666-4419-aed1-8b941648f6e6"
    },
    {
        "author": "李贺",
        "paragraphs": [
            "白铁剉青禾，碪间落细莎。",
            "世人怜小颈，金埒畏长牙。"
        ],
        "title": "马诗二十三首 十七",
        "id": "1847269f-3877-4dd5-826e-8c912f111efe"
    },
    {
        "author": "李贺",
        "paragraphs": [
            "伯乐向前看，旋毛在腹间。",
            "祗今掊白草，何日蓦青山。"
        ],
        "tags": [
            "马",
            "写马",
            "愤慨",
            "怀才不遇"
        ],
        "title": "马诗二十三首 十八",
        "id": "cb5a4269-c06a-4c8a-bb03-a65a24b5baeb"
    },
    {
        "author": "李贺",
        "paragraphs": [
            "萧寺驮经马，元从竺国来。",
            "空知有善相，不解走章台。"
        ],
        "title": "马诗二十三首 十九",
        "id": "d28d4e75-7433-4044-a078-82547323d997"
    },
    {
        "author": "李贺",
        "paragraphs": [
            "重围如燕尾，宝剑似鱼肠。",
            "欲求千里脚，先采眼中光。"
        ],
        "title": "马诗二十三首 二十",
        "id": "d7062712-dbd0-414b-a528-36496930d3e1"
    },
    {
        "author": "李贺",
        "paragraphs": [
            "暂系腾黄马，仙人上彩楼。",
            "须鞭玉勒吏，何事谪高州。"
        ],
        "title": "马诗二十三首 二十一",
        "id": "b5becd0c-e3f6-432a-ae2b-a17683098860"
    },
    {
        "author": "李贺",
        "paragraphs": [
            "汗血到王家，随鸾撼玉珂。",
            "少君骑海上，人见是青骡。"
        ],
        "title": "马诗二十三首 二十二",
        "id": "e08d02a9-041f-4864-a26c-6e6f5a612d5a"
    },
    {
        "author": "李贺",
        "paragraphs": [
            "武帝爱神仙，烧金得紫烟。",
            "廐中皆肉马，不解上青天。"
        ],
        "tags": [
            "寓人",
            "马",
            "借古讽今",
            "写马"
        ],
        "title": "马诗二十三首 二十三",
        "id": "2fe1085b-c5a4-4dd5-a9e0-286066b0d923"
    },
    {
        "author": "李贺",
        "paragraphs": [
            "颜热感君酒，含嚼芦中声。",
            "花娘篸绥妥，休睡芙蓉屏。",
            "谁截太平管，列点排空星。",
            "直贯开花风，天上驱云行。",
            "今夕岁华落，令人惜平生。",
            "心事如波涛，中坐时时惊。",
            "朔客骑白马，剑弝悬兰缨。",
            "俊健如生猱，肯拾蓬中萤。"
        ],
        "title": "申胡子觱篥歌",
        "id": "7344a621-9c5b-435b-ab03-5bce85d24ce2"
    },
    {
        "author": "李贺",
        "paragraphs": [
            "采玉采玉须水碧，琢作步摇徒好色。",
            "老夫饥寒龙为愁，蓝溪水气无清白。",
            "夜雨冈头食蓁子，杜鹃口血老夫泪。",
            "蓝溪之水厌生人，身死千年恨溪水。",
            "斜山柏风雨如啸，泉脚挂绳青褭褭。",
            "村寒白屋念娇婴，古台石磴悬肠草。"
        ],
        "title": "老夫采玉歌",
        "id": "c8ca253f-7981-4bcc-a6dc-b7444401d39f"
    },
    {
        "author": "李贺",
        "paragraphs": [
            "咽咽学楚吟，病骨伤幽素。",
            "秋姿白发生，木叶啼风雨。",
            "灯青兰膏歇，落照飞蛾舞。",
            "古壁生凝尘，羇魂梦中语。"
        ],
        "tags": [
            "忧国忧民",
            "写景"
        ],
        "title": "伤心行",
        "id": "bfdbb451-5c25-4b22-9e1f-a6632ec76ded"
    },
    {
        "author": "李贺",
        "paragraphs": [
            "长眉越沙采兰若，桂叶水葓春漠漠。",
            "横船醉眠白昼闲，渡口梅风歌扇薄。",
            "燕钗玉股照青渠，越王娇郎小字书。",
            "蜀纸封巾报云鬓，晚漏壶中水淋尽。"
        ],
        "title": "湖中曲",
        "id": "0aaa9d12-9f44-4cb4-8aac-a78a92553844"
    },
    {
        "author": "李贺",
        "paragraphs": [
            "雀步蹙沙声促促，四尺角弓青石镞。",
            "黑幡三点铜鼓鸣，高作猨啼摇箭箙。",
            "彩巾缠踍幅半斜，溪头簇队暎葛花。",
            "山潭晚雾吟白鼍，竹蛇飞蠹射金沙。",
            "闲驱竹马缓归家，官军自杀容州槎。"
        ],
        "tags": [
            "叙事",
            "战争",
            "生活"
        ],
        "title": "黄家洞",
        "id": "da48aa4d-256d-4e2f-a2aa-983f13a9c601"
    },
    {
        "author": "李贺",
        "paragraphs": [
            "蝶栖石竹银交关，水凝绿鸭瑠璃钱。",
            "团回六曲抱膏兰，将鬟镜上掷金蝉。",
            "沈香火暖茱萸烟，酒觥绾带新承欢。",
            "月风吹露屏外寒，城上乌啼楚女眠。"
        ],
        "title": "屏风曲",
        "id": "f1afe006-f5d7-46a5-8c31-d77b80134155"
    },
    {
        "author": "李贺",
        "paragraphs": [
            "秋野明，秋风白，塘水漻漻虫啧啧。",
            "云根苔藓山上石，冷红泣露娇啼色。",
            "荒畦九月稻叉牙，蛰萤低飞陇迳斜。",
            "石脉水流泉滴沙，鬼灯如漆点松花。"
        ],
        "tags": [
            "秋天",
            "写景"
        ],
        "title": "南山田中行",
        "id": "1d44c69a-e64a-44d4-9576-9ea3bf805533"
    },
    {
        "author": "李贺",
        "paragraphs": [
            "奚骑黄铜连锁甲，罗旗香干金画叶。",
            "中军留醉河阳城，娇嘶紫燕踏花行。",
            "春营骑将如红玉，走马捎鞭上空绿。",
            "女垣素月角吚吚，牙帐未开分锦衣。"
        ],
        "title": "贵主征行乐",
        "id": "1e5b7ea7-dbf3-4be0-820b-afa48ba1d10d"
    },
    {
        "author": "李贺",
        "paragraphs": [
            "长鬣张郎三十八，天遣裁诗花作骨。",
            "往还谁是龙头人，公主遣秉鱼须笏。",
            "太行青草上白衫，匣中章奏密如蚕。",
            "金门石阁知卿有，豸角鸡香早晚含。",
            "陇西长吉摧颓客，酒阑感觉中区窄。",
            "葛衣断碎赵城秋，吟诗一夜东方白。"
        ],
        "title": "酒罢张大彻索赠诗",
        "id": "317e061a-3b17-440f-8152-3fed3c0521e2"
    },
    {
        "author": "李贺",
        "paragraphs": [
            "依依宜织江雨空，雨中六月兰台风。",
            "博罗老仙时出洞，千岁石床啼鬼工。",
            "蛇毒浓凝洞堂湿，江鱼不食衔沙立。",
            "欲剪箱中一尺天，吴娥莫道吴刀涩。"
        ],
        "title": "罗浮山父与葛篇",
        "id": "d48cdb59-2492-497b-a8c3-11a3930448bb"
    },
    {
        "author": "李贺",
        "paragraphs": [
            "大人乞马癯乃寒，宗人贷宅荒厥垣。",
            "横庭鼠径空土涩，出篱大枣垂朱残。",
            "安定美人截黄绶，脱落缨裾瞑朝酒。",
            "还家白笔未上头，使我清声落人後。",
            "枉辱称知犯君眼，排引纔升强絙断。",
            "洛风送马入长关，阖扇未开逢猰犬。",
            "那知坚都相草草，客枕幽单看春老。",
            "归来骨薄面无膏，疫气冲头鬓茎少。",
            "欲雕小说干天官，宗孙不调为谁怜。",
            "明朝下元复西道，崆峒叙别长如天。"
        ],
        "tags": [
            "抒情",
            "感激",
            "感慨"
        ],
        "title": "仁和里杂叙皇甫湜",
        "id": "acf90853-d3e3-4d49-8495-5052d5f550ba"
    },
    {
        "author": "李贺",
        "paragraphs": [
            "蜡光高悬照纱空，花房夜捣红守宫。",
            "象口吹香毾㲪暖，七星挂城闻漏板。",
            "寒入罘罳殿影昏，彩鸾帘额着霜痕。",
            "啼蛄吊月钩栏下，屈膝铜铺锁阿甄。",
            "梦入家门上沙渚，天河落处长洲路。",
            "愿君光明如太阳，放妾骑鱼撇波去。"
        ],
        "tags": [
            "遭遇",
            "写人",
            "孤寂",
            "同情",
            "写人诗"
        ],
        "title": "宫娃歌",
        "id": "e0e70d45-6b58-4da7-a310-20eba5f99759"
    },
    {
        "author": "李贺",
        "paragraphs": [
            "堂堂复堂堂，红脱梅灰香。",
            "十年粉蠹生画梁，饥虫不食推碎黄。",
            "蕙花已老桃叶长，禁院悬帘隔御光。",
            "华清源中礜石汤，裴回白凤随君王。"
        ],
        "title": "堂堂",
        "id": "b424ec07-c22f-4298-afc7-67867346083e"
    },
    {
        "author": "李贺",
        "paragraphs": [
            "洛郊无俎豆，弊廐惭老马。",
            "小雁过炉峰，影落楚水下。",
            "长船倚云泊，石镜秋凉夜。",
            "岂解有乡情，弄月聊呜哑。"
        ],
        "tags": [
            "庐山"
        ],
        "title": "勉爱行二首送小季之庐山 一",
        "id": "51fc09e9-17cd-49ff-934e-cd19b4f46522"
    },
    {
        "author": "李贺",
        "paragraphs": [
            "别柳当马头，官槐如兔目。",
            "欲将千里别，持我易斗粟。",
            "南云北云空脉断，灵台经络悬春线。",
            "青轩树转月满床，下国饥儿梦中见。",
            "维尔之昆二十余，年来持镜颇有须。",
            "辞家三载今如此，索米王门一事无。",
            "荒沟古水光如刀，庭南拱柳生蛴螬。",
            "江干幼客真可念，郊原晚吹悲号号。"
        ],
        "tags": [
            "庐山",
            "离别",
            "不舍",
            "愁绪"
        ],
        "title": "勉爱行二首送小季之庐山 二",
        "id": "b724197b-7e08-48dc-ae31-73b45d05f7ba"
    },
    {
        "author": "李贺",
        "paragraphs": [
            "零落栖迟一杯酒，主人奉觞客长寿。",
            "主父西游困不归，家人折断门前柳。",
            "吾闻马周昔作新丰客，天荒地老无人识。",
            "空将笺上两行书，直犯龙颜请恩泽。",
            "我有迷魂招不得，雄鸡一声天下白。",
            "少年心事当拏云，谁念幽寒坐呜呃。"
        ],
        "title": "致酒行",
        "id": "a72113fb-a98f-45a8-8ba3-187f3f48f7aa"
    },
    {
        "author": "李贺",
        "paragraphs": [
            "长歌破衣襟，短歌断白发。",
            "秦王不可见，旦夕成内热。",
            "渴饮壶中酒，饥拔陇头粟。",
            "凄凄四月阑，千里一时绿。",
            "夜峰何离离，明月落石底。",
            "裴回沿石寻，照出高峰外。",
            "不得与之游，歌成鬓先改。"
        ],
        "tags": [
            "抒情",
            "仕途",
            "愤懑"
        ],
        "title": "长歌续短歌",
        "id": "acb07724-e918-43a3-aa7e-468a38763397"
    },
    {
        "author": "李贺",
        "paragraphs": [
            "方花古础排九楹，刺豹淋血盛银罂。",
            "华筵鼓吹无桐竹，长刀直立割鸣筝。",
            "横楣麤锦生红纬，日炙锦嫣王未醉。",
            "腰下三看宝玦光，项庄掉箾栏前起。",
            "材官小臣公莫舞，座上真人赤龙子。",
            "芒砀云端抱天回，咸阳王气清如水。",
            "铁枢铁楗重束关，大旗五丈撞双镮。",
            "汉王今日颁秦印，绝膑刳肠臣不论。"
        ],
        "title": "公莫舞歌",
        "id": "16957082-263a-4df2-8c19-2089529655ec"
    },
    {
        "author": "李贺",
        "paragraphs": [
            "箨落长竿削玉开，君看母笋是龙材。",
            "更容一夜抽千尺，别却池园数寸泥。"
        ],
        "title": "昌谷北园新笋四首 一",
        "id": "a9a139ef-ff30-4fc2-9842-d7a9b3574324"
    },
    {
        "author": "李贺",
        "paragraphs": [
            "斫取青光写楚辞，腻香春粉黑离离。",
            "无情有恨何人见，露压烟啼千万枝。"
        ],
        "title": "昌谷北园新笋四首 二",
        "id": "07b8b26f-a5e9-4c40-b74c-eaf253688e9f"
    },
    {
        "author": "李贺",
        "paragraphs": [
            "家泉石眼两三茎，晓看阴根紫脉生。",
            "今年水曲春沙上，笛管新篁拔玉青。"
        ],
        "title": "昌谷北园新笋四首 三",
        "id": "c684b750-6e49-4153-8303-905684c0f6fb"
    },
    {
        "author": "李贺",
        "paragraphs": [
            "古竹老梢惹碧云，茂陵归卧叹清贫。",
            "风吹千亩迎雨啸，鸟重一枝入酒尊。"
        ],
        "title": "昌谷北园新笋四首 四",
        "id": "a1a49d92-891b-44bf-9e83-d2ea5f7ed85f"
    },
    {
        "author": "李贺",
        "paragraphs": [
            "宋玉愁空断，娇饶粉自红。",
            "歌声春草露，门掩杏花丛。",
            "注口樱桃小，添眉桂叶浓。",
            "晓奁妆秀靥，夜帐减香筒。",
            "钿镜飞孤鹊，江图画水葓。",
            "陂陀梳碧凤，腰褭带金虫。",
            "杜若含清露，河蒲聚紫茸。",
            "月分蛾黛破，花合靥朱融。",
            "发重疑盘雾，腰轻乍倚风。",
            "密书题荳蔲，隐语笑芙蓉。",
            "莫锁茱萸匣，休开翡翠笼。",
            "弄珠惊汉燕，烧蜜引胡蜂。",
            "醉缬抛红网，单罗挂绿蒙。",
            "数钱教姹女，买药问巴賨。",
            "匀脸安斜雁，移灯想梦熊。",
            "肠攒非束竹，胘急是张弓。",
            "晚树迷新蝶，残蜺忆断虹。",
            "古时填渤澥，今日凿崆峒。",
            "绣沓褰长幔，罗裙结短封。",
            "心摇如舞鹤，骨出似飞龙。",
            "井槛淋清漆，门铺缀白铜。",
            "隈花开兔径，向壁印狐踪。",
            "玳瑁钉帘薄，琉璃叠扇烘。",
            "象床缘素柏，瑶席卷香葱。",
            "细管吟朝幌，芳醪落夜枫。",
            "宜男生楚巷，栀子发金墉。",
            "龟甲开屏涩，鹅毛渗墨浓。",
            "黄庭留卫瓘，绿树养韩冯。",
            "鸡唱星悬柳，鸦啼露滴桐。",
            "黄娥初出座，宠妹始相从。",
            "蜡泪垂兰烬，秋芜扫绮栊。",
            "吹笙翻旧引，沽酒待新丰。",
            "短佩愁填粟，长弦怨削菘。",
            "曲池眠乳鸭，小阁睡娃僮。",
            "褥缝篸双线，钩绦辫五总。",
            "蜀烟飞重锦，峡雨溅轻容。",
            "拂镜羞温峤，熏衣避贾充。",
            "鱼生玉藕下，人在石莲中。",
            "含水弯蛾翠，登楼选马鬉。",
            "使君居曲陌，园令住临邛。",
            "桂火流苏暖，金炉细炷通。",
            "春迟王子态，莺啭谢娘慵。",
            "玉漏三星曙，铜街五马逢。",
            "犀株防胆怯，银液镇心忪。",
            "跳脱看年命，琵琶道吉凶。",
            "王时应七夕，夫位在三宫。",
            "无力涂云母，多方带药翁。",
            "符因青鸟送，囊用绛纱缝。",
            "汉苑寻官柳，河桥阂禁钟。",
            "月明中妇觉，应笑画堂空。"
        ],
        "title": "恼公",
        "id": "d39fe071-dea2-470e-b2b7-b48b12d4304c"
    },
    {
        "author": "李贺",
        "paragraphs": [
            "合浦无明珠，龙洲无木奴。",
            "足知造化力，不给使君须。",
            "越妇未织作，吴蚕始蠕蠕。",
            "县官骑马来，狞色虬紫须。",
            "怀中一方板，板上数行书。",
            "不因使君怒，焉得诣尔庐。",
            "越妇拜县官，桑牙今尚小。",
            "会待春日晏，丝车方掷掉。",
            "越妇通言语，小姑具黄粱。",
            "县官踏飡去，簿吏复登堂。"
        ],
        "title": "感讽五首 一",
        "id": "560856e3-9708-4efd-9cfe-8a9c5c0fd096"
    },
    {
        "author": "李贺",
        "paragraphs": [
            "奇俊无少年，日车何躃躃。",
            "我待纡双绶，遗我星星发。",
            "都门贾生墓，青蝇久断绝。",
            "寒食摇扬天，愤景长肃杀。",
            "皇汉十二帝，唯帝称睿哲。",
            "一夕信竖儿，文明永沦歇。"
        ],
        "title": "感讽五首 二",
        "id": "4210ab0f-985d-4ca2-bc11-037cee0d3d73"
    },
    {
        "author": "李贺",
        "paragraphs": [
            "南山何其悲，鬼雨洒空草。",
            "长安夜半秋，风前几人老。",
            "低迷黄昏径，褭褭青栎道。",
            "月午树无影，一山唯白晓。",
            "漆炬迎新人，幽圹萤扰扰。"
        ],
        "title": "感讽五首 三",
        "id": "44dfe6bb-4c4b-4b21-88ef-4d5699f05068"
    },
    {
        "author": "李贺",
        "paragraphs": [
            "星尽四方高，万物知天曙。",
            "己生须己养，荷担出门去。",
            "君平久不反，康伯循国路。",
            "晓思何譊譊，阛阓千人语。"
        ],
        "title": "感讽五首 四",
        "id": "272efd22-2590-4180-ab3e-245d04c0ade5"
    },
    {
        "author": "李贺",
        "paragraphs": [
            "石根秋水明，石畔秋草瘦。",
            "侵衣野竹香，蛰蛰垂叶厚。",
            "岑中月归来，蟾光挂空秀。",
            "桂露对仙娥，星星下云逗。",
            "凄凉栀子落，山璺泣清漏。",
            "下有张仲蔚，披书案将朽。"
        ],
        "title": "感讽五首 五",
        "id": "14142f5f-c6e2-44f4-ac0f-9ba1c1db12ac"
    },
    {
        "author": "李贺",
        "paragraphs": [
            "渠水红繁拥御墙，风娇小叶学娥妆。",
            "垂帘几度青春老，堪锁千年白日长。"
        ],
        "tags": [
            "遭遇",
            "写人",
            "抒怀",
            "写景",
            "写人诗"
        ],
        "title": "三月过行宫",
        "id": "350ee905-ef68-43ab-9fd0-8e670cd02bff"
    },
    {
        "author": "李贺",
        "paragraphs": [
            "佳人一壶酒，秋容满千里。",
            "石马卧新烟，忧来何所似。",
            "歌声且潜弄，陵树风自起。",
            "长裾压高台，泪眼看花机。"
        ],
        "title": "追和何谢铜雀妓",
        "id": "ccaab9e5-fc07-4957-8394-bded82237057"
    },
    {
        "author": "李贺",
        "paragraphs": [
            "北虏胶堪折，秋沙乱晓鼙。",
            "髯胡频犯塞，骄气似横霓。",
            "灞水楼船渡，营门细柳开。",
            "将军驰白马，豪彦骋雄材。",
            "箭射欃枪落，旗悬日月低。",
            "榆稀山易见，甲重马频嘶。",
            "天远星光没，沙平草叶齐。",
            "风吹云路火，雪污玉关泥。",
            "屡断呼韩颈，曾然董卓脐。",
            "太常犹旧宠，光禄是新隮。",
            "宝玦麒麟起，银壶狒狖啼。",
            "桃花连马发，彩絮扑鞍来。",
            "呵臂悬金斗，当唇注玉罍。",
            "清苏和碎蚁，紫腻卷浮杯。",
            "虎鞹先蒙马，鱼肠且断犀。",
            "䟃𧽼西旅狗，蹙额北方奚。",
            "守帐然香暮，看鹰永夜栖。",
            "黄龙就别镜，青冢念阳台。",
            "周处长桥役，侯调短弄哀。",
            "钱塘阶凤羽，正室擘鸾钗。",
            "内子攀琪树，羌儿奏落梅。",
            "今朝擎剑去，何日刺蛟回。"
        ],
        "title": "送秦光禄北征",
        "id": "9374b699-91e7-4c44-a4ba-d6612fa297fb"
    },
    {
        "author": "李贺",
        "paragraphs": [
            "金鱼公子夹衫长，密装腰鞓割玉方。",
            "行处春风随马尾，柳花偏打内家香。"
        ],
        "title": "酬荅二首 一",
        "id": "b0f600ea-90fe-49ef-8c68-fbc1fa2c3be8"
    },
    {
        "author": "李贺",
        "paragraphs": [
            "雍州二月梅池春，御水鵁鶄暖白苹。",
            "试问酒旗歌板地，今朝谁是抝花人。"
        ],
        "title": "酬荅二首 二",
        "id": "453b1561-a1c1-4667-995f-4445c2039b97"
    },
    {
        "author": "李贺",
        "paragraphs": [
            "河转曙萧萧，鸦飞睥睨高。",
            "帆长摽越甸，壁冷挂吴刀。",
            "淡菜生寒日，鲕鱼潠白涛。",
            "水花沾抹额，旗鼓夜迎潮。"
        ],
        "title": "画角东城",
        "id": "d0457707-c9f1-4af6-aaa9-87ad58c36e79"
    },
    {
        "author": "李贺",
        "paragraphs": [
            "谁知泥忆云，望断梨花春。",
            "荷丝制机练，竹叶剪花裙。",
            "月明啼阿姊，灯暗会良人。",
            "也识君夫壻，金鱼挂在身。"
        ],
        "title": "谢秀才有妾缟练改从于人秀才留之不得[後]生感忆座人制诗嘲谢贺复继四首 一",
        "id": "46c575b1-ebe5-40d7-a165-2e12af5bf58f"
    },
    {
        "author": "李贺",
        "paragraphs": [
            "铜镜立青鸾，燕脂拂紫绵。",
            "腮花弄暗粉，眼尾泪侵寒。",
            "碧玉破不复，瑶琴重拨弦。",
            "今日非昔日，何人敢正看。"
        ],
        "title": "谢秀才有妾缟练改从于人秀才留之不得[後]生感忆座人制诗嘲谢贺复继四首 二",
        "id": "46b6fa89-674a-4fc1-9f16-661d6bb7955b"
    },
    {
        "author": "李贺",
        "paragraphs": [
            "洞房思不禁，蜂子作花心。",
            "灰暖残香炷，发冷青虫簪。",
            "夜遥灯焰短，睡熟小屏深。",
            "好作鸳鸯梦，南城罢捣碪。"
        ],
        "title": "谢秀才有妾缟练改从于人秀才留之不得[後]生感忆座人制诗嘲谢贺复继四首 三",
        "id": "a7ae8fa9-d895-41fc-ad7e-d4c851facc2a"
    },
    {
        "author": "李贺",
        "paragraphs": [
            "寻常轻宋玉，今日嫁文鸯。",
            "戟干横龙簴，刀环倚桂窗。",
            "邀人裁半袖，端坐据胡床。",
            "泪湿红轮重，栖乌上井梁。"
        ],
        "title": "谢秀才有妾缟练改从于人秀才留之不得[後]生感忆座人制诗嘲谢贺复继四首 四",
        "id": "1595f955-a610-478e-80f7-2d23500b9a6a"
    },
    {
        "author": "李贺",
        "paragraphs": [
            "虫响灯光薄，宵寒药气浓。",
            "君怜垂翅客，辛苦尚相从。"
        ],
        "title": "昌谷读书示巴童",
        "id": "90178bb0-a9eb-49a8-9e95-90406ba8e6ee"
    },
    {
        "author": "李贺",
        "paragraphs": [
            "巨鼻宜山褐，庞眉入苦吟。",
            "非君唱乐府，谁识怨秋深。"
        ],
        "title": "巴童荅",
        "id": "8aee0b0a-cc97-4674-9249-8c4994f3fa28"
    },
    {
        "author": "李贺",
        "paragraphs": [
            "行盖柳烟下，马蹄白翩翩。",
            "恐随行处尽，何忍重扬鞭。"
        ],
        "title": "代崔家送客",
        "id": "ddc4142a-003e-4f0a-a1c8-8957a8095ec1"
    },
    {
        "author": "李贺",
        "paragraphs": [
            "雪下桂花稀，啼乌被弹归。",
            "关水乘驴影，秦风帽带垂。",
            "入乡试万里，无印自堪悲。",
            "卿卿忍相问，镜中双泪姿。"
        ],
        "title": "出城",
        "id": "24d03596-113c-446f-a02d-9eb6fd89e372"
    },
    {
        "author": "李贺",
        "paragraphs": [
            "园中莫种树，种树四时愁。",
            "独睡南床月，今秋似去秋。"
        ],
        "title": "莫种树",
        "id": "aa55e6e0-786a-459f-9e8f-5d7d95b99d74"
    },
    {
        "author": "李贺",
        "paragraphs": [
            "东床卷席罢，[濩]落将行去。",
            "秋白遥遥空，日满门前路。"
        ],
        "title": "将发",
        "id": "b0059347-876b-42c8-b167-f5087c5c7f34"
    },
    {
        "author": "李贺",
        "paragraphs": [
            "吴苑晓苍苍，宫衣水溅黄。",
            "小鬟红粉薄，骑马佩珠长。",
            "路指台城迥，罗熏袴褶香。",
            "行云沾翠辇，今日似襄王。"
        ],
        "title": "追赋画江潭苑四首 一",
        "id": "704657df-b57f-4d75-bea8-5d1e84c521f6"
    },
    {
        "author": "李贺",
        "paragraphs": [
            "宝袜菊衣单，蕉花密露寒。",
            "水光兰泽叶，带重剪刀钱。",
            "角暖盘弓易，靴长上马难。",
            "泪痕沾寝帐，匀粉照金鞍。"
        ],
        "title": "追赋画江潭苑四首 二",
        "id": "b2df42a4-a3a4-4405-844c-de1bf5f05cb3"
    },
    {
        "author": "李贺",
        "paragraphs": [
            "剪翅小鹰斜，[绦]根玉旋花。",
            "秋垂妆钿粟，箭箙钉文牙。",
            "●●啼深竹，鵁鶄老湿沙。",
            "宫官烧蜡火，飞烬污铅华。"
        ],
        "title": "追赋画江潭苑四首 三",
        "id": "7cb76c4b-f352-4602-b624-e1f1e882810f"
    },
    {
        "author": "李贺",
        "paragraphs": [
            "十骑簇芙蓉，宫衣小队红。",
            "练香熏宋鹊，寻箭踏卢龙。",
            "旗湿金铃重，霜干玉镫空。",
            "今朝画眉早，不待景阳钟。"
        ],
        "title": "追赋画江潭苑四首 四",
        "id": "18e0260b-9aeb-41f5-863d-1a536df7375c"
    },
    {
        "author": "李贺",
        "paragraphs": [
            "秋至昭关後，当知赵国寒。",
            "系书随短羽，写恨破长笺。",
            "病客眠清晓，疎桐坠绿鲜。",
            "城鸦啼粉堞，军吹压芦烟。",
            "岸帻褰沙幌，枯塘卧折莲。",
            "木窗银迹画，石磴水痕钱。",
            "旅酒侵愁肺，离歌绕懦弦。",
            "诗封两条泪，露折一枝兰。",
            "莎老沙鸡泣，松干瓦兽残。",
            "觉骑燕地马，梦载楚溪船。",
            "椒桂倾长席，鲈鲂斫玳筵。",
            "岂能忘旧路，江岛滞佳年。"
        ],
        "title": "潞州张大宅病酒遇江使寄上十四兄",
        "id": "f2fda5c5-2793-4d74-95ab-740b1b76cdfb"
    },
    {
        "author": "李贺",
        "paragraphs": [
            "夹道开洞门，弱杨低画戟。",
            "帘影竹华起，箫声吹日色。",
            "蜂语绕妆镜，拂蛾学春碧。",
            "乱系丁香梢，满栏花向夕。"
        ],
        "title": "难忘曲",
        "id": "55b00fa6-b2d9-48a4-8fdb-54306ce1f937"
    },
    {
        "author": "李贺",
        "paragraphs": [
            "朝衣不须长，分花对袍缝。",
            "嘤嘤白马来，满脑黄金重。",
            "今朝香气苦，珊瑚涩难枕。",
            "且要弄风人，暖蒲沙上饮。",
            "燕语踏帘钩，日虹屏中碧。",
            "潘令在河阳，无人死芳色。"
        ],
        "title": "贾公闾贵壻曲",
        "id": "c107ed9d-e05d-41bd-9e9e-4745173f8255"
    },
    {
        "author": "李贺",
        "paragraphs": [
            "觞酣出座东方高，腰横半解星劳劳。",
            "柳苑鸦啼公主醉，薄露压花蕙园气。",
            "玉转湿丝牵晓水，熟粉生香琅玕紫。",
            "夜饮朝眠断无事，楚罗之帏卧皇子。"
        ],
        "title": "夜饮朝眠曲",
        "id": "180e8166-9278-4e03-b344-4f37efabb16a"
    },
    {
        "author": "李贺",
        "paragraphs": [
            "人间无阿童，犹唱水中龙。",
            "白草侵烟死，秋梨遶地红。",
            "古书平黑石，袖剑断青铜。",
            "耕势鱼鳞起，坟科马鬣封。",
            "菊花垂湿露，棘径卧干蓬。",
            "松柏愁香涩，南原几夜风。"
        ],
        "title": "王浚墓下作",
        "id": "7192c1f4-0028-485d-b0fe-ff7b307cd1be"
    },
    {
        "author": "李贺",
        "paragraphs": [
            "悲满千里心，日暖南山石。",
            "不谒承明庐，老作平原客。",
            "四时别家庙，三年去乡国。",
            "旅歌屡弹铗，归问时裂帛。"
        ],
        "title": "客游",
        "id": "c4750ff6-aa6c-4c46-810d-cf6e80019450"
    },
    {
        "author": "李贺",
        "paragraphs": [
            "落莫谁家子，来感长安秋。",
            "壮年抱羁恨，梦泣生白头。",
            "瘦马秣败草，雨沫飘寒沟。",
            "南宫古帘暗，湿景传签筹。",
            "家山远千里，云脚天东头。",
            "忧眠枕剑匣，客帐梦封侯。"
        ],
        "tags": [
            "写雨",
            "秋天",
            "抒怀",
            "雨",
            "怀才不遇",
            "愤懑"
        ],
        "title": "崇义里滞雨",
        "id": "840a294d-06b8-45a1-9751-fa3e97c881ee"
    },
    {
        "author": "李贺",
        "paragraphs": [
            "湾头见小怜，请上琵琶弦。",
            "破得春风恨，今朝直几钱。",
            "裙垂竹叶带，鬓湿杏花烟。",
            "玉冷红丝重，齐宫妾驾鞭。"
        ],
        "title": "冯小怜",
        "id": "e4b44d96-5663-4738-b0e1-e2acff426643"
    },
    {
        "author": "李贺",
        "paragraphs": [
            "长安有男儿，二十心已朽。",
            "楞伽堆案前，楚辞系肘後。",
            "人生有穷拙，日暮聊饮酒。",
            "秪今道已塞，何必须白首。",
            "凄凄陈述圣，披褐鉏俎豆。",
            "学为尧舜文，时人责衰偶。",
            "柴门车辙冻，日下榆影瘦。",
            "黄昏访我来，苦节青阳皱。",
            "太华五千仞，劈地抽森秀。",
            "旁古无寸寻，一上戛牛斗。",
            "公卿纵不怜，宁能锁吾口。",
            "李生师太华，大坐看白昼。",
            "逢霜作朴𣙙，得气为春柳。",
            "礼节乃相去，顦顇如刍狗。",
            "风雪直斋坛，墨组贯铜绶。",
            "臣妾气态间，唯欲承箕帚。",
            "天眼何时开，古剑庸一吼。"
        ],
        "tags": [
            "抒情",
            "壮志未酬",
            "愤懑"
        ],
        "title": "赠陈商",
        "id": "f8c28456-0138-477b-bcee-9fda818734e1"
    },
    {
        "author": "李贺",
        "paragraphs": [
            "秋水钓红渠，仙人待素书。",
            "菱丝萦独茧，蒲米蛰双鱼。",
            "斜竹垂清沼，长纶贯碧虚。",
            "饵悬春[蜥蜴]，钩坠小蟾蜍。",
            "詹子情无限，龙阳恨有余。",
            "为看烟浦上，楚女泪沾裾。"
        ],
        "title": "钓鱼诗",
        "id": "595fe873-891d-44c3-9eb6-06431778e788"
    },
    {
        "author": "李贺",
        "paragraphs": [
            "空留三尺剑，不用一丸泥。",
            "马向沙场去，人归故国来。",
            "笛愁翻陇水，酒喜沥春灰。",
            "锦带休惊雁，罗衣尚鬬鸡。",
            "还吴已渺渺，入郢莫凄凄。",
            "自是桃李树，何畏不成蹊。"
        ],
        "title": "奉和二兄罢使遣马归延州",
        "id": "795f68f3-7560-456d-98f6-34779af12e7f"
    },
    {
        "author": "李贺",
        "paragraphs": [
            "本是张公子，曾名萼绿华。",
            "沈香熏小像，杨柳伴啼鸦。",
            "露重金泥冷，杯阑玉树斜。",
            "琴堂沽酒客，新买後园花。"
        ],
        "title": "荅赠",
        "id": "8a8188ef-4df5-44d7-8663-5810b6715b84"
    },
    {
        "author": "李贺",
        "paragraphs": [
            "大妇然竹根，中妇舂玉屑。",
            "冬暖拾松枝，日烟坐蒙灭。",
            "木藓青桐老，石井水声发。",
            "曝背卧东亭，桃花满肌骨。"
        ],
        "title": "题赵生壁",
        "id": "0b99e7df-1750-406e-8bc2-2db21439bff1"
    },
    {
        "author": "李贺",
        "paragraphs": [
            "日暖自萧条，花悲北郭骚。",
            "榆穿莱子眼，柳断舞儿腰。",
            "上幕迎神燕，飞丝送百劳。",
            "胡琴今日恨，急语向檀槽。"
        ],
        "tags": [
            "春天",
            "写景",
            "抒情",
            "愁闷"
        ],
        "title": "感春",
        "id": "adec055f-ac09-4e9d-8326-fc651fd2b789"
    },
    {
        "author": "李贺",
        "paragraphs": [
            "弹琴石壁上，翻翻一仙人。",
            "手持白鸾尾，夜扫南山云。",
            "鹿饮寒涧下，鱼归清海滨。",
            "当时汉武帝，书报桃花春。"
        ],
        "title": "仙人",
        "id": "ea601ea7-e4e4-4df9-9028-9f427b4fcf67"
    },
    {
        "author": "李贺",
        "paragraphs": [
            "染罗衣，秋蓝难着色。",
            "不是无心人，为作台邛客。",
            "花烧中潬城，颜郎身已老。",
            "惜许两少年，抽心似春草。",
            "今日见银牌，今夜鸣玉燕。",
            "牛头高一尺，隔坐应相见。",
            "月从东方来，酒从东方转。",
            "觥船饫口红，[蜜]炬千枝烂。"
        ],
        "title": "河阳歌",
        "id": "e040a8b4-2c34-4a49-b071-61ea1608b511"
    },
    {
        "author": "李贺",
        "paragraphs": [
            "春柳南陌态，冷花寒露姿。",
            "今朝醉城外，拂镜浓扫眉。",
            "烟湿愁车重，红油覆画衣。",
            "舞裙香不暖，酒色上来迟。"
        ],
        "title": "花游曲",
        "id": "77164c1c-7e9d-4adb-ab34-40e9ee518149"
    },
    {
        "author": "李贺",
        "paragraphs": [
            "朱城报春更漏转，光风催兰吹小殿。",
            "草细堪梳，柳长如线。",
            "卷衣秦帝，扫粉赵燕。",
            "日含画幕，蜂上罗荐。",
            "平阳花坞，河阳花县。",
            "越妇搘机，吴蚕作茧。",
            "菱汀系带，荷塘倚扇。",
            "江南有情，塞北无恨。"
        ],
        "title": "春昼",
        "id": "449ee08c-9e9a-4b41-bd3b-e1278738e8a6"
    },
    {
        "author": "李贺",
        "paragraphs": [
            "深井桐乌起，尚复牵情水。",
            "未盥邵陵瓜，缾中弄长翠。",
            "新成安乐宫，宫如凤皇翅。",
            "歌回蜡板鸣，左悺提壶使。",
            "绿蘩悲水曲，茱萸别秋子。"
        ],
        "title": "安乐宫",
        "id": "3b51fcb2-7c45-4bc8-b433-cb309041d811"
    },
    {
        "author": "李贺",
        "paragraphs": [
            "杨花扑帐春云热，龟甲屏风醉眼缬。",
            "东家胡蝶西家飞，白骑少年今日归。"
        ],
        "title": "胡蝶飞",
        "id": "97f0e647-3011-4b70-9741-2fbdbff85fdd"
    },
    {
        "author": "李贺",
        "paragraphs": [
            "风彩出萧家，本是菖蒲花。",
            "南塘连子熟，洗马走江沙。",
            "御笺银沫冷，长簟凤窠斜。",
            "种柳营中暗，题书赐馆娃。"
        ],
        "title": "梁公子",
        "id": "b0a06901-b758-4f7c-858a-31cd2039db1f"
    },
    {
        "author": "李贺",
        "paragraphs": [
            "莲枝未长秦蘅老，走马驮金斸春草。",
            "水灌香泥却月盆，一夜绿房迎白晓。",
            "美人醉语园中烟，晚华已散蝶又阑。",
            "梁王老去罗衣在，拂袖风吹蜀国弦。",
            "归霞帔拖蜀帐昏，嫣红落粉罢承恩。",
            "檀郎谢女眠何处，楼台月明燕夜语。"
        ],
        "title": "牡丹种曲",
        "id": "18063111-e1b2-4859-8a15-9b72efc39279"
    },
    {
        "author": "李贺",
        "paragraphs": [
            "井上辘轳床上转，水声繁，弦声浅。",
            "情若何，荀奉倩。",
            "城头日，长向城头住。",
            "一日作千年，不须流下去。"
        ],
        "tags": [
            "夫妻",
            "爱情",
            "生活"
        ],
        "title": "後园凿井歌",
        "id": "2b791d3a-fd4f-404a-be8a-28299bcd819d"
    },
    {
        "author": "李贺",
        "paragraphs": [
            "秋风吹地百草干，华容碧影生晚寒。",
            "我当二十不得意，一心愁谢如枯兰。",
            "衣如飞鹑马如狗，临岐击剑生铜吼。",
            "旗亭下马解秋衣，请贳宜阳一壶酒。",
            "壶中唤天云不开，白昼万里闲凄迷。",
            "主人劝我养心骨，莫受俗物相填𧱉。"
        ],
        "tags": [
            "秋天",
            "抒怀",
            "饮酒"
        ],
        "title": "开愁歌",
        "id": "368be09e-2866-4ac2-8341-95a8f728c4a0"
    },
    {
        "author": "李贺",
        "paragraphs": [
            "越罗衫袂迎春风，玉刻麒麟腰带红。",
            "楼头曲宴仙人语，帐底吹笙香雾浓。",
            "人间酒暖春茫茫，花枝入帘白日长。",
            "飞窗复道传筹饮，十夜铜盘腻烛黄。",
            "秃衿小袖调鹦鹉，紫绣麻䪗踏哮虎。",
            "斫桂烧金待晓筵，白鹿青苏夜半煮。",
            "桐英永巷骑新马，内屋深屏生色画。",
            "开门烂用水衡钱，卷起黄河向身泻。",
            "皇天厄运犹曾裂，秦宫一生花底活。",
            "鸾篦夺得不还人，醉睡氍毺满堂月。"
        ],
        "tags": [
            "黄河"
        ],
        "title": "秦宫诗",
        "id": "55f41995-ba87-48ef-ba9b-aa927c567099"
    },
    {
        "author": "李贺",
        "paragraphs": [
            "邺城中，暮尘起。",
            "将黑丸，斫文吏。",
            "棘为鞭，虎为马。",
            "团团走，邺城下。",
            "切玉剑，射日弓。",
            "献何人，奉相公。",
            "扶毂来，关右儿。",
            "香扫涂，相公归。"
        ],
        "title": "古邺城童子谣效王粲刺曹操",
        "id": "5c36237e-3433-4874-ad41-a22860fa2a8a"
    },
    {
        "author": "李贺",
        "paragraphs": [
            "端州石工巧如神，踏天磨刀割紫云。",
            "佣刓抱水含满唇，暗洒苌弘冷血痕。",
            "纱帷昼暖墨花春，轻沤漂沫松麝熏。",
            "干腻薄重立脚匀，数寸光秋无日昏。",
            "圆毫促点声静新，孔砚宽顽何足云。"
        ],
        "tags": [
            "咏物诗",
            "咏物",
            "赞美",
            "砚石"
        ],
        "title": "杨生青花紫石砚歌",
        "id": "dadedde0-d4fd-44e4-8805-586ed3717ef7"
    },
    {
        "author": "李贺",
        "paragraphs": [
            "新桂如蛾眉，秋风吹小绿。",
            "行轮出门去，玉銮声断续。",
            "月轩下风露，晓庭自幽涩。",
            "谁能事贞素，卧听莎鸡泣。"
        ],
        "title": "房中思",
        "id": "6f19f606-b838-41ec-8e9c-c0863bb0bec6"
    },
    {
        "author": "李贺",
        "paragraphs": [
            "月落大堤上，女垣栖乌起。",
            "细露湿团红，寒香解夜醉。",
            "女牛渡天河，柳烟满城曲。",
            "上客留断缨，残蛾鬬双绿。",
            "春帐依微蝉翼罗，横茵突金隐体花。",
            "帐前轻絮鹤毛起，欲说春心无所似。"
        ],
        "title": "石城晓",
        "id": "9f1b8b1c-d6f4-4117-91e5-e012a5c39f8d"
    },
    {
        "author": "李贺",
        "paragraphs": [
            "飞光飞光，劝尔一杯酒。",
            "吾不识青天高，黄地厚。",
            "唯见月寒日暖，来煎人寿。",
            "食熊则肥，食蛙则瘦。",
            "神君何在，太一安有。",
            "天东有若木，下置衔烛龙。",
            "吾将斩龙足，嚼龙肉。",
            "使之朝不得回，夜不得伏。",
            "自然老者不死，少者不哭。",
            "何为服黄金，吞白玉。",
            "谁似任公子，云中骑碧驴。",
            "刘彻茂陵多滞骨，嬴政梓棺费鲍鱼。"
        ],
        "title": "苦昼短",
        "id": "934bd927-617f-46d2-bed6-985abfc99921"
    },
    {
        "author": "李贺",
        "paragraphs": [
            "云萧索，田风拂拂，麦芒如篲黍如粟。",
            "关中父老百领襦，关东吏人乏诟租。",
            "健犊春耕土膏黑，菖蒲丛丛沿水脉。",
            "殷勤为我下田租，百钱携偿丝桐客。",
            "游春漫光坞花白，野林散香神降席。",
            "拜神得寿献天子，七星贯断姮娥死。"
        ],
        "title": "章和二年中",
        "id": "246674af-83a0-456a-acf5-bb8aeeffba75"
    },
    {
        "author": "李贺",
        "paragraphs": [
            "束发方读书，谋身苦不早。",
            "终军未乘传，颜子鬓先老。",
            "天网信崇大，矫士常慅慅。",
            "逸目骈甘华，羁心如荼蓼。",
            "旱云二三月，岑岫相颠倒。",
            "谁揭頳玉盘，东方发红照。",
            "春热张鹤盖，兔目官槐小。",
            "思焦面如病，尝胆肠似绞。",
            "京国心烂漫，夜梦归家少。",
            "发轫东门外，天地皆浩浩。",
            "青树骊山头，花风满秦道。",
            "宫台光错落，装尽偏峰峤。",
            "细绿及团红，当路杂啼笑。",
            "香风下高广，鞍马正华耀。",
            "独乘鸡栖车，自觉少风调。",
            "心曲语形影，祗身焉足乐。",
            "岂能脱负檐，刻鹤曾无兆。",
            "幽幽太华侧，老柏如建纛。",
            "龙皮相排戛，翠羽更荡掉。",
            "驱趋委憔悴，眺览强容貌。",
            "花蔓阂行辀，縠烟暝深徼。",
            "少健无所就，入门愧家老。",
            "听讲依大树，观书临曲沼。",
            "知非出柙虎，甘作藏雾豹。",
            "韩鸟处[矰]缴，湘鯈在笼罩。",
            "狭行无廓落，壮士徒轻躁。"
        ],
        "title": "春归昌谷",
        "id": "118ccb2f-fd27-4e22-9c10-4e449f3f0a0a"
    },
    {
        "author": "李贺",
        "paragraphs": [
            "昌谷五月稻，细青满平水。",
            "遥峦相压叠，颓绿愁堕地。",
            "光洁无秋思，凉旷吹浮媚。",
            "竹香满凄寂，粉节涂生翠。",
            "草发垂恨鬓，光露泣幽泪。",
            "层围烂洞曲，芳径老红醉。",
            "攒虫锼古柳，蝉子鸣高邃。",
            "大带委黄葛，紫蒲交狭涘。",
            "石钱差复藉，厚叶皆蟠腻。",
            "汰沙好平白，立马印青字。",
            "晚鳞自遨游，瘦鹄暝单跱。",
            "嘹嘹湿蛄声，咽源惊溅起。",
            "纡缓玉真路，神娥蕙花里。",
            "苔絮萦涧砾，山实垂頳紫。",
            "小柏俨重扇，肥松突丹髓。",
            "鸣流走响韵，垄秋拖光穟。",
            "莺唱闵女歌，瀑悬楚练帔。",
            "风露满笑眼，骈岩杂舒坠。",
            "乱条迸石岭，细颈喧岛毖。",
            "日脚埽昏翳，新云启华閟。",
            "谧谧厌夏光，商风道清气。",
            "高眠服玉容，烧桂祀天几。",
            "雾衣夜披拂，眠坛梦真粹。",
            "待驾栖鸾老，故宫椒壁圮。",
            "鸿珑数铃响，羁臣发凉思。",
            "阴藤束朱键，龙帐着魈魅。",
            "碧锦帖花柽，香衾事残贵。",
            "歌尘蠹木在，舞彩长云似。",
            "珍壤割绣段，里俗祖风义。",
            "邻凶不相杵，疫病无邪祀。",
            "鲐皮识仁惠，丱角知腼耻。",
            "县省司刑官，户乏诟租吏。",
            "竹薮添堕简，石矶引钩饵。",
            "溪湾转水带，芭蕉倾蜀纸。",
            "岑光晃縠襟，孤景拂繁事。",
            "泉尊陶宰酒，月眉谢郎妓。",
            "丁丁幽钟远，矫矫单飞至。",
            "霞巘殷嵯峨，危溜听争次。",
            "淡蛾流平碧，薄月眇阴悴。",
            "凉光入涧岸，廓尽山中意。",
            "渔童下宵网，霜禽竦烟翅。",
            "潭镜滑蛟涎，浮珠噞鱼戏。",
            "风桐瑶匣瑟，萤星锦城使。",
            "柳缀长缥带，篁掉短笛吹。",
            "石根缘绿藓，芦笋抽丹渍。",
            "漂旋弄天影，古桧拏云臂。",
            "愁月薇帐红，罥云香蔓刺。",
            "芒麦平百井，闲乘列千肆。",
            "刺促成纪人，好学鸱夷子。"
        ],
        "title": "昌谷诗",
        "id": "f8c55c63-c2c0-4b1a-8368-93ea24fed046"
    },
    {
        "author": "李贺",
        "paragraphs": [
            "落魄三月罢，寻花去东家。",
            "谁作送春曲，洛岸悲铜驼。",
            "桥南多马客，北山饶古人。",
            "客饮杯中酒，驼悲千万春。",
            "生世莫徒劳，风吹盘上烛。",
            "厌见桃株笑，铜驼夜来哭。"
        ],
        "tags": [
            "悲伤",
            "抒情",
            "愁苦"
        ],
        "title": "铜驼悲",
        "id": "504d52fe-70fd-4dc2-8bf3-8faff1fa5ec4"
    },
    {
        "author": "李贺",
        "paragraphs": [
            "九月大野白，苍芩竦秋门。",
            "寒凉十月末，露霰蒙晓昏。",
            "澹色结昼天，心事填空云。",
            "道上千里风，野竹蛇涎痕。",
            "石涧涷波声，鸡叫清寒晨。",
            "强行到东舍，解马投旧邻。",
            "东家名廖者，乡曲传姓辛。",
            "杖头非饮酒，吾请造其人。",
            "始欲南去楚，又将西适秦。",
            "襄王与武帝，各自留青春。",
            "闻道兰台上，宋玉无归魂。",
            "缃缥两行字，蛰虫蠹秋芸。",
            "为探秦台意，岂命余负薪。"
        ],
        "title": "自昌谷到洛後门",
        "id": "285ac776-5a32-4366-af69-92136732c1b5"
    },
    {
        "author": "李贺",
        "paragraphs": [
            "一夕遶山秋，香露溘蒙菉。",
            "新桥倚云阪，候虫嘶露朴。",
            "洛南今已远，越衾谁为熟。",
            "石气何凄凄，老莎如短镞。"
        ],
        "title": "七月一日晓入太行山",
        "id": "7cde13a8-f1cf-4ac8-b723-5faaf5b0029d"
    },
    {
        "author": "李贺",
        "paragraphs": [
            "闭门感秋风，幽姿任契阔。",
            "大野生素空，天地旷肃杀。",
            "露光泣残蕙，虫响连夜发。",
            "房寒寸辉薄，迎风绛纱折。",
            "披书古芸馥，恨唱华容歇。",
            "百日不相知，花光变凉节。",
            "弟兄谁念虑，笺翰既通达。",
            "青袍度白马，草简奏东阙。",
            "梦中相聚笑，觉见半床月。",
            "长思剧寻环，乱忧抵覃葛。"
        ],
        "title": "秋凉诗寄正字十二兄",
        "id": "45e71353-3040-4da8-9f07-daf449d6c4a3"
    },
    {
        "author": "李贺",
        "paragraphs": [
            "锦襜褕，绣裆襦。",
            "强饮啄，哺尔雏。",
            "陇东卧穟满风雨，莫信笼媒陇西去。",
            "齐人织网如素空，张在野田平碧中。",
            "网丝漠漠无形影，误尔触之伤首红。",
            "艾叶绿花谁剪刻，中藏祸机不可测。"
        ],
        "title": "艾如张",
        "id": "de51f6f7-eb38-4119-b448-66dc337e4dfa"
    },
    {
        "author": "李贺",
        "paragraphs": [
            "飞香走红满天春，花龙盘盘上紫云。",
            "三千宫女列金屋，五十弦瑟海上闻。",
            "天江碎碎银沙路，嬴女机中断烟素。",
            "断烟素，缝衣缕，八月一日君前舞。"
        ],
        "title": "上云乐",
        "id": "b8c5f866-877e-4690-b5d3-f6b55bbd27a1"
    },
    {
        "author": "李贺",
        "paragraphs": [
            "玉塞去金人，二万四千里。",
            "风吹沙作云，一时渡辽水。",
            "天白水如练，甲丝双串断。",
            "行行莫苦辛，城月犹残半。",
            "晓气朔烟上，趢趗胡马蹄。",
            "行人临水别，隔陇长东西。"
        ],
        "title": "摩多楼子",
        "id": "dd685601-7976-4c6c-8fd0-169ae4163487"
    },
    {
        "author": "李贺",
        "paragraphs": [
            "长戈莫舂，长弩莫抨。",
            "乳孙哺子，教得生狞。",
            "举头为城，掉尾为旌。",
            "东海黄公，愁见夜行。",
            "道逢驺虞，牛哀不平。",
            "何用尺刀，壁上雷鸣。",
            "泰山之下，妇人哭声。",
            "官家有程，吏不敢听。"
        ],
        "tags": [
            "泰山"
        ],
        "title": "猛虎行",
        "id": "0422e408-0484-40d0-b826-da8e2c947490"
    },
    {
        "author": "李贺",
        "paragraphs": [
            "白日下昆仑，发光如舒丝。",
            "徒照葵藿心，不照游子悲。",
            "折折黄河曲，日从中央转。",
            "旸谷耳曾闻，若木眼不见。",
            "奈尔铄石，胡为销人，羿弯弓属矢那不中。",
            "足令久不得奔，讵教晨光夕昏。"
        ],
        "tags": [
            "黄河"
        ],
        "title": "日出行",
        "id": "d0e7182f-cc73-4de5-b3c2-d891d0034686"
    },
    {
        "author": "李贺",
        "paragraphs": [
            "请说轩辕在时事，伶伦采竹二十四。",
            "伶伦采之自昆丘，轩辕诏遣中分作十二。",
            "伶伦以之正音律，轩辕以之调元气。",
            "当时黄帝上天时，二十三管咸相随。",
            "唯留一管人间吹，无德不能得此管，此管沈埋虞舜祠。"
        ],
        "title": "苦篁调啸引",
        "id": "8f6bd03f-8b60-487c-8448-570a10a581a5"
    },
    {
        "author": "李贺",
        "paragraphs": [
            "吴娥声绝天，空云闲裴回。",
            "门外满车马，亦须生绿苔。",
            "尊有乌程酒，劝君千万寿。",
            "全胜汉武锦楼上，晓望晴寒饮花露。",
            "东方日不破，天光无老时。",
            "丹成作蛇乘白雾，千年重化玉井土。",
            "从蛇作土一千载，吴堤绿草年年在。",
            "背有八卦称神仙，邪鳞顽甲滑腥涎。"
        ],
        "title": "拂舞歌辞",
        "id": "9815b2df-26e7-4efc-ab90-c4efbe1deffc"
    },
    {
        "author": "李贺",
        "paragraphs": [
            "踏踏马蹄谁见过，眼看北斗直天河。",
            "西风罗幕生翠波，铅华笑妾颦青蛾。",
            "为君起唱长相思，帘外严霜皆倒飞。",
            "明星烂烂东方陲，红霞梢出东南涯，陆郎去矣乘班骓。"
        ],
        "title": "夜坐吟",
        "id": "d3e70d45-82d5-44a7-a20e-cbb2c762d857"
    },
    {
        "author": "李贺",
        "paragraphs": [
            "公乎公乎，提壶将焉如。",
            "屈平沈湘不足慕，徐衍入海诚为愚。",
            "公乎公乎，床有菅席盘有鱼。",
            "北里有贤兄，东邻有小姑。",
            "陇亩油油黍与葫，瓦甒浊醪蚁浮浮。",
            "黍可食，醪可饮，公乎公乎其奈居。",
            "被发奔流竟何如，贤兄小姑哭呜呜。"
        ],
        "title": "箜篌引",
        "id": "301681cd-441c-4a5c-967e-fbf82511de3a"
    },
    {
        "author": "李贺",
        "paragraphs": [
            "碧丛丛，高插天，大江翻澜神曳烟。",
            "楚魂寻梦风飔然，晓风飞雨生苔钱。",
            "瑶姬一去一千年，丁香筇竹啼老猨。",
            "古祠近月蟾桂寒，椒花坠红湿云间。"
        ],
        "tags": [
            "写山",
            "写景",
            "描写山"
        ],
        "title": "巫山高",
        "id": "05184315-6703-4e60-b85a-57b887c2b7c0"
    },
    {
        "author": "李贺",
        "paragraphs": [
            "饥寒平城下，夜夜守明月。",
            "别剑无玉花，海风断鬓发。",
            "塞长连白空，遥见汉旗红。",
            "青帐吹短笛，烟雾湿昼龙。",
            "日晚在城上，依稀望城下。",
            "风吹枯蓬起，城中嘶瘦马。",
            "借问筑城吏，去关几千里。",
            "惟愁裹尸归，不惜倒戈死。"
        ],
        "title": "平城下",
        "id": "52abee2b-32dd-4f8d-922e-a7b6cb28c181"
    },
    {
        "author": "李贺",
        "paragraphs": [
            "江中绿雾起凉波，天上叠巘红嵯峨。",
            "水风浦云生老竹，渚暝蒲帆如一幅。",
            "鲈鱼千头酒百斛，酒中倒卧南山绿。",
            "吴歈越吟未终曲，江上团团帖寒玉。"
        ],
        "title": "江南弄",
        "id": "1c2c37c6-de2a-400a-9de6-ca2b6473e38e"
    },
    {
        "author": "李贺",
        "paragraphs": [
            "鸢肩公子二十余，齿编贝，唇激朱。",
            "气如虹霓，饮如建瓴。",
            "走马夜归呌严更，径穿复道游椒房。",
            "龙裘金玦杂花光，玉堂调笑金楼子。",
            "台下戏学邯郸倡，口吟舌话称女郎。",
            "锦祛绣面汉帝旁，得明珠十斛。",
            "白璧一双，新诏垂金曳紫光煌煌。",
            "马如飞，人如水。",
            "九卿六官皆望履，将回日月先反掌。",
            "欲作江河唯画地，峨峨虎冠上切云。",
            "竦剑晨趋凌紫氛，绣段千寻贻皂隶。",
            "黄金百镒贶家臣，十二门前张大宅。",
            "晴春烟起连天碧，金铺缀日杂红光。",
            "铜龙啮环似争力，瑶姬凝醉卧芳席。",
            "海素笼窗空下隔，丹穴取凤充行庖。",
            "貜貜如拳那足食，金蟾呀呀兰烛香。",
            "军装武妓声琅珰，谁知花雨夜来过。",
            "但见池台春草长，嘈嘈弦吹匝天开。",
            "洪厓箫声遶天来，天长一矢贯双虎。",
            "云弝绝骋聒旱雷，乱袖交竿管儿舞。",
            "吴音绿鸟学言语，能教刻石平紫金。",
            "解送刻毛寄新兔，三皇皇后七贵人。",
            "五十校尉二将军，当时飞去逐彩云，化作今日京华春。"
        ],
        "title": "荣华乐",
        "id": "5ec67bba-ece4-49ff-81b0-455d662a0be2"
    },
    {
        "author": "李贺",
        "paragraphs": [
            "羲和骋六辔，昼夕不曾闲。",
            "弹乌崦嵫竹，抶马蟠桃鞭。",
            "蓐收既断翠柳，青帝又造红兰。",
            "尧舜至今万万岁，数子将为倾盖间。",
            "青钱白璧买无端，丈夫快意方为欢。",
            "臛蠵臛熊何足云，会须钟饮北海，箕踞南山。",
            "歌淫淫，管愔愔，横波好送雕题金。",
            "人生得意且如此，何用强知元化心。",
            "相劝酒，终无辍，伏愿陛下鸿名终不歇。",
            "子孙绵如石上葛，来长安，车骈骈。",
            "中有梁冀旧宅，石崇故园。"
        ],
        "title": "相劝酒",
        "id": "ebcafead-15e8-433f-8127-f29e78237222"
    },
    {
        "author": "李贺",
        "paragraphs": [
            "穆天子，走龙媒，八辔冬珑逐天回。",
            "五精扫地凝云开，高门左右日月环。",
            "四方错镂棱层殷，舞霞垂尾长盘珊。",
            "江澄海净神母颜，施红点翠照虞泉。",
            "曳云拖玉下昆山，列斾如松，张盖如轮。",
            "金风殿秋，清明发春。",
            "八銮十乘，矗如云屯。",
            "琼钟瑶席甘露文，玄霜绛雪何足云，熏梅染柳将赠君。",
            "铅华之水洗君骨，与君相对作真质。"
        ],
        "title": "瑶华乐",
        "id": "e0dbf3a4-19cd-4279-9613-4de2cc5d4734"
    },
    {
        "author": "李贺",
        "paragraphs": [
            "一方黑照三方紫，黄河冰合鱼龙死。",
            "三尺木皮断文理，百石强车上河水。",
            "霜花草上大如钱，挥刀不入迷蒙天。",
            "争瀯海水飞凌喧，山瀑无声玉虹悬。"
        ],
        "tags": [
            "黄河"
        ],
        "title": "北中寒",
        "id": "32638651-d574-455c-a0d2-07d2b0956018"
    },
    {
        "author": "李贺",
        "paragraphs": [
            "梁王台沼空中立，天河之水夜飞入。",
            "台前鬬玉作蛟龙，绿粉扫天愁露湿。",
            "撞钟饮酒行射天，金虎蹙裘喷血斑。",
            "朝朝暮暮愁海翻，长绳系日乐当年。",
            "芙蓉凝红得秋色，兰脸别春啼脉脉。",
            "芦洲客雁报春来，寥落野篁秋漫白。"
        ],
        "title": "梁台古愁",
        "id": "ff19d74e-bc9a-48e9-9f9b-ab9722df50a9"
    },
    {
        "author": "李贺",
        "paragraphs": [
            "天迷迷，地密密。",
            "熊虺食人魂，雪霜断人骨。",
            "嗾犬狺狺相索索，舐掌偏宜佩兰客。",
            "帝遣乘轩灾自息，玉星点剑黄金轭。",
            "我虽跨马不得还，历阳湖波大如山。",
            "毒虬相视振金环，狻猊猰貐吐嚵涎。",
            "鲍焦一世披草眠，颜回廿九鬓毛斑。",
            "颜回非血衰，鲍焦不违天。",
            "天畏遭衔啮，所以致之然。",
            "分明犹惧公不信，公看呵壁书问天。"
        ],
        "title": "公无出门",
        "id": "0db2e58b-f499-4672-a2b2-340734b67051"
    },
    {
        "author": "李贺",
        "paragraphs": [
            "巫山小女隔云别，春风松花山上发。",
            "绿盖独穿香径归，白马花竿前孑孑。",
            "蜀江风澹水如罗，堕兰谁泛相经过。",
            "南山桂树为君死，云衫浅污红脂花。"
        ],
        "title": "神弦别曲",
        "id": "0d28db5a-f66d-45e8-abbc-babe8dde823c"
    },
    {
        "author": "李贺",
        "paragraphs": [
            "今宵好风月，阿侯在何处。",
            "为有倾人色，翻成足愁苦。",
            "东湖采莲叶，南湖拔蒲根。",
            "未持寄小姑，且持感愁魂。"
        ],
        "tags": [
            "爱情",
            "回忆",
            "女子",
            "相思"
        ],
        "title": "绿水词",
        "id": "54fb0ffc-a287-41a6-b415-ebf47436548a"
    },
    {
        "author": "李贺",
        "paragraphs": [
            "柳脸半眠丞相树，佩马钉铃踏沙路。",
            "断烬遗香褭翠烟，烛骑啼乌上天去。",
            "帝家玉龙开九关，帝前动笏移南山。",
            "独垂重印押千官，金窠篆字红屈盘。",
            "沙路归来闻好语，旱火不光天下雨。"
        ],
        "title": "沙路曲",
        "id": "7e6f07aa-32c4-4ef6-8804-38d843053c54"
    },
    {
        "author": "李贺",
        "paragraphs": [
            "上之回，大旗喜。",
            "悬红云，挞凤尾。",
            "剑匣破，舞蛟龙。",
            "蚩尤死，鼓逢逢。",
            "天高庆雷齐坠地，地无惊烟海千里。"
        ],
        "title": "上之回",
        "id": "d08f89e8-887d-4dca-99b3-1ed4f2378876"
    },
    {
        "author": "李贺",
        "paragraphs": [
            "华裾织翠青如葱，金环压辔摇玲珑。",
            "马蹄隐耳声隆隆，入门下马气如虹。",
            "云是东京才子，文章鉅公。",
            "二十八宿罗心胸，九精照耀贯当中。",
            "殿前作赋声摩空，笔补造化天无功。",
            "庞眉书客感秋蓬，谁知死草生华风。",
            "我今垂翅附冥鸿，他日不羞蛇作龙。"
        ],
        "tags": [
            "叙事",
            "写人",
            "访友",
            "赞颂",
            "写人诗"
        ],
        "title": "高轩过",
        "id": "f4e6f5ab-ad75-4489-87f9-ffedbcc67926"
    },
    {
        "author": "李贺",
        "paragraphs": [
            "丁丁海女弄金环，雀钗翘揭双翅关。",
            "六宫不语一生闲，高悬银牓照青山。",
            "长眉凝绿几千年，清凉堪老镜中鸾。",
            "秋肌稍觉玉衣寒，空光帖妥水如天。"
        ],
        "title": "贝宫夫人",
        "id": "cd990bbb-82e3-458b-b958-f2783a07dd3a"
    },
    {
        "author": "李贺",
        "paragraphs": [
            "古春年年在，闲绿摇暖云。",
            "松香飞晚华，柳渚含日昏。",
            "沙砌落红满，石泉生水芹。",
            "幽篁画新粉，蛾绿横晓门。",
            "弱蕙不胜露，山秀愁空春。",
            "舞佩剪鸾翼，帐带涂轻银。",
            "兰桂吹浓香，菱藕长莘莘。",
            "看雨逢瑶姬，乘船值江君。",
            "吹箫饮酒醉，结绶金丝裙。",
            "走天呵白鹿，游水鞭锦鳞。",
            "密发虚鬟飞，腻颊凝花匀。",
            "团鬓分蛛巢，秾眉笼小唇。",
            "弄蝶和轻妍，风光怯腰身。",
            "深帏金鸭冷，奁镜幽凤尘。",
            "踏雾乘风归，撼玉山上闻。"
        ],
        "title": "兰香神女庙",
        "id": "c152a1b7-60aa-48c8-ac8c-7b2a9ddc6c24"
    },
    {
        "author": "李贺",
        "paragraphs": [
            "送客饮别酒，千觞无赭颜。",
            "何物最伤心，马首鸣金镮。",
            "野色浩无主，秋明空旷间。",
            "坐来壮胆破，断目不能看。",
            "行槐引西道，青梢长攒攒。",
            "韦郎好兄弟，叠玉生文翰。",
            "我在山上舍，一亩蒿硗田。",
            "夜雨呌租吏，春声暗交关。",
            "谁解念劳劳，苍突唯南山。"
        ],
        "tags": [
            "思念",
            "友人",
            "送别"
        ],
        "title": "送韦仁实兄弟入关",
        "id": "fd5fc9fd-285d-4464-8168-f245709cbe1a"
    },
    {
        "author": "李贺",
        "paragraphs": [
            "洛阳吹别风，龙门起断烟。",
            "冬树束生涩，晚紫凝华天。",
            "单身野霜上，疲马飞蓬间。",
            "凭轩一双泪，奉坠绿衣前。"
        ],
        "title": "洛阳城外别皇甫湜",
        "id": "c8711b9e-4367-419b-8a7d-83e4f8ee8a98"
    }
]