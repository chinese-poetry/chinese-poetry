[
    {
        "author": "朱慶餘",
        "paragraphs": [
            "林居向晚饒清景，惜去非關戀酒桮。",
            "石淨每因杉露滴，地幽漸覺水禽來。",
            "藥蔬秋後供僧盡，竹杖吟中望月回。",
            "紅葉閑飄籬落迥，行人遠見草堂開。"
        ],
        "title": "題錢宇別墅",
        "id": "7df188b7-5728-4d57-8667-4ddf221db3fa"
    },
    {
        "author": "朱慶餘",
        "paragraphs": [
            "洞房昨夜停紅燭，待曉堂前拜舅姑。",
            "[妝]罷低聲問夫壻，畫眉深淺入時無。"
        ],
        "tags": [
            "唐诗三百首",
            "新婚",
            "七言绝句",
            "考试"
        ],
        "title": "近試上張籍水部",
        "id": "27ff54ab-4861-43d8-b3c1-69113d2e4e10"
    },
    {
        "author": "朱慶餘",
        "paragraphs": [
            "江邊離別心，言罷各霑襟。",
            "以我去帆遠，知君離恨深。",
            "雲開孤島出，浪起白鷗沈。",
            "更作來年約，陽臺許伴尋。"
        ],
        "title": "留別盧玄休歸荆門",
        "id": "b58c5082-f5d7-4939-a0c5-a3f02eaecb9e"
    },
    {
        "author": "朱慶餘",
        "paragraphs": [
            "隔煙花草遠濛濛，恨箇來時路不同。",
            "正是停橈相遇處，鴛鴦飛去急流中。"
        ],
        "title": "采蓮",
        "id": "3a1c7ef7-c726-4910-b2e4-dfd4a5409a9c"
    },
    {
        "author": "朱慶餘",
        "paragraphs": [
            "綠槐花墮御溝邊，步出都門雨後天。",
            "日暮野人耕種罷，烽樓原上一條煙。"
        ],
        "title": "都門晚望",
        "id": "c747259c-72ea-4440-b377-b71b6f399b45"
    },
    {
        "author": "朱慶餘",
        "paragraphs": [
            "碧甃磷磷不記年，青蘿鎖在小山顛。",
            "向來下視千山水，疑是蒼梧萬里天。"
        ],
        "title": "舜井",
        "id": "70190e71-fe5c-403a-b5da-bce75cd93f7a"
    },
    {
        "author": "朱慶餘",
        "paragraphs": [
            "方物就中名最遠，只應愈疾味偏佳。",
            "若交盡乞人人與，采盡商山枳殼花。"
        ],
        "title": "商州王中丞留喫枳殼",
        "id": "357bfd78-344a-4c05-8c47-5efeb9da1c35"
    },
    {
        "author": "朱慶餘",
        "paragraphs": [
            "野色晴宜上閣看，樹陰遙映御溝寒。",
            "豪家舊宅無人住，空見朱門鎖牡丹。"
        ],
        "title": "登玄都閣",
        "id": "ccbf43a1-7dda-4e2e-9092-20c1d8966ca0"
    },
    {
        "author": "朱慶餘",
        "paragraphs": [
            "杏園北寺題名日，數到如今四十年。",
            "點檢生涯與官職，一莖野竹在身邊。"
        ],
        "title": "贈鳳翔柳司錄",
        "id": "87b3b9b5-81f8-4e0b-8ec1-b3f7e64fa3bf"
    },
    {
        "author": "朱慶餘",
        "paragraphs": [
            "丁丁向晚急還稀，啄遍庭槐未肯歸。",
            "終日與君除蠹害，莫嫌無事不頻飛。"
        ],
        "title": "啄木兒",
        "id": "d28f0767-5f81-4529-9280-1dd6538a0980"
    },
    {
        "author": "朱慶餘",
        "paragraphs": [
            "荷花明滅水煙空，惆悵來時徑不同。",
            "欲到前洲堪入處，鴛鴦飛出碧流中。"
        ],
        "title": "榜曲",
        "id": "92f6364f-d21b-45dd-bf49-adce92f74435"
    },
    {
        "author": "朱慶餘",
        "paragraphs": [
            "星月相逢現此身，自然無跡又無塵。",
            "秋來若向金天會，便是青蓮葉上人。"
        ],
        "title": "逢山人",
        "id": "cfdf3ee1-e5c0-499f-9359-d897a6ba388d"
    },
    {
        "author": "朱慶餘",
        "paragraphs": [
            "春溪繚繞出無窮，兩岸桃花正好風。",
            "恰是扁舟堪入處，鴛鴦飛起碧流中。"
        ],
        "title": "過耶溪",
        "id": "01db2ff5-3041-470a-8b13-44baf31a3fab"
    },
    {
        "author": "朱慶餘",
        "paragraphs": [
            "省中官最美，無似水曹郎。",
            "前代佳名遜，當時重姓張。",
            "白鬚吟麗句，紅葉吐朝陽。",
            "徒有歸山意，君恩未可忘。"
        ],
        "title": "賀張水部員外拜命",
        "id": "c1106d2c-d783-401d-96f6-caea6112767b"
    },
    {
        "author": "朱慶餘",
        "paragraphs": [
            "王府登朝後，巴鄉典郡新。",
            "江分入峽路，山見採鞭人。",
            "舊業孤城夢，生祠幾處身。",
            "知君素清儉，料得却來貧。"
        ],
        "title": "送璧州劉使君",
        "id": "5f9c08bb-3a1d-4ff5-90b1-6b4092f898b5"
    },
    {
        "author": "朱慶餘",
        "paragraphs": [
            "詩人中最屈，無與使君儔。",
            "白髮雖求退，明時合見收。",
            "登山猶自健，縱酒可多愁。",
            "好是能騎馬，相逢見鄂州。"
        ],
        "title": "贈江夏盧使君",
        "id": "6a355760-3384-4229-ad39-a9b8a1e7d54d"
    },
    {
        "author": "朱慶餘",
        "paragraphs": [
            "樽前荆楚客，雲外思縈迴。",
            "秦野春已盡，商山花正開。",
            "鷗驚帆乍起，虹見雨初來。",
            "自有歸期在，蟬聲處處催。"
        ],
        "title": "送崔秀才遊江陵",
        "id": "c171c454-08a8-4512-8008-1fb76713def6"
    },
    {
        "author": "朱慶餘",
        "paragraphs": [
            "木落霜飛天地清，空江百里見潮生。",
            "鮮飆出海魚龍氣，晴雪噴山雷鼓聲。",
            "雲日半陰川漸滿，客帆皆過浪難平。",
            "高樓曉望無窮意，丹葉黃花繞郡城。"
        ],
        "title": "觀濤",
        "id": "c90cee11-8d27-4537-91bc-0ff7b6ecbd57"
    },
    {
        "author": "朱慶餘",
        "paragraphs": [
            "湖上微風小檻涼，翻翻菱荇滿迴塘。",
            "野船著岸入春草，水鳥帶波飛夕陽。",
            "蘆葉有聲疑露雨，浪花無際似瀟湘。",
            "飄然蓬艇東歸客，盡日相看憶楚鄉。"
        ],
        "title": "南湖",
        "id": "5023b104-9ff7-4b84-bb76-f9332fd06520"
    },
    {
        "author": "朱慶餘",
        "paragraphs": [
            "慵拙幸便荒僻地，縱聞猨鳥亦何愁。",
            "偶因藥酒欺梅雨，却著寒衣過麥秋。",
            "歲計有餘添橡實，生涯一半在漁舟。",
            "世人若便無知己，應向此溪成白頭。"
        ],
        "title": "鏡湖西島言事",
        "id": "4e944273-bee8-4763-a6bb-52e236f81ac2"
    },
    {
        "author": "朱慶餘",
        "paragraphs": [
            "七千里別寧無恨，且貴從軍樂事多。",
            "不駐節旄先候發，偶逢山寺亦難過。",
            "蠻人獨放畬田火，海獸羣遊落日波。",
            "遠作受恩身不易，莫拋書劒近笙歌。"
        ],
        "title": "送劉思復南河從軍",
        "id": "1ffeb13b-7689-44ef-a101-7803ca2af52a"
    },
    {
        "author": "王彥威",
        "paragraphs": [
            "天兵十萬勇如貔，正是酬恩報國時。",
            "汴水波瀾喧鼓角，隋堤楊柳拂旌旗。",
            "前驅紅斾關西將，坐間青娥趙國姬。",
            "寄語長安舊冠蓋，麤官到底是男兒。"
        ],
        "title": "宣武軍鎮作",
        "id": "9a844318-403b-47ed-9b46-99508519957a"
    },
    {
        "author": "庾敬休",
        "paragraphs": [
            "清晨凝雪彩，新候變庭梅。",
            "樹愛春榮徧，窗驚曙色催。",
            "寒光添粉壁，積潤履青苔。",
            "分明六出瑞，隱映幾枝開。",
            "聞笛花疑落，揮琴興轉來。",
            "曲成非寡和，長使思悠哉。"
        ],
        "title": "春雪映早梅",
        "id": "79685d1d-473c-4305-9b57-94f4a4c00429"
    },
    {
        "author": "許玫",
        "paragraphs": [
            "寶輪金地壓人寰，獨坐蒼冥啓玉關。",
            "北嶺風煙開魏闕，南軒氣象鎮商山。",
            "灞陵車馬垂楊裏，京國城池落照間。",
            "蹔放塵心游物外，六街鐘鼓又催還。"
        ],
        "title": "題雁塔",
        "id": "8d765ff1-b81a-4cb2-922f-ac62ccbe280d"
    },
    {
        "author": "厲玄",
        "paragraphs": [
            "邊草旱不春，劒光增野塵。",
            "戰場收驥尾，清瀚怯龍鱗。",
            "帆色起歸越，松聲厭避秦。",
            "幾時逢范蠡，處處是通津。"
        ],
        "title": "從軍行",
        "id": "d93cc379-539d-4ffa-84e7-a138a3372da8"
    },
    {
        "author": "厲玄",
        "paragraphs": [
            "積雪沒蘭溪，鄰州望不迷。",
            "波中分鴈宿，樹杪接猨啼。",
            "婺女家空在，星郎手未攜。",
            "故山新寺額，掩泣荷重題。"
        ],
        "title": "寄婺州溫郎中",
        "id": "80299698-0d78-46be-9dbf-c7aed3e1ee79"
    },
    {
        "author": "厲玄",
        "paragraphs": [
            "故山登第去，不似舊歸難。",
            "帆卷江初夜，梅生洞少寒。",
            "採薇留客飲，折竹掃仙壇。",
            "名在儀曹籍，何人肯挂冠。"
        ],
        "title": "送顧非熊及第歸茅山",
        "id": "c242f755-286f-45f7-b4e6-6bf7c17ae6b0"
    },
    {
        "author": "厲玄",
        "paragraphs": [
            "恩霑譴雪幾人同，歸宰湘陰六月中。",
            "商嶺馬嘶殘暑雨，席帆高挂早秋風。",
            "貢名頻向書闈失，飛檄曾傳朔漠空。",
            "西省尚嗟君宦遠，水雞啼處莫聽鴻。"
        ],
        "title": "送黃曄明府岳州湘陰赴任",
        "id": "152b6cb5-2853-4927-88c7-c87678194e00"
    },
    {
        "author": "厲玄",
        "paragraphs": [
            "緱山明月夜，岑寂隔塵氛。",
            "紫府參差曲，清宵次第聞。",
            "韻流多入洞，聲度半和雲。",
            "拂竹鸞驚侶，經松鶴對羣。",
            "蟾光聽處合，仙路望中分。",
            "坐惜千巖曙，遺香過汝墳。"
        ],
        "title": "緱山月夜聞王子晉吹笙",
        "id": "eebd9390-7301-434a-90c8-73e52adcbf46"
    },
    {
        "author": "魏扶",
        "paragraphs": [
            "蕭關新復舊山川，古戍秦原景象鮮。",
            "戎虜乞降歸惠化，皇威漸被懾腥膻。",
            "穹廬遠戍煙塵滅，神武光揚竹帛傳。",
            "左袵盡知謌帝澤，從茲不更備三邊。"
        ],
        "title": "和白敏中聖德和平致茲休運歲終功就合詠盛明呈上",
        "id": "619def4c-884b-449f-9f38-51d971db4d71"
    },
    {
        "author": "魏扶",
        "paragraphs": [
            "梧桐葉落滿庭陰，鎖閉朱門試院深。",
            "曾是昔年辛苦地，不將今日負初心。"
        ],
        "title": "貢院題",
        "id": "30ed061e-91a8-4f5a-b247-aeb7e726b0d3"
    },
    {
        "author": "魏扶",
        "paragraphs": [
            "愁，逈野，深秋。",
            "生枕上，起眉頭。",
            "閨閤危坐，風塵遠遊。",
            "巴猨啼不住，谷水咽還流。",
            "送客泊舟入浦，思鄉望月登樓。",
            "煙波早晚長羈旅，絃管終年樂五侯。"
        ],
        "title": "賦愁",
        "id": "b7f11624-e678-4947-99d6-9220cab527c7"
    },
    {
        "author": "楊漢公",
        "paragraphs": [
            "岧嶤下瞰霅溪流，極目煙波望梓州。",
            "雖有清風當夏景，只能銷暑不銷憂。"
        ],
        "title": "登郡中銷暑樓寄東川汝士",
        "id": "ef0a15fb-477b-44e4-bff7-5ed47b249a39"
    },
    {
        "author": "楊漢公",
        "paragraphs": [
            "吳興城闕水雲中，畫舫青簾處處通。",
            "溪上玉樓樓上月，清光合作水晶宮。"
        ],
        "title": "明月樓",
        "id": "b429dece-1417-480a-b9f3-3c7d605df08e"
    },
    {
        "author": "何扶",
        "paragraphs": [
            "竹翠嬋娟草逕幽，佳人歸老傍汀洲。",
            "玉蟾露冷梁塵暗，金鳳花開雲鬢秋。",
            "十畝稻香新綠野，一聲歌斷舊青樓。",
            "芭蕉半卷西池雨，日暮門前雙白鷗。"
        ],
        "title": "送閬州妓人歸老",
        "id": "64c55c5c-684b-4cb1-a755-64ca634b0f47"
    },
    {
        "author": "何扶",
        "paragraphs": [
            "金榜題名墨尚新，今年依舊去年春。",
            "花間每被紅妝問，何事重來只一人。"
        ],
        "title": "寄舊同年",
        "id": "5b54b1f8-7f9d-4efa-8a5e-38e7666cae6e"
    },
    {
        "author": "柴夔",
        "paragraphs": [
            "九華如劍插雲霓，青靄連空望欲迷。",
            "北截吳門疑地盡，南連楚界覺天低。",
            "龍池水蘸中秋月，石路人攀上漢梯。",
            "惆悵舊游無復到，會須登此出塵泥。"
        ],
        "tags": [
            "九华山"
        ],
        "title": "望九華山",
        "id": "3a4e6505-1883-421a-81d4-791f2fe109f4"
    },
    {
        "author": "房千里",
        "paragraphs": [
            "鸞鳳分飛海樹秋，忍聽鐘鼓越王樓。",
            "只應霜月明君意，緩撫瑤琴送我愁。",
            "山遠莫教雙淚盡，雁來空寄八行幽。",
            "相如若返臨邛市，畫舸朱軒萬里游。"
        ],
        "title": "寄妾趙氏",
        "id": "80bc7242-0faf-4e71-bd08-87dc7797434f"
    },
    {
        "author": "劉郇伯",
        "paragraphs": [
            "鐘靜人猶寢，天高月自涼。",
            "一星深戍火，殘月半橋霜。",
            "客老愁塵下，蟬寒怨路傍。",
            "青山依舊色，宛是馬卿鄉。"
        ],
        "title": "早行",
        "id": "ad146e03-747a-4a4b-865c-97a8aff9f099"
    },
    {
        "author": "劉郇伯",
        "paragraphs": [
            "人生分外愁。"
        ],
        "title": "句",
        "id": "3a6f6407-5231-4002-be02-0e6301f5c3b0"
    },
    {
        "author": "李章武",
        "paragraphs": [
            "南宗尚許通方便，何處心中更有經？好去苾蒭雲水畔，何山松栢不青青。"
        ],
        "title": "贈成都僧",
        "id": "6b394904-befe-4dd5-81b2-2ded491c6ea5"
    },
    {
        "author": "蕭倣",
        "paragraphs": [
            "聖祚無疆，慶傳樂章。",
            "金枝繁茂，玉葉延長。",
            "海瀆常晏，波濤不揚。",
            "汪汪美化，垂範今王。"
        ],
        "title": "享太廟樂章",
        "id": "1a388971-8cbd-4335-b787-db4dda3a604a"
    },
    {
        "author": "蕭倣",
        "paragraphs": [
            "於鑠丕嗣，惟帝之光。",
            "羽籥象德，金石薦祥。",
            "聖系無極，景命永昌。",
            "神降上哲，維天配長。"
        ],
        "title": "享太廟樂章",
        "id": "26d2ab27-e7d2-4c53-9fb1-202bbc0138e0"
    },
    {
        "author": "柳棠",
        "paragraphs": [
            "未向燕臺逢厚禮，幸因社會接餘歡。",
            "一魚喫了終無媿，鵾化爲鵬也不難。"
        ],
        "title": "荅楊尚書",
        "id": "ed41bb29-5728-4baf-a842-a124083eb671"
    },
    {
        "author": "柳棠",
        "paragraphs": [
            "莫言名位未相儔，風月何曾阻獻酬。",
            "前輩不須輕後輩，靖安今日在衡州。"
        ],
        "title": "席上戲東川楊尚書",
        "id": "1a5db9d9-af47-4083-97d7-088dd9447897"
    },
    {
        "author": "鍾輅",
        "paragraphs": [
            "月滿緱山夜，風傳子晉笙。",
            "初聞盈谷遠，漸聽入雲清。",
            "杳異人間曲，遙分鶴上情。",
            "孤鸞驚欲舞，萬籟寂無聲。",
            "此夕留煙駕，何時返玉京？",
            "唯愁音響絕，曉色出都城。"
        ],
        "title": "緱山月夜聞王子晉吹笙",
        "id": "d7e9facb-cdfa-45db-ad83-38f2ba42c0ad"
    },
    {
        "author": "楊發",
        "paragraphs": [
            "茅屋住來久，山深不置門。",
            "草生垂井口，花發接籬根。",
            "入院將雛鳥，攀蘿抱子猨。",
            "曾逢異人說，風景似桃源。"
        ],
        "title": "南溪書院",
        "id": "cb539b2b-56bb-41a5-8e69-7f43af8d2b19"
    },
    {
        "author": "楊發",
        "paragraphs": [
            "酣醉送餘春，醒來恨更頻。",
            "花殘蜂蠹物，葉暗鳥欺人。",
            "簾閉高眠貴，齋空浩氣新。",
            "從今北牕蝶，長是夢中身。"
        ],
        "title": "春園醉醒閑臥小齋",
        "id": "b9d22e42-8b9b-4cdf-ad2e-94da89a8ccb3"
    },
    {
        "author": "楊發",
        "paragraphs": [
            "誰言帝城裏，獨作野人居。",
            "石磴晴看疊，山苗晚自鋤。",
            "相慚五秉粟，尚癖一車書。",
            "昔日揚雄宅，還無鄉相輿。"
        ],
        "title": "小園秋興",
        "id": "7d3748cf-ba8b-4f09-8628-b7e08f270193"
    },
    {
        "author": "楊發",
        "paragraphs": [
            "樹密雲縈岸，池遙水際空。",
            "芰開方吐鏡，蘋動欲含風。",
            "漸映沙汀白，微分渚葉紅。",
            "金波宜共賞，仙櫂一宵同。"
        ],
        "title": "與諸公池上待月",
        "id": "f527aa98-54ca-4175-a89d-e0e40db27c9f"
    },
    {
        "author": "楊發",
        "paragraphs": [
            "弱羽怯孤飛，投簷幸所依。",
            "銜環唯報德，賀廈本知歸。",
            "紅觜休爭顧，丹心自識機。",
            "從來攀鳳足，生死戀光輝。"
        ],
        "title": "簷雀",
        "id": "285f77cd-a017-4e27-ad44-acaeaac79b37"
    },
    {
        "author": "楊發",
        "paragraphs": [
            "已笑良時晚，仍悲別酒催。",
            "暖芳隨日薄，殘片逐風迴。",
            "黛歛愁歌扇，妝殘泣鏡臺。",
            "繁陰莫矜衒，終是共塵埃。"
        ],
        "title": "殘花",
        "id": "f90f18d0-a857-4401-9b0c-88c70c642db5"
    },
    {
        "author": "楊發",
        "paragraphs": [
            "半空飛下水，勢去響如雷。",
            "靜徹啼猨寺，高陵坐客臺。",
            "耳同經劒閣，身若到天台。",
            "濺樹吹成凍，鄰祠觸作灰。",
            "深中試榔栗，淺處落莓苔。",
            "半夜重城閉，潺湲枕底來。"
        ],
        "title": "山泉",
        "id": "e3eb03db-284c-4eef-bbed-223f82a01565"
    },
    {
        "author": "楊發",
        "paragraphs": [
            "喧濁侵肌性未沈，每來雲外恣幽尋。",
            "塵衣更喜秋泉潔，倦跡方依竹洞深。",
            "暫過偶然應繫分，有期終去但勞心。",
            "唯憐一夜空山月，似許他年伴獨吟。"
        ],
        "title": "秋晚日少陵原游山泉之什",
        "id": "377bfc60-652a-45e0-a006-2b3429f87910"
    },
    {
        "author": "楊發",
        "paragraphs": [
            "晝對南風獨閉關，暗期幽鳥去仍還。",
            "如今有待終身貴，未若忘機盡日閑。",
            "心似蒙莊遊物外，官慚許掾在人間。",
            "開襟自向清風笑，無限秋光爲解顏。"
        ],
        "title": "秋晴獨立南亭",
        "id": "5a00bd0c-8efa-4506-96d8-9a7a6cd8d64e"
    },
    {
        "author": "楊發",
        "paragraphs": [
            "孤館蕭條槐葉稀，暮蟬聲隔水聲微。",
            "年年爲客路無盡，日日送人身未歸。",
            "何處迷鴻離浦月，誰家愁婦擣霜衣。",
            "夜深不臥簾猶捲，數點殘螢入戶飛。"
        ],
        "title": "宿黃花館",
        "id": "fdefa73b-111d-4b67-ae50-343eb1acce7a"
    },
    {
        "author": "楊發",
        "paragraphs": [
            "桑柘悠悠水蘸堤，晚風晴景不妨犂。",
            "高機猶織臥蠶子，下坂未饑逢飼妻。",
            "杏色滿林羊酪熟，麥涼浮壠雉媒低。",
            "生時自樂死由命，萬事在天管不迷。"
        ],
        "title": "南野逢田客",
        "id": "3858aba8-a434-4161-b876-30932cdb1de5"
    },
    {
        "author": "楊發",
        "paragraphs": [
            "龍門八上不知津，唯有君心困益親。",
            "白社追遊名自遠，青袍相映道逾新。",
            "十年江海魚緘盡，一夜笙歌鳳吹頻。",
            "漸老舊交情更重，莫將美酒負良辰。"
        ],
        "title": "東齋夜宴酬紹之起居見贈",
        "id": "fd504db7-1451-43ed-8535-3d832aeeb913"
    },
    {
        "author": "楊發",
        "paragraphs": [
            "十日濃芳一歲程，東風初急眼偏明。",
            "低枝似泥幽人醉，莫道無情似有情。"
        ],
        "title": "翫殘花",
        "id": "a3b5ae5a-7283-4968-b235-37d4115c5d03"
    },
    {
        "author": "楊收",
        "paragraphs": [
            "兔邊分玉樹，龍底耀銅儀。",
            "會當同鼓吹，不復問官私。"
        ],
        "title": "詠蛙",
        "id": "3338fae3-9357-4a05-9492-bc4c75aea40e"
    },
    {
        "author": "楊收",
        "paragraphs": [
            "雖匪囊中物，何堅不可鑽。",
            "一朝操政柄，定使冠三端。"
        ],
        "title": "筆",
        "id": "fbae43f0-12bb-40f6-853c-7d682bcf6c92"
    },
    {
        "author": "楊收",
        "paragraphs": [
            "爾幸無羸角，何用觸吾藩。",
            "若是升堂者，還應自得門。"
        ],
        "title": "嘲吳人觀者",
        "id": "b1b78a63-bf5c-4a86-8496-faab8b5f77a2"
    },
    {
        "author": "楊乘",
        "paragraphs": [
            "豎子未鼎烹，大君尚旰食。",
            "風雷隨出師，雲霞有戰色。",
            "犒功椎萬牛，募勇懸千帛。",
            "武士日曳柴，飛將競執馘。",
            "喜氣迎捷書，懽聲送羽檄。",
            "天兵日雄強，桀犬稍離析。",
            "賊臂既已斷，賊喉既已搤。",
            "樂禍但鯨鯢，同惡爲肘腋。",
            "小大勢難侔，逆順初不敵。",
            "違命固天亡，恃險乖長策。",
            "蠆毒久萌牙，狼顧非日夕。",
            "禮貌忽驕狂，疏奏遂指斥。",
            "動衆豈佳兵，含忍恐無益。",
            "鴻恩既已孤，小效不足惜。",
            "腐儒一鉛刀，投筆時感激。",
            "帝閽不敢干，恓恓坐長畫。"
        ],
        "title": "甲子歲書事",
        "id": "795a0d30-7e33-4cb0-9c71-00640cc2630f"
    },
    {
        "author": "楊乘",
        "paragraphs": [
            "六代驕奢地，三春物象繁。",
            "靈湖通漲海，天塹隔中原。",
            "曉渡高帆駛，陰風巨艦翻。",
            "旌旗西日落，戈甲夏雲屯。",
            "豹變資陳武，龍飛擁晉元。",
            "風流前事盡，文物舊儀存。",
            "邪侮嘗移潤，忠貞幾度冤。",
            "興亡山兀兀，今古水渾渾。",
            "露滴蜂偷蘂，鶯啼日到軒。",
            "酒腸堆麴糵，詩思遶乾坤。",
            "愁夢全無蝶，離憂每愧萱。",
            "形骸勞大塊，玉石任炎崑。",
            "出處寧由己，升沈未足言。",
            "且應中聖樂，坐起任昏昏。"
        ],
        "title": "南徐春日懷古",
        "id": "f197988c-128c-4c5b-ba4c-12edc25ca5fb"
    },
    {
        "author": "楊乘",
        "paragraphs": [
            "十萬人家天塹東，管弦臺榭滿春風。",
            "名歸范蠡五湖上，國破西施一笑中。",
            "香逕自生蘭葉小，響廊深映月華空。",
            "尊前多暇但懷古，盡日愁吟誰與同。"
        ],
        "title": "吳中書事",
        "id": "4485534f-6f1d-42fc-9e4e-5e436390a2ea"
    },
    {
        "author": "楊乘",
        "paragraphs": [
            "故城故壘滿江濆，盡是干戈舊苦辛。",
            "見此即須知帝力，生來便作太平人。"
        ],
        "title": "建鄴懷古",
        "id": "a611f612-6aac-4551-a73b-870f183cd0f3"
    },
    {
        "author": "楊乘",
        "paragraphs": [
            "伶俜乖拙兩何如，晝泥琴聲夜泥書。",
            "數拍胡笳彈未熟，故人新命畫胡車。"
        ],
        "title": "牓句",
        "id": "4e3b4647-f4fb-433d-b152-262e74599ea4"
    },
    {
        "author": "尹璞",
        "paragraphs": [
            "禍福從來路不遙，偶然平地上煙霄。",
            "煙霄未穩還平地，門對孤峯占寂寥。"
        ],
        "title": "題楊收相公宅",
        "id": "595aa16c-a3e3-4d0b-bc7a-3eba6dbe736b"
    },
    {
        "author": "雍陶",
        "paragraphs": [
            "朗月何高高，樓中簾影寒。",
            "一婦獨含歎，四坐誰成歡。",
            "時節屢已移，遊旅杳不還。",
            "滄溟儻未涸，妾淚終不乾。",
            "君若無定雲，妾若不動山。",
            "雲行出山易，山逐雲去難。",
            "願爲邊塞塵，因風委君顏。",
            "君顏良洗多，盪妾濁水間。"
        ],
        "title": "明月照高樓",
        "id": "09a4efce-fd84-4660-9ab4-ae9c502887e8"
    },
    {
        "author": "雍陶",
        "paragraphs": [
            "朝下有閑思，南溝邊水行。",
            "因來見寥落，轉自嘆平生。",
            "白首丈夫氣，赤心知己情。",
            "留詩本相慰，却憶苦吟聲。"
        ],
        "title": "酬秘書王丞見寄",
        "id": "57436bfa-b684-4645-ab8c-5e40fd4c4320"
    },
    {
        "author": "雍陶",
        "paragraphs": [
            "慣獵金河路，曾逢雪不迷。",
            "射鵰青塚北，走馬黑山西。",
            "戍遠旌幡少，年深帳幕低。",
            "酬恩須盡敵，休說夢中閨。"
        ],
        "title": "贈金河戍客",
        "id": "9ae12a8a-8cea-4e3a-8e07-6de76cfbb9a0"
    },
    {
        "author": "雍陶",
        "paragraphs": [
            "疎桐餘一幹，風雨日蕭條。",
            "歲晚琴材老，天寒桂葉凋。",
            "已悲根半死，復恐尾全焦。",
            "幸在龍門下，知音肯寂寥。"
        ],
        "title": "孤桐",
        "id": "05bab583-1916-4f9d-aa6c-dac73dee60ca"
    },
    {
        "author": "雍陶",
        "paragraphs": [
            "白露曖秋色，月明清漏中。",
            "痕沾珠箔重，點落玉盤空。",
            "竹動時驚鳥，莎寒暗滴蟲。",
            "滿園生永夜，漸欲與霜同。"
        ],
        "title": "秋露",
        "id": "1b2afcfa-9338-4f4f-b953-2c7a775654f9"
    },
    {
        "author": "雍陶",
        "paragraphs": [
            "渺渺楚江上，風旗搖去舟。",
            "馬歸雲夢晚，猨叫洞庭秋。",
            "別思滿南渡，鄉心生北樓。",
            "巴陵山水郡，應稱謝公遊。"
        ],
        "tags": [
            "洞庭湖"
        ],
        "title": "送徐使君赴岳州",
        "id": "e9c4d4bc-c37f-43ac-8d77-3bd2b6ecb9cc"
    },
    {
        "author": "雍陶",
        "paragraphs": [
            "客在劒門外，新年音信稀。",
            "自爲千里別，已送幾人歸。",
            "陌上月初落，馬前花正飛。",
            "離言殊未盡，春雨滿行衣。"
        ],
        "title": "送裴璋還蜀因亦懷歸",
        "id": "d4553423-a81d-42e4-815c-3b5a43cc02b4"
    },
    {
        "author": "雍陶",
        "paragraphs": [
            "近出圭峯下，還期又不賒。",
            "身閑多宿寺，官滿未移家。",
            "罷釣臨秋水，開尊對月華。",
            "自當蓬閣選，豈得臥煙霞。"
        ],
        "title": "送前鄠縣李少府",
        "id": "7e089b32-773a-45a3-ab40-662a8693087b"
    },
    {
        "author": "雍陶",
        "paragraphs": [
            "南行春已滿，路半水茫然。",
            "楚望花當渡，湘陰橘滿川。",
            "山橫湖色上，帆出鳥行前。",
            "此任無辭遠，親人貴用還。"
        ],
        "title": "送宜春裴明府之任",
        "id": "f8573c60-f0b3-42b8-ab1d-f360c6b5f005"
    },
    {
        "author": "雍陶",
        "paragraphs": [
            "世上方傳教，山中未得歸。",
            "閑花飄講席，馴鴿汙禪衣。",
            "積雨誰過寺，殘鐘自掩扉。",
            "寒來垂頂帽，白髮剃應稀。"
        ],
        "title": "贈宗靜上人",
        "id": "e2112e9f-7bdd-463b-9509-10deee22b235"
    },
    {
        "author": "雍陶",
        "paragraphs": [
            "何處銷愁宿，攜囊就遠僧。",
            "中宵吟有雪，空屋語無燈。",
            "靜境唯聞鐸，寒牀但枕肱。",
            "還因愛閑客，始得見南能。"
        ],
        "title": "同賈島宿無可上人院",
        "id": "4dea4bdd-ba6f-4636-bfd7-08b28aee5412"
    },
    {
        "author": "雍陶",
        "paragraphs": [
            "水木夕陰冷，池塘秋意多。",
            "庭風吹故葉，階露淨寒莎。",
            "愁燕窺燈語，情人見月過。",
            "砧聲聽已別，蟲響復相和。"
        ],
        "title": "和劉補闕秋園寓興六首 一",
        "id": "5d1de8d4-9452-4b6a-a1df-0e0012a2297a"
    },
    {
        "author": "雍陶",
        "paragraphs": [
            "閉門無事後，此地即山中。",
            "但覺鳥聲異，不知人境同。",
            "晚花開爲雨，殘果落因風。",
            "獨坐還吟酌，詩成酒已空。"
        ],
        "title": "和劉補闕秋園寓興六首 二",
        "id": "87dc5771-82a5-4eb8-b1c0-6852e81c74e5"
    },
    {
        "author": "雍陶",
        "paragraphs": [
            "自得家林趣，常時在外稀。",
            "對僧餐野食，迎客著山衣。",
            "雀鬬翻簷散，蟬驚出樹飛。",
            "功成他日後，何必五湖歸。"
        ],
        "title": "和劉補闕秋園寓興六首 三",
        "id": "5afec976-2eda-4c13-aaf8-9fed63e551be"
    },
    {
        "author": "雍陶",
        "paragraphs": [
            "秋色庭蕪上，清朝見露華。",
            "疎篁抽晚筍，幽藥吐寒芽。",
            "引水新渠淨，登臺小徑斜。",
            "人來多愛此，蕭爽似仙家。"
        ],
        "title": "和劉補闕秋園寓興六首 四",
        "id": "d55ea231-d593-469f-a326-ca790f1e2385"
    },
    {
        "author": "雍陶",
        "paragraphs": [
            "禁掖朝回後，林園勝賞時。",
            "野人來辨藥，庭鶴往看棊。",
            "晚日明丹棗，朝霜潤紫棃。",
            "還因重風景，猶自有秋詩。"
        ],
        "title": "和劉補闕秋園寓興六首 五",
        "id": "1bba2324-7492-4b19-b2ee-23b39efba0d7"
    },
    {
        "author": "雍陶",
        "paragraphs": [
            "聖代少封事，閑居方屏喧。",
            "漏寒雲外闕，木落月中園。",
            "山鳥宿簷樹，水螢流洞門。",
            "無人見清景，林下自開尊。"
        ],
        "title": "和劉補闕秋園寓興六首 六",
        "id": "64c5aa73-dfc1-4fa1-af9a-e6b0f2fefb1d"
    },
    {
        "author": "雍陶",
        "paragraphs": [
            "漢陽無遠寺，見說過汾城。",
            "雲雨經春客，江山幾日程。",
            "終隨鷗鳥去，祗在海潮生。",
            "前路逢漁父，多愁問姓名。"
        ],
        "title": "岳陽晚景",
        "id": "4b11a699-03ff-45a1-99ed-a316198e32bb"
    },
    {
        "author": "雍陶",
        "paragraphs": [
            "塞上蕃僧老，天寒疾上關。",
            "遠煙平似水，高樹暗如山。",
            "去馬朝常急，行人夜始閑。",
            "更深聽刁斗，時到磬聲間。"
        ],
        "title": "塞上宿野寺",
        "id": "06bef238-e5cb-4567-9189-181f7a5e69eb"
    },
    {
        "author": "雍陶",
        "paragraphs": [
            "人間多別離，處處是相思。",
            "海內無煙夜，天涯有月時。",
            "跳魚翻荇葉，驚鵲出花枝。",
            "親友皆千里，三更獨遶池。"
        ],
        "title": "寒食夜池上對月懷友",
        "id": "5adaa05a-f57b-4138-b9bf-028e672bac51"
    },
    {
        "author": "雍陶",
        "paragraphs": [
            "萬事誰能問，一名猶未知。",
            "貧當多累日，閑過少年時。",
            "燈下和愁睡，花前帶酒悲。",
            "無謀常委命，轉覺命堪疑。"
        ],
        "title": "自述",
        "id": "a1539263-1eb6-45df-8982-60a437696a1f"
    },
    {
        "author": "雍陶",
        "paragraphs": [
            "紅葉落湘川，楓明映水天。",
            "尋鐘過楚寺，擁錫上瀧船。",
            "病客思留藥，迷人待說禪。",
            "南中多古跡，應訪虎溪泉。"
        ],
        "title": "送契玄上人南遊",
        "id": "8412179c-bd1d-48e3-aade-f826edcbffaa"
    },
    {
        "author": "雍陶",
        "paragraphs": [
            "不倚軍功有俠名，可憐毬獵少年情。",
            "戴鈴健鶻隨聲下，撼珮驕驄弄影行。",
            "覓匠重裝燕客劒，對人新按越姬箏。",
            "豈知儒者心偏苦，吟向秋風白髮生。"
        ],
        "title": "少年行",
        "id": "808146d5-a8f9-46d0-884d-cde93df5ae4f"
    },
    {
        "author": "雍陶",
        "paragraphs": [
            "雙鷺應憐水滿池，風飄不動頂絲垂。",
            "立當青草人先見，行傍白蓮魚未知。",
            "一足獨拳寒雨裏，數聲相叫早秋時。",
            "林塘得爾須增價，況與詩家物色宜。"
        ],
        "title": "詠雙白鷺",
        "id": "93b34abe-9243-43b6-8505-2ad7af3ef323"
    },
    {
        "author": "雍陶",
        "paragraphs": [
            "晚虹斜日塞天昏，一半山川帶雨痕。",
            "新水亂侵青草路，殘煙猶傍綠楊村。",
            "胡人羊馬休南牧，漢將旌旗在北門。",
            "行子喜聞無戰伐，閑看遊騎獵秋原。"
        ],
        "title": "晴詩",
        "id": "c6b73bba-eac6-46e0-a5f6-d0ea0fa5e936"
    },
    {
        "author": "雍陶",
        "paragraphs": [
            "君在桐廬何處住，草堂應與戴家鄰。",
            "初歸山犬翻驚主，久別江鷗却避人。",
            "終日欲爲相逐計，臨岐空羨獨行身。",
            "秋風釣艇遙相憶，七里灘西片月新。"
        ],
        "title": "送徐山人歸睦州舊隱",
        "id": "2f940e81-a45b-4f3d-8829-43c433da6ab5"
    },
    {
        "author": "雍陶",
        "paragraphs": [
            "劒峯重疊雪雲漫，憶昨來時處處難。",
            "大散嶺頭春足雨，褒斜谷裏夏猶寒。",
            "蜀門去國三千里，巴路登山八十盤。",
            "自到成都燒酒熟，不思身更入長安。"
        ],
        "title": "到蜀後記途中經歷",
        "id": "b8fcdc71-3b18-424c-a250-ce19088b64ec"
    },
    {
        "author": "雍陶",
        "paragraphs": [
            "塵路誰知蹋雪蹤，到來空認出雲峯。",
            "天晴遠見月中樹，風便細聽煙際鐘。",
            "閱世數思僧並院，憶山長羨鶴歸松。",
            "新愁舊恨多難說，半在眉間半在胸。"
        ],
        "title": "憶山寄僧",
        "id": "55543300-bb16-4e6e-b0ce-3422a17c1cea"
    },
    {
        "author": "雍陶",
        "paragraphs": [
            "處處煙霞尋總遍，却來城市喜逢師。",
            "時流見說無人在，年紀唯應有鶴知。",
            "大藥已成寧畏晚，小松初種不嫌遲。",
            "長憂一日歸天去，未授靈方遣問誰。"
        ],
        "title": "贈玉芝觀王尊師",
        "id": "1a9ddafd-10aa-4315-83e8-d07579fe7e9f"
    },
    {
        "author": "雍陶",
        "paragraphs": [
            "忽聞身謝滿朝驚，俄感鄱陽罷市情。",
            "遺愛永存今似古，高名不朽死如生。",
            "神仙難見青騾事，諫議空留白馬名。",
            "授館曾爲門下客，幾迴垂淚過宣平。"
        ],
        "title": "哭饒州吳諫議使君",
        "id": "9e986045-2e4d-489b-8910-963b8c8d4c95"
    },
    {
        "author": "雍陶",
        "paragraphs": [
            "浣花溪裏花多處，爲憶先生在蜀時。",
            "萬古只應留舊宅，千金無復換新詩。",
            "沙崩水檻鷗飛盡，樹壓村橋馬過遲。",
            "山月不知人事變，夜來江上與誰期。"
        ],
        "title": "經杜甫舊宅",
        "id": "46029df5-24e5-4990-b730-31d3940ee419"
    },
    {
        "author": "雍陶",
        "paragraphs": [
            "高城新築壓長川，虎踞龍盤氣色全。",
            "五里似雲根不動，一重如月暈長圓。",
            "河流暗與溝池合，山色遙將睥睨連。",
            "自有此來當汴口，武牢何用鎖風煙。"
        ],
        "title": "河陰新城",
        "id": "51fed55b-4e4a-4bcf-81d1-43fa4af68d20"
    },
    {
        "author": "雍陶",
        "paragraphs": [
            "幽居悄悄何人到，落日清涼滿樹梢。",
            "新句有時愁裏得，古方無效病來拋。",
            "荒簷數蝶懸蛛網，空屋孤螢入燕巢。",
            "獨臥南窗秋色晚，一庭紅葉掩衡茅。"
        ],
        "title": "秋居病中",
        "id": "ce799406-a49b-4646-ae01-49120de3cc37"
    },
    {
        "author": "雍陶",
        "paragraphs": [
            "白鬚虜將話邊事，自失公權怨語多。",
            "漢主豈勞思李牧，趙王猶是用廉頗。",
            "新鷹飽肉唯閑獵，舊劒生衣嬾更磨。",
            "百戰無功身老去，羨他年少渡黃河。"
        ],
        "tags": [
            "黄河"
        ],
        "title": "罷還邊將",
        "id": "09da74fc-bb33-417e-b21d-54de471a641e"
    },
    {
        "author": "雍陶",
        "paragraphs": [
            "青蘋白石匝蓮塘，水裏蓮開帶瑞光。",
            "露濕紅芳雙朵重，風飄綠蔕一枝長。",
            "同心梔子徒誇豔，合穗嘉禾豈解香。",
            "不獨豐祥先有應，更宜花縣對潘郎。"
        ],
        "title": "永樂殷堯藩明府縣池嘉蓮詠",
        "id": "997c7f3c-b416-442a-871d-1b2ed86d53c3"
    },
    {
        "author": "雍陶",
        "paragraphs": [
            "歲盡貧生事事須，就中深恨酒錢無。",
            "故人充壽能分送，遠客消愁免自沽。",
            "一夜四乘傾鑿落，五更三點把屠蘇。",
            "已供時節深珍重，況許今朝更挈壺。"
        ],
        "title": "詶李紺歲除送酒",
        "id": "b0a1eb79-2490-48d7-98de-1402ebc5cabd"
    },
    {
        "author": "雍陶",
        "paragraphs": [
            "亂峯碎石金牛路，過客應騎鐵馬行。",
            "白日欲斜催後乘，青雲何處問前程？",
            "飛蠅一一皆先去，度鳥雙雙亦遠鳴。",
            "蹇步不唯傷旅思，此中兼見宦途情。"
        ],
        "title": "蜀路倦行因有所感",
        "id": "3f1ebde3-7bbd-4265-802a-e31b2444e864"
    },
    {
        "author": "雍陶",
        "paragraphs": [
            "古縣蕭條秋景晚，昔年陶令亦如君。",
            "頭巾漉酒臨黃菊，手[板]支頤向白雲。",
            "百里豈能容驥足，九霄終自別雞羣。",
            "相思不恨書來少，佳句多從闕下聞。"
        ],
        "title": "寄永樂殷堯藩明府",
        "id": "9632ef0e-385e-4ec2-88ff-9f80fdd52463"
    },
    {
        "author": "雍陶",
        "paragraphs": [
            "蜀道英靈地，山重水又回。",
            "文章四子盛，道路五丁開。",
            "詞客題橋去，忠臣叱馭來。",
            "臥龍同駭浪，躍馬比浮埃。",
            "已謂無妖土，那知有禍胎。",
            "蕃兵依𣾴柳，蠻斾指江梅。",
            "戰後悲逢血，燒餘恨見灰。",
            "空留犀厭怪，無復酒除災。",
            "歲積萇弘怨，春深杜宇哀。",
            "家貧移未得，愁上望鄉臺。"
        ],
        "title": "蜀中戰後感事",
        "id": "06ec6a0b-4db5-4104-aa04-9fa73e229134"
    },
    {
        "author": "雍陶",
        "paragraphs": [
            "茜馬渡瀘水，北來如鳥輕。",
            "幾年朝鳳闕，一日破龜城。",
            "此地有征戰，誰家無死生。",
            "人悲還舊里，鳥喜下空營。",
            "弟姪意初定，交朋心尚驚。",
            "自從經難後，吟苦似猿聲。"
        ],
        "title": "荅蜀中經蠻後友人馬艾見寄",
        "id": "32e5bd2d-a284-40d9-8560-c7ea7235c0f5"
    },
    {
        "author": "雍陶",
        "paragraphs": [
            "擾擾走人寰，爭如占得閑。",
            "防愁心付酒，求靜力登山。",
            "見藥芳時採，逢花好處攀。",
            "望雲開病眼，臨澗洗愁顏。",
            "春色流巖下，秋聲碎竹間。",
            "錦文苔點點，錢樣菊斑斑。",
            "路遠朝無客，門深夜不關。",
            "鶴飛高縹緲，鶯語巧綿蠻。",
            "養拙甘沈默，忘懷絕險艱。",
            "更憐雲外路，空去又空還。"
        ],
        "title": "盧岳閑居十韻",
        "id": "c6628482-6536-4067-90c5-d1b02cb347be"
    },
    {
        "author": "雍陶",
        "paragraphs": [
            "朔將引雙旌，山遙磧雪平。",
            "經年通國信，計日得蕃情。",
            "野次依泉宿，沙中望火行。",
            "遠鵰秋有力，寒馬夜無聲。",
            "看獵臨胡帳，思鄉見漢城。",
            "來春擁邊騎，新草滿歸程。"
        ],
        "title": "送于中丞使北蕃",
        "id": "773f76c6-5be9-4050-9723-2b89bdae4e33"
    },
    {
        "author": "雍陶",
        "paragraphs": [
            "二室峯前水，三川府右亭。",
            "亂流深竹逕，分遶小花汀。",
            "池角通泉脈，堂心豁地形。",
            "坐中寒瑟瑟，牀下細泠泠。",
            "雨夜思巫峽，秋朝想洞庭。",
            "千年孤鏡碧，一片遠天青。",
            "魚戲搖紅尾，鷗閑退白翎。",
            "荷傾瀉珠露，沙亂動金星。",
            "藤架如紗帳，苔牆似錦屏。",
            "龍門人少到，仙棹自多停。",
            "游憶高僧伴，吟招野客聽。",
            "餘波不能惜，便欲養浮萍。"
        ],
        "tags": [
            "洞庭湖"
        ],
        "title": "和河南白尹西池北新葺水齋招賞十二韻",
        "id": "47bbf9de-0bca-45be-b958-fbddeeb7512a"
    },
    {
        "author": "雍陶",
        "paragraphs": [
            "貧女貌非醜，要須緣嫁遲。",
            "還似求名客，無媒不及時。"
        ],
        "title": "感興",
        "id": "a66f7be8-b89b-472f-956c-31efd573429f"
    },
    {
        "author": "雍陶",
        "paragraphs": [
            "日過千萬家，一家非所依。",
            "不及行塵影，猶隨馬蹄歸。"
        ],
        "title": "長安客感",
        "id": "d1863ef7-4329-4565-90f8-ec88d7c7ec50"
    },
    {
        "author": "雍陶",
        "paragraphs": [
            "吟想舊經過，花時奈遠何。",
            "別來長似見，春夢入關多。"
        ],
        "title": "春懷舊游",
        "id": "df3dcbc5-cbdc-4c41-863f-9854a0f1779f"
    },
    {
        "author": "雍陶",
        "paragraphs": [
            "山月吟聲苦，春風引思長。",
            "無由及塵土，猶帶杏花香。"
        ],
        "title": "離京城宿商山作",
        "id": "8f4a339e-b4f4-472a-9355-28e1d409cb48"
    },
    {
        "author": "雍陶",
        "paragraphs": [
            "夜雨空館靜，幽人起裴回。",
            "長安醉眠客，豈知新鴈來。"
        ],
        "title": "秋館雨夜",
        "id": "82752dc9-5dc8-4e2f-8a47-871d1d9afca9"
    },
    {
        "author": "雍陶",
        "paragraphs": [
            "百鳥有啼時，子規聲不歇。",
            "春寒四鄰靜，獨叫三更月。"
        ],
        "title": "聞子規",
        "id": "9736cffd-e84d-432c-a95a-0fcd7aff143c"
    },
    {
        "author": "雍陶",
        "paragraphs": [
            "山寺秋時後，僧家夏滿時。",
            "清涼多古跡，幾處有新詩。"
        ],
        "title": "懷無可上人",
        "id": "d1a5b5ca-86c5-4188-b596-b8470e9a3588"
    },
    {
        "author": "雍陶",
        "paragraphs": [
            "客淚如危葉，長懸零落心。",
            "況是悲秋日，臨風制不禁。"
        ],
        "title": "長安客感",
        "id": "0275485d-b5e1-4e1d-9c89-4e0800d3b433"
    },
    {
        "author": "雍陶",
        "paragraphs": [
            "別遠心更苦，遙將目送君。",
            "光華不可見，孤鶴沒秋雲。"
        ],
        "title": "送客遙望",
        "id": "ace8d2e7-ac57-4e08-b5ca-058ee2a393a8"
    },
    {
        "author": "雍陶",
        "paragraphs": [
            "靡草似客心，年年亦先死。",
            "無由伴花落，暫得因風起。"
        ],
        "title": "傷靡草",
        "id": "7f6dab81-59e0-4f1a-96e9-6e7fbd0e8979"
    },
    {
        "author": "雍陶",
        "paragraphs": [
            "從今一去不須低，見說遼東好去棲。",
            "努力莫辭仙路遠，白雲飛處免羣雞。"
        ],
        "title": "放鶴",
        "id": "0f5853c3-c168-48aa-8761-33d1ecae62bc"
    },
    {
        "author": "雍陶",
        "paragraphs": [
            "身閑伴月夜深行，風觸衣裳四體輕。",
            "爲見近來天氣好，幾篇詩興入秋成。"
        ],
        "title": "早秋月夜",
        "id": "68c2d980-05a9-4967-865a-10b02cfe0966"
    },
    {
        "author": "雍陶",
        "paragraphs": [
            "高樹蟬聲入晚雲，不唯愁我亦愁君。",
            "何時各得身無事，每到聞時似不聞。"
        ],
        "title": "蟬",
        "id": "d5281616-fd34-4fff-b9a7-3ae56e73c5b8"
    },
    {
        "author": "雍陶",
        "paragraphs": [
            "公子風流嫌錦繡，新裁白紵作春衣。",
            "金鞭留當誰家酒，拂柳穿花信馬歸。"
        ],
        "title": "公子行",
        "id": "6d199dc3-5e23-4ea2-8fd5-b941bbeaef41"
    },
    {
        "author": "雍陶",
        "paragraphs": [
            "從來只有情難盡，何事名爲情盡橋。",
            "自此改名爲折柳，任他離恨一條條。"
        ],
        "tags": [
            "友人",
            "送别"
        ],
        "title": "題情盡橋",
        "id": "3b3ba1a2-fa7f-4867-995a-e716a4ec58b4"
    },
    {
        "author": "雍陶",
        "paragraphs": [
            "兩崖開盡水回環，一葉纔通石罅間。",
            "楚客莫言山勢險，世人心更險於山。"
        ],
        "title": "峽中行",
        "id": "0b01efbd-02ec-4187-8db6-00011c47b9a6"
    },
    {
        "author": "雍陶",
        "paragraphs": [
            "滿庭詩境飄紅葉，繞砌琴聲滴暗泉。",
            "門外晚晴秋色老，萬條寒玉一溪煙。"
        ],
        "tags": [
            "秋天",
            "孤寂",
            "写景"
        ],
        "title": "韋處士郊居",
        "id": "a13ddfc2-a8d9-4b2f-b3c7-9f4522f69f6f"
    },
    {
        "author": "雍陶",
        "paragraphs": [
            "古槐煙薄晚鴉愁，獨向黃昏立御溝。",
            "南國望中生遠思，一行新鴈去汀洲。"
        ],
        "title": "秋懷",
        "id": "c604c137-7a45-4a46-935a-de348a28cc1a"
    },
    {
        "author": "雍陶",
        "paragraphs": [
            "窮通應計一時間，今日甘從刖足還。",
            "長倚玉人心自醉，不辭歸去哭荆山。"
        ],
        "title": "再下第將歸荆楚上白舍人",
        "id": "185b0401-991c-49e1-8230-c79729846aea"
    },
    {
        "author": "雍陶",
        "paragraphs": [
            "風香春暖展歸程，全勝遊仙入洞情。",
            "一路緣溪花覆水，不妨閑看不妨行。"
        ],
        "title": "春行武關作",
        "id": "454cc153-21c1-4f60-a4a0-20206159ed59"
    },
    {
        "author": "雍陶",
        "paragraphs": [
            "知君餞酒深深意，圖使行人涕不流。",
            "如今卻恨酒中別，不得一言千里愁。"
        ],
        "title": "恨別二首 一",
        "id": "271a28b6-c938-4d63-820c-3cc9823b185d"
    },
    {
        "author": "雍陶",
        "paragraphs": [
            "人言日遠還疎索，別後都非未別心。",
            "唯我憶君千里意，一年不見一重深。"
        ],
        "title": "恨別二首 二",
        "id": "5fef4bf7-fe52-4e72-a735-28f9450b009e"
    },
    {
        "author": "雍陶",
        "paragraphs": [
            "遠愛春波正滿湖，羨君東去是歸途。",
            "吟詩好向月中宿，一叫水天沙鶴孤。"
        ],
        "title": "送人歸吳",
        "id": "d0e6bb57-7c66-4b07-a870-b8480c5fc134"
    },
    {
        "author": "雍陶",
        "paragraphs": [
            "旅館歲闌頻有夢，分明最似此宵希。",
            "覺來莫道還無益，未得歸時且當歸。"
        ],
        "title": "喜夢歸",
        "id": "23d71422-51f5-4102-aa3f-ac5f699a2ffb"
    },
    {
        "author": "雍陶",
        "paragraphs": [
            "行愁驛路問來人，西去經過願一聞。",
            "落日回鞭相指點，前程從此是青雲。"
        ],
        "title": "路中問程知欲達青雲驛",
        "id": "fda0464b-d28c-4b55-b83c-c8d385a2753e"
    },
    {
        "author": "雍陶",
        "paragraphs": [
            "風波不動影沈沈，翠色全微碧色深。",
            "應是水仙梳洗處，一螺青黛鏡中心。"
        ],
        "title": "題君山",
        "id": "2f5e562a-ff78-42e3-8c1b-d9b3686907c5"
    },
    {
        "author": "雍陶",
        "paragraphs": [
            "世上無媒似我希，一身惟有影相隨。",
            "出門便作焚舟計，生不成名死不歸。"
        ],
        "title": "離家後作",
        "id": "fcdb22e2-d567-4001-a280-e36d5af8b18f"
    },
    {
        "author": "雍陶",
        "paragraphs": [
            "峴亭留恨爲傷杯，未得醒醒看便回。",
            "卻想醉游如夢見，直疑元本不曾來。"
        ],
        "title": "寄題峴亭",
        "id": "9bc24bea-e491-4ef4-9037-ebfb1d5ae116"
    },
    {
        "author": "雍陶",
        "paragraphs": [
            "憶得當時病未遭，身爲仙馭雪爲毛。",
            "今來沙上飛無力，羞見檣烏立處高。"
        ],
        "title": "病鶴",
        "id": "b36f5e87-a4f1-43f2-a6d1-3a35c262cf7e"
    },
    {
        "author": "雍陶",
        "paragraphs": [
            "含春笑日花心豔，帶雨牽風柳態妖。",
            "珍重兩般堪比處，醉時紅臉舞時腰。"
        ],
        "title": "狀春",
        "id": "685d2b2d-54ec-42f5-a5fc-f820297948c4"
    },
    {
        "author": "雍陶",
        "paragraphs": [
            "風惱花枝不耐頻，等閑飛落易愁人。",
            "殷勤最是章臺柳，一樹千條管帶春。"
        ],
        "title": "春詠",
        "id": "519ee5bd-bf84-4ba7-bf20-20c7d56f24bc"
    },
    {
        "author": "雍陶",
        "paragraphs": [
            "人人慢說酒消憂，我道翻爲引恨由。",
            "一夜醒來燈火暗，不應愁事亦成愁。"
        ],
        "title": "非酒",
        "id": "59a794f6-e56e-434b-8e94-ceb9edf97e96"
    },
    {
        "author": "雍陶",
        "paragraphs": [
            "今年無異去年寒，何事朝來獨忍難。",
            "應是漸爲貧客久，錦衣著盡布衣單。"
        ],
        "title": "苦寒",
        "id": "0ccc9c65-c2e3-4b90-b682-c0b20bb23267"
    },
    {
        "author": "雍陶",
        "paragraphs": [
            "若論秋思人人苦，最覺愁多客又深。",
            "何況病來惆悵盡，不知爭作送君心。"
        ],
        "title": "送客",
        "id": "5642809b-e7a0-4822-9998-85a505373808"
    },
    {
        "author": "雍陶",
        "paragraphs": [
            "莫驚西上獨遲迴，只爲衡門未有媒。",
            "惆悵賦成身不去，一名閑事逐秋回。"
        ],
        "title": "人問應舉",
        "id": "d8c0fb8a-68ed-4776-a28f-a6dbd190a327"
    },
    {
        "author": "雍陶",
        "paragraphs": [
            "水闊江天兩不分，行人兩處更相聞。",
            "遙遙已失風帆影，半日虛銷指點雲。"
        ],
        "title": "送客不及",
        "id": "62e4f8c3-ae49-46f7-91a1-99350292cd7d"
    },
    {
        "author": "雍陶",
        "paragraphs": [
            "碧竿微露月玲瓏，謝豹傷心獨叫風。",
            "高處已應聞滴血，山榴一夜幾枝紅。"
        ],
        "title": "聞杜鵑二首 一",
        "id": "b7b77900-69fb-4320-9bc5-7625d6acdce9"
    },
    {
        "author": "雍陶",
        "paragraphs": [
            "蜀客春城聞蜀鳥，思歸聲引未歸心。",
            "卻知夜夜愁相似，爾正啼時我正吟。"
        ],
        "title": "聞杜鵑二首 二",
        "id": "43f9c536-92c4-4567-b655-661b714d34c2"
    },
    {
        "author": "雍陶",
        "paragraphs": [
            "行過險棧出褒斜，出盡平川似到家。",
            "萬里客愁今日散，馬前初見米囊花。"
        ],
        "title": "西歸出斜谷",
        "id": "0604d5bb-0e38-4384-aa23-cecfa2c6eaaf"
    },
    {
        "author": "雍陶",
        "paragraphs": [
            "離思茫茫正值秋，每因風景卻生愁。",
            "今宵難作刀州夢，月色江聲共一樓。"
        ],
        "title": "宿嘉陵驛",
        "id": "ed58dbdf-a5b3-4ebe-b180-4a480c2450a8"
    },
    {
        "author": "雍陶",
        "paragraphs": [
            "舊里已悲無產業，故山猶戀有煙霞。",
            "自從爲客歸時少，旅館僧房卻是家。"
        ],
        "title": "旅懷",
        "id": "79e14711-13e9-43a4-8170-16d6e2f8f450"
    },
    {
        "author": "雍陶",
        "paragraphs": [
            "貧居盡日冷風煙，獨向簷牀看雨眠。",
            "寂寞春風花落盡，滿庭榆莢似秋天。"
        ],
        "title": "貧居春怨",
        "id": "5a578133-51ba-4fe8-998c-94177843d2d0"
    },
    {
        "author": "雍陶",
        "paragraphs": [
            "閑思往事在湖亭，亭上秋燈照月明。",
            "宿客盡眠眠不得，半牕窗殘月帶潮聲。"
        ],
        "title": "憶江南舊居",
        "id": "bb5eae9e-835d-4b27-9f23-125b58d9ccc9"
    },
    {
        "author": "雍陶",
        "paragraphs": [
            "世家曾覽楚英雄，國破城荒萬事空。",
            "唯有郵亭階下柳，春來猶似細腰宮。"
        ],
        "title": "夷陵城",
        "id": "82a1c3be-15ca-4599-a6d7-9c8f2d406b78"
    },
    {
        "author": "雍陶",
        "paragraphs": [
            "落花門外春將盡，飛絮庭前日欲高。",
            "深院客來人未起，黃鸝枝上啄櫻桃。"
        ],
        "title": "訪友人幽居二首 一",
        "id": "c77fb633-9cea-407c-8922-12546d7472de"
    },
    {
        "author": "雍陶",
        "paragraphs": [
            "莎深苔滑地無塵，竹冷花遲剩駐春。",
            "盡日弄琴誰共聽，與君兼鶴是三人。"
        ],
        "title": "訪友人幽居二首 二",
        "id": "97354cfc-c230-4ad3-9b11-0e0b98e7b1a9"
    },
    {
        "author": "雍陶",
        "paragraphs": [
            "竹房誰繼生前事，松月空懸過去心。",
            "秋磬數聲天欲曉，影堂斜掩一燈深。"
        ],
        "title": "宿大徹禪師故院",
        "id": "9ec9f861-5e65-4680-aecd-15d6d85ead53"
    },
    {
        "author": "雍陶",
        "paragraphs": [
            "劒南風景臘前春，山鳥江風得雨新。",
            "莫怪送君行較遠，自緣身是憶歸人。"
        ],
        "tags": [
            "春天",
            "思乡"
        ],
        "title": "送蜀客",
        "id": "c46bce1c-f4c3-4342-9bf3-eeffb240d03a"
    },
    {
        "author": "雍陶",
        "paragraphs": [
            "雪樓當日動晴寒，渭水梁山鳥外看。",
            "聞說德宗曾到此，吟詩不敢倚闌干。"
        ],
        "title": "題寶應縣",
        "id": "fd9c13f8-4dd5-4a24-9645-7ccf8a33d734"
    },
    {
        "author": "雍陶",
        "paragraphs": [
            "五柳先生本在山，偶然爲客落人間。",
            "秋來見月多歸思，自起開籠放白鷴。"
        ],
        "tags": [
            "抒情",
            "思乡"
        ],
        "title": "和孫明府懷舊山",
        "id": "bc34afc8-6de8-480c-a039-06b4ef25a487"
    },
    {
        "author": "雍陶",
        "paragraphs": [
            "澧水橋西小路斜，日高猶未到君家。",
            "村園門巷多相似，處處春風枳殼花。"
        ],
        "tags": [
            "春天",
            "访友"
        ],
        "title": "城西訪友人別墅",
        "id": "8c8cd3bd-4cd4-428b-8fa9-e88c13c6e5ee"
    },
    {
        "author": "雍陶",
        "paragraphs": [
            "幽島曲池相隱映，小橋虛閣半高低。",
            "好風好月無人宿，夜夜水禽船上棲。"
        ],
        "title": "題大安池亭",
        "id": "c5c830c6-4bb3-4a89-92a2-d49251cb4039"
    },
    {
        "author": "雍陶",
        "paragraphs": [
            "勿言春盡春還至，少壯看花復幾回。",
            "今日已從愁裏去，明年更莫共愁來。"
        ],
        "title": "送春",
        "id": "62078cee-7614-4160-8b0e-da2578bc5498"
    },
    {
        "author": "雍陶",
        "paragraphs": [
            "密葉四時同一色，高枝千歲對孤峯。",
            "此中疑有精靈在，爲見盤根似臥龍。"
        ],
        "title": "武侯廟古柏",
        "id": "a07c63bc-6070-46bf-a533-96f93af2ec7e"
    },
    {
        "author": "雍陶",
        "paragraphs": [
            "但見城池還漢將，豈知佳麗屬蠻兵。",
            "錦江南度遙聞哭，盡是離家別國聲。"
        ],
        "title": "哀蜀人爲南蠻俘虜五章 初出成都聞哭聲",
        "id": "9e2e4f2f-4b7f-4034-a7ec-a444ce875a8c"
    },
    {
        "author": "雍陶",
        "paragraphs": [
            "大渡河邊蠻亦愁，漢人將渡盡回頭。",
            "此中剩寄思鄉淚，南去應無水北流。"
        ],
        "title": "哀蜀人爲南蠻俘虜五章 過大渡河蠻使許之泣望鄉國",
        "id": "edb9bc9d-5e6d-4c59-8e3b-25d7ebb54ee3"
    },
    {
        "author": "雍陶",
        "paragraphs": [
            "欲出鄉關行步遲，此生無復卻回時。",
            "千冤萬恨何人見，唯有空山鳥獸知。"
        ],
        "title": "哀蜀人爲南蠻俘虜五章 出青溪關有遲留之意",
        "id": "f759b115-8a12-4a56-9fe4-cd034dc5643f"
    },
    {
        "author": "雍陶",
        "paragraphs": [
            "越巂城南無漢地，傷心從此便爲蠻。",
            "冤聲一慟悲風起，雲暗青天日下山。"
        ],
        "title": "哀蜀人爲南蠻俘虜五章 別巂州一時慟哭雲日爲之變色",
        "id": "9de564c9-92f3-4e9d-b8a3-4cc14e152820"
    },
    {
        "author": "雍陶",
        "paragraphs": [
            "雲南路出陷河西，毒草長青瘴色低。",
            "漸近蠻城誰敢哭，一時收淚羨猨啼。"
        ],
        "title": "哀蜀人爲南蠻俘虜五章 入蠻界不許有悲泣之聲",
        "id": "9c3620a5-17cf-4c29-8d55-05e9145ed6db"
    },
    {
        "author": "雍陶",
        "paragraphs": [
            "牕燈欲滅夜愁生，螢火飛來促織鳴。",
            "宿客幾回眠又起，一溪秋水枕邊聲。"
        ],
        "title": "宿石門山居",
        "id": "eddef5e9-c17f-4a2b-8401-33477ef41fed"
    },
    {
        "author": "雍陶",
        "paragraphs": [
            "山桃野杏兩三栽，樹樹繁花去復開。",
            "今日主人相引看，誰知曾是客移來。"
        ],
        "title": "過舊宅看花",
        "id": "906ae2e9-d78e-44ce-95f1-0facb3cf3dfe"
    },
    {
        "author": "雍陶",
        "paragraphs": [
            "青油幕下白雲邊，日日空山夜夜泉。",
            "聞說小齋多野意，枳花陰裏麝香眠。"
        ],
        "title": "寄襄陽章孝標",
        "id": "283b0f7e-c069-4c82-940a-62c1267e7322"
    },
    {
        "author": "雍陶",
        "paragraphs": [
            "洛城今古足繁華，最恨喬家似石家。",
            "行到窈娘身沒處，水邊愁見亞枝花。"
        ],
        "title": "洛中感事",
        "id": "122c59a4-4d5e-4553-81c7-34a8a9c17412"
    },
    {
        "author": "雍陶",
        "paragraphs": [
            "漢家公主昔和蕃，石上今餘手跡存。",
            "風雨幾年侵不滅，分明纖指印苔痕。"
        ],
        "title": "陰地關見入蕃公主石上手跡",
        "id": "a2493c94-6bfb-4ed8-a977-63a27e7aafe2"
    },
    {
        "author": "雍陶",
        "paragraphs": [
            "澹蕩春風滿眼來，落花飛蝶共裴回。",
            "偏能飄散同心蔕，無那愁眉吹不開。"
        ],
        "title": "美人春風怨",
        "id": "145f0c10-1652-446d-abd8-5f26f8a6c52e"
    },
    {
        "author": "雍陶",
        "paragraphs": [
            "莫怪頻過有酒家，多情長是惜年華。",
            "春風堪賞還堪恨，纔見開花又落花。"
        ],
        "title": "過南鄰花園",
        "id": "66d9c1cf-c3cb-40b6-b79e-56c037ac2942"
    },
    {
        "author": "雍陶",
        "paragraphs": [
            "老去風光不屬身，黃金莫惜買青春。",
            "白頭縱作花園主，醉折花枝是別人。"
        ],
        "title": "勸行樂",
        "id": "a074ff63-4c95-4b68-a783-4250b4478609"
    },
    {
        "author": "雍陶",
        "paragraphs": [
            "南客豈曾諳塞北，年年唯見鴈飛回。",
            "今朝忽渡桑乾水，不似身來似夢來。"
        ],
        "title": "渡桑乾河",
        "id": "79d47a97-af2c-442d-89bc-8e7b1dff540a"
    },
    {
        "author": "雍陶",
        "paragraphs": [
            "北闕雲間見碧天，南宮月似舊時圓。",
            "喜看列宿今朝正，休嘆參差十四年。"
        ],
        "title": "月下喜呂郎中除兵部",
        "id": "9b304eac-7b7a-47c0-8d3c-b7cbfcf6df72"
    },
    {
        "author": "雍陶",
        "paragraphs": [
            "津橋春水浸紅霞，煙柳風絲拂岸斜。",
            "翠輦不來金殿閉，宮鶯銜出上陽花。"
        ],
        "tags": [
            "吊古伤今",
            "春天"
        ],
        "title": "天津橋望春",
        "id": "bdf2ae96-0962-451e-a120-f3bbcd1fd167"
    },
    {
        "author": "雍陶",
        "paragraphs": [
            "我家蜀地身離久，忽見胡山似劒門。",
            "馬上欲垂千里淚，耳邊唯欠一聲猨。"
        ],
        "title": "自蔚州南入真谷有似劒門因有歸思",
        "id": "de6c8f6f-65e7-47ee-a66c-3361196ad584"
    },
    {
        "author": "雍陶",
        "paragraphs": [
            "每憶雲山養短才，悔緣名利入塵埃。",
            "十年馬足行多少，兩度天涯地角來。"
        ],
        "title": "再經天涯地角山",
        "id": "40a9c093-74d2-48c0-b1e5-5f45cead2cd2"
    },
    {
        "author": "雍陶",
        "paragraphs": [
            "吳蜀千年等界村，英雄無主豈長存。",
            "思量往事今何在，萬里山中一寺門。"
        ],
        "title": "題等界寺二首 一",
        "id": "8a663f45-4944-41ee-bf77-19c6f27559b1"
    },
    {
        "author": "雍陶",
        "paragraphs": [
            "兩國道塗都萬里，來從此地等平分。",
            "行人競說東西利，事不關心耳不聞。"
        ],
        "title": "題等界寺二首 二",
        "id": "aec396fc-9374-40ef-9ffb-3ff7f69f385f"
    },
    {
        "author": "雍陶",
        "paragraphs": [
            "柳陰春嶺鳥新啼，暖色濃煙深處迷。",
            "如恨往來人不見，水聲呦咽出花溪。"
        ],
        "title": "洛源驛戲題",
        "id": "e34568b3-9eb2-4c23-ab6a-597e931868f3"
    },
    {
        "author": "雍陶",
        "paragraphs": [
            "拋擲泥中一聽沈，不能三嘆引愁深。",
            "莫言客子無愁易，須識愁多暗損心。"
        ],
        "title": "遣愁",
        "id": "11c120bd-370e-4fae-b220-783ca371bf66"
    },
    {
        "author": "雍陶",
        "paragraphs": [
            "不愛人間紫與緋，卻思松下著山衣。",
            "春郊雨盡多新草，一路青青蹋雨歸。"
        ],
        "title": "送友人棄官歸山居",
        "id": "7c844c80-fb5d-4cfe-9615-d40e4f1c62cf"
    },
    {
        "author": "雍陶",
        "paragraphs": [
            "野花幽鳥幾千般，頭白山僧遍識難。",
            "世上遊人無復見，一生唯向畫圖看。"
        ],
        "title": "山行",
        "id": "d2e9c93d-d2ba-4e1a-ae7f-1f845f6f9ded"
    },
    {
        "author": "雍陶",
        "paragraphs": [
            "與君同在少年場，知己蕭條壯士傷。",
            "可惜報恩無處所，卻提孤劒過咸陽。"
        ],
        "title": "送客二首 一",
        "id": "baac4c63-098b-4e93-aaa0-5e39282f60a2"
    },
    {
        "author": "雍陶",
        "paragraphs": [
            "行人立馬強盤回，別字猶含未忍開。",
            "好去出門休落淚，不如前路早歸來。"
        ],
        "title": "送客二首 二",
        "id": "888e10c7-e8e1-4e6c-bbc0-4831d58b2c16"
    },
    {
        "author": "雍陶",
        "paragraphs": [
            "馬急人忙塵路喧，幾從朝出到黃昏。",
            "今來合掌聽師語，一似敲冰清耳根。"
        ],
        "title": "安國寺贈廣宣上人",
        "id": "f9bff660-8bbe-4855-9cfe-31e1f46c7c2a"
    },
    {
        "author": "雍陶",
        "paragraphs": [
            "心中得勝暫拋愁，醉臥涼風拂簟秋。",
            "半夜覺來新酒醒，一條斜月到牀頭。"
        ],
        "title": "初醒",
        "id": "7aaa720b-10fe-446a-921c-781f96bacd36"
    },
    {
        "author": "雍陶",
        "paragraphs": [
            "襄陽耆舊別來稀，此去何人共掩扉。",
            "唯有白銅鞮上月，水樓閑處待君歸。"
        ],
        "title": "送客歸襄陽舊居",
        "id": "524d846c-9251-439c-931c-96a586db7016"
    },
    {
        "author": "雍陶",
        "paragraphs": [
            "方響聞時夜已深，聲聲敲著客愁心。",
            "不知正在誰家樂，月下猶疑是遠砧。"
        ],
        "title": "夜聞方響",
        "id": "3de8ca41-7c50-42e9-a3cd-09d8a8e02dca"
    },
    {
        "author": "雍陶",
        "paragraphs": [
            "吾友今生不可逢，風流空想舊儀容。",
            "朝來馬上頻回首，惆悵他人似蔡邕。"
        ],
        "title": "路逢有似亡友者惻然賦此",
        "id": "a3e407cb-e48b-4bb0-9a05-8a7e25ff6382"
    },
    {
        "author": "雍陶",
        "paragraphs": [
            "往歲曾隨江客船，秋風明月洞庭邊。",
            "爲看今夜天如水，憶得當時水似天。"
        ],
        "tags": [
            "洞庭湖"
        ],
        "title": "望月懷江上舊遊",
        "id": "faf0ba7b-e32d-4f9c-893a-e008d9e2c213"
    },
    {
        "author": "雍陶",
        "paragraphs": [
            "行行何處散離愁，長路無因暫上樓。",
            "唯到高原即西望，馬知人意亦回頭。"
        ],
        "title": "途中西望",
        "id": "268d8c2d-b2fc-4f84-9922-ca18d6e8248b"
    },
    {
        "author": "雍陶",
        "paragraphs": [
            "亞尹故居經幾主，只因君住有詩情。",
            "夜吟鄰叟聞惆悵，七八年來無此聲。"
        ],
        "title": "題友人所居",
        "id": "4b5e1e84-ae60-48d2-a122-715654cee265"
    },
    {
        "author": "雍陶",
        "paragraphs": [
            "胡盧河畔逢秋雪，疑是風飄白鶴毛。",
            "坐客停杯看未定，將軍已濕褐花袍。"
        ],
        "title": "蔚州晏內遇新雪",
        "id": "66047bcf-84cd-431f-a29f-355e6a6e3d78"
    },
    {
        "author": "雍陶",
        "paragraphs": [
            "古木閩州道，驅羸落照間。",
            "投村礙野水，問店隔荒山。"
        ],
        "title": "蔚州晏內遇新雪 句",
        "id": "b3551a13-c26e-4099-a455-70bb9c0cc0a3"
    },
    {
        "author": "李遠",
        "paragraphs": [
            "暖日傍簾曉，濃春開篋紅。",
            "釵斜穿綵燕，羅薄翦春蟲。",
            "巧著金刀力，寒侵玉指風。",
            "娉婷何處戴，山鬢綠成藂。"
        ],
        "title": "立春日",
        "id": "e48200a3-357b-43fd-8dd0-a8432e7b647c"
    },
    {
        "author": "李遠",
        "paragraphs": [
            "翦綵贈相親，銀釵綴鳳真。",
            "雙雙銜綬鳥，兩兩度橋人。",
            "葉逐金刀出，花隨玉指新。",
            "願君千萬歲，無歲不逢春。"
        ],
        "title": "翦綵",
        "id": "4ed4857e-0b00-433c-aefd-24df862b57ae"
    },
    {
        "author": "李遠",
        "paragraphs": [
            "不用問湯休，何人免白頭。",
            "百年如過鳥，萬事盡浮漚。",
            "別緒長牽夢，情由亂種愁。",
            "却嫌風景麗，窗外碧雲秋。"
        ],
        "title": "題僧院",
        "id": "f7133973-6d0b-4bee-b6de-9bcfd0f67969"
    },
    {
        "author": "李遠",
        "paragraphs": [
            "玉窗拋翠管，輕袖掩銀鸞。",
            "錯落雲車斷，丁泠金磬寒。",
            "鶴尋深院宿，人借舊書看。",
            "寂寞焚香處，紅花滿石壇。"
        ],
        "title": "觀廉女真葬",
        "id": "55905a23-5d50-4ca0-932e-c990214f12df"
    },
    {
        "author": "李遠",
        "paragraphs": [
            "塵事久相棄，沈浮皆不知。",
            "牛羊歸古巷，燕雀遶疎籬。",
            "買藥經年曬，留僧盡日棊。",
            "唯憂釣魚伴，秋水隔波時。"
        ],
        "title": "閑居",
        "id": "870b4a7a-aec4-4c48-b1e6-715b7ca6a5e6"
    },
    {
        "author": "李遠",
        "paragraphs": [
            "人誰無遠別，此別意多違。",
            "正鵠雖言中，冥鴻不共飛。",
            "玉京煙雨斷，巴國夢魂歸。",
            "若過嚴家瀨，慇懃看釣磯。"
        ],
        "title": "及第後送家兄遊蜀",
        "id": "6c582b40-4bb7-4f52-892b-e76a872845c0"
    },
    {
        "author": "李遠",
        "paragraphs": [
            "蜀客本多愁，君今是勝遊。",
            "碧藏雲外樹，紅露驛邊樓。",
            "杜魄呼名語，巴江作字流。"
        ],
        "title": "送人入蜀",
        "id": "57de2aec-4d31-4870-b93e-07531830ae29"
    },
    {
        "author": "李遠",
        "paragraphs": [
            "花樹杳玲瓏，漁舟處處通。",
            "醉銷羅綺豔，香暖芰荷風。",
            "野鳥翻萍綠，斜橋印水紅。",
            "子猷簫管絕，誰愛碧鮮濃。"
        ],
        "title": "遊故王駙馬池亭",
        "id": "dafb0652-6b76-4b05-be12-1c6f10d12ae8"
    },
    {
        "author": "李遠",
        "paragraphs": [
            "西陵樹已盡，銅雀思偏多。",
            "雪密疑樓閣，花開想綺羅。",
            "影銷堂上舞，聲斷帳前歌。",
            "唯有漳河水，年年舊綠波。"
        ],
        "title": "悲銅雀臺",
        "id": "165060cb-4603-4748-809d-aaa12fe3550e"
    },
    {
        "author": "李遠",
        "paragraphs": [
            "曾攀芳桂英，處處共君行。",
            "今日杏園宴，當時天樂聲。",
            "柳濃堪繫馬，花上未藏鶯。",
            "滿座皆仙侶，同年別有情。"
        ],
        "title": "陪新及第赴同年會",
        "id": "c0329a85-c983-495e-ab69-0ac4fb2f4fe7"
    },
    {
        "author": "李遠",
        "paragraphs": [
            "早晚辭沙漠，南來處處飛。",
            "關山多雨雪，風水損毛衣。",
            "碧海魂應斷，紅樓信自稀。",
            "不知矰繳外，留得幾行歸。"
        ],
        "tags": [
            "写鸟",
            "咏物",
            "咏物诗",
            "鸟"
        ],
        "title": "詠鴈",
        "id": "85125048-bcdd-4cd7-ad88-ddde4a980bdd"
    },
    {
        "author": "李遠",
        "paragraphs": [
            "欲入鳳城遊，西溪別惠休。",
            "色隨花旋落，年共水爭流。",
            "客思偏來夜，蟬聲覺送秋。",
            "明朝逢舊侶，唯擬上歌樓。"
        ],
        "title": "與碧溪上人別",
        "id": "118acfbc-537b-43cc-bb31-9684c4168376"
    },
    {
        "author": "李遠",
        "paragraphs": [
            "有客抱琴宿，值予多怨懷。",
            "啼烏弦易斷，嘯鶴調難諧。",
            "曲罷月移幌，韻清風滿齋。",
            "誰能將此妙，一爲奏金堦。"
        ],
        "title": "贈殷山人",
        "id": "ab057de0-336c-480e-9e2d-6c46808b2755"
    },
    {
        "author": "李遠",
        "paragraphs": [
            "鱗細粉光鮮，開書亂眼前。",
            "透窗疑漏網，落硯似流泉。",
            "潛穴河圖內，吞鉤乙字邊。",
            "莫言鬐鬣小，食盡白蘋篇。"
        ],
        "tags": [
            "咏物诗",
            "写鱼",
            "咏物"
        ],
        "title": "詠壁魚",
        "id": "1a215e20-5cce-4a5e-aa7a-634730d432bc"
    },
    {
        "author": "李遠",
        "paragraphs": [
            "有客新從趙地回，自言曾上古叢臺。",
            "雲遮襄國天邊去，樹繞漳河地裏來。",
            "弦管變成山鳥哢，綺羅留作野花開。",
            "金輿玉輦無行跡，風雨惟知長綠苔。"
        ],
        "title": "聽話叢臺",
        "id": "c9c5a2a2-6e6c-44fe-bb5c-32c616b21df1"
    },
    {
        "author": "李遠",
        "paragraphs": [
            "秋風吹却九臯禽，一片閑雲萬里心。",
            "碧落有情應悵望，青天無路可追尋。",
            "來時白雪翎猶短，去日丹砂頂漸深。",
            "華表柱頭留語後，更無消息到如今。"
        ],
        "title": "失鶴",
        "id": "8de1ab43-e5cf-456f-852a-4f33e63c9a21"
    },
    {
        "author": "李遠",
        "paragraphs": [
            "玉座塵消硯水清，龍髯不動綵毫輕。",
            "初分隆準山河秀，乍點重瞳日月明。",
            "宮女捲簾皆暗認，侍臣開殿盡遙驚。",
            "三朝供奉無人敵，始覺僧繇浪得名。"
        ],
        "title": "贈寫御容李長史",
        "id": "3e2cec01-d9df-4f66-a946-cdd1abb6607a"
    },
    {
        "author": "李遠",
        "paragraphs": [
            "與君同在苦空間，君得空門我愛閑。",
            "禁足已教修鴈塔，終身不擬下雞山。",
            "窗中遙指三千界，枕上斜看百二關。",
            "香茗一甌從此別，轉蓬流水幾時還。"
        ],
        "title": "贈潼關不下山僧",
        "id": "e3f436df-bca0-4f92-9c6a-ea5f8f158e3b"
    },
    {
        "author": "李遠",
        "paragraphs": [
            "謝公何歲掩松楸，雙鶴依然傍玉樓。",
            "朱頂巑岏荒草上，雪毛零落小池頭。",
            "蓬瀛路斷君何在，雲水情深我尚留。",
            "他日若來華表上，更添多少令威愁。"
        ],
        "title": "過舊遊見雙鶴愴然有懷",
        "id": "e956efde-6ec2-4761-aef6-fc04fcb1081d"
    },
    {
        "author": "李遠",
        "paragraphs": [
            "鳳城煙靄思偏多，曾向劉郎住處過。",
            "銀燭焰前貪勸酒，玉簫聲裏已聞歌。",
            "佳人惜別看嘶馬，公子含情向翠蛾。",
            "今日重來門巷改，出牆桐樹綠婆娑。"
        ],
        "title": "贈友人",
        "id": "994dadf1-6e44-4c8c-be17-0842dece1c77"
    },
    {
        "author": "李遠",
        "paragraphs": [
            "曾住衡陽嶽寺邊，門開江水與雲連。",
            "數州城郭藏寒樹，一片風帆著遠天。",
            "猨嘯不離行道處，客來皆到臥牀前。",
            "今朝惆悵紅塵裏，惟憶閑陪盡日眠。"
        ],
        "tags": [
            "衡山"
        ],
        "title": "贈南嶽僧",
        "id": "fb853ae0-19b8-4653-94e9-a5a7f5d3777c"
    },
    {
        "author": "李遠",
        "paragraphs": [
            "高倚霞梯萬丈餘，共看移步入宸居。",
            "曉隨鵷鷺排金鎖，靜對鉛黃校玉書。",
            "漠漠禁煙籠遠樹，泠泠宮漏響前除。",
            "還聞漢帝親詞賦，好爲從容奏子虛。"
        ],
        "title": "贈弘文杜校書",
        "id": "1ddbf022-4355-4f60-bade-2947377653f1"
    },
    {
        "author": "李遠",
        "paragraphs": [
            "獻之閑坐說歸州，曾到昭君廟裏遊。",
            "自古行人多怨恨，至今鄉土盡風流。",
            "泉如珠淚侵階滴，花似紅妝滿岸愁。",
            "河畔猶殘翠眉樣，有時新月傍簾鉤。"
        ],
        "title": "聽王氏話歸州昭君廟",
        "id": "4fd24ce0-d0b8-4214-bbf7-e9c5c0b24601"
    },
    {
        "author": "李遠",
        "paragraphs": [
            "金甲雲旗盡日迴，倉皇羅袖滿塵埃。",
            "濃香猶自飄鑾輅，恨魄無因離馬嵬。",
            "南內宮人悲帳殿，東溟方士問蓬萊。",
            "唯餘坡上彎環月，時送殘蛾入帝臺。"
        ],
        "title": "過馬嵬山",
        "id": "250b668c-c0c3-4be6-be3b-bf94f7b20b7a"
    },
    {
        "author": "李遠",
        "paragraphs": [
            "吳越千年奈怨何，兩宮清吹作樵歌。",
            "姑蘇一敗雲無色，范蠡長遊水自波。",
            "霞拂故城疑轉斾，月依荒樹想嚬蛾。",
            "行人欲問西施館，江鳥寒飛碧草多。"
        ],
        "title": "吳越懷古",
        "id": "b9f767bb-d3e5-4ab7-8080-680f2dcfcb64"
    },
    {
        "author": "李遠",
        "paragraphs": [
            "綺陌千年思斷蓬，今來還宿鳳城東。",
            "瑤臺鐘鼓長依舊，巫峽煙花自不同。",
            "千結故心爲怨網，萬條新景作愁籠。",
            "何時更伴劉郎去，却見夭桃滿樹紅。"
        ],
        "title": "長安即事寄友人",
        "id": "d56cec1d-da48-43e6-9442-6bdbdf696077"
    },
    {
        "author": "李遠",
        "paragraphs": [
            "蕭寺曾過最上方，碧桐濃葉覆西廊。",
            "遊人縹緲紅衣亂，座客從容白日長。",
            "別後旋成莊叟夢，書來忽報惠休亡。",
            "他時若更相隨去，祗是含酸對影堂。"
        ],
        "title": "聞明上人逝寄友人",
        "id": "842e4ae4-920c-49a6-b89e-bc77b7d29c9b"
    },
    {
        "author": "李遠",
        "paragraphs": [
            "美貌雄才已少齊，寶書仙簡兩看題。",
            "金刀片片裁新錦，玉步重重上舊梯。",
            "鵬到碧天排霧去，鳳遊瓊樹揀枝棲。",
            "蓬瀛宴罷試迴首，一望塵中路正迷。"
        ],
        "title": "贈咸陽李少府",
        "id": "d236a8fc-2a32-4025-bbd3-076adddd7754"
    },
    {
        "author": "李遠",
        "paragraphs": [
            "移居新竹已堪看，斸破莓苔得幾竿。",
            "圓節不教傷粉籜，低枝猶擬拂霜壇。",
            "牆頭枝動如煙綠，枕上風來送夜寒。",
            "第一莫教漁父見，且從蕭颯滿朱欄。"
        ],
        "title": "隣人自金仙觀移竹",
        "id": "eb0d112a-4d21-451d-898c-5feecb52d6bf"
    },
    {
        "author": "李遠",
        "paragraphs": [
            "香荷疑散麝，風鐸似調琴。",
            "不覺清涼晚，歸人滿柳陰。"
        ],
        "title": "慈恩寺避暑",
        "id": "4b6c88b1-eeb4-4913-a98d-d46985a99bc9"
    },
    {
        "author": "李遠",
        "paragraphs": [
            "秦滅燕丹怨正深，古來豪客盡沾襟。",
            "荆卿不了真閑事，辜負田光一片心。"
        ],
        "title": "讀田光傳",
        "id": "ea98ac3f-be2f-4b1c-8d3b-35a34c54dfdd"
    },
    {
        "author": "李遠",
        "paragraphs": [
            "劉毅雖然不擲盧，誰人不道解樗蒲。",
            "黃金百萬終須得，只有挼莎更一呼。"
        ],
        "title": "友人下第因以贈之",
        "id": "98e3bfe7-c57b-4fc8-a321-46a43e42a1c7"
    },
    {
        "author": "李遠",
        "paragraphs": [
            "鴛鴦離別傷，人意似鴛鴦。",
            "試取鴛鴦看，多應斷寸腸。"
        ],
        "tags": [
            "抒情",
            "咏物",
            "咏物诗"
        ],
        "title": "詠鴛鴦",
        "id": "27c6b7fc-73cd-44f1-8cea-6c735af3d387"
    },
    {
        "author": "李遠",
        "paragraphs": [
            "輕輕沒後更無箏，玉腕紅紗到伍卿。",
            "座客滿筵都不語，一行哀鴈十三聲。"
        ],
        "title": "贈箏妓伍卿",
        "id": "9f643d4e-9431-46e7-b47e-b9514f28ebfd"
    },
    {
        "author": "李遠",
        "paragraphs": [
            "黃陵廟前莎草春，黃陵女兒蒨裙新。",
            "輕舟小楫唱歌去，水遠山長愁殺人。"
        ],
        "title": "黃陵廟詞",
        "id": "96666100-2922-45d3-9c4a-3bcc1b0fff7f"
    },
    {
        "author": "李遠",
        "paragraphs": [
            "人事三杯酒，流年一局棋。",
            "青山不厭三杯酒，長日惟消一局棋。"
        ],
        "title": "句",
        "id": "b11a45bf-1185-4535-bf0c-74b87e6a532c"
    },
    {
        "author": "杜牧",
        "paragraphs": [
            "高文會隋季，提劒徇天意。",
            "扶持萬代人，步驟三皇地。",
            "聖云繼之神，神仍用文治。",
            "德澤酌生靈，沈酣薰骨髓。",
            "旄頭騎箕尾，風塵薊門起。",
            "胡兵殺漢兵，屍滿咸陽市。",
            "宣皇走豪傑，談笑開中否。",
            "蟠聯兩河間，燼萌終不弭。",
            "號爲精兵處，齊蔡燕趙魏。",
            "合環千里疆，爭爲一家事。",
            "逆子嫁虜孫，西隣聘東里。",
            "急熱同手足，唱和如宮徵。",
            "法制自作爲，禮文爭僭擬。",
            "壓階螭鬬角，畫屋龍交尾。",
            "署紙日替名，分財賞稱賜。",
            "刳隍𣤮萬尋，繚垣疊千雉。",
            "誓將付孱孫，血絕然方已。",
            "九廟仗神靈，四海爲輸委。",
            "如何七十年，汗赩含羞恥。",
            "韓彭不再生，英衛皆爲鬼。",
            "凶門爪牙輩，穰穰如兒戲。",
            "累聖但日吁，閫外將誰寄。",
            "屯田數十萬，隄防常慴惴。",
            "急征赴軍須，厚賦資凶器。",
            "因隳畫一法，且逐隨時利。",
            "流品極蒙尨，網羅漸離弛。",
            "夷狄日開張，黎元愈憔悴。",
            "邈矣遠太平，蕭然盡煩費。",
            "至於貞元末，風流恣綺靡。",
            "艱極泰循來，元和聖天子。",
            "元和聖天子，英明湯武上。",
            "茅茨覆宮殿，封章綻帷帳。",
            "伍旅拔雄兒，夢卜庸真相。",
            "勃雲走轟霆，河南一平盪。",
            "繼于長慶初，燕趙終舁襁。",
            "攜妻負子來，北闕爭頓顙。",
            "故老撫兒孫，爾生今有望。",
            "茹鯁喉尚隘，負重力未壯。",
            "坐幄無奇兵，吞舟漏疎網。",
            "骨添薊垣沙，血漲滹沱浪。",
            "秖云徒有征，安能問無狀。",
            "一日五諸侯，奔亡如鳥往。",
            "取之難梯天，失之易反掌。",
            "蒼然太行路，翦翦還榛莽。",
            "關西賤男子，誓肉虜杯羹。",
            "請數繫虜事，誰其爲我聽。",
            "蕩蕩乾坤大，曈曈日月明。",
            "叱起文武業，可以豁洪溟。",
            "安得封域內，長有扈苗征。",
            "七十里百里，彼亦何嘗爭。",
            "往往念所至，得醉愁蘇醒。",
            "韜舌辱壯心，叫閽無助聲。",
            "聊書感懷韻，焚之遺賈生。"
        ],
        "title": "感懷詩一首",
        "id": "068a3721-4aa5-44d9-abfd-10e1d010ad6b"
    },
    {
        "author": "杜牧",
        "paragraphs": [
            "京江水清滑，生女白如脂。",
            "其間杜秋者，不勞朱粉施。",
            "老濞即山鑄，後庭千雙眉。",
            "秋持玉斝醉，與唱金縷衣。",
            "濞既白首叛，秋亦紅淚滋。",
            "吳江落日渡，灞岸綠楊垂。",
            "聯裾見天子，盼眄獨依依。",
            "椒壁懸錦幕，鏡奩蟠蛟螭。",
            "低鬟認新寵，窈裊復融怡。",
            "月上白璧門，桂影涼參差。",
            "金階露新重，閑捻紫簫吹。",
            "莓苔夾城路，南苑鴈初飛。",
            "紅粉羽林仗，獨賜辟邪旗。",
            "歸來煮豹胎，饜飫不能飴。",
            "咸池昇日慶，銅雀分香悲。",
            "雷音後車遠，事往落花時。",
            "燕禖得皇子，壯髪綠緌緌。",
            "畫堂授傅姆，天人親捧持。",
            "虎睛珠絡褓，金盤犀鎮帷。",
            "長楊射熊羆，武帳弄啞咿。",
            "漸拋竹馬劇，稍出舞雞奇。",
            "嶄嶄整冠珮，侍宴坐瑤池。",
            "眉宇儼圖畫，神秀射朝輝。",
            "一尺桐偶人，江充知自欺。",
            "王幽茅土削，秋放故鄉歸。",
            "觚稜拂斗極，回首尚遲遲。",
            "四朝三十載，似夢復疑非。",
            "潼關識舊吏，吏髪已如絲。",
            "却喚吳江渡，舟人那得知。",
            "歸來四隣改，茂苑草菲菲。",
            "清血灑不盡，仰天知問誰。",
            "寒衣一匹素，夜借隣人機。",
            "我昨金陵過，聞之爲歔欷。",
            "自古皆一貫，變化安能推。",
            "夏姬滅兩國，逃作巫臣姬。",
            "西子下姑蘇，一舸逐鴟夷。",
            "織室魏豹俘，作漢太平基。",
            "誤置代籍中，兩朝尊母儀。",
            "光武紹高祖，本係生唐兒。",
            "珊瑚破高齊，作婢舂黃糜。",
            "蕭后去揚州，突厥爲閼氏。",
            "女子固不定，士林亦難期。",
            "射鉤後呼父，釣翁王者師。",
            "無國要孟子，有人毀仲尼。",
            "秦因逐客令，柄歸丞相斯。",
            "安知魏齊首，見斷簀中屍。",
            "給喪蹶張輩，廊廟冠峩危。",
            "珥貂七葉貴，何妨戎虜支。",
            "蘇武却生返，鄧通終死飢。",
            "主張既難測，翻覆亦其宜。",
            "地盡有何物，天外復何之。",
            "指何爲而捉，足何爲而馳。",
            "耳何爲而聽，目何爲而窺。",
            "己身不自曉，此外何思惟。",
            "因傾一樽酒，題作杜秋詩。",
            "愁來獨長詠，聊可以自怡。"
        ],
        "title": "杜秋娘詩",
        "id": "eba238d6-5856-4554-9945-fd22d9a421f8"
    },
    {
        "author": "杜牧",
        "paragraphs": [
            "前年鬢生雪，今年鬚帶霜。",
            "時節序鱗次，古今同鴈行。",
            "甘英窮西海，四萬到洛陽。",
            "東南我所見，北可計幽荒。",
            "中畫一萬國，角角棊布方。",
            "地頑壓不穴，天逈老不僵。",
            "屈指百萬世，過如霹靂忙。",
            "人生落其內，何者爲彭殤。",
            "促束自繫縛，儒衣寬且長。",
            "旗亭雪中過，敢問當壚娘。",
            "我愛李侍中，標標七尺強。",
            "白羽八扎弓，䏶壓綠檀槍。",
            "風前略橫陣，紫髯分兩傍。",
            "淮西萬虎士，怒目不敢當。",
            "功成賜宴麟德殿，猨超鶻掠廣毬場。",
            "三千宮女側頭看，相排踏碎雙明璫。",
            "旌竿幖幖旗㸌㸌，意氣橫鞭歸故鄉。",
            "我愛朱處士，三吳當中央。",
            "罷亞百頃稻，西風吹半黃。",
            "尚可活鄉里，豈唯滿囷倉。",
            "後嶺翠撲撲，前溪碧泱泱。",
            "霧曉起鳧鴈，日晚下牛羊。",
            "叔舅欲飲我，社甕爾來嘗。",
            "伯姊子欲歸，彼亦有壺漿。",
            "西阡下柳塢，東陌繞荷塘。",
            "姻親骨肉舍，烟火遙相望。",
            "太守政如水，長官貪似狼。",
            "征輸一云畢，任爾自存亡。",
            "我昔造其室，羽儀鸞鶴翔。",
            "交橫碧流上，竹映琴書牀。",
            "出語無近俗，堯舜禹武湯。",
            "問今天子少，誰人爲棟梁。",
            "我曰天子聖，晉公提紀綱。",
            "聯兵數十萬，附海正誅滄。",
            "謂言大義小不義，取易卷席如探囊。",
            "犀甲吳兵鬬弓弩，虵矛燕戟馳鋒鋩。",
            "豈知三載幾百戰，鉤車不得望其牆。",
            "荅云此山外，有事同胡羌。",
            "誰將國伐叛，話與釣魚郎。",
            "溪南重迴首，一徑出修篁。",
            "爾來十三歲，斯人未曾忘。",
            "往往自撫己，淚下神蒼茫。",
            "御史詔分洛，舉趾何猖狂。",
            "闕下諫官業，拜疏無文章。",
            "尋僧解憂夢，乞酒緩愁腸。",
            "豈爲妻子計，未去山林藏。",
            "平生五色線，願補舜衣裳。",
            "弦歌教燕趙，蘭芷浴河湟。",
            "腥膻一掃灑，兇狠皆披攘。",
            "生人但眠食，壽域富農桑。",
            "孤吟志在此，自亦笑荒唐。",
            "江郡雨初霽，刀好截秋光。",
            "池邊成獨酌，擁鼻菊枝香。",
            "醺酣更唱太平曲，仁聖天子壽無疆。"
        ],
        "title": "郡齋獨酌",
        "id": "3bf6ce08-f7a1-4c94-b690-0bf055d27c98"
    },
    {
        "author": "杜牧",
        "paragraphs": [
            "君爲豫章姝，十三纔有餘。",
            "翠茁鳳生尾，丹葉蓮含跗。",
            "高閣倚天半，章江聯碧虛。",
            "此地試君唱，特使華筵鋪。",
            "主人顧四座，始訝來踟蹰。",
            "吳娃起引贊，低徊映長裾。",
            "雙鬟可高下，纔過青羅襦。",
            "盼盼乍垂袖，一聲雛鳳呼。",
            "繁弦迸關紐，塞管裂圓蘆。",
            "衆音不能逐，褭褭穿雲衢。",
            "主人再三歎，謂言天下殊。",
            "贈之天馬錦，副以水犀梳。",
            "龍沙看秋浪，明月遊朱湖。",
            "自此每相見，三日已爲疎。",
            "玉質隨月滿，豔態逐春舒。",
            "絳脣漸輕巧，雲步轉虛徐。",
            "旌斾忽東下，笙歌隨舳艫。",
            "霜凋謝樓樹，沙暖句溪蒲。",
            "身外任塵土，罇前極歡娛。",
            "飄然集仙客，諷賦欺相如。",
            "聘之碧瑤珮，載以紫雲車。",
            "洞閉水聲遠，月高蟾影孤。",
            "爾來未幾歲，散盡高陽徒。",
            "洛城重相見，婥婥爲當壚。",
            "怪我苦何事，少年垂白鬚。",
            "朋遊今在否，落拓更能無。",
            "門館慟哭後，水雲秋景初。",
            "斜日挂衰柳，涼風生座隅。",
            "灑盡滿襟淚，短歌聊一書。"
        ],
        "title": "張好好詩",
        "id": "19b95441-a769-42ee-89b6-dc618f37b993"
    },
    {
        "author": "杜牧",
        "paragraphs": [
            "小姪名阿宜，未得三尺長。",
            "頭圓筋骨緊，兩眼明且光。",
            "去年學官人，竹馬遶四廊。",
            "指揮羣兒輩，意氣何堅剛。",
            "今年始讀書，下口三五行。",
            "隨兄旦夕去，歛手整衣裳。",
            "去歲冬至日，拜我立我旁。",
            "祝爾願爾貴，仍且壽命長。",
            "今年我江外，今日生一陽。",
            "憶爾不可見，祝爾傾一觴。",
            "陽德比君子，初生甚微茫。",
            "排陰出九地，萬物隨開張。",
            "一似小兒學，日就復月將。",
            "勤勤不自已，二十能文章。",
            "仕宦至公相，致君作堯湯。",
            "我家公相家，劒佩嘗丁當。",
            "舊第開朱門，長安城中央。",
            "第中無一物，萬卷書滿堂。",
            "家集二百編，上下馳皇王。",
            "多是撫州寫，今來五紀強。",
            "尚可與爾讀，助爾爲賢良。",
            "經書括根本，史書閱興亡。",
            "高摘屈宋豔，濃薰班馬香。",
            "李杜泛浩浩，韓柳摩蒼蒼。",
            "近者四君子，與古爭強梁。",
            "願爾一祝後，讀書日日忙。",
            "一日讀十紙，一月讀一箱。",
            "朝廷用文治，大開官職場。",
            "願爾出門去，取官如驅羊。",
            "吾兄苦好古，學問不可量。",
            "晝居府中治，夜歸書滿牀。",
            "後貴有金玉，必不爲汝藏。",
            "崔昭生崔芸，李兼生窟郎。",
            "堆錢一百屋，破散何披猖。",
            "今雖未即死，餓凍幾欲僵。",
            "參軍與縣尉，塵土驚劻勷。",
            "一語不中治，笞箠身滿瘡。",
            "官罷得絲髪，好買百樹桑。",
            "稅錢未輸足，得米不敢嘗。",
            "願爾聞我語，懽喜入心腸。",
            "大明帝宮闕，杜曲我池塘。",
            "我若自潦倒，看汝爭翶翔。",
            "總語諸小道，此詩不可忘。"
        ],
        "title": "冬至日寄小姪阿宜詩",
        "id": "d151956a-dfeb-4637-a84c-740f8650dddc"
    },
    {
        "author": "杜牧",
        "paragraphs": [
            "太和八九年，訓注極虓虎。",
            "潛身九地底，轉上青天去。",
            "四海鏡清澄，千官雲片縷。",
            "公私各閑暇，追遊日相伍。",
            "豈知禍亂根，枝葉潛滋莽。",
            "九年夏四月，天誡若言語。",
            "烈風駕地震，獰雷驅猛雨。",
            "夜於正殿階，拔去千年樹。",
            "吾君不省覺，二凶日威武。",
            "操持北斗柄，開閉天門路。",
            "森森明庭士，縮縮循牆鼠。",
            "平生負奇節，一旦如奴虜。",
            "指名爲錮黨，狀跡誰告訴。",
            "喜無李杜誅，敢憚髡鉗苦。",
            "時當秋夜月，日值曰庚午。",
            "喧喧皆傳言，明晨相登注。",
            "予時與和鼎，官班各持斧。",
            "和鼎顧予言，我死知處所。",
            "當庭裂詔書，退立須鼎俎。",
            "君門曉日開，赭案橫霞布。",
            "儼雅千官容，勃鬱吾累怒。",
            "適屬命鄜將，昨之傳者誤。",
            "明日詔書下，謫斥南荒去。",
            "夜登青泥坂，墜車傷左股。",
            "病妻尚在牀，稚子初離乳。",
            "幽蘭思楚澤，恨水啼湘渚。",
            "怳怳三閭魂，悠悠一千古。",
            "其冬二兇敗，渙汗開湯罟。",
            "賢者須喪亡，讒人尚堆堵。",
            "予於後四年，諫官事明主。",
            "常欲雪幽冤，於時一裨補。",
            "拜章豈艱難，膽薄多憂懼。",
            "如何干斗氣，竟作炎荒土。",
            "題此涕滋筆，以代投湘賦。"
        ],
        "title": "李甘詩",
        "id": "d75971af-9e4f-4a60-b7ca-f66222d9e407"
    },
    {
        "author": "杜牧",
        "paragraphs": [
            "處士有儒術，走可挾車輈。",
            "壇宇寬帖帖，符彩高酋酋。",
            "不愛事耕稼，不樂干王侯。",
            "四十餘年中，超超爲浪遊。",
            "元和五六歲，客於幽魏州。",
            "幽魏多壯士，意氣相淹留。",
            "劉濟願跪履，田興請建籌。",
            "處士拱兩手，笑之但掉頭。",
            "自此南走越，尋山入羅浮。",
            "願學不死藥，粗知其來由。",
            "却於童頂上，蕭蕭玄髪抽。",
            "我作八品吏，洛中如繫囚。",
            "忽遭冀處士，豁若登高樓。",
            "拂榻與之坐，十日語不休。",
            "論今星璨璨，考古寒颼颼。",
            "治亂掘根本，蔓延相牽鉤。",
            "武事何駿壯，文理何優柔。",
            "顏回捧俎豆，項羽橫戈矛。",
            "祥雲遶毛髪，高浪開咽喉。",
            "但可感神鬼，安能爲獻酬。",
            "好入天子夢，刻像來爾求。",
            "胡爲去吳會，欲浮滄海舟。",
            "贈以蜀馬箠，副之胡罽裘。",
            "餞酒載三斗，東郊黃葉稠。",
            "我感有淚下，君唱高歌酬。",
            "嵩山高萬尺，洛水流千秋。",
            "往事不可問，天地空悠悠。",
            "四百年炎漢，三十代宗周。",
            "二三里遺堵，八九所高丘。",
            "人生一世內，何必多悲愁。",
            "謌闋解攜去，信非吾輩流。"
        ],
        "title": "洛中送冀處士東遊",
        "id": "e1552a0b-36d0-43ca-bc22-9e8653ec7eb8"
    },
    {
        "author": "杜牧",
        "paragraphs": [
            "山城樹葉紅，下有碧溪水。",
            "溪橋向吳路，酒旗誇酒美。",
            "下馬此送君，高歌爲君醉。",
            "念君苞材能，百工在城壘。",
            "空山三十年，鹿裘挂窓睡。",
            "自言隴西公，飄然我知己。",
            "舉酒屬吳門，今朝爲君起。",
            "懸弓三百斤，囊書數萬紙。",
            "戰賊即戰賊，爲吏即爲吏。",
            "盡我所有無，惟公之指使。",
            "予曰隴西公，滔滔大君子。",
            "常思掄羣材，一爲國家治。",
            "譬如匠見木，礙眼皆不棄。",
            "大者麤十圍，小者細一指。",
            "㨝橛與棟梁，施之皆有位。",
            "忽然豎明堂，一揮立能致。",
            "予亦何爲者，亦受公恩紀。",
            "處士有常言，殘虜爲犬豕。",
            "常恨兩手空，不得一馬箠。",
            "今依隴西公，如虎傅兩翅。",
            "公非刺史材，當坐巖廊地。",
            "處士魁奇姿，必展平生志。",
            "東吳饒風光，翠巘多名寺。",
            "疎煙亹亹秋，獨酌平生思。",
            "因書問故人，能忘批紙尾。",
            "公或憶姓名，爲說都憔悴。"
        ],
        "title": "送沈處士赴蘇州李中丞招以詩贈行",
        "id": "2187e5ea-af1d-4503-a3b5-29432a5c2316"
    },
    {
        "author": "杜牧",
        "paragraphs": [
            "子性劇弘和，愚衷深褊狷。",
            "相舍囂譊中，吾過何由鮮。",
            "楚南饒風烟，湘岸苦縈宛。",
            "山密夕陽多，人稀芳草遠。",
            "青梅繁枝低，斑笋新梢短。",
            "莫哭葬魚人，酒醒且眠飯。"
        ],
        "title": "長安送友人遊湖南",
        "id": "d312c06e-0822-4f79-976e-a17d24284aec"
    },
    {
        "author": "杜牧",
        "paragraphs": [
            "仁聖天子神且武，內興文教外披攘。",
            "以德化人漢文帝，側身修道周宣王。",
            "迒蹊巢穴盡窒塞，禮樂刑政皆弛張。",
            "何當提筆侍巡狩，前驅白斾弔河湟。"
        ],
        "title": "皇風",
        "id": "3f98de59-a2b3-494f-a29f-d54bf52b2f19"
    },
    {
        "author": "杜牧",
        "paragraphs": [
            "臘雪一尺厚，雲凍寒頑癡。",
            "孤城大澤畔，人疎煙火微。",
            "憤悱欲誰語，憂慍不能持。",
            "天子號仁聖，任賢如事師。",
            "凡稱曰治具，小大無不施。",
            "明庭開廣敞，才雋受羈維。",
            "如日月縆昇，若鸞鳳葳蕤。",
            "人才自朽下，棄去亦其宜。",
            "北虜壞亭障，聞屯千里師。",
            "牽連久不解，他盜恐旁窺。",
            "臣實有長策，彼可徐鞭笞。",
            "如蒙一召議，食肉寢其皮。",
            "斯乃廟堂事，爾微非爾知。",
            "向來躐等語，長作陷身機。",
            "行當臘欲破，酒齊不可遲。",
            "且想春候暖，甕間傾一巵。"
        ],
        "title": "雪中書懷",
        "id": "8c6e2c3e-933f-4b97-b448-e2b87508bca4"
    },
    {
        "author": "杜牧",
        "paragraphs": [
            "賤子本幽慵，多爲雋賢侮。",
            "得州荒僻中，更值連江雨。",
            "一褐擁秋寒，小窗侵竹塢。",
            "濁醪氣色嚴，皤腹瓶甖古。",
            "酣酣天地寬，怳怳嵇劉伍。",
            "但爲適性情，豈是藏鱗羽。",
            "一世一萬朝，朝朝醉中去。"
        ],
        "title": "雨中作",
        "id": "1ea22471-a39a-45de-a8f2-91b4f18058a0"
    },
    {
        "author": "杜牧",
        "paragraphs": [
            "敬岑草浮光，句沚水解脉。",
            "益鬱乍怡融，凝嚴忽頹坼。",
            "梅纇暖眠酣，風緒和無力。",
            "鳧浴漲汪汪，雛嬌村冪冪。",
            "落日美樓臺，輕烟飾阡陌。",
            "瀲綠古津遠，積潤苔基釋。",
            "孰謂漢陵人，來作江汀客。",
            "載筆念無能，捧籌慙所畫。",
            "任轡偶追閑，逢幽果遭適。",
            "僧語淡如雲，塵事繁堪織。",
            "今古幾輩人，而我何能息。"
        ],
        "title": "偶遊石盎僧舍",
        "id": "06c0883b-c3f2-4ad5-bb48-b95e9565ecf1"
    },
    {
        "author": "杜牧",
        "paragraphs": [
            "清淮控隋漕，北走長安道。",
            "檣形櫛櫛斜，浪態迤迤好。",
            "初旭紅可染，明河澹如掃。",
            "澤闊鳥來遲，村飢人語早。",
            "露蔓蟲絲多，風蒲燕雛老。",
            "秋思高蕭蕭，客態長褭褭。",
            "因懷京洛間，宦遊何戚草。",
            "什伍持津梁，澒湧爭追討。",
            "翾便詎可尋，幾秘安能考。",
            "小人乏馨香，上下將何禱。",
            "唯有君子心，顯豁知幽抱。"
        ],
        "title": "赴京初入汴口曉景即事先寄兵部李郎中",
        "id": "3ac6f62b-3cf7-4c7d-8e00-28964220dcce"
    },
    {
        "author": "杜牧",
        "paragraphs": [
            "長空碧杳杳，萬古一飛鳥。",
            "生前酒伴閑，愁醉閑多少。",
            "烟深隋家寺，殷葉暗相照。",
            "獨佩一壺遊，秋毫泰山小。"
        ],
        "tags": [
            "泰山"
        ],
        "title": "獨酌",
        "id": "4e167af1-7d67-4417-aa13-bff4bbe8f9f1"
    },
    {
        "author": "杜牧",
        "paragraphs": [
            "春半年已除，其餘強爲有。",
            "即此醉殘花，便同嘗臘酒。",
            "悵望送春杯，殷勤掃花箒。",
            "誰爲駐東流，年年長在手。"
        ],
        "title": "惜春",
        "id": "e4621776-8acc-4c77-9d0e-26c2a8689b43"
    },
    {
        "author": "杜牧",
        "paragraphs": [
            "去夏疎雨餘，同倚朱闌語。",
            "當時樓下水，今日到何處？",
            "恨如春草多，事與孤鴻去。",
            "楚岸柳何窮，別愁紛若絮。"
        ],
        "title": "題安州浮雲寺樓寄湖州張郎中",
        "id": "ae9b1b8f-777e-482a-9cf7-92ce97b1b2f0"
    },
    {
        "author": "杜牧",
        "paragraphs": [
            "始皇東遊出周鼎，劉項縱觀皆引頸。",
            "削平天下實辛勤，却爲道傍窮百姓。",
            "黔首不愚爾益愚，千里函關囚獨夫。",
            "牧童火入九泉底，燒作灰時猶未枯。"
        ],
        "title": "過驪山作",
        "id": "5d156a2c-d295-4474-8422-786d994266a2"
    },
    {
        "author": "杜牧",
        "paragraphs": [
            "昔子來陵陽，時當苦炎熱。",
            "我雖在金臺，頭角長垂折。",
            "奉披塵意驚，立語平生豁。",
            "寺樓最鶱軒，坐送飛鳥沒。",
            "一罇中夜酒，半破前峰月。",
            "烟院松飄蕭，風廊竹交戛。",
            "時步郭西南，繚徑苔圓折。",
            "好鳥響丁丁，小溪光汃汃。",
            "籬落見娉婷，機絲弄啞軋。",
            "烟濕樹姿嬌，雨餘山態活。",
            "仲秋往歷陽，同上牛磯歇。",
            "大江吞天去，一練橫坤抹。",
            "千帆美滿風，曉日殷鮮血。",
            "歷陽裴太守，襟韻苦超越。",
            "鞔鼓畫麒麟，看君擊狂節。",
            "離袖颭應勞，恨粉啼還咽。",
            "明年忝諫官，綠樹秦川闊。",
            "子提健筆來，勢若夸父渴。",
            "九衢林馬撾，千門織車轍。",
            "秦臺破心膽，黥陣驚毛髪。",
            "子既屈一鳴，余固宜三刖。",
            "慵憂長者來，病怯長街喝。",
            "僧爐風雪夜，相對眠一褐。",
            "暖灰重擁瓶，曉粥還分鉢。",
            "青雲馬生角，黃州使持節。",
            "秦嶺望樊川，秖得回頭別。",
            "商山四皓祠，心與樗蒲說。",
            "大澤蒹葭風，孤城狐兔窟。",
            "且復考詩書，無因見簪笏。",
            "古訓屹如山，古風冷刮骨。",
            "周鼎列瓶罌，荆璧橫拋摋。",
            "力盡不可取，忽忽狂歌發。",
            "三年未爲苦，兩郡非不達。",
            "秋浦倚吳江，去檝飛青鶻。",
            "溪山好畫圖，洞壑深閨闥。",
            "竹岡森羽林，花塢團宮纈。",
            "景物非不佳，獨坐如韝紲。",
            "丹鵲東飛來，喃喃送君札。",
            "呼兒旋供衫，走門空踏襪。",
            "手把一枝物，桂花香帶雪。",
            "喜極至無言，笑餘翻不悅。",
            "人生直作百歲翁，亦是萬古一瞬中。",
            "我欲東召龍伯翁，上天揭取北斗柄。",
            "蓬萊頂上斡海水，水盡到底看海空。",
            "月於何處去，日于何處來？",
            "跳丸相趁走不住，堯舜禹湯文武周孔皆爲灰。",
            "酌此一杯酒，與君狂且歌。",
            "離別豈足更關意，衰老相隨可奈何。"
        ],
        "title": "池州送孟遲先輩",
        "id": "86292a61-8f33-4b35-bbcb-498430f26245"
    },
    {
        "author": "杜牧",
        "paragraphs": [
            "手撚金僕姑，腰懸玉轆轤。",
            "爬頭峰北正好去，係取可汗鉗作奴。",
            "六宮雖念相如賦，其那防邊重武夫。"
        ],
        "title": "重送",
        "id": "a337ea22-8120-47eb-a23b-f8e3af843077"
    },
    {
        "author": "杜牧",
        "paragraphs": [
            "弄水亭前溪，颭灩翠綃舞。",
            "綺席草芊芊，紫嵐峯伍伍。",
            "螭蟠得形勢，翬飛如軒戶。",
            "一鏡匳曲堤，萬丸跳猛雨。",
            "檻前燕鴈棲，枕上巴帆去。",
            "叢筠侍修廊，密蕙媚幽圃。",
            "杉樹碧爲幢，花駢紅作堵。",
            "停樽遲晚月，咽咽上幽渚。",
            "客舟耿孤燈，萬里人夜語。",
            "漫流罥苔槎，飢鳧曬雪羽。",
            "玄絲落鉤餌，冰鱗看吞吐。",
            "斷霓天帔垂，狂燒漢旗怒。",
            "曠朗半秋曉，蕭瑟好風露。",
            "光潔疑可攬，欲以襟懷貯。",
            "幽抱吟九歌，羈情思湘浦。",
            "四時皆異狀，終日爲良遇。",
            "小山浸石稜，撑舟入幽處。",
            "孤歌倚桂巖，晚酒眠松塢。",
            "紆餘帶竹村，蠶鄉足砧杵。",
            "塍泉落環珮，畦苗差纂組。",
            "風俗知所尚，豪強耻孤侮。",
            "隣喪不相舂，公租無詬負。",
            "農時貴伏臘，簪瑱事禮賂。",
            "鄉校富華禮，征行產強弩。",
            "不能自勉去，但媿來何暮。",
            "故園漢上林，信美非吾土。"
        ],
        "title": "題池州弄水亭",
        "id": "dbfba3c0-60a7-4b6a-95f0-1cf8ab994ff8"
    },
    {
        "author": "杜牧",
        "paragraphs": [
            "南朝謝眺城，東吳最深處。",
            "亡國去如鴻，遺寺藏烟塢。",
            "樓飛九十尺，廊環四百柱。",
            "高高下下中，風繞松桂樹。",
            "青苔照朱閣，白鳥兩相語。",
            "溪聲入僧夢，月色暉粉堵。",
            "閱景無旦夕，憑闌有今古。",
            "留我酒一罇，前山看春雨。"
        ],
        "title": "題宣州開元寺",
        "id": "03c19b2c-c28a-4b55-a963-bf71b354f7a2"
    },
    {
        "author": "杜牧",
        "paragraphs": [
            "東垠黑風駕海水，海底卷上天中央。",
            "三吳六月忽悽慘，晚後點滴來蒼茫。",
            "錚棧雷車軸轍壯，矯躩蛟龍爪尾長。",
            "神鞭鬼馭載陰帝，來往噴灑何顚狂。",
            "四面崩騰玉京仗，萬里橫互羽林槍。",
            "雲纏風束亂敲磕，黃帝未勝蚩尤強。",
            "百川氣勢苦豪俊，坤關密鏁愁開張。",
            "太和六年亦如此，我時壯氣神洋洋。",
            "東樓聳首看不足，恨無羽翼高飛翔。",
            "盡召邑中豪健者，闊展朱盤開酒場。",
            "奔觥槌鼓助聲勢，眼底不顧纖腰娘。",
            "今年闒茸鬢已白，奇遊壯觀唯深藏。",
            "景物不盡人自老，誰知前事堪悲傷。"
        ],
        "title": "大雨行",
        "id": "4c4f47e6-7e0d-4787-ac88-7e6921b33667"
    },
    {
        "author": "杜牧",
        "paragraphs": [
            "敬亭山下百頃竹，中有詩人小謝城。",
            "城高跨樓滿金碧，下聽一溪寒水聲。",
            "梅花落徑香繚繞，雪白玉璫花下行。",
            "縈風酒斾挂朱閣，半醉遊人聞弄笙。",
            "我初到此未三十，頭腦釤利筋骨輕。",
            "畫堂檀板秋拍碎，一引有時聯十觥。",
            "老閑腰下丈二組，塵土高懸千載名。",
            "重遊鬢白事皆改，唯見東流春水平。",
            "對酒不敢起，逢君還眼明。",
            "雲罍看人捧，波臉任他橫。",
            "一醉六十日，古來聞阮生。",
            "是非離別際，始見醉中情。",
            "今日送君話前事，高歌引劒還一傾。",
            "江湖酒伴如相問，終老烟波不計程。"
        ],
        "title": "自宣州赴官入京路逢裴坦判官歸宣州因題贈",
        "id": "80501b83-39ec-4237-b760-69cc32067ba0"
    },
    {
        "author": "杜牧",
        "paragraphs": [
            "陵陽北郭隱，身世兩忘者。",
            "蓬蒿三畝居，寬於一天下。",
            "罇酒對不酌，默與玄相話。",
            "人生自不足，愛歎遭逢寡。"
        ],
        "title": "贈宣州元處士",
        "id": "87007df8-aaeb-4050-aa30-c3ca59e9433c"
    },
    {
        "author": "杜牧",
        "paragraphs": [
            "春半南陽西，柔桑過村塢。",
            "褭褭垂柳風，點點迴塘雨。",
            "蓑唱牧牛兒，籬窺蒨裙女。",
            "半濕解征衫，主人饋雞黍。"
        ],
        "title": "村行",
        "id": "cd34c792-ce55-4e8c-9625-88802d985c38"
    },
    {
        "author": "杜牧",
        "paragraphs": [
            "長鉟周都尉，閑如秋嶺雲。",
            "取蝥弧登壘，以駢隣翼軍。",
            "百戰百勝價，河南河北聞。",
            "今遇太平日，老去誰憐君。"
        ],
        "title": "史將軍二首 一",
        "id": "62c91e86-2423-4741-84ab-d392d7df173d"
    },
    {
        "author": "杜牧",
        "paragraphs": [
            "壯氣蓋燕趙，耽耽魁傑人。",
            "彎弧五百步，長戟八十斤。",
            "河湟非內地，安史有遺塵。",
            "何日武臺坐，兵符授虎臣。"
        ],
        "title": "史將軍二首 二",
        "id": "f1a5a818-4f0b-4a55-a237-cc85e3767b7b"
    },
    {
        "author": "杜牧",
        "paragraphs": [
            "繡嶺明珠殿，層巒下繚牆。",
            "仰窺丹檻影，猶想赭袍光。",
            "昔帝登封後，中原自古強。",
            "一千年際會，三萬里農桑。",
            "几席延堯舜，軒墀接禹湯。",
            "雷霆馳號令，星斗煥文章。",
            "釣築乘時用，芝蘭在處芳。",
            "北扉閑木索，南面富循良。",
            "至道思玄圃，平居厭未央。",
            "鉤陳裹巖谷，文陛壓青蒼。",
            "歌吹千秋節，樓臺八月涼。",
            "神仙高縹緲，環珮碎丁當。",
            "泉暖涵窓鏡，雲嬌惹粉囊。",
            "嫩嵐滋翠葆，清渭照紅粧。",
            "帖泰生靈壽，懽娛歲序長。",
            "月聞仙曲調，霓作舞衣裳。",
            "雨露偏金穴，乾坤入醉鄉。",
            "玩兵師漢武，迴手倒干將。",
            "黥鬣掀東海，胡牙揭上陽。",
            "喧呼馬嵬血，零落羽林槍。",
            "傾國留無路，還魂怨有香。",
            "蜀峰橫慘澹，秦樹遠微茫。",
            "鼎重山難轉，天扶業更昌。",
            "望賢餘故老，花萼舊池塘。",
            "往事人誰問，幽襟淚獨傷。",
            "碧簷斜送日，殷葉半凋霜。",
            "迸水傾瑤砌，疎風罅玉房。",
            "塵埃羯鼓索，片段荔枝筐。",
            "鳥啄摧寒木，蝸涎蠹畫梁。",
            "孤煙知客恨，遙起泰陵傍。"
        ],
        "title": "華清宮三十韻",
        "id": "0532d507-dd36-4bb4-868a-fe771d68c11e"
    },
    {
        "author": "杜牧",
        "paragraphs": [
            "觚稜金碧照山高，萬國珪璋捧赭袍。",
            "舐筆和鉛欺賈馬，讚功論道鄙蕭曹。",
            "東南樓日珠簾卷，西北天宛玉厄豪。",
            "四海一家無一事，將軍攜鏡泣霜毛。"
        ],
        "title": "長安雜題長句六首 一",
        "id": "7d9eee90-19c6-46c5-95bc-3e34c86359aa"
    },
    {
        "author": "杜牧",
        "paragraphs": [
            "晴雲似絮惹低空，紫陌微微弄袖風。",
            "韓嫣金丸莎覆綠，許公韉汗杏粘紅。",
            "煙生窈窕深東第，輪撼流蘇下北宮。",
            "自笑苦無樓護智，可憐鉛槧竟何功。"
        ],
        "title": "長安雜題長句六首 二",
        "id": "a62027b9-ac14-4a96-a5b6-1471d107f42d"
    },
    {
        "author": "杜牧",
        "paragraphs": [
            "雨晴九陌鋪江練，嵐嫩千峰疊海濤。",
            "南苑草芳眠錦雉，夾城雲暖下霓旄。",
            "少年羈絡青紋玉，遊女花簪紫蒂桃。",
            "江碧柳深人盡醉，一瓢顏巷日空高。"
        ],
        "title": "長安雜題長句六首 三",
        "id": "435da91f-fece-442b-8567-107ba31ebaa0"
    },
    {
        "author": "杜牧",
        "paragraphs": [
            "束帶謬趨文石陛，有章曾拜皁囊封。",
            "期嚴無奈睡留癖，勢窘猶爲酒泥慵。",
            "偷釣侯家池上雨，醉吟隋寺日沈鐘。",
            "九原可作吾誰與，師友瑯琊邴曼容。"
        ],
        "title": "長安雜題長句六首 四",
        "id": "afc6681b-6e31-4b0f-988e-f2566d2808a5"
    },
    {
        "author": "杜牧",
        "paragraphs": [
            "洪河清渭天池濬，太白終南地軸橫。",
            "祥雲輝映漢宮紫，春光繡畫秦川明。",
            "草妬佳人鈿朵色，風回公子玉銜聲。",
            "六飛南幸芙蓉苑，十里飄香入夾城。"
        ],
        "title": "長安雜題長句六首 五",
        "id": "48b8d48b-5e63-4cf2-be67-9f110823d690"
    },
    {
        "author": "杜牧",
        "paragraphs": [
            "豐貂長組金張輩，駟馬文衣許史家。",
            "白鹿原頭回獵騎，紫雲樓下醉江花。",
            "九重樹影連清漢，萬壽山光學翠華。",
            "誰識大君謙讓德，一毫名利鬬鼃蟇。"
        ],
        "title": "長安雜題長句六首 六",
        "id": "26ad42b7-b471-43d8-a403-61c70d011cf2"
    },
    {
        "author": "杜牧",
        "paragraphs": [
            "元載相公曾借箸，憲宗皇帝亦留神。",
            "旋見衣冠就東市，忽遺弓劒不西巡。",
            "牧羊驅馬雖戎服，白髮丹心盡漢臣。",
            "唯有涼州歌舞曲，流傳天下樂閑人。"
        ],
        "tags": [
            "爱国",
            "忧国忧民"
        ],
        "title": "河湟",
        "id": "22e1a6e4-3934-4d1d-a3ad-ce4606e423e4"
    },
    {
        "author": "杜牧",
        "paragraphs": [
            "天子繡衣吏，東吳美退居。",
            "有園同庾信，避事學相如。",
            "蘭畹晴香嫩，筠溪翠影疎。",
            "江山九秋後，風月六朝餘。",
            "錦帙開詩軸，青囊結道書。",
            "霜巖紅薜荔，露沼白芙蕖。",
            "睡雨高梧密，棊燈小閣虛。",
            "凍醪元亮秫，寒鱠季鷹魚。",
            "塵意迷今古，雲情識卷舒。",
            "他年雪中櫂，陽羨訪吾廬。"
        ],
        "title": "許七侍御棄官東歸瀟灑江南頗聞自適高秋企望題詩寄贈十韻",
        "id": "b1836f0d-c025-4227-994c-81fcc32abab4"
    },
    {
        "author": "杜牧",
        "paragraphs": [
            "一章緘拜皁囊中，懍懍朝廷有古風。",
            "元禮去歸緱氏學江充來見犬臺宮。",
            "紛紜白晝驚千古，鈇鑕朱殷幾一空。",
            "曲突徙薪人不會，海邊今作釣魚翁。"
        ],
        "title": "李給事中敏二首 一",
        "id": "21a25ad0-efcd-4736-bb8a-7bdd1718f45a"
    },
    {
        "author": "杜牧",
        "paragraphs": [
            "晚髪悶還梳，憶君秋醉餘。",
            "可憐劉校尉，曾訟石中書。",
            "消長雖殊事，仁賢每自如。"
        ],
        "title": "李給事中敏二首 二",
        "id": "bbea466c-3c71-4c61-a50b-8528c8a23328"
    },
    {
        "author": "杜牧",
        "paragraphs": [
            "天下無雙將，關西第一雄。",
            "授符黃石老，學劒白猿翁。",
            "矯矯雲長勇，恂恂郄縠風。",
            "家呼小太尉，國號大梁公。",
            "半夜龍驤去，中原虎穴空。",
            "隴山兵十萬，嗣子握琱弓。"
        ],
        "title": "題永崇西平王宅太尉愬院六韻",
        "id": "2656c476-8e06-4d52-bed8-5102a10e0130"
    },
    {
        "author": "杜牧",
        "paragraphs": [
            "上黨爭爲天下脊，邯鄲四十萬秦坑。",
            "狂童何者欲專地，聖主無私豈翫兵。",
            "玄象森羅搖北落，詩人章句詠東征。",
            "雄如馬武皆彈劒，少似終軍亦請纓。",
            "屈指廟堂無失策，垂衣堯舜待昇平。",
            "羽林東下雷霆怒，楚甲南來組練明。",
            "即墨龍文光照曜，常山蛇陣勢縱橫。",
            "落鵰都尉萬人敵，黑矟將軍一鳥輕。",
            "漸見長圍雲欲合，可憐窮壘帶猶縈。",
            "凱歌應是新年唱，便逐春風浩浩聲。"
        ],
        "title": "東兵長句十韻",
        "id": "16aeb267-54a8-4c49-9d94-3306022db14d"
    },
    {
        "author": "杜牧",
        "paragraphs": [
            "千秋令節名空在，承露絲囊世已無。",
            "唯有紫苔偏得意，年年因雨上金鋪。"
        ],
        "title": "過勤政樓",
        "id": "9e0663db-9490-4fb0-9078-2893d7bea293"
    },
    {
        "author": "杜牧",
        "paragraphs": [
            "蟪蛄寧與雪霜期，賢哲難教俗士知。",
            "可憐貞觀太平後，天且不留封德彝。"
        ],
        "title": "過魏文貞公宅",
        "id": "e6530863-e268-46d9-8987-932b95880479"
    },
    {
        "author": "杜牧",
        "paragraphs": [
            "御水初銷凍，宮花尚怯寒。",
            "千峰橫紫翠，雙闕凭闌干。",
            "玉漏輕風順，金莖淡日殘。",
            "王喬在何處，清漢正驂鸞。"
        ],
        "title": "早春閣下寓直蕭九舍人亦直內署因寄書懷四韻",
        "id": "690d298b-3851-4c06-9a4c-6fb0d2edf3b9"
    },
    {
        "author": "杜牧",
        "paragraphs": [
            "邀侶以官解，泛然成獨遊。",
            "川光初媚日，山色正矜秋。",
            "野竹疎還密，巖泉咽復流。",
            "杜村連潏水，晚步見垂鉤。"
        ],
        "title": "秋晚與沈十七舍人期遊樊川不至",
        "id": "594fbb93-3c35-4cb6-a972-cbdfa2af3c48"
    },
    {
        "author": "杜牧",
        "paragraphs": [
            "十載飄然繩檢外，罇前自獻自爲酬。",
            "秋山春雨閑吟處，倚徧江南寺寺樓。"
        ],
        "title": "念昔遊三首 一",
        "id": "9dd71670-cca1-4053-8717-7eae8e581eb0"
    },
    {
        "author": "杜牧",
        "paragraphs": [
            "雲門寺外逢猛雨，林黑山高雨脚長。",
            "曾奉郊宮爲近侍，分明羽林槍。"
        ],
        "title": "念昔遊三首 二",
        "id": "a4f7b1c2-21e2-469a-ab95-72927d5958d8"
    },
    {
        "author": "杜牧",
        "paragraphs": [
            "李白題詩水西寺，古木回巖樓閣風。",
            "半醒半醉遊三日，紅白花開山雨中。"
        ],
        "title": "念昔遊三首 三",
        "id": "ab3d61d5-ed3d-4573-b61d-7e3b9af7715f"
    },
    {
        "author": "杜牧",
        "paragraphs": [
            "捷書皆應睿謀期，十萬曾無一鏃遺。",
            "漢武慙誇朔方地，周宣休道太原師。",
            "威加塞外寒來早，恩入河源凍合遲。",
            "聽取滿城歌舞曲，涼州聲韻喜參差。"
        ],
        "title": "今皇帝陛下一詔徵兵不日功集河湟諸郡次第歸降臣獲覩聖功輒獻歌詠",
        "id": "a8302824-60db-4898-b5f7-de39d4666f6b"
    },
    {
        "author": "杜牧",
        "paragraphs": [
            "行看臘破好年光，萬壽南山對未央。",
            "黠戛可汗修職貢，文思天子復河湟。",
            "應須日馭西巡狩，不假星弧北射狼。",
            "吉甫裁詩歌盛業，一篇江漢美宣王。"
        ],
        "title": "奉和白相公聖德和平致茲休運歲終功就合詠盛明呈上三相公長句四韻",
        "id": "e9c2e42e-a6c1-4203-9970-e23b77e06a78"
    },
    {
        "author": "杜牧",
        "paragraphs": [
            "長安回望繡成堆，山頂千門次第開。",
            "一騎紅塵妃子笑，無人知是荔枝來。"
        ],
        "tags": [
            "一年级下册",
            "高中古诗",
            "带有地名",
            "咏史",
            "地名"
        ],
        "title": "過華清宮絕句三首 一",
        "id": "14316b5b-cba2-41e0-84bd-3c3ed0c02407"
    },
    {
        "author": "杜牧",
        "paragraphs": [
            "新豐綠樹起黃埃，數騎漁陽探使回。",
            "霓裳一曲千峰上，舞破中原始下來。"
        ],
        "title": "過華清宮絕句三首 二",
        "id": "cb86c6a7-f428-4126-8e80-262b9e3d7a52"
    },
    {
        "author": "杜牧",
        "paragraphs": [
            "萬國笙歌醉太平，倚天樓殿月分明。",
            "雲中亂拍祿山舞，風過重巒下笑聲。"
        ],
        "title": "過華清宮絕句三首 三",
        "id": "337d1cf5-29eb-44e3-a32e-30f97274ba7f"
    },
    {
        "author": "杜牧",
        "paragraphs": [
            "長空澹澹孤鳥沒，萬古銷沈向此中。",
            "看取漢家何事業，五陵無樹起秋風。"
        ],
        "tags": [
            "爱国",
            "秋天",
            "思乡",
            "抒怀",
            "感慨",
            "五言绝句"
        ],
        "title": "登樂遊原",
        "id": "6a2432a7-d169-4216-8aaa-212a2ef3b690"
    },
    {
        "author": "杜牧",
        "paragraphs": [
            "將軍獨乘鐵驄馬，榆溪戰中金僕姑。",
            "死綏却是古來有，驍將自驚今日無。",
            "青史文章爭點筆，朱門歌舞笑捐軀。",
            "誰知我亦輕生者，不得君王丈二殳。"
        ],
        "title": "聞慶州趙縱使君與党項戰中箭身死輒書長句",
        "id": "5a429d13-1d1b-4a15-9823-4abea75b9fa4"
    },
    {
        "author": "杜牧",
        "paragraphs": [
            "交阯同星座，龍泉佩斗文。",
            "燒香翠羽帳，看舞鬱金裙。",
            "鷁首衝瀧浪，犀渠拂嶺雲。",
            "莫教銅柱北，空說馬將軍。"
        ],
        "title": "送容州唐中丞赴鎮",
        "id": "17172d81-1211-4265-8908-4a3ec146106c"
    },
    {
        "author": "杜牧",
        "paragraphs": [
            "帝命詩書將，登壇禮樂卿。",
            "三邊要高枕，萬里得長城。",
            "對客猶褒博，填門已斾旌。",
            "腰間五綬貴，天下一家榮。",
            "野水差新燕，芳郊哢夏鶯。",
            "別風嘶玉勒，殘日望金莖。",
            "榆塞孤煙媚，銀川綠草明。",
            "戈矛虓虎士，弓箭落鵰兵。",
            "魏絳言堪採，陳湯事偶成。",
            "若須垂竹帛，靜勝是功名。"
        ],
        "title": "夏州崔常侍自少常亞列出領麾幢十韻",
        "id": "e5cbf443-9e01-45ed-a539-112611295082"
    },
    {
        "author": "杜牧",
        "paragraphs": [
            "碧池新漲浴嬌鴉，分鏁長安富貴家。",
            "遊騎偶同人鬬酒，名園相倚杏交花。",
            "銀鞦騕褭嘶宛馬，繡鞅璁瓏走鈿車。",
            "一曲將軍何處笛，連雲芳草日初斜。"
        ],
        "title": "街西長句",
        "id": "747fdddf-b43d-426c-bcbd-2f3b9eccb08e"
    },
    {
        "author": "杜牧",
        "paragraphs": [
            "烈士思酬國士恩，春申誰與快冤魂。",
            "三千賓客總珠履，欲使何人殺李園。"
        ],
        "title": "春申君",
        "id": "f06ddbb3-1a93-425c-9cc3-83d40f526348"
    },
    {
        "author": "杜牧",
        "paragraphs": [
            "相如死後無詞客，延壽亡來絕畫工。",
            "玉顏不是黃金少，淚滴秋山入壽宮。"
        ],
        "title": "奉陵宮人",
        "id": "a7ed23a0-683c-4d52-8e5e-abfed4b24bb5"
    },
    {
        "author": "杜牧",
        "paragraphs": [
            "杜詩韓集愁來讀，似倩麻姑癢處抓。",
            "天外鳳凰誰得髓，無人解合續弦膠。"
        ],
        "tags": [
            "读书",
            "赞美"
        ],
        "title": "讀韓杜集",
        "id": "30c9065b-873e-4240-a0ba-e4a4c7ec3cc6"
    },
    {
        "author": "杜牧",
        "paragraphs": [
            "岸蘚生紅藥，巖泉漲碧塘。",
            "地分蓮嶽秀，草接鼎原芳。",
            "雨派潀漴急，風畦芷若香。",
            "織蓬眠舴艋，驚夢起鴛鴦。",
            "論吐開冰室，詩陳曝錦張。",
            "貂簪荆玉潤，丹穴鳳毛光。",
            "今日還珠守，何年執戟郎。",
            "且嫌遊晝短，莫問積薪長。",
            "無計披清裁，唯持祝壽觴。",
            "願公如衛武，百歲尚康強。"
        ],
        "title": "春日言懷寄虢州李常侍十韻",
        "id": "6688d66f-0e76-4669-a277-4a76316beacf"
    },
    {
        "author": "杜牧",
        "paragraphs": [
            "冥鴻不下非無意，塞馬歸來是偶然。",
            "紫綬公卿今放曠，白頭郎吏尚留連。",
            "終南山下拋泉洞，陽羨溪中買釣船。",
            "欲與明公操履杖，願聞休去是何年。"
        ],
        "tags": [
            "终南山"
        ],
        "title": "李侍郎於陽羨里富有泉石牧亦於陽羨粗有薄產敘舊述懷因獻長句四韻",
        "id": "fc087994-5a91-4153-89fe-92c6c51d2201"
    },
    {
        "author": "杜牧",
        "paragraphs": [
            "玉函怪牒鎖靈篆，紫洞香風吹碧桃。",
            "老翁四目牙爪利，擲火萬里精神高。",
            "靄靄祥雲隨步武，纍纍秋冢歎蓬蒿。",
            "三山朝去應非久，姹女當窗繡羽袍。"
        ],
        "title": "贈李處士長句四韻",
        "id": "6f65a961-7967-4595-bce3-b7b094dfadfb"
    },
    {
        "author": "杜牧",
        "paragraphs": [
            "玉子紋楸一路饒，最宜簷雨竹蕭蕭。",
            "羸形暗去春泉長，拔勢橫來野火燒。",
            "守道還如周柱史，鏖兵不羨霍嫖姚。",
            "浮生七十更萬日，與子期于局上銷。"
        ],
        "title": "送國棊王逢",
        "id": "f97759c8-a206-4452-a695-8b0f40d7f720"
    },
    {
        "author": "杜牧",
        "paragraphs": [
            "絕藝如君天下少，閑人似我世間無。",
            "別後竹窓風雪夜，一燈明暗覆吳圖。"
        ],
        "title": "重送絕句",
        "id": "1d6d532d-4fe2-4883-b9c2-1a2af4f8ebb8"
    },
    {
        "author": "杜牧",
        "paragraphs": [
            "連環羈玉聲光碎，綠錦蔽泥虬卷高。",
            "春風細雨走馬去，珠落璀璀白罽袍。"
        ],
        "title": "少年行",
        "id": "51445201-8364-4479-8e38-44561562e28b"
    },
    {
        "author": "杜牧",
        "paragraphs": [
            "盛業冠伊唐，台階翊戴光。",
            "無私天雨露，有截舜衣裳。",
            "蜀輟新衡鏡，池留舊鳳凰。",
            "同心真石友，寫恨蔑河梁。",
            "虎騎搖風斾，貂冠韻水蒼。",
            "彤弓隨武庫，金印逐文房。",
            "棧壓嘉陵咽，峰橫劒閣長。",
            "前驅二星去，開險五丁忙。",
            "回首崢嶸盡，連天草樹芳。",
            "丹心懸魏闕，往事愴甘棠。",
            "治化輕諸葛，威聲懾夜郎。",
            "君平教說卦，夫子召升堂。",
            "塞接西山雪，橋維萬里檣。",
            "奪霞紅錦爛，撲地酒壚香。",
            "忝逐三千客，曾依數仞牆。",
            "滯頑堪白屋，攀附亦同行。",
            "肉管伶倫曲，簫韶清廟章。",
            "唱高知和寡，小子斐然狂。"
        ],
        "title": "奉和門下相公送西川相公兼領相印出鎮全蜀詩十八韻",
        "id": "a886252d-a06c-49f3-bc18-26a96a128dcd"
    },
    {
        "author": "杜牧",
        "paragraphs": [
            "下杜鄉園古，泉聲繞舍啼。",
            "靜思長慘切，薄宦與乖暌。",
            "北闕千門外，南山午谷西。",
            "倚川紅葉嶺，連寺綠楊堤。",
            "迥野翹霜鶴，澄潭舞錦雞。",
            "濤驚堆萬岫，舸急轉千溪。",
            "眉點萱牙嫩，風條柳幄迷。",
            "岸藤梢虺尾，沙渚印麑蹄。",
            "火燎湘桃塢，波光碧繡畦。",
            "日痕絙翠巘，陂影墮晴霓。",
            "蝸壁斕斑蘚，銀筵豆蔻泥。",
            "洞雲生片段，苔徑繚高低。",
            "偃蹇松公老，森嚴竹陣齊。",
            "小蓮娃欲語，幽笋稚相攜。",
            "漢館留餘趾，周臺接故蹊。",
            "蟠蛟岡隱隱，班雉草萋萋。",
            "樹老蘿紆組，巖深石啓閨。",
            "侵窓紫桂茂，拂面翠禽棲。",
            "有計冠終挂，無才筆謾提。",
            "自塵何太甚，休笑觸藩羝。"
        ],
        "title": "朱坡",
        "id": "6b1d8442-4872-433e-9e0a-37be8fc98de8"
    },
    {
        "author": "杜牧",
        "paragraphs": [
            "城高倚峭巘，地勝足樓臺。",
            "朔漠暖鴻去，瀟湘春水來。",
            "縈盈幾多思，掩抑若爲裁。",
            "返照三聲角，寒香一樹梅。",
            "烏林芳草遠，赤壁健帆開。",
            "往事空遺恨，東流豈不回。",
            "分符潁川政，弔屈洛陽才。",
            "拂匣調珠柱，磨鉛勘玉杯。",
            "棊翻小窟勢，壚撥凍醪醅。"
        ],
        "title": "早春寄岳州李使君李善棊愛酒情地閑雅",
        "id": "7a9d092c-3ee9-4ca9-83f1-11bc59fb3986"
    },
    {
        "author": "杜牧",
        "paragraphs": [
            "君爲珠履三千客，我是青衿七十徒。",
            "禮數全優知隗始，討論常見念回愚。",
            "黃鶴樓前春水闊，一杯還憶故人無。"
        ],
        "tags": [
            "黄鹤楼"
        ],
        "title": "送王侍御赴夏口座主幕",
        "id": "909490a2-5083-4b45-b44c-0df6f7cd7eb3"
    },
    {
        "author": "杜牧",
        "paragraphs": [
            "杜陵蕭次君，遷少去官頻。",
            "寂寞憐吾道，依稀似古人。",
            "餙心無彩繢，到骨是風塵。",
            "自嫌如匹素，刀尺不由身。"
        ],
        "title": "自貽",
        "id": "2c972bc6-cc65-4ead-a899-29a68298bb0f"
    },
    {
        "author": "杜牧",
        "paragraphs": [
            "四十已云老，況逢憂窘餘。",
            "且抽持板手，却展小年書。",
            "嗜酒狂嫌阮，知非晚笑蘧。",
            "聞流寧歎吒，待俗不親疎。",
            "遇事知裁剪，操心識卷舒。",
            "還稱二千石，於我意何如。"
        ],
        "title": "自遣",
        "id": "d1c9fb4d-2e0c-4fe4-851e-31be5ce89454"
    },
    {
        "author": "杜牧",
        "paragraphs": [
            "去年桐落故溪上，把筆偶題歸燕詩。",
            "江樓今日送歸燕，正是去年題葉時。",
            "葉落燕歸真可惜，東流玄髪且無期。",
            "笑筵歌席反惆悵，明月清風愴別離。",
            "莊叟彭殤同在夢，陶潛身世兩相遺。",
            "一丸五色成虛語，石爛松薪更莫疑。",
            "哆侈不勞文似錦，進趨何必利如錐。",
            "錢神任爾知無敵，酒聖於吾亦庶幾。",
            "江畔秋光蟾閣鏡，檻前山翠茂陵眉。",
            "樽香輕泛數枝菊，簷影斜侵半局棊。",
            "休指宦遊論巧拙，秪將愚直禱神祇。",
            "三吳煙水平生念，寧向閑人道所之。"
        ],
        "title": "題桐葉",
        "id": "e1f2edef-a6a6-40bd-97e1-c5dedb7976b2"
    },
    {
        "author": "杜牧",
        "paragraphs": [
            "斯人清唱何人和，草徑苔蕪不可尋。",
            "一夕小敷山下夢，水如環珮月如襟。"
        ],
        "title": "沈下賢",
        "id": "0e8ea9f7-c97d-40a9-ab5e-8317678d6377"
    },
    {
        "author": "杜牧",
        "paragraphs": [
            "鵩鳥飛來庚子直，謫去日蝕辛卯年。",
            "由來枉死賢才事，消長相持勢自然。"
        ],
        "title": "李和鼎",
        "id": "f7f84fa9-a466-46f4-9934-ec9faff3ce19"
    },
    {
        "author": "杜牧",
        "paragraphs": [
            "拖袖事當年，郎教唱客前。",
            "斷時輕裂玉，收處遠繰煙。",
            "孤直縆雲定，光明滴水圓。",
            "泥情遲急管，流恨咽長弦。",
            "吳苑春風起，河橋酒斾懸。",
            "憑君更一醉，家在杜陵邊。"
        ],
        "title": "贈沈學士張歌人",
        "id": "78e09255-add5-4659-9448-f085f3e72e22"
    },
    {
        "author": "杜牧",
        "paragraphs": [
            "秋草樊川路，斜陽覆盎門。",
            "獵逢韓嫣騎，樹識館陶園。",
            "帶雨經荷沼，盤烟下竹村。",
            "如今歸不得，自戴望天盆。"
        ],
        "title": "憶遊朱坡四韻",
        "id": "0eb9c7e7-b800-4ec0-88a6-ed07d05ac67f"
    },
    {
        "author": "杜牧",
        "paragraphs": [
            "故國池塘倚御渠，江城三詔換魚書。",
            "賈生辭賦恨流落，秪向長沙住歲餘。"
        ],
        "title": "朱坡絕句三首 一",
        "id": "d83a9e7c-3c75-4cf0-9eab-0ca0085405f7"
    },
    {
        "author": "杜牧",
        "paragraphs": [
            "煙深苔巷唱樵兒，花落寒輕倦客歸。",
            "藤岸竹洲相掩映，滿池春雨鸊鵜飛。"
        ],
        "title": "朱坡絕句三首 二",
        "id": "8b35b626-7398-4f93-9dea-6497b9557bbe"
    },
    {
        "author": "杜牧",
        "paragraphs": [
            "乳肥春洞生鵝管，沼避回巖勢犬牙。",
            "自笑卷懷頭角縮，歸盤煙磴恰如蝸。"
        ],
        "title": "朱坡絕句三首 三",
        "id": "cbb59b8b-ba8d-446e-a32a-3a5aba73215e"
    },
    {
        "author": "杜牧",
        "paragraphs": [
            "閑吹玉殿昭華管，醉折梨園縹蔕花。",
            "十年一夢歸人世，絳縷猶封繫臂紗。"
        ],
        "title": "出宮人二首 一",
        "id": "0dcd49c4-9c54-4213-a053-0735ff32a300"
    },
    {
        "author": "杜牧",
        "paragraphs": [
            "平陽拊背穿馳道，銅雀分香下璧門。",
            "幾向綴珠深殿裏，妬拋羞態臥黃昏。"
        ],
        "title": "出宮人二首 二",
        "id": "fe0bd7d8-e052-444f-bc78-e450c1218ea5"
    },
    {
        "author": "杜牧",
        "paragraphs": [
            "樓倚霜樹外，鏡天無一毫。",
            "南山與秋色，氣勢兩相高。"
        ],
        "tags": [
            "秋天",
            "带有地名",
            "地名"
        ],
        "title": "長安秋望",
        "id": "95c94d96-7449-4eca-a38d-fcd0a435b729"
    },
    {
        "author": "杜牧",
        "paragraphs": [
            "窓外正風雪，擁爐開酒缸。",
            "何如釣船雨，蓬底睡秋江。"
        ],
        "title": "獨酌",
        "id": "a8b2207b-ed83-4c74-adca-856c4eda51b5"
    },
    {
        "author": "杜牧",
        "paragraphs": [
            "秋醪雨中熟，寒齋落葉中。",
            "幽人本多睡，更酌一樽空。"
        ],
        "title": "醉眠",
        "id": "c98648f2-4460-4e42-8e3f-8330d837fa2a"
    },
    {
        "author": "杜牧",
        "paragraphs": [
            "細算人生事，彭殤共一籌。",
            "與愁爭底事，要爾作戈矛。"
        ],
        "title": "不飲贈酒",
        "id": "0c417148-927c-4333-bddd-0c72c081f126"
    },
    {
        "author": "杜牧",
        "paragraphs": [
            "昔事文皇帝，叨官在諫垣。",
            "奏章爲得地，齚齒負明恩。",
            "金虎知難動，毛釐亦恥言。",
            "掩頭雖欲吐，到口却成吞。",
            "照膽常懸鏡，窺天自戴盆。",
            "周鐘既窕槬，黥陣亦瘢痕。",
            "鳳闕觚稜影，仙盤曉日暾。",
            "雨晴文石滑，風暖戟衣翻。",
            "每慮號無告，長憂駭不存。",
            "隨行唯跼蹐，出語但寒暄。",
            "宮省咽喉任，戈矛羽衛屯。",
            "光塵皆影附，車馬定西奔。",
            "億萬持衡價，錙銖挾契論。",
            "堆時過北斗，積處滿西園。",
            "接櫂隋河溢，連蹄蜀棧刓。",
            "漉空滄海水，搜盡卓王孫。",
            "鬬巧猴雕刺，誇趫索挂跟。",
            "狐威假白額，梟嘯得黃昏。",
            "馥馥芝蘭圃，森森枳棘藩。",
            "吠聲嗾國猘，公議怯膺門。",
            "竄逐諸丞相，蒼茫遠帝閽。",
            "一名爲吉士，誰免弔湘魂。",
            "間世英明主，中興道德尊。",
            "崑岡憐積火，河漢注清源。",
            "川口隄防決，陰車鬼怪掀。",
            "重雲開朗照，九地雪幽冤。",
            "我實剛腸者，形甘短褐髠。",
            "曾經觸蠆尾，猶得凭熊軒。",
            "杜若芳洲翠，嚴光釣瀨喧。",
            "溪山侵越角，封壤盡吳根。",
            "客恨縈春細，鄉愁壓思繁。",
            "祝堯千萬壽，再拜揖餘罇。"
        ],
        "title": "昔事文皇帝三十二韻",
        "id": "c8222908-3d20-44a3-bf34-decc9d982042"
    },
    {
        "author": "杜牧",
        "paragraphs": [
            "九金神鼎重丘山，五玉諸侯雜珮環。",
            "星座通霄狼鬣暗，戍樓吹笛虎牙閑。",
            "斗間紫氣龍埋獄，天上洪爐帝鑄顏。",
            "若念西河舊交友，魚符應許出函關。"
        ],
        "title": "道一大尹存之庭美二學士簡于聖明自致霄漢皆與舍弟昔年還往牧支離窮悴竊於一麾書美歌詩兼自言志因成長句四韻呈上三君子",
        "id": "ad4f5881-dee8-459e-a238-1a6d71bb578d"
    },
    {
        "author": "杜牧",
        "paragraphs": [
            "夜來微雨洗芳塵，公子驊騮步貼勻。",
            "莫怪杏園顦顇去，滿城多少插花人。"
        ],
        "title": "杏園",
        "id": "81a76fa8-deac-4ef4-8142-04c9872b2f8a"
    },
    {
        "author": "杜牧",
        "paragraphs": [
            "擁鼻侵襟花草香，高臺春去恨茫茫。",
            "蔫紅半落平池晚，曲渚飄成錦一張。"
        ],
        "title": "春晚題韋家亭子",
        "id": "88aa49da-9872-465a-a795-e3120ec633b4"
    },
    {
        "author": "杜牧",
        "paragraphs": [
            "安邑南門外，誰家板築高。",
            "奉誠園裏地，牆缺見蓬蒿。"
        ],
        "title": "過田家宅",
        "id": "cd78c143-aeb7-4443-8aeb-69e788d66c2e"
    },
    {
        "author": "杜牧",
        "paragraphs": [
            "竄逐窮荒與死期，餓唯蒿藿病無醫。",
            "憐君更抱重泉恨，不見崇山謫去時。"
        ],
        "title": "見宋拾遺題名處感而成詩",
        "id": "1aba19d5-e5cf-45cf-82ee-58648d419b25"
    },
    {
        "author": "杜牧",
        "paragraphs": [
            "命代風騷將，誰登李杜壇。",
            "少陵鯨海動，翰苑鶴天寒。",
            "今日訪君還有意，三條冰雪獨來看。"
        ],
        "title": "雪晴訪趙嘏街西所居三韻",
        "id": "d7421f3a-5cea-4476-aca5-6ab120303f16"
    },
    {
        "author": "杜牧",
        "paragraphs": [
            "清時有味是無能，閑愛孤雲靜愛僧。",
            "欲把一麾江海去，樂遊原上望昭陵。"
        ],
        "tags": [
            "唐诗三百首",
            "七言绝句",
            "爱国"
        ],
        "title": "將赴吳興登樂遊原一絕",
        "id": "24ca9268-9cbd-423b-b423-12e1a9aa9041"
    },
    {
        "author": "杜牧",
        "paragraphs": [
            "草色人心相與閑，是非名利有無間。",
            "橋橫落照虹堪畫，樹鎖千門鳥自還。",
            "芝蓋不來雲杳杳，仙舟何處水潺潺？",
            "君王謙讓泥金事，蒼翠空高萬歲山。"
        ],
        "title": "洛陽長句二首 一",
        "id": "e5fc20d0-10f7-4b8c-954c-7198fcf2cd98"
    },
    {
        "author": "杜牧",
        "paragraphs": [
            "天漢東穿白玉京，日華浮動翠光生。",
            "橋邊遊女珮環委，波底上陽金碧明。",
            "月鎖名園孤鶴唳，川酣秋夢鑿龍聲。"
        ],
        "title": "洛陽長句二首 二",
        "id": "8a16c3ba-6095-4c22-92ad-6e3adb53bee1"
    },
    {
        "author": "杜牧",
        "paragraphs": [
            "洛橋風暖細翻衣，春引仙官去玉墀。",
            "獨鶴初沖太虛日，九牛新落一毛時。",
            "行開教化期君是，臥病神祇禱我知。",
            "十載丈夫堪恥處，朱雲猶掉直言旗。"
        ],
        "title": "洛中監察病假滿送韋楚老拾遺歸朝",
        "id": "ac86417f-9ce1-4b16-90c9-8bf7a14ee47c"
    },
    {
        "author": "杜牧",
        "paragraphs": [
            "悠悠渠水清，雨霽洛陽城。",
            "槿墮初開豔，蟬聞第一聲。",
            "故人容易去，白髮等閑生。",
            "此別無多語，期君晦盛名。"
        ],
        "title": "東都送鄭處誨校書歸上都",
        "id": "763a05fa-d6c1-41a7-b11f-2e3bb9540ef5"
    },
    {
        "author": "杜牧",
        "paragraphs": [
            "一片宮牆當道危，行人爲爾去遲遲。",
            "篳圭苑裏秋風後，平樂館前斜日時。",
            "錮黨豈能留漢鼎，清談空解識胡兒。",
            "千燒萬戰坤靈死，慘慘終年鳥雀悲。"
        ],
        "title": "故洛陽城有感",
        "id": "643c46d6-1e3f-41f0-b78c-60df0400e496"
    },
    {
        "author": "杜牧",
        "paragraphs": [
            "煬帝雷塘土，迷藏有舊樓。",
            "誰家唱水調，明月滿揚州。",
            "駿馬宜閑出，千金好舊游。",
            "喧闐醉年少，半脫紫茸裘。"
        ],
        "title": "揚州三首 一",
        "id": "554f48ec-69db-4890-96b5-7eaca5e6596e"
    },
    {
        "author": "杜牧",
        "paragraphs": [
            "秋風放螢苑，春草鬬雞臺。",
            "金絡擎鵰去，鸞環拾翠來。",
            "蜀船紅錦重，越橐水沈堆。",
            "處處皆華表，淮王奈却回。"
        ],
        "title": "揚州三首 二",
        "id": "a75989ce-f97f-4abc-bc28-4463c888ccc7"
    },
    {
        "author": "杜牧",
        "paragraphs": [
            "街垂千步柳，霞映兩重城。",
            "天碧臺閣麗，風涼歌管清。",
            "纖腰間長袖，玉珮雜繁纓。",
            "拖軸誠爲壯，豪華不可名。",
            "自是荒淫罪何妨作帝京。"
        ],
        "title": "揚州三首 三",
        "id": "c761c2ee-9b29-45a2-bdea-af11fa94f7c3"
    },
    {
        "author": "杜牧",
        "paragraphs": [
            "句吳亭東千里秋，放歌曾作昔年遊。",
            "青苔寺裏無馬跡，綠水橋邊多酒樓。",
            "大抵南朝皆曠達，可憐東晉最風流。",
            "月明更想桓伊在，一笛聞吹出塞愁。"
        ],
        "title": "潤州二首 一",
        "id": "6e659f21-993b-44be-9ceb-66d0a9d9206a"
    },
    {
        "author": "杜牧",
        "paragraphs": [
            "謝眺詩中佳麗地，夫差傳裏水犀軍。",
            "城高鐵甕橫強弩，柳暗朱樓多夢雲。",
            "畫角愛飄江北去，釣歌長向月中聞。",
            "揚州塵土試回首，不惜千金借與君。"
        ],
        "title": "潤州二首 二",
        "id": "34230058-6ff4-4ec3-b248-67e005ed9403"
    },
    {
        "author": "杜牧",
        "paragraphs": [
            "雨過一蟬噪，飄蕭松桂秋。",
            "青苔滿階砌，白鳥故遲留。",
            "暮靄生深樹，斜陽下小樓。",
            "誰知竹西路，歌吹是揚州。"
        ],
        "title": "題揚州禪智寺",
        "id": "48c6fee4-fc95-4b0e-8107-6ec225e1b79d"
    },
    {
        "author": "杜牧",
        "paragraphs": [
            "上吞巴漢控瀟湘，怒似連山淨鏡光。",
            "魏帝縫囊真戲劇，苻堅投箠更荒唐。",
            "千秋釣艇歌明月，萬里沙鷗弄夕陽。",
            "範蠡清塵何寂寞，好風唯屬往來商。"
        ],
        "title": "西江懷古",
        "id": "32dad2e8-0db2-4828-8d23-9dbb828bab62"
    },
    {
        "author": "杜牧",
        "paragraphs": [
            "車書混一業無窮，井邑山川今古同。",
            "戊辰年向金陵過，惆悵閑吟憶庾公。"
        ],
        "title": "江南懷古",
        "id": "40382e0d-b922-4c98-8ece-aa19d5185786"
    },
    {
        "author": "杜牧",
        "paragraphs": [
            "千里鶯啼綠映江，水村山郭酒旗風。",
            "南朝四百八十寺，多少樓臺煙雨中。"
        ],
        "tags": [
            "春",
            "山水",
            "写景",
            "抒情",
            "寺庙",
            "春天"
        ],
        "title": "江南春絕句",
        "id": "b1a23dad-694c-41a0-82b7-6a0ddde6d246"
    },
    {
        "author": "杜牧",
        "paragraphs": [
            "故里溪頭松柏雙，來時盡日倚松窓。",
            "杜陵隋苑已絕國，秋晚南遊更渡江。"
        ],
        "title": "將赴宣州留題揚州禪智寺",
        "id": "0b701d26-ca76-4bef-baa6-0498963a716c"
    },
    {
        "author": "杜牧",
        "paragraphs": [
            "六朝文物草連空，天淡雲閑今古同。",
            "鳥去鳥來山色裏，人歌人哭水聲中。",
            "深秋簾幕千家雨，落日樓臺一笛風。",
            "惆悵無因見范蠡，參差煙樹五湖東。"
        ],
        "title": "題宣州開元寺水閣閣下宛溪夾溪居人",
        "id": "fd8f10d0-5751-4610-a901-550e74fb161b"
    },
    {
        "author": "杜牧",
        "paragraphs": [
            "日暖泥融雪半銷，行人芳草馬聲驕。",
            "九華山路雲遮寺，清弋江村柳拂橋。",
            "君意如鴻高的的，我心懸斾正搖搖。",
            "同來不得同歸去，故國逢春一寂寥。"
        ],
        "tags": [
            "九华山",
            "抒情",
            "送别",
            "写景"
        ],
        "title": "宣州送裴坦判官往舒州時牧欲赴官歸京",
        "id": "a3e5a592-dc26-4cc9-a310-525f32b195f6"
    },
    {
        "author": "杜牧",
        "paragraphs": [
            "野店正紛泊，繭蠶初引絲。",
            "行人碧溪渡，繫馬綠楊枝。",
            "苒苒跡始去，悠悠心所期。",
            "秋山念君別，惆悵桂花時。"
        ],
        "title": "句溪夏日送盧霈秀才歸王屋山將欲赴舉",
        "id": "12781143-afe6-4a27-83bb-20307ff23ef7"
    },
    {
        "author": "杜牧",
        "paragraphs": [
            "瀟灑江湖十過秋，酒杯無日不淹留。",
            "謝公城畔溪驚夢，蘇小門前柳拂頭。",
            "千里雲山何處好，幾人襟韻一生休。",
            "塵冠挂却知閑事，終擬蹉跎訪舊遊。"
        ],
        "title": "自宣城赴官上京",
        "id": "90d5325d-54e6-4dd0-a0e0-94a6fbb5eb57"
    },
    {
        "author": "杜牧",
        "paragraphs": [
            "使君四十四，兩佩左銅魚。",
            "爲吏非循吏，論書讀底書。",
            "晚花紅豔靜，高樹綠陰初。",
            "亭宇清無比，溪山畫不如。",
            "嘉賓能嘯詠，宮妓巧粧梳。",
            "逐日愁皆碎，隨時醉有餘。",
            "偃須求五鼎，陶秪愛吾廬。",
            "趣向人皆異，賢豪莫笑渠。"
        ],
        "title": "春末題池州弄水亭",
        "id": "e85a9e02-bf6d-45e8-b409-34d494901c16"
    },
    {
        "author": "杜牧",
        "paragraphs": [
            "百感中來不自由，角聲孤起夕陽樓。",
            "碧山終日思無盡，芳草何年恨即休。",
            "睫在眼前長不見，道非身外更何求。",
            "誰人得似張公子，千首詩輕萬戶侯。"
        ],
        "title": "登池州九峰樓寄張祜",
        "id": "3aa3cf45-b634-4721-8c60-74b843904b43"
    },
    {
        "author": "杜牧",
        "paragraphs": [
            "柳岸風來影漸疎，使君家似野人居。",
            "雲容水態還堪賞，嘯志歌懷亦自如。",
            "雨暗殘燈碁散後，酒醒孤枕鴈來初。",
            "可憐赤壁爭雄渡，唯有蓑翁坐釣魚。"
        ],
        "tags": [
            "秋天",
            "孤独",
            "怀古"
        ],
        "title": "齊安郡晚秋",
        "id": "6d24827d-f7c1-4b16-ba8b-1f3a84cbd455"
    },
    {
        "author": "杜牧",
        "paragraphs": [
            "江涵秋影鴈初飛，與客攜壺上翠微。",
            "塵世難逢開口笑，菊花須插滿頭歸。",
            "但將酩酊酬佳節，不用登臨歎落暉。",
            "古往今來只如此，牛山何必淚霑衣。"
        ],
        "tags": [
            "节日",
            "重阳节",
            "重阳"
        ],
        "title": "九日齊安登高",
        "id": "ea5ac55c-1d02-43f9-a411-da4255d3c30f"
    },
    {
        "author": "杜牧",
        "paragraphs": [
            "芳草復芳草，斷腸還斷腸。",
            "自然堪下淚，何必更殘陽。",
            "楚岸千萬里，燕鴻三兩行。",
            "有家歸不得，況舉別君觴。"
        ],
        "title": "池州春送前進士蒯希逸",
        "id": "ecd7e71b-cfeb-401a-9834-e971a6afc54e"
    },
    {
        "author": "杜牧",
        "paragraphs": [
            "兩竿落日溪橋上，半縷輕煙柳影中。",
            "多少綠荷相倚恨，一時回首背西風。"
        ],
        "tags": [
            "抒情",
            "写景"
        ],
        "title": "齊安郡中偶題二首 一",
        "id": "0ba5ff8d-f653-4c16-ba3c-476a101f7d30"
    },
    {
        "author": "杜牧",
        "paragraphs": [
            "秋聲無不攪離心，夢澤蒹葭楚雨深。",
            "自滴階前大梧葉，干君何事動哀吟。"
        ],
        "title": "齊安郡中偶題二首 二",
        "id": "a979e4fd-0abe-4078-9f0c-a5a58b63fd80"
    },
    {
        "author": "杜牧",
        "paragraphs": [
            "菱透浮萍綠錦池，夏鶯千囀弄薔薇。",
            "盡日無人看微雨，鴛鴦相對浴紅衣。"
        ],
        "tags": [
            "写景",
            "夏天",
            "抒情"
        ],
        "title": "齊安郡後池絕句",
        "id": "c7025f2b-f037-447d-9cbf-444588fd4934"
    },
    {
        "author": "杜牧",
        "paragraphs": [
            "嗚咽江樓角一聲，微陽瀲瀲落寒汀。",
            "不用憑闌苦回首，故鄉七十五長亭。"
        ],
        "tags": [
            "思乡"
        ],
        "title": "題齊安城樓",
        "id": "51793720-6e73-4dc2-b4ad-e20b4439b612"
    },
    {
        "author": "杜牧",
        "paragraphs": [
            "縉雲新命詔初行，纔是孤魂壽器成。",
            "黃壤不知新雨露，粉書空換舊銘旌。",
            "巨卿哭處雲空斷，阿騖歸來月正明。",
            "多少四年遺愛事，鄉閭生子李爲名。"
        ],
        "title": "池州李使君沒後十一日處州新命始到後見歸妓感而成詩",
        "id": "be60d3de-6077-4525-aafc-bcaaee8e7a79"
    },
    {
        "author": "杜牧",
        "paragraphs": [
            "遠風南浦萬重波，未似生離別恨多。",
            "楚管能吹柳花怨，吳姬爭唱竹枝歌。",
            "金釵橫處綠雲墮，玉筯凝時紅粉和。",
            "待得枚臯相見日，自應粧鏡笑蹉跎。"
        ],
        "title": "見劉秀才與池州妓別",
        "id": "2ba882ca-87ba-4f85-840f-999b3ae3563b"
    },
    {
        "author": "杜牧",
        "paragraphs": [
            "廢寺林溪上，頹垣倚亂峰。",
            "看棲歸樹鳥，猶想過山鐘。",
            "石路尋僧去，此生應不逢。"
        ],
        "title": "池州廢林泉寺",
        "id": "9dc42ceb-2ad5-4fd4-a3ec-fb7066096802"
    },
    {
        "author": "杜牧",
        "paragraphs": [
            "平生睡足處，雲夢澤南州。",
            "一夜風欺竹，連江雨送秋。",
            "格卑常汩汩，力學強悠悠。",
            "終掉塵中手，瀟湘釣漫流。"
        ],
        "title": "憶齊安郡",
        "id": "2a9d70a4-570b-4972-b7c1-e4bd395ae81b"
    },
    {
        "author": "杜牧",
        "paragraphs": [
            "弄溪終日到黃昏，照數秋來白髮根。",
            "何物賴君千遍洗，筆頭塵土漸無痕。"
        ],
        "title": "池州清溪",
        "id": "022a3d00-b611-43eb-a8de-0708716ce025"
    },
    {
        "author": "杜牧",
        "paragraphs": [
            "袖拂霜林下石稜，潺湲聲斷滿溪冰。",
            "攜茶臘月遊金碧，合有文章病茂陵。"
        ],
        "title": "遊池州林泉寺金碧洞",
        "id": "b86db95b-15ac-4d37-a2ec-682f9ea6fd06"
    },
    {
        "author": "杜牧",
        "paragraphs": [
            "因思上黨三年戰，閑詠周公七月詩。",
            "竹帛未聞書死節，丹青空見畫靈旗。",
            "蕭條井邑如魚尾，早晚干戈識虎皮。",
            "莫笑一麾東下計，滿江秋浪碧參差。"
        ],
        "title": "即事",
        "id": "57fcc29a-3136-4a89-b306-54bf8e30438c"
    },
    {
        "author": "杜牧",
        "paragraphs": [
            "骨清年少眼如冰，鳳羽參差五色層。",
            "天上麒麟時一下，人間不獨有徐陵。"
        ],
        "title": "贈李秀才",
        "id": "6b237f5d-d5e7-4298-8ba1-56a2df082f8d"
    },
    {
        "author": "杜牧",
        "paragraphs": [
            "楚女梅簪白雪姿，前溪碧水凍醪時。",
            "雲罍心凸知難捧，鳳管簧寒不受吹。",
            "南國劒眸能盼眄，侍臣香袖愛僛垂。",
            "自憐窮律窮途客，正怯孤燈一局碁。"
        ],
        "title": "寄李起居四韻",
        "id": "3afc8229-82f7-4ff9-a0de-5ddeb0f88631"
    },
    {
        "author": "杜牧",
        "paragraphs": [
            "勢比凌歊宋武臺，分明百里遠帆開。",
            "蜀江雪浪西江滿，強半春寒去却來。"
        ],
        "title": "題池州貴池亭",
        "id": "0a9216fd-4030-4bef-8072-e593ff72a1b5"
    },
    {
        "author": "杜牧",
        "paragraphs": [
            "蘭溪春盡碧泱泱，映水蘭花雨發香。",
            "楚國大夫憔悴日，應尋此路去瀟湘。"
        ],
        "title": "蘭溪",
        "id": "4cf8ea1f-34fd-4ef0-abf2-00d8bf91091c"
    },
    {
        "author": "杜牧",
        "paragraphs": [
            "州在釣臺邊，溪山實可憐。",
            "有家皆掩映，無處不潺湲。",
            "好樹鳴幽鳥，晴樓入野煙。",
            "殘春杜陵客，中酒落花前。"
        ],
        "tags": [
            "抒情",
            "思乡",
            "写景",
            "感慨",
            "仕途"
        ],
        "title": "睦州四韻",
        "id": "e005cd58-79a0-440d-8626-727ce5328c29"
    },
    {
        "author": "杜牧",
        "paragraphs": [
            "解印書千軸，重陽酒百缸。",
            "涼風滿紅樹，曉月下秋江。",
            "巖壑會歸去，塵埃終不降。",
            "懸纓未敢濯，嚴瀨碧淙淙。"
        ],
        "title": "秋晚早發新定",
        "id": "2703ed11-ada5-4fa4-9904-22dd1b1821a2"
    },
    {
        "author": "杜牧",
        "paragraphs": [
            "秋半吳天霽，清凝萬里光。",
            "水聲侵笑語，嵐翠撲衣裳。",
            "遠樹疑羅帳，孤雲認粉囊。",
            "溪山侵兩越，時節到重陽。",
            "顧我能甘賤，無由得自強。",
            "悮曾公觸尾，不敢夜循墻。",
            "豈意籠飛鳥，還爲錦帳郎。",
            "網今開傅燮，書舊識黃香。",
            "姹女真虛語，飢兒欲一行。",
            "淺深須揭厲，休更學張綱。"
        ],
        "title": "除官歸京睦州雨霽",
        "id": "6e3688e7-0bc4-4297-9b41-98b3f014a88c"
    },
    {
        "author": "杜牧",
        "paragraphs": [
            "水檻桐廬館，歸舟繫石根。",
            "笛吹孤戌月，犬吠隔溪村。",
            "十載違清裁，幽懷未一論。"
        ],
        "title": "夜泊桐廬先寄蘇臺盧郎中",
        "id": "9a7216cc-6181-4bd8-a2e7-5d68d6edc287"
    },
    {
        "author": "杜牧",
        "paragraphs": [
            "捧詔汀洲去，全家羽翼飛。",
            "喜拋新錦帳，榮借舊朱衣。",
            "且免材爲累，何妨拙有機。",
            "宋株聊自守，魯酒怕旁圍。",
            "清尚寧無素，光陰亦未晞。",
            "一盃寬幕席，五字弄珠璣。",
            "越浦黃柑嫩，吳溪紫蟹肥。",
            "平生江海志，佩得左魚歸。"
        ],
        "title": "新轉南曹未敘朝散初秋暑退出守吳興書此篇以自見志",
        "id": "906890ad-278f-4252-be3f-405b809a4178"
    },
    {
        "author": "杜牧",
        "paragraphs": [
            "山鳥飛紅帶，亭薇拆紫花。",
            "溪光初透徹，秋色正清華。",
            "靜處知生樂，喧中見死誇。",
            "無多珪組累，終不負煙霞。"
        ],
        "title": "題白蘋洲",
        "id": "c1bd16df-e065-48cd-855a-25d67663cdfb"
    },
    {
        "author": "杜牧",
        "paragraphs": [
            "山實東吳秀，茶稱瑞草魁。",
            "剖符雖俗吏，修貢亦仙才。",
            "溪盡停蠻櫂，旗張卓翠苔。",
            "柳村穿窈窕，松澗渡喧豗。",
            "等級雲峰峻，寬平洞府開。",
            "拂天聞笑語，特地見樓臺。",
            "泉嫩黃金湧，牙香紫璧裁。",
            "拜章期沃日，輕騎疾奔雷。",
            "舞袖嵐侵澗，歌聲谷答回。",
            "磬音藏葉鳥，雪豔照潭梅。",
            "好是全家到，兼爲奉詔來。",
            "樹陰香作帳，花徑落成堆。",
            "景物殘三月，登臨愴一盃。",
            "重遊難自尅，俛首入塵埃。"
        ],
        "title": "題茶山",
        "id": "5e19012a-a57f-4e53-ae4f-40a3b4303db2"
    },
    {
        "author": "杜牧",
        "paragraphs": [
            "春風最窈窕，日曉柳村西。",
            "嬌雲光占岫，健水鳴分溪。",
            "燎巖野花遠，戛瑟幽鳥啼。",
            "把酒坐芳草，亦有佳人攜。"
        ],
        "title": "茶山下作",
        "id": "da21588d-5e04-4707-a084-696ba5120669"
    },
    {
        "author": "杜牧",
        "paragraphs": [
            "倚溪侵嶺多高樹，誇酒書旗有小樓。",
            "驚起鴛鴦豈無恨，一雙飛去却回頭。"
        ],
        "title": "入茶山下題水口草市絕句",
        "id": "f540523d-6bde-433c-87d5-e1929f04bcbd"
    },
    {
        "author": "杜牧",
        "paragraphs": [
            "笙歌登畫船，十日清明前。",
            "山秀白雲膩，溪光紅粉鮮。",
            "欲開未開花，半陰半晴天。",
            "誰知病太守，猶得作茶仙。"
        ],
        "title": "春日茶山病不飲酒因呈賓客",
        "id": "7c5abe03-8a94-43d1-b340-e25aa1f83fc6"
    },
    {
        "author": "杜牧",
        "paragraphs": [
            "芳草正得意，汀洲日欲西。",
            "無端千樹柳，更拂一條溪。",
            "幾朵梅堪折，何人手好攜。",
            "誰憐佳麗地，春恨却悽悽。"
        ],
        "title": "不飲贈官妓",
        "id": "01746278-f392-4ef2-b743-f04920747aec"
    },
    {
        "author": "杜牧",
        "paragraphs": [
            "雪後新正半，春來四刻長。",
            "晴梅朱粉豔，嫩水碧羅光。",
            "弦管開雙調，花鈿坐兩行。",
            "唯君莫惜醉，認取少年場。"
        ],
        "title": "早春贈軍事薛判官",
        "id": "d3adfc13-1050-4049-8cb4-4355e2b0256f"
    },
    {
        "author": "杜牧",
        "paragraphs": [
            "霧冷侵紅粉，春陰撲翠鈿。",
            "自悲臨曉鏡，誰與惜流年。",
            "柳暗霏微雨，花愁黯淡天。",
            "金釵有幾隻，抽當酒家錢。"
        ],
        "title": "代吳興妓春初寄薛軍事",
        "id": "44f95de1-e861-45ce-af4e-cc4443bb5d7c"
    },
    {
        "author": "杜牧",
        "paragraphs": [
            "萬家相慶喜秋成，處處樓臺歌板聲。",
            "千歲鶴歸猶有恨，一年人住豈無情。",
            "夜涼溪館留僧話，風定蘇潭看月生。",
            "景物登臨閑始見，願爲閑客此閑行。"
        ],
        "title": "八月十二日得替後移居霅溪館因題長句四韻",
        "id": "b3407eba-d066-4e2e-903f-1af94e886ab7"
    },
    {
        "author": "杜牧",
        "paragraphs": [
            "淮陽多病偶求歡，客袖侵霜與燭盤。",
            "砌下梨花一堆雪，明年誰此凭闌干。"
        ],
        "title": "初冬夜飲",
        "id": "dadb8a20-904f-451c-a2ff-90add19d8976"
    },
    {
        "author": "杜牧",
        "paragraphs": [
            "本因遮日種，却似爲溪移。",
            "歷歷羽林影，疎疎煙露姿。",
            "蕭騷寒雨夜，敲劼晚風時。",
            "故國何年到，塵冠挂一枝。"
        ],
        "title": "栽竹",
        "id": "767881fd-3732-4255-a091-2408754395d1"
    },
    {
        "author": "杜牧",
        "paragraphs": [
            "輕盈照溪水，掩斂下瑤臺。",
            "妬雪聊相比，欺春不逐來。",
            "偶同佳客見，似爲凍醪開。",
            "若在秦樓畔，堪爲弄玉媒。"
        ],
        "tags": [
            "梅花"
        ],
        "title": "梅",
        "id": "273c54cd-db27-4ede-9b96-4412483aab04"
    },
    {
        "author": "杜牧",
        "paragraphs": [
            "似火山榴映小山，繁中能薄豔中閑。",
            "一朵佳人玉釵上，秪疑燒却翠雲鬟。"
        ],
        "title": "山石榴",
        "id": "1cbf46c5-1136-49a5-954d-22408a0d96df"
    },
    {
        "author": "杜牧",
        "paragraphs": [
            "日落水流西復東，春光不盡柳何窮。",
            "巫娥廟裏低含雨，宋玉宅前斜帶風。",
            "不嫌榆莢共爭翠，深與桃花相映紅。",
            "灞上漢南千萬樹，幾人遊宦別離中。"
        ],
        "title": "柳長句",
        "id": "cc24cf38-f6e8-456b-9ca0-5deaf9ca640e"
    },
    {
        "author": "杜牧",
        "paragraphs": [
            "夾岸垂楊三百里，秪應圖畫最相宜。",
            "自嫌流落西歸疾，不見東風二月時。"
        ],
        "title": "隋堤柳",
        "id": "f3e578a1-2ab6-4397-b2ff-a9d27f8568a3"
    },
    {
        "author": "杜牧",
        "paragraphs": [
            "數樹新開翠影齊，倚風情態被春迷。",
            "依依故國樊川恨，半掩村橋半掩溪。"
        ],
        "title": "柳絕句",
        "id": "00430c53-2891-4917-ba7c-5cccc0dcf9b0"
    },
    {
        "author": "杜牧",
        "paragraphs": [
            "含煙一株柳，拂地搖風久。",
            "佳人不忍折，悵望回纖手。"
        ],
        "title": "獨柳",
        "id": "ab6eb2e3-96e6-49bc-ad2c-c70fe0fe889d"
    },
    {
        "author": "杜牧",
        "paragraphs": [
            "金河秋半虜弦開，雲外驚飛四散哀。",
            "仙掌月明孤影過，長門燈暗數聲來。",
            "須知胡騎紛紛在，豈逐春風一一回。",
            "莫厭瀟湘少人處，水多菰米岸莓苔。"
        ],
        "tags": [
            "怨刺",
            "咏物",
            "抒怀",
            "写鸟",
            "咏物诗",
            "鸟"
        ],
        "title": "早鴈",
        "id": "9ee69d68-c50d-4a8e-9125-9ce8b90e38de"
    },
    {
        "author": "杜牧",
        "paragraphs": [
            "芝莖抽紺趾，清唳擲金梭。",
            "日翅閑張錦，風池去罥羅。",
            "靜眠依翠荇，暖戲折高荷。",
            "山陰豈無爾，繭字換羣鵝。"
        ],
        "title": "鵁鶄",
        "id": "b755806f-5908-4013-9635-f35b5e4d7514"
    },
    {
        "author": "杜牧",
        "paragraphs": [
            "華堂日漸高，雕檻繫紅縚。",
            "故國隴山樹，美人金剪刀。",
            "避籠交翠尾，罅嘴靜新毛。",
            "不念三緘事，世途皆爾曹。"
        ],
        "title": "鸚鵡",
        "id": "a9bff166-bad3-4e2f-8e9a-3b3dab4c99cd"
    },
    {
        "author": "杜牧",
        "paragraphs": [
            "清音迎曉月，愁思立寒蒲。",
            "丹頂西施頰，霜毛四皓鬚。",
            "碧雲行止躁，白鷺性靈麤。",
            "終日無群伴，溪邊弔影孤。"
        ],
        "title": "鶴",
        "id": "d77c98b5-c087-448d-aa25-0abf916df46b"
    },
    {
        "author": "杜牧",
        "paragraphs": [
            "擾擾復翻翻，黃昏颺冷煙。",
            "毛欺皇后髪，聲感楚姬弦。",
            "蔓壘盤風下，霜林接翅眠。",
            "秪如西旅樣，頭白豈無緣。"
        ],
        "title": "鴉",
        "id": "79dfd992-325b-4f0d-88fb-41af329b14c9"
    },
    {
        "author": "杜牧",
        "paragraphs": [
            "雪衣雪髪青玉觜，羣捕魚兒溪影中。",
            "驚飛遠映碧山去，一樹梨花落晚風。"
        ],
        "title": "鷺鷥",
        "id": "db60ce28-affd-4810-90aa-0937eba12898"
    },
    {
        "author": "杜牧",
        "paragraphs": [
            "漢宮一百四十五，多下珠簾閉瑣窓。",
            "何處營巢夏將半，茅簷煙裏語雙雙。"
        ],
        "title": "村舍燕",
        "id": "7ae31638-4d94-433c-94f4-dbe0a936dd67"
    },
    {
        "author": "杜牧",
        "paragraphs": [
            "畫堂歌舞喧喧地，社去社來人不看。",
            "長是江樓使君伴，黃昏猶待倚闌干。"
        ],
        "title": "歸燕",
        "id": "3350ad48-ab27-410c-a204-4e223a6a457a"
    },
    {
        "author": "杜牧",
        "paragraphs": [
            "獨折南園一朵梅，重尋幽坎已生苔。",
            "無端晚吹驚高樹，似裊長枝欲下來。"
        ],
        "title": "傷猨",
        "id": "511e17d0-14fe-4303-8bca-c2544eb84a25"
    },
    {
        "author": "杜牧",
        "paragraphs": [
            "雪髪不長寸，秋寒力更微。",
            "獨尋一徑葉，猶挈衲殘衣。",
            "日暮千峰裏，不知何處歸。"
        ],
        "title": "還俗老僧",
        "id": "fc695811-2ff0-4ea9-a0ed-c593fc3a218f"
    },
    {
        "author": "杜牧",
        "paragraphs": [
            "寺廢竹色死，宦家寧爾留。",
            "霜根漸隨斧，風玉尚敲秋。"
        ],
        "title": "斫竹",
        "id": "9b8eb5bd-f6d7-4629-92c7-12d73573c0d1"
    },
    {
        "author": "杜牧",
        "paragraphs": [
            "陶菊手自種，楚蘭心有期。",
            "遙知渡江日，正是擷芳時。"
        ],
        "title": "將赴湖州留題亭菊",
        "id": "95bf4642-3062-48e0-a1fd-cc8505d63998"
    },
    {
        "author": "杜牧",
        "paragraphs": [
            "籬東菊徑深，折得自孤吟。",
            "雨中衣半濕，擁鼻自知心。"
        ],
        "title": "折菊",
        "id": "aeb383ee-1d05-4d4c-a662-dcb83fb07284"
    },
    {
        "author": "杜牧",
        "paragraphs": [
            "盡日看雲首不回，無心都大似無才。",
            "可憐光彩一片玉，萬里晴天何處來。"
        ],
        "title": "雲",
        "id": "efa43677-f926-4a14-a837-0a330c0a9fdd"
    },
    {
        "author": "杜牧",
        "paragraphs": [
            "離心忽忽復悽悽，雨晦傾瓶取醉泥。",
            "可羨高僧共心語，一如攜穉往東西。"
        ],
        "title": "醉後題僧院",
        "id": "519c3422-7504-4293-9a27-73c83c1ac1ec"
    },
    {
        "author": "杜牧",
        "paragraphs": [
            "觥船一櫂百分空，十歲青春不負公。",
            "今日鬢絲禪榻畔，茶煙輕颺落花風。"
        ],
        "title": "題禪院",
        "id": "e4a297e3-7f61-4691-9435-589af58c5b75"
    },
    {
        "author": "杜牧",
        "paragraphs": [
            "陽陵郭門外，陂陁丈五墳。",
            "九泉如結友，茲地好埋君。"
        ],
        "title": "哭李給事中敏",
        "id": "a18f0079-46d6-4a55-ac4c-420df4b9fc92"
    },
    {
        "author": "杜牧",
        "paragraphs": [
            "竹濁蟠小徑，屈折鬬蛇來。",
            "三年得歸去，知遶幾千回。"
        ],
        "title": "黃州竹徑鬬",
        "id": "33d6f968-bc8f-4eae-9ea8-09a8b7e0d665"
    },
    {
        "author": "杜牧",
        "paragraphs": [
            "暮景千山雪，春寒百尺樓。",
            "獨登還獨下，誰會我悠悠。"
        ],
        "title": "題敬愛寺樓",
        "id": "f4f3ad55-7782-4654-91dd-5246a4a0eed8"
    },
    {
        "author": "杜牧",
        "paragraphs": [
            "綵服鮮華覲渚宮，鱸魚新熟別江東。",
            "劉郎浦夜侵船月，宋玉亭春弄袖風。",
            "落落精神終有立，飄飄才思杳無窮。",
            "誰人世上爲金口，借取明時一薦雄。"
        ],
        "title": "送劉秀才歸江陵",
        "id": "ad0752ec-4d39-4e7a-b4a0-5316996c1c81"
    },
    {
        "author": "杜牧",
        "paragraphs": [
            "紅燭短時羌笛怨，清歌咽處蜀弦高。",
            "萬里分飛兩行淚，滿江寒雨正蕭騷。"
        ],
        "title": "見吳秀才與池妓別因成絕句",
        "id": "b31e0478-a723-4a99-aaa9-4e645bd2604a"
    },
    {
        "author": "杜牧",
        "paragraphs": [
            "行樂及時時已晚，對酒當歌歌不成。",
            "千里暮山重疊翠，一溪寒水淺深情。",
            "高人以飲爲忙事，浮世除詩盡強名。",
            "看著白蘋芽欲吐，雪舟相訪勝閑行。"
        ],
        "title": "湖南正初招李郢秀才",
        "id": "2090e1eb-ae03-4fc6-a227-2d96318191d5"
    },
    {
        "author": "杜牧",
        "paragraphs": [
            "劉根丹篆三千字，郭璞青囊兩卷書。",
            "牛渚磯南謝山北，白雲深處有巖居。"
        ],
        "title": "贈朱道靈",
        "id": "23a44d51-2452-4472-924f-20bd7f7b910e"
    },
    {
        "author": "杜牧",
        "paragraphs": [
            "屏風周昉畫纖腰，歲久丹青色半銷。",
            "斜倚玉窓鸞髪女，拂塵猶自妬嬌嬈。"
        ],
        "title": "屏風絕句",
        "id": "8092ed18-a644-4244-b6c0-7fe47070d8eb"
    },
    {
        "author": "杜牧",
        "paragraphs": [
            "平明送葬上都門，紼翣交橫逐去魂。",
            "歸來冷笑悲身事，喚婦呼兒索酒盆。"
        ],
        "title": "哭韓綽",
        "id": "d759ee6d-b24e-4fc3-8675-7c33e25f5ced"
    },
    {
        "author": "杜牧",
        "paragraphs": [
            "無端偶效張文紀，下杜鄉園別五秋。",
            "重過江南更千里，萬山深處一孤舟。"
        ],
        "title": "新定途中",
        "id": "4e6221b3-e5bf-40ac-855b-d9625beb5364"
    },
    {
        "author": "杜牧",
        "paragraphs": [
            "雨滴珠璣碎，苔生紫翠重。",
            "故關何日到，且看小三峰。"
        ],
        "title": "題新定八松院小石",
        "id": "6c40fa2c-8faf-421d-be74-8b9da907fc55"
    },
    {
        "author": "杜牧",
        "paragraphs": [
            "南指陵陽路，東流似昔年。",
            "重恩山未答，雙鬢雪飄然。",
            "數仞慙投跡，群公愧拍肩。",
            "駑駘蒙錦繡，塵土浴潺湲。",
            "郭隗黃金峻，虞卿白璧鮮。",
            "貔貅環玉帳，鸚鵡破蠻牋。",
            "極浦沈碑會，秋花落帽筵。",
            "旌旗明迥野，冠珮照神仙。",
            "籌畫言何補，優容道實全。",
            "謳謠人撲地，雞犬樹連天。",
            "紫鳳超如電，青襟散似煙。",
            "蒼生未經濟，墳草已芊綿。",
            "往事惟沙月，孤燈但客船。",
            "峴山雲影畔，棠葉水聲前。",
            "故國還歸去，浮生亦可憐。",
            "高歌一曲淚，明日夕陽邊。"
        ],
        "title": "往年隨故府吳興公夜泊蕪湖口今赴官西去再宿蕪湖感舊傷懷因成十六韻",
        "id": "bfbe8c22-538d-45df-8fc6-07d527e6bc8b"
    },
    {
        "author": "杜牧",
        "paragraphs": [
            "一謁征南最少年，虞卿雙璧截肪鮮。",
            "歌謠千里春長暖，絲管高臺月正圓。",
            "玉帳軍籌羅俊彥，絳帷環珮立神仙。",
            "陸公餘德機雲在，如我酬恩合執鞭。"
        ],
        "title": "懷鍾陵舊遊四首 一",
        "id": "1bd8c40c-eac0-46ac-969e-a9dcd3382323"
    },
    {
        "author": "杜牧",
        "paragraphs": [
            "滕閣中春綺席開，柘枝蠻鼓殷晴雷。",
            "垂樓萬幕青雲合，破浪千帆陣馬來。",
            "未掘雙龍牛斗氣，高懸一榻棟梁材。",
            "連巴控越知何事，珠翠沈檀處處堆。"
        ],
        "title": "懷鍾陵舊遊四首 二",
        "id": "86500cf0-f0a0-4a79-893e-6bedd71460ee"
    },
    {
        "author": "杜牧",
        "paragraphs": [
            "十頃平湖堤柳合，岸秋蘭芷綠纖纖。",
            "一聲明月採蓮女，四面朱樓卷畫簾。",
            "白鷺煙紛光的的，微漣風定翠{氵忄占}{氵忄占}。",
            "斜輝更落西山影，千步虹橋氣象兼。"
        ],
        "title": "懷鍾陵舊遊四首 三",
        "id": "a36dd569-3de9-454d-8ea2-40cda1c009d4"
    },
    {
        "author": "杜牧",
        "paragraphs": [
            "控壓平江十萬家，秋來江靜鏡新磨。",
            "城頭晚鼓雷霆後，橋上遊人笑語多。",
            "日落汀痕千里色，月當樓午一聲歌。",
            "昔年行樂穠桃畔，醉與龍沙揀蜀羅。"
        ],
        "title": "懷鍾陵舊遊四首 四",
        "id": "f57d3221-b9aa-49e5-9c50-21cc46215c8c"
    },
    {
        "author": "杜牧",
        "paragraphs": [
            "整整復斜斜，隨旗簇晚沙。",
            "門外韓擒虎，樓頭張麗華。",
            "誰憐容足地，却羨井中鼃。"
        ],
        "title": "臺城曲二首 一",
        "id": "63a80b35-d8ea-48ef-af36-7810c2d82fe0"
    },
    {
        "author": "杜牧",
        "paragraphs": [
            "王頒兵勢急，鼓下坐蠻奴。",
            "瀲灩倪塘水，叉牙出骨鬚。",
            "乾蘆一炬火，回首是平蕪。"
        ],
        "title": "臺城曲二首 二",
        "id": "2059adb6-6df8-4339-aaa6-19918cc6f9aa"
    },
    {
        "author": "杜牧",
        "paragraphs": [
            "春半平江雨，圓文破蜀羅。",
            "聲眠篷底客，寒濕釣來蓑。",
            "暗澹遮山遠，空濛著柳多。",
            "此時懷舊恨，相望意如何。"
        ],
        "title": "江上雨寄崔碣",
        "id": "9f2c9620-79c0-4929-adc4-8d22a8f400fc"
    },
    {
        "author": "杜牧",
        "paragraphs": [
            "青梅雨中熟，檣倚酒旗邊。",
            "故國殘春夢，孤舟一褐眠。",
            "搖搖遠堤柳，暗暗十程煙。",
            "南奏鐘陵道，無因似昔年。"
        ],
        "title": "罷鍾陵幕吏十三年來泊湓浦感舊爲詩",
        "id": "6161b416-2cc1-482e-87bf-824be6bc84a0"
    },
    {
        "author": "杜牧",
        "paragraphs": [
            "雲光嵐彩四面合，柔柔垂柳十餘家。",
            "雉飛鹿過芳草遠，牛巷雞塒春日斜。",
            "秀眉老父對罇酒，蒨袖女兒簪野花。",
            "征車自念塵土計，惆悵溪邊書細沙。"
        ],
        "tags": [
            "生活",
            "写景",
            "田园"
        ],
        "title": "商山麻澗",
        "id": "afc80a09-19c1-466c-aeda-9a90b0b0ff3f"
    },
    {
        "author": "杜牧",
        "paragraphs": [
            "益戇由來未覺賢，終須南去弔湘川。",
            "當時物議朱雲小，後代聲華白日懸。",
            "邪佞每思當面唾，清貧長欠一杯錢。",
            "驛名不合輕移改，留警朝天者惕然。"
        ],
        "title": "商山富水驛",
        "id": "78fb5437-65d1-4935-9c9f-c39965efad1d"
    },
    {
        "author": "杜牧",
        "paragraphs": [
            "何事苦縈迴，離腸不自裁。",
            "恨身隨夢去，春態逐雲來。",
            "沈定藍光徹，喧盤粉浪開。",
            "翠巖三百尺，誰作子陵臺。"
        ],
        "title": "丹水",
        "id": "aabd4bc3-4975-4d76-a91a-88b324791261"
    },
    {
        "author": "杜牧",
        "paragraphs": [
            "碧溪留我武關東，一笑懷王跡自窮。",
            "鄭袖嬌嬈酣似醉，屈原憔悴去如蓬。",
            "山墻谷塹依然在，弱吐強吞盡已空。",
            "今日聖神家四海，戌旗長卷夕陽中。"
        ],
        "tags": [
            "吊古伤今",
            "隋・唐・五代",
            "咏史怀古"
        ],
        "title": "題武關",
        "id": "71613d6e-3c46-4916-91b1-2f2bdb65cc30"
    },
    {
        "author": "杜牧",
        "paragraphs": [
            "水疊鳴珂樹如帳，長楊春殿九門珂。",
            "我來惆悵不自決，欲去欲住終如何。"
        ],
        "title": "除官赴闕商山道中絕句",
        "id": "8e030eda-3a52-46ea-ad33-40137058f623"
    },
    {
        "author": "杜牧",
        "paragraphs": [
            "溶溶漾漾白鷗飛，綠淨春深好染衣。",
            "南去北來人自老，夕陽長送釣船歸。"
        ],
        "title": "漢江",
        "id": "0bae49af-8404-43ad-9365-8fba6e888bed"
    },
    {
        "author": "杜牧",
        "paragraphs": [
            "往事起獨念，飄然自不勝。",
            "前灘急夜響，密雪映寒燈。",
            "的的三年夢，迢迢一綫緪。",
            "明朝楚山上，莫上最高層。"
        ],
        "title": "襄陽雪夜感懷",
        "id": "723e51b8-cea0-4ce3-adac-f20fda3b54d5"
    },
    {
        "author": "杜牧",
        "paragraphs": [
            "聖敬文思業太平，海寰天下唱歌行。",
            "秋來氣勢洪河壯，霜後精神泰華獰。",
            "廣德者強朝萬國，用賢無敵是長城。",
            "君王若悟治安論，安史何人敢弄兵。"
        ],
        "title": "詠歌聖德遠懷天寶因題關亭長句四韻",
        "id": "f18d8018-cb67-494d-9b0e-831b3558756a"
    },
    {
        "author": "杜牧",
        "paragraphs": [
            "綠樹南陽道，千峰勢遠隨。",
            "碧溪風澹態，芳樹雨餘姿。",
            "野渡雲初暖，征人袖半垂。"
        ],
        "title": "途中作",
        "id": "efab3f0d-4e53-4277-b4cd-9fd3b89019a4"
    },
    {
        "author": "杜牧",
        "paragraphs": [
            "故人墳樹立秋風，伯道無兒跡更空。",
            "重到笙歌分散地，隔江吹笛月明中。"
        ],
        "title": "重到襄陽哭亡友韋壽朋",
        "id": "b809e73b-f524-4922-8e14-9fe0c0348268"
    },
    {
        "author": "杜牧",
        "paragraphs": [
            "折戟沈沙鐵未銷，自將磨洗認前朝。",
            "東風不與周郎便，銅雀春深鏁二喬。"
        ],
        "tags": [
            "隋・唐・五代",
            "战争",
            "八年级下册(课内)",
            "唐诗三百首",
            "初中古诗",
            "七言绝句",
            "咏史怀古",
            "怀才不遇"
        ],
        "title": "赤壁",
        "id": "7c93c162-d424-4d91-b71b-7c9b81713b8c"
    },
    {
        "author": "杜牧",
        "paragraphs": [
            "日旗龍斾想飄揚，一索功高縛楚王。",
            "直是超然五湖客，未如終始郭汾陽。"
        ],
        "title": "雲夢澤",
        "id": "bc64fa88-7231-45a4-acfb-20601e9d8440"
    },
    {
        "author": "杜牧",
        "paragraphs": [
            "賤子來千里，明公去一麾。",
            "可能休涕淚，豈獨感恩知。",
            "草木窮秋後，山川落照時。",
            "如何望故國，驅馬却遲遲。"
        ],
        "title": "除官行至昭應聞友人出官因寄",
        "id": "8ff7d3b9-9b28-4293-8fde-aae03e263d65"
    },
    {
        "author": "杜牧",
        "paragraphs": [
            "一笑五雲溪上舟，跳丸日月十經秋。",
            "鬢衰酒減欲誰泥，跡辱魂慙好自尤。",
            "夢寐幾回迷蛺蝶，文章應解伴牢愁。",
            "無窮塵土無聊事，不得清言解不休。"
        ],
        "title": "寄浙東韓八評事",
        "id": "7879bd00-f62e-4030-9c0e-776e629fefdf"
    },
    {
        "author": "杜牧",
        "paragraphs": [
            "煙籠寒水月籠沙，夜泊秦淮近酒家。",
            "商女不知亡國恨，隔江猶唱後庭花。"
        ],
        "tags": [
            "唐诗三百首",
            "隋・唐・五代",
            "爱国",
            "写景",
            "初中古诗",
            "七言绝句",
            "抒怀",
            "咏史怀古",
            "七年级上册(课外)"
        ],
        "title": "泊秦淮",
        "id": "8de30193-fba7-4aef-9ff9-c3726a22104d"
    },
    {
        "author": "杜牧",
        "paragraphs": [
            "蕭蕭山路窮秋雨，淅淅溪風一岸蒲。",
            "爲問寒沙新到雁，來時還下杜陵無。"
        ],
        "tags": [
            "思乡"
        ],
        "title": "秋浦途中",
        "id": "12f3e91e-1c38-487b-a645-bbf19ac943ae"
    },
    {
        "author": "杜牧",
        "paragraphs": [
            "細腰宮裏露桃新，脉脉無言度幾春。",
            "至竟息亡緣底事，可憐金谷墜樓人。"
        ],
        "title": "題桃花夫人廟",
        "id": "5029a80b-731c-43a4-a302-23920b4c64dd"
    },
    {
        "author": "杜牧",
        "paragraphs": [
            "雪漲前溪水，啼聲已繞灘。",
            "梅衰未減態，春嫩不禁寒。",
            "跡去夢一覺，年來事百般。"
        ],
        "title": "初春有感寄歙州邢員外",
        "id": "0fb652c9-c48c-4a0b-bf5a-250c2ecd52a5"
    },
    {
        "author": "杜牧",
        "paragraphs": [
            "平生自許少塵埃，爲吏塵中勢自迴。",
            "朱紱久慙官借與，白題還嘆老將來。",
            "須知世路難輕進，豈是君門不大開。",
            "霄漢幾多同學伴，可憐頭角盡卿材。"
        ],
        "title": "書懷寄中朝往還",
        "id": "30d52eda-5bb3-4e60-847d-9cef36f891cb"
    },
    {
        "author": "杜牧",
        "paragraphs": [
            "緘書報子玉，爲我謝平津。",
            "自愧掃門士，誰爲乞火人。",
            "詞臣陪羽獵，戰將騁騏驎。",
            "兩地差池恨，江汀醉送君。"
        ],
        "title": "寄崔鈞",
        "id": "948e4f5f-bab8-40fe-9bd6-5d0147208933"
    },
    {
        "author": "杜牧",
        "paragraphs": [
            "芳草渡頭微雨時，萬株楊柳拂波垂。",
            "蒲根水暖雁初浴，梅徑香寒蜂未知。",
            "辭客倚風吟暗淡，使君迴馬濕旌旗。",
            "江南仲蔚多情調，悵望春陰幾首詩。"
        ],
        "title": "初春雨中舟次和州橫江裴使君見迎李趙二秀才同來因書四韻兼寄江南許渾先輩",
        "id": "9cda8e61-fac0-4c14-ad84-72d7318dd31d"
    },
    {
        "author": "杜牧",
        "paragraphs": [
            "江湖醉渡十年春，牛渚山邊六問津。",
            "歷陽前事知何實，高位紛紛見陷人。"
        ],
        "title": "和州絕句",
        "id": "a9150feb-1af5-47f2-a858-4a84afec8569"
    },
    {
        "author": "杜牧",
        "paragraphs": [
            "勝敗兵家事不期，包羞忍恥是男兒。",
            "江東子弟多才俊，卷土重來未可知。"
        ],
        "tags": [
            "隋・唐・五代",
            "励志",
            "咏史怀古"
        ],
        "title": "題烏江亭",
        "id": "ce45b6ae-176c-44be-834e-95f1f4cc2f92"
    },
    {
        "author": "杜牧",
        "paragraphs": [
            "孫家兄弟晉龍驤，馳騁功名業帝王。",
            "至竟江山誰是主，苔磯空屬釣魚郎。"
        ],
        "title": "題橫江館",
        "id": "73a0e38b-f3c6-456c-9120-79a385acbde6"
    },
    {
        "author": "杜牧",
        "paragraphs": [
            "髪勻肉好生春嶺，截玉鑽星寄使君。",
            "檀的染時痕半月，落梅飄處響穿雲。",
            "樓中威鳳傾冠聽，沙上驚鴻掠水分。",
            "遙想紫泥封詔罷，夜深應隔禁墻聞。"
        ],
        "title": "寄澧州張舍人笛",
        "id": "10a4bf8c-caed-42a0-8ae2-9be9ac847b94"
    },
    {
        "author": "杜牧",
        "paragraphs": [
            "青山隱隱水迢迢，秋盡江南草木凋。",
            "二十四橋明月夜，玉人何處教吹簫。"
        ],
        "title": "寄揚州韓綽判官",
        "id": "146f2975-7439-4e91-b13f-d9f1128ecd4b"
    },
    {
        "author": "杜牧",
        "paragraphs": [
            "故人別來面如雪，一榻拂雲秋影中。",
            "玉白花紅三百首，五陵誰唱與春風。"
        ],
        "title": "送李羣玉赴舉",
        "id": "d1675d33-d1f9-45de-b62d-248b68ebd95a"
    },
    {
        "author": "杜牧",
        "paragraphs": [
            "賈傅松醪酒，秋來美更香。",
            "憐君片雲思，一去遶瀟湘。"
        ],
        "tags": [
            "送别",
            "同情"
        ],
        "title": "送薛種遊湖南",
        "id": "daea041a-e25e-4e84-8259-6ea57f41d7bd"
    },
    {
        "author": "杜牧",
        "paragraphs": [
            "一渠東注芳華苑，苑鏁池塘百歲空。",
            "水殿半傾蟾口澀，爲誰流下蓼花中。"
        ],
        "title": "題壽安縣甘棠館御溝",
        "id": "d7845e2e-507e-447c-88dc-81fa48ebe533"
    },
    {
        "author": "杜牧",
        "paragraphs": [
            "錦纜龍舟隋煬帝，平臺複道漢梁王。",
            "遊人閑起前朝念，折柳孤吟斷殺腸。"
        ],
        "title": "汴河懷古",
        "id": "a9d1f98c-aa7c-47ab-8c78-22435044a3ac"
    },
    {
        "author": "杜牧",
        "paragraphs": [
            "千里長河初凍時，玉珂瑤珮響參差。",
            "浮生却似冰底水，日夜東流人不知。"
        ],
        "title": "汴河阻凍",
        "id": "c7c1509b-e03c-4a52-a794-15fd89bb2e01"
    },
    {
        "author": "杜牧",
        "paragraphs": [
            "七子論詩誰似公，曹劉須在指揮中。",
            "薦衡昔日知文舉，乞火無人作蒯通。",
            "北極樓臺長挂夢，西江波浪遠吞空。",
            "可憐故國三千里，虛唱歌詞滿六宮。"
        ],
        "title": "酬張祜處士見寄長句四韻",
        "id": "bf9aae5e-6233-4d81-a97a-b8d807856646"
    },
    {
        "author": "杜牧",
        "paragraphs": [
            "大夫官重醉江東，瀟灑名儒振古風。",
            "文石陛前辭聖主，碧雲天外作冥鴻。",
            "五言寧謝顏光祿，百歲須齊衛武公。",
            "再拜宜同丈人行，過庭交分有無同。"
        ],
        "title": "寄宣州鄭諫議",
        "id": "63c2eec6-c998-4c11-8a77-858c8dd62cee"
    },
    {
        "author": "杜牧",
        "paragraphs": [
            "水接西江天外聲，小齋松影拂雲平。",
            "何人教我吹長笛，與倚春風弄月明。"
        ],
        "title": "題元處士高亭",
        "id": "cd95b67d-b48a-48b5-86d7-9013581bb1f8"
    },
    {
        "author": "杜牧",
        "paragraphs": [
            "廣文遺韻留樗散，雞犬圖書共一船。",
            "自說江湖不歸事，阻風中酒過年年。"
        ],
        "title": "鄭瓘協律",
        "id": "537a4e19-aa23-4606-8bd1-f1a3a383582e"
    },
    {
        "author": "杜牧",
        "paragraphs": [
            "三吳裂婺女，九錫獄孤兒。",
            "霸主業未半，本朝心是誰。",
            "永安宮受詔，籌筆驛沈思。",
            "畫地乾坤在，濡毫勝負知。",
            "艱難同草創，得失計毫釐。",
            "寂默經千慮，分明渾一期。",
            "川流縈智思，山聳助扶持。",
            "慷慨匡時畧，從容問罪師。",
            "褒中秋鼓角，渭曲晚旌旗。",
            "仗義懸無敵，鳴攻故有辭。",
            "若非天奪去，豈復慮能支。",
            "子夜星纔落，鴻毛鼎便移。",
            "郵亭世自換，白日事長垂。",
            "何處躬耕者，猶題殄瘁詩。"
        ],
        "title": "和野人殷潛之題籌筆驛十四韻",
        "id": "c91696b5-4487-4bb7-9a31-2c08bbf65b31"
    },
    {
        "author": "杜牧",
        "paragraphs": [
            "郵亭寄人世，人世寄郵亭。",
            "何如自籌度，鴻路有冥冥。"
        ],
        "title": "重題絕句一首",
        "id": "d2870b27-aad2-4db9-8dcf-c0cf664032ea"
    },
    {
        "author": "杜牧",
        "paragraphs": [
            "少微星動照春雲，魏闕衡門路自分。",
            "倏去忽來應有意，世間塵土謾疑君。"
        ],
        "title": "送陸洿郎中棄官東歸",
        "id": "34bb4ecb-16aa-46dd-b6f0-bf461ee71b86"
    },
    {
        "author": "杜牧",
        "paragraphs": [
            "調高銀字聲還側，物比柯亭韻校奇。",
            "寄與玉人天上去，桓將軍見不教吹。"
        ],
        "title": "寄珉笛與宇文舍人",
        "id": "c6015cfb-c874-426d-831f-2b43f4c355b5"
    },
    {
        "author": "杜牧",
        "paragraphs": [
            "歷陽崔太守，何日不含情。",
            "恩義同鍾李，塤篪實弟兄。",
            "光塵能混合，擘畫最分明。",
            "臺閣仁賢譽，閨門孝友聲。",
            "西方像教毀，南海繡衣行。",
            "金橐寧迴顧，珠簟肯一棖。",
            "秪宜裁密詔，何自取專城。",
            "進退無非道，徊翔必有名。",
            "好風初婉軟，離思苦縈盈。",
            "金馬舊遊貴，桐廬春水生。",
            "雨侵寒牖夢，梅引凍醪傾。",
            "共祝中興主，高歌唱太平。"
        ],
        "title": "寄內兄和州崔員外十二韻",
        "id": "1a8ecdaf-bc64-4834-b6bd-12e6ac2e0454"
    },
    {
        "author": "杜牧",
        "paragraphs": [
            "鏡弄白髭鬚，如何作老夫。",
            "浮生長勿勿，兒小且嗚嗚。",
            "忍過事堪喜，泰來憂勝無。",
            "治平心徑熟，不遣有窮途。"
        ],
        "title": "遣興",
        "id": "2eadd251-6ddc-4e50-ba28-602207029aaa"
    },
    {
        "author": "杜牧",
        "paragraphs": [
            "疎雨洗空曠，秋標驚意新。",
            "大熱去酷吏，清風來故人。",
            "尊酒酌未酌，晚花嚬不嚬。",
            "銖秤與縷雪，誰覺老陳陳。"
        ],
        "title": "早秋",
        "id": "922beb25-8b04-4750-b645-8374d4f8fd03"
    },
    {
        "author": "杜牧",
        "paragraphs": [
            "熱去解鉗釱，飄蕭秋半時。",
            "微雨池塘見，好風襟袖知。",
            "髪短梳未足，枕涼閑且欹。",
            "平生分過此，何事不參差。"
        ],
        "title": "秋思",
        "id": "e74b915f-c7f9-4dda-a24d-937c88208020"
    },
    {
        "author": "杜牧",
        "paragraphs": [
            "鏡中絲髪悲來慣，衣上塵痕拂漸難。",
            "惆悵江湖釣竿手，却遮西日向長安。"
        ],
        "title": "途中一絕",
        "id": "dd17e0fb-67dd-48d6-83b0-56acff5988c8"
    },
    {
        "author": "杜牧",
        "paragraphs": [
            "田園不事來遊宦，故國誰教爾別離。",
            "獨倚關亭還把酒，一年春盡送春詩。"
        ],
        "title": "春盡途中",
        "id": "8d2ede80-37d9-4a34-be93-9fce568c910c"
    },
    {
        "author": "杜牧",
        "paragraphs": [
            "三樹稚桑春未到，扶床乳女午啼飢。",
            "潛銷暗鑠歸何處，萬指侯家自不知。"
        ],
        "title": "題村舍",
        "id": "c4acd9b4-09e3-4810-a9fd-9150c7dac5b7"
    },
    {
        "author": "杜牧",
        "paragraphs": [
            "河橋酒斾風軟，候館梅花雪嬌。",
            "宛陵樓上瞪目，我郎何處情饒。"
        ],
        "title": "代人寄遠六言二首 一",
        "id": "07c56081-1024-424f-965b-c3d127864bc4"
    },
    {
        "author": "杜牧",
        "paragraphs": [
            "繡領任垂蓬髻，丁香閑結春梢。",
            "賸肯新年歸否，江南綠草迢迢。"
        ],
        "title": "代人寄遠六言二首 二",
        "id": "49d60d9c-f57f-4e60-87d4-3b45e0ccd2bb"
    },
    {
        "author": "杜牧",
        "paragraphs": [
            "娟娟却月眉，新鬢學鵶飛。",
            "暗砌勻檀粉，晴窓畫夾衣。",
            "袖紅垂寂寞，眉黛歛衣稀。",
            "還向長陵去，今宵歸不歸。"
        ],
        "title": "閨情",
        "id": "36f57a15-2a27-4532-975c-161b1d7a1e58"
    },
    {
        "author": "杜牧",
        "paragraphs": [
            "閑吟芍藥詩，惆望久嚬眉。",
            "盼眄迴眸遠，纖衫整髻遲。",
            "重尋春晝夢，笑把淺花枝。",
            "小市長陵住，非郎誰得知。"
        ],
        "title": "舊遊",
        "id": "8060dc9f-b2c9-4ccd-9279-0d53bca98c64"
    },
    {
        "author": "杜牧",
        "paragraphs": [
            "隻影隨驚鴈，單棲鏁畫籠。",
            "向春羅袖薄，誰念舞臺風。"
        ],
        "title": "寄遠",
        "id": "130fca6a-c2b7-4b57-beee-768e935a0338"
    },
    {
        "author": "杜牧",
        "paragraphs": [
            "徒云逢剪削，豈謂見偏裝。",
            "鳳節輕雕日，鸞花薄餙香。",
            "問屏何屈曲，憐帳解周防。",
            "下漬金階露，斜分碧瓦霜。",
            "沈沈伴春夢，寂寂侍華堂。",
            "誰見昭陽殿，真珠十二行。"
        ],
        "title": "簾",
        "id": "9f5d62ed-875d-40ac-88b1-c6336b59ab5b"
    },
    {
        "author": "杜牧",
        "paragraphs": [
            "曾向蓬萊宮裏行，北軒闌檻最留情。",
            "孤高堪弄桓伊笛，縹緲宜聞子晉笙。",
            "天接海門秋水色，煙籠隋苑暮鐘聲。",
            "他年會著荷衣去，不向山僧說姓名。"
        ],
        "title": "寄題甘露寺北軒",
        "id": "6a1fd7c9-1dc8-4ac5-8058-5aa386dc1856"
    },
    {
        "author": "杜牧",
        "paragraphs": [
            "虬蟠千仞劇羊腸，天府由來百二強。",
            "四皓有芝輕漢祖，張儀無地與懷王。",
            "雲連帳影蘿陰合，枕遶泉聲客夢涼。",
            "深處會容高尚者，水苗三頃百株桑。"
        ],
        "title": "題青雲館",
        "id": "d0cf18c5-08ff-47c9-8930-f7d58927d9a4"
    },
    {
        "author": "杜牧",
        "paragraphs": [
            "翠巖千尺倚溪斜，曾得嚴光作釣家。",
            "越嶂遠分丁字水，臘梅遲見二年花。",
            "明時刀尺君須用，幽處田園我有涯。",
            "一壑風烟陽羨里，解龜休去路非賒。"
        ],
        "title": "正初奉酬歙州刺史邢羣",
        "id": "d0860fbf-265b-4eb4-a4e3-ff3b82b3aa59"
    },
    {
        "author": "杜牧",
        "paragraphs": [
            "楚江寒食橘花時，野渡臨風駐綵旗。",
            "草色連雲人去住，水紋如縠燕差池。"
        ],
        "title": "江上偶見絕句",
        "id": "7733c279-f1f6-438c-87a8-f494fa8e82c7"
    },
    {
        "author": "杜牧",
        "paragraphs": [
            "彎弓征戰作男兒，夢裏曾經與畫眉。",
            "幾度思歸還把酒，拂雲堆上祝明妃。"
        ],
        "tags": [
            "隋・唐・五代",
            "咏史怀古"
        ],
        "title": "題木蘭廟",
        "id": "bb1ab7cc-2152-4b7a-97aa-adb03543814d"
    },
    {
        "author": "杜牧",
        "paragraphs": [
            "早入商山百里雲，藍溪橋下水聲分。",
            "流水舊聲人舊耳，此迴嗚咽不堪聞。"
        ],
        "title": "入商山",
        "id": "2af955e5-da79-4ddc-8d15-db5a1e05c208"
    },
    {
        "author": "杜牧",
        "paragraphs": [
            "甘羅昔作秦丞相，子政曾爲漢輦郎。",
            "千載更逢王侍讀，當時還道有文章。"
        ],
        "title": "偶題",
        "id": "6e750cf9-5dd7-4949-92b7-4fce2ed39cc5"
    },
    {
        "author": "杜牧",
        "paragraphs": [
            "春瀨與烟遠，送君孤櫂開。",
            "潺湲如不改，愁更釣魚來。"
        ],
        "title": "送盧秀才一絕",
        "id": "c8616c0d-3a21-4d1e-8472-9f2baecd3730"
    },
    {
        "author": "杜牧",
        "paragraphs": [
            "金鑷洗霜鬢，銀觥敵露桃。",
            "醉頭扶不起，三丈日還高。"
        ],
        "title": "醉題",
        "id": "0658bc9e-eae6-4e6e-9516-10598fe4d89a"
    },
    {
        "author": "杜牧",
        "paragraphs": [
            "呂氏強梁嗣子柔，我於天性豈恩讐。",
            "南軍不袒左邊袖，四老安劉是滅劉。"
        ],
        "title": "題商山四皓廟一絕",
        "id": "0141cac7-abc2-4371-8cec-4af251222696"
    },
    {
        "author": "杜牧",
        "paragraphs": [
            "無媒徑路草蕭蕭，自古雲林遠市朝。",
            "公道世間唯白髮，貴人頭上不曾饒。"
        ],
        "tags": [
            "隐居",
            "写人",
            "抒怀",
            "怀才不遇",
            "写人诗"
        ],
        "title": "送隱者一絕",
        "id": "fd27d89f-a7ac-4693-8cac-3e936c03bafd"
    },
    {
        "author": "杜牧",
        "paragraphs": [
            "好鳥疑敲磬，風蟬認軋箏。",
            "修篁與嘉樹，偏倚半巖生。"
        ],
        "title": "題張處士山莊一絕",
        "id": "7a84b81f-8f14-4a52-bade-76474f4a4265"
    },
    {
        "author": "杜牧",
        "paragraphs": [
            "蒼蒼烟月滿川亭，我有勞歌一爲聽。",
            "將取離魂隨白騎，三台星裏拜文星。"
        ],
        "title": "有懷重送斛斯判官",
        "id": "52afa82d-db98-41bc-95b0-638668f4b3a0"
    },
    {
        "author": "杜牧",
        "paragraphs": [
            "娉娉褭褭十三餘，豆蔻梢頭二月初。",
            "春風十里揚州路，卷上珠簾總不如。"
        ],
        "tags": [
            "唐诗三百首"
        ],
        "title": "贈別二首 一",
        "id": "54008cd0-f9bf-424f-bc55-f15c1e9025f3"
    },
    {
        "author": "杜牧",
        "paragraphs": [
            "多情却似總無情，唯覺尊前笑不成。",
            "蠟燭有心還惜別，替人垂淚到天明。"
        ],
        "tags": [
            "唐诗三百首",
            "离别",
            "七言绝句",
            "惜别"
        ],
        "title": "贈別二首 二",
        "id": "a7f425de-143b-493d-bb51-13e27c68e871"
    },
    {
        "author": "杜牧",
        "paragraphs": [
            "前山極遠碧雲合，清夜一聲白雪微。",
            "欲寄相思千里月，溪邊殘照雨霏霏。"
        ],
        "title": "寄遠",
        "id": "9d6486bc-d78c-4da4-b6e4-d44b964ca41c"
    },
    {
        "author": "杜牧",
        "paragraphs": [
            "官爲駿馬監，職帥羽林兒。",
            "兩綬藏不見，落花何處期？",
            "獵敲白玉鐙，怒袖紫金鎚。",
            "田竇長留醉，蘇辛曲讓岐。",
            "豪持出塞節，笑別遠山眉。",
            "捷報雲臺賀，公卿拜壽巵。"
        ],
        "title": "少年行",
        "id": "b10941a1-5365-4dee-b4dc-01bf00d10b32"
    },
    {
        "author": "杜牧",
        "paragraphs": [
            "鑿破蒼苔地，偷他一片天。",
            "白雲生鏡裏，明月落堦前。"
        ],
        "title": "盆池",
        "id": "624504f6-79e1-4ff4-85ef-38fb864fce36"
    },
    {
        "author": "杜牧",
        "paragraphs": [
            "雲闊煙深樹，江澄水浴秋。",
            "美人何處在，明月萬山頭。"
        ],
        "title": "有寄",
        "id": "3a624d90-4a1d-4319-bbdd-e470fd96914b"
    },
    {
        "author": "杜牧",
        "paragraphs": [
            "血染斑斑成錦紋，昔年遺恨至今存。",
            "分明知是湘妃泣，何忍將身臥淚痕。"
        ],
        "title": "斑竹筒簟",
        "id": "045c7c1e-9eee-40a0-b81d-6431e8ba457f"
    },
    {
        "author": "杜牧",
        "paragraphs": [
            "共惜流年留不得，且環流水醉流杯。",
            "無情紅豔年年盛，不恨凋零却恨開。"
        ],
        "title": "和嚴惲秀才落花",
        "id": "edd29e7b-b762-43ed-978c-ad693c7ec708"
    },
    {
        "author": "杜牧",
        "paragraphs": [
            "細柳橋邊深半春，纈衣簾裏動香塵。",
            "無端有寄閑消息，背插金釵笑向人。"
        ],
        "title": "倡樓戲贈",
        "id": "f3f5e16e-dc85-4a1d-8668-de42da2b9853"
    },
    {
        "author": "杜牧",
        "paragraphs": [
            "烟水本好尚，親交何慘悽。",
            "況爲珠履客，即泊錦帆堤。",
            "沙鴈同船去，田鵶遶岸啼。",
            "此時還有味，必臥日從西。"
        ],
        "title": "初上船留寄",
        "id": "dfd18bd7-27b8-4502-9d4e-756edc9da381"
    },
    {
        "author": "杜牧",
        "paragraphs": [
            "河岸微退落，柳影微彫疎。",
            "船上聽呼穉，堤南趁漉魚。",
            "數帆旗去疾，一艇箭迴初。",
            "曾入相思夢，因憑附遠書。"
        ],
        "title": "秋岸",
        "id": "03fbb30a-6407-405e-aa6a-2ac07781217e"
    },
    {
        "author": "杜牧",
        "paragraphs": [
            "梁園縱翫歸應少，賦雪搜才去必頻。",
            "板落豈緣無罰酒，不教客右更添人。"
        ],
        "title": "過大梁聞河亭方讌贈孫子端",
        "id": "65e14ccb-0e74-4d14-a441-7ea4c600b3b7"
    },
    {
        "author": "杜牧",
        "paragraphs": [
            "晴日登攀好，危樓物象饒。",
            "一溪通四境，萬岫饒層霄。",
            "鳥翼舒華屋，魚鱗棹短橈。",
            "浪花機乍織，雲葉匠新雕。",
            "臺榭羅嘉卉，城池敞麗譙。",
            "蟾蜍來作鑑，螮蝀引成橋。",
            "燕任隨秋葉，人空集早潮。",
            "楚鴻行盡直，沙鷺立偏翹。",
            "暮角淒遊旅，清歌慘泬寥。",
            "景牽遊目困，愁託酒腸銷。",
            "遠吹流松韻，殘陽渡柳橋。",
            "時陪庾公賞，還悟脫煩囂。"
        ],
        "title": "題吳興消暑樓十二韻",
        "id": "00832388-93b3-4e79-bc30-5ab2ce6d5ee3"
    },
    {
        "author": "杜牧",
        "paragraphs": [
            "惟帝憂南紀，搜賢與大藩。",
            "梅仙調步驟，庾亮拂橐鞬。",
            "一室何勞掃，三章自不冤。",
            "精明如定國，孤峻似陳蕃。",
            "灞岸秋猶嫩，藍橋水始喧。",
            "紅旓罣石壁，黑矟斷雲根。",
            "滕閣丹霄倚，章江碧玉奔。",
            "一聲仙妓唱，千里暮江痕。",
            "私好初童稚，官榮見子孫。",
            "流年休挂念，萬事至無言。",
            "玉輦君頻過，馮唐將未論。",
            "庸書醻萬債，竹塢問樊村。"
        ],
        "title": "奉送中丞姊夫儔自大理卿出鎮江西敘事書懷因成十二韻",
        "id": "c1647238-0c30-4e36-a495-f906bf968b6e"
    },
    {
        "author": "杜牧",
        "paragraphs": [
            "檣似鄧林江拍天，越香巴錦萬千千。",
            "滕王閣上柘枝鼓，徐孺亭西鐵軸船。",
            "八部元侯非不貴，萬人師長豈無權。",
            "要君嚴重疎歡樂，猶有河湟可下鞭。"
        ],
        "tags": [
            "滕王阁"
        ],
        "title": "中丞業深韜畧志在功名再奉長句一篇兼有諮勸",
        "id": "3505ad96-c84a-4b98-a39f-14ba342b75c1"
    },
    {
        "author": "杜牧",
        "paragraphs": [
            "新果真瓊液，人應宴紫蘭。",
            "圓疑竊龍頷，色已奪雞冠。",
            "遠火微微辨，繁星歷歷看。",
            "茂先知味好，曼倩恨偷難。",
            "忍用烹酥酪，從將翫玉盤。",
            "流年如可駐，何必九華丹。"
        ],
        "title": "和裴傑秀才新櫻桃",
        "id": "6f2cae42-5acf-4da1-a61f-72419368e255"
    },
    {
        "author": "杜牧",
        "paragraphs": [
            "豈君心的的，嗟我淚涓涓。",
            "綿羽啼來久，錦鱗書未傳。",
            "獸壚凝冷焰，羅暮蔽晴煙。",
            "自是求佳夢，何須訝畫眠。"
        ],
        "title": "春思",
        "id": "6fdcd0fa-27a4-482b-bf8a-eaab0bc8bc42"
    },
    {
        "author": "杜牧",
        "paragraphs": [
            "樓高春日早，屏束麝煙堆。",
            "盼眄凝魂別，依稀夢雨來。",
            "綠鬟羞妥麼，紅頰思天偎。",
            "鬬草憐香蕙，簪花間雪梅。",
            "戌遼雖咽切，遊蜀亦遲迴。",
            "錦字梭懸壁，琴心月滿臺。",
            "笑筵凝貝啓，眠箔曉珠開。",
            "臘破征車動，袍襟對淚裁。"
        ],
        "title": "代人作",
        "id": "94a19824-e433-4e6a-8f87-4c5a9cfe0ff9"
    },
    {
        "author": "杜牧",
        "paragraphs": [
            "勞勞千里身，襟袂滿行塵。",
            "深夜懸雙淚，短亭思遠人。",
            "蒼江程未息，黑水夢何頻。",
            "明月輕橈去，唯應釣赤鱗。"
        ],
        "title": "偶題二首 一",
        "id": "365b3c04-4d11-4731-82cc-d76e6c171c09"
    },
    {
        "author": "杜牧",
        "paragraphs": [
            "有恨秋來極，無端別後知。",
            "夜闌終耿耿，明發竟遲遲。",
            "信已憑鴻去，歸唯與燕期。",
            "只因明月見，千里兩相思。"
        ],
        "title": "偶題二首 二",
        "id": "2b30699f-57ee-4173-b04f-68440e5ac8bd"
    },
    {
        "author": "杜牧",
        "paragraphs": [
            "遠信初憑雙鯉去，他鄉正遇一陽生。",
            "尊前豈解愁家國，輦下唯能憶弟兄。",
            "旅館夜憂姜被冷，暮江寒覺晏裘輕。",
            "竹門風過還惆悵，疑是松窗雪打聲。"
        ],
        "title": "冬至日遇京使發寄舍弟",
        "id": "887b1c4c-7031-43ee-9bfa-b296ea65e694"
    },
    {
        "author": "杜牧",
        "paragraphs": [
            "歌闋罇殘恨却偏，憑君不用設離筵。",
            "未趍雉尾隨元老，且驀羊腸過少年。",
            "七葉漢貂真密近，一枝詵桂亦徒然。",
            "羽書正急徵兵地，須遣頭風處處痊。"
        ],
        "title": "洛下送張曼容赴上黨召",
        "id": "6ff67319-1420-431b-8919-47d3ce3dc52e"
    },
    {
        "author": "杜牧",
        "paragraphs": [
            "紅鉛濕盡半羅裙，洞府人間手欲分。",
            "滿面風流雖似玉，四年夫婿恰如雲。",
            "當春離恨盃長滿，倚柱關情日漸曛。",
            "爲報眼波須穩當，五陵遊宕莫知聞。"
        ],
        "title": "宣州留贈",
        "id": "afef2ebf-09f0-4382-bd61-6fd6d976c5c4"
    },
    {
        "author": "杜牧",
        "paragraphs": [
            "松寺曾同一鶴棲，夜深臺殿月高低。",
            "何人爲倚東樓柱，正是千山雪漲溪。"
        ],
        "title": "寄題宣州開元寺",
        "id": "591996f4-bf22-4cdc-9b10-d0e4d76a08e3"
    },
    {
        "author": "杜牧",
        "paragraphs": [
            "詩韻一逢君，平生稱所聞。",
            "粉毫唯畫月，瓊尺只裁雲。",
            "鯨陣人人懾，秋星歷歷分。",
            "數篇留別我，羞殺李將軍。"
        ],
        "title": "贈張祜",
        "id": "9f1ed5a7-7e08-4763-9b30-022940f7873c"
    },
    {
        "author": "杜牧",
        "paragraphs": [
            "暖雲如粉草如茵，獨步長堤不見人。",
            "一嶺桃花紅錦黦，半溪山水碧羅新。",
            "高枝百舌猶欺鳥，帶葉梨花獨送春。",
            "仲蔚欲知何處在，苦吟林下拂詩塵。"
        ],
        "title": "殘春獨來南亭因寄張祜",
        "id": "c2b0867f-6c2d-459d-be41-e134ab5980c5"
    },
    {
        "author": "杜牧",
        "paragraphs": [
            "小樓纔受一牀橫，終日看山酒滿傾。",
            "可惜和風夜來雨，醉中虛度打窗聲。"
        ],
        "title": "宣州開元寺南樓",
        "id": "40cc2a73-237a-486c-814d-7ee4b5ebc40f"
    },
    {
        "author": "杜牧",
        "paragraphs": [
            "終日求人卜，迴迴道好音。",
            "那時離別後，入夢到如今。"
        ],
        "title": "寄遠人",
        "id": "e4aa94ca-3755-45ec-9498-c06bb0f3a0dc"
    },
    {
        "author": "杜牧",
        "paragraphs": [
            "舊事參差夢，新程邐迤秋。",
            "故人如見憶，時到寺東樓。"
        ],
        "title": "別沈處士",
        "id": "b4a303de-5b86-4c01-8ce8-a1dbf72c1809"
    },
    {
        "author": "杜牧",
        "paragraphs": [
            "舞靴應任閑人看，笑臉還須待我開。",
            "不用鏡前空有淚，薔薇花謝即歸來。"
        ],
        "title": "留贈",
        "id": "bacd210b-0cda-4410-abe0-ab047244236f"
    },
    {
        "author": "杜牧",
        "paragraphs": [
            "飄來雞樹鳳池邊，漸壓瓊枝凍碧漣。",
            "銀闕雙高銀漢裏，玉山橫列玉墀前。",
            "昭陽殿下風迴急，承露盤中月彩圓。",
            "上相抽毫歌帝德，一篇風雅美豐年。"
        ],
        "title": "奉和僕射相公春澤稍愆聖君軫慮嘉雪忽降品彙昭蘇即事書成四韻",
        "id": "c024c8e8-e428-4e6d-9745-3c2f3d18a0dd"
    },
    {
        "author": "杜牧",
        "paragraphs": [
            "子列光殊價，明時忍自高。",
            "寧無好舟檝，不泛惡風濤。",
            "大翼終難戢，奇鋒且自韜。",
            "春來煙渚上，幾淨雪霜毫。"
        ],
        "title": "寄李播評事",
        "id": "38191316-4846-4ca6-8ae5-dd6f045c10a1"
    },
    {
        "author": "杜牧",
        "paragraphs": [
            "盛時常注意，南雍暫分茅。",
            "紫殿辭明主，巖廊別舊交。",
            "危幢侵碧霧，寒斾獵紅旓。",
            "德業懸秦鏡，威聲隱楚郊。",
            "拜塵先灑淚，成廈昔容巢。",
            "遙仰沈碑會，鴛鴦玉佩敲。"
        ],
        "title": "送牛相出鎮襄州",
        "id": "9c055fb2-6053-4b98-81b3-2d67d66a622e"
    },
    {
        "author": "杜牧",
        "paragraphs": [
            "可憐走馬騎驢漢，豈有風光肯占伊。",
            "只有三張最惆悵，下山迴馬尚遲遲。"
        ],
        "title": "送薛邽二首 一",
        "id": "b42edbc6-fb78-402d-93eb-b8ecaa8f2e97"
    },
    {
        "author": "杜牧",
        "paragraphs": [
            "小捷風流已俊才，便將紅粉作金臺。",
            "明年未去池陽郡，更乞春時却重來。"
        ],
        "title": "送薛邽二首 二",
        "id": "4bd29207-6187-45f2-a2ad-f79c03d0f46c"
    },
    {
        "author": "杜牧",
        "paragraphs": [
            "矜紅掩素似多才，不待櫻桃不逐梅。",
            "春到未曾逢宴賞，雨餘爭解免低徊。",
            "巧窮南國千般豔，趁得春風二月開。",
            "堪恨王孫浪遊去，落英狼籍始歸來。"
        ],
        "title": "見穆三十宅中庭海榴花謝",
        "id": "935bd7bc-a138-4dfb-8b26-f0fb92d6c05d"
    },
    {
        "author": "杜牧",
        "paragraphs": [
            "萬物有醜好，各一姿狀分。",
            "唯人即不爾，學與不學論。",
            "學非探其花，要自撥其根。",
            "孝友與誠實，而不忘爾言。",
            "根本既深實，柯葉自滋繁。",
            "念爾無忽此，期以慶吾門。"
        ],
        "title": "留誨曹師等詩",
        "id": "744e9a24-dd66-49db-98ca-e4bc6fc9000e"
    },
    {
        "author": "杜牧",
        "paragraphs": [
            "文爭武戰就神功，時似開元天寶中。",
            "已建玄戈收相土，應迴翠帽過離宮。",
            "侯門草滿宜寒兔，洛浦沙深下塞鴻。",
            "疑有女娥西望處，上陽煙樹正秋風。"
        ],
        "title": "洛陽",
        "id": "cde1f648-3c9a-4cf0-bfed-a6d332e68971"
    },
    {
        "author": "杜牧",
        "paragraphs": [
            "累代功勳照世光，奚胡聞道死心降。",
            "書功筆禿三千管，領節門排十六雙。",
            "先揖耿弇聲寂寂，今看黃霸事摐摐。",
            "時人欲識胸襟否，彭蠡秋連萬里江。"
        ],
        "title": "寄唐州李玭尚書",
        "id": "44df66a3-8658-4efd-82d8-1c81fa8e17c1"
    },
    {
        "author": "杜牧",
        "paragraphs": [
            "南陵水面漫悠悠，風緊雲輕欲變秋。",
            "正是客心孤迴處，誰家紅袖凭江樓。"
        ],
        "tags": [
            "抒情",
            "孤独",
            "写景"
        ],
        "title": "南陵道中",
        "id": "b1baa48c-1fe5-4baf-ad05-ef892110b9cf"
    },
    {
        "author": "杜牧",
        "paragraphs": [
            "晴江灩灩含淺沙，高低遶郭滯秋花。",
            "牛歌魚笛山月上，鷺渚鶖梁溪日斜。",
            "爲郡異鄉徒泥酒，杜陵芳草豈無家。"
        ],
        "title": "登九峰樓",
        "id": "856d779c-f973-4f04-89a1-35d661850f18"
    },
    {
        "author": "杜牧",
        "paragraphs": [
            "初歲嬌兒未識爺，別爺不拜手吒叉。",
            "拊頭一別三千里，何日迎門却到家。"
        ],
        "title": "別家",
        "id": "7ccb7b70-88c7-4456-bfc4-a311163907b7"
    },
    {
        "author": "杜牧",
        "paragraphs": [
            "穉子牽衣問，歸來何太遲。",
            "共誰爭歲月，贏得鬢邊絲。"
        ],
        "title": "歸家",
        "id": "1045aa50-9dce-4ad7-98a5-685b20577d2e"
    },
    {
        "author": "杜牧",
        "paragraphs": [
            "連雲接塞添迢遞，灑幕侵燈送寂寥。",
            "一夜不眠孤客耳，主人牕外有芭蕉。"
        ],
        "title": "雨",
        "id": "af2e6182-d775-47aa-b4d9-9782276dab41"
    },
    {
        "author": "杜牧",
        "paragraphs": [
            "鴛鴦帳裏暖芙蓉，低泣關山幾萬重。",
            "明鏡半邊釵一股，此生何處不相逢。"
        ],
        "title": "送人",
        "id": "34be7e6b-2b22-4dde-9f70-4c4c353a499d"
    },
    {
        "author": "杜牧",
        "paragraphs": [
            "道泰時還泰，時來命不來。",
            "何當離城市，高臥博山隈。"
        ],
        "title": "遣懷",
        "id": "355ca8d1-8156-405f-bf92-306300aa2950"
    },
    {
        "author": "杜牧",
        "paragraphs": [
            "飲酒論文四百刻，水分雲隔二三年。",
            "男兒事業知公有，賣與明君直幾錢。"
        ],
        "title": "醉贈薛道封",
        "id": "1cc2085a-c6d6-47cf-b318-d0b7b5f0f03c"
    },
    {
        "author": "杜牧",
        "paragraphs": [
            "誰憐賤子啓窮途，太守封來酒一壺。",
            "攻破是非渾似夢，削平身世有如無。",
            "醺醺若借嵇康懶，兀兀仍添甯武愚。",
            "猶念悲秋更分賜，夾溪紅蓼映風蒲。"
        ],
        "title": "歙州盧中丞見惠名醖",
        "id": "9bcbe47d-5f86-486f-9331-b5767bd2bdc1"
    },
    {
        "author": "杜牧",
        "paragraphs": [
            "鈿尺裁量減四分，纖纖玉笋裹輕雲。",
            "五陵年少欺他醉，笑把花前出畫裙。"
        ],
        "title": "詠襪",
        "id": "b6e4d4dd-6e8a-430a-b2ba-7cbf27dae7be"
    },
    {
        "author": "杜牧",
        "paragraphs": [
            "蟬翼輕綃傅體紅，玉膚如醉向春風。",
            "深宮鎖閉猶疑惑，更取丹沙試辟宮。"
        ],
        "title": "宮詞二首 一",
        "id": "3031ec06-0355-494d-92cc-3a8e59c14c0c"
    },
    {
        "author": "杜牧",
        "paragraphs": [
            "監宮引出暫開門，隨例須朝不是恩。",
            "銀鑰却收金鎖合，月明花落又黃昏。"
        ],
        "title": "宮詞二首 二",
        "id": "7e64a32c-3280-4976-ba88-d1a228252032"
    },
    {
        "author": "杜牧",
        "paragraphs": [
            "三十六宮秋夜深，昭陽歌斷信沈沈。",
            "唯應獨伴陳皇后，照見長門望幸心。"
        ],
        "title": "月",
        "id": "eba9a9be-713d-490f-beeb-ed5207561d49"
    },
    {
        "author": "杜牧",
        "paragraphs": [
            "賢相輔明主，蒼生壽域開。",
            "青春辭白日，幽壤作黃埃。",
            "豈是無多士，偏蒙不棄才。",
            "孤墳三尺土，誰可爲培栽。"
        ],
        "title": "忍死留別獻監鐵裴相公二十叔",
        "id": "33ec79f1-061f-44ef-97f0-3ffaa3e1b3d8"
    },
    {
        "author": "杜牧",
        "paragraphs": [
            "二月春風江上來，水精波動碎樓臺。",
            "吳王宮殿柳含翠，蘇小宅房花正開。",
            "解舞細腰何處往，能歌姹女逐誰迴。",
            "千秋萬古無消息，國作荒原人作灰。"
        ],
        "title": "悲吳王城",
        "id": "13456be7-bc92-41c9-ae31-991f5fe92bb5"
    },
    {
        "author": "杜牧",
        "paragraphs": [
            "梧桐葉落鴈初歸，迢遞無因寄遠衣。",
            "月照石泉金點冷，鳳酣簫管玉聲微。",
            "佳人刀杵秋風外，蕩子從征夢寐希。",
            "遙望戌樓天欲曉，滿城鼕鼓白雲飛。"
        ],
        "title": "閨情代作",
        "id": "0dab2d47-1373-43bb-99b0-06b6d5129945"
    },
    {
        "author": "杜牧",
        "paragraphs": [
            "晴河萬里色如刀，處處浮雲臥碧桃。",
            "仙桂茂時金鏡曉，洛波飛處玉容高。",
            "雄如寶劒衝牛斗，麗似鴛鴦養羽毛。",
            "他日憶君何處望，九天香滿碧蕭騷。"
        ],
        "title": "寄沈褒秀才",
        "id": "c8d3ec3e-a9de-48b3-bbf9-0def81e3e1c6"
    },
    {
        "author": "杜牧",
        "paragraphs": [
            "東西南北數衢通，曾取江西徑過東。",
            "今日更尋南去路，未秋應有北歸鴻。"
        ],
        "title": "入關",
        "id": "e23c0686-ed4f-49fe-bef0-87d3f0208bc9"
    },
    {
        "author": "杜牧",
        "paragraphs": [
            "東都放牓未花開，三十三人走馬迴。",
            "秦地少年多釀酒，已將春色入關來。"
        ],
        "title": "及第後寄長安故人",
        "id": "f70b17f7-1b78-4f15-a342-a42d3ff8835f"
    },
    {
        "author": "杜牧",
        "paragraphs": [
            "才子風流詠曉霞，倚樓吟住日初斜。",
            "驚殺東隣繡牀女，錯將黃暈壓檀花。"
        ],
        "title": "偶作",
        "id": "c1c063c6-ca9b-416b-9bfc-2c86bbb99f15"
    },
    {
        "author": "杜牧",
        "paragraphs": [
            "北闕南山是故鄉，兩枝仙桂一時芳。",
            "休公都不知名姓，始覺禪門氣味長。"
        ],
        "title": "贈終南蘭若僧",
        "id": "146a9f1c-7fc6-47b5-be72-f668cfc8373b"
    },
    {
        "author": "杜牧",
        "paragraphs": [
            "落魄江南載酒行，楚腰腸斷掌中輕。",
            "十年一覺揚州夢，贏得青樓薄倖名。"
        ],
        "tags": [
            "唐诗三百首",
            "七言绝句",
            "抒怀"
        ],
        "title": "遣懷",
        "id": "92ae04dc-89af-45d6-9e31-204a01df801d"
    },
    {
        "author": "杜牧",
        "paragraphs": [
            "金風萬里思何盡，玉樹一窓秋影寒。",
            "獨掩柴門明月下，淚流香袂倚闌干。"
        ],
        "title": "秋感",
        "id": "a4e6c0b0-c1d7-4f12-9dd9-f96a10b81550"
    },
    {
        "author": "杜牧",
        "paragraphs": [
            "蘆花深澤靜垂綸，月夕煙朝幾十春。",
            "自說孤舟寒水畔，不曾逢著獨醒人。"
        ],
        "title": "贈漁父",
        "id": "ef9b9e25-0e0d-4eca-83c6-43d1b4fa241f"
    },
    {
        "author": "杜牧",
        "paragraphs": [
            "自恨尋芳到已遲，往年曾見未開時。",
            "如今風擺花狼籍，綠葉成陰子滿枝。"
        ],
        "title": "歎花",
        "id": "ffc847e7-2310-4a97-94e1-0ae702802599"
    },
    {
        "author": "杜牧",
        "paragraphs": [
            "數莖幽玉色，曉夕翠煙分。",
            "聲破寒窗夢，根穿綠蘚紋。",
            "漸籠當檻日，欲礙入簾雲。",
            "不是山陰客，何人愛此君。"
        ],
        "title": "題劉秀才新竹",
        "id": "ddc766a7-d68e-4866-8605-c629e84ac134"
    },
    {
        "author": "杜牧",
        "paragraphs": [
            "遠上寒山石徑斜，白雲生處有人家。",
            "停車坐愛楓林晚，霜葉紅於二月花。"
        ],
        "tags": [
            "二年级上册",
            "写景",
            "秋天",
            "植物",
            "山",
            "言志",
            "小学古诗",
            "秋"
        ],
        "title": "山行",
        "id": "56da3304-439a-400b-b283-16de3add74ce"
    },
    {
        "author": "杜牧",
        "paragraphs": [
            "滿眼青山未得過，鏡中無那鬢絲何。",
            "秖言旋老轉無事，欲到中年事更多。"
        ],
        "title": "書懷",
        "id": "ea52e3d8-e8b5-4acd-a85f-74d13d22048a"
    },
    {
        "author": "杜牧",
        "paragraphs": [
            "曉迎秋露一枝新，不占園中最上春。",
            "桃李無言又何在，向風偏笑豔陽人。"
        ],
        "tags": [
            "咏物诗",
            "花",
            "咏物",
            "写花"
        ],
        "title": "紫薇花",
        "id": "7cc1af10-9062-47ef-aedb-ff11013997c4"
    },
    {
        "author": "杜牧",
        "paragraphs": [
            "謝傅秋涼閱管弦，徒教賤子侍華筵。",
            "溪頭正雨歸不得，辜負東窓一覺眠。"
        ],
        "title": "醉後呈崔大夫",
        "id": "e7162d8b-3d05-4385-a92a-0a6ddf32e7d0"
    },
    {
        "author": "杜牧",
        "paragraphs": [
            "兵符嚴重辭金馬，星劒光芒射斗牛。",
            "筆落青山飄古韻，帳開紅斾照高秋。",
            "香連日彩浮綃幕，溪逐歌聲遶畫樓。",
            "可惜登臨佳麗地，羽儀須去鳳池遊。"
        ],
        "title": "和宣州沈大夫登北樓書懷",
        "id": "6980e261-1fc5-4972-9b07-650f312434b0"
    },
    {
        "author": "杜牧",
        "paragraphs": [
            "九月三十日，雨聲如別秋。",
            "無端滿階葉，共白幾人頭。",
            "點滴侵寒夢，蕭騷著淡愁。",
            "漁歌聽不唱，蓑濕棹迴舟。"
        ],
        "title": "夜雨",
        "id": "4dbd4fda-b163-459c-be32-d8a68f109ea0"
    },
    {
        "author": "杜牧",
        "paragraphs": [
            "數條秋水挂琅玕，玉手丁當怕夜寒。",
            "曲盡連敲三四下，恐驚珠淚落金盤。"
        ],
        "title": "方響",
        "id": "f227dee2-18e9-4d48-8e35-f1334c178d14"
    },
    {
        "author": "杜牧",
        "paragraphs": [
            "孤驛在重阻，雲根掩柴扉。",
            "數聲暮禽切，萬壑秋意歸。",
            "心馳碧泉澗，目斷青瑣闈。",
            "明日武關外，夢魂勞遠飛。"
        ],
        "title": "將出關宿層峰驛却寄李諫議",
        "id": "62c7187b-f03e-4d9f-b214-4eb888efe7b3"
    },
    {
        "author": "杜牧",
        "paragraphs": [
            "清晨候吏把書來，十載離憂得暫開。",
            "癡叔去時還讀易，仲容多興索銜杯。",
            "人心計日殷勤望，馬首隨雲早晚迴。",
            "莫爲霜臺愁歲暮，潛龍須待一聲雷。"
        ],
        "title": "使回枉唐州崔司馬書兼寄四韻因和",
        "id": "f0b64169-685b-4a85-b9fa-5d45bb30b487"
    },
    {
        "author": "杜牧",
        "paragraphs": [
            "有客誰人肯夜過，獨憐風景奈愁何。",
            "邊鴻怨處迷霜久，庭樹空來見月多。",
            "故國杳無千里信，綵弦時伴一聲歌。",
            "馳心秖待城烏曉，幾對虛簷望白河。"
        ],
        "title": "郡齋秋夜即事寄斛斯處士許秀才",
        "id": "29031e87-be6f-46b1-9387-e2a9d9083231"
    },
    {
        "author": "杜牧",
        "paragraphs": [
            "清羸已近百年身，古寺風煙又一春。",
            "寰海自成戎馬地，唯師曾是太平人。"
        ],
        "title": "早春題真上人院",
        "id": "353c08bf-bf93-41e2-8c1e-826514703eab"
    },
    {
        "author": "杜牧",
        "paragraphs": [
            "花前雖病亦提壺，數調持觴興有無。",
            "盡日臨風羨人醉，雪香空伴白髭鬚。"
        ],
        "title": "對花微疾不飲呈坐中諸公",
        "id": "67d883cb-709d-4742-89fe-d98489e24baf"
    },
    {
        "author": "杜牧",
        "paragraphs": [
            "桃滿西園淑景催，幾多紅豔淺深開。",
            "此花不逐溪流出，晉客無因入洞來。"
        ],
        "title": "酬王秀才桃花園見寄",
        "id": "53dc5577-4c52-4f22-bf67-05d23d2be2a8"
    },
    {
        "author": "杜牧",
        "paragraphs": [
            "煙鴻上漢聲聲遠，逸驥尋雲步步高。",
            "應笑內兄年六十，郡城閑坐養霜毛。"
        ],
        "title": "走筆送杜十三歸京",
        "id": "a0aaa787-f317-4f0c-9f55-9b9dc8463f0c"
    },
    {
        "author": "杜牧",
        "paragraphs": [
            "闕下經年別，人間兩地情。",
            "壇場新漢將，煙月古隋城。",
            "鴈去梁山遠，雲高楚岫明。",
            "君家荷藕好，緘恨寄遙程。"
        ],
        "title": "送王十至褒中因寄尚書",
        "id": "c2a1d27e-cb12-4271-8a72-8b6502fee9d9"
    },
    {
        "author": "杜牧",
        "paragraphs": [
            "相送西郊暮景和，青蒼竹外遶寒波。",
            "爲君蘸甲十分飲，應見離心一倍多。"
        ],
        "title": "後池泛舟送王十",
        "id": "76fd16e7-c7d2-4fc6-8c62-6e8b218b800c"
    },
    {
        "author": "杜牧",
        "paragraphs": [
            "執袂還應立馬看，向來離思始知難。",
            "鴈飛不見行塵滅，景下山遙極目寒。"
        ],
        "title": "重送王十",
        "id": "33602a34-aa2e-4929-8a79-11e06a21da22"
    },
    {
        "author": "杜牧",
        "paragraphs": [
            "泠泠寒水帶霜風，更在天橋夜景中。",
            "清禁漏閑煙樹寂，月輪移在上陽宮。"
        ],
        "title": "洛陽秋夕",
        "id": "dfad7953-8549-4d8d-a571-1e1aa1feda0f"
    },
    {
        "author": "杜牧",
        "paragraphs": [
            "已落雙鵰血尚新，鳴鞭走馬又翻身。",
            "憑君莫射南來鴈，恐有家書寄遠人。"
        ],
        "title": "贈獵騎",
        "id": "4ffa9bea-4f65-4901-b0a4-601d88e106b9"
    },
    {
        "author": "杜牧",
        "paragraphs": [
            "長洲苑外草蕭蕭，却筭遊程歲月遙。",
            "唯有別時今不忘，暮煙秋雨過楓橋。"
        ],
        "title": "懷吳中馮秀才",
        "id": "9f2eb708-7679-453d-91d0-55c84debc2ad"
    },
    {
        "author": "杜牧",
        "paragraphs": [
            "初月微明漏白煙，碧松梢外挂青天。",
            "西風靜起傳深夜，應送愁吟入夜禪。"
        ],
        "title": "寄東塔僧",
        "id": "a9a4d2fe-dd84-472e-8b48-222754dcd330"
    },
    {
        "author": "杜牧",
        "paragraphs": [
            "紅燭秋光冷畫屏，輕羅小扇撲流螢。",
            "天階夜色涼如水，坐看牽牛織女星。"
        ],
        "tags": [
            "唐诗三百首"
        ],
        "title": "秋夕",
        "id": "d12edd29-d467-4b19-b3f5-533fa5c8d56a"
    },
    {
        "author": "杜牧",
        "paragraphs": [
            "玉仙瑤瑟夜珊珊，月過樓西桂燭殘。",
            "風景人間不如此，動搖湘水徹明寒。"
        ],
        "title": "瑤瑟",
        "id": "a8be77ff-dde3-4aa7-808f-66ff1bfbd378"
    },
    {
        "author": "杜牧",
        "paragraphs": [
            "三清洞裏無端別，又拂塵衣欲臥雲。",
            "看著挂冠迷處所，北山蘿月在移文。"
        ],
        "title": "送故人歸山",
        "id": "1e926c44-9848-4678-ac14-0ea84a50559f"
    },
    {
        "author": "杜牧",
        "paragraphs": [
            "曉樓煙檻出雲霄，景下林塘已寂寥。",
            "城角爲秋悲更遠，護霜雲破海天遙。"
        ],
        "title": "聞角",
        "id": "2c4e9bb7-d960-4805-a2a5-a743c48bd9f5"
    },
    {
        "author": "杜牧",
        "paragraphs": [
            "曉澗青青桂色孤，楚人隨玉上天衢。",
            "水辭谷口山寒少，今日風頭校暖無。"
        ],
        "title": "押兵甲發谷口寄諸公",
        "id": "976afd1d-415d-4389-8678-87707fc981e7"
    },
    {
        "author": "杜牧",
        "paragraphs": [
            "尋常詩思巧如春，又喜幽亭蕙草新。",
            "本是馨香比君子，遶欄今更爲何人。"
        ],
        "title": "和令狐侍御賞蕙草",
        "id": "1d9b1618-e32a-40c0-abee-7ffc7ed21123"
    },
    {
        "author": "杜牧",
        "paragraphs": [
            "道在人間或可傳，小還輕變已多年。",
            "今來海上昇高望，不到蓬萊不是仙。"
        ],
        "title": "偶題",
        "id": "f41835e6-0f1a-4bde-8ff7-f657f5a93d9c"
    },
    {
        "author": "杜牧",
        "paragraphs": [
            "舊跡依然已十秋，雪山當面照銀鉤。",
            "懷恩淚盡霜天曉，一片餘霞映驛樓。"
        ],
        "title": "三川驛伏覽座主舍人留題",
        "id": "fa7b8a30-a906-4697-9fda-433d36fd829a"
    },
    {
        "author": "杜牧",
        "paragraphs": [
            "淒風洛下同羈思，遲日棠陰得醉歌。",
            "自笑與君三歲別，頭銜依舊鬢絲多。"
        ],
        "title": "陝州醉贈裴四同年",
        "id": "b74318ae-8c3e-44cd-9743-c51b02789e0b"
    },
    {
        "author": "杜牧",
        "paragraphs": [
            "佳人失手鏡初分，何日團圓再會君。",
            "今朝萬里秋風起，山北山南一片雲。"
        ],
        "title": "破鏡",
        "id": "049f3daf-df10-4f32-b819-604f5642c64b"
    },
    {
        "author": "杜牧",
        "paragraphs": [
            "秦陵漢苑參差雪，北闕南山次第春。",
            "車馬滿城原上去，豈知惆悵有閑人。"
        ],
        "title": "長安雪後",
        "id": "f25016b2-eeed-483c-9f4d-a3c093c77f0f"
    },
    {
        "author": "杜牧",
        "paragraphs": [
            "零葉飜紅萬樹霜，玉蓮開蘂暖泉香。",
            "行雲不下朝元閣，一曲淋鈴淚數行。"
        ],
        "title": "華清宮",
        "id": "06d59c41-8301-473d-9239-c4a3be3a561a"
    },
    {
        "author": "杜牧",
        "paragraphs": [
            "滿懷多少是恩酬，未見功名已白頭。",
            "不爲尋山試筋力，豈能寒上背雲樓。"
        ],
        "title": "冬日題智門寺北樓",
        "id": "ceb63d3c-a86e-45b6-b0dc-e51878c64fe1"
    },
    {
        "author": "杜牧",
        "paragraphs": [
            "重關曉度宿雲寒，羸馬緣知步步難。",
            "此信的應中路見，亂山何處拆書看。"
        ],
        "title": "別王十後遣京使累路附書",
        "id": "32ec6cfe-5d91-4324-8fd0-2b4cfc2e19cd"
    },
    {
        "author": "杜牧",
        "paragraphs": [
            "有客南來話所思，故人遙枉醉中詩。",
            "暫因微疾須防酒，不是歡情減舊時。"
        ],
        "title": "許秀才至辱李蘄州絕句問斷酒之情因寄",
        "id": "024a43fd-2ce0-44dd-bef9-545e6cf9aafc"
    },
    {
        "author": "杜牧",
        "paragraphs": [
            "處士聞名早，遊秦獻疏迴。",
            "腹中書萬卷，身外酒千盃。",
            "江雨春波闊，園林客夢催。",
            "今君拜旌戟，凜凜近霜臺。"
        ],
        "title": "送張判官歸兼謁鄂州大夫",
        "id": "6cd406b9-476e-4ce6-9af9-a0e29ae94a9f"
    },
    {
        "author": "杜牧",
        "paragraphs": [
            "南行步步遠浮塵，更近青山昨夜隣。",
            "高鐸數聲秋撼玉，霽河千里曉橫銀。",
            "紅蕖影落前池淨，綠稻香來野逕頻。",
            "終日官閑無一事，不妨長醉是遊人。"
        ],
        "title": "宿長慶寺",
        "id": "c0040d15-939e-413c-bb1c-4f7414739294"
    },
    {
        "author": "杜牧",
        "paragraphs": [
            "身隨白日看將老，心與青雲自有期。",
            "今對晴峰無十里，世緣多累暗生悲。"
        ],
        "title": "望少華三首 一",
        "id": "5ffb9229-778c-4658-a3f2-3647f2c78658"
    },
    {
        "author": "杜牧",
        "paragraphs": [
            "文字波中去不還，物情初雨是非閑。",
            "時名竟是無端事，羞對靈山道愛山。"
        ],
        "title": "望少華三首 二",
        "id": "5167f16f-2433-4946-9838-33fe3aaa5737"
    },
    {
        "author": "杜牧",
        "paragraphs": [
            "眼看雲鶴不相隨，何況塵中事作爲。",
            "好伴羽人深洞去，月前秋聽玉參差。"
        ],
        "title": "望少華三首 三",
        "id": "63f59cc5-72e0-49bf-b420-13d2bbfa6d0f"
    },
    {
        "author": "杜牧",
        "paragraphs": [
            "一話涔陽舊使君，郡人迴首望青雲。",
            "政聲長與江聲在，自到津樓日夜聞。"
        ],
        "title": "登澧州驛樓寄京兆韋尹",
        "id": "ec610ff7-9b53-4b32-a1ba-3be555613e3d"
    },
    {
        "author": "杜牧",
        "paragraphs": [
            "翠屏山對鳳城開，碧落搖光霽後來。",
            "廻識六龍巡幸處，飛煙閑遶望春臺。"
        ],
        "title": "長安晴望",
        "id": "e5597111-7112-45e8-8586-4faecb01f022"
    },
    {
        "author": "杜牧",
        "paragraphs": [
            "星河猶在整朝衣，遠望天門再拜歸。",
            "笑向春風初五十，敢言知命且知非。"
        ],
        "title": "歲旦朝回口號",
        "id": "40fdde29-bf45-4fa7-a789-92fd327974e0"
    },
    {
        "author": "杜牧",
        "paragraphs": [
            "瑤池罷遊宴，良樂委塵沙。",
            "遭遇不遭遇，鹽車與鼓車。"
        ],
        "title": "驌驦駿",
        "id": "1dd45230-903a-405d-bb6a-4640a6c18040"
    },
    {
        "author": "杜牧",
        "paragraphs": [
            "漢苑殘花別，吳江盛夏來。",
            "唯看萬樹合，不見一枝開。"
        ],
        "title": "龍丘途中二首 一",
        "id": "aad6ca7c-09f5-4e83-9448-179f08519125"
    },
    {
        "author": "杜牧",
        "paragraphs": [
            "水色饒湘浦，灘聲怯建溪。",
            "淚流迴月上，可得更猿啼。"
        ],
        "title": "龍丘途中二首 二",
        "id": "a8f958fb-19a3-4f73-a257-c2b3888fe227"
    },
    {
        "author": "杜牧",
        "paragraphs": [
            "盡是離宮院中女，苑牆城外塚纍纍。",
            "少年入內教歌舞，不識君王到老時。"
        ],
        "title": "宮人塚",
        "id": "8a7af025-d3cc-48aa-a889-d4760fa64e76"
    },
    {
        "author": "杜牧",
        "paragraphs": [
            "燕臺上客意[何如]，四五年來漸漸疎。",
            "直道莫拋男子業，遭時還與故人書。",
            "青雲滿眼應驕我，白髮渾頭少恨渠。",
            "唯念賢哉崔大讓，可憐無事不歌魚。"
        ],
        "title": "寄浙西李判官",
        "id": "bca25064-fdc9-4fb1-8dae-b888e246550b"
    },
    {
        "author": "杜牧",
        "paragraphs": [
            "不識長楊事北胡，且教紅袖醉來扶。",
            "狂風烈燄雖千尺，豁得平生俊氣無。"
        ],
        "title": "寄杜子二首 一",
        "id": "41f83dce-4881-4fcf-b272-d4e8e1384ee9"
    },
    {
        "author": "杜牧",
        "paragraphs": [
            "武牢關吏應相笑，箇裏年年往復來。",
            "若問使君何處去，爲言相憶首長迴。"
        ],
        "title": "寄杜子二首 二",
        "id": "1262cfeb-1081-4b6d-8996-fde8d1ef31d8"
    },
    {
        "author": "杜牧",
        "paragraphs": [
            "王屋山人有古文，欲攀青桂弄氛氳。",
            "將攜健筆干明主，莫向仙壇問白雲。",
            "馳逐寧教爭處讓，是非偏忌衆人分。",
            "交遊話我憑君道，除却鱸魚更不聞。"
        ],
        "title": "盧秀才將出王屋高步名場江南相逢贈別",
        "id": "54ec5857-33f0-42fb-8b62-dfbf80a7d77a"
    },
    {
        "author": "杜牧",
        "paragraphs": [
            "橫溪辭寂寞，金馬去追遊。",
            "好是鴛鴦侶，正逢霄漢秋。",
            "玉珂聲瑣瑣，錦帳夢悠悠。",
            "微笑知今是，因風謝釣舟。"
        ],
        "title": "送劉三復郎中赴闕",
        "id": "1acab59d-a894-46c8-94e8-0a256c34df65"
    },
    {
        "author": "杜牧",
        "paragraphs": [
            "戈檻營中夜未央，雨沾雲惹侍襄王。",
            "毬來香袖依稀暖，酒凸斛心汎灩光。",
            "紅弦高緊聲聲急，珠唱鋪圓褭褭長。"
        ],
        "title": "羊欄浦夜陪宴會",
        "id": "eb36dbd4-9bc4-4d36-8373-962f7b63451c"
    },
    {
        "author": "杜牧",
        "paragraphs": [
            "少年才俊赴知音，丞相門欄不覺深。",
            "直道事人男子業，異鄉加飯弟兄心。",
            "還須整理韋弦佩，莫獨矜誇玳瑁簪。",
            "若去上元懷古去，謝安墳下與沈吟。"
        ],
        "title": "送杜顗赴潤州幕",
        "id": "be6c51dd-d0bb-4030-b9ba-eb4d4a165f76"
    },
    {
        "author": "杜牧",
        "paragraphs": [
            "宛溪垂柳最長枝，曾被春風盡日吹。",
            "不堪攀折猶堪看，陌上少年來自遲。"
        ],
        "title": "有感",
        "id": "037f8e37-1da9-47b7-a350-126a07b33385"
    },
    {
        "author": "杜牧",
        "paragraphs": [
            "謝山南畔州，風物最宜秋。",
            "太守懸金印，佳人敞畫樓。",
            "凝缸暗醉夕，殘月上汀州。",
            "可惜當年鬢，朱門不得遊。"
        ],
        "title": "書懷寄盧州",
        "id": "8f6fb2d1-46dd-4732-a5de-d542f35083f0"
    },
    {
        "author": "杜牧",
        "paragraphs": [
            "內舉無慚古所難，燕臺遙想拂塵冠。",
            "登龍有路水不峻，一鴈背飛天正寒。",
            "別夜酒餘紅燭短，映山帆滿碧霞殘。",
            "謝公樓下潺湲響，離恨詩情添幾般。"
        ],
        "title": "賀崔大夫崔正字",
        "id": "2de5b7bd-c485-4b42-96bf-076a90b33e76"
    },
    {
        "author": "杜牧",
        "paragraphs": [
            "江南爲客正悲秋，更送吾師古渡頭。",
            "惆悵不同塵土別，水雲蹤跡去悠悠。"
        ],
        "title": "江南送左師",
        "id": "e5286e89-da5f-4544-8a12-e49f9bb2fbff"
    },
    {
        "author": "杜牧",
        "paragraphs": [
            "蛩唱如波咽，更深似水寒。",
            "露華驚弊褐，燈影挂塵冠。",
            "故國初離夢，前溪更下灘。",
            "紛紛毫髪事，多少宦遊難。"
        ],
        "title": "寢夜",
        "id": "85a19bca-cdc4-4b5b-872c-07ed61be29e5"
    },
    {
        "author": "杜牧",
        "paragraphs": [
            "十二層樓敞畫簷，連雲歌盡草纖纖。",
            "空堂病怯階前月，燕子嗔垂一竹簾。"
        ],
        "title": "十九兄郡樓有宴病不赴",
        "id": "aeafd492-7902-44b5-a3dc-a18dfc350df7"
    },
    {
        "author": "杜牧",
        "paragraphs": [
            "聚散竟無形，迴腸自結成。",
            "古今留不得，離別又潛生。",
            "降虜將軍思，窮秋遠客情。",
            "何人更憔悴，落第泣秦京。"
        ],
        "title": "愁",
        "id": "3fd7fae5-8491-429f-aef4-2ba1b9bcbabf"
    },
    {
        "author": "杜牧",
        "paragraphs": [
            "紅霞一抹廣陵春，定子當筵睡臉新。",
            "却笑喫虧隋煬帝，破家亡國爲誰人。"
        ],
        "title": "隋苑",
        "id": "ae02ce20-de19-4c23-9c6c-f782859a773b"
    },
    {
        "author": "杜牧",
        "paragraphs": [
            "芭蕉爲雨移，故向窓前種。",
            "憐渠點滴聲，留得歸鄉夢。",
            "夢遠莫歸鄉，覺來一翻動。"
        ],
        "title": "芭蕉",
        "id": "3135c2ee-00f2-4225-9eba-bbf494faad73"
    },
    {
        "author": "杜牧",
        "paragraphs": [
            "千萬長河共使船，聽君詩句倍愴然。",
            "春風野岸名花發，一道帆檣畫柳煙。"
        ],
        "title": "汴人舟行荅張祜",
        "id": "68957cfc-69fd-4e1c-b185-84c78c02d4c3"
    },
    {
        "author": "杜牧",
        "paragraphs": [
            "燕鴈下揚州，涼風柳陌愁。",
            "可憐千里夢，還是一年秋。",
            "宛水環朱檻，章江敞碧流。",
            "謬陪吾益友，祗事我賢侯。",
            "印組縈光馬，鋒鋩看解牛。",
            "井閭安樂易，冠蓋愜依投。",
            "政簡稀開閣，功成每運籌。",
            "送春經野塢，遲日上高樓。",
            "玉裂歌聲斷，霞飄舞帶收。",
            "泥情斜拂印，別臉小低頭。",
            "日晚花枝爛，釭凝粉彩稠。",
            "未曾孤酩酊，剩肯隻淹留。",
            "重德俄徵寵，諸生苦宦遊。",
            "分途之絕國，灑淚拜行輈。",
            "聚散真漂梗，光陰急轉郵。",
            "銘心徒歷歷，屈指盡悠悠。",
            "君作烹鮮用，誰膺仄席求。",
            "卷懷能憤悱，卒歲且優遊。",
            "去矣時難遇，沽哉價莫酬。",
            "滿枝爲鼓吹，衷甲避戈矛。",
            "隋帝宮荒草，秦王土一丘。",
            "相逢好大笑，除此總雲浮。"
        ],
        "title": "牧陪昭應盧郎中在江西宣州佐今吏部沈公幕罷府周歲公宰昭應牧在淮南縻職敘舊成二十二韻用以投寄",
        "id": "6fe3bbaf-2f8b-4bf1-a2d1-79f5a6bef477"
    },
    {
        "author": "杜牧",
        "paragraphs": [
            "暖風遲日柳初含，顧影看身又自慙。",
            "何事明朝獨惆悵，杏花時節在江南。"
        ],
        "title": "寓言",
        "id": "68167dff-23be-4876-a742-f75d80307d9c"
    },
    {
        "author": "杜牧",
        "paragraphs": [
            "月白煙青水暗流，孤猿銜恨叫中秋。",
            "三聲欲斷疑腸斷，饒是少年今白頭。"
        ],
        "title": "猿",
        "id": "52a599ad-0b63-410e-b38f-2109e636673f"
    },
    {
        "author": "杜牧",
        "paragraphs": [
            "塵埃終日滿牕前，水態雲容思浩然。",
            "爭得便歸湘浦去，却持竿上釣魚船。"
        ],
        "title": "懷歸",
        "id": "dc074254-7e82-4c23-b798-3609e747bec4"
    },
    {
        "author": "杜牧",
        "paragraphs": [
            "黑山南面更無州，馬放平沙夜不收。",
            "風送孤城臨晚角，一聲聲入客心愁。"
        ],
        "title": "邊上晚秋",
        "id": "a20b27d3-d785-4d73-8dd9-12b65ffd2e00"
    },
    {
        "author": "杜牧",
        "paragraphs": [
            "玉簫聲斷沒流年，滿目春愁隴樹煙。",
            "豔質已隨雲雨散，鳳樓空鎖月明天。"
        ],
        "title": "傷友人悼吹簫妓",
        "id": "4e28d87d-576b-4af0-8a43-63d28c15f811"
    },
    {
        "author": "杜牧",
        "paragraphs": [
            "門近寒溪牕近山，枕山流水日潺潺。",
            "長嫌世上浮雲客，老向塵中不解顏。"
        ],
        "title": "訪許顏",
        "id": "308eb1a8-b305-4809-ae8b-4a13cb09bff8"
    },
    {
        "author": "杜牧",
        "paragraphs": [
            "萬古榮華旦暮齊，樓臺春盡草萋萋。",
            "君看陌上何人墓，旋化紅塵送馬蹏。"
        ],
        "title": "春日古道傍作",
        "id": "52fdb35a-5a08-41ba-b6be-996087bf2843"
    },
    {
        "author": "杜牧",
        "paragraphs": [
            "青塚前頭隴水流，燕支山上暮雲秋。",
            "蛾眉一墜窮泉路，夜夜孤魂月下愁。"
        ],
        "title": "青塚",
        "id": "304aa711-54e3-4550-b2ab-ec17b1e24a76"
    },
    {
        "author": "杜牧",
        "paragraphs": [
            "行脚尋常到寺稀，一枝藜杖一禪衣。",
            "開門滿院空秋色，新向廬峰過夏歸。"
        ],
        "title": "大夢上人自廬峰回",
        "id": "bb217f10-edb0-45b7-8e49-47585cc6c8b9"
    },
    {
        "author": "杜牧",
        "paragraphs": [
            "柳動晴風拂路塵，年年宮闕鎖濃春。",
            "一從翠輦無巡幸，老却蛾眉幾許人。"
        ],
        "title": "洛中二首 一",
        "id": "0b459de7-7741-4711-9302-d65394318cc5"
    },
    {
        "author": "杜牧",
        "paragraphs": [
            "風吹柳帶搖晴綠，蝶遶花枝戀暖香。",
            "多把芳菲泛春酒，直教愁色對愁腸。"
        ],
        "title": "洛中二首 二",
        "id": "2a39a296-cc21-44b4-84c9-a660196a4e61"
    },
    {
        "author": "杜牧",
        "paragraphs": [
            "何處吹笳薄暮天，塞垣高鳥沒狼煙。",
            "遊人一聽頭堪白，蘇武爭禁十九年。"
        ],
        "title": "邊上聞笳三首 一",
        "id": "1f464abe-9a19-49a5-b026-450807a7661f"
    },
    {
        "author": "杜牧",
        "paragraphs": [
            "海路無塵邊草新，榮枯不見綠楊春。",
            "白沙日暮愁雲起，獨感離鄉萬里人。"
        ],
        "title": "邊上聞笳三首 二",
        "id": "4350de2f-0914-4bdb-b9ce-713bcd97e2f4"
    },
    {
        "author": "杜牧",
        "paragraphs": [
            "胡雛吹笛上高臺，寒雁驚飛去不回。",
            "盡日春風吹不散，只應分付客愁來。"
        ],
        "title": "邊上聞笳三首 三",
        "id": "1927803a-61ed-4f62-a93c-5f498b286c5a"
    },
    {
        "author": "杜牧",
        "paragraphs": [
            "薊北雁初去，湘南春又歸。",
            "水流滄海急，人到白頭稀。",
            "塞路盡何處，我愁當落暉。",
            "終須接鴛鷺，霄漢共高飛。"
        ],
        "title": "春日寄許渾先輩",
        "id": "9c0f6ffa-7149-40b9-a8e3-a7579d77259d"
    },
    {
        "author": "杜牧",
        "paragraphs": [
            "遺蹤委衰草，行客思悠悠。",
            "昔日人何處，終年水自流。",
            "孤煙邨戌遠，亂雨海門秋。",
            "吟罷獨歸去，煙雲盡慘愁。"
        ],
        "title": "經闔閭城",
        "id": "9b5a42d1-285e-4955-b55a-1917f61167b2"
    },
    {
        "author": "杜牧",
        "paragraphs": [
            "行役我方倦，苦吟誰復聞。",
            "戌樓春帶雪，邊角暮吹雲。",
            "極目無人迹，回頭送鴈羣。",
            "如何遣公子，高臥醉醺醺。"
        ],
        "title": "幷州道中",
        "id": "eb5120bb-738e-4b1f-b212-869ed20e2c48"
    },
    {
        "author": "杜牧",
        "paragraphs": [
            "相別徒成泣，經過總是空。",
            "勞生慣離別，夜夢苦西東。",
            "去路三湘浪，歸程一片風。",
            "他年寄消息，書在鯉魚中。"
        ],
        "title": "別懷",
        "id": "58912283-2b9a-42fe-be12-744cc183543f"
    },
    {
        "author": "杜牧",
        "paragraphs": [
            "白髮滄浪上，全忘是與非。",
            "秋潭垂釣去，夜月叩船歸。",
            "煙影侵蘆岸，潮痕在竹扉。",
            "終年狎鷗鳥，來去且無機。"
        ],
        "title": "漁父",
        "id": "1dae0963-7101-4cf3-a045-1c0607adc419"
    },
    {
        "author": "杜牧",
        "paragraphs": [
            "寒空動高吹，月色滿清砧。",
            "殘夢夜魂斷，美人邊思深。",
            "孤鴻秋出塞，一葉暗辭林。",
            "又寄征衣去，迢迢天外心。"
        ],
        "title": "秋夢",
        "id": "f8aedfad-1722-4af7-8212-a5aec92fd87a"
    },
    {
        "author": "杜牧",
        "paragraphs": [
            "風吹一片葉，萬物已驚秋。",
            "獨夜他鄉淚，年年爲客愁。",
            "別離何處盡，搖落幾時休。",
            "不及磻溪叟，身閑長自由。"
        ],
        "title": "早秋客舍",
        "id": "408b44e4-92fd-41f5-a073-6559f58e51e1"
    },
    {
        "author": "杜牧",
        "paragraphs": [
            "故交相見稀，相見倍依依。",
            "塵路事不盡，雲巖閑好歸。",
            "投人銷壯志，徇俗變真機。",
            "又落他鄉淚，風前一滿衣。"
        ],
        "title": "逢故人",
        "id": "7e57dc35-56b8-4e3d-ab51-25d6c4bd1fab"
    },
    {
        "author": "杜牧",
        "paragraphs": [
            "孤舟天際外，去路望中賒。",
            "貧病遠行客，夢魂多在家。",
            "蟬吟秋色樹，鴉噪夕陽沙。",
            "不擬徹雙鬢，他方擲歲華。"
        ],
        "title": "秋晚江上遣懷",
        "id": "51ef42d5-7ee1-4f03-abd0-082156116f1c"
    },
    {
        "author": "杜牧",
        "paragraphs": [
            "寒光垂靜夜，皓彩滿重城。",
            "萬國盡分照，誰家無此明。",
            "古槐疎影薄，仙桂動秋聲。",
            "獨有長門裏，蛾眉對曉晴。"
        ],
        "title": "長安夜月",
        "id": "a8b805ad-170d-4d5b-a213-7fa8a9267ef3"
    },
    {
        "author": "杜牧",
        "paragraphs": [
            "東西那有礙，出處豈虛心。",
            "曉入洞庭闊，暮歸巫峽深。",
            "渡江隨鳥影，擁樹隔猿吟。",
            "莫隱高唐去，枯苗待作霖。"
        ],
        "tags": [
            "洞庭湖"
        ],
        "title": "雲",
        "id": "28433d8d-5936-45da-ade8-19c96e9b7882"
    },
    {
        "author": "杜牧",
        "paragraphs": [
            "年光何太急，倏忽又青春。",
            "明月誰爲主，江山暗換人。",
            "鶯花潛運老，榮樂漸成塵。",
            "遙憶朱門柳，別離應更頻。"
        ],
        "title": "春懷",
        "id": "524e074f-6a93-407d-860f-6aedbcafb736"
    },
    {
        "author": "杜牧",
        "paragraphs": [
            "年年不相見，相見却成悲。",
            "教我淚如霰，嗟君髪似絲。",
            "正傷攜手處，況值落花時。",
            "莫惜今宵醉，人間忽忽期。"
        ],
        "title": "逢故人",
        "id": "916b8772-417b-4c41-8444-cc5cf7653df1"
    },
    {
        "author": "杜牧",
        "paragraphs": [
            "男兒所在即爲家，百鎰黃金一朵花。",
            "借問春風何處好，綠楊深巷馬頭斜。"
        ],
        "title": "閑題",
        "id": "fa3e549f-176c-48b3-bf3e-c713f218bea3"
    },
    {
        "author": "杜牧",
        "paragraphs": [
            "繁華事散逐香塵，流水無情草自春。",
            "日暮東風怨啼鳥，落花猶似墮樓人。"
        ],
        "tags": [
            "唐诗三百首",
            "七言绝句",
            "怀古"
        ],
        "title": "金谷園",
        "id": "80159919-0b66-4956-a563-ef9bcf6a05c0"
    },
    {
        "author": "杜牧",
        "paragraphs": [
            "星漢離宮月出輪，滿街含笑綺羅春。",
            "花前每被青蛾問，何事重來只一人。"
        ],
        "title": "重登科",
        "id": "2029f78f-5712-4d96-ac73-6400df8b6f61"
    },
    {
        "author": "杜牧",
        "paragraphs": [
            "黃沙連海路無塵，邊草長枯不見春。",
            "日暮拂雲堆下過，馬前逢著射鵰人。"
        ],
        "title": "遊邊",
        "id": "28799a12-e0c3-48ef-a28a-5524333f8f4a"
    },
    {
        "author": "杜牧",
        "paragraphs": [
            "青陽雲水去年尋，黃絹歌詩出翰林。",
            "投轄暫停留酒客，絳帷斜繫滿松陰。",
            "妖人笑我不相問，道者應知歸路心。",
            "南去南來盡鄉國，月明秋水只沈沈。"
        ],
        "title": "將赴池州道中作",
        "id": "092a87b0-7174-4349-aa8e-66e55664ce16"
    },
    {
        "author": "杜牧",
        "paragraphs": [
            "龍舟東下事成空，蔓草萋萋滿故宮。",
            "亡國亡家爲顏色，露桃猶自恨春風。"
        ],
        "title": "隋宮春",
        "id": "c96d8cbe-15b2-4741-8223-cdf24c7d0b3c"
    },
    {
        "author": "杜牧",
        "paragraphs": [
            "瘴塞蠻江入洞流，人家多在竹棚頭。",
            "青山海上無城郭，唯見松牌出象州。"
        ],
        "title": "蠻中醉",
        "id": "18046e74-6340-4797-808e-aaf0a557caee"
    },
    {
        "author": "杜牧",
        "paragraphs": [
            "把酒直須判酩酊，逢花莫惜暫淹留。",
            "假如三萬六千日，半是悲哀半是愁。"
        ],
        "title": "寓題",
        "id": "cc1f4baf-4d3d-4694-8e1e-2e6a3c06f737"
    },
    {
        "author": "杜牧",
        "paragraphs": [
            "省事却因多事力，無心翻似有心來。",
            "秋風郡閣殘花在，別後何人更一杯。"
        ],
        "title": "送趙十二赴舉",
        "id": "1fc932b9-69e4-4562-b3b9-bf4bfeae9e54"
    },
    {
        "author": "杜牧",
        "paragraphs": [
            "不語亭亭儼薄粧，畫裙雙鳳鬱金香。",
            "西京才子旁看取，何似喬家郍窈娘。"
        ],
        "title": "偶呈鄭先輩",
        "id": "62506da7-05c5-4c55-878a-0b86b2ab50fe"
    },
    {
        "author": "杜牧",
        "paragraphs": [
            "蜀地曾聞子規鳥，宣城又見杜鵑花。",
            "一呌一回腸一斷，三春三月憶三巴。"
        ],
        "tags": [
            "思乡",
            "花",
            "写鸟",
            "写花",
            "鸟"
        ],
        "title": "子規",
        "id": "d93b8de9-bb98-4e94-ac57-56fb66930975"
    },
    {
        "author": "杜牧",
        "paragraphs": [
            "獨酌芳春酒，登樓已半醺。",
            "誰驚一行雁，衝斷過江雲。"
        ],
        "title": "江樓",
        "id": "9d95e279-c674-4b69-a5e9-1b8585ff0f21"
    },
    {
        "author": "杜牧",
        "paragraphs": [
            "旅館無良伴，凝情自悄然。",
            "寒燈思舊事，斷鴈警愁眠。",
            "遠夢歸侵曉，家書到隔年。",
            "湘江好煙月，門繫釣魚船。"
        ],
        "tags": [
            "唐诗三百首",
            "羁旅",
            "思乡",
            "五言律诗"
        ],
        "title": "旅宿",
        "id": "200fe9fa-0221-4123-86de-4d63ce9d3daf"
    },
    {
        "author": "杜牧",
        "paragraphs": [
            "杜宇竟何冤，年年呌蜀門。",
            "至今銜積恨，終古弔殘魂。",
            "芳草迷腸結，紅花染血痕。",
            "山川盡春色，嗚咽復誰論。"
        ],
        "title": "杜鵑",
        "id": "ee85588c-0534-4102-8f5c-e305f5f4eec0"
    },
    {
        "author": "杜牧",
        "paragraphs": [
            "火雲初似滅，曉角欲微清。",
            "故國行千里，新蟬忽數聲。",
            "時行仍髣髴，度日更分明。",
            "不敢頻傾耳，唯憂白髮生。"
        ],
        "title": "聞蟬",
        "id": "a4b1c163-b708-42d3-99af-a02f36eac49d"
    },
    {
        "author": "杜牧",
        "paragraphs": [
            "十載名兼利，人皆與命爭。",
            "青春留不住，白髮自然生。",
            "夜雨滴鄉思，秋風從別情。",
            "都門五十里，馳馬逐雞聲。"
        ],
        "title": "送友人",
        "id": "cde49e9e-6a1b-4410-9be7-00f366a05d55"
    },
    {
        "author": "杜牧",
        "paragraphs": [
            "窗虛枕簟涼，寢倦憶瀟湘。",
            "山色幾時老，人心終日忙。",
            "松風半夜雨，簾月滿堂霜。",
            "匹馬好歸去，江頭橘正香。"
        ],
        "title": "旅情",
        "id": "30040ee2-58a0-4ff6-be84-c8c55f440a88"
    },
    {
        "author": "杜牧",
        "paragraphs": [
            "獨起望山色，水雞鳴蓼洲。",
            "房星隨月曉，楚木向雲秋。",
            "曲渚疑江盡，平沙似浪浮。",
            "秦原在何處，澤國碧悠悠。"
        ],
        "title": "曉望",
        "id": "71cf556f-c9b9-48dc-b8db-cd0e71489eab"
    },
    {
        "author": "杜牧",
        "paragraphs": [
            "自是東西客，逢人又送人。",
            "不應相見老，秖是別離頻。",
            "度日還知暮，平生未識春。",
            "儻無遷谷分，歸去養天真。"
        ],
        "title": "貽友人",
        "id": "58f6dd3b-adc6-4b9e-9ef0-64fbb119926d"
    },
    {
        "author": "杜牧",
        "paragraphs": [
            "自笑走紅塵，流年舊復新。",
            "東風半夜雨，南國萬家春。",
            "失計拋魚艇，何門化涸鱗。",
            "是誰添歲月，老却暗投人。"
        ],
        "title": "書事",
        "id": "97a85c63-017e-4e4f-afbb-7584f6d9f977"
    },
    {
        "author": "杜牧",
        "paragraphs": [
            "分飛共所從，六翮勢催風。",
            "聲斷碧雲外，影孤明月中。",
            "青田歸路遠，丹桂舊巢空。",
            "矯翼知何處，天涯不可窮。"
        ],
        "title": "別鶴",
        "id": "7b531a90-ba92-4f64-97e5-e7a353f14f65"
    },
    {
        "author": "杜牧",
        "paragraphs": [
            "帆濕去悠悠，停橈宿渡頭。",
            "亂煙迷野岸，獨鳥出中流。",
            "[篷]雨延鄉夢，江風阻暮秋。",
            "儻無身外事，甘老向扁舟。"
        ],
        "title": "晚泊",
        "id": "0aa8fae9-ffb6-4bce-82ce-6e07262b64dc"
    },
    {
        "author": "杜牧",
        "paragraphs": [
            "峭壁引行徑，截溪開石門。",
            "泉飛濺虛檻，雲起漲河軒。",
            "隔水看來路，疎籬見定猿。",
            "未閑難久住，歸去復何言。"
        ],
        "title": "山寺",
        "id": "caaca622-c956-41cc-8332-ed41f24818a7"
    },
    {
        "author": "杜牧",
        "paragraphs": [
            "垂鞭信馬行，數里未雞鳴。",
            "林下帶殘夢，葉飛時忽驚。",
            "霜凝孤鶴逈，月曉遠山橫。",
            "僮僕休辭險，時平路復平。"
        ],
        "tags": [
            "抒情"
        ],
        "title": "早行",
        "id": "e8712c56-38dc-490d-81ce-03dbb8fac1a1"
    },
    {
        "author": "杜牧",
        "paragraphs": [
            "荷花兼柳葉，彼此不勝秋。",
            "玉露滴初泣，金風吹更愁。",
            "綠眉甘棄墜，紅臉恨飄流。",
            "歎息是遊子，少年還白頭。"
        ],
        "title": "秋日偶題",
        "id": "6de81737-7d03-4b65-87cb-fc3a286825b8"
    },
    {
        "author": "杜牧",
        "paragraphs": [
            "新城非故里，終日想柴扃。",
            "興罷花還落，愁來酒欲醒。",
            "何人初髪白，幾處亂山青。",
            "遠憶湘江上，漁歌對月聽。"
        ],
        "title": "憶歸",
        "id": "3f5d1c3a-0f7a-4acf-8a5b-0a90f5eda796"
    },
    {
        "author": "杜牧",
        "paragraphs": [
            "朔風高緊掠河樓，白鼻騧郎白罽裘。",
            "有箇當壚明似月，馬鞭斜揖笑回頭。"
        ],
        "title": "偶見",
        "id": "b15e15e7-93ac-4923-bf7b-d5e06a4104a2"
    },
    {
        "author": "杜牧",
        "paragraphs": [
            "日晴空樂下仙雲，俱在涼亭送使君。",
            "莫辭一盞即相請，還是三年更不聞。"
        ],
        "title": "醉倒",
        "id": "09f484d9-6b45-4920-9497-7f9c1e94c4f1"
    },
    {
        "author": "杜牧",
        "paragraphs": [
            "多爲裁詩步竹軒，有時凝思過朝昏。",
            "篇成敢道懷金璞，吟苦唯應似嶺猿。",
            "迷興每慙花月夕，寄愁長在別離魂。",
            "憑君把卷侵寒燭，麗句時傳畫戟門。"
        ],
        "title": "酬許十三秀才兼依來韻",
        "id": "a6ea719c-de54-450a-a810-ec7e136445f7"
    },
    {
        "author": "杜牧",
        "paragraphs": [
            "城日晚悠悠，弦歌在碧流。",
            "夕風飄度曲，煙嶼隱行舟。",
            "問拍擬新令，憐香占彩毬。",
            "當筵雖一醉，寧復緩離愁。"
        ],
        "title": "後池泛舟送王十秀才",
        "id": "9c486955-3227-4d91-a098-df46818ca5c8"
    },
    {
        "author": "杜牧",
        "paragraphs": [
            "誰家洛浦神，十四五來人。",
            "媚髪輕垂額，香衫軟著身。",
            "摘蓮紅袖濕，窺淥翠蛾頻。",
            "飛鵲徒來往，平陽公主親。"
        ],
        "title": "書情",
        "id": "41e6abd8-7f86-47c8-8864-80194d5f471e"
    },
    {
        "author": "杜牧",
        "paragraphs": [
            "華堂今日綺筵開，誰喚分司御史來。",
            "偶發狂言驚滿坐，三重粉面一時回。"
        ],
        "title": "兵部尚書席上作",
        "id": "8b9be387-45c4-434b-b095-169df99f2a87"
    },
    {
        "author": "杜牧",
        "paragraphs": [
            "荆州一萬里，不如蒯易度。",
            "仰首望飛鳴，伊人何異趣。"
        ],
        "title": "驌驦坂",
        "id": "91cb2639-7f72-4881-98fc-ab984c5e1dec"
    },
    {
        "author": "杜牧",
        "paragraphs": [
            "蘆荻花多觸處飛，獨凭虛檻雨微微。",
            "寒林葉落鳥巢出，古渡風高漁艇稀。",
            "雲抱四山終日在，草荒三徑幾時歸。",
            "江城向晚西流急，無限鄉心聞擣衣。"
        ],
        "title": "冬日五湖館水亭懷別",
        "id": "8310ffab-fa9e-473b-b587-7f192954d94d"
    },
    {
        "author": "杜牧",
        "paragraphs": [
            "到曉不成夢，思量堪白頭。",
            "多無百年命，長有萬般愁。",
            "世路應難盡，營生卒未休。",
            "莫言名與利，名利是身讐。"
        ],
        "title": "不寢",
        "id": "79cbc5bd-e582-45c9-81dc-41faae227083"
    },
    {
        "author": "杜牧",
        "paragraphs": [
            "清露白雲明月天，與君齊櫂木蘭船。",
            "南湖風雨一相失，夜泊橫塘心渺然。"
        ],
        "title": "泊松江",
        "id": "8c798165-fe62-41c4-aaff-9d53cca79408"
    },
    {
        "author": "杜牧",
        "paragraphs": [
            "三日去還住，一生焉再遊。",
            "含情碧溪水，重上粲公樓。"
        ],
        "title": "題水西寺",
        "id": "28f10c86-ee73-4720-8e9c-0b39561a8578"
    },
    {
        "author": "杜牧",
        "paragraphs": [
            "衰散相逢洛水邊，却思同在紫薇天。",
            "盡將舟楫板橋去，早晚歸來更濟川。"
        ],
        "title": "贈別宣州崔羣相公",
        "id": "487f4f4a-f3ef-46fb-98cf-4454f7135e85"
    },
    {
        "author": "杜牧",
        "paragraphs": [
            "權門陰進奪移才，驛騎如星墮峽來。",
            "晁氏有恩忠作禍，賈生無罪直爲災。",
            "貞魂誤向崇山沒，冤氣疑從湘水回。",
            "畢竟成功何處是，五湖雲月一帆開。"
        ],
        "title": "聞開江相國宋下世二首 一",
        "id": "b4155273-6b2c-477f-9ddc-08722def1c6a"
    },
    {
        "author": "杜牧",
        "paragraphs": [
            "月落清湘棹不喧，玉杯瑤瑟奠蘋蘩。",
            "誰令力制乘軒鶴，自取機沈在檻猿。",
            "位極乾坤三事貴，謗興華夏一夫冤。",
            "宵衣旰食明天子，日伏青蒲不爲言。"
        ],
        "title": "聞開江相國宋下世二首 二",
        "id": "bfc79005-7c71-4365-bbe6-6ff9b4a7f44a"
    },
    {
        "author": "杜牧",
        "paragraphs": [
            "朝纓初解佐江濆，麋鹿心知自有羣。",
            "漢囿獵稀慵獻賦，楚山耕早任移文。",
            "臥歸漁浦月連海，行望鳳城花隔雲。",
            "關吏不須迎馬笑，去時無意學終軍。"
        ],
        "title": "出關",
        "id": "7efa218b-1573-4c81-91fa-24b9c998caea"
    },
    {
        "author": "杜牧",
        "paragraphs": [
            "雙嵓瀉一川，回馬斷橋前。",
            "古廟陰風地，寒鐘暮雨天。",
            "沙虛留虎跡，水滑帶龍涎。",
            "却下臨江路，潮深無渡船。"
        ],
        "title": "暝投雲智寺渡溪不得却取沿江路往",
        "id": "8bc003c1-d2d3-4708-b014-7048cda8846b"
    },
    {
        "author": "杜牧",
        "paragraphs": [
            "桂檝謫湘渚，三年波上春。",
            "舟寒句溪雪，衣故洛城塵。",
            "客道恥搖尾，皇恩寬犯鱗。",
            "花時去國遠，月夕上樓頻。",
            "賒酒不辭病，傭書非爲貧。",
            "行吟值漁父，坐隱對樵人。",
            "紫陌罷雙轍，碧潭窮一綸。",
            "高秋更南去，煙水是通津。"
        ],
        "title": "宣城贈蕭兵曹",
        "id": "3af260ca-3d83-46a3-b1d3-7f8edac1789e"
    },
    {
        "author": "杜牧",
        "paragraphs": [
            "寥落故人宅，重來身已亡。",
            "古苔殘墨沼，深竹舊書堂。",
            "秋色池館靜，雨聲雲木涼。",
            "無因展交道，日暮倍心傷。"
        ],
        "title": "過鮑溶宅有感",
        "id": "988f49d0-3ae0-4a41-a673-0817a1ea97e0"
    },
    {
        "author": "杜牧",
        "paragraphs": [
            "江城紅葉盡，旅思倍淒涼。",
            "孤夢家山遠，獨眠秋夜長。",
            "道存空倚命，身賤未歸鄉。",
            "南望仍垂淚，天邊鴈一行。"
        ],
        "title": "寄兄弟",
        "id": "584fe075-d3b6-47c4-a182-0c169ca14b5a"
    },
    {
        "author": "杜牧",
        "paragraphs": [
            "有計自安業，秋風罷遠吟。",
            "買山惟種竹，對客更彈琴。",
            "煙起藥厨晚，杵聲松院深。",
            "閑眠得真性，惆悵舊時心。"
        ],
        "title": "秋日",
        "id": "e982c7d4-77e3-47d1-9005-8916b7347c70"
    },
    {
        "author": "杜牧",
        "paragraphs": [
            "憶昨未知道，臨川每羨魚。",
            "世途行處見，人事病來疎。",
            "微雨秋栽竹，孤燈夜讀書。",
            "憐君亦同志，晚歲傍山居。"
        ],
        "title": "卜居招書侶",
        "id": "c4952145-72c2-4da3-b777-a9d307cac272"
    },
    {
        "author": "杜牧",
        "paragraphs": [
            "何處人事少，西峰舊草堂。",
            "曬書秋日晚，洗藥石泉香。",
            "後嶺有微雨，北牕生曉涼。",
            "徒勞問歸路，峰疊遶家鄉。"
        ],
        "title": "西山草堂",
        "id": "403f8c59-dcd9-4a22-82a1-c5c1230b62b0"
    },
    {
        "author": "杜牧",
        "paragraphs": [
            "回報隱居山，莫憂山興闌。",
            "求人顏色盡，知道性情寬。",
            "信譜彈琴誤，緣崖斸藥難。",
            "東臯亦自給，殊愧遠相安。"
        ],
        "title": "貽隱者",
        "id": "6fef4c46-59d0-4a27-823e-8869262b093e"
    },
    {
        "author": "杜牧",
        "paragraphs": [
            "通竹引泉脉，泓澄深石盆。",
            "驚魚翻藻葉，浴鳥上松根。",
            "殘月留山影，高風耗水痕。",
            "誰家洗秋藥，來往自開門。"
        ],
        "title": "石池",
        "id": "eac072c2-87a1-4963-bcea-5c38d28b72ab"
    },
    {
        "author": "杜牧",
        "paragraphs": [
            "琴尊詩思勞，更欲學龍韜。",
            "王粲暫投筆，呂虔初佩刀。",
            "夜吟關月苦，秋望塞雲高。",
            "去去從軍樂，鵰飛岱馬豪。"
        ],
        "title": "送蘇協律從事振武",
        "id": "2b2171cf-cccb-4a93-93c0-f48fcbcfd026"
    },
    {
        "author": "杜牧",
        "paragraphs": [
            "山齋路幾層，敗衲學真乘。",
            "寒暑移雙樹，光陰盡一燈。",
            "風飄高竹雪，泉漲小池冰。",
            "莫訝頻來此，修身欲到僧。"
        ],
        "title": "懷政禪師院",
        "id": "cad612b5-a64b-4663-9313-84c7152468cc"
    },
    {
        "author": "杜牧",
        "paragraphs": [
            "路長春欲盡，歌怨酒多酣。",
            "白社蓮塘北，青袍桂水南。",
            "驛行盤鳥道，船宿避龍潭。",
            "真得詩人趣，煙霞處處諳。"
        ],
        "title": "送荔浦蔣明府赴任",
        "id": "00a3c877-5904-43d5-8248-7327151eb464"
    },
    {
        "author": "杜牧",
        "paragraphs": [
            "念遠坐西閣，華池涵月涼。",
            "書回秋欲盡，酒醒夜初長。",
            "露白蓮衣淺，風清蕙帶香。",
            "前年此佳景，蘭棹醉橫塘。"
        ],
        "title": "秋夕有懷",
        "id": "0b859bef-0c17-45ab-845d-9875dd865677"
    },
    {
        "author": "杜牧",
        "paragraphs": [
            "初霽獨登賞，西樓多遠風。",
            "橫煙秋水上，疎雨夕陽中。",
            "高樹下山鳥，平蕪飛草蟲。",
            "唯應待明月，千里與君同。"
        ],
        "title": "秋霽寄遠",
        "id": "1b368e99-78ba-45ce-9a35-2bf5c0a250bb"
    },
    {
        "author": "杜牧",
        "paragraphs": [
            "臺閣參差倚太陽，年年花發滿山香。",
            "重門勘鎖青春晚，深殿垂簾白日長。",
            "草色芊綿侵御路，泉聲嗚咽繞宮墻。",
            "先皇一去無回駕，紅粉雲環空斷腸。"
        ],
        "title": "經古行宮",
        "id": "35120a7d-9555-479f-9cdc-370dc97d4b74"
    },
    {
        "author": "杜牧",
        "paragraphs": [
            "曾與徑山爲小師，千年僧行衆人知。",
            "夜深月色當禪處，齋後鐘聲到講時。",
            "經雨綠苔侵古畫，過秋紅葉落新詩。",
            "勸君莫厭江城客，雖在風塵別有期。"
        ],
        "title": "宣州開元寺贈惟真上人",
        "id": "4de353cb-66da-46ad-bb87-7fe9a9052fa5"
    },
    {
        "author": "杜牧",
        "paragraphs": [
            "十畝山田近石涵，村居風俗舊曾諳。",
            "簾前白艾驚春燕，籬上青桑待晚蠶。",
            "雲暖採茶來嶺北，月明沽酒過溪南。",
            "陵陽秋盡多歸思，紅樹蕭蕭覆碧潭。"
        ],
        "title": "秋晚懷茅山石涵村舍",
        "id": "1c6c8b83-6bf8-4cf1-a6f9-72a7480931ad"
    },
    {
        "author": "杜牧",
        "paragraphs": [
            "曾話平生志，書齋幾見留。",
            "道孤心易感，恩重力難酬。",
            "獨立千峰晚，頻來一葉秋。",
            "雞鳴應有處，不學淚空流。"
        ],
        "title": "留題李侍御書齋",
        "id": "b7fb92f5-2218-4360-af84-2b553b1060d1"
    },
    {
        "author": "杜牧",
        "paragraphs": [
            "夜程何處宿，山疊樹層層。",
            "孤館閑秋雨，空堂停曙燈。",
            "歌慙漁浦客，詩學雁門僧。",
            "此意無人識，明朝見李膺。"
        ],
        "title": "行次白沙館先寄上河南王侍郎",
        "id": "4f7c94e4-93c7-45ce-8877-2d47cbd22a4b"
    },
    {
        "author": "杜牧",
        "paragraphs": [
            "朝回珮馬草萋萋，年少恩深衛霍齊。",
            "斧鉞舊威龍塞北，池臺新賜鳳城西。",
            "門通碧樹開金鎖，樓對青山倚玉梯。",
            "南陌行人盡廻首，笙歌一曲暮雲低。"
        ],
        "title": "貴遊",
        "id": "d505f107-27db-48e3-8e87-87d5a5a671e6"
    },
    {
        "author": "杜牧",
        "paragraphs": [
            "石城花暖鷓鴣飛，征客春帆秋不歸。",
            "猶自保郎心似石，綾梭夜夜織寒衣。"
        ],
        "title": "越中",
        "id": "c49367d4-cdb7-4cc3-8433-0cac723302aa"
    },
    {
        "author": "杜牧",
        "paragraphs": [
            "蜀道下湘渚，客帆應不迷。",
            "江分三峽響，山竝九華齊。",
            "秋泊鴈初宿，夜吟猿乍啼。",
            "歸時慎行李，莫到石城西。"
        ],
        "title": "聞范秀才自蜀遊江湖",
        "id": "06ac6585-2683-4b5f-b94c-854297f32676"
    },
    {
        "author": "杜牧",
        "paragraphs": [
            "綠蘿縈數匝，本在草堂間。",
            "秋色寄高樹，晝陰籠近山。",
            "移花疎處過，斸藥困時攀。",
            "日暮微風起，難尋舊徑還。"
        ],
        "title": "綠蘿",
        "id": "a5272df5-6b7d-485f-a6bd-f1df33a54ae6"
    },
    {
        "author": "杜牧",
        "paragraphs": [
            "孤舟路漸賒，時見碧桃花。",
            "溪雨灘聲急，巖風樹勢斜。",
            "獼猴懸弱柳，鸂鶒睡橫楂。",
            "謾向仙林宿，無人識阮家。"
        ],
        "title": "宿東橫山瀨",
        "id": "fdbb7018-8746-4c25-a00a-336a1a235075"
    },
    {
        "author": "杜牧",
        "paragraphs": [
            "無機還得罪，直道不傷情。",
            "微雨昏山色，疎籠閉鶴聲。",
            "閑居多野客，高枕見江城。",
            "門外長溪水，憐君又濯纓。"
        ],
        "title": "貽遷客",
        "id": "263c2582-05d9-4f21-b486-bcd547701eaa"
    },
    {
        "author": "杜牧",
        "paragraphs": [
            "南樓送郢客，西郭望荆門。",
            "鳧鵠下寒渚，牛羊歸遠村。",
            "蘭舟倚行棹，桂酒掩餘罇。",
            "重此一留宿，前汀煙月昏。"
        ],
        "title": "陵陽送客",
        "id": "ccdf927c-b0d5-4603-8a99-ac627e88bf7d"
    },
    {
        "author": "杜牧",
        "paragraphs": [
            "潮去潮來洲渚春，山花如繡草如茵。",
            "嚴陵臺下桐江水，解釣鱸魚能幾人。"
        ],
        "title": "寄桐江隱者",
        "id": "59c8555c-d6da-4681-810e-0bbd58a246e7"
    },
    {
        "author": "杜牧",
        "paragraphs": [
            "侯家大道傍，蟬噪樹蒼蒼。",
            "開鎖洞門遠，捲簾官舍涼。",
            "欄圍紅藥盛，架引綠蘿長。",
            "永日一欹枕，故山雲水鄉。"
        ],
        "title": "長興里夏日寄南隣避暑",
        "id": "952142bd-583b-4bbd-bafa-25e37f2d0953"
    },
    {
        "author": "杜牧",
        "paragraphs": [
            "禪牀深竹裏，心與徑山期。",
            "結社多高客，登壇盡小師。",
            "早秋歸寺遠，新雨上灘遲。",
            "別後江雲碧，南齋一首詩。"
        ],
        "title": "送太昱禪師",
        "id": "a3105b52-d9ef-4848-bf48-afb35adbd9f4"
    },
    {
        "author": "杜牧",
        "paragraphs": [
            "玉塞功猶阻，金門事已陳。",
            "世途皆擾擾，鄉黨盡循循。",
            "客道難投足，家聲易發身。",
            "松篁標節晚，蘭蕙吐詞春。",
            "處困羞搖尾，懷忠壯犯鱗。",
            "宅臨三楚水，衣帶二京塵。",
            "歛迹愁山鬼，遺形慕谷神。",
            "採芝先避貴，栽橘早防貧。",
            "弦泛桐材響，杯澄糯醁醇。",
            "但尋陶令集，休獻楚王珍。",
            "林密聞風遠，池平見月勻。",
            "藤龕紅婀娜，苔磴綠嶙峋。",
            "雪樹交梁苑，冰河漲孟津。",
            "面邀文作友，心許德爲隣。",
            "旅館將分被，嬰兒共灑巾。",
            "渭陽連漢曲，京口接漳濱。",
            "通塞時應定，榮枯理會均。",
            "儒流當自勉，妻族更誰親。",
            "照矚三光政，生成四氣仁。",
            "磻溪有心者，垂白肯湮淪。"
        ],
        "title": "梁秀才以早春旅次大梁將歸郊扉言懷兼別示亦蒙見贈凡二十韻走筆依韻",
        "id": "ac22b4fe-0b9a-49bd-ad10-596cc309c935"
    },
    {
        "author": "杜牧",
        "paragraphs": [
            "旅館當年葺，公才此日論。",
            "林繁輕竹祖，樹暗惜桐孫。",
            "鍊藥藏金鼎，疏泉陷石盆。",
            "散科松有節，深薙草無根。",
            "龍臥池猶在，鸎遷谷尚存。",
            "昔爲揚子宅，今是李膺門。",
            "積學螢嘗聚，微詞鳳早吞。",
            "百年明素志，三顧起新恩。",
            "雪耀冰霜冷，塵飛水墨昏。",
            "莫教垂露迹，歲晚雜苔痕。"
        ],
        "title": "川守大夫劉公早歲寓居敦行里肆有題壁十韻今之置第乃獲舊居洛下大僚因有唱和歎詠不足輙獻此詩",
        "id": "d93a5ed7-6c7d-47fe-b394-00b755e2d855"
    },
    {
        "author": "杜牧",
        "paragraphs": [
            "碧樹康莊內，清川鞏洛間。",
            "壇分中岳頂，城繚大河灣。",
            "廣殿含涼靜，深宮積翠閑。",
            "樓齊雲漠漠，橋束水潺潺。",
            "過雨檉枝潤，迎霜柿葉殷。",
            "紫鱗衝晚浪，白鳥背秋山。",
            "月拜西歸表，晨趨北向班。",
            "鴛鴻隨半仗，貔虎護重關。",
            "玉帳才容足，金罇暫解顏。",
            "跡留傷墮屨，恩在樂銜環。",
            "南省蘭先握，東堂桂早攀。",
            "龍門君夭矯，鶯谷我綿蠻。",
            "分薄嵇心懶，哀多庾鬢班。",
            "人慙公幹臥，頻送子牟還。",
            "自覩宸居壯，誰憂國步艱。",
            "只應時與醉，因病縱疎頑。"
        ],
        "title": "中秋日拜起居表晨渡天津橋即事十六韻獻居守相國崔公兼呈工部劉公",
        "id": "81acf292-4b8b-427e-bf96-bfceded135ea"
    },
    {
        "author": "杜牧",
        "paragraphs": [
            "命世須人瑞，匡君在岳靈。",
            "氣和薰北陸，襟曠納東溟。",
            "賦妙排鸚鵡，詩能繼鶺鴒。",
            "蒲親香案色，蘭動粉闈馨。",
            "周孔傳文教，蕭曹授武經。",
            "家童諳禁掖，廐馬識金鈴。",
            "性與姦邪背，心因啓沃冥。",
            "進賢光日月，誅惡助雷霆。",
            "閶闔開時召，簫韶奏處聽。",
            "水精懸御幄，雲母展宮屏。",
            "捧詔巡汧隴，飛書護井陘。",
            "先聲威虎兕，餘力活蟭螟。",
            "榮重秦軍箭，功高漢將銘。",
            "戈鋋迴紫塞，干戚散彤庭。",
            "順美皇恩洽，扶顛國步寧。",
            "禹謨推掌誥，湯網屬司刑。",
            "穉榻蓬萊掩，膺舟鞏洛停。",
            "馬羣先去害，民籍更添丁。",
            "猾吏門長塞，豪家戶不扃。",
            "四知臺上鏡，三惑井中瓶。",
            "雅韻憑開匣，雄鋩待發硎。",
            "火中膠綠樹，泉下斸青萍。",
            "五岳期雙節，三台空一星。",
            "鳳池方注意，麟閣會圖行。",
            "寒暑逾流電，光陰甚建瓴。",
            "散曹分已白，崇直眼由青。",
            "賜第成官舍，傭居起客亭。",
            "松筠侵巷陌，禾黍接郊坰。",
            "宿雨回爲沼，春沙淀作汀。",
            "魚罾棲翡翠，蛛網掛蜻蜓。",
            "遲曉河初轉，傷秋露已零。",
            "夢餘鐘杳杳，吟罷燭熒熒。",
            "字小書難寫，桮遲酒易醒。",
            "久貧驚早鴈，多病放殘螢。",
            "雪勁孤根竹，風彫數莢蓂。",
            "轉喉空婀娜，垂手自娉婷。",
            "脛細摧新履，腰羸減舊鞓。",
            "海邊慵逐臭，塵外怯吞腥。",
            "隱豹窺重巘，潛虯避濁涇。",
            "商歌如不顧，歸棹越南{氵雨/品}。"
        ],
        "title": "分司東都寓居履道叨承川尹劉侍郎大夫恩知上四十韻",
        "id": "b13ef423-0fc6-4e91-a62f-5c5ea99fffb3"
    },
    {
        "author": "杜牧",
        "paragraphs": [
            "西北樓開四望通，殘霞成綺月懸弓。",
            "江村夜漲浮天水，澤國秋生動地風。",
            "高下綠苗千頃盡，新陳紅粟萬箱空。",
            "才微分薄憂何益，却欲回心學塞翁。"
        ],
        "title": "題白雲樓",
        "id": "48b32e82-b781-438a-ae5a-90fcff37ce2b"
    },
    {
        "author": "杜牧",
        "paragraphs": [
            "眼前迎送不曾休，相續輪蹄似水流。",
            "門外若無南北路，人間應免別離愁。",
            "蘇秦六印歸何日，潘岳雙毛去值秋。",
            "莫怪分襟銜淚語，十年耕釣憶滄洲。"
        ],
        "title": "贈別",
        "id": "be357910-9baf-4763-ac3e-3f8a11d074ca"
    },
    {
        "author": "杜牧",
        "paragraphs": [
            "楚國同遊過十霜，萬重心事幾堪傷。",
            "蒹葭露白蓮塘淺，砧杵夜清河漢涼。",
            "雲外山川歸夢遠，天涯歧路客愁長。",
            "寒城欲曉聞吹笛，猶臥東軒月滿牀。"
        ],
        "title": "秋夜與友人宿",
        "id": "c11425c0-11e0-41ea-ba1b-7e0b12fd5b23"
    },
    {
        "author": "杜牧",
        "paragraphs": [
            "九衢塵土遞追攀，馬跡軒車日暮間。",
            "玄髪盡驚爲客換，白頭曾見幾人閑。",
            "空悲浮世雲無定，多感流年水不還。",
            "謝却從前受恩地，歸來依止叩禪關。"
        ],
        "title": "將赴京留贈僧院",
        "id": "168eba54-c8a7-4690-90fd-aeb22b271741"
    },
    {
        "author": "杜牧",
        "paragraphs": [
            "莫戀醉鄉迷酒桮，流年長怕少年催。",
            "西陵水闊魚難到，南國路遙書未回。",
            "匹馬計程愁日盡，一蟬何事引秋來。",
            "相如已定題橋志，江上無由夢釣臺。"
        ],
        "title": "寄湘中友人",
        "id": "08a96355-143c-40eb-9c8b-abcc42b82721"
    },
    {
        "author": "杜牧",
        "paragraphs": [
            "故國歸人酒一盃，暫亭蘭棹共裴回。",
            "村連三峽暮雲起，潮送九江寒雨來。",
            "已作相如投賦計，還憑殷浩寄書迴。",
            "到時若見東籬菊，爲問經霜幾度開。"
        ],
        "title": "江上逢友人",
        "id": "377fd2d1-06c2-44c3-bb4c-301674936478"
    },
    {
        "author": "杜牧",
        "paragraphs": [
            "淒涼遺跡洛川東，浮世榮枯萬古同。",
            "桃李香消金谷在，綺羅魂斷玉樓空。",
            "往年人事傷心外，今日風光屬夢中。",
            "徒想夜泉流客恨，夜泉流恨恨無窮。"
        ],
        "title": "金谷懷古",
        "id": "b014850a-7c92-4dc5-be88-3486cb0bea18"
    },
    {
        "author": "杜牧",
        "paragraphs": [
            "一從分首劒江濱，南國相思寄夢頻。",
            "書去又逢商嶺雪，信回應過洞庭春。",
            "關河日日悲長路，霄漢年年望後塵。",
            "願指丹梯曾到處，莫教猶作獨迷人。"
        ],
        "tags": [
            "洞庭湖"
        ],
        "title": "寄盧先輩",
        "id": "4e52d648-f27f-4c64-a47a-b06696d5e37f"
    },
    {
        "author": "杜牧",
        "paragraphs": [
            "玉管金罇夜不休，如悲晝短惜年流。",
            "歌聲褭褭澈清夜，月色娟娟當翠樓。",
            "枕上暗驚垂釣夢，燈前偏起別家愁。",
            "思量今日英雄事，身到簪裾已白頭。"
        ],
        "title": "南樓夜",
        "id": "7fb76d3a-fa0f-4c28-afc4-73d7f1e1bdca"
    },
    {
        "author": "杜牧",
        "paragraphs": [
            "離魂斷續楚江壖，葉墜初紅十月天。",
            "紫陌事多難暫息，青山長在好閑眠。",
            "方趨上國期干祿，未得空堂學坐禪。",
            "他歲若教如范蠡，也應須入五湖煙。"
        ],
        "tags": [
            "庐山"
        ],
        "title": "行經廬山東林寺",
        "id": "c69eec8e-2a84-4950-9a73-dcd540447c55"
    },
    {
        "author": "杜牧",
        "paragraphs": [
            "西巖曾到讀書堂，穿竹行莎十里強。",
            "湖上夢餘波灩灩，嶺頭愁斷路茫茫。",
            "經過事寄煙霞遠，名利塵隨日月長。",
            "莫道少年頭不白，君看潘岳幾莖霜。"
        ],
        "title": "途中逢故人話西山讀書早曾遊覽",
        "id": "db6298f9-cb5c-4b4c-9707-4959c9a8e114"
    },
    {
        "author": "杜牧",
        "paragraphs": [
            "簾卷平蕪接遠天，暫寬行役到罇前。",
            "是非境裏有閑日，榮辱塵中無了年。",
            "山簇暮雲千野雨，江分秋水九條煙。",
            "馬蹄不道貪西去，爭向一聲高樹蟬。"
        ],
        "title": "將赴京題陵陽王氏水居",
        "id": "1200f8ba-fd2b-4480-b584-99457cf3f081"
    },
    {
        "author": "杜牧",
        "paragraphs": [
            "溪邊楊柳色參差，攀折年年贈別離。",
            "一片風帆望已極，三湘煙水返何時？",
            "多緣去棹將愁遠，猶倚危亭欲下遲。",
            "莫殢酒盃閑過日，碧雲深處是佳期。"
        ],
        "title": "送別",
        "id": "2709de0e-6b44-4c05-b5c9-82915bc83ab8"
    },
    {
        "author": "杜牧",
        "paragraphs": [
            "兩葉愁眉愁不開，獨含惆悵上層臺。",
            "碧雲空斷鴈行處，紅葉已彫人未來。",
            "塞外音書無信息，道傍車馬起塵埃。",
            "功名待寄凌煙閣，力盡遼城不肯迴。"
        ],
        "title": "寄遠",
        "id": "78bd43f1-9a37-410a-9671-f7fbdeaf2443"
    },
    {
        "author": "杜牧",
        "paragraphs": [
            "無力搖風曉色新，細腰爭妬看來頻。",
            "綠陰未覆長堤水，金穗先迎上苑春。",
            "幾處傷心懷遠路，一枝和雨送行塵。",
            "東門門外多離別，愁殺朝朝暮暮人。"
        ],
        "title": "新柳",
        "id": "6699173b-2c98-4aa7-96fd-5ce5f8e5e51d"
    },
    {
        "author": "杜牧",
        "paragraphs": [
            "促促因吟晝短詩，朝驚穠色暮空枝。",
            "無情春色不長久，有限年光多盛衰。",
            "往事只應隨夢裏，勞生何處是閑時？",
            "眼前擾擾日一日，暗送白頭人不知。"
        ],
        "title": "旅懷作",
        "id": "a66dc561-76e6-46d5-855f-8cc039e1f612"
    },
    {
        "author": "杜牧",
        "paragraphs": [
            "萬里銜蘆別故鄉，雲飛雨宿向瀟湘。",
            "數聲孤枕堪垂淚，幾處高樓欲斷腸。",
            "度日翩翩斜避影，臨風一一直成行。",
            "年年辛苦來衡岳，羽翼摧殘隴塞霜。"
        ],
        "title": "鴈",
        "id": "f66b80d5-086e-4f74-91f0-4896c88da754"
    },
    {
        "author": "杜牧",
        "paragraphs": [
            "花開又花落，時節暗中遷。",
            "無計延春日，何能駐少年。",
            "小藂初散蝶，高柳即聞蟬。",
            "繁豔歸何處，滿山啼杜鵑。"
        ],
        "title": "惜春",
        "id": "7ece70a7-c48a-4800-aa3f-5417939ce33f"
    },
    {
        "author": "杜牧",
        "paragraphs": [
            "兩兩戲沙汀，長疑畫不成。",
            "錦機爭織樣，歌曲愛呼名。",
            "好育顧栖息，堪憐泛淺清。",
            "鳧鷗皆爾類，惟羨獨含情。"
        ],
        "title": "鴛鴦",
        "id": "d766bc60-a7aa-4ffd-9ed7-74a4b57080ab"
    },
    {
        "author": "杜牧",
        "paragraphs": [
            "帶霜南去鴈，夜好宿汀沙。",
            "驚起向何處，高飛極海涯。",
            "入雲聲漸遠，離岳路由賒。",
            "歸夢當時斷，參差欲到家。"
        ],
        "title": "聞鴈",
        "id": "f15456a8-72f0-4c28-9e52-7d5194ba4759"
    },
    {
        "author": "杜牧",
        "paragraphs": [
            "湖山翠欲結蒙籠，汗漫誰遊夕照中。",
            "初語燕雛知社日，習飛鷹隼識秋風。",
            "波搖珠樹千尋拔，山鑿金陵萬仞空。",
            "不欲登樓更懷古，斜陽江上正飛鴻。"
        ],
        "title": "江樓晚望",
        "id": "ff7aa762-4959-4037-8af3-5b23c71fec46"
    },
    {
        "author": "杜牧",
        "paragraphs": [
            "金英繁亂拂闌香，明府辭官酒滿缸。",
            "還有玉樓輕薄女，笑他寒燕一雙雙。"
        ],
        "title": "九日",
        "id": "c8b4183c-0bac-4d7f-bc2b-c60bd4f6d975"
    },
    {
        "author": "杜牧",
        "paragraphs": [
            "漢水橫衝蜀浪分，危樓點的拂孤雲。",
            "六年仁政謳歌去，柳遶春堤處處聞。"
        ],
        "title": "寄牛相公",
        "id": "13ba31e4-154a-4a6b-bea0-7d3c3b666235"
    },
    {
        "author": "杜牧",
        "paragraphs": [
            "我乏青雲稱，君無買笑金。",
            "虛傳南國貌，爭奈五陵心。",
            "桂席塵瑤珮，瓊鑪燼水沈。",
            "凝魂空薦夢，低耳悔聽琴。",
            "月落珠簾卷，春寒錦幕深。",
            "誰家樓上笛，何處月明砧？",
            "蘭徑飛蝴蝶，筠籠語翠襟。",
            "和簪拋鳳髻，將淚入鴛衾。",
            "的的新添恨，迢迢絕好音。",
            "文園終病渴，休詠白頭吟。"
        ],
        "title": "爲人題贈二首 一",
        "id": "45d31ad0-1298-4d2b-9791-abf5ae6217a3"
    },
    {
        "author": "杜牧",
        "paragraphs": [
            "綠樹鶯鶯語，平江燕燕飛。",
            "枕前聞[鴈去]，樓上送春歸。",
            "半月縆雙臉，凝腰素一圍。",
            "西牆苔漠漠，南浦夢依依。",
            "有恨簪花懶，無聊鬬草稀。",
            "雕籠長慘淡，蘭畹謾芳菲。",
            "鏡歛青蛾黛，燈挑皓腕肌。",
            "避人勻迸淚，拖袖倚殘暉。",
            "有貌雖桃李，單棲足是非。",
            "雲軿載馭去，寒夜看裁衣。"
        ],
        "title": "爲人題贈二首 二",
        "id": "7b17ef17-afc8-4012-a1d4-38c60d838bbf"
    },
    {
        "author": "杜牧",
        "paragraphs": [
            "學他趨世少深機，紫閣青霄半掩扉。",
            "山路遠懷王子晉，詩家長憶謝玄暉。",
            "百年不肯疎榮辱，雙鬢終應老是非。",
            "人道青山歸去好，青山曾有幾人歸。"
        ],
        "title": "懷紫閣山",
        "id": "2f8e8fcd-3837-44c6-a8ed-8d5fad1b89a8"
    },
    {
        "author": "杜牧",
        "paragraphs": [
            "長懸青紫與芳枝，塵剎無應免別離。",
            "馬上多于在家日，罇前堪憶少年時。",
            "關河客夢還鄉遠，雨雪山程出店遲。",
            "却羨高人終此老，軒車過盡不知誰。"
        ],
        "title": "題孫逸人山居",
        "id": "74ca8f60-156f-4e8d-be89-af81e81a4e21"
    },
    {
        "author": "杜牧",
        "paragraphs": [
            "道傍高木盡依依，落葉驚風處處飛。",
            "未到鄉關聞早鴈，獨於客路授寒衣。",
            "煙霞舊想長相阻，書劒投人久不歸。",
            "何日一名隨事了，與君同採碧溪薇。"
        ],
        "title": "中途寄友人",
        "id": "972e906f-1d41-4dbd-91a6-cea7d0ac0103"
    },
    {
        "author": "杜牧",
        "paragraphs": [
            "自是尋春去校遲，不須惆悵怨芳時。",
            "狂風落盡深紅色，綠葉成陰子滿枝。"
        ],
        "tags": [
            "春天",
            "写景",
            "抒情"
        ],
        "title": "悵詩",
        "id": "db854b4c-e12b-4df4-a689-38b9b21c92fc"
    },
    {
        "author": "杜牧",
        "paragraphs": [
            "越兵驅綺羅，越女唱吳歌。",
            "宮燼花聲少，臺荒麋跡多。",
            "茱萸垂曉露，菡萏落秋波。",
            "無遣君王醉，滿城嚬翠蛾。"
        ],
        "title": "吳宮詞二首 一",
        "id": "09c0b985-2860-4c36-9819-34bf9492b4cb"
    },
    {
        "author": "杜牧",
        "paragraphs": [
            "香逕遶吳宮，千帆落照中。",
            "鶴鳴山苦雨，魚躍水多風。",
            "城帶晚莎綠，池連秋蓼紅。",
            "當年國門外，誰信伍員忠。"
        ],
        "title": "吳宮詞二首 二",
        "id": "2bb8eaf8-053d-4a82-a3f2-50ef87acb86e"
    },
    {
        "author": "杜牧",
        "paragraphs": [
            "始發碧江口，曠然諧遠心。",
            "風清舟在鑑，日落水浮金。",
            "瓜步逢潮信，臺城過雁音。",
            "故鄉何處是，雲外即喬林。"
        ],
        "title": "金陵",
        "id": "c42792a9-b483-48a9-8f8d-b0ed6d22db1c"
    },
    {
        "author": "杜牧",
        "paragraphs": [
            "小院無人雨長苔，滿庭修竹間疎槐。",
            "春愁兀兀成幽夢，又被流鶯喚醒來。"
        ],
        "title": "即事",
        "id": "2087940b-efb1-46e8-9f42-9d61118e2f65"
    },
    {
        "author": "杜牧",
        "paragraphs": [
            "雲堦月地一相過，未抵經年別恨多。",
            "最恨明朝洗車雨，不教回脚渡天河。"
        ],
        "title": "七夕",
        "id": "4f748737-934b-41fb-92a1-15ac0106f5ff"
    },
    {
        "author": "杜牧",
        "paragraphs": [
            "朵朵精神葉葉柔，雨晴香拂醉人頭。",
            "石家錦幛依然在，閑倚狂風夜不收。"
        ],
        "title": "薔薇花",
        "id": "978ec320-75b9-4de0-b0a1-4bf2f24deba9"
    },
    {
        "author": "杜牧",
        "paragraphs": [
            "幽人聽達曙，聊罷蘇牀琴。",
            "魚多知海熟，藥少覺山貧。",
            "土控吳兼越，州連歙與池。",
            "山河地襟帶，軍鎮國藩維。",
            "綠水櫂雲月，洞庭歸路長。",
            "春橋垂酒幔，夜柵集茶檣。",
            "箬影沈溪暖，蘋花遶郭香。",
            "經冬野菜青青色，未臘山梅樹樹花。",
            "半破前峰月。"
        ],
        "tags": [
            "洞庭湖"
        ],
        "title": "句",
        "id": "9f60ca29-73a7-4d6d-920c-163e1757cd78"
    },
    {
        "author": "許渾",
        "paragraphs": [
            "蓮塘移畫舸，泛泛日華清。",
            "水暖魚頻躍，煙秋雁早鳴。",
            "舞疑回雪態，歌轉遏雲聲。",
            "客散山公醉，風高月滿城。"
        ],
        "title": "陪王尚書泛舟蓮池",
        "id": "2bfd5f7d-2db9-40e9-9756-e662b1f26902"
    },
    {
        "author": "許渾",
        "paragraphs": [
            "爲儒白髮生，鄉里早聞名。",
            "煖酒雪初下，讀書山欲明。",
            "字形翻鳥跡，詩調合猿聲。",
            "門外滄浪水，知君欲濯纓。"
        ],
        "title": "贈裴處士",
        "id": "e1f232cc-76bc-49e2-9939-c9afe9382fd7"
    },
    {
        "author": "許渾",
        "paragraphs": [
            "飛舞北風涼，玉人歌玉堂。",
            "簾帷增曙色，珠翠發寒光。",
            "柳重絮微濕，梅繁花未香。",
            "茲辰賀豐歲，簫鼓宴梁王。"
        ],
        "title": "對雪",
        "id": "66eef6e0-819c-4d4b-ba83-72358755f2d9"
    },
    {
        "author": "許渾",
        "paragraphs": [
            "筇杖倚柴關，都城賣卜還。",
            "雨中耕白水，雲外斸青山。",
            "有藥身長健，無機性自閑。",
            "即應生羽翼，華表在人間。"
        ],
        "title": "王居士",
        "id": "37d5c005-1f9d-475d-b6f6-4db178d71dfe"
    },
    {
        "author": "許渾",
        "paragraphs": [
            "遙夜泛清瑟，西風生翠蘿。",
            "殘螢委玉露，早鴈拂銀河。",
            "高樹曉還密，遠山晴更多。",
            "淮南一葉下，自覺老煙波。"
        ],
        "tags": [
            "写景",
            "秋天",
            "唐诗三百首",
            "五言律诗"
        ],
        "title": "早秋三首 一",
        "id": "fedb06cc-37da-4aaf-8f39-85ebcb08b947"
    },
    {
        "author": "許渾",
        "paragraphs": [
            "一葉下前墀，淮南人已悲。",
            "蹉跎青漢望，迢遰白雲期。",
            "老信相如渴，貧憂曼倩飢。"
        ],
        "title": "早秋三首 二",
        "id": "63cfaf6e-f0d7-4b7a-a1b6-156d046d6549"
    },
    {
        "author": "許渾",
        "paragraphs": [
            "薊北雁猶遠，淮南人已悲。",
            "殘桃間墮井，新菊亦侵籬。",
            "書劒豈相誤，琴尊聊自持。",
            "西齋風雨夜，更有詠貧詩。"
        ],
        "title": "早秋三首 三",
        "id": "cdc94ca1-bd5e-43a2-8233-581d68b277de"
    },
    {
        "author": "許渾",
        "paragraphs": [
            "一衲老禪牀，吾生半異鄉。",
            "管弦愁裏老，書劒夢中忙。",
            "鳥急山初暝，蟬稀樹正涼。",
            "又歸何處去，塵路月蒼蒼。"
        ],
        "title": "洛東蘭若夜歸",
        "id": "8871da0e-5659-48ca-b47e-4fdc2871e542"
    },
    {
        "author": "許渾",
        "paragraphs": [
            "書劒南歸去，山扉別幾年。",
            "苔侵巖下路，果落洞中泉。",
            "紅葉高齋雨，青蘿曲檻煙。",
            "寧知遠游客，羸馬太行前。"
        ],
        "title": "送段覺歸杜曲閑居",
        "id": "97d990bf-0a3d-42bf-ad1f-20ab8a7eae80"
    },
    {
        "author": "許渾",
        "paragraphs": [
            "詩僧與釣翁，千里兩情通。",
            "雲帶鴈門雪，水連漁浦風。",
            "心期榮辱外，名挂是非中。",
            "歲晚亦歸去，田園清洛東。"
        ],
        "title": "寄天鄉寺仲儀上人富春孫處士",
        "id": "4c200404-86a6-44c1-be5d-925f67a29a2b"
    },
    {
        "author": "許渾",
        "paragraphs": [
            "何處是西林，疎鐘復遠砧。",
            "鴈來秋水闊，鴉盡夕陽沈。",
            "婚嫁乖前志，功名異夙心。",
            "湯師不可問，江上碧雲深。"
        ],
        "title": "寄契盈上人",
        "id": "db574e31-99c3-42fa-8b45-00bb52037cad"
    },
    {
        "author": "許渾",
        "paragraphs": [
            "桂樹綠層層，風微煙露凝。",
            "簷楹銜落月，幃幌映殘燈。",
            "蘄簟曙香冷，越瓶秋水澄。",
            "心閑即無事，何異住山僧。"
        ],
        "title": "晨起二首 一",
        "id": "1b38cd90-d673-48c6-a71c-d09b9c622e25"
    },
    {
        "author": "許渾",
        "paragraphs": [
            "殘月皓煙露，掩門深竹齋。",
            "水蟲鳴曲檻，山鳥下空階。",
            "清鏡曉看髪，素琴秋寄懷。",
            "因知北窗客，日與世情乖。"
        ],
        "title": "晨起二首 二",
        "id": "5416fc63-68d3-4259-88ac-6278432931e8"
    },
    {
        "author": "許渾",
        "paragraphs": [
            "南北信多岐，生涯半別離。",
            "地窮山盡處，江泛水寒時。",
            "露曉蒹葭重，霜晴橘柚垂。",
            "無勞促回檝，千里有心期。"
        ],
        "title": "曉發鄞江北渡寄崔韓二先輩",
        "id": "4a1fa9b2-6635-453a-b2ce-bba56021376c"
    },
    {
        "author": "許渾",
        "paragraphs": [
            "月沈霜已凝，無夢竟寒燈。",
            "寄世何殊客，修身未到僧。",
            "二毛梳上雪，雙淚枕前冰。",
            "借問曹溪路，山多路幾層。"
        ],
        "title": "盈上人",
        "id": "13693ea3-2a58-4c7e-a114-af3df8816d71"
    },
    {
        "author": "許渾",
        "paragraphs": [
            "城勢已坡陀，城邊東逝波。",
            "綠桑非苑樹，青草是宮莎。",
            "山暝牛羊少，水寒鳧鴈多。",
            "因高一回首，還詠黍離歌。"
        ],
        "title": "廣陵道中",
        "id": "c8eb5ada-10d7-423a-aae6-647f4a1c6c9f"
    },
    {
        "author": "許渾",
        "paragraphs": [
            "誰家歌褭褭，孤枕在西樓。",
            "竹色寒清簟，松香染翠幬。",
            "月移珠殿曉，風遰玉箏秋。",
            "日出應移棹，三湘萬里愁。"
        ],
        "title": "宿開元寺樓",
        "id": "c8599f94-fc90-443f-8a40-d556f8724b2b"
    },
    {
        "author": "許渾",
        "paragraphs": [
            "霜霰不凋色，兩株交石壇。",
            "未秋紅實淺，經夏綠陰寒。",
            "露重蟬鳴急，風多鳥宿難。",
            "何如西禁柳，晴舞玉闌干。"
        ],
        "title": "洞靈觀冬青",
        "id": "1e82eadf-3c24-49c0-9771-bcb4bddabc6e"
    },
    {
        "author": "許渾",
        "paragraphs": [
            "商洛轉江濆，一杯聊送君。",
            "劒愁龍失伴，琴怨鶴離羣。",
            "楚驛枕秋水，湘帆凌暮雲。",
            "猿聲斷腸夜，應向雨中聞。"
        ],
        "title": "送友人自荆襄歸江東",
        "id": "6ba82d59-8e2e-4ade-8f2a-48df44825c5c"
    },
    {
        "author": "許渾",
        "paragraphs": [
            "西風帆勢輕，南浦遍離情。",
            "菊豔含秋水，荷花遰雨聲。",
            "扣舷灘鳥沒，移棹草蟲鳴。",
            "更憶前年別，槐花滿鳳城。"
        ],
        "title": "送同年崔先輩",
        "id": "ad9d3fdf-78b1-4091-a5f3-394608cb87c4"
    },
    {
        "author": "許渾",
        "paragraphs": [
            "珍禽暫不扃，飛舞躍前庭。",
            "翠網摧金距，雕籠減繡翎。",
            "月圓疑望鏡，花暖似依屏。",
            "何必舊巢去，山山芳草青。"
        ],
        "title": "山雞",
        "id": "1a6f80c1-092b-4534-bd0b-a602cf0e9914"
    },
    {
        "author": "許渾",
        "paragraphs": [
            "昔年雙頡頏，池上靄春暉。",
            "霄漢力猶怯，稻粱心已違。",
            "蘆洲寒獨宿，榆塞夜孤飛。",
            "不及營巢燕，西風相伴歸。"
        ],
        "title": "孤鴈",
        "id": "b06445bc-ad26-4e2f-8364-b3effc4c0a18"
    },
    {
        "author": "許渾",
        "paragraphs": [
            "南國浣紗伴，盈盈天下姝。",
            "盤金明繡帶，動珮響羅襦。",
            "素手怨瑤瑟，清心悲玉壺。",
            "春華坐銷落，未忍泣蘼蕪。"
        ],
        "title": "寓懷",
        "id": "4f19cf9e-5a90-47ff-8a55-9f3a9db209f8"
    },
    {
        "author": "許渾",
        "paragraphs": [
            "康衢一望通，河洛正天中。",
            "樓勢排高鳳，橋形架斷虹。",
            "遠山晴帶雪，寒水晚多風。",
            "幾日還攜手，鳥鳴花滿宮。"
        ],
        "title": "洛中遊眺貽同志",
        "id": "d62f99e9-ef65-448f-9930-7fdb06e4c06a"
    },
    {
        "author": "許渾",
        "paragraphs": [
            "微風起畫鸞，金翠暗珊珊。",
            "晚樹垂朱實，春篁露粉竿。",
            "散香蘄簟滑，沈水越瓶寒。",
            "猶恐何郎熱，冰生白玉盤。"
        ],
        "title": "夏日戲題郭別駕東堂",
        "id": "eda154d7-9bbf-4c0e-be4f-342c0e1128c7"
    },
    {
        "author": "許渾",
        "paragraphs": [
            "久客怨長夜，西風吹鴈聲。",
            "雲移河漢淺，月泛露華清。",
            "掩瑟獨凝思，緩歌空寄情。",
            "門前有歸路，迢遰洛陽城。"
        ],
        "title": "長安旅夜",
        "id": "f4e91c5f-14bf-48ee-ad1b-a4430e1a5e15"
    },
    {
        "author": "許渾",
        "paragraphs": [
            "池寒柳復凋，獨宿夜迢迢。",
            "雨頂冠應冷，風毛劒欲飄。",
            "故巢迷碧水，舊侶越丹霄。",
            "不是無歸處，心高多寂寥。"
        ],
        "title": "鸂鶒",
        "id": "20b87aaa-89cf-47f9-b711-534ec1c996c8"
    },
    {
        "author": "許渾",
        "paragraphs": [
            "陵前春不盡，陵下夜何窮。",
            "未信金蠶老，先驚玉燕空。",
            "挽移蘭殿月，笳引柏城風。",
            "自此隨龍馭，橋山翠靄中。"
        ],
        "title": "懿安皇太后挽歌詞",
        "id": "96facf2a-2d4b-4c7d-ae52-592710f0e8f9"
    },
    {
        "author": "許渾",
        "paragraphs": [
            "自爾出門去，淚痕長滿衣。",
            "家貧爲客早，路遠得書稀。",
            "文字何人賞，煙波幾日歸。",
            "秋風正搖落，孤鴈又南飛。"
        ],
        "title": "示弟",
        "id": "e7dd7ca6-3e1f-47ba-b5a0-09c950cf0ba2"
    },
    {
        "author": "許渾",
        "paragraphs": [
            "鴈門歸去遠，垂老脫袈裟。",
            "蕭寺休爲客，曹溪便寄家。",
            "綠琪千歲樹，黃槿四時花。",
            "別怨應無限，門前桂水斜。"
        ],
        "title": "送楊處士叔初卜居曲江",
        "id": "a3271f92-09a8-4fc5-93c4-6258d5ba2ea0"
    },
    {
        "author": "許渾",
        "paragraphs": [
            "山多水不窮，一葉似漁翁。",
            "鳥浴寒潭雨，猿吟暮嶺風。",
            "雜英垂錦繡，衆籟合絲桐。",
            "應有曹溪路，千巖萬壑中。"
        ],
        "title": "發靈溪館",
        "id": "e4935d66-666b-4003-8ad9-24879fdc118c"
    },
    {
        "author": "許渾",
        "paragraphs": [
            "松偃石牀平，何人識姓名。",
            "溪冰寒棹響，巖雪夜窗明。",
            "機盡心猿伏，神閑意馬行。",
            "應知此來客，身世兩無情。"
        ],
        "title": "題杜居士",
        "id": "f894e67f-f9c3-4e7b-979d-00e8dabd743b"
    },
    {
        "author": "許渾",
        "paragraphs": [
            "停車祀聖女，涼葉下陰風。",
            "龍氣石牀濕，鳥聲山廟空。",
            "長眉留桂綠，丹臉寄蓮紅。",
            "莫學陽臺畔，朝雲暮雨中。"
        ],
        "title": "神女祠",
        "id": "925cae85-b045-4109-af8e-607819e6d254"
    },
    {
        "author": "許渾",
        "paragraphs": [
            "酒酣輕別恨，酒醒復離憂。",
            "遠水應移棹，高峯更上樓。",
            "簟涼清露夜，琴響碧天秋。",
            "重惜芳尊宴，滿城無舊游。"
        ],
        "title": "送李定言南遊",
        "id": "0acee9d4-9c93-4139-aeda-cbd22d787387"
    },
    {
        "author": "許渾",
        "paragraphs": [
            "蒼蒼松桂陰，殘月半西岑。",
            "素壁寒燈暗，紅爐夜火深。",
            "廚開山鼠散，鐘盡嶺猿吟。",
            "行役方如此，逢師嬾話心。"
        ],
        "title": "早發中巖寺別契直上人",
        "id": "5779c07f-80fc-414b-8dc6-76ee7c14b5cd"
    },
    {
        "author": "許渾",
        "paragraphs": [
            "飛閣極層臺，終南此路回。",
            "山形朝闕去，河勢抱關來。",
            "鴈過秋風急，蟬鳴宿霧開。",
            "平生無限意，驅馬任塵埃。"
        ],
        "title": "行次潼關題驛後軒",
        "id": "6aa2fd24-3a53-4459-a2cb-a141d9343dfe"
    },
    {
        "author": "許渾",
        "paragraphs": [
            "南齋夢釣竿，晨起月猶殘。",
            "露重螢依草，風高蝶委蘭。",
            "池光秋鏡澈，山色曉屏寒。",
            "更戀陶彭澤，無心議去官。"
        ],
        "title": "晨至南亭呈裴明府",
        "id": "b9ef9f61-44e2-453d-8f46-809449fd3b85"
    },
    {
        "author": "許渾",
        "paragraphs": [
            "楚翁秦塞住，昔事李輕車。",
            "白社貧思橘，青門老仰瓜。",
            "讀書三逕草，沽酒一籬花。",
            "更欲尋芝朮，商山便寄家。"
        ],
        "title": "灞東題司馬郊園",
        "id": "3683ef45-e2e6-49d1-af4e-fcf55925b925"
    },
    {
        "author": "許渾",
        "paragraphs": [
            "晚過石屏村，村長日漸曛。",
            "僧歸下嶺見，人語隔溪聞。",
            "谷響寒耕雪，山明夜燒雲。",
            "家家扣銅鼓，欲賽魯將軍。"
        ],
        "title": "游維山新興寺宿石屏村謝叟家",
        "id": "4112cb7e-bf6b-4476-becd-9392aec49d61"
    },
    {
        "author": "許渾",
        "paragraphs": [
            "名高猶素衣，窮巷掩荆扉。",
            "漸老故人少，久貧豪客稀。",
            "塞雲橫劒望，山月抱琴歸。",
            "幾日藍溪醉，藤花拂釣磯。"
        ],
        "title": "送從兄歸隱藍溪二首 一",
        "id": "84c91cd2-10a8-4d62-8d03-4a5d73ccb3b6"
    },
    {
        "author": "許渾",
        "paragraphs": [
            "京洛多高蓋，憐兄劇斷蓬。",
            "身隨一劒老，家入萬山空。",
            "夜憶蕭關月，行悲易水風。",
            "無人知此意，甘臥白雲中。"
        ],
        "title": "送從兄歸隱藍溪二首 二",
        "id": "fb58f507-ddc3-4bbd-be19-06d2889c88a3"
    },
    {
        "author": "許渾",
        "paragraphs": [
            "燕鴈下秋塘，田家自此忙。",
            "移蔬通遠水，收果待繁霜。",
            "野碓舂秔滑，山廚焙茗香。",
            "客來還有酒，隨事宿茅堂。"
        ],
        "title": "村舍",
        "id": "9f9d8df6-46d6-44b2-9b7b-c6e2081702c9"
    },
    {
        "author": "許渾",
        "paragraphs": [
            "疊嶂平蕪外，依依識舊邦。",
            "氣高詩易怨，愁極酒難降。",
            "樹暗支公院，山寒謝守窗。",
            "殷勤樓下水，幾日到荆江。"
        ],
        "title": "思歸",
        "id": "ac9288a2-ad21-45fc-8208-c449ed069dfe"
    },
    {
        "author": "許渾",
        "paragraphs": [
            "天晚日沈沈，歸舟繫柳陰。",
            "江村平見寺，山郭遠聞砧。",
            "樹密猿聲響，波澄鴈影深。",
            "榮華暫時事，誰識子陵心。"
        ],
        "title": "晚泊七里灘",
        "id": "4d728f52-c34d-433e-b22a-bf13d6380617"
    },
    {
        "author": "許渾",
        "paragraphs": [
            "近逢商洛客，知爾住南塘。",
            "草閣平春水，柴門掩夕陽。",
            "隨蜂收野蜜，尋麝采生香。",
            "更憶前年醉，松花滿石牀。"
        ],
        "title": "寄題南山王隱居",
        "id": "91a79230-f568-44ab-825a-a57a4d3f00b0"
    },
    {
        "author": "許渾",
        "paragraphs": [
            "帶月飯行侶，西游關塞長。",
            "晨雞鳴遠戍，宿鴈起寒塘。",
            "雲卷四山雪，風凝千樹霜。",
            "誰家游俠子，沈醉臥蘭堂。"
        ],
        "title": "晨裝",
        "id": "80b5251d-f467-4589-b268-1a12592369f3"
    },
    {
        "author": "許渾",
        "paragraphs": [
            "斸藥去還歸，家人半掩扉。",
            "山風藤子落，溪雨豆花肥。",
            "寺遠僧來少，橋危客到稀。",
            "不聞砧杵動，應解製荷衣。"
        ],
        "title": "題韋隱居西齋",
        "id": "5dae0e95-3506-4a0a-a9e8-53960ec35271"
    },
    {
        "author": "許渾",
        "paragraphs": [
            "萬里不辭勞，寒裝疊緼袍。",
            "停車山店雨，挂席海門濤。",
            "鷹勢暮偏急，鶴聲秋更高。",
            "知君北邙路，留劒泣黃蒿。"
        ],
        "title": "送李溟秀才西行",
        "id": "c93792f9-5858-4a15-8ed6-ecd32441ecc9"
    },
    {
        "author": "許渾",
        "paragraphs": [
            "將軍久已沒，行客自興哀。",
            "功業山長在，繁華水不回。",
            "亂藤侵廢井，荒菊上叢臺。",
            "借問此中事，幾家歌舞來。"
        ],
        "title": "經馬鎮西宅",
        "id": "b7390785-10d9-4bc3-9af9-70e3c774d9b9"
    },
    {
        "author": "許渾",
        "paragraphs": [
            "藤杖叩松關，春溪斸藥還。",
            "雨晴巢燕急，波暖浴鷗閑。",
            "倚檻花臨水，回舟月照山。",
            "憶歸師莫笑，書劒在人間。"
        ],
        "title": "重遊鬱林寺道玄上人院",
        "id": "85d58eb2-4f47-465d-a136-408cacf26ef9"
    },
    {
        "author": "許渾",
        "paragraphs": [
            "疑與武陵通，青溪碧嶂中。",
            "水寒深見石，松晚靜聞風。",
            "遯迹驅雞吏，冥心失馬翁。",
            "纔應畢婚嫁，還此息微躬。"
        ],
        "title": "泛溪",
        "id": "52dcd2d6-4257-4e42-b5e5-28b6d01415f0"
    },
    {
        "author": "許渾",
        "paragraphs": [
            "琴清詩思勞，更欲學龍韜。",
            "王粲暫停筆，呂虔初佩刀。",
            "夜吟關月靜，秋望塞雲高。",
            "去去從軍樂，鵰飛代馬豪。"
        ],
        "title": "送樓煩李別駕",
        "id": "4e2b23d0-14e2-4055-a8d2-a9f4ed90fe72"
    },
    {
        "author": "許渾",
        "paragraphs": [
            "故人日已遠，身事與誰論。",
            "性拙難趨世，心孤易感恩。",
            "秋悲憐宋玉，夜舞笑劉琨。",
            "徒有干時策，青山尚掩門。"
        ],
        "title": "聞兩河用兵因貽友人",
        "id": "bee7dc17-e38c-4756-885f-1d7c422cf46a"
    },
    {
        "author": "許渾",
        "paragraphs": [
            "醉舞任生涯，褐寬烏帽斜。",
            "庾公先在郡，疎傅早還家。",
            "林晚鳥爭樹，園春蜂護花。",
            "高吟應更逸，嵩洛舊煙霞。"
        ],
        "title": "獻白尹",
        "id": "0d726f81-2211-4151-9bb4-6f59bbac3361"
    },
    {
        "author": "許渾",
        "paragraphs": [
            "雲屋何年客，青山白日長。",
            "種花春掃雪，看籙夜焚香。",
            "上象壺中闊，平生夢裏忙。",
            "幸承仙籍後，乞取大還方。"
        ],
        "title": "茅山贈梁尊師",
        "id": "b93db053-2961-48be-86b9-0756a74ab797"
    },
    {
        "author": "許渾",
        "paragraphs": [
            "澗梅寒正發，莫信笛中吹。",
            "素豔雪凝樹，清香風滿枝。",
            "折驚山鳥散，攜任野蜂隨。",
            "今日從公醉，何人倒接䍦。"
        ],
        "title": "聞薛先輩陪大夫看早梅因寄",
        "id": "eddec6b2-bcd2-454b-939a-b4165317282e"
    },
    {
        "author": "許渾",
        "paragraphs": [
            "酒闌橫劒歌，日暮望關河。",
            "道直去官早，家貧爲客多。",
            "山昏函谷雨，木落洞庭波。",
            "莫盡遠游興，故園荒薜蘿。"
        ],
        "tags": [
            "洞庭湖"
        ],
        "title": "送前緱氏韋明府南游",
        "id": "7843035d-54ca-495e-a134-799205580a0a"
    },
    {
        "author": "許渾",
        "paragraphs": [
            "松亞竹珊珊，心知萬井歡。",
            "山明迷舊徑，溪滿漲新瀾。",
            "客醉瑤臺曙，兵防玉塞寒。",
            "紅樓知有酒，誰肯學袁安。"
        ],
        "title": "看雪",
        "id": "cae58fed-90b3-4662-b9a4-728c392f97dc"
    },
    {
        "author": "許渾",
        "paragraphs": [
            "心法本無住，流沙歸復來。",
            "錫隨山鳥動，經附海船回。",
            "洗足柳遮寺，坐禪花委苔。",
            "唯將一童子，又欲上天台。"
        ],
        "title": "贈僧",
        "id": "b2b99c5e-e0da-49f3-b293-d71c5b404e8f"
    },
    {
        "author": "許渾",
        "paragraphs": [
            "高寺移清宴，漁舟繫綠蘿。",
            "潮平秋水闊，雲歛暮山多。",
            "廣檻停簫鼓，繁弦散綺羅。",
            "西樓半牀月，莫問夜如何。"
        ],
        "title": "趨慈和寺移宴",
        "id": "08824232-c3d6-4670-81a4-59fab9a554b4"
    },
    {
        "author": "許渾",
        "paragraphs": [
            "孤城漏未殘，徒侶拂征鞍。",
            "洛北去游遠，淮南歸夢闌。",
            "曉燈回壁暗，晴雪卷簾寒。",
            "強盡主人酒，出門行路難。"
        ],
        "title": "留贈偃師主人",
        "id": "fa8170d0-81ea-4583-8484-c10f60fb8a3d"
    },
    {
        "author": "許渾",
        "paragraphs": [
            "高人亦未閑，來往楚雲間。",
            "劒在心應壯，書窮鬢已斑。",
            "落帆秋水寺，驅馬夕陽山。",
            "明日南昌尉，空齋又掩關。"
        ],
        "title": "送南陵李少府",
        "id": "52115b43-aaab-4d61-b404-0d43dedef0dc"
    },
    {
        "author": "許渾",
        "paragraphs": [
            "南北斷蓬飛，別多相見稀。",
            "更傷今日酒，未換昔年衣。",
            "舊友幾人在，故鄉何處歸？",
            "秦原向西路，雲晚雪霏霏。"
        ],
        "title": "別韋處士",
        "id": "84a40be5-cd3b-498a-829d-452aaebd6d70"
    },
    {
        "author": "許渾",
        "paragraphs": [
            "鱸鱠與蒪羹，西風片席輕。",
            "潮回孤島晚，雲歛衆山晴。",
            "丹羽下高閣，黃花垂古城。",
            "因秋倍多感，鄉樹接咸京。"
        ],
        "title": "九日登樟亭驛樓",
        "id": "e174911d-3ccf-46fe-ba9c-7c815fb842dc"
    },
    {
        "author": "許渾",
        "paragraphs": [
            "昔年湖上客，留訪雪山翁。",
            "王氏船猶在，蕭家寺已空。",
            "月高花有露，煙合水無風。",
            "處處多遺韻，何曾入剡中。"
        ],
        "title": "再遊越中傷朱餘慶協律好直上人",
        "id": "f0f7e42b-1b55-4bc1-806d-6bff4553d3fd"
    },
    {
        "author": "許渾",
        "paragraphs": [
            "愛樹滿西津，津亭墮淚頻。",
            "素車應度洛，珠履更歸秦。",
            "水接三湘暮，山通五嶺春。",
            "傷離與懷舊，明日白頭人。"
        ],
        "title": "京口津亭送張崔二侍御",
        "id": "e75685d9-1b7a-47b9-a61c-626f0295dcaf"
    },
    {
        "author": "許渾",
        "paragraphs": [
            "離別奈情何，江樓凝豔歌。",
            "蕙蘭秋露重，蘆葦夜風多。",
            "深怨寄清瑟，遠愁生翠蛾。",
            "酒酣相顧起，明月棹寒波。"
        ],
        "title": "江樓夜別",
        "id": "f569440d-43b1-4550-b457-6db79ec5517e"
    },
    {
        "author": "許渾",
        "paragraphs": [
            "山空葉復落，一逕下新安。",
            "風急渡溪晚，雪晴歸寺寒。",
            "尋雲策藤杖，向日倚蒲團。",
            "寧憶西游客，勞勞歌路難。"
        ],
        "title": "送惟素上人歸新安",
        "id": "64534330-2243-4baf-ba90-86dfc324761a"
    },
    {
        "author": "許渾",
        "paragraphs": [
            "山斷水茫茫，洛人西路長。",
            "笙歌留遠棹，風雨寄華堂。",
            "紅壁耿秋燭，翠簾凝曉香。",
            "誰堪從此去，雲樹滿陵陽。"
        ],
        "title": "霅上宴別",
        "id": "fa790d33-c9ed-40bf-8ae0-f1071d003bdc"
    },
    {
        "author": "許渾",
        "paragraphs": [
            "花落水潺潺，十年離舊山。",
            "夜愁添白髮，春淚減朱顏。",
            "孤劒北游塞，遠書東出關。",
            "逢君話心曲，一醉灞陵間。"
        ],
        "title": "下第別友人楊至之",
        "id": "2a51616d-dabb-4327-8917-1f66187b5277"
    },
    {
        "author": "許渾",
        "paragraphs": [
            "車馬長安道，誰知大隱心。",
            "蠻僧留古鏡，蜀客寄新琴。",
            "曬藥竹齋暖，擣茶松院深。",
            "思君一相訪，殘雪似山陰。"
        ],
        "title": "尋戴處士",
        "id": "7e8a43db-d4c8-4bc5-b962-80b94004ceba"
    },
    {
        "author": "許渾",
        "paragraphs": [
            "殷勤解金鎖，昨夜雨淒淒。",
            "山淺憶巫峽，水寒思建溪。",
            "遠尋紅樹宿，深向白雲啼。",
            "好覓來時路，煙蘿莫共迷。"
        ],
        "title": "放猿",
        "id": "b5bec487-a3df-469c-a069-b8d2ce92074b"
    },
    {
        "author": "許渾",
        "paragraphs": [
            "身賤與心違，秋風生旅衣。",
            "久貧辭國遠，多病在家稀。",
            "山暝客初散，樹涼人未歸。",
            "西都萬餘里，明旦別柴扉。"
        ],
        "title": "將離郊園留示弟姪",
        "id": "8b208bff-3a2e-48a1-bbaf-c5c9cba720d6"
    },
    {
        "author": "許渾",
        "paragraphs": [
            "月涼風靜夜，歸客泊巖前。",
            "橋響犬遙吠，庭空人散眠。",
            "紫蒲低水檻，紅葉半江船。",
            "自有還家計，南湖二頃田。"
        ],
        "title": "夜歸丁卯橋村舍",
        "id": "b594270e-32d5-4cc7-bd15-05bb17ea198e"
    },
    {
        "author": "許渾",
        "paragraphs": [
            "昔人詩酒地，芳草思王孫。",
            "白水半塘岸，青山橫郭門。",
            "懸巖碑已折，盤石井猶存。",
            "無處繼行樂，野花空一尊。"
        ],
        "title": "題青山館",
        "id": "c62b0d58-fa1d-4473-af0d-7cd2311ee658"
    },
    {
        "author": "許渾",
        "paragraphs": [
            "蕭蕭凌雪霜，濃翠異三湘。",
            "疎影月移壁，寒聲風滿堂。",
            "捲簾秋更早，高枕夜偏長。",
            "忽憶秦溪路，萬竿今正涼。"
        ],
        "title": "秋日衆哲館對竹",
        "id": "64924211-3ff5-4000-a085-94e5792e8fa5"
    },
    {
        "author": "許渾",
        "paragraphs": [
            "遶屋遍桑麻，村南第一家。",
            "林繁樹勢直，溪轉水紋斜。",
            "竹院晝看筍，藥欄春賣花。",
            "故園歸未得，到此是天涯。"
        ],
        "title": "春日題韋曲野老村舍二首 一",
        "id": "8e3f0315-9583-4fa9-8370-6c24ef2ca34d"
    },
    {
        "author": "許渾",
        "paragraphs": [
            "北嶺枕南塘，數家村落長。",
            "鶯啼幼婦嬾，蠶出小姑忙。",
            "煙草近溝濕，風花臨路香。",
            "自憐非楚客，春望亦心傷。"
        ],
        "title": "春日題韋曲野老村舍二首 二",
        "id": "e4ffe075-391f-4beb-9bde-be14f35decbf"
    },
    {
        "author": "許渾",
        "paragraphs": [
            "蕭寺暫相逢，離憂滿病容。",
            "寒齋秋少燕，陰壁夜多蛩。",
            "樹暗水千里，山深雲萬重。",
            "懷君在書信，莫過鴈回峯。"
        ],
        "title": "崇聖寺別楊至之",
        "id": "82bfa4c6-3b4b-46ba-b11e-08e18a922b60"
    },
    {
        "author": "許渾",
        "paragraphs": [
            "氣逸何人識，才高舉世疑。",
            "禰生狂善賦，陶令醉能詩。",
            "碧水鱸魚思，青山鵩鳥悲。",
            "至今孤塚在，荆棘楚江湄。"
        ],
        "title": "途經李翰林墓",
        "id": "4d70f6a6-abed-4cfc-9785-731b1b2ee812"
    },
    {
        "author": "許渾",
        "paragraphs": [
            "故人天下定，垂釣碧巖幽。",
            "舊跡隨臺古，高名寄水流。",
            "鳥喧羣木晚，蟬急衆山秋。",
            "更待新安月，憑君暫駐舟。"
        ],
        "title": "嚴陵釣臺貽行侶",
        "id": "c83eb0b6-daca-4a7c-8904-e5d2d15a5479"
    },
    {
        "author": "許渾",
        "paragraphs": [
            "南樓春一望，雲水共昏昏。",
            "野店歸山路，危橋帶郭村。",
            "晴煙和草色，夜雨長溪痕。",
            "下岸誰家住，殘陽半掩門。"
        ],
        "title": "南樓春望",
        "id": "04b29b89-63cc-48fa-8c07-7eb3995d658f"
    },
    {
        "author": "許渾",
        "paragraphs": [
            "飄飄隨晚浪，杯影入鷗羣。",
            "岸凍千船雪，巖陰一寺雲。",
            "夜燈江北見，寒磬水西聞。",
            "鶴嶺煙霞在，歸期不羨君。"
        ],
        "title": "送無夢道人先歸甘露寺",
        "id": "a1b6e3cd-f5d1-4d41-8808-44960fd345ad"
    },
    {
        "author": "許渾",
        "paragraphs": [
            "綠樹蔭青苔，柴門臨水開。",
            "簟涼初熟麥，枕膩乍經梅。",
            "魚躍海風起，鼉鳴江雨來。",
            "佳人竟何處，日夕上樓臺。"
        ],
        "title": "閑居孟夏即事",
        "id": "a3722838-827a-4595-9ced-c7f0c4afcb92"
    },
    {
        "author": "許渾",
        "paragraphs": [
            "磻溪連灞水，商嶺接秦山。",
            "青漢不回駕，白雲長掩關。",
            "雀喧知鶴靜，鳧戲識鷗閑。",
            "却笑南昌尉，悠悠城市間。"
        ],
        "title": "題灞西駱隱士",
        "id": "35a7b4a1-7173-40de-b5d2-c1cea2893e4c"
    },
    {
        "author": "許渾",
        "paragraphs": [
            "溪亭四面山，橫柳半溪灣。",
            "蟬響螳螂急，魚深翡翠閑。",
            "水寒留客醉，月上與僧還。",
            "猶戀蕭蕭竹，西齋未掩關。"
        ],
        "title": "溪亭二首 一",
        "id": "bafc5477-4e0d-4f6b-b111-db86d0b48d39"
    },
    {
        "author": "許渾",
        "paragraphs": [
            "暖枕眠溪柳，僧齋昨夜期。",
            "茶香秋夢後，松韻晚吟時。",
            "共戲魚翻藻，爭棲鳥墜枝。",
            "重陽應一醉，栽菊助東籬。"
        ],
        "title": "溪亭二首 二",
        "id": "cfbcc91f-a55a-4549-8899-eb5ebca01489"
    },
    {
        "author": "許渾",
        "paragraphs": [
            "紅葉晚蕭蕭，長亭酒一瓢。",
            "殘雲歸太華，疎雨過中條。",
            "樹色隨山迥，河聲入海遙。",
            "帝鄉明日到，猶自夢漁樵。"
        ],
        "tags": [
            "唐诗三百首",
            "写景",
            "送别",
            "五言律诗"
        ],
        "title": "秋日赴闕題潼關驛樓",
        "id": "292c14cd-151f-4321-a94c-46fc86693eb3"
    },
    {
        "author": "許渾",
        "paragraphs": [
            "吳歌咽深思，楚客怨歸程。",
            "寺曉樓臺迥，江秋管吹清。",
            "早潮低水檻，殘月下山城。",
            "惆悵回舟日，湘南春草生。"
        ],
        "title": "吳門送客早發",
        "id": "c02e478c-589f-4ce4-b682-6cec1573dc1b"
    },
    {
        "author": "許渾",
        "paragraphs": [
            "禪牀深竹裏，心與徑山期。",
            "結社多高客，登壇盡小師。",
            "早秋歸寺遠，新雨上灘遲。",
            "別後江雲碧，南齋一首詩。"
        ],
        "title": "送太昱禪師",
        "id": "c57515fd-9841-4bf1-b949-bf171705c4ca"
    },
    {
        "author": "許渾",
        "paragraphs": [
            "征車何軋軋，南北極天涯。",
            "孤枕易爲客，遠書難到家。",
            "鄉連雲外樹，城閉月中花。",
            "猶有扁舟思，前年別若耶。"
        ],
        "title": "旅懷",
        "id": "224486d6-50d2-4c4e-968c-867aa36b2dd2"
    },
    {
        "author": "許渾",
        "paragraphs": [
            "秋來水上亭，幾處似巖扃。",
            "戲鳥翻江葉，游龜帶綠萍。",
            "管弦心戚戚，羅綺鬢星星。",
            "行樂非吾事，西齋尚有螢。"
        ],
        "title": "南亭與首公讌集",
        "id": "8002dd4f-2224-4acc-8d4a-f1ff73ad75d2"
    },
    {
        "author": "許渾",
        "paragraphs": [
            "東西車馬塵，鞏洛與咸秦。",
            "山月夜行客，水煙朝渡人。",
            "樹涼風皓皓，灘淺石磷磷。",
            "會待功名就，扁舟寄此身。"
        ],
        "title": "早發壽安次永壽渡",
        "id": "1d0d24ca-2be7-4404-9256-365c9895c11a"
    },
    {
        "author": "許渾",
        "paragraphs": [
            "漠漠故宮地，月涼風露幽。",
            "雞鳴荒戍曉，鴈過古城秋。",
            "楊柳北歸路，蒹葭南渡舟。",
            "去鄉今已遠，更上望京樓。"
        ],
        "title": "泊松江渡",
        "id": "97392a14-7813-463e-b6e6-2e08a9935fd4"
    },
    {
        "author": "許渾",
        "paragraphs": [
            "宴罷衆賓散，長歌攜一巵。",
            "溪亭相送遠，山郭獨歸遲。",
            "風檻夕雲散，月軒寒露滋。",
            "病來雙鬢白，不是舊離時。"
        ],
        "title": "送魚思別處士歸有懷",
        "id": "4ec5cc11-be31-4e2a-ac72-b39b64d9fc4e"
    },
    {
        "author": "許渾",
        "paragraphs": [
            "越兵驅綺羅，越女唱吳歌。",
            "宮盡燕聲少，臺荒麋跡多。",
            "茱萸垂曉露，菡萏落秋波。",
            "無復君王醉，滿城顰翠蛾。"
        ],
        "title": "重經姑蘇懷古二首 一",
        "id": "1780ff68-d310-4276-a966-e2bd6c80817a"
    },
    {
        "author": "許渾",
        "paragraphs": [
            "香逕遶吳宮，千帆落照中。",
            "鸛鳴山欲雨，魚躍水多風。",
            "城帶晚莎綠，池連秋蓼紅。",
            "當年國門外，誰識伍員忠。"
        ],
        "title": "重經姑蘇懷古二首 二",
        "id": "3146b0b3-5192-4ec2-b0c1-591da35cb6fc"
    },
    {
        "author": "許渾",
        "paragraphs": [
            "草堂近西郭，遙對敬亭開。",
            "枕膩海雲起，簟涼山雨來。",
            "高歌懷地肺，遠賦憶天台。",
            "應學相如志，終須駟馬回。"
        ],
        "title": "將赴京師留題孫處士山居二首 一",
        "id": "917c409c-9e63-45af-9052-9a5190c2a5c9"
    },
    {
        "author": "許渾",
        "paragraphs": [
            "西巖有高興，路僻幾人知。",
            "松蔭花開晚，山寒酒熟遲。",
            "游從隨野鶴，休息遇靈龜。",
            "長見鄰翁說，容華似舊時。"
        ],
        "title": "將赴京師留題孫處士山居二首 二",
        "id": "22c1c18c-d0c1-4e96-ba26-37ddfc3828b1"
    },
    {
        "author": "許渾",
        "paragraphs": [
            "懷土泣京華，舊山歸路賒。",
            "靜依禪客院，幽學野人家。",
            "林晚鳥爭樹，園春蝶護花。",
            "東門有閑地，誰種邵平瓜。"
        ],
        "title": "下第寓居崇聖寺感事",
        "id": "db201840-8273-4d1d-a365-f5ab532cb5e2"
    },
    {
        "author": "許渾",
        "paragraphs": [
            "山在水滔滔，流年欲二毛。",
            "湘潭歸夢遠，燕趙客程勞。",
            "露曉紅蘭重，雲晴碧樹高。",
            "逢秋正多感，萬里別同袍。"
        ],
        "title": "曉發天井關寄李師晦",
        "id": "5ad092f9-fb3d-4df3-a94d-319a018591b4"
    },
    {
        "author": "許渾",
        "paragraphs": [
            "端居換時節，離恨隔龍瀧。",
            "苔色上春閣，柳陰移晚窗。",
            "寄懷因桂水，流淚極楓江。",
            "此日南來使，金盤魚一雙。"
        ],
        "title": "喜遠書",
        "id": "8f1fcea5-5eae-440c-9ac0-a19b8ef54797"
    },
    {
        "author": "許渾",
        "paragraphs": [
            "南國別經年，雲晴波接天。",
            "蒲深鸂鶒戲，花暖鷓鴣眠。",
            "竹暗湘妃廟，楓陰楚客船。",
            "唯應洞庭月，萬里共嬋娟。"
        ],
        "tags": [
            "洞庭湖"
        ],
        "title": "懷江南同志",
        "id": "71e82353-6624-4fc3-9266-929715c33939"
    },
    {
        "author": "許渾",
        "paragraphs": [
            "故國無歸處，官閑憶遠遊。",
            "吳僧秣陵寺，楚客洞庭舟。",
            "久病先知雨，長貧早覺秋。",
            "壯心能幾許，伊水更東流。"
        ],
        "tags": [
            "洞庭湖"
        ],
        "title": "洛中秋日",
        "id": "bba418a8-d57c-4614-9293-d5022c332af7"
    },
    {
        "author": "許渾",
        "paragraphs": [
            "尊前萬里愁，楚塞與皇州。",
            "雲識瀟湘雨，風知鄠杜秋。",
            "潮平猶倚棹，月上更登樓。",
            "他日滄浪水，漁歌對白頭。"
        ],
        "title": "將赴京師蒜山津送客還荆渚",
        "id": "0501d2f2-fccc-45d1-8320-5b4c8a3ccc70"
    },
    {
        "author": "許渾",
        "paragraphs": [
            "來往幾經過，前軒枕大河。",
            "遠帆春水闊，高寺夕陽多。",
            "蝶影下紅藥，鳥聲喧綠蘿。",
            "故山歸未得，徒詠採芝歌。"
        ],
        "title": "潼關蘭若",
        "id": "e49e4df5-f884-4ba2-bb01-9dd8e6d21762"
    },
    {
        "author": "許渾",
        "paragraphs": [
            "豔陽無處避，皎潔不成容。",
            "素質添瑤水，清光散玉峯。",
            "眠鷗猶戀草，棲鶴未離松。",
            "聞在金鑾望，羣仙對九重。"
        ],
        "title": "翫殘雪寄江南尹劉大夫",
        "id": "5ecfdff1-9784-4be0-8201-02eee3d7fe11"
    },
    {
        "author": "許渾",
        "paragraphs": [
            "傾幕來華館，淹留二使君。",
            "舞移清夜月，歌斷碧空雲。",
            "海郡樓臺接，江船劒戟分。",
            "明時自騫翥，無復歎離羣。"
        ],
        "title": "陪越中使院諸公鏡波館餞明台裴鄭二使君",
        "id": "5acbc4e8-85af-412f-9e6e-e9dfa2e9ad07"
    },
    {
        "author": "許渾",
        "paragraphs": [
            "江行春欲半，孤枕弋陽堤。",
            "雲暗猶飄雪，潮寒未應溪。",
            "飲猿聞棹散，飛鳥背船低。",
            "此路成幽絕，家山鞏洛西。"
        ],
        "title": "春泊弋陽",
        "id": "ee8771a9-82fa-4d35-85c0-970ab7ebad8d"
    },
    {
        "author": "許渾",
        "paragraphs": [
            "吳僧誦經罷，敗衲倚蒲團。",
            "鐘韻花猶歛，樓陰月向殘。",
            "晴山開殿響，秋水捲簾寒。",
            "獨恨孤舟去，千灘復萬灘。"
        ],
        "title": "晨別翛然上人",
        "id": "209079c5-08ba-4a9f-9c64-f055b5b4242f"
    },
    {
        "author": "許渾",
        "paragraphs": [
            "蕭蕭蘆荻花，郢客獨辭家。",
            "遠棹依山響，危檣轉浦斜。",
            "水寒澄淺石，潮落漲虛沙。",
            "莫與征徒望，鄉園去漸賒。"
        ],
        "title": "送客江行",
        "id": "5e0c24ab-2d9e-4ad8-aaf7-007c63f6f436"
    },
    {
        "author": "許渾",
        "paragraphs": [
            "西巖一磬長，僧起樹蒼蒼。",
            "開殿灑寒水，誦經焚晚香。",
            "竹風雲漸散，杉露月猶光。",
            "無復重來此，歸舟凌夕陽。"
        ],
        "title": "將歸塗口宿鬱林寺道玄上人院二首 一",
        "id": "9ccee73e-3244-44fe-9d43-20c505ddded4"
    },
    {
        "author": "許渾",
        "paragraphs": [
            "春尋採藥翁，歸路宿禪宮。",
            "雲起客眠處，月殘僧定中。",
            "藤花深洞水，槲葉滿山風。",
            "清境不能住，朝朝慙遠公。"
        ],
        "title": "將歸塗口宿鬱林寺道玄上人院二首 二",
        "id": "30ad002b-2a7a-4af3-bb8d-827344c43a03"
    },
    {
        "author": "許渾",
        "paragraphs": [
            "潺湲遶門水，未省濯纓塵。",
            "鳥散千巖曙，蜂來一逕春。",
            "杉松還待客，芝朮不求人。",
            "寧學磻溪叟，逢時罷隱淪。"
        ],
        "title": "題宣州元處士幽居",
        "id": "eac5f393-1297-4d29-98be-df08f1e75332"
    },
    {
        "author": "許渾",
        "paragraphs": [
            "南樓送郢客，西郭見荆門。",
            "鳧鵠下寒渚，牛羊歸遠村。",
            "蘭舟倚行掉，桂酒掩餘尊。",
            "重此一留宿，前村煙水昏。"
        ],
        "title": "送李秀才",
        "id": "4f3382c9-9dae-4be5-a239-b7f321a60527"
    },
    {
        "author": "許渾",
        "paragraphs": [
            "儒翁九十餘，舊向此山居。",
            "生寄一壺酒，死留千卷書。",
            "檻摧新竹少，池淺故蓮疎。",
            "但有子孫在，帶經還荷鋤。"
        ],
        "title": "題倪處士舊居",
        "id": "81beea63-3272-426d-b9f8-7dcde441d20d"
    },
    {
        "author": "許渾",
        "paragraphs": [
            "曾經黑山虜，一劒出重圍。",
            "年長窮書意，時清隱釣磯。",
            "高齋雲外住，瘦馬月中歸。",
            "唯說鄉心苦，春風鴈北飛。"
        ],
        "title": "贈梁將軍",
        "id": "2059680c-58b9-4996-b797-4a3aaadf63d8"
    },
    {
        "author": "許渾",
        "paragraphs": [
            "適意極春日，南臺披薜蘿。",
            "花光晴漾漾，山色晝峨峨。",
            "湘水美人遠，信陵豪客多。",
            "唯憑一瓢酒，彈瑟縱高歌。"
        ],
        "title": "春望思舊游",
        "id": "02be451e-a9e6-48de-9dc9-3de4b28dc469"
    },
    {
        "author": "許渾",
        "paragraphs": [
            "三年嬰酒渴，高臥似袁安。",
            "秋色鬢應改，夜涼心已寬。",
            "風衣藤簟滑，露井竹牀寒。",
            "臥憶郊扉月，恩深未挂冠。"
        ],
        "title": "病中二首 一",
        "id": "b60708b2-6c5f-4eee-8e29-3940efe65462"
    },
    {
        "author": "許渾",
        "paragraphs": [
            "私歸人暫適，扶杖遶西林。",
            "風急柳溪響，露寒莎徑深。",
            "一身仍白髮，萬慮只丹心。",
            "此意無言處，高窗託素琴。"
        ],
        "title": "病中二首 二",
        "id": "99b70822-e572-4068-bba5-895e14031fda"
    },
    {
        "author": "許渾",
        "paragraphs": [
            "[官]靜亦無能，平生少面朋。",
            "務開唯印吏，公退只棊僧。",
            "藥鼎初寒火，書龕欲夜燈。",
            "安知北溟水，終日送摶鵬。"
        ],
        "title": "姑熟官舍寄汝洛友人",
        "id": "748e0791-96ce-4280-b298-c027d69c3bac"
    },
    {
        "author": "許渾",
        "paragraphs": [
            "樓臺橫復重，猶有半巖空。",
            "蘿洞淺深水，竹廊高下風。",
            "晴山疎雨後，秋樹斷雲中。",
            "未盡平生意，孤帆又向東。"
        ],
        "title": "恩德寺",
        "id": "e61831c5-d0be-4905-bb80-dd0e95eb8f76"
    },
    {
        "author": "許渾",
        "paragraphs": [
            "羽客鍊丹井，井留人已無。",
            "舊泉青石下，餘甃碧山隅。",
            "雲朗鏡開匣，月寒冰在壺。",
            "仍聞釀仙酒，此水過瓊酴。"
        ],
        "title": "天竺寺題葛洪井",
        "id": "b2970098-8c3d-4acf-b136-960b759cd15a"
    },
    {
        "author": "許渾",
        "paragraphs": [
            "簟涼襟袖清，月沒尚殘星。",
            "山果落秋院，水花開曉庭。",
            "疎藤風嫋嫋，圓桂露冥冥。",
            "正憶江南寺，巖齋聞誦經。"
        ],
        "title": "朗上人院晨坐",
        "id": "44098361-dbe7-4210-b972-a8fcd93447bc"
    },
    {
        "author": "許渾",
        "paragraphs": [
            "無辭一杯酒，昔日與君深。",
            "秋色換歸鬢，曙光生別心。",
            "桂花山廟冷，楓樹水樓陰。",
            "此路千餘里，應勞楚客吟。"
        ],
        "title": "送客歸湘楚",
        "id": "3438c909-a367-4633-b0ab-a09a0c787f59"
    },
    {
        "author": "許渾",
        "paragraphs": [
            "往年公子宅，夜宴樂難忘。",
            "高竹動疎翠，早蓮飄暗香。",
            "珠盤凝寶瑟，綺席遰華觴。",
            "今日皆何處，閉門春草長。"
        ],
        "title": "過故友舊居",
        "id": "480317ec-d52e-477f-b710-46d742e023c6"
    },
    {
        "author": "許渾",
        "paragraphs": [
            "津亭多別離，楊柳半無枝。",
            "住接猿啼處，行逢鴈過時。",
            "江風颺帆急，山月下樓遲。",
            "還就西齋宿，煙波勞夢思。"
        ],
        "title": "送客歸峽中",
        "id": "4ecb56f4-59a7-42a1-b6ab-7e6f6144403c"
    },
    {
        "author": "許渾",
        "paragraphs": [
            "斸石種松子，數根侵杳冥。",
            "天寒猶講律，雨暗尚尋經。",
            "小殿燈千盞，深爐水一瓶。",
            "碧雲多別思，休到望溪亭。"
        ],
        "title": "題冲沼上人院",
        "id": "87e871cd-309f-432c-abac-35e91bce9d08"
    },
    {
        "author": "許渾",
        "paragraphs": [
            "仙署淹清景，雪華松桂陰。",
            "夜凌瑤席宴，春寄玉京吟。",
            "燭晃垂羅幙，香寒重繡衾。",
            "相思不相訪，煙月剡溪深。"
        ],
        "title": "和畢員外雪中見寄",
        "id": "1b25f617-6076-42e9-a9dc-e986e5509bc6"
    },
    {
        "author": "許渾",
        "paragraphs": [
            "酒醲花一樹，何暇卓文君。",
            "客坐長先飲，公閑半已曛。",
            "水鄉春足雨，山郭夜多雲。",
            "何似參禪理，榮枯盡不聞。"
        ],
        "title": "春醉",
        "id": "c05d0c7e-3480-47cb-9073-b4408e445f99"
    },
    {
        "author": "許渾",
        "paragraphs": [
            "病客與僧閑，頻來不掩關。",
            "高窗雲外樹，疎磬雨中山。",
            "離索秋蟲響，登臨夕鳥還。",
            "心知落帆處，明日淛河灣。"
        ],
        "title": "題岫上人院",
        "id": "fc750ec6-3a85-4488-9cbd-758d481e5997"
    },
    {
        "author": "許渾",
        "paragraphs": [
            "綠水暖青蘋，湘潭萬里春。",
            "瓦尊迎海客，銅鼓賽江神。",
            "避雨松楓岸，看雲楊柳津。",
            "長安一杯酒，座上有歸人。"
        ],
        "title": "送客南歸有懷",
        "id": "fe9dedd5-31d7-445e-94d9-2071c4bb1bc6"
    },
    {
        "author": "許渾",
        "paragraphs": [
            "西巖一徑通，知學採芝翁。",
            "寒暑丹心外，光陰白髮中。",
            "水深魚避釣，雲迥鶴辭籠。",
            "坐想還家日，人非井邑空。"
        ],
        "title": "李生棄官入道因寄",
        "id": "cca6b982-e260-414d-9c5e-298a07298639"
    },
    {
        "author": "許渾",
        "paragraphs": [
            "侯門大道傍，蟬噪樹蒼蒼。",
            "開鏁洞門遠，下簾賓館涼。",
            "欄圍紅藥盛，架引綠蘿長。",
            "永日一欹枕，故山雲水鄉。"
        ],
        "title": "長興里夏日南鄰避暑",
        "id": "67ad6ed1-104c-4bf7-9547-58005168a6fd"
    },
    {
        "author": "許渾",
        "paragraphs": [
            "恨與前歡隔，愁因此會同。",
            "跡高芸閣吏，名散雪樓翁。",
            "城閉三秋雨，帆飛一夜風。",
            "酒醒鱸鱠美，應在竟陵東。"
        ],
        "title": "送韓校書",
        "id": "3599333c-7e9d-4897-92d4-0bc31381791b"
    },
    {
        "author": "許渾",
        "paragraphs": [
            "城高不可下，永日一登臨。",
            "曲檻涼飆急，空樓返照深。",
            "葦花迷夕棹，梧葉散秋砧。",
            "謾作歸田賦，蹉跎歲欲陰。"
        ],
        "title": "秋晚登城",
        "id": "afd48c75-6501-4167-a8b2-149d47b05919"
    },
    {
        "author": "許渾",
        "paragraphs": [
            "來暮亦何愁，金貂在鷁舟。",
            "斾隨寒浪動，帆帶夕陽收。",
            "布令滕王閣，裁詩郢客樓。",
            "即應歸鳳沼，中外贊天休。"
        ],
        "tags": [
            "滕王阁"
        ],
        "title": "江西鄭常侍赴鎮之日有寄因酬和",
        "id": "d1c05e8f-d3c3-47dd-ad5a-d531f29da487"
    },
    {
        "author": "許渾",
        "paragraphs": [
            "風度龍山暗，雲凝象闕陰。",
            "瑞花瓊樹合，仙草玉苗深。",
            "欲醉梁王酒，先調楚客琴。",
            "即應攜手去，將此助商霖。"
        ],
        "title": "蒙河南劉大夫見示與吏部張公喜雪酬唱輒敢攀和",
        "id": "7487d0b0-b96b-4af7-a297-933e1558f377"
    },
    {
        "author": "許渾",
        "paragraphs": [
            "年來不自得，一望幾傷心。",
            "風轉蕙蘭色，月移松桂陰。",
            "馬隨邊草遠，帆落海雲深。",
            "明旦各分首，更聽梁甫吟。"
        ],
        "title": "下第送宋秀才游岐下楊秀才還江東",
        "id": "e779d798-62ec-4ba8-aef8-22c14546179f"
    },
    {
        "author": "許渾",
        "paragraphs": [
            "城下水縈回，潮衝野艇來。",
            "鳥驚山果落，龜泛綠萍開。",
            "白首書千卷，朱顏酒一杯。",
            "南軒自流涕，不是望燕臺。"
        ],
        "title": "南亭偶題",
        "id": "e6d4076b-7980-456f-b002-4120afa4c148"
    },
    {
        "author": "許渾",
        "paragraphs": [
            "春草越吳間，心期旦夕還。",
            "酒鄉逢客病，詩境遇僧閑。",
            "倚棹冰生浦，登樓雪滿山。",
            "東風不可待，歸鬢坐斑斑。"
        ],
        "title": "與裴三十秀才自越西歸望亭阻凍登虎丘山寺精舍",
        "id": "2b498332-b5f5-4640-acb5-29477af681bc"
    },
    {
        "author": "許渾",
        "paragraphs": [
            "清湘弔屈原，垂淚擷蘋蘩。",
            "謗起乘軒鶴，機沈在檻猨。",
            "乾坤三事貴，華夏一夫冤。",
            "寧有唐虞世，心知不爲言。"
        ],
        "title": "太和初靖恭里感事",
        "id": "3ce2a6ae-98e8-46bd-b9c1-05f545f7ea1d"
    },
    {
        "author": "許渾",
        "paragraphs": [
            "蘆葦暮修修，溪禽上釣舟。",
            "露涼花歛夕，風靜竹含秋。",
            "素志應難契，清言豈易求。",
            "相歡一瓢酒，明日醉西樓。"
        ],
        "title": "與侯春時同年南池夜話",
        "id": "c82ff6ae-cdc3-4651-ba33-f93beb4286da"
    },
    {
        "author": "許渾",
        "paragraphs": [
            "車馬楚城壕，清歌送濁醪。",
            "露花羞別淚，煙草讓歸袍。",
            "鳥浴春塘暖，猨吟暮嶺高。",
            "尋仙在仙骨，不用廢牛刀。"
        ],
        "title": "廣陵送剡縣薛明府赴任",
        "id": "291429aa-73ad-4373-9dfc-28b4a96ba982"
    },
    {
        "author": "許渾",
        "paragraphs": [
            "何必老林泉，冥心便是禪。",
            "講時開院去，齋後下簾眠。",
            "鏡朗燈分焰，香銷印絕煙。",
            "真乘不可到，雲盡月明天。"
        ],
        "title": "遊果晝二僧院",
        "id": "fc378fa9-aae1-40b4-815c-a56650da4fa5"
    },
    {
        "author": "許渾",
        "paragraphs": [
            "燕鴈水鄉飛，京華信自稀。",
            "簟瓢貧守道，書劒病忘機。",
            "疊鼓吏初散，繁鐘鳥獨歸。",
            "高梧與疎柳，風雨似郊扉。"
        ],
        "title": "題官舍",
        "id": "576b6d5c-a5f5-4522-a39b-aea6c86c5523"
    },
    {
        "author": "許渾",
        "paragraphs": [
            "丹葉下西樓，知君萬里愁。",
            "鐘非黔峽寺，帆是敬亭舟。",
            "山色和雲暮，湖光共月秋。",
            "天台多道侶，何惜更南遊。"
        ],
        "title": "酬報先上人登樓見寄",
        "id": "670ad077-f5fa-4393-b323-d605218b8a4a"
    },
    {
        "author": "許渾",
        "paragraphs": [
            "身閑白日長，何處不尋芳？",
            "山崦登樓寺，谿灣泊晚檣。",
            "洞花蜂聚蜜，巖栢麝留香。",
            "若指求仙路，劉郎學阮郎。"
        ],
        "title": "曉過鬱林寺戲呈李明府",
        "id": "c0c91f10-cd6a-4092-a67e-ae8173e48057"
    },
    {
        "author": "許渾",
        "paragraphs": [
            "禪扉倚石梯，雲濕雨淒淒。",
            "草色分松逕，泉聲咽稻畦。",
            "棹移灘鳥沒，鐘斷嶺猨啼。",
            "入夜花如雪，回舟憶剡溪。"
        ],
        "title": "泛舟尋鬱林寺道玄上人遇雨而返因寄",
        "id": "67c7cf51-4004-4fb6-b94e-848fb86cac95"
    },
    {
        "author": "許渾",
        "paragraphs": [
            "臺殿冠嵯峨，春來日日過。",
            "水分諸院少，雲近上方多。",
            "衆籟凝絲竹，繁英耀綺羅。",
            "酒酣詩自逸，乘月棹寒波。"
        ],
        "title": "鬱林寺",
        "id": "083cdd5f-b1ac-4aee-82cb-87d076e86dda"
    },
    {
        "author": "許渾",
        "paragraphs": [
            "西林本行殿，池榭日坡陁。",
            "雨過水初漲，雲開山漸多。",
            "曉街垂御柳，秋院閉宮莎。",
            "借問龍歸處，鼎湖空碧波。"
        ],
        "title": "題崇聖寺",
        "id": "3921d439-6153-48a0-8c8c-0993f2cb6b94"
    },
    {
        "author": "許渾",
        "paragraphs": [
            "宅前雲水滿，高興一書生。",
            "垂釣有深意，望山多遠情。",
            "夜棊留客宿，春酒勸僧傾。",
            "未作干時計，何人問姓名。"
        ],
        "title": "贈高處士",
        "id": "6fd46c5b-6283-408e-b838-07dc82cbd15c"
    },
    {
        "author": "許渾",
        "paragraphs": [
            "老歸江上寺，不忘舊師恩。",
            "駐錫逢山色，停杯見浪痕。",
            "秋濤吞楚驛，曉月上荆門。",
            "爲訪題詩處，莓苔幾字存。"
        ],
        "title": "送僧歸金山寺",
        "id": "370ceeec-e080-44af-ab76-9e0215cee632"
    },
    {
        "author": "許渾",
        "paragraphs": [
            "花在舞樓空，年年依舊紅。",
            "淚光停曉露，愁態倚春風。",
            "開處妾先死，落時君亦終。",
            "東流兩三片，應在夜泉中。"
        ],
        "title": "金谷桃花",
        "id": "629f0831-43f0-4a07-8875-8abbd83f47b5"
    },
    {
        "author": "許渾",
        "paragraphs": [
            "香徑小船通，菱歌遶故宮。",
            "魚沈秋水靜，鳥宿暮山空。",
            "荷葉橋邊雨，蘆花海上風。",
            "歸心無處託，高枕畫屏中。"
        ],
        "title": "憶長洲",
        "id": "5679821e-4d95-4e64-bcea-d9e0531b3cda"
    },
    {
        "author": "許渾",
        "paragraphs": [
            "直道知難用，經年向水濱。",
            "宅從栽竹貴，家爲買書貧。",
            "就學多新客，登朝盡故人。",
            "蓬萊自有路，莫羨武陵春。"
        ],
        "title": "寄殷堯藩",
        "id": "f1d289d5-7b9b-44a9-afa1-5f839f10ace3"
    },
    {
        "author": "許渾",
        "paragraphs": [
            "桑柘滿江村，西齋接海門。",
            "浪衝高岸響，潮入小池渾。",
            "嵒樹陰棊局，山花落酒樽。",
            "相逢亦留宿，還似識王孫。"
        ],
        "title": "題鄒處士隱居",
        "id": "e5e87a03-29a4-4e7f-a36b-28ae803d65a3"
    },
    {
        "author": "許渾",
        "paragraphs": [
            "十年劒中路，傳盡本師經。",
            "曉月下黔峽，秋風歸敬亭。",
            "開門新樹綠，登閣舊山青。",
            "遙想論禪處，松陰水一瓶。"
        ],
        "title": "送僧歸敬亭山寺",
        "id": "f9649b00-f87c-43ca-b84a-dc17089105e1"
    },
    {
        "author": "許渾",
        "paragraphs": [
            "貧居樂游此，江海思迢迢。",
            "雪夜書千卷，花時酒一瓢。",
            "獨愁秦樹老，孤夢楚山遙。",
            "有路應相念，風塵滿黑貂。"
        ],
        "title": "新卜原上居寄袁校書",
        "id": "8d80c52e-0108-4215-86e5-4ee71ecf9aac"
    },
    {
        "author": "許渾",
        "paragraphs": [
            "明星低未央，蓮闕逈蒼蒼。",
            "疊鼓催殘月，疎鐘迎早霜。",
            "關防浮瑞氣，宮館耀神光。",
            "再拜爲君壽，南山高且長。"
        ],
        "title": "天街曉望",
        "id": "437f7068-127c-47db-b4b4-80bf4b78a30a"
    },
    {
        "author": "許渾",
        "paragraphs": [
            "戰馬昔紛紛，風驚嵩少塵。",
            "全家南渡遠，舊友北來頻。",
            "罷酒松筠晚，賦詩楊柳春。",
            "誰言今夜月，同是洛陽人。"
        ],
        "title": "江上喜洛中親友繼至",
        "id": "22b5f7b8-530b-426b-b7ae-03bee02523c2"
    },
    {
        "author": "許渾",
        "paragraphs": [
            "素衣京洛塵，歸棹過南津。",
            "故里跡猶在，舊交心更親。",
            "月高蕭寺夜，風暖庾樓春。",
            "詩酒應無暇，朝朝問旅人。"
        ],
        "title": "下第歸朱方寄劉三復",
        "id": "dcfa2c6d-bc15-49c1-8533-6ed189e7946e"
    },
    {
        "author": "許渾",
        "paragraphs": [
            "綠水棹雲月，洞庭歸路長。",
            "春橋懸酒幔，夜柵集茶檣。",
            "箬葉沈溪暖，蘋花遶郭香。",
            "應逢柳太守，爲說過瀟湘。"
        ],
        "tags": [
            "洞庭湖"
        ],
        "title": "送人歸吳興",
        "id": "35b41d75-03c1-4ed1-a684-80437eb641cf"
    },
    {
        "author": "許渾",
        "paragraphs": [
            "坐待故人宿，月華清興秋。",
            "管弦誰處醉，池館此時愁。",
            "風過渚荷動，露含山桂幽。",
            "孤吟不可曙，昨夜共登樓。"
        ],
        "title": "月夜期友人不至",
        "id": "73e62369-50fa-4a3e-b041-ac1e66892b83"
    },
    {
        "author": "許渾",
        "paragraphs": [
            "禪空心已寂，世路任多岐。",
            "到院客長見，閉關人不知。",
            "寺喧聽講絕，廚遠送齋遲。",
            "牆外洛陽道，東西無盡時。"
        ],
        "title": "白馬寺不出院僧",
        "id": "cb67157d-5696-4952-b121-e34f7731fb27"
    },
    {
        "author": "許渾",
        "paragraphs": [
            "擾擾換時節，舊山琪樹陰。",
            "猶乖清漢志，空負白雲心。",
            "廣陌埃塵遠，重門管吹深。",
            "勞歌極西望，芸省有知音。"
        ],
        "title": "寄袁校書",
        "id": "50a329cd-54ac-44a6-886f-3de53073a127"
    },
    {
        "author": "許渾",
        "paragraphs": [
            "霄漢兩飛鳴，喧喧動禁城。",
            "桂堂同日盛，芸閣間年榮。",
            "香掩蕙蘭氣，韻高鸞鶴聲。",
            "應憐茂陵客，未有子虛名。"
        ],
        "title": "贈柳璟馮陶二校書",
        "id": "c74cfdd9-73ed-4d4c-bb74-4c4232447ee2"
    },
    {
        "author": "許渾",
        "paragraphs": [
            "南齋知數宿，半爲木蘭開。",
            "晴閣留詩遍，春帆載酒回。",
            "煙深楊子宅，雲斷越王臺。",
            "自有孤舟興，何妨更一來。"
        ],
        "title": "王秀才自越見尋不遇題詩而迴因以酬寄",
        "id": "b47a8a2a-336a-46c8-9274-89c4ea7f625c"
    },
    {
        "author": "許渾",
        "paragraphs": [
            "霽色明高巘，關河獨望遙。",
            "殘雲歸太華，疎雨過中條。",
            "鳥散綠蘿靜，蟬鳴紅樹凋。",
            "何言此時節，去去任蓬飄。"
        ],
        "title": "秋霽潼關驛亭",
        "id": "c1769695-570c-42b2-b2b4-d390c920112e"
    },
    {
        "author": "許渾",
        "paragraphs": [
            "花下送歸客，路長應過秋。",
            "暮隨江鳥宿，寒共嶺猨愁。",
            "衆水喧嚴瀨，羣峰抱沈樓。",
            "因君幾南望，曾向此中遊。"
        ],
        "title": "送客歸蘭谿",
        "id": "f5540c14-8205-4149-b323-d169a0706fb1"
    },
    {
        "author": "許渾",
        "paragraphs": [
            "中巖多少隱，提榼抱琴遊。",
            "潭冷薜蘿晚，山香松桂秋。",
            "瓢閑高樹挂，杯急曲池流。",
            "獨有迷津客，東西南北愁。"
        ],
        "tags": [
            "终南山"
        ],
        "title": "貽終南山隱者",
        "id": "a3b00404-8b22-433a-a292-803a77e1015d"
    },
    {
        "author": "許渾",
        "paragraphs": [
            "征夫天一涯，醉贈別吾詩。",
            "鴈迥參差遠，龍多次第遲。",
            "寧歌還夜苦，宋賦更秋悲。",
            "的的遙相待，清風白露時。"
        ],
        "title": "送李文明下第鄜州覲兄",
        "id": "fa7d9f7f-642b-495e-947e-24b0ff36a165"
    },
    {
        "author": "許渾",
        "paragraphs": [
            "山水引歸路，陸郎從此諳。",
            "秋茶垂露細，寒菊帶霜甘。",
            "臺倚烏龍嶺，樓侵白鴈潭。",
            "沈公如借問，心在浙河南。"
        ],
        "title": "送段覺歸東陽兼寄竇使君",
        "id": "accc2622-4cfe-4709-a70d-cda0f9c13e73"
    },
    {
        "author": "許渾",
        "paragraphs": [
            "江曲山如畫，貪程亦駐舟。",
            "果隨巖狖落，槎帶水禽流。",
            "客散他鄉夜，人歸故國秋。",
            "樽前挂帆去，風雨下西樓。"
        ],
        "title": "韶州送竇司直北歸",
        "id": "981b0ac2-a0b4-40a2-b506-9cbca656cd4a"
    },
    {
        "author": "許渾",
        "paragraphs": [
            "旅葬不可問，茫茫西隴頭。",
            "水雲青草濕，山月白楊愁。",
            "琴信有時罷，劒傷無處留。",
            "淮南舊煙月，孤棹更逢秋。"
        ],
        "title": "傷馮秀才",
        "id": "acd0964e-4217-4615-b3f9-1aff4c25bcd3"
    },
    {
        "author": "許渾",
        "paragraphs": [
            "儒家有釋子，年少學支公。",
            "心出是非外，跡辭榮辱中。",
            "錫寒秦嶺月，杯急楚江風。",
            "離怨故園思，小秋梨葉紅。"
        ],
        "title": "送鄭寂上人南行",
        "id": "0ee9135f-a5fa-4900-86fe-c8a8f23bff83"
    },
    {
        "author": "許渾",
        "paragraphs": [
            "歸臥養天真，鹿裘烏角巾。",
            "茂陵閑久病，彭澤醉長貧。",
            "冠蓋西園夜，笙歌北里春。",
            "誰憐清渭曲，又老釣魚人。"
        ],
        "title": "贈王處士",
        "id": "f78c04bf-1973-48aa-a05b-7ef368e12c51"
    },
    {
        "author": "許渾",
        "paragraphs": [
            "調瑟勸離酒，苦諳荆楚門。",
            "竹斑悲帝女，草綠怨王孫。",
            "潮落九疑迥，雨連三峽昏。",
            "同來不同去，迢遰更傷魂。"
        ],
        "title": "送友人歸荆楚",
        "id": "c7e07a0b-9797-4ad7-9696-0aaf14c35046"
    },
    {
        "author": "許渾",
        "paragraphs": [
            "綠雲多學術，黃髪竟無成。",
            "酒縱山中性，詩留海上名。",
            "讀書新樹老，垂釣舊磯平。",
            "今日悲前事，西風聞哭聲。"
        ],
        "title": "重傷楊攀處士二首 一",
        "id": "b671e637-ed10-4b19-8796-d2af74da6ae0"
    },
    {
        "author": "許渾",
        "paragraphs": [
            "從官任直道，幾處脫長裾。",
            "歿後兒猶小，葬來人漸疎。",
            "新隣占池館，長史覓圖書。",
            "身賤難相報，平生恨有餘。"
        ],
        "title": "重傷楊攀處士二首 二",
        "id": "4c6d27cd-3758-43fb-a6f9-99e9a301e1a4"
    },
    {
        "author": "許渾",
        "paragraphs": [
            "滄波天塹外，何島是新羅。",
            "舶主辭番遠，碁僧入漢多。",
            "海風吹白鶴，沙日曬紅螺。",
            "此去知投筆，須求利劒磨。"
        ],
        "title": "送友人罷舉歸東海",
        "id": "f1e81aed-9e20-498e-be9f-ea7722680f44"
    },
    {
        "author": "許渾",
        "paragraphs": [
            "西園春欲盡，芳草徑難分。",
            "靜語唯幽鳥，閑眠獨使君。",
            "密林生雨氣，古石帶苔文。",
            "雖去清朝遠，朝朝見白雲。"
        ],
        "title": "西園",
        "id": "9ce48e57-0b3f-4217-a7cb-0994036bab6e"
    },
    {
        "author": "許渾",
        "paragraphs": [
            "江昏山半晴，南阻絕人行。",
            "葭菼連雲色，杉松共雨聲。",
            "早秋仍燕舞，深夜更鼉鳴。",
            "爲報迷津客，訛言未可輕。"
        ],
        "title": "苦雨",
        "id": "2cdc4b5a-abdc-4551-9b3d-b05727f9a807"
    },
    {
        "author": "許渾",
        "paragraphs": [
            "步步入山門，仙家鳥徑分。",
            "漁樵不到處，麋鹿自成羣。",
            "石面迸出水，松頭穿破雲。",
            "道人星月下，相次禮茅君。"
        ],
        "title": "遊茅山",
        "id": "59b6bf32-ea9b-421e-bf4a-230fda0c878e"
    },
    {
        "author": "許渾",
        "paragraphs": [
            "洛陽多舊迹，一日幾堪愁。",
            "風起林花晚，月明陵樹秋。",
            "興亡不可問，自古水東流。"
        ],
        "title": "洛陽道中",
        "id": "6b18371c-f32a-4e6d-b708-f9e37cd9d63d"
    },
    {
        "author": "許渾",
        "paragraphs": [
            "雲物如故鄉，山川異岐路。",
            "年來未歸客，馬上春欲暮。",
            "一樽花下酒，殘日水西樹。",
            "不待管弦終，搖鞭背花去。"
        ],
        "title": "江上燕別",
        "id": "da3132c7-2f84-4d31-962c-97a5560e2618"
    },
    {
        "author": "許渾",
        "paragraphs": [
            "憶昨未知道，臨川每羨魚。",
            "世途行處見，人事病來疎。",
            "微雨秋栽竹，孤燈夜讀書。",
            "憐君亦同志，晚歲傍山居。"
        ],
        "title": "卜居招書侶",
        "id": "d170bf96-3a39-4c70-be03-7e0a1560f2b9"
    },
    {
        "author": "許渾",
        "paragraphs": [
            "何處少人事，西山舊草堂。",
            "晒書秋日晚，洗藥石泉香。",
            "浚嶺有朝雨，北窗生夜涼。",
            "從勞問歸路，峰疊遶家鄉。"
        ],
        "title": "西山草堂",
        "id": "bba63f2f-a1ed-428a-8a9c-1e8447b8ef5b"
    },
    {
        "author": "許渾",
        "paragraphs": [
            "回報隱居士，莫愁山興闌。",
            "求人顏色盡，知道性情寬。",
            "信譜彈琴誤，緣崖劚藥難。",
            "東臯亦自給，殊愧遠相安。"
        ],
        "title": "贈隱者",
        "id": "bd1f2c3a-f0c4-409f-829b-a7a7e8e854e1"
    },
    {
        "author": "許渾",
        "paragraphs": [
            "谿長山幾重，十里萬株松。",
            "秋日下丹檻，暮雲歸碧峰。",
            "樹棲新放鶴，潭隱舊降龍。",
            "還在孤舟宿，臥聞初夜鐘。"
        ],
        "title": "舟次武陵寄天竺僧無晝",
        "id": "831e1360-a726-42e6-b403-50ce04f1907e"
    },
    {
        "author": "許渾",
        "paragraphs": [
            "江城紅葉盡，旅思復悽傷。",
            "孤夢家山遠，獨眠秋夜長。",
            "道存空倚命，身賤未歸鄉。",
            "南望空垂淚，天邊鴈一行。"
        ],
        "title": "寄小弟",
        "id": "75e3368e-aa81-4bad-9172-31cd39602335"
    },
    {
        "author": "許渾",
        "paragraphs": [
            "有計自安業，秋風罷苦吟。",
            "買山兼種竹，對客更彈琴。",
            "煙起藥園晚，杵聲松院深。",
            "閑眠得真性，惆悵舊時心。"
        ],
        "title": "秋日",
        "id": "8846f916-f34a-4123-807e-ec16c465d8fa"
    },
    {
        "author": "許渾",
        "paragraphs": [
            "通竹引泉脉，泓澄瀲石盆。",
            "驚魚翻藻葉，浴鳥上松根。",
            "殘月留山影，高風耗水痕。",
            "誰家秋洗藥，來往自開門。"
        ],
        "title": "石池",
        "id": "d8468516-e8e1-4ba5-a5bf-4d6b6119d9c3"
    },
    {
        "author": "許渾",
        "paragraphs": [
            "昔話平生志，高齋曾見留。",
            "道孤心易感，恩重力難酬。",
            "獨立千峰曉，頻來一葉秋。",
            "雞鳴應有處，不覺淚空流。"
        ],
        "title": "留題李侍御書齋",
        "id": "9bda99da-d73a-4127-be83-435c4e5e49e2"
    },
    {
        "author": "許渾",
        "paragraphs": [
            "夜程何處宿，山疊樹層層。",
            "孤館閉秋雨，空堂停曙燈。",
            "歌慙漁浦客，詩學鴈門僧。",
            "此意無人識，明朝見李膺。"
        ],
        "title": "行次白沙館先寄上河南王侍御",
        "id": "ad4f3106-4987-4343-bae0-4c11e7167530"
    },
    {
        "author": "許渾",
        "paragraphs": [
            "綠蘿縈數匝，本在草堂間。",
            "秋色寄高樹，晝陰籠遠山。",
            "移花疎處種，劚藥困時攀。",
            "日暮微風起，難尋舊徑還。"
        ],
        "title": "紫藤",
        "id": "963a756e-4b6a-4b0d-924a-e48c9ce93f38"
    },
    {
        "author": "許渾",
        "paragraphs": [
            "雙巖瀉一川，回馬斷橋前。",
            "古廟陰風地，寒鐘暮雨天。",
            "沙虛留虎跡，水滑帶龍涎。",
            "却下臨江路，潮深無渡船。"
        ],
        "title": "暝投靈智寺渡谿不得却取沿江路往",
        "id": "5cd3431c-26c9-4049-90d6-f5049ca88c3e"
    },
    {
        "author": "許渾",
        "paragraphs": [
            "失意歸三徑，傷春別九門。",
            "薄煙楊柳路，微雨杏花村。",
            "牧豎還呼犢，隣翁亦抱孫。",
            "不知余正苦，迎馬問寒溫。"
        ],
        "title": "下第歸蒲城墅居",
        "id": "e57774bf-1620-4f7b-8366-e4510951e6bb"
    },
    {
        "author": "許渾",
        "paragraphs": [
            "何年去此地，南浦滿鳧雛。",
            "雲漢知心遠，林塘覺思孤。",
            "低飛下晚樹，獨睡映新蒲。",
            "爲爾多歸興，前年在五湖。"
        ],
        "title": "重賦鷺鷥",
        "id": "f2562194-d1c6-4565-9f22-6a43aec65eab"
    },
    {
        "author": "許渾",
        "paragraphs": [
            "處處哭聲悲，行人馬亦遲。",
            "店閑無火日，村暖斫桑時。",
            "泣路同楊子，燒山憶介推。",
            "清明明日是，甘負故園期。"
        ],
        "title": "途中寒食",
        "id": "8d38ae55-3a46-4607-b6be-362248664d71"
    },
    {
        "author": "許渾",
        "paragraphs": [
            "故里千帆外，深春一鴈飛。",
            "干名頻慟哭，將老欲何歸。",
            "未穀拋還憶，交親晚更稀。",
            "空持望鄉淚，霑灑寄來衣。"
        ],
        "title": "深春",
        "id": "0bfee4d8-2855-4b03-b000-f9ecc8cdd5c0"
    },
    {
        "author": "許渾",
        "paragraphs": [
            "心悟覺身勞，雲中棄寶刀。",
            "久閑生䏶肉，多壽長眉毫。",
            "客棹春潮急，禪齋暮雪高。",
            "南𤃩一回首，山碧水滔滔。"
        ],
        "title": "歲首懷甘露寺自省上人",
        "id": "b97cae5b-8e62-40e1-96d2-2422315eb31c"
    },
    {
        "author": "許渾",
        "paragraphs": [
            "閉門池館靜，云訪紫芝翁。",
            "零落槿花雨，參差荷葉風。",
            "夜碁全局在，春酒半壺空。",
            "長嘯倚西閣，悠悠名利中。"
        ],
        "title": "尋周鍊師不遇留贈",
        "id": "e2c8a9d7-81c3-454f-bfc6-4f303672f097"
    },
    {
        "author": "許渾",
        "paragraphs": [
            "志凌三蜀客，心愛五湖人。",
            "𢬵死酒中老，謀生書外貧。",
            "掃花眠石榻，擣藥轉溪輪。",
            "往往乘黃牸，鹿裘烏角巾。"
        ],
        "title": "題灞西駱隱居",
        "id": "e3b86677-69e0-41a3-aa83-56ae7364cfda"
    },
    {
        "author": "許渾",
        "paragraphs": [
            "異鄉多遠情，夢斷落江城。",
            "病起慙書癖，貧家負酒名。",
            "過春花自落，竟曉月空明。",
            "獨此一長嘯，故人天際行。"
        ],
        "title": "旅夜懷遠客",
        "id": "5b52231a-a838-41a4-aa12-7e0876ce48cc"
    },
    {
        "author": "許渾",
        "paragraphs": [
            "望月憶披襟，長溪柳半陰。",
            "高齋初釀酒，孤棹遠攜琴。",
            "犬吠秋山迥，雞鳴曉樹深。",
            "開門更攲枕，誰識野人心。"
        ],
        "title": "秋夜櫂舟訪李隱君",
        "id": "4079b65c-9a7a-40c5-8510-c8f943a8327d"
    },
    {
        "author": "許渾",
        "paragraphs": [
            "飛蓋集蘭堂，清歌遰柏觴。",
            "高城榆柳蔭，虛閣芰荷香。",
            "海月秋偏靜，山風夜更涼。",
            "自憐書萬卷，扶病對螢光。"
        ],
        "title": "臥病寄諸公",
        "id": "60c1ee80-ab05-4465-b52d-7dd34da06849"
    },
    {
        "author": "許渾",
        "paragraphs": [
            "幾日臥南亭，卷簾秋月清。",
            "河關初罷夢，池閣更含情。",
            "寒露潤金井，高風飄玉箏。",
            "前年共遊客，刀筆事戎旌。"
        ],
        "title": "寓崇聖寺懷李校書",
        "id": "1650ca54-664a-4e3b-b01a-1f343cc88e3a"
    },
    {
        "author": "許渾",
        "paragraphs": [
            "金風蕩天地，關西羣木凋。",
            "早霜雞喔喔，殘月馬蕭蕭。",
            "紫陌秦山近，青楓楚樹遙。",
            "還同長卿志，題字滿河橋。"
        ],
        "title": "秋日行次關西",
        "id": "3c064166-83bb-49be-91ba-1c9e10f5b468"
    },
    {
        "author": "許渾",
        "paragraphs": [
            "霜風露葉下，遠思獨裴回。",
            "夜久草堂靜，月明山客來。",
            "遣貧相勸酒，憶字共書灰。",
            "何事清平世，干名待有媒。"
        ],
        "title": "山居冬夜喜魏扶見訪因贈",
        "id": "ca23a19c-aaf0-447d-9b26-89227da55dac"
    },
    {
        "author": "許渾",
        "paragraphs": [
            "浙南分首日，誰謂別經時。",
            "路遠遙相訪，家貧喜見知。",
            "不須辭小酌，更請續新詩。",
            "但得心中劒，酬恩會有期。"
        ],
        "title": "喜李詡秀才見訪因贈",
        "id": "d54b3143-f029-414a-873b-da6670b5ebbb"
    },
    {
        "author": "許渾",
        "paragraphs": [
            "雙巖瀉一川，十里絕人煙。",
            "古廟陰風地，寒鐘暮雨天。",
            "沙虛留虎跡，水滑帶龍涎。",
            "不及曹溪侶，空林已夜禪。"
        ],
        "title": "晚投慈恩寺呈俊上人",
        "id": "6a43d6cc-e2ba-4cb9-8b91-49119364c9d5"
    },
    {
        "author": "許渾",
        "paragraphs": [
            "樟亭去已遠，來上虎頭巖。",
            "灘急水移棹，山回風滿帆。",
            "石梯迎雨滑，沙井落潮醎。",
            "何以慰行旅，如公書一緘。"
        ],
        "title": "行次虎頭巖酬寄路中丞",
        "id": "41103129-3b0a-4e4e-a1c7-7ceb8da4d59e"
    },
    {
        "author": "許渾",
        "paragraphs": [
            "路長春欲盡，歌怨酒初酣。",
            "白社蓮宮北，青袍桂水南。",
            "驛行盤鳥道，船宿避龍潭。",
            "真得詩人趣，煙霞處處諳。"
        ],
        "title": "送荔浦蔣明府赴任",
        "id": "f686881d-d8e5-4ab5-b8aa-267d085b8f3c"
    },
    {
        "author": "許渾",
        "paragraphs": [
            "山齋路幾層，敗衲學真乘。",
            "寒暑移雙樹，光陰盡一燈。",
            "風飄高竹雪，泉漲小池冰。",
            "莫訝頻來此，修身欲到僧。"
        ],
        "title": "懷政禪師院",
        "id": "0628cb36-de19-48ab-91b5-529bf3915cef"
    },
    {
        "author": "許渾",
        "paragraphs": [
            "念遠坐西閣，華池涵月涼。",
            "書回秋欲盡，酒醒夜初長。",
            "露白蓮衣淺，風清蕙帶香。",
            "前年此佳景，蘭棹醉橫塘。"
        ],
        "title": "秋夕有懷",
        "id": "1d83d53e-72cb-4952-9d3b-23f39b2dc327"
    },
    {
        "author": "許渾",
        "paragraphs": [
            "初霽獨登賞，西樓多遠風。",
            "橫煙秋水上，疎雨夕陽中。",
            "高樹下山鳥，平蕪飛草蟲。",
            "唯應待明月，千里與君同。"
        ],
        "title": "秋霽寄遠",
        "id": "21f7ad17-52fc-4b03-9b3c-d4ae667ed27e"
    },
    {
        "author": "許渾",
        "paragraphs": [
            "蜀道下湘渚，客帆應不迷。",
            "江分三峽響，山並九華齊。",
            "秋泊鴈初宿，夜吟猨乍啼。",
            "歸時慎行李，莫到石城西。"
        ],
        "title": "聞范秀才自蜀遊江湖",
        "id": "a0cb521b-e9a6-495e-8d79-137ead276e48"
    },
    {
        "author": "許渾",
        "paragraphs": [
            "花開又花落，時節暗中遷。",
            "無計延春日，可能留少年。",
            "小藂初散蝶，高柳即聞蟬。",
            "繁豔歸何處，滿山啼杜鵑。"
        ],
        "title": "惜春",
        "id": "dfff9164-145b-4853-ac0f-1388ddbb95ab"
    },
    {
        "author": "許渾",
        "paragraphs": [
            "聚散竟無形，迴腸百結成。",
            "古今銷不得，離別覺潛生。",
            "降虜將軍思，窮秋遠客情。",
            "何人更憔悴，落第泣秦京。"
        ],
        "title": "題愁",
        "id": "f42d1dec-f5ef-49ca-9457-6b9eca0dba16"
    },
    {
        "author": "許渾",
        "paragraphs": [
            "兩兩戲沙汀，長疑畫不成。",
            "錦機爭織樣，歌曲愛呼名。",
            "好□顧栖息，堪憐泛淺情。",
            "鳧鷗皆爾類，唯羨獨含情。"
        ],
        "title": "鴛鴦",
        "id": "eba0d782-e195-4bbc-b490-c82a72f57c23"
    },
    {
        "author": "許渾",
        "paragraphs": [
            "帶霜南去鴈，夜好宿汀沙。",
            "驚起向何處，高飛極海涯。",
            "入雲聲漸遠，離岳路猶賒。",
            "歸夢當時斷，參差欲到家。"
        ],
        "title": "聞鴈",
        "id": "6fbfe40e-2275-4b4c-9e80-76cb9579615c"
    },
    {
        "author": "許渾",
        "paragraphs": [
            "到曉不成夢，思量堪白頭。",
            "多無百年命，長有萬般愁。",
            "世事應難盡，營生卒未休。",
            "莫言名與利，名利是身讐。"
        ],
        "title": "不寢",
        "id": "85a04775-5bbd-4432-bec9-bd7b74d713c0"
    },
    {
        "author": "許渾",
        "paragraphs": [
            "孤舟路漸賒，時見碧桃花。",
            "溪雨灘聲急，巖風樹勢斜。",
            "獼猴垂弱蔓，鸛鶴[睡]橫槎。",
            "謾向仙林宿，無人[識]阮家。"
        ],
        "title": "宿東橫山",
        "id": "7cc982de-af2c-42c1-91c1-cc961e43726a"
    },
    {
        "author": "許渾",
        "paragraphs": [
            "失枕驚先起，人家半夢中。",
            "聞雞憑早晏，占斗認西東。",
            "轡濕知行露，衣單覺曉風。",
            "秋陽弄光影，忽吐半林紅。"
        ],
        "title": "早行",
        "id": "f2536a51-596f-48d2-ab0c-bbf89ad63d8f"
    },
    {
        "author": "許渾",
        "paragraphs": [
            "南郭望歸處，郡樓高卷簾。",
            "平橋低皂蓋，曲岸轉彤襜。",
            "江晚笙歌促，山晴鼓角嚴。",
            "羊公莫先醉，清曉月纖纖。"
        ],
        "title": "陪鄭史君泛舟晚歸",
        "id": "8b655e14-26ee-4390-9e54-a890202b1194"
    },
    {
        "author": "許渾",
        "paragraphs": [
            "相如愧許詢，寥落向溪濱。",
            "竹馬兒猶小，荆釵婦慣貧。",
            "獨愁憂過日，多病不如人。",
            "莫怪青袍選，長安隱舊春。"
        ],
        "title": "詶殷堯藩",
        "id": "f06c7d03-cb39-43df-aa4d-012ecae0504f"
    },
    {
        "author": "許渾",
        "paragraphs": [
            "無機還得罪，直道不傷情。",
            "微雨昏山色，疎籠閉鶴聲。",
            "閑居多野客，高枕見江城。",
            "門外長谿水，憐君又濯纓。"
        ],
        "title": "贈遷客",
        "id": "49031c97-ebf6-4985-96b6-c29aa3b200ff"
    },
    {
        "author": "許渾",
        "paragraphs": [
            "少年乘勇氣，百戰過烏孫。",
            "力盡邊城難，功加上將恩。",
            "曉風聽戍角，殘月倚營門。",
            "自說輕生處，金瘡有舊痕。"
        ],
        "title": "征西舊卒",
        "id": "b4400596-1ff0-48eb-b424-0c5fb8db9fe7"
    },
    {
        "author": "許渾",
        "paragraphs": [
            "不知身老大，猶似舊時狂。",
            "爲酒遊山縣，留詩遍草堂。",
            "歸期秋未盡，離恨日偏長。",
            "更羨君兄弟，參差鴈一行。"
        ],
        "title": "南陵留別段氏兄弟",
        "id": "fe1451a6-7b5d-41a5-98e7-e49699332293"
    },
    {
        "author": "許渾",
        "paragraphs": [
            "相見又南北，中宵淚滿襟。",
            "旅遊知世薄，貧別覺情深。",
            "歌管一尊酒，山川萬里心。",
            "此身多在路，休誦異鄉吟。"
        ],
        "title": "旅中別姪暐",
        "id": "24f44c0d-8200-4142-9478-31d01f861603"
    },
    {
        "author": "許渾",
        "paragraphs": [
            "故國今何在，扁舟竟不歸。",
            "雲移山漠漠，江闊樹依依。",
            "晚色千帆落，秋聲一鴈飛。",
            "此時兼送客，憑檻欲霑衣。"
        ],
        "title": "松江渡送人",
        "id": "e200fdcc-28e7-4987-b9d2-0ae0e3d810fa"
    },
    {
        "author": "許渾",
        "paragraphs": [
            "寥落故人宅，重來身已亡。",
            "古苔殘墨沼，深竹舊書堂。",
            "秋色館池靜，雨聲雲木涼。",
            "無因展交道，日暮倍心傷。"
        ],
        "title": "過鮑溶宅有感",
        "id": "11039f7d-7cf1-47c5-8701-e5c3c84f307a"
    },
    {
        "author": "許渾",
        "paragraphs": [
            "玉樹歌殘王氣終，景陽兵合戍樓空。",
            "松楸遠近千官塚，禾黍高低六代宮。",
            "石燕拂雲晴亦雨，江豚吹浪夜還風。",
            "英雄一去豪華盡，唯有青山似洛中。"
        ],
        "tags": [
            "隋・唐・五代",
            "登高",
            "写景",
            "咏史怀古"
        ],
        "title": "金陵懷古",
        "id": "26d0076f-779c-46ca-bea9-a5caeb529729"
    },
    {
        "author": "許渾",
        "paragraphs": [
            "宮館餘基輟棹過，黍苗無限獨悲歌。",
            "荒臺麋鹿爭新草，空苑鳧鷖占淺莎。",
            "吳岫雨來虛檻冷，楚江風急遠帆多。",
            "可憐國破忠臣死，日日東流生白波。"
        ],
        "title": "姑蘇懷古",
        "id": "3ed571de-5397-40a0-a262-febbf957e1a4"
    },
    {
        "author": "許渾",
        "paragraphs": [
            "宋祖凌高樂未回，三千歌舞宿層臺。",
            "湘潭雲盡暮山出，巴蜀雪消春水來。",
            "行殿有基荒薺合，寢園無主野棠開。",
            "百年便作萬年計，嵒畔古碑空綠苔。"
        ],
        "title": "凌歊臺",
        "id": "116c803d-b32f-45fd-ad7d-3cb453dcfbdd"
    },
    {
        "author": "許渾",
        "paragraphs": [
            "聞說先皇醉碧桃，日華浮動鬱金袍。",
            "風隨玉輦笙歌逈，雲捲珠簾劒佩高。",
            "鳳駕北歸山寂寂，龍旟西幸水滔滔。",
            "貴妃沒後巡遊少，瓦落宮墻見野蒿。"
        ],
        "title": "驪山",
        "id": "fbb27494-21bd-446d-b1b4-ff9567d63c03"
    },
    {
        "author": "許渾",
        "paragraphs": [
            "一上高城萬里愁，蒹葭楊柳似汀洲。",
            "溪雲初起日沈閣，山雨欲來風滿樓。",
            "鳥下綠蕪秦苑夕，蟬鳴黃葉漢宮秋。",
            "行人莫問當年事，故國東來渭水流。"
        ],
        "tags": [
            "吊古伤今",
            "隋・唐・五代",
            "写景"
        ],
        "title": "咸陽城東樓",
        "id": "ae5ca477-e66f-423f-bed6-944ed737f66b"
    }
]