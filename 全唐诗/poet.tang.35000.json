[
    {
        "author": "司空圖",
        "paragraphs": [
            "花落更同悲木落，鶯聲相續即蟬聲。",
            "榮枯了得無多事，只是閑人漫繫情。"
        ],
        "title": "上方",
        "id": "75ddcd58-c79c-4b3a-9ca4-7e84c1cfc267"
    },
    {
        "author": "司空圖",
        "paragraphs": [
            "黃卷不關兼濟業，青山自保老閑身。",
            "一行萬里纖塵靜，可要張儀更入秦。"
        ],
        "title": "寄王贊學",
        "id": "0092ded3-c8f1-48bd-a28e-4d1c40081910"
    },
    {
        "author": "司空圖",
        "paragraphs": [
            "轉悲新歲重於山，不似輕鷗肯復還。",
            "朱紱縱教金印換，青雲未勝白頭閑。"
        ],
        "title": "新節",
        "id": "237c217b-edba-4bce-964c-d48c994b2188"
    },
    {
        "author": "司空圖",
        "paragraphs": [
            "一水悠悠一葉危，往來長恨阻歸期。",
            "鄉關不是無華表，自爲多驚獨上遲。"
        ],
        "title": "自河西歸山二首 一",
        "id": "61cd8313-81aa-4d92-813d-06250a628bff"
    },
    {
        "author": "司空圖",
        "paragraphs": [
            "水闊風驚去路危，孤舟欲上更遲遲。",
            "鶴羣長擾三珠樹，不借人間一隻騎。"
        ],
        "title": "自河西歸山二首 二",
        "id": "819bc650-9daf-4dbb-9950-dafd26e7f2f1"
    },
    {
        "author": "司空圖",
        "paragraphs": [
            "風荷似醉和花舞，沙鳥無情伴客閑。",
            "總是此中皆有恨，更堪微雨半遮山。"
        ],
        "title": "王官二首 一",
        "id": "81d1fa49-b5db-494a-bfd5-8ad54f431464"
    },
    {
        "author": "司空圖",
        "paragraphs": [
            "荷塘煙罩小齋虛，景物皆宜入畫圖。",
            "盡日無人只高臥，一雙白鳥隔紗廚。"
        ],
        "title": "王官二首 二",
        "id": "f4ca2498-6dca-448f-ac44-a6972689d266"
    },
    {
        "author": "司空圖",
        "paragraphs": [
            "太白東歸鶴背吟，鏡湖空在酒船沈。",
            "今朝忽見銀臺事，早晚重徵入翰林。"
        ],
        "title": "賀翰林侍郎二首 一",
        "id": "e9520446-4980-44ee-904f-4a5425f355a2"
    },
    {
        "author": "司空圖",
        "paragraphs": [
            "玉版徵書洞裏看，沈羲新拜侍郎官。",
            "文星喜氣連台曜，聖主方知四海安。"
        ],
        "title": "賀翰林侍郎二首 二",
        "id": "124914f9-eabf-4d4c-8723-e771ac1478bc"
    },
    {
        "author": "司空圖",
        "paragraphs": [
            "幾年汶上約同遊，擬爲蓮峰別置樓。",
            "今日鳳皇池畔客，五千仞雪不回頭。"
        ],
        "title": "寄王十四舍人",
        "id": "0403ebdb-e3c8-43bf-95f6-45a48d85bc4a"
    },
    {
        "author": "司空圖",
        "paragraphs": [
            "風濤曾阻化鱗來，誰料蓬瀛路却開。",
            "欲去遲遲還自笑，狂才應不是仙才。"
        ],
        "title": "綸閣有感",
        "id": "88dd221c-b53c-4d3b-8414-61edbaa93ab8"
    },
    {
        "author": "司空圖",
        "paragraphs": [
            "莫恨艱危日日多，時情其奈倖門何。",
            "貔貅睡穩蛟龍渴，猶把燒殘朽鐵磨。"
        ],
        "title": "狂題十八首 一",
        "id": "a3c2f0e7-0940-4496-a686-ef586df5e2ad"
    },
    {
        "author": "司空圖",
        "paragraphs": [
            "別鶴淒涼指法存，戴逵能耻近王門。",
            "世間第一風流事，借得王公玉枕痕。"
        ],
        "title": "狂題十八首 二",
        "id": "3e76ffa2-243e-40dc-a0ea-e174f97aa97e"
    },
    {
        "author": "司空圖",
        "paragraphs": [
            "交疎自古戒言深，肝膽徒傾致鑠金。",
            "不是史遷書與說，誰知孤負李陵心。"
        ],
        "title": "狂題十八首 三",
        "id": "327c574e-005d-4b9e-94cd-9411f8e8b68a"
    },
    {
        "author": "司空圖",
        "paragraphs": [
            "南華落筆似荒唐，若肯經綸亦不狂。",
            "偶作客星侵帝座，却應虛薄是嚴光。"
        ],
        "title": "狂題十八首 四",
        "id": "91bac00e-9fb4-470a-90f9-285f027ec696"
    },
    {
        "author": "司空圖",
        "paragraphs": [
            "不勞世路更相猜，忍到須休惜得材。",
            "幾度懶乘風水便，抝船折舵恐難回。"
        ],
        "title": "狂題十八首 五",
        "id": "26d4e897-048c-486a-8c31-b259aa3a3e72"
    },
    {
        "author": "司空圖",
        "paragraphs": [
            "由來相愛只詩僧，怪石長松自得朋。",
            "却怕他生還識字，依前日下作孤燈。"
        ],
        "title": "狂題十八首 六",
        "id": "93e45c6f-f636-4235-a942-1bbd7c6cc264"
    },
    {
        "author": "司空圖",
        "paragraphs": [
            "老禪乘仗莫過身，遠岫孤雲見亦頻。",
            "應是佛邊猶怕鬧，信緣須作且閑人。"
        ],
        "title": "狂題十八首 七",
        "id": "b794d29b-4f8e-4a4b-847c-4371fdf15c04"
    },
    {
        "author": "司空圖",
        "paragraphs": [
            "止竟閑人不愛閑，只偷無事閉柴關。",
            "轟霆攪破蛟龍窟，也被狂風卷出山。"
        ],
        "title": "狂題十八首 八",
        "id": "6e1088f8-ad3f-4949-abb2-5ef9d7cca51e"
    },
    {
        "author": "司空圖",
        "paragraphs": [
            "地下修文著作郎，生前飢處倒空墻。",
            "何如神爽騎星去，猶自研幾助玉皇。"
        ],
        "title": "狂題十八首 九",
        "id": "6402c50c-a59c-4c76-aefb-f14e9be09d6b"
    },
    {
        "author": "司空圖",
        "paragraphs": [
            "雨洗芭蕉葉上詩，獨來憑檻晚晴時。",
            "故園雖恨風荷膩，新句閑題亦滿池。"
        ],
        "title": "狂題十八首 十",
        "id": "29ef590f-4cfe-43b9-b7af-301961889799"
    },
    {
        "author": "司空圖",
        "paragraphs": [
            "初時拄杖向鄰村，漸到清明亦杜門。",
            "三十年來辭病表，今朝臥病感皇恩。"
        ],
        "title": "狂題十八首 十一",
        "id": "8efe24b3-cd66-4fd4-8925-832d6547bf14"
    },
    {
        "author": "司空圖",
        "paragraphs": [
            "來時雖恨失青氊，自見芭蕉幾十篇。",
            "應是阿劉還宿債，剩拚才思折供錢。"
        ],
        "title": "狂題十八首 十二",
        "id": "71dac7b3-b68c-42fb-8304-72647303dfe2"
    },
    {
        "author": "司空圖",
        "paragraphs": [
            "芭蕉叢畔碧嬋娟，免更悠悠擾蜀川。",
            "應到去時題不盡，不勞分寄校書牋。"
        ],
        "title": "狂題十八首 十三",
        "id": "679071df-6555-4827-ad61-c1942fea2fc5"
    },
    {
        "author": "司空圖",
        "paragraphs": [
            "自傷衰病漸難平，永夜禪牀雨滴聲。",
            "聞道虎瘡仍帶鏃，吼來和痛亦橫行。"
        ],
        "title": "狂題十八首 十四",
        "id": "5b3bf849-ab1b-42c6-8874-96a096965024"
    },
    {
        "author": "司空圖",
        "paragraphs": [
            "昨日流鶯今日蟬，起來又是夕陽天。",
            "六龍飛轡長相窘，更忍乘危自着鞭。"
        ],
        "title": "狂題十八首 十五",
        "id": "2926ddf8-9d99-4c0a-87c9-56db60e5cb75"
    },
    {
        "author": "司空圖",
        "paragraphs": [
            "有是有非還有慮，無心無跡亦無猜。",
            "不平便激風波險，莫向安時稔禍胎。"
        ],
        "title": "狂題十八首 十六",
        "id": "8e14e835-02de-42ae-8626-2d1a0bdd7d41"
    },
    {
        "author": "司空圖",
        "paragraphs": [
            "十年三署讓官頻，認得無才又索身。",
            "莫道太行同一路，大都安穩屬閑人。"
        ],
        "title": "狂題十八首 十七",
        "id": "26a72b9d-81cf-4a87-8b09-8f6ce0d2146b"
    },
    {
        "author": "司空圖",
        "paragraphs": [
            "曾聞劫火到蓬壺，縮盡鼇頭海亦枯。",
            "今日家山同此恨，人歸未得鶴歸無。"
        ],
        "title": "狂題十八首 十八",
        "id": "57a61020-f4a2-4f4c-8b8d-0143d22c94da"
    },
    {
        "author": "司空圖",
        "paragraphs": [
            "蛾眉新畫覺嬋娟，鬬走將花阿母邊。",
            "仙曲教成慵不理，玉階相簇打金錢。"
        ],
        "title": "遊仙二首 一",
        "id": "75af1049-35a3-42ae-bffd-90089bf3ef27"
    },
    {
        "author": "司空圖",
        "paragraphs": [
            "劉郎相約事難諧，雨散雲飛自此乖。",
            "月姊殷勤留不住，碧空遺下水精釵。"
        ],
        "title": "遊仙二首 二",
        "id": "4e36541b-bb38-416a-8d20-8cf76dbad6e5"
    },
    {
        "author": "司空圖",
        "paragraphs": [
            "長擬求閑未得閑，又勞行役出秦關。",
            "逢人漸覺鄉音異，却恨鶯聲似故山。"
        ],
        "title": "漫書五首 一",
        "id": "266f1bd0-a44c-4bbf-b64d-d626e5ebe52e"
    },
    {
        "author": "司空圖",
        "paragraphs": [
            "溪邊隨事有桑麻，盡日山程十數家。",
            "莫怪行人頻悵望，杜鵑不是故鄉花。"
        ],
        "title": "漫書五首 二",
        "id": "f6e45696-6548-47cf-8324-83cda0fa7de0"
    },
    {
        "author": "司空圖",
        "paragraphs": [
            "海上昔聞麋愛鶴，山中今日鹿憎龜。",
            "愛憎止竟須關分，莫把微才望所知。"
        ],
        "title": "漫書五首 三",
        "id": "ab3be046-ac42-425a-8e9f-def1a53542b3"
    },
    {
        "author": "司空圖",
        "paragraphs": [
            "世路快心無好事，恩門嘉話合書紳。",
            "神藏鬼伏能千變，亦勝忘機避要津。"
        ],
        "title": "漫書五首 四",
        "id": "4446a7e3-637f-4903-8e8a-ea3b5dfc335c"
    },
    {
        "author": "司空圖",
        "paragraphs": [
            "四翁識勢保安閑，須爲生靈暫出山。",
            "一種老人能算度，磻溪心跡愧商顏。"
        ],
        "title": "漫書五首 五",
        "id": "a44c413b-f039-4703-b1f5-dc73907e9c36"
    },
    {
        "author": "司空圖",
        "paragraphs": [
            "閑韻雖高不衒才，偶拋猨鳥乍歸來。",
            "夕陽照箇新紅葉，似要題詩落硯臺。"
        ],
        "title": "偶詩五首 一",
        "id": "ac1be2bb-ab0e-4074-8937-241b7bef8525"
    },
    {
        "author": "司空圖",
        "paragraphs": [
            "芙蓉騷客空留怨，芍藥詩家只寄情。",
            "誰似天才李山甫，牡丹屬思亦縱橫。"
        ],
        "title": "偶詩五首 二",
        "id": "bde32250-e1f6-407d-bd49-a2ec23eabb8b"
    },
    {
        "author": "司空圖",
        "paragraphs": [
            "賢豪出處盡沉吟，白日高懸只照心。",
            "一掬信陵墳上土，便如碣石累千金。"
        ],
        "title": "偶詩五首 三",
        "id": "a7fe5386-9eb3-4e4a-8b6c-ee05be62ace0"
    },
    {
        "author": "司空圖",
        "paragraphs": [
            "聲貌由來固絕倫，今朝共許占殘春。",
            "當歌莫怪頻垂淚，得地翻慚早失身。"
        ],
        "title": "偶詩五首 四",
        "id": "d52cdf3e-1c86-4736-af5a-a9ada52d36db"
    },
    {
        "author": "司空圖",
        "paragraphs": [
            "中宵茶鼎沸時驚，正是寒窗竹雪明。",
            "甘得寂寥能到老，一生心地亦應平。"
        ],
        "title": "偶詩五首 五",
        "id": "06774686-2e23-4309-b84e-83d0de71a64c"
    },
    {
        "author": "司空圖",
        "paragraphs": [
            "先知左袒始同行，須待龍樓羽翼成。",
            "若使只憑三傑力，猶應漢鼎一毫輕。"
        ],
        "title": "雜題二首 一",
        "id": "1773dc56-420a-4e73-b4c4-5adfff1cb1d0"
    },
    {
        "author": "司空圖",
        "paragraphs": [
            "魚在枯池鳥在林，四時無奈雪霜侵。",
            "若教激勸由真宰，亦獎青松徑寸心。"
        ],
        "title": "雜題二首 二",
        "id": "e0ad0863-2acd-4246-a32d-2b1d0cf94980"
    },
    {
        "author": "司空圖",
        "paragraphs": [
            "引得車回莫認恩，却成寂寞與誰論。",
            "到頭不是君王意，羞插垂楊更傍門。"
        ],
        "title": "光化踏青有感",
        "id": "03c930d2-cb7d-493a-a5df-0ba66deace2c"
    },
    {
        "author": "司空圖",
        "paragraphs": [
            "醉日昔聞都下酒，何如今喜折新茶。",
            "不堪病渴仍多慮，好向㴩湖便出家。"
        ],
        "title": "丑年冬",
        "id": "3e4c2074-a60e-458e-8c74-0ca8eebb6c93"
    },
    {
        "author": "司空圖",
        "paragraphs": [
            "人間萬恨已難平，栽得垂[楊]更繫情。",
            "猶喜閏前霜未下，菊邊依舊舞身輕。"
        ],
        "title": "白菊三首 一",
        "id": "d3a24e9a-b734-4259-819a-f7dd4cf06a76"
    },
    {
        "author": "司空圖",
        "paragraphs": [
            "莫惜西風又起來，猶能婀娜傍池臺。",
            "不辭暫被霜寒挫，舞袖招香即却回。"
        ],
        "title": "白菊三首 二",
        "id": "0999303b-6686-4053-8fd7-c69c1a37a46f"
    },
    {
        "author": "司空圖",
        "paragraphs": [
            "爲報繁霜且莫催，窮秋須到自低垂。",
            "橫拖長袖招人別，只待春風却舞來。"
        ],
        "title": "白菊三首 三",
        "id": "24629e4a-bb7a-49cc-b65d-74e1c4302908"
    },
    {
        "author": "司空圖",
        "paragraphs": [
            "珍重逢秋莫棄捐，依依只仰故人憐。",
            "有時池上遮殘日，承得霜林幾箇蟬。"
        ],
        "title": "扇",
        "id": "eb31d2a1-2091-45fe-b4c2-2f3ab9d0e3bb"
    },
    {
        "author": "司空圖",
        "paragraphs": [
            "山前鄰叟去紛紛，獨強衰羸愛杜門。",
            "漸覺一家看冷落，地爐生火自溫存。"
        ],
        "title": "修史亭三首 一",
        "id": "d26f8dbf-ff6a-4d33-a854-65c43672e130"
    },
    {
        "author": "司空圖",
        "paragraphs": [
            "甘心七十且酣歌，自算平生幸已多。",
            "不似香山白居士，晚將心地著禪魔。"
        ],
        "title": "修史亭三首 二",
        "id": "d386094e-a3e1-4abe-8baa-c77bbb5fb9eb"
    },
    {
        "author": "司空圖",
        "paragraphs": [
            "烏紗巾上是青天，檢束酬知四十年。",
            "誰料平生臂鷹手，挑燈自送佛前錢。"
        ],
        "title": "修史亭三首 三",
        "id": "9425c4a9-c282-4cca-bf59-6fe67d58ef98"
    },
    {
        "author": "司空圖",
        "paragraphs": [
            "春來漸覺一川明，馬上繁花作陣迎。",
            "掉臂只將詩酒敵，不勞金鼓助橫行。"
        ],
        "title": "力疾山下吳邨看杏花十九首 一",
        "id": "c4ea5ba5-58ae-47a1-8131-da0a93602abd"
    },
    {
        "author": "司空圖",
        "paragraphs": [
            "閶闔曾排捧御爐，猶看曉月認金鋪。",
            "羸形不畫凌煙閣，只爲微才激壯圖。"
        ],
        "title": "力疾山下吳邨看杏花十九首 二",
        "id": "a5df1090-d3da-4543-a130-5f8a27e6e341"
    },
    {
        "author": "司空圖",
        "paragraphs": [
            "鏡留雪鬢暖消無，春到棃花日又晡。",
            "移取扶桑堦下種，年年看長礙金烏。"
        ],
        "title": "力疾山下吳邨看杏花十九首 三",
        "id": "083d4f1f-3033-44bd-a1df-c94e61e8bf87"
    },
    {
        "author": "司空圖",
        "paragraphs": [
            "折來未盡不須休，年少爭來莫與留。",
            "更願狂風知我意，一時吹向海西頭。"
        ],
        "title": "力疾山下吳邨看杏花十九首 四",
        "id": "1c09950a-c39a-4dae-83fa-9e1d8ef41a99"
    },
    {
        "author": "司空圖",
        "paragraphs": [
            "才情百巧鬬風光，却笑雕花刻葉忙。",
            "熨帖新巾來與裹，猶看騰踏少年場。"
        ],
        "title": "力疾山下吳邨看杏花十九首 五",
        "id": "9c4e22cc-f4d9-4fca-9b88-118e4869286d"
    },
    {
        "author": "司空圖",
        "paragraphs": [
            "浮世榮枯總不知，且憂花陣被風欺。",
            "儂家自有麒麟閣，第一功名只賞詩。"
        ],
        "title": "力疾山下吳邨看杏花十九首 六",
        "id": "f7646349-bf1e-463f-93e0-c25911021cb6"
    },
    {
        "author": "司空圖",
        "paragraphs": [
            "白衫裁袖本教寬，朱紫由來亦一般。",
            "王老小兒吹笛看，我儂試舞爾儂看。"
        ],
        "title": "力疾山下吳邨看杏花十九首 七",
        "id": "c50c6ae8-1705-40c7-b787-5ec4a5a265a8"
    },
    {
        "author": "司空圖",
        "paragraphs": [
            "單床薄被又羈棲，待到花開亦甚迷。",
            "若道折多還有罪，只應鶯囀是金雞。"
        ],
        "title": "力疾山下吳邨看杏花十九首 八",
        "id": "ef3f3a94-9f70-4786-9e5d-5cc14faf8097"
    },
    {
        "author": "司空圖",
        "paragraphs": [
            "近來桃李半燒枯，歸臥鄉園只老夫。",
            "莫算明年人在否，不知花得更開無。"
        ],
        "title": "力疾山下吳邨看杏花十九首 九",
        "id": "b8f2aad1-8d19-4910-92cb-d990f42efb75"
    },
    {
        "author": "司空圖",
        "paragraphs": [
            "漢王何事損精神，花滿深宮不見春。",
            "穠豔三千臨粉鏡，獨悲掩面李夫人。"
        ],
        "title": "力疾山下吳邨看杏花十九首 十",
        "id": "9b60b99e-c942-41e7-b83f-7d4a9ab60a45"
    },
    {
        "author": "司空圖",
        "paragraphs": [
            "能豔能芳自一家，勝鸞勝鳳勝煙霞。",
            "客來須共醒醒看，碾盡明昌幾角茶。"
        ],
        "title": "力疾山下吳邨看杏花十九首 十一",
        "id": "422153c9-35ef-4903-a530-fd8052db1275"
    },
    {
        "author": "司空圖",
        "paragraphs": [
            "造化無端欲自神，裁紅剪翠爲新春。",
            "不如分減閑心力，更助英豪濟活人。"
        ],
        "title": "力疾山下吳邨看杏花十九首 十二",
        "id": "1629e96d-4bab-43d2-80da-8da1fdae9846"
    },
    {
        "author": "司空圖",
        "paragraphs": [
            "徘徊自勸莫沾纓，分付年年谷口鶯。",
            "却賴無情容易別，有情早箇不勝情。"
        ],
        "title": "力疾山下吳邨看杏花十九首 十三",
        "id": "94644c7d-8ad6-477c-88c7-9bac48c97799"
    },
    {
        "author": "司空圖",
        "paragraphs": [
            "閑步偏宜舞袖迎，春光何事獨無情。",
            "垂楊合是詩家物，只愛敷溪道北生。"
        ],
        "title": "力疾山下吳邨看杏花十九首 十四",
        "id": "1ecc4e7e-b4a0-4290-ba5b-7c728186d9d7"
    },
    {
        "author": "司空圖",
        "paragraphs": [
            "亦知王大是昌齡，杜二其如律韻清。",
            "還有酸寒堪笑處，擬誇朱紱更崢嶸。"
        ],
        "title": "力疾山下吳邨看杏花十九首 十五",
        "id": "0b09b1ab-864e-40ac-ab19-32f75c91d3ab"
    },
    {
        "author": "司空圖",
        "paragraphs": [
            "潘郎愛說是詩家，枉占河陽一縣花。",
            "千載幾人搜警句，補方金字愛晴霞。"
        ],
        "title": "力疾山下吳邨看杏花十九首 十六",
        "id": "82d69155-945c-4b35-8730-44b61dd75a13"
    },
    {
        "author": "司空圖",
        "paragraphs": [
            "行樂溪邊步轉遲，出山漸減探花期。",
            "去年四度今三度，恐到憑人折去時。"
        ],
        "title": "力疾山下吳邨看杏花十九首 十七",
        "id": "f56eb08e-cc05-49be-b447-10a0b88a905c"
    },
    {
        "author": "司空圖",
        "paragraphs": [
            "此身衰病轉堪嗟，長忍春寒獨惜花。",
            "更恨新詩無紙寫，蜀牋堆積是誰家。"
        ],
        "title": "力疾山下吳邨看杏花十九首 十八",
        "id": "27b59184-b840-4d47-95ee-a142894c9b3f"
    },
    {
        "author": "司空圖",
        "paragraphs": [
            "昨日黃昏始看回，夢中相約又銜杯。",
            "起來聞到風飄却，猶擬教人掃取來。"
        ],
        "title": "力疾山下吳邨看杏花十九首 十九",
        "id": "1de37d6e-38d5-418f-aac6-13028dc3fbca"
    },
    {
        "author": "司空圖",
        "paragraphs": [
            "昨日登班綴柏臺，更慚起草屬微才。",
            "錦窠不是尋常錦，兼向丘遲奪得來。"
        ],
        "title": "少儀",
        "id": "19a00417-968f-41c2-87d2-ba89c05b5058"
    },
    {
        "author": "司空圖",
        "paragraphs": [
            "簷前減燕菊添芳，燕盡庭前菊又荒。",
            "老大比他年少少，每逢佳節更悲涼。"
        ],
        "title": "重陽四首 一",
        "id": "65e1906b-36f6-4a7b-9bfc-82255323a2a4"
    },
    {
        "author": "司空圖",
        "paragraphs": [
            "雨寒莫待菊花催，須怕晴空暖併開。",
            "開却一枝開却盡，且隨幽蝶更徘徊。"
        ],
        "title": "重陽四首 二",
        "id": "4982fe25-1e34-4017-8d08-ae050f23af37"
    },
    {
        "author": "司空圖",
        "paragraphs": [
            "青娥懶唱無衣換，黃菊新開乞酒難。",
            "長有長亭惆悵事，隔河更得對憑欄。"
        ],
        "title": "重陽四首 三",
        "id": "88003232-fd34-465e-a554-def43a11403d"
    },
    {
        "author": "司空圖",
        "paragraphs": [
            "白髮怕寒梳更懶，黃花晴日照初開。",
            "籬頭應是蝶相報，已被鄰家攜酒來。"
        ],
        "title": "重陽四首 四",
        "id": "c0783ac9-a773-46ac-ba0b-f718010cd17e"
    },
    {
        "author": "司空圖",
        "paragraphs": [
            "他鄉處處堪悲事，殘照依依惜別天。",
            "此去知名長命縷，殷勤爲我唱花前。"
        ],
        "title": "長命縷",
        "id": "a5048f36-b4d4-493e-a981-97a4bcb220c8"
    },
    {
        "author": "司空圖",
        "paragraphs": [
            "冥得機心豈在僧，柏東閑步愛騰騰。",
            "免教世路人相忌，逢着村醪亦不憎。"
        ],
        "title": "柏東",
        "id": "1e0743d7-df63-4066-9ddf-b4d68ec9afcc"
    },
    {
        "author": "司空圖",
        "paragraphs": [
            "追逐翻嫌傍管弦，金釵擊節自當筵。",
            "風霜一夜燕鴻斷，唱作江南袚禊天。"
        ],
        "title": "歌者十二首 一",
        "id": "a9a565c5-f80e-4d54-8526-85791275c919"
    },
    {
        "author": "司空圖",
        "paragraphs": [
            "玉樹花飄鳳失棲，一聲初壓管弦低。",
            "清回煩署成瀟灑，豔逐寒雲變慘悽。"
        ],
        "title": "歌者十二首 二",
        "id": "300ea51e-62c5-419e-8f74-4b2dca620bad"
    },
    {
        "author": "司空圖",
        "paragraphs": [
            "十斛明珠亦易拚，欲兼人藝古來難。",
            "五雲合是新聲染，鎔作瓊漿灑露盤。"
        ],
        "title": "歌者十二首 三",
        "id": "fcf4b3da-3fb6-4a06-a969-c6a668638a4d"
    },
    {
        "author": "司空圖",
        "paragraphs": [
            "不似新聲唱亦新，旋調玉管旋生春。",
            "愁腸隔斷珠簾外，只爲今宵共聽人。"
        ],
        "title": "歌者十二首 四",
        "id": "9ba6ab81-6c19-470d-8947-d0494dc77810"
    },
    {
        "author": "司空圖",
        "paragraphs": [
            "十年逃難別雲林，暫輟狂歌且聽琴。",
            "轉覺淡交言有味，此聲知是古人心。"
        ],
        "title": "歌者十二首 五",
        "id": "fa62aca9-5335-4b44-b867-2e092849610a"
    },
    {
        "author": "司空圖",
        "paragraphs": [
            "五柳先生自識微，無言共笑手空揮。",
            "胸中免被風波撓，肯爲螳螂動殺機。"
        ],
        "title": "歌者十二首 六",
        "id": "21dd5613-5b16-402e-a9fa-409ca9a9b0e0"
    },
    {
        "author": "司空圖",
        "paragraphs": [
            "風霜寒水旅人心，幾處笙歌繡戶深。",
            "分泊一場雲散後，未勝初夜便聽琴。"
        ],
        "title": "歌者十二首 七",
        "id": "4a76935e-c8b3-4245-ac68-17e60042d844"
    },
    {
        "author": "司空圖",
        "paragraphs": [
            "自憐眼暗難求藥，莫恨花繁便有風。",
            "桃李更開須強看，明年兼恐聽歌聾。"
        ],
        "title": "歌者十二首 八",
        "id": "9f19195b-c2e1-4fbd-ab6e-4bc9c76b57ee"
    },
    {
        "author": "司空圖",
        "paragraphs": [
            "白雲深處寄生涯，歲暮生情賴此花。",
            "蜂蝶繞來忙繞袖，似知教折送鄰家。"
        ],
        "title": "歌者十二首 九",
        "id": "98efd3fa-7d36-4b52-9025-98a1f819a074"
    },
    {
        "author": "司空圖",
        "paragraphs": [
            "重九仍重歲漸闌，強開病眼更登攀。",
            "年年認得酣歌處，猶恐招魂葬故山。"
        ],
        "title": "歌者十二首 十",
        "id": "c53fbb59-e525-4807-8150-e6d0f0cbc24f"
    },
    {
        "author": "司空圖",
        "paragraphs": [
            "繞壁依稀認寫真，更須粉繪飾羸身。",
            "淒涼不道身無壽，九日還無舊會人。"
        ],
        "title": "歌者十二首 十一",
        "id": "31b409d4-c039-42b8-b55f-30589baa76cd"
    },
    {
        "author": "司空圖",
        "paragraphs": [
            "鶴氅花香搭槿籬，枕前蛩迸酒醒時。",
            "夕陽似照陶家菊，黃蝶無窮壓故枝。"
        ],
        "title": "歌者十二首 十二",
        "id": "a6caaaef-0e8a-4c79-bafe-df9e1e8dfa0a"
    },
    {
        "author": "司空圖",
        "paragraphs": [
            "嶽前大隊赴淮西，從此中原息鼓鼙。",
            "石闕莫教苔蘚上，分明認取晉公題。"
        ],
        "tags": [
            "华山"
        ],
        "title": "題裴晉公華嶽廟題名",
        "id": "6faaea56-dbe9-459c-8592-d6cb02069bf2"
    },
    {
        "author": "司空圖",
        "paragraphs": [
            "樂府翻來占太平，風光無處不含情。",
            "千門萬戶喧歌吹，富貴人間只此聲。"
        ],
        "title": "楊柳枝壽杯詞十八首 一",
        "id": "27bc67b0-717e-4e6f-8bb8-9fdea59aa2c1"
    },
    {
        "author": "司空圖",
        "paragraphs": [
            "撼晚梳空不自持，與君同折上樓時。",
            "春風還有常情處，繫得人心免別離。"
        ],
        "title": "楊柳枝壽杯詞十八首 二",
        "id": "991b7a35-43c0-43cc-9695-e99329ecdf08"
    },
    {
        "author": "司空圖",
        "paragraphs": [
            "灞亭東去徹隋堤，贈別何須醉似泥。",
            "萬里往來無一事，便帆輕拂亂鶯啼。"
        ],
        "title": "楊柳枝壽杯詞十八首 三",
        "id": "8d51ce74-4561-44d6-8f3b-8fad755d94d3"
    },
    {
        "author": "司空圖",
        "paragraphs": [
            "臺城細仗曉初移，詔賜千官禊飲時。",
            "綠帳遠籠輕珮響，更曛晴日上龍旗。"
        ],
        "title": "楊柳枝壽杯詞十八首 四",
        "id": "2d160d04-a01e-4fc7-a2f6-47bac7050e9c"
    },
    {
        "author": "司空圖",
        "paragraphs": [
            "桃源仙子不須誇，聞道惟栽一片花。",
            "何似浣紗溪畔住，綠陰相間兩三家。"
        ],
        "tags": [
            "江南",
            "婉约词",
            "赞美",
            "婉约"
        ],
        "title": "楊柳枝壽杯詞十八首 五",
        "id": "45ca92cb-9329-4378-b51d-d4695afe5c30"
    },
    {
        "author": "司空圖",
        "paragraphs": [
            "偶然樓上卷珠簾，往往長條拂枕函。",
            "恰值小娥初學舞，擬偷金縷押春衫。"
        ],
        "title": "楊柳枝壽杯詞十八首 六",
        "id": "a56af7bc-0f4a-4f7d-a874-b94bf635e0b9"
    },
    {
        "author": "司空圖",
        "paragraphs": [
            "池邊影動散鴛鴦，更引微風亂繡牀。",
            "直待玉窗塵不起，始應金鴈得成行。"
        ],
        "title": "楊柳枝壽杯詞十八首 七",
        "id": "21794d52-25f2-41f6-8a6a-251e5e38ba30"
    },
    {
        "author": "司空圖",
        "paragraphs": [
            "稻畦分影向江邨，憔悴經霜只半存。",
            "昨日流鶯今不見，亂螢飛出照黃昏。"
        ],
        "title": "楊柳枝壽杯詞十八首 八",
        "id": "df98b09e-516c-44f6-893b-91f28ed1b5ae"
    },
    {
        "author": "司空圖",
        "paragraphs": [
            "客淚休沾漢水濱，舞腰羞殺漢宮人。",
            "狂風更與回煙箒，掃盡繁花獨占春。"
        ],
        "title": "楊柳枝壽杯詞十八首 九",
        "id": "cba78680-94ae-4a4f-877d-666745f8f0da"
    },
    {
        "author": "司空圖",
        "paragraphs": [
            "遊人莫歎易凋衰，長樂榮枯自有期。",
            "看取明年春意動，更於何處最先知。"
        ],
        "title": "楊柳枝壽杯詞十八首 十",
        "id": "3e107fb7-ce0e-4935-9f20-39f90087ed35"
    },
    {
        "author": "司空圖",
        "paragraphs": [
            "昔年行樂及芳時，一上丹梯桂一枝。",
            "笑問江頭醉公子，饒君滿把麴塵絲。"
        ],
        "title": "楊柳枝壽杯詞十八首 十一",
        "id": "640aeba6-bb5e-4df5-b9b8-edf191ae81b1"
    },
    {
        "author": "司空圖",
        "paragraphs": [
            "渡頭殘照一行新，獨自依依向北人。",
            "莫恨鄉程千里遠，眼中從此故鄉春。"
        ],
        "title": "楊柳枝壽杯詞十八首 十二",
        "id": "2c4c636e-bb9f-4dba-a828-a909f9c5189a"
    },
    {
        "author": "司空圖",
        "paragraphs": [
            "絮惹輕枝雪未飄，小溪煙束帶危橋。",
            "鄰家女伴頻攀折，不覺回身罥翠翹。"
        ],
        "title": "楊柳枝壽杯詞十八首 十三",
        "id": "2ce721c5-1c99-474d-904b-bd76c684681e"
    },
    {
        "author": "司空圖",
        "paragraphs": [
            "處處縈空百萬枝，一枝枝好更題詩。",
            "隔城遠岫招行客，便與朱樓當酒旗。"
        ],
        "title": "楊柳枝壽杯詞十八首 十四",
        "id": "12f1a3a9-faf1-46c4-8357-9403ce86cff4"
    },
    {
        "author": "司空圖",
        "paragraphs": [
            "錦城分得映金溝，兩岸年年引勝遊。"
        ],
        "title": "楊柳枝壽杯詞十八首 十五",
        "id": "fdc6ce7b-2491-4e18-9fe5-591da164e490"
    },
    {
        "author": "司空圖",
        "paragraphs": [
            "日暖津頭絮已飛，看看還是送君歸。",
            "莫言萬緒牽愁思，緝取長繩繫落暉。"
        ],
        "title": "楊柳枝壽杯詞十八首 十六",
        "id": "91441932-3571-404e-93f3-73d1bf4871ff"
    },
    {
        "author": "司空圖",
        "paragraphs": [
            "大堤時節近清明，霞襯煙籠遶郡城。",
            "好是梨花相映處，更勝松雪日初晴。"
        ],
        "title": "楊柳枝壽杯詞十八首 十七",
        "id": "13884152-b9e9-40c7-abb8-2540daa9747e"
    },
    {
        "author": "司空圖",
        "paragraphs": [
            "聖主千年樂未央，御溝金翠滿垂楊。",
            "年年織作升平字，高映南山獻壽觴。"
        ],
        "title": "楊柳枝壽杯詞十八首 十八",
        "id": "0a73765f-2b6d-48be-bde1-3388d0264379"
    },
    {
        "author": "司空圖",
        "paragraphs": [
            "多驚本爲好毛衣，只賴人憐始却歸。",
            "衆鳥自知顏色減，妬他偏向眼前飛。"
        ],
        "title": "山鵲",
        "id": "7b8b9f5e-95de-44e7-8659-e4f60090292a"
    },
    {
        "author": "司空圖",
        "paragraphs": [
            "高風只在五峰前，應是精靈降作賢。",
            "萬里無雲惟一鶴，鄉中同看却昇天。"
        ],
        "title": "李居士",
        "id": "19935893-8dc1-47a4-b7ce-4637321baa65"
    },
    {
        "author": "司空圖",
        "paragraphs": [
            "詩家偏爲此傷情，品韻由來莫與爭。",
            "解笑亦應兼解語，只應慵語倩鶯聲。"
        ],
        "title": "杏花",
        "id": "c8fd429d-5cdf-4bda-9d0f-e04f12f224af"
    },
    {
        "author": "司空圖",
        "paragraphs": [
            "不疑陶令是狂生，作賦其如有定情。",
            "猶勝江南隱居士，詩魔終嫋負孤名。"
        ],
        "title": "白菊三首 一",
        "id": "0df27fd6-291b-49e4-9e42-94afbbbae717"
    },
    {
        "author": "司空圖",
        "paragraphs": [
            "自古詩人少顯榮，逃名何用更題名。",
            "詩中有慮猶須戒，莫向詩中著不平。"
        ],
        "title": "白菊三首 二",
        "id": "f2218791-f432-4923-a93b-129a18f62b01"
    },
    {
        "author": "司空圖",
        "paragraphs": [
            "登高可羨少年場，白菊堆邊鬢似霜。",
            "益算更希沾上藥，今朝第七十重陽。"
        ],
        "title": "白菊三首 三",
        "id": "7132b3db-7589-4865-aea2-d616d82d73c9"
    },
    {
        "author": "司空圖",
        "paragraphs": [
            "半夜思家睡裏愁，雨聲落落屋簷頭。",
            "照泥星出依前黑，淹爛庭花不肯休。"
        ],
        "title": "聽雨",
        "id": "2a0c9721-e1cf-417b-bc69-775f13936a4c"
    },
    {
        "author": "司空圖",
        "paragraphs": [
            "陶家五柳簇衡門，還有高情愛此君。",
            "何處更添詩境好，新蟬欹枕每先聞。"
        ],
        "title": "楊柳枝二首 一",
        "id": "88c1d03c-457c-4f61-a7ee-0a896c02606a"
    },
    {
        "author": "司空圖",
        "paragraphs": [
            "數枝珍重蘸滄浪，無限塵心暫免忙。",
            "煩暑若和煙露裛，便同佛手灑清涼。"
        ],
        "title": "楊柳枝二首 二",
        "id": "6da4721a-bf15-4aac-895e-db29bbadccd6"
    },
    {
        "author": "司空圖",
        "paragraphs": [
            "少年已慣擲年光，時節催驅獨不忙。",
            "今日無疑亦無病，前程無事擾醫王。"
        ],
        "title": "修史亭二首 一",
        "id": "35c4388a-1d08-4c2f-a78d-da44e522ce40"
    },
    {
        "author": "司空圖",
        "paragraphs": [
            "籬落輕寒整頓新，雪晴步屣會諸鄰。",
            "自從南至歌風頂，始見人煙外有人。"
        ],
        "title": "修史亭二首 二",
        "id": "50b9e489-4ffe-4b5b-aad3-b4a6d274e4fe"
    },
    {
        "author": "司空圖",
        "paragraphs": [
            "樂退安貧知是分，成家報國亦何慚。",
            "到還僧院心期在，瑟瑟澄鮮百丈潭。"
        ],
        "title": "漫書",
        "id": "aa67069a-e4c0-4249-948b-a2e29418896e"
    },
    {
        "author": "司空圖",
        "paragraphs": [
            "棋局長攜上釣船，殺中棋殺勝絲牽。",
            "洪鑪任鑄千鈞鼎，只在磻溪一縷懸。"
        ],
        "title": "雜題二首 一",
        "id": "9c2e1267-c71b-4f73-ab65-ae7eda3c3870"
    },
    {
        "author": "司空圖",
        "paragraphs": [
            "曉鏡高窗氣象深，自憐清格笑塵心。",
            "世間不爲蛾眉誤，海上方應鶴背吟。"
        ],
        "title": "雜題二首 二",
        "id": "5f6a9b54-b12d-4b55-b209-a82b4cacb0b5"
    },
    {
        "author": "司空圖",
        "paragraphs": [
            "咄，諾。",
            "休休休，莫莫莫。",
            "伎兩雖多性靈惡，賴是長教閑處著。",
            "休休休，莫莫莫。",
            "一局棋，一爐藥。",
            "天意時情可料度，白日偏催快活人。",
            "黃金難買堪騎鶴，若曰爾何能，荅言耐辱莫。"
        ],
        "title": "題休休亭",
        "id": "77fb33d6-6073-4147-b1c8-1673dfdd6856"
    },
    {
        "author": "司空圖",
        "paragraphs": [
            "魏中義士有馮燕，遊俠幽幷最少年。",
            "避讐偶作滑臺客，嘶風躍馬來翩翩。",
            "此時恰遇鶯花月，堤上軒車晝不絕。",
            "兩面高樓語笑聲，指點行人情暗結。",
            "擲果潘郎誰不慕，朱門別見紅妝露。",
            "故故推門掩不開，似教歐軋傳言語。",
            "馮生敲鐙袖籠鞭，半拂垂楊半惹煙。",
            "樹間春鳥知人意，的的心期暗與傳。",
            "傳道張嬰偏嗜酒，從此香閨爲我有。",
            "梁間客燕正相欺，屋上鳴鳩空自鬬。",
            "嬰歸醉臥非讐汝，豈知負過人懷懼。",
            "燕依戶扇欲潛逃，巾在枕傍指令取。",
            "誰言狼戾心能忍，待我情深情不隱。",
            "回身本謂取巾難，倒柄方知授霜刅。",
            "馮君撫劒即遲疑，自顧平生心不欺。",
            "爾能負彼必相負，假手他人復在誰。",
            "窗間紅豔猶可掬，熟視花鈿情不足。",
            "唯將大義斷胸襟，粉頸初迴如切玉。",
            "鳳皇釵碎各分飛，怨魄嬌魂何處追。",
            "凌波如喚遊金谷，羞彼[揶揄]淚滿衣。",
            "新人藏匿舊人起，白晝喧呼駭鄰里。",
            "誣執張嬰不自明，貴免生前遭考捶。",
            "官將赴市擁紅塵，掉臂人來擗看人。",
            "傳聲莫遣有冤濫，盜殺嬰家即我身。",
            "初聞僚吏翻疑歎，呵叱風狂詞不變。",
            "縲囚解縛猶自疑，疑是夢中方脫免。",
            "未死勸君莫浪言，臨危不顧始知難。",
            "已爲不平能割愛，更將身命救深冤。",
            "白馬賢侯賈相公，長懸金帛募才雄。",
            "拜章請贖馮燕罪，千古三河激義風。",
            "黃河東注無時歇，注盡波瀾名不滅。",
            "爲感詞人沈下賢，長歌更與分明說。",
            "此君精爽知猶在，長與人間留炯誡。",
            "鑄作金燕香作堆，焚香酬酒聽歌來。"
        ],
        "tags": [
            "黄河"
        ],
        "title": "馮燕歌",
        "id": "8fbb614c-d10f-4780-a112-b37130fbbc02"
    },
    {
        "author": "司空圖",
        "paragraphs": [
            "小域新銜賀聖朝，亦知蹇分巧難拋。",
            "麤才自合無岐路，不破工夫漫解嘲。"
        ],
        "title": "寄薛起居",
        "id": "02a1128d-e315-4e89-8450-b3e7dca1029d"
    },
    {
        "author": "司空圖",
        "paragraphs": [
            "月下留丹竈，壇邊樹羽衣。",
            "異香人不覺，殘夜鶴分飛。",
            "朝會初元盛，蓬瀛舊侶稀。",
            "瑤函真跡在，妖魅敢揚威。"
        ],
        "title": "月下留丹竈",
        "id": "d1cac948-8ede-4d0e-9bd9-c6f99763542a"
    },
    {
        "author": "司空圖",
        "paragraphs": [
            "甲子今重數，生涯只自憐。",
            "殷勤元日日，欹午又明年。"
        ],
        "title": "元日",
        "id": "11e600f4-b6e0-4caf-b752-3442cad3291b"
    },
    {
        "author": "司空圖",
        "paragraphs": [
            "石勒童年有戰機，洛陽長嘯倚門時。",
            "晉朝不是王夷甫，大智何由得預知。"
        ],
        "title": "洛陽詠古",
        "id": "989b140b-b6be-4437-abc8-427d0cfae843"
    },
    {
        "author": "司空圖",
        "paragraphs": [
            "大用外腓，真體內充。",
            "返虛入渾，積健爲雄。",
            "具備萬物，橫絕太空。",
            "荒荒油雲，寥寥長風。",
            "超以象外，得其環中。",
            "持之匪強，來之無窮。"
        ],
        "title": "詩品二十四則 雄渾",
        "id": "b5a93088-0dcb-49d7-baa0-38d17360acb4"
    },
    {
        "author": "司空圖",
        "paragraphs": [
            "素處以默，妙機其微。",
            "飲之太和，獨鶴與飛。",
            "猶之惠風，苒苒在衣。",
            "閱音修篁，美曰載歸。",
            "遇之匪深，即之愈稀。",
            "脫有形似，握手已違。"
        ],
        "title": "詩品二十四則 沖淡",
        "id": "c73e26d9-454f-4413-8acd-906d1aa3e662"
    },
    {
        "author": "司空圖",
        "paragraphs": [
            "采采流水，蓬蓬遠春。",
            "窈窕深谷，時見美人。",
            "碧桃滿樹，風日水濱。",
            "柳陰路曲，流鶯比鄰。",
            "乘之愈往，識之愈真。",
            "如將不盡，與古爲新。"
        ],
        "title": "詩品二十四則 纖穠",
        "id": "f83171b8-7a62-4eaf-b2cc-470914576177"
    },
    {
        "author": "司空圖",
        "paragraphs": [
            "綠杉野屋，落日氣清。",
            "脫巾獨步，時聞鳥聲。",
            "鴻鴈不來，之子遠行。",
            "所思不遠，若爲平生。",
            "海風碧雲，夜渚月明。",
            "如有佳語，大河前橫。"
        ],
        "title": "詩品二十四則 沈著",
        "id": "2f60329c-6fbf-4e79-b001-933f90311d37"
    },
    {
        "author": "司空圖",
        "paragraphs": [
            "畸人乘真，手把芙蓉。",
            "泛彼浩劫，窅然空縱。",
            "月出東斗，好風相從。",
            "太華夜碧，人聞清鐘。",
            "虛佇神素，脫然畦封。",
            "黃唐在獨，落落玄宗。"
        ],
        "title": "詩品二十四則 高古",
        "id": "96104c85-c9df-4967-8fd3-a33d09cd71cb"
    },
    {
        "author": "司空圖",
        "paragraphs": [
            "玉壺買春，賞雨茆屋。",
            "坐中佳士，左右修竹。",
            "白雲初晴，幽鳥相逐。",
            "眠琴綠陰，上有飛瀑。",
            "落花無言，人淡如菊。",
            "書之歲華，其曰可讀。"
        ],
        "title": "詩品二十四則 典雅",
        "id": "0d555cb2-83cb-4962-9048-867be0255a3d"
    },
    {
        "author": "司空圖",
        "paragraphs": [
            "猶鑛出金，如鉛出銀。",
            "超心煉冶，絕愛[緇]磷。",
            "空潭瀉春，古鏡照神。",
            "體素儲潔，乘月返真。",
            "載瞻星辰，載歌幽人。",
            "流水今日，明月前身。"
        ],
        "title": "詩品二十四則 洗煉",
        "id": "ef2f3ad2-6df1-4519-ab0e-ae19a456cb6b"
    },
    {
        "author": "司空圖",
        "paragraphs": [
            "行神如空，行氣如虹。",
            "巫峽千尋，走雲連風。",
            "飲真茹強，蓄素守中。",
            "喻彼行健，是謂存雄。",
            "天地與立，神化攸同。",
            "期之以實，御之以終。"
        ],
        "title": "詩品二十四則 勁健",
        "id": "5dbdddda-95ab-4546-bd08-654ef2d08586"
    },
    {
        "author": "司空圖",
        "paragraphs": [
            "神存富貴，始輕黃金。",
            "濃盡必枯，淺者屢深。",
            "露餘山青，紅杏在林。",
            "月明華屋，畫橋碧陰。",
            "金尊酒滿，共客彈琴。",
            "取之自足，良殫美襟。"
        ],
        "title": "詩品二十四則 綺麗",
        "id": "b406fec9-9888-4ba7-bcc1-44aea1fb1d2a"
    },
    {
        "author": "司空圖",
        "paragraphs": [
            "俯拾即是，不取諸鄰。",
            "俱道適往，著手成春。",
            "如逢花開，如瞻歲新。",
            "真予不奪，強得易貧。",
            "幽人空山，過水采蘋。",
            "薄言情晤，悠悠天鈞。"
        ],
        "title": "詩品二十四則 自然",
        "id": "026db8ed-2a59-495f-a4e5-25556b033624"
    },
    {
        "author": "司空圖",
        "paragraphs": [
            "不著一字，盡得風流。",
            "語不涉難，已不堪憂。",
            "是有真宰，與之沈浮。",
            "如淥滿酒，花時返秋。",
            "悠悠空塵，忽忽海漚。",
            "淺深聚散，萬取一收。"
        ],
        "title": "詩品二十四則 含蓄",
        "id": "4c871d1f-0985-4ae8-b0d3-9f0ba929a0ec"
    },
    {
        "author": "司空圖",
        "paragraphs": [
            "觀花匪禁，吞吐大荒。",
            "由道返氣，處得以狂。",
            "天風浪浪，海山蒼蒼。",
            "真力彌滿，萬象在旁。",
            "前招三辰，後引鳳皇。",
            "曉策六鼇，濯足扶桑。"
        ],
        "title": "詩品二十四則 豪放",
        "id": "1e802371-0491-47f3-8981-97898b118867"
    },
    {
        "author": "司空圖",
        "paragraphs": [
            "欲返不盡，相期與來。",
            "明漪絕底，奇花初胎。",
            "青春鸚鵡，楊柳池臺。",
            "碧山人來，清酒滿杯。",
            "生氣遠出，不著死灰。",
            "妙造自然，伊誰與裁。"
        ],
        "title": "詩品二十四則 精神",
        "id": "b23d4003-2d86-43a6-b3a5-d8167828d08f"
    },
    {
        "author": "司空圖",
        "paragraphs": [
            "是有真跡，如不可知。",
            "意象欲生，造化已奇。",
            "水流花開，清露未晞。",
            "要路愈遠，幽行爲遲。",
            "語不欲犯，思不欲癡。",
            "猶春於綠，明月雪時。"
        ],
        "title": "詩品二十四則 縝密",
        "id": "72ad7b55-75ba-419d-8dd1-26f9d4db11ef"
    },
    {
        "author": "司空圖",
        "paragraphs": [
            "惟性所宅，真取弗羈。",
            "拾物自富，與率爲期。",
            "築屋松下，脫帽看詩。",
            "但知旦暮，不辨何時。",
            "倘然適意，豈必有爲。",
            "若其天放，如是得之。"
        ],
        "title": "詩品二十四則 疎野",
        "id": "6bf0d96c-74c2-4f65-b53d-c50571102a1d"
    },
    {
        "author": "司空圖",
        "paragraphs": [
            "娟娟羣松，下有漪流。",
            "晴雪滿汀，隔溪漁舟。",
            "可人如玉，步屧尋幽。",
            "載行載止，空碧悠悠。",
            "神出古異，淡不可收。",
            "如月之曙，如氣之秋。"
        ],
        "title": "詩品二十四則 清奇",
        "id": "2fb29e78-7a6d-494c-83b5-cfdbc6d1a4fe"
    },
    {
        "author": "司空圖",
        "paragraphs": [
            "登彼太行，翠遶羊腸。",
            "杳靄流玉，悠悠花香。",
            "力之於時，聲之於羌。",
            "似往已迴，如幽匪藏。",
            "水理漩洑，鵬風翱翔。",
            "道不自器，與之圓方。"
        ],
        "title": "詩品二十四則 委曲",
        "id": "5c940e34-3fda-4ef2-9268-45524a413e02"
    },
    {
        "author": "司空圖",
        "paragraphs": [
            "取語甚直，計思匪深。",
            "忽逢幽人，如見道心。",
            "晴磵之曲，碧松之陰。",
            "一客荷樵，一客聽琴。",
            "情性所至，妙不自尋。",
            "遇之自天，冷然希音。"
        ],
        "title": "詩品二十四則 實境",
        "id": "d21d01c8-0d64-4d33-a827-2533ed66331a"
    },
    {
        "author": "司空圖",
        "paragraphs": [
            "大風捲水，林木爲摧。",
            "意苦若死，招憩不來。",
            "百歲如流，富貴冷灰。",
            "大道日往，若爲雄才。",
            "壯士拂劒，浩然彌哀。",
            "蕭蕭落葉，漏雨蒼苔。"
        ],
        "title": "詩品二十四則 悲慨",
        "id": "077e468a-ec52-468b-b76f-2024c7bb8924"
    },
    {
        "author": "司空圖",
        "paragraphs": [
            "絕佇靈素，少迴清真。",
            "如覓水影，如寫陽春。",
            "風雲變態，花草精神。",
            "海之波瀾，山之嶙峋。",
            "俱似大道，妙契同塵。",
            "離形得似，庶幾斯人。"
        ],
        "title": "詩品二十四則 形容",
        "id": "2f623830-7ea6-45f5-9a9c-35724dd4c1ef"
    },
    {
        "author": "司空圖",
        "paragraphs": [
            "匪神之靈，匪機之微。",
            "如將白雲，清風與歸。",
            "遠引若至，臨之已非。",
            "少有道契，終與俗違。",
            "亂山高木，碧苔芳暉。",
            "誦之思之，其聲愈稀。"
        ],
        "title": "詩品二十四則 超詣",
        "id": "f4442282-304d-4418-a7b2-683aa859e9e2"
    },
    {
        "author": "司空圖",
        "paragraphs": [
            "落落欲往，矯矯不羣。",
            "緱山之鶴，華頂之雲。",
            "高人畫中，令色絪緼。",
            "御風蓬葉，泛彼無垠。",
            "如不可執，如將有聞。",
            "識者已領，期之愈分。"
        ],
        "title": "詩品二十四則 飄逸",
        "id": "09aa04f9-1153-4c1b-8b67-ac9c905fdc74"
    },
    {
        "author": "司空圖",
        "paragraphs": [
            "生者百歲，相去幾何。",
            "歡樂苦短，憂愁實多。",
            "何如尊酒，日往烟蘿。",
            "花覆茆簷，疎雨相過。",
            "倒酒既盡，杖藜行過。",
            "孰不有古，南山峨峨。"
        ],
        "title": "詩品二十四則 曠達",
        "id": "2c9e4874-a933-4ae0-ac01-4c0bfc39d6c5"
    },
    {
        "author": "司空圖",
        "paragraphs": [
            "若納水輨，如轉丸珠。",
            "夫豈可道，假體遺愚。",
            "荒荒坤軸，悠悠天樞。",
            "載要其端，載同其符。",
            "超超神明，返返冥無。",
            "來往千載，是之謂乎。"
        ],
        "title": "詩品二十四則 流動",
        "id": "130fc4ff-8f1d-4785-8e4f-8f2417d9ecda"
    },
    {
        "author": "司空圖",
        "paragraphs": [
            "忍事敵災星，物望傾心久。",
            "兇渠破膽頻。",
            "鼎飫和方濟，台階潤欲平。",
            "夜短猨悲減，風和鵲喜虛。",
            "驊騮思故第，鸚鵡失佳人。",
            "鯨鯢人海涸，魑魅棘林幽。",
            "棋聲花院閉，幡影石壇高。",
            "地涼清鶴夢，林靜肅僧儀。",
            "晚妝留拜月，春睡更生香。",
            "隔谷見雞犬，山苗接楚田。",
            "人家寒食月，花影午時天。",
            "官路好禽聲，軒車駐晚程。",
            "南樓山最秀，北路邑偏清。",
            "多病形容五十三，誰鄰借笏趂朝參。",
            "十年太華無知己，只得虛中兩首詩。",
            "看師逸蹟兩師宜，高適歌行李白詩。"
        ],
        "title": "句",
        "id": "313efe5c-4f68-48c6-9ee1-d85613a4c47c"
    },
    {
        "author": "周繇",
        "paragraphs": [
            "戎裝佩鏌鎁，走馬逐輕車。",
            "衰草城邊路，殘陽壟上笳。",
            "黃河穿漢界，青塚出胡沙。",
            "提筆男兒事，功名立可誇。"
        ],
        "tags": [
            "黄河"
        ],
        "title": "送邊上從事",
        "id": "6b74a409-0c54-4a99-a245-972e4189538a"
    },
    {
        "author": "周繇",
        "paragraphs": [
            "塞詔除嵩洛，觀圖見廢興。",
            "城遷周古鼎，地列漢諸陵。",
            "日送歸朝客，時招住嶽僧。",
            "郡齋臺閣滿，公退即吟登。"
        ],
        "title": "送洛陽崔員外",
        "id": "90fa4bcb-cd80-4581-9b9a-b3585352f32b"
    },
    {
        "author": "周繇",
        "paragraphs": [
            "盤山行幾驛，水路復通巴。",
            "峽漲三川雪，園開四季花。",
            "公庭飛白鳥，官俸請丹砂。",
            "知尉黔中後，高吟採物華。"
        ],
        "title": "送人尉黔中",
        "id": "e46e44bb-4ccd-4871-96c0-12f553308737"
    },
    {
        "author": "周繇",
        "paragraphs": [
            "此別欲何往，未言歸故林。",
            "行車新歲近，落日亂山深。",
            "野店寒無客，風巢動有禽。",
            "潛知經目事，大半是愁吟。"
        ],
        "title": "送宇文虞",
        "id": "5778262b-2266-4763-bc02-3a4c6755d703"
    },
    {
        "author": "周繇",
        "paragraphs": [
            "勝致通幽感，靈泉有虎掊。",
            "爪擡山脉斷，掌託石心抝。",
            "竹藹疑相近，松陰蓋亦交。",
            "轉令棲遁者，真境逾難拋。"
        ],
        "title": "題東林寺虎掊泉",
        "id": "4bc8ad07-4f52-416f-b7f3-cc2e4d90874e"
    },
    {
        "author": "周繇",
        "paragraphs": [
            "盤江上幾層，峭壁半垂藤。",
            "殿鎖南朝像，龕禪外國僧。",
            "海濤摏砌檻，山雨灑窗燈。",
            "日暮疎鐘起，聲聲徹廣陵。"
        ],
        "title": "登甘露寺",
        "id": "b5175c34-da87-4de6-b3bc-a935b346fa8e"
    },
    {
        "author": "周繇",
        "paragraphs": [
            "每日憐晴眺，閑吟只自娛。",
            "山從平地有，水到遠天無。",
            "老樹多封楚，輕烟暗染吳。",
            "雖居此廊下，入戶亦躊躕。"
        ],
        "title": "甘露寺東軒",
        "id": "18de435e-9774-4859-827c-0bcf1d6532ea"
    },
    {
        "author": "周繇",
        "paragraphs": [
            "曉色宜閑望，山風遠益清。",
            "白雲連晉閣，碧樹盡蕪城。",
            "水靜沙痕出，煙消野火平。",
            "最堪佳此境，爲我長詩情。"
        ],
        "title": "甘露寺北軒",
        "id": "f301fd18-267d-4f8a-90c6-e047caaad7bd"
    },
    {
        "author": "周繇",
        "paragraphs": [
            "熠熠與娟娟，池塘竹樹邊。",
            "亂飛同曳火，成聚却無煙。",
            "微雨灑不滅，清風吹欲燃。",
            "舊曾書按上，頻把作囊懸。"
        ],
        "title": "詠螢",
        "id": "a4dea634-027d-45fc-908b-5372ec05fc91"
    },
    {
        "author": "周繇",
        "paragraphs": [
            "蒼茫空泛日，四顧絕人煙。",
            "半浸中華岸，旁通異域船。",
            "島間應有國，波外恐無天。",
            "欲作乘槎客，翻愁去隔年。"
        ],
        "title": "望海",
        "id": "8bae582b-62ab-47f6-8d66-2f05b9594c1b"
    },
    {
        "author": "周繇",
        "paragraphs": [
            "天南行李半波濤，灘樹枝枝拂戲猱。",
            "初著藍衫從遠嶠，乍辭雲署泊輕艘。",
            "山村象踏桄榔葉，海外人收翡翠毛。",
            "名宦兩成歸舊隱，徧尋親友興何饒。"
        ],
        "title": "送楊環校書歸廣南",
        "id": "e89ddbad-2fc3-4151-870e-cda45036116c"
    },
    {
        "author": "周繇",
        "paragraphs": [
            "身沒南荒雨露賒，朱門空鎖舊繁華。",
            "池塘鑿就方通水，桃杏栽成未見花。",
            "異代圖書藏幾篋，傾城羅綺散誰家。",
            "昔年埏埴生靈地，今日生人爲歎嗟。"
        ],
        "title": "經故宅有感",
        "id": "e7d21ab1-31ff-4123-a86d-b1fdba206429"
    },
    {
        "author": "周繇",
        "paragraphs": [
            "獵獵旗幡過大荒，敕書猶帶御烟香。",
            "滹沱河凍軍迴探，邏逤城孤雁著行。",
            "遠寨風狂移帳幕，平沙日晚臥牛羊。",
            "早終冊禮朝天闕，莫遣虬髭染塞霜。"
        ],
        "title": "送入蕃使",
        "id": "76c5af8f-e68d-45fe-a0b0-3f1f0f029dc4"
    },
    {
        "author": "周繇",
        "paragraphs": [
            "潭心烟霧破斜暉，殷殷雷聲隔翠微。",
            "崖蹙盤渦翻蜃窟，灘吹白石上漁磯。",
            "陵風舴艋謳啞去，出水鸕鷀薄泊飛。",
            "秋霽更誰同此望，遠鐘時見一僧歸。"
        ],
        "title": "白石潭秋霽作",
        "id": "ee815980-f7ce-4628-bd99-698fff712372"
    },
    {
        "author": "周繇",
        "paragraphs": [
            "明家不要買山錢，施作清池種白蓮。",
            "松檜老依雲外地，樓臺深鎖洞中天。",
            "風經絕頂迴疎雨，石倚危屏挂落泉。",
            "欲結茅菴伴師住，肯饒多少薜蘿煙。"
        ],
        "title": "題金陵栖霞寺贈月公",
        "id": "b104e53e-499e-4cc7-9366-789933cd7f7a"
    },
    {
        "author": "周繇",
        "paragraphs": [
            "蹙鞠且徒爲，寧如目送時。",
            "報讐慙選耎，存想恨逶遲。",
            "促坐疑辟咡，銜盃強朵頤。",
            "恣情窺窈窕，曾恃好風姿。",
            "色授應難奪，神交願莫辭。",
            "請君看曲譜，不負少年期。"
        ],
        "title": "嘲段成式",
        "id": "0ae94ce0-264f-41e6-9b8e-e3e19bbe52d9"
    },
    {
        "author": "周繇",
        "paragraphs": [
            "匡廬千萬峯，影匝郡城中。",
            "忽佩虎符去，遙疑鳥道通。",
            "煙霞時滿郭，波浪暮連空。",
            "樹翳樓臺月，帆飛鼓角風。",
            "郡齋多嶽客，鄉戶半漁翁。",
            "王事行春外，題詩寄遠公。"
        ],
        "tags": [
            "庐山"
        ],
        "title": "送江州薛尚書",
        "id": "04daf8cf-e075-4739-9ad3-e8e092d9e8aa"
    },
    {
        "author": "周繇",
        "paragraphs": [
            "晴江暗漲岸吹沙，山畔船衝樹杪斜。",
            "城郭半淹橋市鬧，鷺鷥繚繞入人家。"
        ],
        "title": "津頭望白水",
        "id": "b4ae1def-f4ff-45f2-a4a8-2d3ba4745b2b"
    },
    {
        "author": "周繇",
        "paragraphs": [
            "青山薄薄漏春風，日暮鳴鞭柳影中。",
            "回望玉樓人不見，酒旗深處勒花驄。"
        ],
        "title": "公子行",
        "id": "3f0c0e40-3073-468f-9804-5586aced00dc"
    },
    {
        "author": "周繇",
        "paragraphs": [
            "金蘂霞英疊彩香，初疑少女出蘭房。",
            "逡巡又是一年別，寄語集仙呼索郎。"
        ],
        "title": "看牡丹贈段成式",
        "id": "614d4b1d-0e9d-4f5e-a27e-30698fea9150"
    },
    {
        "author": "周繇",
        "paragraphs": [
            "人形上品傳方志，我得真英自紫團。",
            "慙非叔子空持藥，更請伯言審細看。"
        ],
        "title": "以人葠遺段成式",
        "id": "65458e44-c424-4a6b-a163-653449878f4a"
    },
    {
        "author": "周繇",
        "paragraphs": [
            "迴簪轉黛喜猜防，粉署裁詩助酒狂。",
            "若遇仙丹偕羽化，便隨蕭史亦何傷。"
        ],
        "title": "和段成式 一",
        "id": "765d2cc2-4974-4991-91b4-ba2d5e8a173c"
    },
    {
        "author": "周繇",
        "paragraphs": [
            "玉樹瓊筵映彩霞，澄虛樓閣似仙家。",
            "只緣存想歸蘭室，不向春風看夜花。"
        ],
        "title": "和段成式 二",
        "id": "b4a55f02-b115-481b-a44d-ebac1bb22af3"
    },
    {
        "author": "聶夷中",
        "paragraphs": [
            "兩葉能蔽目，雙豆能塞聰。",
            "理身不知道，將爲天地聾。",
            "擾擾造化內，茫茫天地中。",
            "苟或有所願，毛髪亦不容。"
        ],
        "title": "雜興",
        "id": "8c867101-ade7-4ee6-b24b-d2eaa77eae09"
    },
    {
        "author": "聶夷中",
        "paragraphs": [
            "生在綺羅下，豈識漁陽道。",
            "良人自戍來，夜夜夢中到。",
            "漁陽萬里遠，近於中門限。",
            "中門踰有時，漁陽常在眼。"
        ],
        "title": "雜怨 一",
        "id": "5df61077-fba8-4222-8053-1fa969c5adab"
    },
    {
        "author": "聶夷中",
        "paragraphs": [
            "君淚濡羅巾，妾淚滴路塵。",
            "羅巾今在手，日得隨妾身。",
            "路塵如因風，得上君車輪。"
        ],
        "title": "雜怨 二",
        "id": "85f79dbe-389c-4381-9917-9d33cbf921ba"
    },
    {
        "author": "聶夷中",
        "paragraphs": [
            "莫言行路難，夷狄如中國。",
            "謂言骨肉親，中門如異域。",
            "出處全在人，路亦無通塞。",
            "門前兩條轍，何處去不得。"
        ],
        "title": "行路難",
        "id": "1d8e2ba7-ba52-44c7-83d4-06dfaa2339d1"
    },
    {
        "author": "聶夷中",
        "paragraphs": [
            "金刀翦輕雲，盤用黃金縷。",
            "裝束趙飛燕，教來掌上舞。",
            "舞罷飛燕死，片片隨風去。"
        ],
        "title": "大垂手",
        "id": "c5763b85-5f21-41dd-ba9b-42e79993afed"
    },
    {
        "author": "聶夷中",
        "paragraphs": [
            "一雀入官倉，所食能損幾。",
            "所慮往復頻，官倉乃害爾。",
            "魚網不在天，鳥網不在水。",
            "飲啄要自然，何必空城裏。"
        ],
        "title": "空城雀",
        "id": "469e6a93-d96f-45a9-90db-e131187c4c4a"
    },
    {
        "author": "聶夷中",
        "paragraphs": [
            "男兒徇大義，立節不沽名。",
            "腰間懸陸離，大歌胡無行。",
            "不讀戰國書，不覽黃石經。",
            "醉臥咸陽樓，夢入受降城。",
            "更願生羽翼，飛身入青冥。",
            "請攜天子劒，斫下旄頭星。",
            "自然胡無人，雖有無戰爭。",
            "悠哉典屬國，驅羊老一生。"
        ],
        "title": "胡無人行",
        "id": "4a3e9cc5-e2a2-412d-a884-4c17d072c5a2"
    },
    {
        "author": "聶夷中",
        "paragraphs": [
            "二月賣新絲，五月糶新穀。",
            "醫得眼前瘡，剜却心頭肉。",
            "我願君王心，化作光明燭。",
            "不照綺羅筵，只照逃亡屋。"
        ],
        "title": "詠田家",
        "id": "0eea5bcf-1f67-4a9f-b70f-d60dcea99111"
    },
    {
        "author": "聶夷中",
        "paragraphs": [
            "燕臺累黃金，上欲招儒雅。",
            "貴得賢士來，更下於隗者。",
            "自然樂毅徒，趨風走天下。",
            "何必馳鳳書，旁求向林野。"
        ],
        "title": "燕臺二首 一",
        "id": "be65fed3-3677-4f79-84fb-4dd6cfdc19c4"
    },
    {
        "author": "聶夷中",
        "paragraphs": [
            "燕臺高百尺，燕滅臺亦平。",
            "一種是亡國，猶得禮賢名。",
            "何似章華畔，空餘禾黍生。"
        ],
        "title": "燕臺二首 二",
        "id": "afc32e5a-8518-496b-a4a5-b4c995251763"
    },
    {
        "author": "聶夷中",
        "paragraphs": [
            "片玉一塵輕，粒粟山丘重。",
            "唐虞貴民食，秪是勤播種。",
            "前聖後聖同，今人古人共。",
            "一歲如苦饑，金玉何所用。"
        ],
        "title": "古興",
        "id": "bc6c2eb5-4930-4b60-a227-7f94fb6a28a8"
    },
    {
        "author": "聶夷中",
        "paragraphs": [
            "白日無定影，清江無定波。",
            "人無百年壽，百年復如何。",
            "堂上陳美酒，堂下列笙歌。",
            "與君入醉鄉，醉鄉樂天和。",
            "歲歲松栢茂，日日丘陵多。",
            "君看終南山，萬古青峨峨。"
        ],
        "tags": [
            "终南山"
        ],
        "title": "勸酒二首 一",
        "id": "c0f81a43-5b23-4871-a06e-8660db415ad8"
    },
    {
        "author": "聶夷中",
        "paragraphs": [
            "灞上送行客，聽唱行客歌。",
            "適來橋下水，已作渭川波。",
            "人間榮樂少，四海別離多。",
            "但恐別離淚，自成苦水河。",
            "勸爾一杯酒，所贈無餘多。"
        ],
        "title": "勸酒二首 二",
        "id": "200b9d38-5f06-453f-83cb-197fdceeb8c1"
    },
    {
        "author": "聶夷中",
        "paragraphs": [
            "日月似有事，一夜行一周。",
            "草木猶須老，人生得無愁。",
            "一飲解百結，再飲破百憂。",
            "白髮欺貧賤，不入醉人頭。",
            "我願東海水，盡向杯中流。",
            "安得阮步兵，同入醉鄉遊。"
        ],
        "title": "飲酒樂",
        "id": "12e75828-7908-4a38-bfdf-d491496721d1"
    },
    {
        "author": "聶夷中",
        "paragraphs": [
            "漢代多豪族，恩深益驕逸。",
            "走馬踏殺人，街吏不敢詰。",
            "紅樓宴青春，數里望雲蔚。",
            "金缸焰勝畫，不畏落暉疾。",
            "美人盡如月，南威莫能匹。",
            "芙蓉自天來，不向水中出。",
            "飛瓊奏雲和，碧簫吹鳳質。",
            "唯恨魯陽死，無人駐白日。"
        ],
        "title": "公子行二首 一",
        "id": "c6d6f052-2dcf-4a7b-be9e-773e4c6f6dd1"
    },
    {
        "author": "聶夷中",
        "paragraphs": [
            "花樹出墻頭，花裏誰家樓。",
            "一行書不讀，身封萬戶侯。",
            "美人樓上歌，不是古涼州。"
        ],
        "title": "公子行二首 二",
        "id": "2805b567-edfc-4bf4-8f9a-964906968b1c"
    },
    {
        "author": "聶夷中",
        "paragraphs": [
            "八月木陰薄，十葉三墮枝。",
            "人生過五十，亦已同此時。",
            "朝出東郭門，嘉樹鬱參差。",
            "暮出西郭門，原草已離披。",
            "南鄰好臺榭，北鄰善歌吹。",
            "榮華忽銷歇，四顧令人悲。",
            "生死與榮辱，四者乃常期。",
            "古人耻其名，沒世無人知。",
            "無言鬢似霜，勿謂事如絲。",
            "耆年無一善，何殊食乳兒。"
        ],
        "title": "短歌",
        "id": "99d0dee6-3e15-4931-9984-4c7b1e1f8583"
    },
    {
        "author": "聶夷中",
        "paragraphs": [
            "殷辛帝天下，厭爲天下尊。",
            "乾綱既一斷，賢愚無二門。",
            "佞是福身本，忠作喪己源。",
            "餓虎不食子，人無骨肉恩。",
            "日影不入地，下埋冤死魂。",
            "腐骨不爲土，應作石木根。",
            "余來過此鄉，下馬弔此墳。",
            "靜念君臣間，有道誰敢論。"
        ],
        "title": "過比干墓",
        "id": "366e820c-e3bb-4276-bc10-c8daa92aad19"
    },
    {
        "author": "聶夷中",
        "paragraphs": [
            "在京如在道，日日先雞起。",
            "不離十二街，日行一百里。",
            "役役大塊上，周朝復秦市。",
            "貴賤與賢愚，古今同一軌。",
            "白兔落天西，赤鵶飛海底。",
            "一日復一日，日日無終始。",
            "自嫌性如石，不達榮辱理。",
            "試問九十翁，吾今尚如此。"
        ],
        "title": "住京寄同志",
        "id": "2f3dd335-205d-45dc-9818-8413ff9dc59d"
    },
    {
        "author": "聶夷中",
        "paragraphs": [
            "勸爾勤耕田，盈爾倉中粟。",
            "勸爾無伐桑，減爾身上服。",
            "清霜一委地，萬草色不綠。",
            "狂風一飄林，萬葉不著木。",
            "青春如不耕，何以自拘束。"
        ],
        "title": "贈農",
        "id": "932552dc-b1e3-45cd-a80f-309b37db4acf"
    },
    {
        "author": "聶夷中",
        "paragraphs": [
            "後達多晚榮，速得多疾傾。",
            "君看構大廈，何曾一日成。",
            "在暖須在桑，在飽須在耕。",
            "君子貴弘道，道弘無不亨。",
            "太陽垂好光，毛髪悉見形。",
            "我亦二十年，直似戴盆行。",
            "荆山產美玉，石石皆堅貞。",
            "未必盡有玉，玉且間石生。",
            "精衛一微物，猶恐填海平。"
        ],
        "title": "客有追歎後時者作詩勉之",
        "id": "a6e4458c-f82c-4c43-a3ca-b08f0c8f7e46"
    },
    {
        "author": "聶夷中",
        "paragraphs": [
            "先生五岳遊，文焰滅金鼎。",
            "日下鶴過時，人間空落影。",
            "常言一粒藥，不隨死生境。",
            "何當列禦寇，去問仙人請。"
        ],
        "title": "訪嵩陽道士不遇",
        "id": "1ea71c69-cbd6-4e16-bdbc-29876ca356d5"
    },
    {
        "author": "聶夷中",
        "paragraphs": [
            "微月東南明，雙牛耕古城。",
            "但耕古城地，不知古城名。",
            "當昔置此城，豈料今日耕。",
            "蔓草已離披，狐兔何縱橫。",
            "秋雲零落散，秋風蕭條生。",
            "對古良可歎，念今轉傷情。",
            "古人已冥冥，今人又營營。",
            "不知馬蹄下，誰家舊臺亭。"
        ],
        "title": "早發鄴北經古城",
        "id": "9efa9734-5a13-4087-a59c-49a4f0fb63c3"
    },
    {
        "author": "聶夷中",
        "paragraphs": [
            "市朝束名利，林泉繫清通。",
            "豈知黃塵內，迥有白雲蹤。",
            "輕流逗密蓧，直榦入寬空。",
            "高吟五君詠，疑對九華峰。",
            "我知種竹心，欲扇清涼風。",
            "我知決泉意，將明濟物功。",
            "有琴不張弦，衆星列梧桐。",
            "須知澹泊聽，聲在無聲中。",
            "地非樵者路，武陵又何逢。",
            "祗慮迷所歸，池上日西東。"
        ],
        "title": "題賈氏林泉",
        "id": "a4ba9d47-b06b-4146-a0f7-ffbb67a35705"
    },
    {
        "author": "聶夷中",
        "paragraphs": [
            "皇州五更鼓，月落西南維。",
            "此時有行客，別我孤舟歸。",
            "上國身無主，下第誠可悲。"
        ],
        "title": "送友人歸江南",
        "id": "75e09623-9ab1-4f2f-8d40-0888d8bd88f1"
    },
    {
        "author": "聶夷中",
        "paragraphs": [
            "日往無復見，秋堂暮乃學。",
            "玄髪不知白，曉入寒銅覺。",
            "爲才未離羣，有玉猶在璞。",
            "誰把碧桐枝，刻作雲門樂。"
        ],
        "title": "秋夕",
        "id": "65a22f40-7a74-4c1a-9cf8-b113db2acc92"
    },
    {
        "author": "聶夷中",
        "paragraphs": [
            "出門四顧望，此日何徘徊。",
            "終南舊山色，夫子安在哉。",
            "君詩如門戶，夕閉晝還開。",
            "君名如四時，春盡夏復來。",
            "原野多丘陵，纍纍如高臺。",
            "君墳須數尺，誰與夫子偕。"
        ],
        "title": "哭劉駕博士",
        "id": "2f3b4935-f037-41ba-b264-2732c514a28e"
    },
    {
        "author": "聶夷中",
        "paragraphs": [
            "種花滿西園，花發青樓道。",
            "花下一禾生，去之爲惡草。"
        ],
        "tags": [
            "写人",
            "讽刺",
            "写人诗"
        ],
        "title": "公子家",
        "id": "ba1417d6-912a-4606-a798-d8971da31a7e"
    },
    {
        "author": "聶夷中",
        "paragraphs": [
            "父耕原上田，子劚山下荒。",
            "六月禾未秀，官家已修倉。"
        ],
        "tags": [
            "忧国忧民",
            "讽刺"
        ],
        "title": "田家二首 一",
        "id": "91276d5a-1844-40ec-a102-a41eaab21c12"
    },
    {
        "author": "聶夷中",
        "paragraphs": [
            "鋤田當日午，汗滴禾下土。",
            "誰念盤中餐，粒粒皆辛苦。"
        ],
        "title": "田家二首 二",
        "id": "78a50612-df8c-44a5-8a19-f455cc185195"
    },
    {
        "author": "聶夷中",
        "paragraphs": [
            "良人昨日去，明月又不圓。",
            "別時各有淚，零落青樓前。"
        ],
        "title": "雜怨",
        "id": "a59d9e42-871a-4d57-8515-aaf7622af1c4"
    },
    {
        "author": "聶夷中",
        "paragraphs": [
            "衆鳥各歸枝，烏烏爾不棲。",
            "還應知妾恨，故向綠窗啼。"
        ],
        "title": "烏夜啼",
        "id": "f7763540-977d-4290-8d99-2e0ad16af9d6"
    },
    {
        "author": "聶夷中",
        "paragraphs": [
            "念遠心如燒，不覺中夜起。",
            "桃花帶露泛，立在月明裏。"
        ],
        "title": "起夜來",
        "id": "4e512a19-210d-4612-8dc5-1d9b6ae52610"
    },
    {
        "author": "聶夷中",
        "paragraphs": [
            "欲別牽郎衣，問郎遊何處。",
            "不恨歸日遲，莫向臨邛去。"
        ],
        "tags": [
            "送别",
            "女子",
            "情郎"
        ],
        "title": "古別離",
        "id": "02c52bf9-7672-44a1-a618-92b26b91fde1"
    },
    {
        "author": "聶夷中",
        "paragraphs": [
            "此地無駐馬，夜中猶走輪。",
            "所以路傍草，少於衣上塵。"
        ],
        "title": "長安道",
        "id": "5237a4cc-a1d5-48a6-9ec3-72a4b400dea0"
    },
    {
        "author": "聶夷中",
        "paragraphs": [
            "萱草生堂階，遊子行天涯。",
            "慈親倚門望，不見萱草花。"
        ],
        "title": "遊子行",
        "id": "ab09e37b-0114-49f7-ab82-56480afb3d9e"
    },
    {
        "author": "聶夷中",
        "paragraphs": [
            "故鄉歸路隔高雷，見說年來事可哀。",
            "村落日中眠虎豹，田園雨後長蒿萊。",
            "海隅久已無春色，地底真成有劫灰。",
            "荆棘滿山行不得，不知當日是誰栽。"
        ],
        "title": "聞人說海北事有感",
        "id": "d813c029-0b6d-4b89-b4ba-5d6d725e73d9"
    },
    {
        "author": "顧雲",
        "paragraphs": [
            "祥雲皓鶴盤碧空，喬松稍稍韻微風。",
            "絳節影來，朱旛響丁東。",
            "相公清齋朝蘂宮，太上符籙龍蛇蹤。",
            "散花天女侍香童，隔煙遙望見雲水。",
            "彈璈吹鳳清瓏瓏，丹砂黃金世可度。",
            "願啓一言告仙翁，道門弟子山中客。",
            "長向山中禮空碧，九色真龍上漢時，願把霓幢引煙策。"
        ],
        "title": "華清詞",
        "id": "c0830243-f9c8-4261-9aeb-888cd8c84283"
    },
    {
        "author": "顧雲",
        "paragraphs": [
            "蠻嶺高，蠻海闊，去舸迴艘投此歇。",
            "一夜舟人得夢間，草草相呼一時發。",
            "颶風忽起雲顛狂，波濤擺掣魚龍殭。",
            "海神怕急上岸走，山燕股慄入石藏。",
            "金蛇飛狀霍閃過，白日倒挂銀繩長。",
            "轟轟砢砢雷車轉，霹靂一聲天地戰。",
            "風定雲開始望看，萬里青山分兩片。",
            "車遙遙，馬闐闐，平如砥，直如弦。",
            "雲南八國萬部落，皆知此路來朝天。",
            "耿恭拜出井底水，廣利刺開山上泉。",
            "若論終古濟物意，二將之功皆小焉。"
        ],
        "title": "天威行",
        "id": "98e85dbe-1c8f-4964-a82e-d01a8f9ba1e2"
    },
    {
        "author": "顧雲",
        "paragraphs": [
            "三十六里西川地，圍遶城郭峨天橫。",
            "一家人率一口甓，版築纔興城已成。",
            "役夫登登無倦色，饌飽觴酣方暫息。",
            "不假神龜出指蹤，盡憑心匠爲籌畫。",
            "畫閣團團真鐵甕，堵闊巉巖齊石壁。",
            "風吹四面旌旗動，火焰相燒滿天赤。",
            "散花樓晚挂殘虹，濯錦秋江澄倒碧。",
            "西川父老賀子孫，從茲始是中華人。"
        ],
        "title": "築城篇",
        "id": "48356297-d07a-48ad-a8cd-d7c91bcfc8b8"
    },
    {
        "author": "顧雲",
        "paragraphs": [
            "杜甫歌詩吟不足，可憐曹霸丹青曲。",
            "直言弟子韓幹馬，畫馬無骨但有肉。",
            "今日披圖見筆跡，始知甫也真凡目。",
            "秦王學士居武功，六印名家聲價雄。",
            "乃孫屈跡寧百里，好奇學古有祖風。",
            "竹廳斜日弈碁散，延我直入書齋中。",
            "屹然六幅古屏上，歘見胡人牽入天廐之神龍。",
            "麟鬐鳳臆真相似，秋竹慘慘披兩耳。",
            "輕勻杏蘂糝皮毛，細撚銀絲插騣尾。",
            "思量動步應千里，誰見初離渥洼水。",
            "眼前只欠燕雪飛，蹄下如聞朔風起。",
            "朱崖謫掾從亡歿，更有何人鑒奇物。",
            "當時若遇燕昭王，肯把千金買枯骨。"
        ],
        "title": "蘇君廳觀韓幹馬障歌",
        "id": "c7a701ec-0276-4364-be88-e02b67c39226"
    },
    {
        "author": "顧雲",
        "paragraphs": [
            "檻前溪奪秋空色，百丈潭心數砂礫。",
            "松筠條條長碧苔，苔色碧於溪水碧。",
            "波迴梳開孔雀尾，根細貼著盤陀石。",
            "撥浪輕拈出少時，一髻濃煙三四尺。",
            "山光日華亂相射，靜縷蘭鬐勻襞積。",
            "試把臨流抖擻看，琉璃珠子淚雙滴。",
            "如看玉女洗頭處，解破雲鬟收未得。",
            "即是仙宮欲製六銖衣，染絲未倩鮫人織。",
            "採之不敢盈筐篋，苦怕龍神河伯惜。",
            "瓊蘇玉鹽爛漫煮，嚥入丹田續靈液。",
            "會待功成插翅飛，蓬萊頂上尋仙客。"
        ],
        "title": "苔歌",
        "id": "d7210ac8-7fc6-4374-b555-dfb6d6d3e372"
    },
    {
        "author": "顧雲",
        "paragraphs": [
            "九華太守行春罷，高絳紅筵壓花榭。",
            "四面繁英拂檻開，帖雪團霞墜枝亞。",
            "空中焰若燒藍天，萬里滑靜無纖煙。",
            "弦索緊快管聲脆，急曲碎拍聲相連。",
            "主人憐才多傾興，許客酣歌露真性。",
            "春酎香濃枝盞黏，一醉有時三日病。",
            "黿潭鱗粉解不去，鴉嶺蘂花澆不醒。",
            "肺枯似著爐鞲煽，腦熱如遭鎚鑿釘。",
            "蒙溪先生梁公孫，忽然示我十軸文。",
            "展開一卷讀一首，四顧特地無涯垠。",
            "又開一軸讀一帙，酒病豁若風驅雲。",
            "文鋒斡破造化窟，心刃掘出興亡根。",
            "經疾史恙萬片恨，墨炙筆針如有神。",
            "呵叱潘陸鄙瑣屑，提挈揚孟歸孔門。",
            "時時說及開元理，家風颯颯吹人耳。",
            "吳[兢]纂出升平源，十事分明鋪在紙。",
            "裔孫才業今如此，誰人爲奏明天子。",
            "鑾駕何當獵左馮，神鷹一擲望千里。",
            "戲操狂翰涴蠻牋，傍人莫笑我率然。"
        ],
        "tags": [
            "庐山"
        ],
        "title": "池陽醉歌贈匡廬處士姚巖傑",
        "id": "c56a0c29-f1b5-4190-a0f9-a0ba16776cae"
    },
    {
        "author": "顧雲",
        "paragraphs": [
            "帶露含煙處處垂，綻黃搖綠嫩參差。",
            "長堤未見風飄絮，廣陌初憐日映絲。",
            "斜傍畫筵偷舞態，低臨粧閣學愁眉。",
            "離亭不放到春暮，折盡拂簷千萬枝。"
        ],
        "title": "詠柳二首 一",
        "id": "95477829-6273-4f85-a0b8-d5bf3c07e507"
    },
    {
        "author": "顧雲",
        "paragraphs": [
            "閑花野草總爭新，眉皺絲乾獨不勻。",
            "乞取東風殘氣力，莫教虛度一年春。"
        ],
        "title": "詠柳二首 二",
        "id": "f496ea26-55a4-4871-9124-1686c08a4ae4"
    },
    {
        "author": "張喬",
        "paragraphs": [
            "一曲梁州金石清，邊風蕭颯動江城。",
            "座中有老沙場客，橫笛休吹塞上聲。"
        ],
        "title": "宴邊將",
        "id": "755f481e-df48-4cc6-a457-f376783f11f6"
    },
    {
        "author": "張喬",
        "paragraphs": [
            "孤城臨遠水，千里見寒山。",
            "白雪無人唱，滄洲盡日閑。",
            "鳥歸殘燒外，帆出斷雲間。",
            "此地秋風起，應隨計吏還。"
        ],
        "title": "郢州即事",
        "id": "9ec6ccc2-422a-40f1-8d99-9832cf0b2687"
    },
    {
        "author": "張喬",
        "paragraphs": [
            "渡海登仙籍，還家備漢儀。",
            "孤舟無岸泊，萬里有星隨。",
            "積水浮魂夢，流年半別離。",
            "東風未迴日，音信杳難期。"
        ],
        "title": "送賓貢金夷吾奉使歸本國",
        "id": "0f41f985-161d-4afb-a4c2-23f1698aa420"
    },
    {
        "author": "張喬",
        "paragraphs": [
            "誰將倚天劒，削出倚天峰。",
            "衆水背流急，他山相向重。",
            "樹黏青靄合，崖夾白雲濃。",
            "一夜盆傾雨，前湫起毒龍。"
        ],
        "title": "華山",
        "id": "60a6c96f-4023-4b94-a2b8-24b6c481a28c"
    },
    {
        "author": "張喬",
        "paragraphs": [
            "昔人登覽處，遺閣大江隅。",
            "疊浪有時有，閑雲無日無。",
            "早涼先燕去，返照後帆孤。",
            "未得營歸計，菱歌滿舊湖。"
        ],
        "tags": [
            "滕王阁"
        ],
        "title": "滕王閣",
        "id": "3e8f3ce8-4766-4896-9420-ded8b2856a36"
    },
    {
        "author": "張喬",
        "paragraphs": [
            "賢哉君子風，諷與古人同。",
            "採藥楚雲裏，移家湘水東。",
            "星霜秋野闊，雨雹夜山空。",
            "早晚相招隱，深耕老此中。"
        ],
        "title": "寄處士梁燭",
        "id": "6c9f6ef2-3e5b-49e9-ae32-b6fdf7b02f80"
    },
    {
        "author": "張喬",
        "paragraphs": [
            "天下猿多處，西南是蜀關。",
            "馬登青壁瘦，人宿翠微閑。",
            "帶雨逢殘日，因江見斷山。",
            "行歌風月好，莫老錦城間。"
        ],
        "title": "送許棠下第遊蜀",
        "id": "5ff5b4d9-d8fe-436b-8126-b6503503244a"
    },
    {
        "author": "張喬",
        "paragraphs": [
            "上徹鍊丹峰，求玄意未窮。",
            "古壇青草合，往事白雲空。",
            "仙境日月外，帝鄉煙霧中。",
            "人間足煩署，欲去戀松風。"
        ],
        "tags": [
            "终南山"
        ],
        "title": "題終南山白鶴觀",
        "id": "314ee84c-a03c-409b-b13e-fb0a6daeb283"
    },
    {
        "author": "張喬",
        "paragraphs": [
            "將軍誇膽氣，功在殺人多。",
            "對酒擎鍾飲，臨風拔劒歌。",
            "翻師平碎葉，掠地取交河。",
            "應笑孔門客，年年羨四科。"
        ],
        "title": "贈邊將",
        "id": "6c9edfa3-cbb6-47b0-a637-e1cdc52e06f3"
    },
    {
        "author": "張喬",
        "paragraphs": [
            "銘旌歸故里，猿鳥亦悽然。",
            "已葬桐江月，空迴建水船。",
            "客傳爲郡日，僧說讀書年。",
            "恐有吟魂在，深山古木邊。"
        ],
        "title": "弔建州李員外",
        "id": "d8ed88d6-e73a-42e1-bc4b-f0c36870e5e7"
    },
    {
        "author": "張喬",
        "paragraphs": [
            "雅調一生吟，誰爲晚達心。",
            "傍人賀及第，獨自却霑襟。",
            "宴別喧天樂，家歸礙日岑。",
            "青門許攀送，故里接雲林。"
        ],
        "title": "送許棠及第歸宣州",
        "id": "2aa78634-4351-4ccd-86ac-5be70c4a4dd9"
    },
    {
        "author": "張喬",
        "paragraphs": [
            "都堂公試日，詞翰獨超羣。",
            "品秩台庭與，篇章聖主聞。",
            "鄉連三楚樹，縣對九華雲。",
            "多少青門客，臨岐共羨君。"
        ],
        "title": "送龐百篇之任青陽縣尉",
        "id": "a341fedf-e08f-41a6-a65c-84853ad63ad5"
    },
    {
        "author": "張喬",
        "paragraphs": [
            "尋春與送春，多遶曲江濱。",
            "一片鳧鷖水，千秋輦轂塵。",
            "岸涼隨衆木，波影逐遊人。",
            "自是遊人老，年年管吹新。"
        ],
        "title": "曲江春",
        "id": "3608fba3-87f4-420d-b1fe-d52a8f4cc7e7"
    },
    {
        "author": "張喬",
        "paragraphs": [
            "無窮名利塵，軒蓋逐年新。",
            "北闋東堂路，千山萬水人。",
            "雲離僧榻曙，燕遠鳳樓春。",
            "荏苒文明代，難歸釣艇身。"
        ],
        "title": "秦原春望",
        "id": "7e4d8eef-358d-40fa-98d0-8d8fe189fae2"
    },
    {
        "author": "張喬",
        "paragraphs": [
            "少華中峰寺，高秋衆景歸。",
            "地連秦塞起，河隔晉山微。",
            "晚木蟬相應，涼天鴈並飛。",
            "殷勤記巖石，秪恐再來稀。"
        ],
        "title": "遊華山雲際寺",
        "id": "11bab6c9-81b8-4c27-a60c-9b50385cdf35"
    },
    {
        "author": "張喬",
        "paragraphs": [
            "海東誰敵手，歸去道應孤。",
            "闕下傳新勢，船中覆舊圖。",
            "窮荒迴日月，積水載寰區。",
            "故國多年別，桑田復在無。"
        ],
        "title": "送碁待詔朴球歸新羅",
        "id": "e764782e-ad6a-4609-a0b2-ca8a5f877f59"
    },
    {
        "author": "張喬",
        "paragraphs": [
            "看花興未休，已散曲江遊。",
            "載筆離秦甸，從軍過洛州。",
            "嵩雲將雨去，汝水背城流。",
            "應念依門客，蒿萊滿徑秋。"
        ],
        "title": "送鄭谷先輩赴汝州辟命",
        "id": "d6ef3f03-4cfe-4448-a6aa-ef8e9e52e3bd"
    },
    {
        "author": "張喬",
        "paragraphs": [
            "海上獨隨緣，歸來二十年。",
            "久閑時得句，漸老不離禪。",
            "砌木欹臨水，窗峰直倚天。",
            "猶期向雲裏，別掃石床眠。"
        ],
        "title": "贈敬亭清越上人",
        "id": "195092ae-a3d3-462c-8d23-817c811b1357"
    },
    {
        "author": "張喬",
        "paragraphs": [
            "樹涼清島寺，虛閣敞禪扉。",
            "四面閑雲入，中流獨鳥歸。",
            "湖平幽徑近，船泊夜燈微。",
            "一宿秋風裏，煙波隔擣衣。"
        ],
        "title": "題靈山寺",
        "id": "68ccf3ce-0108-4833-a296-f36085ca2d72"
    },
    {
        "author": "張喬",
        "paragraphs": [
            "今古遰相送，幾時無逝波。",
            "篇章名不朽，寂滅理如何。",
            "內殿留真影，閑房落貝多。",
            "從茲高塔寺，惆悵懶經過。"
        ],
        "title": "弔栖白上人",
        "id": "128d1f2f-9cd5-4d87-9343-87ec666157d7"
    },
    {
        "author": "張喬",
        "paragraphs": [
            "黃河一曲山，天半鎖重關。",
            "聖日雄藩靜，秋風老將閑。",
            "車輿穿谷口，市井響雲間。",
            "大野無飛鳥，元戎校獵還。"
        ],
        "tags": [
            "黄河"
        ],
        "title": "北山書事",
        "id": "0a26dea0-34f7-4013-97dd-bc4ac5cbf6f3"
    },
    {
        "author": "張喬",
        "paragraphs": [
            "出送鄉人盡，滄洲未得還。",
            "秋風五陵樹，晴日六街山。",
            "有景終年住，無機是處閑。",
            "何當向雲外，免老別離間。"
        ],
        "title": "長安書事",
        "id": "93bbdbc5-72a2-4c8f-9ba0-6adc1c0aca56"
    },
    {
        "author": "張喬",
        "paragraphs": [
            "官從諫署清，暫去佐戎旌。",
            "朝客多相戀，吟僧欲伴行。",
            "河冰天際白，嶽雪眼前明。",
            "即見東風起，梁園聽早鶯。"
        ],
        "title": "送鄭侍御赴汴州辟命",
        "id": "c30fc6ee-bd0f-408f-8a14-a558cf183dd8"
    },
    {
        "author": "張喬",
        "paragraphs": [
            "至人隨化往，遺路自堪傷。",
            "白塔收真骨，青山閉影堂。",
            "鐘殘含細韻，煙滅有餘香。",
            "松上齋烏在，遲遲立夕陽。"
        ],
        "title": "弔造微上人",
        "id": "c8acfa02-7294-43f9-a9ab-e3c23603768d"
    },
    {
        "author": "張喬",
        "paragraphs": [
            "夜久村落靜，徘徊楊柳津。",
            "青山猶有路，明月已無人。",
            "夢寐空前事，星霜倦此身。",
            "嘗期結茅處，來往躡遺塵。"
        ],
        "title": "經隱巖舊居",
        "id": "0b6f6a75-db19-4163-bb99-d542d3c2412a"
    },
    {
        "author": "張喬",
        "paragraphs": [
            "重來訪惠休，已是十年遊。",
            "向水千松老，空山一磬秋。",
            "石窗清吹入，河漢夜光流。",
            "久別多新作，長吟洗俗愁。"
        ],
        "title": "再題敬亭清越上人山房",
        "id": "0164776b-bf22-4a59-9cc7-58364316c11b"
    },
    {
        "author": "張喬",
        "paragraphs": [
            "日暖泗濱西，無窮岸草齊。",
            "薄煙衰草樹，微月迥城雞。",
            "水近滄浪急，山隨綠野低。",
            "羞將舊名姓，還向舊遊題。"
        ],
        "title": "浮汴東歸",
        "id": "c10ee032-78a8-46d1-887f-6030197aacbc"
    },
    {
        "author": "張喬",
        "paragraphs": [
            "千燈有宿因，長老許相親。",
            "夜永樓臺雨，更深江海人。",
            "勞生無了日，妄念起微塵。",
            "不是真如理，何門靜此身。"
        ],
        "title": "雨中宿僧院",
        "id": "3d94b8b1-d00c-4667-a411-3117ac16e7a4"
    },
    {
        "author": "張喬",
        "paragraphs": [
            "煙霞接杳冥，旅泊寄迴汀。",
            "夜雨雷電歇，春江蛟蜃腥。",
            "城侵潮影白，嶠截鳥行青。",
            "徧欲探泉石，南須過洞庭。"
        ],
        "tags": [
            "洞庭湖"
        ],
        "title": "江行至沙浦",
        "id": "5342aa89-462b-464b-bf6b-120738e8397b"
    },
    {
        "author": "張喬",
        "paragraphs": [
            "辛勤同失意，迢遞獨還家。",
            "落日江邊笛，殘春島上花。",
            "親安誠可喜，道在亦何嗟。",
            "誰伴高吟處，晴天望九華。"
        ],
        "title": "送友人歸江南",
        "id": "e546a15f-e9b2-4e4c-9f89-191579667689"
    },
    {
        "author": "張喬",
        "paragraphs": [
            "冥鴻久不羣，徵拜動天文。",
            "地主迎過郡，山僧送出雲。",
            "登車殘月在，宿館亂流分。",
            "若更思林下，還須共致君。"
        ],
        "tags": [
            "九华山"
        ],
        "title": "劉補闕自九華山拜官因以寄獻",
        "id": "57f72189-38fe-4093-91c7-6d40a3689bcc"
    },
    {
        "author": "張喬",
        "paragraphs": [
            "遠色岳陽樓，湘帆數片愁。",
            "竹風山上路，沙月水中洲。",
            "力學桑田廢，思歸鬢髪秋。",
            "功名如不立，豈易狎汀鷗。"
        ],
        "tags": [
            "岳阳楼"
        ],
        "title": "岳陽即事",
        "id": "aa6dd000-e39f-40aa-911a-fba3e94d92b3"
    },
    {
        "author": "張喬",
        "paragraphs": [
            "江峰峰頂人，受法老西秦。",
            "法本無前業，禪非爲後身。",
            "院栽他國樹，堂展祖師真。",
            "甚願依宗旨，求閑未有因。"
        ],
        "title": "題興善寺僧道深院",
        "id": "828569ff-c3b9-4408-bb07-9b1dd00b80ce"
    },
    {
        "author": "張喬",
        "paragraphs": [
            "去宰龍門縣，應思變化年。",
            "還將魯儒政，又與晉人傳。",
            "峭壁開中古，長河落半天。",
            "幾鄉因勸勉，耕稼滿雲煙。"
        ],
        "title": "送龍門令劉滄",
        "id": "b78f17a5-1503-40cd-800b-a8d64d6ca044"
    },
    {
        "author": "張喬",
        "paragraphs": [
            "落花兼柳絮，無處不紛紛。",
            "遠道空歸去，流鶯獨自聞。",
            "野橋喧磑水，山郭入樓雲。",
            "故里南陵曲，秋期更送君。"
        ],
        "title": "送友人往宜春",
        "id": "8c95f197-4560-4ceb-8e04-69fdffab85d3"
    },
    {
        "author": "張喬",
        "paragraphs": [
            "調角斷清秋，征人倚戍樓。",
            "春風對青塚，白日落梁州。",
            "大漢無兵阻，窮邊有客遊。",
            "蕃情似此水，長願向南流。"
        ],
        "tags": [
            "唐诗三百首",
            "生活",
            "五言律诗",
            "边塞"
        ],
        "title": "書邊事",
        "id": "8324db66-b75a-40ff-9469-cba276d2f88f"
    },
    {
        "author": "張喬",
        "paragraphs": [
            "山川心地內，一念即千重。",
            "老別關中寺，禪歸海外峰。",
            "鳥行來有路，帆影去無蹤。",
            "幾夜波濤息，先聞本國鐘。"
        ],
        "title": "送僧雅覺歸東海",
        "id": "d7ffd49c-a436-4d95-847d-701ae56adf17"
    },
    {
        "author": "張喬",
        "paragraphs": [
            "種在法王城，前朝古寺名。",
            "瘦根盤地遠，香吹入雲清。",
            "鶴動池臺影，僧禪雨雪聲。",
            "看來人旋老，因此歎浮生。"
        ],
        "title": "和薛監察題興善寺古松",
        "id": "4796c6d6-5a11-462b-a26a-4497fcd99e14"
    },
    {
        "author": "張喬",
        "paragraphs": [
            "清月轉瑤軫，弄中湘水寒。",
            "能令坐來客，不語自相看。",
            "靜恐鬼神出，急疑風雨殘。",
            "幾時歸嶺嶠，更過洞庭彈。"
        ],
        "tags": [
            "洞庭湖"
        ],
        "title": "聽琴",
        "id": "2d9c9d0b-eb38-4239-a506-d237cd207139"
    },
    {
        "author": "張喬",
        "paragraphs": [
            "此心知者稀，欲別倍相依。",
            "無食擬同去，有家還未歸。",
            "巴山開國遠，劒道入天微。",
            "必恐臨邛客，疑君學賦非。"
        ],
        "title": "送友人遊蜀",
        "id": "02f67006-a3bd-43ab-ad7a-6463c1100442"
    },
    {
        "author": "張喬",
        "paragraphs": [
            "曹溪松下路，猨鳥重相親。",
            "四海求玄理，千峰遶定身。",
            "異花天上墮，靈草雪中春。",
            "自惜經行處，焚香禮舊真。"
        ],
        "title": "聞仰山禪師往曹溪因贈",
        "id": "a12530e2-dbb4-4ebd-9b59-0d529b93d1b8"
    },
    {
        "author": "張喬",
        "paragraphs": [
            "藍水警塵夢，夜吟開草堂。",
            "月臨山靄薄，松滴露花香。",
            "詩外真風遠，人間靜興長。",
            "明朝訪禪侶，更上翠微房。"
        ],
        "title": "藍溪夜坐",
        "id": "d277b62e-eaa4-4a5e-b051-42e72ab95cd3"
    },
    {
        "author": "張喬",
        "paragraphs": [
            "秋山清若水，吟客靜於僧。",
            "小徑通商嶺，高窗見杜陵。",
            "雲霞朝入鏡，猨鳥夜窺燈。",
            "許作前峰侶，終來寄上層。"
        ],
        "title": "題鄭侍御藍田別業",
        "id": "b948a659-c0db-4ecc-98f5-b88a074c5f12"
    },
    {
        "author": "張喬",
        "paragraphs": [
            "離鄉積歲年，歸路遠依然。",
            "夜火山頭市，春江樹杪船。",
            "干戈愁鬢改，瘴癘喜家全。",
            "何處營甘旨，潮濤浸薄田。"
        ],
        "title": "送友人進士許棠",
        "id": "3b0a0f97-59ea-469f-a0a8-b0621082b31c"
    },
    {
        "author": "張喬",
        "paragraphs": [
            "喬枝聚暝禽，疊閣鎖遙岑。",
            "待月當秋直，看書廢夜吟。",
            "殘薪留火細，古井下瓶深。",
            "縱欲抄前史，貧難遂此心。"
        ],
        "title": "秘省伴直",
        "id": "852b7cfa-6c72-433b-b69a-8ce908dc2ed6"
    },
    {
        "author": "張喬",
        "paragraphs": [
            "夜憶開元寺，淒涼里巷間。",
            "薄煙通魏闕，明月照驪山。",
            "半壁空宮閉，連天白道閑。",
            "清晨更回首，獨向灞陵還。"
        ],
        "title": "宿昭應",
        "id": "ebd59254-617d-4217-a59a-6a02ecdc1756"
    },
    {
        "author": "張喬",
        "paragraphs": [
            "樽前放浩歌，便起泛煙波。",
            "舟楫故人少，江湖明月多。",
            "孤峰經宿上，僻寺共雲過。",
            "若向仙巖住，還應著薜蘿。"
        ],
        "title": "送陸處士",
        "id": "9b653a15-b561-4f8f-903d-33bc4b33234f"
    },
    {
        "author": "張喬",
        "paragraphs": [
            "江外歷千岑，還歸少室吟。",
            "地閑緱嶺月，窗迥洛城砧。",
            "石竇垂寒乳，松枝長別琴。",
            "他年瀑泉下，亦擬置家林。"
        ],
        "title": "送韓處士歸少室山",
        "id": "a7785626-8a80-48d2-b160-4b73d16f11c4"
    },
    {
        "author": "張喬",
        "paragraphs": [
            "竹色覆禪棲，幽禽遶院啼。",
            "空門無去住，行客自東西。",
            "井氣春來歇，庭枝雪後低。",
            "相看念山水，盡日話曹溪。"
        ],
        "title": "贈初上人",
        "id": "7ae4cdeb-5f15-4e17-b4a5-1d4a4eea62e4"
    },
    {
        "author": "張喬",
        "paragraphs": [
            "東來此學禪，多病念佛緣。",
            "把錫離巖寺，收經上海船。",
            "落帆敲石火，宿島汲瓶泉。",
            "永向扶桑老，知無再少年。"
        ],
        "title": "送新羅僧",
        "id": "f6d277af-3905-4a1b-98e9-7d57e4a64806"
    },
    {
        "author": "張喬",
        "paragraphs": [
            "谿路曾來日，年多與舊同。",
            "地寒松影裏，僧老磬聲中。",
            "遠水清風落，閑雲別院通。",
            "心源若無礙，何必更論空。"
        ],
        "title": "題山僧院",
        "id": "173969ed-0afb-4b36-8f25-de62dbabc1cc"
    },
    {
        "author": "張喬",
        "paragraphs": [
            "梅真從羽化，萬古是須臾。",
            "此地名空在，西山雲亦孤。",
            "井痕平野水，壇級上春蕪。",
            "縱有雙飛鶴，年多松已枯。"
        ],
        "title": "書梅福殿壁二首 一",
        "id": "68ee25ca-ce4a-45ac-83bc-70f0ca0679cb"
    },
    {
        "author": "張喬",
        "paragraphs": [
            "一自白雲去，千秋壇月明。",
            "我來思往事，誰更得長生。",
            "雅韻磬鍾遠，真風樓殿清。",
            "今來爲尉者，天下有仙名。"
        ],
        "title": "書梅福殿壁二首 二",
        "id": "36d31cf8-16e6-4ade-91f6-4549375ac632"
    },
    {
        "author": "張喬",
        "paragraphs": [
            "前程曾未到，岐路擬何爲。",
            "返照行人急，荒郊去鳥遲。",
            "春宵多旅夢，夏閏遠秋期。",
            "處處牽愁緒，無窮是柳絲。"
        ],
        "title": "荆楚道中",
        "id": "353cf8af-79e4-4de1-b43f-8add0f481998"
    },
    {
        "author": "張喬",
        "paragraphs": [
            "重作東南尉，生涯尚似僧。",
            "客程淮館月，鄉思海船燈。",
            "晚霧看春轂，晴天見朗陵。",
            "不應三考足，先授詔書徵。"
        ],
        "title": "送南陵尉李頻",
        "id": "5839dca5-f3dc-4626-9eac-5d2baca3f55c"
    },
    {
        "author": "張喬",
        "paragraphs": [
            "東風搖衆木，即有看花期。",
            "紫陌頻來日，滄洲獨去時。",
            "郡因兵役苦，家爲海翻移。",
            "未老多如此，那堪鬢不衰。"
        ],
        "title": "將歸江淮書",
        "id": "dc37c875-1e11-4ad6-b196-85581c174787"
    },
    {
        "author": "張喬",
        "paragraphs": [
            "北去窮秦塞，南歸遶漢川。",
            "深山逢古跡，遠道見新年。",
            "絕壁雲銜寺，空江雪灑船。",
            "縈迴還此景，多坐夜燈前。"
        ],
        "title": "沿漢東歸",
        "id": "617d3b4d-4282-44b5-88b5-d486ef867a0a"
    },
    {
        "author": "張喬",
        "paragraphs": [
            "劒閣緣空去，西南轉幾州。",
            "丹霄行客語，明月杜鵑愁。",
            "露帶山花落，雲隨野水流。",
            "相如曾醉地，莫滯少年遊。"
        ],
        "title": "送蜀客",
        "id": "e240a046-b096-4499-a859-217aa76a48aa"
    },
    {
        "author": "張喬",
        "paragraphs": [
            "勒兵遼水邊，風急卷旌旃。",
            "絕塞寒無樹，平沙勢盡天。",
            "雪晴迴探騎，月落控鳴弦。",
            "永定山河誓，南歸改漢年。"
        ],
        "title": "塞上",
        "id": "ab5a64cc-7b45-4405-ae1b-70a9c2f4a51c"
    },
    {
        "author": "張喬",
        "paragraphs": [
            "袁江猨鳥清，曾向此中行。",
            "才子登科去，諸侯掃榻迎。",
            "山藏明月浦，樹遶白雲城。",
            "遠想安親後，秋風夢不驚。"
        ],
        "title": "送友人歸袁州",
        "id": "ba47779b-5e75-4c42-926b-dd0898fb4b04"
    },
    {
        "author": "張喬",
        "paragraphs": [
            "分合老西秦，年年夢白蘋。",
            "曾爲洞庭客，還送洞庭人。",
            "語別惜殘夜，思歸愁見春。",
            "遙知泊舟處，沙月自相親。"
        ],
        "tags": [
            "洞庭湖"
        ],
        "title": "贈別李山人",
        "id": "05f0b477-1b49-4a6e-a91a-ddf4d57a07f4"
    },
    {
        "author": "張喬",
        "paragraphs": [
            "勝遊雖隔年，魂夢亦依然。",
            "瀑水喧秋思，孤燈動夜船。",
            "斷虹全嶺雨，斜月半溪煙。",
            "舊日吟詩侶，何人更不眠。"
        ],
        "title": "思宜春寄友人",
        "id": "5ec637d1-43a5-450d-84a4-81656275b759"
    },
    {
        "author": "張喬",
        "paragraphs": [
            "江風木落天，遊子感流年。",
            "萬里波連蜀，三更雨到船。",
            "夢殘燈影外，愁積葦業邊。",
            "不及樵漁客，全家住島田。"
        ],
        "title": "江行夜雨",
        "id": "a57286cf-5bc2-4dc1-ab2c-2ef9b08686a1"
    },
    {
        "author": "張喬",
        "paragraphs": [
            "仰山因久住，天下仰山名。",
            "井邑身雖到，林泉性本清。",
            "野雲居處盡，江月定中明。",
            "髣髴曾相識，今來隔幾生。"
        ],
        "title": "贈仰大師",
        "id": "4bdf10d7-e2df-4a19-897e-8e9da1c37a75"
    },
    {
        "author": "張喬",
        "paragraphs": [
            "洛下吟詩侶，南遊只有君。",
            "波濤歸路見，蟋蟀在船聞。",
            "曉月江城出，晴霞島樹分。",
            "無窮懷古意，豈獨遶湘雲。"
        ],
        "title": "江南逢洛下友人",
        "id": "9f16a9fd-4043-4d02-80be-1d324e54b96f"
    },
    {
        "author": "張喬",
        "paragraphs": [
            "名利了無時，何人暫訪師。",
            "道情閑外見，心地語來知。",
            "竹落穿窗葉，松寒蔭井枝。",
            "匡山許同社，願卜挂帆期。"
        ],
        "tags": [
            "庐山"
        ],
        "title": "東湖贈僧子蘭",
        "id": "03ce758a-99de-440d-aed3-dacab03880b9"
    },
    {
        "author": "張喬",
        "paragraphs": [
            "幸喜陪騶馭，頻來向此宵。",
            "硯磨清澗石，廚爨白雲樵。",
            "竹外村煙細，燈中禁漏遙。",
            "衣冠與文理，靜語對前朝。"
        ],
        "title": "隱巖陪鄭少師夜坐",
        "id": "d1d8bfca-75cc-4541-968a-f2f9545dca33"
    },
    {
        "author": "張喬",
        "paragraphs": [
            "登科精魯史，爲尉及良時。",
            "高論窮諸國，長才併幾司。",
            "地傾流水疾，山疊過雲遲。",
            "暇日琴書畔，何人對手棋。"
        ],
        "title": "送三傳赴長城尉",
        "id": "3fc457c1-ca13-4a0a-9e61-0154efdb3434"
    },
    {
        "author": "張喬",
        "paragraphs": [
            "千峰隔湘水，迢遰挂帆歸。",
            "掃月眠蒼壁，和雲著褐衣。",
            "洞虛懸溜滴，徑狹長松圍。",
            "只恐相尋日，人間舊識稀。"
        ],
        "tags": [
            "衡山"
        ],
        "title": "送李道士歸南嶽",
        "id": "c9e21ba5-d87f-4996-a891-e9877a73b68b"
    },
    {
        "author": "張喬",
        "paragraphs": [
            "終年九陌行，要路跡皆生。",
            "苦學猶難至，甘貧豈有成。",
            "病攜秋卷重，閑著暑衣輕。",
            "一別林泉久，中宵御水聲。"
        ],
        "title": "延福里秋懷",
        "id": "02730697-145c-4a61-9ea5-df89de60a46f"
    },
    {
        "author": "張喬",
        "paragraphs": [
            "吾師視化身，一念即遺塵。",
            "巖谷藏虛塔，江湖散學人。",
            "雲迷禪處石，院掩寫來真。",
            "寂寞焚香後，閑階細草生。"
        ],
        "title": "題玄哲禪師影堂",
        "id": "04e0ba93-51db-4633-8b0e-91127e8be054"
    },
    {
        "author": "張喬",
        "paragraphs": [
            "窗戶幾層風，清涼碧落中。",
            "世人來往別，煙景古今同。",
            "列岫橫秦斷，長河極塞空。",
            "斜陽越鄉思，天末見歸鴻。"
        ],
        "title": "登慈恩寺塔",
        "id": "41228ca3-85bf-46fb-8663-a5947e49d78a"
    },
    {
        "author": "張喬",
        "paragraphs": [
            "遠涉期秋卷，將行不廢吟。",
            "故鄉芳草路，來往別離心。",
            "挂席春風盡，開齋夏景深。",
            "子規誰共聽，江月上清岑。"
        ],
        "title": "送友人東歸",
        "id": "d0849e88-2e9d-4f70-a3cc-75ebc39c9c79"
    },
    {
        "author": "張喬",
        "paragraphs": [
            "歌詩精外學，天子是知音。",
            "坐夏宮鍾近，寧親劒閣深。",
            "高名徹西國，舊跡寄東林。",
            "自此棲禪者，因師滿蜀今。"
        ],
        "title": "送僧鸞歸蜀寧親",
        "id": "96aca1e5-a4e2-4ff0-855d-48732f37b359"
    },
    {
        "author": "張喬",
        "paragraphs": [
            "貧歸無定程，水宿與山行。",
            "未有安親計，難爲去國情。",
            "島煙孤寺磬，江月遠船箏。",
            "思苦秋迴日，多應吟更清。"
        ],
        "title": "送人歸江南",
        "id": "9691bb64-4889-4a18-9f78-9f174c0305b5"
    },
    {
        "author": "張喬",
        "paragraphs": [
            "白衣歸樹下，青草戀江邊。",
            "三楚足深隱，五陵多少年。",
            "寂寥聞蜀魄，清絕怨湘弦。",
            "岐路在何處，西行心渺然。"
        ],
        "title": "將離江上作",
        "id": "0c281e09-5785-4391-af95-21b76e2c35dc"
    },
    {
        "author": "張喬",
        "paragraphs": [
            "王孫遊不遇，況我五湖人。",
            "野店難投宿，漁家獨問津。",
            "嶺分中夜月，江隔兩鄉春。",
            "靜想青雲路，還應寄此身。"
        ],
        "title": "別李參軍",
        "id": "a182fb81-26ca-4766-9faf-a257733106c6"
    },
    {
        "author": "張喬",
        "paragraphs": [
            "重祿輕身日，清資近故鄉。",
            "因知送君後，轉自惜年芳。",
            "遠水分林影，層峰起鳥行。",
            "扁舟此中去，溪月有餘光。"
        ],
        "title": "送睦州張參軍",
        "id": "b7ccec37-b521-41c0-b040-f2d1dc9165bb"
    },
    {
        "author": "張喬",
        "paragraphs": [
            "機謀時未有，多向弈棋銷。",
            "已與山僧敵，無令海客饒。",
            "靜驅雲陣起，疎點鴈行遙。",
            "夜雨如相憶，松窗更見招。"
        ],
        "title": "贈棋僧侶",
        "id": "9d82ff7b-35f6-46fc-9d3c-ebfbd55d0b86"
    },
    {
        "author": "張喬",
        "paragraphs": [
            "豈得戀樵漁，全家湖畔居。",
            "遠無潮客信，閑寄嶽僧書。",
            "野白梅繁後，山明雨散初。",
            "逍遙向雲水，莫與宦情疎。"
        ],
        "title": "題湖上友人居",
        "id": "8f671b4c-2385-4887-a332-746988d5f723"
    },
    {
        "author": "張喬",
        "paragraphs": [
            "失計復離愁，君歸我獨遊。",
            "亂花藏道發，春水遶鄉流。",
            "暝火叢橋市，晴山疊郡樓。",
            "無爲謝公戀，吟過曉蟬秋。"
        ],
        "title": "送友人歸宣州",
        "id": "dc26c5be-a206-44e5-9542-79b12ec9be55"
    },
    {
        "author": "張喬",
        "paragraphs": [
            "急景遰衰老，此經誰養真。",
            "松留千載鶴，碑隔六朝人。",
            "洞水流花早，壺天閉雪春。",
            "其如爲名利，歸踏五陵塵。"
        ],
        "title": "題古觀",
        "id": "b2f07535-c709-455f-be61-0545617f1e26"
    },
    {
        "author": "張喬",
        "paragraphs": [
            "豈易及歸榮，辛勤致此名。",
            "登車思往事，迴首勉諸生。",
            "路遶山光曉，帆通海氣清。",
            "秋期却閑坐，林下聽江聲。"
        ],
        "title": "送友人及第歸江南",
        "id": "c16c9f87-b4f8-4215-803d-ff9460d1f0eb"
    },
    {
        "author": "張喬",
        "paragraphs": [
            "天涯離二紀，闕下歷三朝。",
            "漲海雖然闊，歸帆不覺遙。",
            "驚波時失侶，舉火夜相招。",
            "來往尋遺事，秦皇有斷橋。"
        ],
        "title": "送朴充侍御歸海東",
        "id": "4ba684e4-409f-45f9-ae88-676658c27021"
    },
    {
        "author": "張喬",
        "paragraphs": [
            "籠中江海禽，日夕有歸心。",
            "魏闕長謠久，吳山獨往深。",
            "別時羣木落，終處亂猨吟。",
            "李白墳前路，溪僧送入林。"
        ],
        "title": "弔前水部賈員外",
        "id": "ca77f48a-68d0-4918-8a41-45255761b316"
    },
    {
        "author": "張喬",
        "paragraphs": [
            "松子落何年，纖枝長水邊。",
            "斸開深澗雪，移出遠林煙。",
            "帶月棲幽鳥，兼花灌冷泉。",
            "微風動清韻，閑聽罷琴眠。"
        ],
        "title": "題小松",
        "id": "bafba258-a4b0-4583-a2ad-a8f5001968f3"
    },
    {
        "author": "張喬",
        "paragraphs": [
            "先生顓頊後，得道自何人。",
            "松柏卑於壽，兒孫老却身。",
            "夜窗峰頂曙，寒澗洞中春。",
            "戀此逍遙境，雲間不可親。"
        ],
        "title": "寄中岳顓頊先生",
        "id": "910b1225-a0b4-4dd8-be4f-4a8c7c456ad2"
    },
    {
        "author": "張喬",
        "paragraphs": [
            "餘才不廢詩，佐邑喜閑司。",
            "丹陛終須去，青山未可期。",
            "葉凋溫谷晚，雲出古宮遲。",
            "若草東封疏，君王到有時。"
        ],
        "title": "送沈先輩尉昭應",
        "id": "590acf9b-de49-48bb-a074-102775ec44a0"
    },
    {
        "author": "張喬",
        "paragraphs": [
            "所投非舊知，亦似有前期。",
            "路向長江上，帆揚細雨時。",
            "春生南嶽早，日轉大荒遲。",
            "盡採瀟湘句，重來會近期。"
        ],
        "tags": [
            "衡山",
            "长江"
        ],
        "title": "送友人遊湖南",
        "id": "0b09510c-3df1-49ef-8799-477dd5b415da"
    },
    {
        "author": "張喬",
        "paragraphs": [
            "何處積鄉愁，天涯聚亂流。",
            "岸長羣岫晚，湖闊片帆秋。",
            "買酒過漁舍，分燈與釣舟。",
            "瀟湘見來鴈，應念獨邊遊。"
        ],
        "title": "江上送友人南遊",
        "id": "700f7795-49ec-42f6-b5a3-19a520c59336"
    },
    {
        "author": "張喬",
        "paragraphs": [
            "勞生故白頭，頭白未應休。",
            "闕下難孤立，天涯尚旅遊。",
            "聽猨吟島寺，待月上江樓。",
            "醉別醒惆悵，雲帆滿亂流。"
        ],
        "title": "江南別友人",
        "id": "b85e0394-7595-4662-bf30-4bbed92eb890"
    },
    {
        "author": "張喬",
        "paragraphs": [
            "春去計秋期，長安在夢思。",
            "多逢山好處，少值客行時。",
            "雲起爭峰勢，花交隱澗枝。",
            "停驂一惆悵，應秪嶺猨知。"
        ],
        "title": "商山道中",
        "id": "7d4f838a-a563-49da-822e-f3b7a7b446c1"
    },
    {
        "author": "張喬",
        "paragraphs": [
            "行人愁落日，去鳥倦遙林。",
            "曠野鳴流水，空山響暮砧。",
            "旅途歸計晚，鄉樹別年深。",
            "寂寞逢村酒，漁家一醉吟。"
        ],
        "title": "吳江旅次",
        "id": "0c2d197a-aeb7-4134-9819-60598dc05330"
    },
    {
        "author": "張喬",
        "paragraphs": [
            "相夢如相見，相思去後頻。",
            "舊時行處斷，華髪別來新。",
            "浪動三湘月，煙藏五嶺春。",
            "又無歸北客，書札寄何人。"
        ],
        "title": "寄南中友人",
        "id": "9b8077d3-da95-431b-b6e9-f2510303935a"
    },
    {
        "author": "張喬",
        "paragraphs": [
            "古邑猨聲裏，空城只半存。",
            "岸移無舊路，沙漲別成村。",
            "鼓角喧京口，江山盡汝濆。",
            "六朝興廢地，行子一銷魂。"
        ],
        "title": "寄績溪陳明府",
        "id": "7ffa8288-5c0e-4f8d-9658-f33c9bc0377c"
    },
    {
        "author": "張喬",
        "paragraphs": [
            "與月轉洪濛，扶疎萬古同。",
            "根非生下土，葉不墜秋風。",
            "每以圓時足，還隨缺處空。",
            "影高羣木外，香滿一輪中。",
            "未種丹霄日，應虛玉兔宮。",
            "何當因羽化，細得問玄功。"
        ],
        "title": "試月中桂",
        "id": "a3f5e0c5-5fed-45bc-b03a-12c11491761b"
    },
    {
        "author": "張喬",
        "paragraphs": [
            "山橋通絕境，到此憶天台。",
            "竹裏尋幽徑，雲邊上古臺。",
            "鳥歸殘照出，鐘斷細泉來。",
            "爲愛澄溪月，因成隔宿迴。"
        ],
        "title": "遊歙州興唐寺",
        "id": "5dc10764-f488-4f16-8b47-033e829eb20c"
    },
    {
        "author": "張喬",
        "paragraphs": [
            "院涼松雨聲，相對有山情。",
            "未許谿邊老，猶思嶽頂行。",
            "紗燈留火細，石井灌瓶清。",
            "欲問吾師外，何人得此生。"
        ],
        "title": "題詮律師院",
        "id": "bff8dfde-34fb-410c-8cbe-90601ca2f855"
    },
    {
        "author": "張喬",
        "paragraphs": [
            "已老金山頂，無心上石橋。",
            "講移三楚遍，梵譯五天遙。",
            "板閣禪秋月，銅瓶汲夜潮。",
            "自慙昏醉客，來坐亦通宵。"
        ],
        "title": "金山寺空上人院",
        "id": "d1b869eb-0d87-4dbc-be12-8c3611e6891c"
    },
    {
        "author": "張喬",
        "paragraphs": [
            "亭北敞靈溪，林梢與檻齊。",
            "野雲來影遠，沙鳥去行低。",
            "晚渡明村火，晴山響郡鼙。",
            "思鄉值搖落，賴不有猨啼。"
        ],
        "title": "題廣信寺",
        "id": "d1a0eac0-10ae-4c0a-bada-91f07b7deb60"
    },
    {
        "author": "張喬",
        "paragraphs": [
            "還應毫末長，始見拂丹霄。",
            "得子從西國，成陰見昔朝。",
            "勢隨雙剎直，寒出四墻遙。",
            "帶月啼春鳥，連空噪暝蜩。",
            "遠根穿古井，高頂起涼飆。",
            "影動懸燈夜，聲繁過雨朝。",
            "靜遲松桂老，堅任雪霜凋。",
            "永共終南在，應隨劫火燒。"
        ],
        "title": "興善寺貝多樹",
        "id": "173b8948-228c-469d-b296-a1f2c161f8ca"
    },
    {
        "author": "張喬",
        "paragraphs": [
            "青蒼河一隅，氣狀杳難圖。",
            "卓傑三峰出，高奇四岳無。",
            "力疑擎上界，勢獨壓中區。",
            "衆水東西走，羣山遠近趨。",
            "天迴諸宿照，地聳百靈扶。",
            "石壁煙霞麗，龍潭雨雹麤。",
            "澄凝臨甸服，險固束神都。",
            "淺覺川原異，深應日月殊。",
            "鶴歸青靄合，仙去白雲孤。",
            "瀑漏斜飛凍，松長倒挂枯。",
            "每來尋洞穴，不擬返江湖。",
            "儻有芝田種，巖間老一夫。"
        ],
        "title": "華山",
        "id": "ef373170-25e6-47be-a989-a1040dd4584f"
    },
    {
        "author": "張喬",
        "paragraphs": [
            "身非絕粒本清羸，束挂仙經杖一枝。",
            "落葉獨尋流水去，深山長與白雲期。",
            "樹臨丹竈寒花疾，壇近清嵐夜月遲。",
            "樵客若能隨洞裏，迴歸人世始應悲。"
        ],
        "title": "送何道士歸山",
        "id": "b79a22b2-0db9-4a47-bf47-595bd438e5ca"
    },
    {
        "author": "張喬",
        "paragraphs": [
            "花木閑門苔蘚生，滻川特去得吟情。",
            "病來久絕洞庭信，年長卻思廬岳耕。",
            "落日獨歸林下宿，暮雲多遶水邊行。",
            "干時退出長如此，頻愧相憂道姓名。"
        ],
        "tags": [
            "洞庭湖"
        ],
        "title": "城東寓居寄知己",
        "id": "b5198cf6-e149-4edc-8bbf-74377ac47449"
    },
    {
        "author": "張喬",
        "paragraphs": [
            "萬里沙西寇已平，犬羊羣外築空城。",
            "分營夜火燒雲遠，校獵秋鵰掠草輕。",
            "秦將力隨胡馬竭，蕃河流入漢家清。",
            "羌戎不識干戈老，須賀當時聖主明。"
        ],
        "title": "再書邊事",
        "id": "bb671b1c-3850-416e-8fc4-cfa4c2cda3f7"
    },
    {
        "author": "張喬",
        "paragraphs": [
            "貧遊繚繞困邊沙，却被遼陽戰士嗟。",
            "不是無家歸不得，有家歸去似無家。"
        ],
        "title": "遊邊感懷二首 一",
        "id": "741ea37f-d711-4905-8a29-5456ae82b2b8"
    },
    {
        "author": "張喬",
        "paragraphs": [
            "兄弟江南身塞北，鴈飛猶自半年餘。",
            "夜來因得思鄉夢，重讀前秋轉海書。"
        ],
        "title": "遊邊感懷二首 二",
        "id": "6fbae0d2-65b4-42da-8a84-c73f9e1541f8"
    },
    {
        "author": "張喬",
        "paragraphs": [
            "九霄無詔下，何事觸清塵。",
            "宅帶松蘿僻，身惟猨鳥親。",
            "吟看仙掌月，期有洞庭人。",
            "莫問煙霞句，懸知見岳神。"
        ],
        "tags": [
            "洞庭湖"
        ],
        "title": "無題",
        "id": "013ea317-616c-4455-a5f4-70c6fa19b393"
    },
    {
        "author": "張喬",
        "paragraphs": [
            "先秋蟬一悲，長是客行時。",
            "曾感去年者，又鳴何處枝。",
            "細聽殘韻在，迴望舊聲遲。",
            "斷續誰家樹，涼風送別離。"
        ],
        "title": "蟬",
        "id": "8a678775-f915-49b4-90ec-10684835be2a"
    },
    {
        "author": "張喬",
        "paragraphs": [
            "詩人推上第，新榜又無君。",
            "鶴髪他鄉老，漁歌故國聞。",
            "平江流曉月，獨鳥伴餘雲。",
            "且了髫年志，沙鷗未可羣。"
        ],
        "title": "江上逢進士許棠",
        "id": "9e2878d7-d77b-4ed7-bc30-4945f48182e3"
    },
    {
        "author": "張喬",
        "paragraphs": [
            "結束佐戎旃，河西住幾年。",
            "隴頭隨日去，磧裏寄星眠。",
            "水近沙連帳，程遙馬入天。",
            "聖朝思上策，重待奏安邊。"
        ],
        "title": "送河西從事",
        "id": "0879d94f-3cc1-4458-8bcf-3b5d2206cb08"
    },
    {
        "author": "張喬",
        "paragraphs": [
            "少年隨將討河湟，頭白時清返故鄉。",
            "十萬漢軍零落盡，獨吹邊曲向殘陽。"
        ],
        "tags": [
            "战争",
            "边塞"
        ],
        "title": "河湟舊卒",
        "id": "f2d574dd-045f-4cef-a102-77d22289f6ec"
    },
    {
        "author": "張喬",
        "paragraphs": [
            "念爾無機自有情，迎寒辛苦弄梭聲。",
            "椒房金屋何曾識，偏向貧家壁下鳴。"
        ],
        "title": "促織",
        "id": "dfa1699d-1936-42d7-bb1c-716ced12fdb2"
    },
    {
        "author": "張喬",
        "paragraphs": [
            "挂月棲雲向楚林，取來全是爲清音。",
            "誰知繫在黃金索，翻畏侯家不敢吟。"
        ],
        "title": "猨",
        "id": "3df47d70-81a0-42ab-8a8b-87f11fba968f"
    },
    {
        "author": "張喬",
        "paragraphs": [
            "高塔六街無不見，塔邊名出秪吾師。",
            "嘗聞朝客多相□，記得□□數句詩。"
        ],
        "title": "寄薦福寺棲白大師",
        "id": "f111b723-9679-4381-a8b9-3183f55bac2a"
    },
    {
        "author": "張喬",
        "paragraphs": [
            "東越相逢幾醉眠，滿樓明月鏡湖邊。",
            "別離吟斷西陵渡，楊柳秋風兩岸蟬。"
        ],
        "title": "越中贈別",
        "id": "a8fac468-9df3-4e36-8f96-8ab61172fffd"
    },
    {
        "author": "張喬",
        "paragraphs": [
            "大道本來無所染，白雲那得有心期。",
            "遠公獨刻蓮花漏，猶向空山禮六時。"
        ],
        "title": "寄清越上人",
        "id": "72561e12-6f17-4f35-96cb-fc591e621567"
    },
    {
        "author": "張喬",
        "paragraphs": [
            "一宿經窗臥白波，萬重歸夢隔煙蘿。",
            "若言不得南宗要，長在禪牀事更多。"
        ],
        "title": "宿齊山僧舍",
        "id": "b9b71b83-daeb-4af4-a4b6-7683d664fd88"
    },
    {
        "author": "張喬",
        "paragraphs": [
            "一宿經窗望白波，曉隨山月出煙蘿。",
            "若言不得南宗要，長在禪牀事更多。"
        ],
        "title": "宿齊山僧舍",
        "id": "dbd5b98b-d62a-4efb-bc61-ff102d7d09c9"
    },
    {
        "author": "張喬",
        "paragraphs": [
            "日暖鴛鴦拍浪春，蒹葭浦際聚青蘋。",
            "若論來往鄉心切，須是煙波島上人。"
        ],
        "title": "春日遊曲江",
        "id": "7572fbc6-e028-4516-bd45-69f12a0861b8"
    },
    {
        "author": "張喬",
        "paragraphs": [
            "擁棹思悠悠，更深泛積流。",
            "唯將一星火，何處宿蘆洲。"
        ],
        "title": "漁家",
        "id": "1d5921ec-d74f-413b-b0fc-a114076c747c"
    },
    {
        "author": "張喬",
        "paragraphs": [
            "東風日邊起，草木一時春。",
            "自笑中華路，年年送遠人。"
        ],
        "title": "送人及第歸海東",
        "id": "11300d0c-362c-4b25-8df1-7e5f6963e30b"
    },
    {
        "author": "張喬",
        "paragraphs": [
            "高樓懷古動悲歌，鸛雀今無野燕過。",
            "樹隔五陵秋色早，水連三晉夕陽多。",
            "漁人遺火成寒燒，牧笛吹風起夜波。",
            "十載重來值搖落，天涯歸計欲如何。"
        ],
        "title": "題河中鸛雀樓",
        "id": "c0af0529-265c-4969-9acc-0d9bec5cf709"
    },
    {
        "author": "張喬",
        "paragraphs": [
            "山川馬上度邊禽，一宿都門永夜吟。",
            "客路不歸秋又晚，西風吹動洛陽砧。"
        ],
        "title": "宿洛都門",
        "id": "1a76b693-e322-4688-9dd7-098cf380991b"
    },
    {
        "author": "張喬",
        "paragraphs": [
            "圓魄上寒空，皆言四海同。",
            "安知千里外，不有雨兼風。"
        ],
        "tags": [
            "中秋节",
            "哲理",
            "月亮"
        ],
        "title": "對月二首 一",
        "id": "aee4ebe2-0939-4c49-b8bd-d88471711e2a"
    },
    {
        "author": "張喬",
        "paragraphs": [
            "盈缺青冥外，東風萬古吹。",
            "何人種丹桂，不長出輪枝。"
        ],
        "title": "對月二首 二",
        "id": "87a6e89f-5d94-4d06-921a-539f5f057611"
    },
    {
        "author": "張喬",
        "paragraphs": [
            "自說安貧歸未得，竹邊門掩小池冰。",
            "典琴賒酒吟過寺，送客思鄉上灞陵。",
            "待月夜留煙島客，憶雲閑訪翠微僧。",
            "幾時獻了相如賦，共向嵩山採茯苓。"
        ],
        "title": "贈友人",
        "id": "aa22688e-e812-418b-8b6b-7fbd45950086"
    },
    {
        "author": "張喬",
        "paragraphs": [
            "剪雨裁煙一節秋，落梅楊柳曲中愁。",
            "尊前暫借殷勤看，明日曾聞向隴頭。"
        ],
        "title": "笛",
        "id": "5f5d644c-3353-4329-b751-1aca34836c4d"
    },
    {
        "author": "張喬",
        "paragraphs": [
            "首戴圓荷髪不梳，葉舟爲宅水爲居。",
            "沙頭聚看人如市，釣得澄江一丈魚。"
        ],
        "title": "漁者",
        "id": "d2a98f6d-e367-43a4-b173-4a3fdf5dcca0"
    },
    {
        "author": "張喬",
        "paragraphs": [
            "走月流煙疊樹西，聽來愁甚聽猨啼。",
            "幾時御水聲邊住，却夢潺湲宿此溪。"
        ],
        "title": "宿潺湲亭",
        "id": "40165616-5d7a-4119-969e-099cf6fe8147"
    },
    {
        "author": "張喬",
        "paragraphs": [
            "宮殿餘基長草花，景陽宮樹噪村鴉。",
            "雲屯雉堞依然在，空繞漁樵四五家。"
        ],
        "title": "臺城",
        "id": "8c0106d1-6b21-468a-bfdc-2ca84a4cb4a4"
    },
    {
        "author": "張喬",
        "paragraphs": [
            "閑倚蒲團向日眠，不能歸老岳雲邊。",
            "舊時僧侶無人在，惟有長松見少年。"
        ],
        "title": "寄山僧",
        "id": "dec4f514-9027-4764-b3d5-7de9107f3269"
    },
    {
        "author": "張喬",
        "paragraphs": [
            "瑠璃堂裏當時客，久絕吟聲繼後塵。",
            "百四十年庭樹老，如今重得見詩人。"
        ],
        "title": "題上元許棠所任王昌齡廳",
        "id": "b737f57b-3510-49cd-8415-628f307bde52"
    },
    {
        "author": "張喬",
        "paragraphs": [
            "每到花時恨道窮，一生光景半成空。",
            "只應抱璞非良玉，豈得年年不至公。"
        ],
        "title": "自誚",
        "id": "c8c492ce-b641-4f65-9b0d-ef79257e63f8"
    },
    {
        "author": "張喬",
        "paragraphs": [
            "山東令族玉無塵，裁剪煙花筆下春。",
            "不把瑤華借風月，洛陽才子更何人。"
        ],
        "title": "贈河南詩友",
        "id": "50b93005-b78c-4c14-b219-9b0d0e802e49"
    },
    {
        "author": "張喬",
        "paragraphs": [
            "離別河邊綰柳條，千山萬水玉人遙。",
            "月明記得相尋處，城鎖東風十五橋。"
        ],
        "title": "寄維揚故人",
        "id": "0648c317-8e84-4ff6-814f-123c0b9d9a04"
    },
    {
        "author": "張喬",
        "paragraphs": [
            "舒卷因風何所之，碧天孤影勢遲遲。",
            "莫言長是無心物，還有隨龍作雨時。"
        ],
        "title": "孤雲",
        "id": "36bde069-941f-4103-be62-321d7cf0fd74"
    },
    {
        "author": "張喬",
        "paragraphs": [
            "黑白誰能用入玄，千回生死體方圓。",
            "空門說得恆沙劫，應笑終年爲一先。"
        ],
        "title": "詠棋子贈弈僧",
        "id": "d9fc1ad3-4fce-4ba4-8582-bb6ec792ab67"
    },
    {
        "author": "張喬",
        "paragraphs": [
            "巴客青冥過嶺塵，雪崖交映一川春。",
            "晴朝採藥尋源去，必恐雲深見異人。"
        ],
        "title": "谷口作",
        "id": "9de5f7bf-6476-4d34-9439-8ba3a0934b4c"
    },
    {
        "author": "張喬",
        "paragraphs": [
            "故里行人戰後疎，青崖萍寄白雲居。",
            "那堪又是傷春日，把得長安落第書。"
        ],
        "title": "寄弟",
        "id": "5ab9bb2c-10ce-4a2a-817a-38ba1c2f325a"
    },
    {
        "author": "張喬",
        "paragraphs": [
            "高下尋花春景遲，汾陽臺榭白雲詩。",
            "看山懷古翻惆悵，未勝遙傳不到時。"
        ],
        "title": "春日有懷",
        "id": "e1bab312-82d5-413a-b0e5-5a77be070edc"
    },
    {
        "author": "張喬",
        "paragraphs": [
            "剪得機中如雪素，畫爲江上帶絲禽。",
            "閑來相對茅堂下，引出煙波萬里心。"
        ],
        "title": "鷺鷥障子",
        "id": "d3341c9e-c49b-4f83-a084-175106ac0e0e"
    },
    {
        "author": "張喬",
        "paragraphs": [
            "臨水登山路，重尋旅思勞。",
            "竹陰行處密，僧臘別來高。",
            "遠岫明寒火，危樓響夜濤。",
            "悲秋不成寐，明月上千舠。"
        ],
        "title": "甘露寺僧房",
        "id": "d08e4bd5-7af6-48a0-9263-6740114e3041"
    },
    {
        "author": "張喬",
        "paragraphs": [
            "一家煙島隈，竹裏夜窗開。",
            "數派分潮去，千檣聚月來。",
            "石樓雲斷續，澗渚鴈徘徊。",
            "了得平生志，還歸築釣臺。"
        ],
        "title": "宿江叟島居",
        "id": "b2d377ce-4f11-4de1-b7ef-c7b71ccbfeb2"
    },
    {
        "author": "張喬",
        "paragraphs": [
            "貧遊無定蹤，鄉信轉難逢。",
            "寒渚暮煙闊，去帆歸思重。",
            "潮平低戍火，木落遠山鐘。",
            "況是漁家宿，疎籬響夜舂。"
        ],
        "title": "江村",
        "id": "47d2fb63-14b0-4633-995b-158213cd4380"
    },
    {
        "author": "張喬",
        "paragraphs": [
            "潮檻煙波別釣津，西京同□荻□貧。",
            "不知守道歸何日，相對無言盡幾春。",
            "晴景遠山花外暮，雲邊高蓋水邊□。",
            "與君愁寂無消處，賒酒青門送楚人。"
        ],
        "title": "贈進士顧雲",
        "id": "7f095bdc-f572-422f-bea4-1076af9dfeb4"
    },
    {
        "author": "張喬",
        "paragraphs": [
            "自說年深別石橋，遍遊靈跡熟南朝。",
            "已知世路皆虛幻，不覺空門是寂寥。",
            "滄海附船浮浪久，碧山尋塔上雲遙。",
            "如今竹院藏衰老，一點寒燈弟子燒。"
        ],
        "title": "贈頭陀僧",
        "id": "e68d7f43-5046-4c5a-a7b6-074e1783ba38"
    },
    {
        "author": "張喬",
        "paragraphs": [
            "荒林寄遠居，坐臥見樵漁。",
            "夜火隨船遠，寒更出郡疎。",
            "雪迷登岳路，風阻轉江書。",
            "寂寞高窗下，思鄉歲欲除。"
        ],
        "title": "尋陽村舍",
        "id": "17ffe0e8-195d-4f2a-b378-40658be1beac"
    },
    {
        "author": "張喬",
        "paragraphs": [
            "憑檻見天涯，非秋亦可悲。",
            "晚天帆去疾，春雪燕來遲。",
            "山水分鄉縣，干戈足別離。",
            "南人廢耕織，早晚罷王師。"
        ],
        "title": "江樓作",
        "id": "2c01d6b1-945b-45df-bc02-3cd671b258a9"
    },
    {
        "author": "張喬",
        "paragraphs": [
            "古閣上空半，寥寥千里心。",
            "多年爲客路，盡日倚欄吟。",
            "山壓秦川重，河來虜塞深。",
            "回鑾今不見，煙霧杳沉沉。"
        ],
        "title": "回鸞閣寫望",
        "id": "cf0ff1fe-2c03-4b3e-8dd0-ad2a223416c2"
    },
    {
        "author": "張喬",
        "paragraphs": [
            "誰家煙徑長莓苔，金碧虛欄竹上開。",
            "流水遠分山色斷，清猨時帶角聲來。",
            "六朝明月唯詩在，三楚空山有鴈迴。",
            "達理始應盡惆悵，僧閑應得話天台。"
        ],
        "title": "題宣州開元寺",
        "id": "3bd75b1f-9924-4ee8-bd23-9aafb516ec3d"
    },
    {
        "author": "張喬",
        "paragraphs": [
            "空山卜隱初，生計亦無餘。",
            "三畝水邊竹，一床琴畔書。",
            "深林收晚果，絕頂拾秋蔬。",
            "堅話長如此，何年獻子虛。"
        ],
        "title": "題友人草堂",
        "id": "2bcc1839-e35b-4608-89cb-316bc863911f"
    },
    {
        "author": "張喬",
        "paragraphs": [
            "七松亭上望秦川，高鳥閑雲滿目前。",
            "已比子真耕谷口，豈同陶令臥江邊。",
            "臨崖把卷驚迴燒，掃石留僧聽遠泉。",
            "明月影中宮漏近，珮聲應宿使朝天。"
        ],
        "title": "七松亭",
        "id": "8398ff87-94b9-420a-a5f4-6d3239431fec"
    },
    {
        "author": "張喬",
        "paragraphs": [
            "喬木帶涼蟬，來吟暑雨天。",
            "不離高枕上，似宿遠山邊。",
            "簟冷窗中月，茶香竹裏泉。",
            "吾廬近溪島，憶別動經年。"
        ],
        "title": "題友人林齋",
        "id": "3745325f-2413-45a3-b19b-4fff8e023cc2"
    },
    {
        "author": "張喬",
        "paragraphs": [
            "無人襲仙隱，石室閉空山。",
            "避燒猨猶到，隨雲鶴不還。",
            "澗荒巖影在，橋斷樹陰閑。",
            "但有黃河賦，長留在世間。"
        ],
        "tags": [
            "黄河"
        ],
        "title": "經宣城元員外山居",
        "id": "7800bf54-49ad-46cd-8488-95bd78200e8d"
    },
    {
        "author": "張喬",
        "paragraphs": [
            "草堂蕪沒後，來往問樵翁。",
            "斷石荒林外，孤墳晚照中。",
            "數溪分大野，九子立寒空。",
            "煙壁曾行處，青雲路不通。"
        ],
        "tags": [
            "九华山"
        ],
        "title": "經九華山費徵君故居",
        "id": "6af878e9-cdd4-459a-a05a-603fe49909cf"
    },
    {
        "author": "張喬",
        "paragraphs": [
            "吟魂不復遊，臺亦似荒丘。",
            "一徑草中出，長江天外流。",
            "暝煙寒鳥集，殘月夜蟲愁。",
            "願得生禾黍，鋤平恨即休。"
        ],
        "tags": [
            "长江"
        ],
        "title": "題賈島吟詩臺",
        "id": "0814b58c-879d-4e70-bbe1-29ec7e9bf37b"
    },
    {
        "author": "張喬",
        "paragraphs": [
            "入巖仙境清，行盡復重行。",
            "若得閑無事，長來寄此生。",
            "澗松閑易老，籠燭晚生明。",
            "一宿泉聲裏，思鄉夢不成。"
        ],
        "title": "遊南岳",
        "id": "3805cb81-114a-40ca-8eb5-028c0c9d0165"
    },
    {
        "author": "張喬",
        "paragraphs": [
            "武林春草齊，花影隔澄溪。",
            "路遠無人去，山空有鳥啼。",
            "水垂青靄斷，松偃綠蘿低。",
            "世上迷途客，經茲盡不迷。"
        ],
        "title": "尋桃源",
        "id": "51a4c495-3f07-4d11-b30a-5ccfc6210734"
    },
    {
        "author": "張喬",
        "paragraphs": [
            "祗此沉仙翼，瑤池似不遙。",
            "有聲懸翠壁，無勢下丹霄。",
            "淨瀨煙霞古，寒原草木凋。",
            "山河幾更變，幽咽到唐朝。"
        ],
        "title": "青鳥泉",
        "id": "afcba299-a46b-4b5d-bd57-7f5df0787cd3"
    },
    {
        "author": "張喬",
        "paragraphs": [
            "溪疊雲深轉谷遲，暝投孤店草蟲悲。",
            "愁連遠水波濤夜，夢斷空山雨雹時。",
            "邊海故園荒後買，入關玄髪夜來衰。",
            "東歸未必勝羈旅，況是東歸未有期。"
        ],
        "title": "望巫山",
        "id": "9079d2a2-4ca7-440f-90c0-fbb73330e997"
    },
    {
        "author": "張喬",
        "paragraphs": [
            "二轉郎曹自勉旃，莎階吟步想前賢。",
            "不如何遜無佳句，若比馮唐是壯年。",
            "捧制名題黃紙尾，約僧心在白雲邊。",
            "乳毛松雪春來好，直夜清閑且學禪。"
        ],
        "title": "省中偶作",
        "id": "3060f939-c1df-4b2b-9dcf-fad407145f75"
    },
    {
        "author": "張喬",
        "paragraphs": [
            "春恨復秋悲，秋悲難到時。",
            "每逢明月夜，長起故山思。",
            "巷僻行吟遠，蛩多獨臥遲。",
            "溪僧與樵客，動別十年期。"
        ],
        "title": "秋夕",
        "id": "3e22fdfe-3e2f-4130-a417-bb748a736edd"
    },
    {
        "author": "張喬",
        "paragraphs": [
            "寒葉風搖盡，空林鳥宿稀。",
            "澗冰妨鹿飲，山雪阻僧歸。",
            "夜坐塵心定，長吟語力微。"
        ],
        "title": "山中冬夜",
        "id": "6d853633-4327-42cd-aed2-ee371fe58ec5"
    },
    {
        "author": "張喬",
        "paragraphs": [
            "不掩盈窗月，天然格調高。",
            "涼風移蟋蟀，落葉在離騷。",
            "迴筆挑燈燼，懸圖見海濤。",
            "因論三國志，空載幾英豪。"
        ],
        "title": "宿劉溫書齋",
        "id": "3f6705ee-8be3-43e1-a22e-e8fadb9fe06a"
    },
    {
        "author": "張喬",
        "paragraphs": [
            "昔年山下結茅茨，村落重來野徑移。",
            "樵客相逢悲往事，林僧閑坐問歸期。",
            "異藤遍樹無空處，幽草緣溪少歇時。",
            "此景一拋吟欲老，可能文字聖朝知。"
        ],
        "title": "歸舊山",
        "id": "98014159-5660-4ef0-bdce-16012d97b35c"
    },
    {
        "author": "張喬",
        "paragraphs": [
            "竹島殘陽映翠微，雪翎禽過碧潭飛。",
            "人間未有關身事，每到漁家不欲歸。"
        ],
        "title": "潭上作",
        "id": "2617d2ea-5a0f-4485-b0cf-07203461453d"
    },
    {
        "author": "張喬",
        "paragraphs": [
            "北斗南回春物老，紅英落盡綠尚早。",
            "韶風澹蕩無所依，偏惜垂楊作春好。",
            "此時可憐楊柳花，縈盈豔曳滿人家。",
            "人家女兒出羅幕，淨掃玉除看花落。",
            "寶環纖手捧更飛，翠羽輕裙承不著。",
            "歷歷瑤琴舞袖陳，飛紅拂黛憐玉人。",
            "東園桃李芳已歇，猶有楊花嬌暮春。"
        ],
        "tags": [
            "春天",
            "喜悦",
            "花",
            "写花"
        ],
        "title": "楊花落",
        "id": "29c9bfc7-5f9b-4585-af8b-a1634cc298b2"
    },
    {
        "author": "張喬",
        "paragraphs": [
            "一夜江潭風雨後，九華晴望倚天秋。",
            "重來此地知何日，欲別殷勤更上樓。"
        ],
        "title": "九華樓晴望",
        "id": "a71457b4-1633-488e-8ba4-1265f0a20156"
    },
    {
        "author": "張喬",
        "paragraphs": [
            "帶雪復銜春，橫天占半秦。",
            "勢奇看不定，景變寫難真。",
            "洞遠皆通岳，川多更有神。",
            "白雲幽絕處，自古屬樵人。"
        ],
        "tags": [
            "终南山"
        ],
        "title": "終南山",
        "id": "a3c5b0a0-b08a-4ae7-b60a-b877ce9a18b7"
    },
    {
        "author": "張喬",
        "paragraphs": [
            "先生抱衰疾，不起茂陵間。",
            "夕臨諸孤少，荒居弔客還。",
            "遺文禪東岳，留語葬鄉山。",
            "多雨銘旌故，殘燈素帳閑。",
            "樂章誰與集，隴樹即堪攀。",
            "神理今難問，予將呌帝關。"
        ],
        "title": "哭陳陶",
        "id": "5feeaa1c-7e0d-4bc7-809c-02a71ce5c376"
    },
    {
        "author": "張喬",
        "paragraphs": [
            "御泉長繞鳳皇樓，自是恩波別處流。",
            "閑揲舞衣歸未得，夜來砧杵六宮秋。"
        ],
        "title": "長門怨",
        "id": "f3e2ecc5-b67a-4498-ab42-781a23bb2c27"
    },
    {
        "author": "曹唐",
        "paragraphs": [
            "瑞氣遶宮樓，皇居上苑游。",
            "遠岡連聖祚，平地載神州。",
            "會合兼重譯，潺湲近八流。",
            "中興豈假問，據此自千秋。"
        ],
        "title": "昇平詞五首 一",
        "id": "a103eda0-b3fd-4504-ab3c-6fb4a0b26f3d"
    },
    {
        "author": "曹唐",
        "paragraphs": [
            "寥泬敞延英，朝班立位橫。",
            "宣傳無草動，拜舞有衣聲。",
            "鴛瓦霜消濕，蟲絲日照明。",
            "辛勤自不到，遙見似前程。"
        ],
        "title": "昇平詞五首 二",
        "id": "9eac73d8-38fa-4810-bf49-7f90608883a5"
    },
    {
        "author": "曹唐",
        "paragraphs": [
            "處處是歡心，時康歲已深。",
            "不同三尺劒，應似五弦琴。",
            "壽笑山猶盡，明嫌日有陰。",
            "何當憐一物，亦遺斷愁吟。"
        ],
        "title": "昇平詞五首 三",
        "id": "83117785-1aae-4dd3-b3ca-cf2e0ca678b2"
    },
    {
        "author": "曹唐",
        "paragraphs": [
            "日日聽歌謠，區中盡祝堯。",
            "蟲蝗初不害，夷狄近全銷。",
            "史筆唯書瑞，天臺絕見妖。",
            "因令匹夫志，轉欲事清朝。"
        ],
        "title": "昇平詞五首 四",
        "id": "22730830-cf5b-4f48-9302-ce9c898bee23"
    },
    {
        "author": "曹唐",
        "paragraphs": [
            "五帝三皇主，蕭曹魏邴臣。",
            "文章唯返朴，戈甲盡生塵。",
            "諫紙應無用，朝綱自有倫。",
            "昇平不可記，所見是閑人。"
        ],
        "title": "昇平詞五首 五",
        "id": "75f8b040-292d-4630-ae51-86b5365e6b38"
    },
    {
        "author": "曹唐",
        "paragraphs": [
            "一衲老禪床，吾生半異鄉。",
            "管弦愁裏老，書劒夢中忙。",
            "鳥急山初暝，蟬稀樹正涼。",
            "又歸何處去，塵路月蒼蒼。"
        ],
        "title": "洛東蘭若歸",
        "id": "cb35531c-3751-4dc0-9505-7ccbe39a504f"
    },
    {
        "author": "曹唐",
        "paragraphs": [
            "黃帝登真處，青青不記年。",
            "孤峰應礙日，一柱自擎天。",
            "石怪長棲鶴，雲閑若有仙。",
            "鼎湖看不見，零落數枝蓮。"
        ],
        "title": "仙都即景",
        "id": "c347c7aa-4e3b-49dc-ba59-ebd7da87f872"
    },
    {
        "author": "曹唐",
        "paragraphs": [
            "崑崙凝想最高峰，王母來乘五色龍。",
            "歌聽紫鸞猶縹緲，語來青鳥許從容。",
            "風迴水落三清月，漏苦霜傳五夜鐘。",
            "樹影悠悠花悄悄，若聞簫管是行蹤。"
        ],
        "title": "漢武帝將候西王母下降",
        "id": "de9fcd28-5e5b-4322-a8fe-ba67cf1c3f90"
    },
    {
        "author": "曹唐",
        "paragraphs": [
            "鼇岫雲低太一壇，武皇齋潔不勝懽。",
            "長生碧字期親署，延壽丹泉許細看。",
            "劒佩有聲宮樹靜，星河無影禁花寒。",
            "秋風褭褭月朗朗，玉女清歌一夜闌。"
        ],
        "title": "漢武帝於宮中宴西王母",
        "id": "d21e0ad6-2739-41bc-8476-7af65282a844"
    },
    {
        "author": "曹唐",
        "paragraphs": [
            "樹入天台石路新，雲和草靜迥無塵。",
            "煙霞不省生前事，水木空疑夢後身。",
            "往往雞鳴巖下月，時時犬吠洞中春。",
            "不知此地歸何處，須就桃源問主人。"
        ],
        "title": "劉晨阮肇遊天台",
        "id": "c3ef8154-75da-4136-a018-36b95fba1bd4"
    },
    {
        "author": "曹唐",
        "paragraphs": [
            "天和樹色靄蒼蒼，霞重嵐深路渺茫。",
            "雲實滿山無鳥雀，水聲沿澗有笙簧。",
            "碧沙洞裏乾坤別，紅樹枝前日月長。",
            "願得花間有人出，免令仙犬吠劉郎。"
        ],
        "title": "劉阮洞中遇仙子",
        "id": "a6bdbc47-6fcd-459a-a52b-441714614a87"
    },
    {
        "author": "曹唐",
        "paragraphs": [
            "殷勤相送出天台，仙境那能却再來。",
            "雲液每歸須強飲，玉書無事莫頻開。",
            "花當洞口應長在，水到人間定不迴。",
            "惆悵溪頭從此別，碧山明月閉蒼苔。"
        ],
        "title": "仙子送劉阮出洞",
        "id": "26fa2cba-4c75-4b87-83e5-4f941cc54540"
    },
    {
        "author": "曹唐",
        "paragraphs": [
            "不將清瑟理霓裳，塵夢那知鶴夢長。",
            "洞裏有天春寂寂，人間無路月茫茫。",
            "玉沙瑤草連溪碧，流水桃花滿澗香。",
            "曉露風燈零落盡，此生無處訪劉郎。"
        ],
        "title": "仙子洞中有懷劉阮",
        "id": "a5b6e597-69ab-48d4-b1e1-ad180c6dcb2a"
    },
    {
        "author": "曹唐",
        "paragraphs": [
            "再到天台訪玉真，青苔白石已成塵。",
            "笙歌冥寞閑深洞，雲鶴蕭條絕舊隣。",
            "草樹總非前度色，煙霞不似昔年春。",
            "桃花流水依然在，不見當時勸酒人。"
        ],
        "title": "劉阮再到天台不復見仙子",
        "id": "623e9184-c669-4bad-8a09-96faa95732f1"
    },
    {
        "author": "曹唐",
        "paragraphs": [
            "北斗佳人雙淚流，眼穿腸斷爲牽牛。",
            "封題錦字凝新恨，拋擲金梭織舊愁。",
            "桂樹三春煙漠漠，銀河一水夜悠悠。",
            "欲將心向仙郎說，借問榆花早晚秋。"
        ],
        "title": "織女懷牽牛",
        "id": "9997089f-74db-4739-9d9a-8e632fc48490"
    },
    {
        "author": "曹唐",
        "paragraphs": [
            "好風吹樹杏花香，花下真人道姓王。",
            "大篆龍蛇隨筆札，小天星斗滿衣裳。",
            "閑拋南極歸期晚，笑指東溟飲興長。",
            "要喚麻姑同一醉，使人沽酒向餘杭。"
        ],
        "title": "王遠宴麻姑蔡經宅",
        "id": "64b63980-020d-45a5-b71f-a6d75cd40645"
    },
    {
        "author": "曹唐",
        "paragraphs": [
            "九點秋煙黛色空，綠華歸思頗無窮。",
            "每悲馭鶴身難任，長恨臨霞語未終。",
            "河影暗吹雲夢月，花聲閑落洞庭風。",
            "藍絲重勒金條脫，留與人間許侍中。"
        ],
        "tags": [
            "洞庭湖"
        ],
        "title": "萼綠華將歸九疑留別許真人",
        "id": "cc724846-47d8-4ebe-9b3a-017a1b0b2aeb"
    },
    {
        "author": "曹唐",
        "paragraphs": [
            "桑葉扶疎閉日華，穆王邀命宴流霞。",
            "霓旌著地雲初駐，金奏掀天月欲斜。",
            "歌咽細風吹粉蕊，飲餘清露濕瑤砂。",
            "不知白馬紅韁解，偷喫東田碧玉花。"
        ],
        "title": "穆王宴王母於九光流霞館",
        "id": "9fd4dfc0-30a5-461e-a773-1e1ae708669b"
    },
    {
        "author": "曹唐",
        "paragraphs": [
            "琪樹扶疎壓瑞煙，玉皇朝客滿花前。",
            "山川到處成三月，絲竹經時即萬年。",
            "樹石冥茫初縮地，杯盤狼籍未朝天。",
            "東風小飲人皆醉，從聽黃龍枕水眠。"
        ],
        "title": "紫河張休真",
        "id": "34805ce9-6ec1-4637-9395-1426e04d5f8f"
    },
    {
        "author": "曹唐",
        "paragraphs": [
            "碧落香銷蘭露秋，星河無夢夜悠悠。",
            "靈妃不降三清駕，仙鶴空成萬古愁。",
            "浩月隔花追欵別，瑞煙籠樹省淹留。",
            "人間何事堪惆悵，海色西風十二樓。"
        ],
        "title": "張碩重寄杜蘭香",
        "id": "6750faf7-0641-4e38-85c7-097e7cdcf93c"
    },
    {
        "author": "曹唐",
        "paragraphs": [
            "天上人間兩渺茫，不知誰識杜蘭香。",
            "來經玉樹三山遠，去隔銀河一水長。",
            "怨入清塵愁錦瑟，酒傾玄露醉瑤觴。",
            "遺情更說何珍重，擘破雲鬟金鳳皇。"
        ],
        "title": "玉女杜蘭香下嫁於張碩",
        "id": "3f65f20f-056b-4a05-bc38-7b05ce3f428a"
    },
    {
        "author": "曹唐",
        "paragraphs": [
            "豈是丹臺歸路遙，紫鸞煙駕不同飄。",
            "一聲洛水傳幽咽，萬片宮花共寂寥。",
            "紅粉美人愁未散，清華公子笑相邀。",
            "緱山碧樹青樓月，腸斷春風爲玉簫。"
        ],
        "title": "蕭史攜弄玉上昇",
        "id": "e4ef6636-167c-4e76-874d-b6011d689809"
    },
    {
        "author": "曹唐",
        "paragraphs": [
            "莫道真遊煙景賒，瀟湘有路入京華。",
            "溪頭鶴樹春常在，洞口人家日易斜。",
            "一水暗鳴閑遶澗，五雲長往不還家。",
            "白羊成隊難收拾，喫盡溪邊巨勝花。"
        ],
        "title": "皇初平將入金華山",
        "id": "1db3af61-7f6b-451f-90f2-47c03ff2f7dc"
    },
    {
        "author": "曹唐",
        "paragraphs": [
            "惆悵冰顏不復歸，晚秋黃葉滿天飛。",
            "迎風細荇傳香粉，隔水殘霞見畫衣。",
            "白玉帳寒鴛夢絕，紫陽宮遠雁書稀。",
            "夜深池上蘭橈歇，斷續歌聲徹太微。"
        ],
        "title": "漢武帝思李夫人",
        "id": "16b38c69-8483-4e41-b359-ceadd408aeb1"
    },
    {
        "author": "曹唐",
        "paragraphs": [
            "風前整頓紫荷巾，常向羅浮保養神。",
            "石磴倚天行帶月，鐵橋通海入無塵。",
            "龍蛇出洞閑邀雨，犀象眠花不避人。",
            "最愛葛洪尋藥處，露苗煙蕊滿山春。"
        ],
        "title": "送羽人王錫歸羅浮",
        "id": "d0934c60-d894-408e-8b53-614e0ed3412f"
    },
    {
        "author": "曹唐",
        "paragraphs": [
            "海風葉葉駕霓旌，天路悠悠接上清。",
            "錦誥淒涼遺去恨，玉簫哀絕醉離情。",
            "五湖夜月幡幢濕，雙闕清風劒珮輕。",
            "從此暫辭華表柱，便應千載是歸程。"
        ],
        "title": "送劉尊師祗詔闕庭三首 一",
        "id": "2ec81852-3ed9-4e2f-a6b2-8e2dd8d0c1b5"
    },
    {
        "author": "曹唐",
        "paragraphs": [
            "五峰已別隔人間，雙闕何年許再還。",
            "既埽山川收地脉，須留日月駐天顏。",
            "霞觴共飲身雖在，風馭難陪跡未閑。",
            "從此枕中唯有夢，夢魂何處訪三山。"
        ],
        "title": "送劉尊師祗詔闕庭三首 二",
        "id": "f43b7380-4f3b-4b8f-ab2d-1fbfecad43b9"
    },
    {
        "author": "曹唐",
        "paragraphs": [
            "仙老閑眠碧草堂，帝書徵入白雲鄉。",
            "龜臺欲署長生籍，鸞殿還論不死方。",
            "紅露想傾延命酒，素煙思爇降真香。",
            "五千言外無文字，更有何詞贈武皇。"
        ],
        "title": "送劉尊師祗詔闕庭三首 三",
        "id": "420aa1d7-a1ea-4676-b7d0-a61a08f80293"
    },
    {
        "author": "曹唐",
        "paragraphs": [
            "皇帝齋心潔素誠，自朝真祖報升平。",
            "華山秋草多歸馬，滄海寒波絕洗兵。",
            "銀箭水殘河勢斷，玉爐煙盡日華生。",
            "千官整肅三天夜，劒佩初聞入太清。"
        ],
        "title": "三年冬大禮五首 一",
        "id": "2693a9bf-a0ba-44bd-b308-4de0b9925856"
    },
    {
        "author": "曹唐",
        "paragraphs": [
            "海日西飛度禁林，太清宮殿月沉沉。",
            "不聞北斗傾堯酒，空覺南風入舜琴。",
            "歌壓鈞天閑夢盡，詔歸秋水道情深。",
            "雪風更起古杉葉，時送步虛清磬音。"
        ],
        "title": "三年冬大禮五首 二",
        "id": "efc07ef1-651f-4c45-9125-010ad5982816"
    },
    {
        "author": "曹唐",
        "paragraphs": [
            "太一天壇降紫君，屬車龍鶴夜成羣。",
            "春浮玉藻寒初落，露拂金莖曙欲分。",
            "三代樂迴風入律，四溟歌駐水成文。",
            "千官不動旌旗下，日照南山萬樹雲。"
        ],
        "title": "三年冬大禮五首 三",
        "id": "0e7f2b31-b1e2-4579-a77d-e038dd8512d7"
    },
    {
        "author": "曹唐",
        "paragraphs": [
            "山擁飛雲海水清，天壇未夕仗先成。",
            "千官不起金縢議，萬國空瞻玉藻聲。",
            "禁火曙然煙焰褭，宮衣寒拂雪花輕。",
            "側聞左右皆周呂，看取從容致太平。"
        ],
        "title": "三年冬大禮五首 四",
        "id": "5f2ac80b-014e-485a-a6d1-0968c1466b39"
    },
    {
        "author": "曹唐",
        "paragraphs": [
            "太和琴暖發南薰，水闊風高得細聞。",
            "滄海舉歌夔是相，歷山迴禪舜爲君。",
            "翠微呼處生丹障，清靜封中起白雲。",
            "今日病身慙小隱，欲將泉石勒移文。"
        ],
        "title": "三年冬大禮五首 五",
        "id": "f8b618be-e9b4-48aa-8408-f626a6737e7b"
    },
    {
        "author": "曹唐",
        "paragraphs": [
            "年少英雄好丈夫，大家望拜執金吾。",
            "閑眠曉日聽鶗鴂，笑倚春風仗轆轤。",
            "深院吹笙聞漢婢，靜街調馬任奚奴。",
            "牡丹花下簾鉤外，獨凭紅肌捋虎鬚。"
        ],
        "title": "暮春戲贈吳端公",
        "id": "91ba5715-a6d7-4ffc-b38b-01fd6c37d1fe"
    },
    {
        "author": "曹唐",
        "paragraphs": [
            "海風捲樹凍嵐消，憂國寧辭嶺外遙。",
            "自顧勤勞甘百戰，不將功業負三朝。",
            "劒澄黑水曾芟虎，箭劈黃雲慣射鵰。",
            "代北天南盡成事，肯將心許霍嫖姚。"
        ],
        "title": "奉送嚴大夫再領容府二首 一",
        "id": "e0fca6bb-3db4-476d-a052-a47ead7b87ae"
    },
    {
        "author": "曹唐",
        "paragraphs": [
            "日照雙旌射火山，笑迎賓從却南還。",
            "風雲暗發談諧外，感會潛生氣概間。",
            "蘄竹水翻臺榭濕，刺桐花落管弦閑。",
            "無因得靸真珠履，親從新侯定八蠻。"
        ],
        "title": "奉送嚴大夫再領容府二首 二",
        "id": "d6a6bdae-51a9-4f5a-903a-ac72b298e06e"
    },
    {
        "author": "曹唐",
        "paragraphs": [
            "白石溪邊自結廬，風泉滿院稱幽居。",
            "鳥啼深樹斸靈藥，花落閑窗看道書。",
            "煙嵐晚過鹿裘濕，水月夜明山舍虛。",
            "支頤冷笑緣名出，終日王門強曳裾。"
        ],
        "tags": [
            "衡山"
        ],
        "title": "贈南嶽馮處士二首 一",
        "id": "501d63f0-e30d-4006-9524-c7c013540132"
    },
    {
        "author": "曹唐",
        "paragraphs": [
            "寂寥深木閉煙霞，洞裏相知有幾家。",
            "笑看潭魚吹水沫，醉嗔溪鹿吃蕉花。",
            "穿廚歷歷泉聲細，繞屋悠悠樹影斜。",
            "夜靜著灰封釜竈，自添文武養丹砂。"
        ],
        "tags": [
            "衡山"
        ],
        "title": "贈南嶽馮處士二首 二",
        "id": "3e64c186-49c7-4352-8b70-28c7211aa361"
    },
    {
        "author": "曹唐",
        "paragraphs": [
            "自種雙松費幾錢，頓令院落似秋天。",
            "能藏此地新晴雨，却惹空山舊燒煙。",
            "枝壓細風過枕上，影籠殘月到窗前。",
            "莫教取次成閑夢，使汝悠悠十八年。"
        ],
        "title": "題子姪書院雙松",
        "id": "1811949c-c4d2-4279-b776-b2c87c225331"
    },
    {
        "author": "曹唐",
        "paragraphs": [
            "四十年前百戰身，曾驅虎隊掃胡塵。",
            "風悲鼓角榆關暮，日暖旌旗隴草春。",
            "鐵馬慣牽邀上客，金魚多解乞佳人。",
            "胸中別有安邊計，誰睬髭鬚白似銀。"
        ],
        "title": "羽林賈中丞",
        "id": "fcb3cdef-69cc-4b4a-94e1-49704bfaa4b8"
    },
    {
        "author": "曹唐",
        "paragraphs": [
            "灞水橋邊酒一杯，送君千里赴輪臺。",
            "霜黏海眼旗聲凍，風射犀文甲縫開。",
            "斷磧簇煙山似米，野營軒地鼓如雷。",
            "分明會得將軍意，不斬樓蘭不擬迴。"
        ],
        "title": "送康祭酒赴輪臺",
        "id": "f6ff95f0-d92f-4414-a409-46cb0d088510"
    },
    {
        "author": "曹唐",
        "paragraphs": [
            "盡興南遊卒未迴，水工舟子不須催。",
            "政思碧樹關心句，難放紅螺蘸甲杯。",
            "漲海潮生陰火滅，蒼梧風暖瘴雲開。"
        ],
        "title": "南遊",
        "id": "e39e7275-e294-410f-a36d-e848290d9d27"
    },
    {
        "author": "曹唐",
        "paragraphs": [
            "北風裂地黯邊霜，戰敗桑乾日色黃。",
            "故國暗迴殘士卒，新墳空葬舊衣裳。",
            "散牽細馬嘶青草，任去佳人弔白楊。",
            "除却陰符與兵法，更無一物在儀牀。"
        ],
        "title": "哭陷邊許兵馬使",
        "id": "cefbdf8b-9dda-4024-8d4c-0b51d8f82379"
    },
    {
        "author": "曹唐",
        "paragraphs": [
            "將軍溢價買吳鉤，要與中原靜寇讐。",
            "試挂窗前驚電轉，略拋牀下怕泉流。",
            "青天露拔雲霓泣，黑地潛擎鬼魅愁。",
            "見說夜深星斗畔，等閑期尅月支頭。"
        ],
        "title": "和周侍御買劍",
        "id": "a963f58e-ac9f-498d-96fb-6e15ec249d80"
    },
    {
        "author": "曹唐",
        "paragraphs": [
            "騄駬何年別渥洼。",
            "病來顏色半泥沙，四蹄不鑿金砧裂。",
            "雙眼慵開玉筯斜，墮月兔毛乾觳𧥆。",
            "失雲龍骨瘦牙槎，平原好放無人放。",
            "嘶向秋風苜蓿花。"
        ],
        "title": "病馬五首呈鄭校書章三吳十五先輩 一",
        "id": "f7edff69-936c-44c3-8d2e-15217629e066"
    },
    {
        "author": "曹唐",
        "paragraphs": [
            "隴上沙蔥葉正齊，騰黃猶自跼羸蹄。",
            "尾蟠夜雨紅絲脆，頭捽秋風白練低。",
            "力憊未思金絡腦，影寒空望錦障泥。",
            "階前莫怪垂雙淚，不遇孫陽不敢嘶。"
        ],
        "title": "病馬五首呈鄭校書章三吳十五先輩 二",
        "id": "5710a187-8b53-40fe-87be-4e5633d8712f"
    },
    {
        "author": "曹唐",
        "paragraphs": [
            "不剪焦毛鬣半翻，何人別是古龍孫。",
            "霜侵病骨無驕氣，土蝕驄花見臥痕。",
            "未噴斷雲歸漢苑，曾追輕練過吳門。",
            "一朝千里心猶在，爭肯潛忘秣飼恩。"
        ],
        "title": "病馬五首呈鄭校書章三吳十五先輩 三",
        "id": "25131a88-021a-4321-82ed-b8612738959c"
    },
    {
        "author": "曹唐",
        "paragraphs": [
            "空被秋風吹病毛，無因濯浪刷洪濤。",
            "臥來總怪龍蹄跙，瘦盡誰驚虎口高。",
            "追電有心猶欵段，逢人相骨強嘶號。",
            "欲將鬐鬣重裁剪，乞借新成利鉸刀。"
        ],
        "title": "病馬五首呈鄭校書章三吳十五先輩 四",
        "id": "d40daf0a-349c-428f-a8d5-d292ca483ef2"
    },
    {
        "author": "曹唐",
        "paragraphs": [
            "病久無人著意看，玉華衫色欲凋殘。",
            "飲驚白露泉花冷，喫怕清秋荳葉寒。",
            "長襜敢辭紅錦重，舊韁寧畏紫絲蟠。",
            "王良若許相擡策，千里追風也不難。"
        ],
        "title": "病馬五首呈鄭校書章三吳十五先輩 五",
        "id": "69ac559f-09b2-47c1-80e3-9aa78c7966ae"
    },
    {
        "author": "曹唐",
        "paragraphs": [
            "邵陵佳樹碧蔥蘢，河漢西沈宴未終。",
            "殘漏五更傳海月，清笳三會揭天風。",
            "香熏舞席雲鬟綠，光射頭盤蠟燭紅。",
            "今日却懷行樂處，兩床絲竹水樓中。"
        ],
        "title": "長安客舍敘邵陵舊宴寄永州蕭使君五首 一",
        "id": "15dbfa5b-036e-4af5-be46-14c2bf2adb1d"
    },
    {
        "author": "曹唐",
        "paragraphs": [
            "不知何路却飛翻，虛受賢侯鄭重恩。",
            "五夜清歌敲玉樹，三年洪飲倒金尊。",
            "招攜永感雙魚在，報荅空知一劒存。",
            "狼籍棃花滿城月，當時長醉信陵門。"
        ],
        "title": "長安客舍敘邵陵舊宴寄永州蕭使君五首 二",
        "id": "4b1913e9-9086-4d5d-a4a9-096b2a4917ac"
    },
    {
        "author": "曹唐",
        "paragraphs": [
            "粉堞彤軒畫障西，水雲紅樹窣璇題。",
            "鷓鴣欲絕歌聲定，鸜鵒初驚舞袖齊。",
            "坐對玉山空甸線，細聽金石怕低迷。",
            "東風夜月三年飲，不省非時不似泥。"
        ],
        "title": "長安客舍敘邵陵舊宴寄永州蕭使君五首 三",
        "id": "5c30c2cb-23be-4dc8-8b40-902f121c1864"
    },
    {
        "author": "曹唐",
        "paragraphs": [
            "木魚金鑰鎖春城，夜上紅樓縱酒情。",
            "竹葉水繁更漏促，桐花風軟管弦清。",
            "百分散打銀船溢，十指寬催玉筯輕。",
            "星斗漸稀賓客散，碧雲猶戀豔歌聲。"
        ],
        "title": "長安客舍敘邵陵舊宴寄永州蕭使君五首 四",
        "id": "fe929876-6e1c-4a62-891c-9c302a5154ee"
    },
    {
        "author": "曹唐",
        "paragraphs": [
            "三年身逐漢諸侯，賓榻容居最上頭。",
            "飽聽笙歌陪痛飲，熟尋雲水縱閑遊。",
            "朱門鎖閉煙嵐暮，鈴閣清冷水木秋。",
            "月滿前山圓不動，更邀詩客上高樓。"
        ],
        "title": "長安客舍敘邵陵舊宴寄永州蕭使君五首 五",
        "id": "975f674b-37c5-4e60-9974-cd0c7e2e2ce5"
    },
    {
        "author": "曹唐",
        "paragraphs": [
            "古物神光雪見羞，未能擎出恐泉流。",
            "暗臨黑水蛟螭泣，潛倚空山鬼魅愁。",
            "生怕雷霆號澗底，長聞風雨在牀頭。",
            "垂情不用將閑氣，惱亂司空犯斗牛。"
        ],
        "title": "勗劒",
        "id": "cc1f27bd-d0da-43d9-adb3-c33c9c9b02c7"
    },
    {
        "author": "曹唐",
        "paragraphs": [
            "蟠桃花老華陽東，軒后登真謝六宮。",
            "旌節暗迎歸碧落，笙歌遙聽隔崆峒。",
            "衣冠留葬橋山月，劒履將隨浪海風。",
            "看却龍髯攀不得，紅霞零落鼎湖空。"
        ],
        "title": "仙都即景",
        "id": "a973a52b-b7e5-4c37-b247-c1d7a89a43b2"
    },
    {
        "author": "曹唐",
        "paragraphs": [
            "戴月早辭三秀館，遲明初識九華峰。",
            "差差玉劒寒鋩利，褭褭青蓮翠葉重。",
            "奇狀却疑人畫出，嵐光如爲客添濃。",
            "行春若到五溪上，此處褰帷正面逢。"
        ],
        "title": "望九華寄池陽杜員外",
        "id": "13227c7a-3367-4bdc-a362-094c8ff6e94b"
    },
    {
        "author": "曹唐",
        "paragraphs": [
            "玉簫金瑟發商聲，桑葉枯乾海水清。",
            "淨埽蓬萊山下路，略邀王母話長生。"
        ],
        "title": "小遊仙詩九十八首 一",
        "id": "1b1ade71-4a27-4fdf-9956-d72894160f51"
    },
    {
        "author": "曹唐",
        "paragraphs": [
            "上元元日豁明堂，五帝望空拜玉皇。",
            "萬樹琪花千圃藥，心知不敢輒形相。"
        ],
        "title": "小遊仙詩九十八首 二",
        "id": "9baeafdd-69f2-46c2-933a-8ce96b2502cc"
    },
    {
        "author": "曹唐",
        "paragraphs": [
            "騎龍重過玉溪頭，紅葉還春碧水流。",
            "省得壺中見天地，壺中天地不曾秋。"
        ],
        "title": "小遊仙詩九十八首 三",
        "id": "d064aaeb-2832-4d34-b7cf-2cb9b2d967ca"
    },
    {
        "author": "曹唐",
        "paragraphs": [
            "真王未許久從容，立在花前別甯封。",
            "手把玉簫頭不舉，自愁如醉倚黃龍。"
        ],
        "title": "小遊仙詩九十八首 四",
        "id": "b259d59b-4adc-470b-b561-cc2ea4231800"
    },
    {
        "author": "曹唐",
        "paragraphs": [
            "金殿無人鏁絳煙，玉郎並不賞丹田。",
            "白龍蹀躞難迴跋，爭下紅綃碧玉鞭。"
        ],
        "title": "小遊仙詩九十八首 五",
        "id": "9e8c29bd-15b1-4875-9eb6-d3309884efe6"
    },
    {
        "author": "曹唐",
        "paragraphs": [
            "玄洲草木不知黃，甲子初開浩劫長。",
            "無限萬年年少女，手攀紅樹滿殘陽。"
        ],
        "title": "小遊仙詩九十八首 六",
        "id": "be1499d3-f9ec-4820-8dd3-2fc40129d692"
    },
    {
        "author": "曹唐",
        "paragraphs": [
            "宮闕重重閉玉林，崑崙高闢彩雲深。",
            "黄龍掉尾引郎去，使妾月眀何處尋。"
        ],
        "title": "小遊仙詩九十八首 七",
        "id": "730d3e9d-6128-4ab0-9357-99bd7463bab4"
    },
    {
        "author": "曹唐",
        "paragraphs": [
            "風滿塗山玉蕊稀，赤龍閑臥鶴東飛。",
            "紫棃爛盡無人喫，何事韓君去不歸。"
        ],
        "title": "小遊仙詩九十八首 八",
        "id": "c25f6713-1db4-410c-9567-47f7d6a74c5f"
    },
    {
        "author": "曹唐",
        "paragraphs": [
            "武帝徒勞厭暮年，不曾清淨不精專。",
            "上元少女絕還往，滿竈丹成白玉煙。"
        ],
        "title": "小遊仙詩九十八首 九",
        "id": "5e980d63-2a35-436d-bcc9-0deb97bfd097"
    },
    {
        "author": "曹唐",
        "paragraphs": [
            "百辟朝回閉玉除，露風清宴桂花疎。",
            "西歸使者騎金虎，嚲鞚垂鞭唱步虛。"
        ],
        "title": "小遊仙詩九十八首 十",
        "id": "02db2c92-3745-4d56-86b6-5482956b8541"
    },
    {
        "author": "曹唐",
        "paragraphs": [
            "南斗闌珊北斗稀，茅君夜著紫霞衣。",
            "朝騎白鹿趁朝去，鳳押笙歌逐後飛。"
        ],
        "title": "小遊仙詩九十八首 十一",
        "id": "399a4873-ea86-43e3-b82f-1c86e1fdd1d4"
    },
    {
        "author": "曹唐",
        "paragraphs": [
            "焚香獨自上天壇，桂樹風吹玉簡寒。",
            "長怕嵇康乏僊骨，與將僊籍再尋看。"
        ],
        "title": "小遊仙詩九十八首 十二",
        "id": "56c6faaa-3e91-4a4b-a503-89971a034fe7"
    },
    {
        "author": "曹唐",
        "paragraphs": [
            "冰屋朱扉曉未開，誰將金策扣瓊臺。",
            "碧花紅尾小僊犬，閑吠五雲嗔客來。"
        ],
        "title": "小遊仙詩九十八首 十三",
        "id": "08884bd9-1832-48a3-ab03-376eb0234672"
    },
    {
        "author": "曹唐",
        "paragraphs": [
            "酒釅春濃瓊草齊，真公飲散醉如泥。",
            "朱輪軋軋入雲去，行到半天聞馬嘶。"
        ],
        "title": "小遊仙詩九十八首 十四",
        "id": "b0f90606-fbbc-425c-8364-53f29dfa8cd3"
    },
    {
        "author": "曹唐",
        "paragraphs": [
            "白石山中自有天，竹花藤葉隔溪煙。",
            "朝來洞口圍碁了，賭得青龍直幾錢。"
        ],
        "title": "小遊仙詩九十八首 十五",
        "id": "ab077cee-5726-42f6-a888-6d46b8b15078"
    },
    {
        "author": "曹唐",
        "paragraphs": [
            "海水西飛照柏林，青雲斜倚錦雲深。",
            "水風暗入古山葉，吹斷步虛清磬音。"
        ],
        "title": "小遊仙詩九十八首 十六",
        "id": "57f3c7a7-adc7-4757-9cfd-ea1f20128959"
    },
    {
        "author": "曹唐",
        "paragraphs": [
            "玉詔新除沈侍郎，便分茅土鎮東方。",
            "不知今夕游何處，侍從皆騎白鳳凰。"
        ],
        "title": "小遊仙詩九十八首 十七",
        "id": "e5ca2871-c1e9-4956-9187-830d37b1399e"
    },
    {
        "author": "曹唐",
        "paragraphs": [
            "洞裏煙霞無歇時，洞中天地足金芝。",
            "月明朗朗溪頭樹，白髮老人相對棊。"
        ],
        "title": "小遊仙詩九十八首 十八",
        "id": "698e79de-d181-44ba-b407-a875130650af"
    },
    {
        "author": "曹唐",
        "paragraphs": [
            "飢即餐霞悶即行，一聲長嘯萬山青。",
            "穿花渡水來相訪，珍重多才阮步兵。"
        ],
        "title": "小遊仙詩九十八首 十九",
        "id": "e6506ffd-fea9-46dd-ad19-0fc99023a3db"
    },
    {
        "author": "曹唐",
        "paragraphs": [
            "東妃閑著翠霞裙，自領笙歌出五雲。",
            "清思密談誰第一，不過邀取小茅君。"
        ],
        "title": "小遊仙詩九十八首 二十",
        "id": "f272c7e0-719f-4c40-9c48-b1a38f5c13be"
    },
    {
        "author": "曹唐",
        "paragraphs": [
            "月影悠悠秋樹明，露吹犀簟象牀輕。",
            "嬪妃久立帳門外，暗笑夫人推酒聲。"
        ],
        "title": "小遊仙詩九十八首 二十一",
        "id": "1fede091-6a7f-4bba-92bc-fde38ab07b0a"
    },
    {
        "author": "曹唐",
        "paragraphs": [
            "九天天路入雲長，燕使何由到上方。",
            "玉女暗來花下立，手挼裙帶問昭王。"
        ],
        "title": "小遊仙詩九十八首 二十二",
        "id": "a57330ac-3d46-4d64-b3c9-95b2f3f80838"
    },
    {
        "author": "曹唐",
        "paragraphs": [
            "玉皇賜妾紫衣裳，教向桃源嫁阮郎。",
            "爛煮瓊花勸君喫，恐君毛鬢暗成霜。"
        ],
        "title": "小遊仙詩九十八首 二十三",
        "id": "5682d0fe-9c5e-4f3e-8eab-019e8bc35607"
    },
    {
        "author": "曹唐",
        "paragraphs": [
            "花底休傾綠玉巵，雲中含笑向安期。",
            "窮陽有數不知數，大似人間年少兒。"
        ],
        "title": "小遊仙詩九十八首 二十四",
        "id": "1a9fd3a8-6222-41fb-967f-1073d97d5d42"
    },
    {
        "author": "曹唐",
        "paragraphs": [
            "玉色雌龍金絡頭，真妃騎出縱閑遊。",
            "崑崙山上桃花底，一曲商歌天地秋。"
        ],
        "title": "小遊仙詩九十八首 二十五",
        "id": "2adb16a0-ab53-4730-8f5a-32a05038347d"
    },
    {
        "author": "曹唐",
        "paragraphs": [
            "偷來洞口訪劉君，緩步輕擡玉線裙。",
            "細擘桃花逐流水，更無言語倚彤雲。"
        ],
        "title": "小遊仙詩九十八首 二十六",
        "id": "f138f395-d02f-423f-a9a8-f009e4dac3c5"
    },
    {
        "author": "曹唐",
        "paragraphs": [
            "西漢夫人下太虛，九霞裙幅五雲輿。",
            "欲將碧字相教示，自解盤囊出素書。"
        ],
        "title": "小遊仙詩九十八首 二十七",
        "id": "4bc9e6bc-732f-4af0-a93e-81438f68bb36"
    },
    {
        "author": "曹唐",
        "paragraphs": [
            "天上雞鳴海日紅，青腰侍女掃朱宮。",
            "洗花蒸葉濾清酒，待與夫人邀五翁。"
        ],
        "title": "小遊仙詩九十八首 二十八",
        "id": "3969ff55-3d21-4e5d-a3ae-398bf730122f"
    },
    {
        "author": "曹唐",
        "paragraphs": [
            "汗漫真遊實可奇，人間天上幾人知。",
            "周王不信長生話，空使萇弘碧淚垂。"
        ],
        "title": "小遊仙詩九十八首 二十九",
        "id": "c22cc759-e53c-43fe-a887-373ba46ff76d"
    },
    {
        "author": "曹唐",
        "paragraphs": [
            "青錦縫裳綠玉璫，滿身新帶五雲香。",
            "閑依碧海攀鸞駕，笑就蘇君覓橘嘗。"
        ],
        "title": "小遊仙詩九十八首 三十",
        "id": "fe187100-d31e-4d06-9dc1-1fac91b98b9f"
    },
    {
        "author": "曹唐",
        "paragraphs": [
            "鶴不西飛龍不行，露乾雲破洞簫清。",
            "少年僊子說閑事，遙隔彩雲聞笑聲。"
        ],
        "title": "小遊仙詩九十八首 三十一",
        "id": "f39ea99f-85ac-4066-bd9a-381d8ebf5f4a"
    },
    {
        "author": "曹唐",
        "paragraphs": [
            "洞裏煙深木葉麤，乘風使者降玄都。",
            "隔花相見遙相賀，擎出懷中赤玉符。"
        ],
        "title": "小遊仙詩九十八首 三十二",
        "id": "7e7aba02-9a8a-4ac5-bc65-0f241b1f9255"
    },
    {
        "author": "曹唐",
        "paragraphs": [
            "芝蕙芸花爛漫春，瑞香煙露濕衣巾。",
            "玉童私地誇書札，偷寫雲謠暗贈人。"
        ],
        "title": "小遊仙詩九十八首 三十三",
        "id": "7df1c99a-5453-4561-856a-2d7fbdf3dc40"
    },
    {
        "author": "曹唐",
        "paragraphs": [
            "天上邀來不肯來，人間雙鶴又空回。",
            "秦皇漢武死何處，海畔紅桑花自開。"
        ],
        "title": "小遊仙詩九十八首 三十四",
        "id": "a101806a-f602-46be-ac4f-c06fd32c72cd"
    },
    {
        "author": "曹唐",
        "paragraphs": [
            "紫羽麾幢下玉京，却邀真母入三清。",
            "白龍久住渾相戀，斜倚祥雲不肯行。"
        ],
        "title": "小遊仙詩九十八首 三十五",
        "id": "58d58863-d49f-4f1a-b79f-d21204c5e8bd"
    },
    {
        "author": "曹唐",
        "paragraphs": [
            "鶴叫風悲竹葉疎，誰來五嶺拜雲車。",
            "人間肉馬無輕步，踏破先生一卷書。"
        ],
        "title": "小遊仙詩九十八首 三十六",
        "id": "f6f4a8c1-2270-4201-afb7-f94b2fad00f6"
    },
    {
        "author": "曹唐",
        "paragraphs": [
            "夜降西壇宴已終，花殘月榭霧朦朧。",
            "誰遊八海門前過，空洞一聲風雨中。"
        ],
        "title": "小遊仙詩九十八首 三十七",
        "id": "a6bb498d-c6e4-422b-b291-321326ab877e"
    },
    {
        "author": "曹唐",
        "paragraphs": [
            "忘却教人鎖後宮，還丹失盡玉壺空。",
            "嫦娥若不偷靈藥，爭得長生在月中。"
        ],
        "title": "小遊仙詩九十八首 三十八",
        "id": "d2d5f2f0-c40e-4c0b-8e3c-f02ab9840812"
    },
    {
        "author": "曹唐",
        "paragraphs": [
            "暘谷先生下宴時，月光初冷紫瓊枝。",
            "淒清金石揭天地，事在世間人不知。"
        ],
        "title": "小遊仙詩九十八首 三十九",
        "id": "65b1aad8-2965-4a60-a7ec-e60ed7939858"
    },
    {
        "author": "曹唐",
        "paragraphs": [
            "共愛初平住九霞，焚香不出閉金華。",
            "白羊成隊難收拾，喫盡溪頭巨勝花。"
        ],
        "title": "小遊仙詩九十八首 四十",
        "id": "0551bafa-0526-40b8-b386-f720f45dacef"
    },
    {
        "author": "曹唐",
        "paragraphs": [
            "酒盡香殘夜欲分，青童拜問紫陽君。",
            "月光悄悄笙歌遠，馬影龍聲歸五雲。"
        ],
        "title": "小遊仙詩九十八首 四十一",
        "id": "3d9aaf41-bddd-4040-907b-73b56b50c5c5"
    },
    {
        "author": "曹唐",
        "paragraphs": [
            "海樹靈風吹彩煙，丹陵朝客欲昇天。",
            "無央公子停鸞轡，笑泥嬌妃索玉鞭。"
        ],
        "title": "小遊仙詩九十八首 四十二",
        "id": "46e2a94c-085c-4e17-b692-c1e1df917969"
    },
    {
        "author": "曹唐",
        "paragraphs": [
            "八景風回五鳳車，崑崙山上看桃花。",
            "若教使者沽春酒，須覓餘杭阿母家。"
        ],
        "title": "小遊仙詩九十八首 四十三",
        "id": "f3f62a50-57a2-4498-89d1-a02779a5ee4d"
    },
    {
        "author": "曹唐",
        "paragraphs": [
            "叔卿遍覽九天春，不見人間故舊人。",
            "怪得蓬萊山下水，半成沙土半成塵。"
        ],
        "title": "小遊仙詩九十八首 四十四",
        "id": "3271e9a2-4151-4f86-9c51-5620d7200fe2"
    },
    {
        "author": "曹唐",
        "paragraphs": [
            "欲飲尊中雲母漿，月明花裏合笙簧。",
            "更教小奈將龍去，便向金壇取阮郎。"
        ],
        "title": "小遊仙詩九十八首 四十五",
        "id": "c93c7466-1efd-4d93-968b-611e5e834804"
    },
    {
        "author": "曹唐",
        "paragraphs": [
            "海上桃花千樹開，麻姑一去不知來。",
            "遼東老鶴應慵惰，教探桑田便不回。"
        ],
        "title": "小遊仙詩九十八首 四十六",
        "id": "74ca9a56-bf9d-46f9-bc8a-9d429126eea4"
    },
    {
        "author": "曹唐",
        "paragraphs": [
            "昨夜相邀宴杏壇，等閑乘醉走青鸞。",
            "紅雲塞路東風緊，吹破芙蓉碧玉冠。"
        ],
        "title": "小遊仙詩九十八首 四十七",
        "id": "737be5ea-05d2-4717-bbe4-1b70f2a5d81e"
    },
    {
        "author": "曹唐",
        "paragraphs": [
            "雲鶴冥冥去不分，落花流水恨空存。",
            "不知玉女無期信，道與留門却閉門。"
        ],
        "title": "小遊仙詩九十八首 四十八",
        "id": "5082b4ad-b21a-4e64-8df2-182c8fcfbcd8"
    },
    {
        "author": "曹唐",
        "paragraphs": [
            "采女平明受事回，暗交丹契錦囊開。",
            "欲書密詔防人見，佯喝青虬使莫來。"
        ],
        "title": "小遊仙詩九十八首 四十九",
        "id": "67960cbc-c0e6-49f0-a82f-96ed3a4e949e"
    },
    {
        "author": "曹唐",
        "paragraphs": [
            "太一元君昨夜過，碧雲高髻綰婆娑。",
            "手擡玉策紅於火，敲斷金鸞使唱歌。"
        ],
        "title": "小遊仙詩九十八首 五十",
        "id": "93068034-b24f-4844-9284-0e92270d2e50"
    },
    {
        "author": "曹唐",
        "paragraphs": [
            "碧瓦彤軒月殿開，九天花落瑞風來。",
            "玉皇欲著紅龍衮，親喚金妃下手裁。"
        ],
        "title": "小遊仙詩九十八首 五十一",
        "id": "e4b54bed-582a-4fe6-bcdb-8bf68ecfa570"
    },
    {
        "author": "曹唐",
        "paragraphs": [
            "長房自貴解飛飜，五色雲中獨閉門。",
            "看却桑田欲成海，不知還往幾人存。"
        ],
        "title": "小遊仙詩九十八首 五十二",
        "id": "a8c86aa8-af41-4458-9466-dae65e447ebd"
    },
    {
        "author": "曹唐",
        "paragraphs": [
            "赤龍停步彩雲飛，共道真王海上歸。",
            "千歲紅桃香破鼻，玉盤盛出與金妃。"
        ],
        "title": "小遊仙詩九十八首 五十三",
        "id": "6176e93a-b752-4649-a999-d98e87b26d5d"
    },
    {
        "author": "曹唐",
        "paragraphs": [
            "碧海靈童夜到時，徒老相喚上瓊池。",
            "因循天子能閑事，縱與青龍不解騎。"
        ],
        "title": "小遊仙詩九十八首 五十四",
        "id": "2ebf232b-96ef-4ff5-8a3d-bbcb7e6cd88a"
    },
    {
        "author": "曹唐",
        "paragraphs": [
            "且欲留君飲桂漿，九天無事莫推忙。",
            "青龍舉步行千里，休道蓬萊歸路長。"
        ],
        "title": "小遊仙詩九十八首 五十五",
        "id": "583a34b8-e946-4472-927e-32baf51f348d"
    },
    {
        "author": "曹唐",
        "paragraphs": [
            "侍女親擎玉酒巵，滿巵傾酒勸安期。",
            "等閑相別三千歲，長憶水邊分棗時。"
        ],
        "title": "小遊仙詩九十八首 五十六",
        "id": "3156afd7-3991-48a0-b870-ea43b5d25192"
    },
    {
        "author": "曹唐",
        "paragraphs": [
            "萬歲蛾眉不解愁，旋彈清瑟旋閑遊。",
            "忽聞下界笙簫曲，斜倚紅鸞笑不休。"
        ],
        "title": "小遊仙詩九十八首 五十七",
        "id": "96c88a70-bdee-4645-9595-a565a09be949"
    },
    {
        "author": "曹唐",
        "paragraphs": [
            "去住樓臺一任風，十三天洞暗相通。",
            "行廚侍女炊何物，滿竈無煙玉炭紅。"
        ],
        "title": "小遊仙詩九十八首 五十八",
        "id": "9f497ab3-676d-4086-9bad-e42a58090a46"
    },
    {
        "author": "曹唐",
        "paragraphs": [
            "風動閑天清桂陰，水精簾箔冷沉沉。",
            "西妃少女多春思，斜倚彤雲盡日吟。"
        ],
        "title": "小遊仙詩九十八首 五十九",
        "id": "6cb7dd84-0100-4dca-9eb7-d1bdd792ee24"
    },
    {
        "author": "曹唐",
        "paragraphs": [
            "王母相留不放回，偶然沉醉臥瑤臺。",
            "憑君與向蕭郎道，教著青龍取妾來。"
        ],
        "title": "小遊仙詩九十八首 六十",
        "id": "aac10999-6868-4a5a-8ec0-fc3d16aff91b"
    },
    {
        "author": "曹唐",
        "paragraphs": [
            "絳節笙歌繞殿飛，紫皇欲到五雲歸。",
            "細腰侍女瑤花外，爭向紅房報玉妃。"
        ],
        "title": "小遊仙詩九十八首 六十一",
        "id": "e4178a61-f447-43b9-8eb7-3d047c211a9d"
    },
    {
        "author": "曹唐",
        "paragraphs": [
            "聞君新領八霞司，此別相逢是幾時。",
            "妾有一觥雲母酒，請君終宴莫推辭。"
        ],
        "title": "小遊仙詩九十八首 六十二",
        "id": "b22b2fbd-3001-46b0-bec3-d140ba97bc5c"
    },
    {
        "author": "曹唐",
        "paragraphs": [
            "方士飛軒駐碧霞，酒寒風冷月初斜。",
            "不知誰唱歸春曲，落盡溪頭白葛花。"
        ],
        "title": "小遊仙詩九十八首 六十三",
        "id": "4a2678da-d0e5-4e09-8017-228af16f4c54"
    },
    {
        "author": "曹唐",
        "paragraphs": [
            "方朔朝來到我家，欲將靈樹出丹霞。",
            "三千年後知誰在，擬種紅桃待放花。"
        ],
        "title": "小遊仙詩九十八首 六十四",
        "id": "efe2e885-db7a-4291-8b5e-646e76416d90"
    },
    {
        "author": "曹唐",
        "paragraphs": [
            "水滿桑田白日沈，凍雲乾霰濕重陰。",
            "遼東歸客閑相過，因話堯年雪更深。"
        ],
        "title": "小遊仙詩九十八首 六十五",
        "id": "4fdecc70-5ff0-42ca-a338-b734e13a8829"
    },
    {
        "author": "曹唐",
        "paragraphs": [
            "朝回相引看紅鸞，不覺風吹鶴氅偏。",
            "好是興來騎白鶴，文妃爲伴上重天。"
        ],
        "title": "小遊仙詩九十八首 六十六",
        "id": "da638f0e-9c27-4bd6-baba-66247c6295d7"
    },
    {
        "author": "曹唐",
        "paragraphs": [
            "公子閑吟八景文，花南拜別上陽君。",
            "金鞭遙指玉清路，龍影馬嘶歸五雲。"
        ],
        "title": "小遊仙詩九十八首 六十七",
        "id": "8baab52f-e8eb-4a43-a87c-a282154fbfc0"
    },
    {
        "author": "曹唐",
        "paragraphs": [
            "一百年中是一春，不教日月輒移輪。",
            "金鼇頭上蓬萊殿，唯有人間鍊骨人。"
        ],
        "title": "小遊仙詩九十八首 六十八",
        "id": "f0c6ea89-3396-41a8-85e6-94aa3da6098e"
    },
    {
        "author": "曹唐",
        "paragraphs": [
            "笑擎雲液紫瑤觥，共請雲和碧玉笙。",
            "花下偶然吹一曲，人間因織董雙成。"
        ],
        "title": "小遊仙詩九十八首 六十九",
        "id": "e8d6113a-85cf-49b1-a2d5-2f20aef89ae5"
    },
    {
        "author": "曹唐",
        "paragraphs": [
            "東皇長女沒多年，從洗金芝到水邊。",
            "無事伴他棊一局，等閑輸却賣花錢。"
        ],
        "title": "小遊仙詩九十八首 七十",
        "id": "238ab7ce-a409-4223-8dc4-171cdf1caa9d"
    },
    {
        "author": "曹唐",
        "paragraphs": [
            "紅草青林日半斜，閑乘小鳳出彤霞。",
            "略尋舊路過西國，因得冰園一尺瓜。"
        ],
        "title": "小遊仙詩九十八首 七十一",
        "id": "4ea38e73-388d-4b20-96de-ea11881611eb"
    },
    {
        "author": "曹唐",
        "paragraphs": [
            "樹下星沉月欲高，前溪水影濕龍毛。",
            "洞天雲冷玉花發，公子盡披雙錦袍。"
        ],
        "title": "小遊仙詩九十八首 七十二",
        "id": "a1ef90db-93b9-4ee7-b649-a9b63a5953f8"
    },
    {
        "author": "曹唐",
        "paragraphs": [
            "紫水風吹劒樹寒，水邊年少下紅鸞。",
            "未知百一窮陽數，略請先生止的看。"
        ],
        "title": "小遊仙詩九十八首 七十三",
        "id": "d2d41c2a-1a38-40dc-b50d-9f19964c1751"
    },
    {
        "author": "曹唐",
        "paragraphs": [
            "武皇含笑把金觥，更請霓裳一兩聲。",
            "護帳宮人最年少，舞腰時挈繡裙輕。"
        ],
        "title": "小遊仙詩九十八首 七十四",
        "id": "da6ed26b-d068-43a8-9431-d13925524fc5"
    },
    {
        "author": "曹唐",
        "paragraphs": [
            "瓊樹扶疎壓瑞煙，玉皇朝客滿花前。",
            "東風小飲人皆醉，短尾青龍枕水眠。"
        ],
        "title": "小遊仙詩九十八首 七十五",
        "id": "932b9b54-8768-41e2-8cce-bb41b1f3b29d"
    },
    {
        "author": "曹唐",
        "paragraphs": [
            "彤閣鐘鳴碧鷺飛，皇君催熨紫霞衣。",
            "丹房玉女心慵甚，貪看投壺不肯歸。"
        ],
        "title": "小遊仙詩九十八首 七十六",
        "id": "8b56272f-fb13-42c9-90a1-f5f302e67e35"
    },
    {
        "author": "曹唐",
        "paragraphs": [
            "崑崙山上自雞啼，羽客爭昇碧玉梯。",
            "因駕五龍看較藝，白鸞功用不如妻。"
        ],
        "title": "小遊仙詩九十八首 七十七",
        "id": "25a25e6b-022d-4c7f-8baa-df3f2061b8e9"
    },
    {
        "author": "曹唐",
        "paragraphs": [
            "沙野先生閉玉虛，焚香夜寫紫微書。",
            "供承童子閑無事，教剉瓊花餵白驢。"
        ],
        "title": "小遊仙詩九十八首 七十八",
        "id": "e8d7cdbf-9733-4cb5-b1f8-a61e030e92d9"
    },
    {
        "author": "曹唐",
        "paragraphs": [
            "雲隴瓊花滿地香，碧沙紅水遍朱堂。",
            "外人欲壓長生籍，拜請飛瓊報玉皇。"
        ],
        "title": "小遊仙詩九十八首 七十九",
        "id": "5938baf6-a1c5-4cb8-883f-86f7ef8d5115"
    },
    {
        "author": "曹唐",
        "paragraphs": [
            "玉洞長春風景鮮，丈人私宴就芝田。",
            "笙歌暫向花間盡，便是人間一萬年。"
        ],
        "title": "小遊仙詩九十八首 八十",
        "id": "facc02ca-055a-4a1d-a0a8-3a917c5a19ec"
    },
    {
        "author": "曹唐",
        "paragraphs": [
            "青童傳語便須回，報道麻姑玉蘂開。",
            "滄海成塵等閑事，且乘龍鶴看花來。"
        ],
        "title": "小遊仙詩九十八首 八十一",
        "id": "eeb03285-f3f7-47c1-b1dd-0b8931b512b1"
    },
    {
        "author": "曹唐",
        "paragraphs": [
            "絳樹彤雲戶半開，守花童子怪人來。",
            "青牛臥地喫瓊草，知道先生朝未回。"
        ],
        "title": "小遊仙詩九十八首 八十二",
        "id": "a40936c2-8ace-4cad-9e2c-c9ce95bc38d4"
    },
    {
        "author": "曹唐",
        "paragraphs": [
            "石洞沙溪二十年，向明杭日夜朝天。",
            "白礬煙盡水銀冷，不覺小龍牀下眠。"
        ],
        "title": "小遊仙詩九十八首 八十三",
        "id": "96200dc1-96cf-46b6-b160-0b76afcd4672"
    },
    {
        "author": "曹唐",
        "paragraphs": [
            "紫微深鎖敞丹軒，太帝親談不死門。",
            "從此百寮俱拜後，走龍鞭虎下崑崙。"
        ],
        "title": "小遊仙詩九十八首 八十四",
        "id": "dd1d2438-bfba-4eb9-853d-debef47a366f"
    },
    {
        "author": "曹唐",
        "paragraphs": [
            "雲衫玉帶好威儀，三洞真人入奏時。",
            "頻着金鞭打龍角，爲嗔西去上天遲。"
        ],
        "title": "小遊仙詩九十八首 八十五",
        "id": "702ee2ff-7191-44ff-8c55-2d25cc5a6a4e"
    },
    {
        "author": "曹唐",
        "paragraphs": [
            "太子真娥相領行，當天合曲玉簫清。",
            "棃花新折東風軟，猶在緱山樂笑聲。"
        ],
        "title": "小遊仙詩九十八首 八十六",
        "id": "dca30bd2-ad66-4f22-8476-513998b07056"
    },
    {
        "author": "曹唐",
        "paragraphs": [
            "洞裏月明瓊樹風，畫簾青室影朦朧。",
            "香殘酒冷玉妃睡，不覺七真歸海中。"
        ],
        "title": "小遊仙詩九十八首 八十七",
        "id": "538c1dac-686c-4cc5-b39d-10f1eb5d9368"
    },
    {
        "author": "曹唐",
        "paragraphs": [
            "青苑紅堂壓瑞雲，月明閑宴九陽君。",
            "不知昨夜誰先醉，書破明霞八幅裙。"
        ],
        "title": "小遊仙詩九十八首 八十八",
        "id": "27c0570a-5dd7-4036-b84c-25c2df80e2fe"
    },
    {
        "author": "曹唐",
        "paragraphs": [
            "東溟兩度作塵飛，一萬年來會面稀。",
            "千樹棃花百壺酒，共君論飲莫論詩。"
        ],
        "title": "小遊仙詩九十八首 八十九",
        "id": "47674538-d3e4-4ba4-8476-0de4c576dcee"
    },
    {
        "author": "曹唐",
        "paragraphs": [
            "滄海令拋即未能，且緣鸞鶴立相仍。",
            "蔡家新婦莫嫌少，領取真珠三五升。"
        ],
        "title": "小遊仙詩九十八首 九十",
        "id": "00ee808a-abd0-42e9-9be0-ebf4d37cfdef"
    },
    {
        "author": "曹唐",
        "paragraphs": [
            "溪影沉沙樹影清，人家皆踏五音行。",
            "可憐三十六天路，星月滿空瓊草青。"
        ],
        "title": "小遊仙詩九十八首 九十一",
        "id": "389bbb28-98a3-4944-9b85-f1ece5b7cebe"
    },
    {
        "author": "曹唐",
        "paragraphs": [
            "北斗西風吹白榆，穆公相笑夜投壺。",
            "花前玉女來相問，賭得青龍許贖無。"
        ],
        "title": "小遊仙詩九十八首 九十二",
        "id": "93715a3c-0494-4fde-9cbe-f62af5ee8f76"
    },
    {
        "author": "曹唐",
        "paragraphs": [
            "九天王母皺蛾眉，惆悵無言倚桂枝。",
            "悔不長留穆天子，任將妻妾住瑤池。"
        ],
        "title": "小遊仙詩九十八首 九十三",
        "id": "285a439d-79b5-451f-992a-3431e35d0546"
    },
    {
        "author": "曹唐",
        "paragraphs": [
            "暫隨鳧伯縱閑遊，飲鹿因過翠水頭。",
            "宮殿寂寥人不見，碧花菱角滿潭秋。"
        ],
        "title": "小遊仙詩九十八首 九十四",
        "id": "2ae01b23-96f7-44e9-a32d-e9ef0ceb0577"
    },
    {
        "author": "曹唐",
        "paragraphs": [
            "新授金書八素章，玉皇教妾主扶桑。",
            "與君一別三千歲，却厭仙家日月長。"
        ],
        "title": "小遊仙詩九十八首 九十五",
        "id": "e58c5aea-de33-48ed-822f-b716bf2c0732"
    },
    {
        "author": "曹唐",
        "paragraphs": [
            "八海風涼水影高，上卿教製赤霜袍。",
            "蛟絲玉線難裁割，須借玉妃金剪刀。"
        ],
        "title": "小遊仙詩九十八首 九十六",
        "id": "66ddca6a-fb9d-439e-b66e-4fde9b847d6f"
    },
    {
        "author": "曹唐",
        "paragraphs": [
            "海上風來吹杏枝，崑崙山上看花時。",
            "紅龍錦襜黃金勒，不是元君不得騎。"
        ],
        "title": "小遊仙詩九十八首 九十七",
        "id": "ac1fd190-947e-4617-b98d-0f29b01018de"
    },
    {
        "author": "曹唐",
        "paragraphs": [
            "絳闕夫人下北方，細環清珮響丁當。",
            "攀花笑入春風裏，偷折紅桃寄阮郎。"
        ],
        "title": "小遊仙詩九十八首 九十八",
        "id": "b2f3c108-0507-40ff-afef-3662164c0eb9"
    },
    {
        "author": "曹唐",
        "paragraphs": [
            "靖節先生幾代孫，青娥曾接玉郎魂。",
            "春風流水還無賴，偷放桃花出洞門。"
        ],
        "title": "又遊仙詩一絕",
        "id": "8ca3f847-34a1-46f4-ba4a-4c7cd0d8dc7e"
    },
    {
        "author": "曹唐",
        "paragraphs": [
            "此生終使此身閑，不是春時且要還。",
            "寄語桃花與流水，莫辭相送到人間。"
        ],
        "title": "題武陵洞五首 一",
        "id": "c4f1f2e0-ae1f-41ab-970f-9de7cf4d61a0"
    },
    {
        "author": "曹唐",
        "paragraphs": [
            "溪口回舟日已昏，却聽雞犬隔前村。",
            "殷勤重與秦人別，莫使桃花閉洞門。"
        ],
        "title": "題武陵洞五首 二",
        "id": "97b079cb-568a-44cb-8715-0fe895f6226d"
    },
    {
        "author": "曹唐",
        "paragraphs": [
            "却恐重來路不通，殷勤回首謝春風。",
            "白雞黃犬不將去，且寄桃花深洞中。"
        ],
        "title": "題武陵洞五首 三",
        "id": "75e857c8-8f39-495c-bf82-971bcd6ef3a2"
    },
    {
        "author": "曹唐",
        "paragraphs": [
            "桃花夾岸杳何之，花滿春山水去遲。",
            "三宿武陵溪上月，始知人世有秦時。"
        ],
        "title": "題武陵洞五首 四",
        "id": "72a74391-ef14-4e13-9869-a3bcbc97d4bf"
    },
    {
        "author": "曹唐",
        "paragraphs": [
            "渡水傍山尋絕壁，白雲飛處洞天開。",
            "仙人來往無行跡，石逕春風長綠苔。"
        ],
        "title": "題武陵洞五首 五",
        "id": "f3f37780-9663-48cf-9404-57f7e320d453"
    },
    {
        "author": "曹唐",
        "paragraphs": [
            "斬蛟青海上，射虎黑山頭。",
            "簫聲欲盡月色苦，依舊漢家宮樹秋。",
            "一曲哀歌茂陵道，漢家天子葬秋風。",
            "誰知漢武無仙骨，滿竈黃金成白煙。"
        ],
        "title": "句",
        "id": "3861407e-9699-4fdf-b7b7-897a86f14ca5"
    },
    {
        "author": "來鵠",
        "paragraphs": [
            "三皇不書，五帝不紀。",
            "有聖有神，風銷日已。",
            "何教何師，生來死止。",
            "無典無法，頑肩奡比。",
            "三皇實作，五帝實治。",
            "成天造地，不昏不圯。",
            "言得非排，文得聖齒。",
            "表表如見者，莫若乎史。",
            "是知朴繩休結，正簡斯若。",
            "君誥臣箴，觚編毫絡。",
            "前書後經，規善鑒惡。",
            "國之大章，如何寢略。",
            "嗚呼！貞觀多吁，永徽多俞。",
            "廷日發論，殿日發謨。",
            "牙孽不作，鳥鼠不除。",
            "論出不蓋，謨行不紆。",
            "楹然史臣，蛇然史裾。",
            "瞠瞠而視，逶逶而窶。",
            "翹筆當面，決防納污。",
            "不梏爾智，不息我愚。",
            "執言直注，史文直敷。",
            "故得粲粲朝典，落落廷謇。",
            "聖牘既多，堯風不淺。",
            "頌編坦軸，君出臣顯。",
            "若儼見旒，若俯見冕。",
            "無閑殿曠廷，無尸安素宴。",
            "三皇不亡，五帝不翦。",
            "太宗得之，史焉斯展。",
            "暨乎後相圖身，天子專問。",
            "我獨以言，史不得近。",
            "丘明見嫌，倚相在擯。",
            "秉筆如今，隨班不進。",
            "班退史歸，枉然疇依。",
            "奏問莫覩，嘉謨固稀。",
            "取彼誥命，祿爲國肥。",
            "炯哉時皇，言必成章。",
            "德宣五帝，道奧三皇。",
            "如何翌臣，嚵肉嗜𥁃。",
            "觜距磨抉，楅衡拘長。",
            "控截僚位，占護陽光。",
            "垣私藩已，遠史廋唐。",
            "俾德音嘉訪，默縮暗亡。",
            "咽典噤法，蓋聖籠昌。",
            "曷以致此，史文不張。",
            "後必非笑，將來否臧。",
            "謂乎殿空扆逸，朝懵廷荒。",
            "不知姦蔽，文失汪洋。",
            "有貞觀業，有永徽綱。",
            "亦匿匪見，亦寢匪彰。",
            "賴有後臣，斯言不佞。",
            "伊尹直心，太甲須聖。",
            "事既可書，史何不命。",
            "乃具前欺，大陳不敬。",
            "曰逐史之喻，請以物竝。",
            "且十夫樹楊，一夫欲競。",
            "栽既未牢，摒豈能盛。",
            "帝業似栽，逐史似摒。",
            "穆宗憮然，若疚若醟。",
            "昔何臣斯，隱我祖正。",
            "不傳親問，不寫密諍。",
            "孰示來朝，以光神政。",
            "由是天呼震吸，徵奔召急。",
            "史題筆來，叱廷而入。",
            "端耳抗目，不撝不挹。",
            "獬豸側頭，螭蚪擺溼。",
            "握管絕怡，當殿而立。",
            "君也盡問，臣也倒誠。",
            "磊磊其事，鏜鏜其聲。",
            "大何不顯，細何不明。",
            "語未絕緒，史已錄成。",
            "謂之何書，以政紀名。",
            "伊紀清芬，可昭典墳。",
            "古師官鳥，昔聖官雲。",
            "方之我后，錄里書分。",
            "錄有君法，書有君文。",
            "君法君文，在聖政紀云。",
            "殿無閑時，廷無曠日。",
            "雲諏波訪，卷編刓筆。",
            "君劬臣勞，上討下述。",
            "惟勤惟明，在聖政紀出。",
            "至德何比，至教焉如。",
            "孰窺孰測，外夷內儲。",
            "謂君有道乎，臣有謨歟。",
            "有道有謨，在聖政紀書。",
            "一體列秩，同力翼戴。",
            "祈福去邪，絕防無礙。",
            "國章可披，唐文可愛。",
            "善咨不偷，嘉論不蓋。",
            "不偷不蓋，在聖政紀載。",
            "諒夫，總斯不朽。",
            "可懸魏闕，愚得是言。",
            "非訕非伐，實謂醫臣渾沌。",
            "開君日月，妖物雰死。",
            "天文光發，惟我之有頌兮，奚斯躍而董狐蹙。"
        ],
        "title": "聖政紀頌",
        "id": "52bb5a86-1af9-4f85-bfe7-977a7e11f247"
    },
    {
        "author": "來鵠",
        "paragraphs": [
            "菊花村晚雁來天，共把離觴向水邊。",
            "官滿便尋垂釣侶，家貧已用賣琴錢。",
            "浪生湓浦千層雪，雲起爐峰一炷煙。",
            "倘見吾鄉舊知己，爲言顦顇過年年。"
        ],
        "title": "宛陵送李明府罷任歸江州",
        "id": "ac77a741-d6cc-4047-9e9e-e708f0f2d22e"
    },
    {
        "author": "來鵠",
        "paragraphs": [
            "幾宿春山逐陸郎，清明時節好煙光。",
            "歸穿細荇船頭滑，醉踏殘花屐齒香。",
            "風急嶺雲飄迥野，雨餘田水落方塘。",
            "不堪吟罷東回首，滿耳蛙聲正夕陽。"
        ],
        "title": "清明日與友人遊玉粒塘莊",
        "id": "b70cb525-c13d-410e-b14d-d625f88d3eab"
    },
    {
        "author": "來鵠",
        "paragraphs": [
            "獨把一杯山館中，每經時節恨飄蓬。",
            "侵堦草色連朝雨，滿地梨花昨夜風。",
            "蜀魄啼來春寂寞，楚魂吟後月朦朧。",
            "分明記得還家夢，徐孺宅前湖水東。"
        ],
        "title": "寒食山館書情",
        "id": "52a2c2ba-ca07-461d-8c95-58bc5dfe64f8"
    },
    {
        "author": "來鵠",
        "paragraphs": [
            "春初一臥到秋深，不見紅芳與綠陰。",
            "窗下展書難久讀，池邊扶杖欲閑吟。",
            "藕穿平地生荷葉，笋過東家作竹林。",
            "在舍渾如遠鄉客，詩僧酒伴鎮相尋。"
        ],
        "title": "病起",
        "id": "f9bc20c3-5663-4c2e-bcca-1c8e25820147"
    },
    {
        "author": "來鵠",
        "paragraphs": [
            "鸚鵡洲頭夜泊船，此時形影共淒然。",
            "難歸故國干戈後，欲告何人雨雪天。",
            "筯撥冷灰書悶字，枕陪寒席帶愁眠。",
            "自嗟落魄無成事，明日春風又一年。"
        ],
        "title": "鄂渚除夜書懷",
        "id": "291649a3-b0c3-4d02-b55f-21927738cc04"
    },
    {
        "author": "來鵠",
        "paragraphs": [
            "冷酒一杯相勸頻，異鄉相遇轉相親。",
            "落花風裏數聲笛，芳草煙中無限人。",
            "都大此時深悵望，豈堪高處更逡巡。",
            "思量費子真仙子，不作頭陀山下塵。"
        ],
        "title": "鄂渚清明日與鄉友登頭陀山",
        "id": "f573c0f4-72e6-4e2c-9eb2-f690c7422808"
    },
    {
        "author": "來鵠",
        "paragraphs": [
            "曉夕採桑多苦辛，好花時節不閑身。",
            "若教解愛繁華事，凍殺黃金屋裏人。"
        ],
        "tags": [
            "写人",
            "讽喻",
            "写人诗"
        ],
        "title": "蠶婦",
        "id": "491e12d6-4fb9-4c00-b315-9fdf952f3f6d"
    },
    {
        "author": "來鵠",
        "paragraphs": [
            "倚天雙劒古今閑，三尺高於四面山。",
            "若使火雲燒得動，始應農器滿人間。"
        ],
        "tags": [
            "庐山"
        ],
        "title": "題廬山雙劒峰",
        "id": "bb09880b-688f-4f60-9f3c-d2edf32782fd"
    },
    {
        "author": "來鵠",
        "paragraphs": [
            "千形萬象竟還空，映水藏山片復重。",
            "無限旱苗枯欲盡，悠悠閑處作奇峰。"
        ],
        "title": "雲",
        "id": "6d32b372-5481-4ac0-b0f1-580ab50d05c9"
    },
    {
        "author": "來鵠",
        "paragraphs": [
            "也無稜郭也無神，露洗還同鑄出新。",
            "青帝若教花裏用，牡丹應是得錢人。"
        ],
        "title": "金錢花",
        "id": "0b823010-6edb-4594-8db7-98b47827647c"
    },
    {
        "author": "來鵠",
        "paragraphs": [
            "黯黯嚴城罷鼓鼙，數聲相續出寒栖。",
            "不嫌驚破紗窗夢，却怕爲妖半夜啼。"
        ],
        "title": "曉雞",
        "id": "b9e2f62e-e42c-4223-9e16-e976a8ac36ae"
    },
    {
        "author": "來鵠",
        "paragraphs": [
            "山頭烽火水邊營，鬼哭人悲夜夜聲。",
            "唯有碧天無一事，日還西下月還明。"
        ],
        "title": "山中避難作",
        "id": "75dd09a5-71b9-47d8-9f49-593cfed39750"
    },
    {
        "author": "來鵠",
        "paragraphs": [
            "新曆才將半紙開，小庭猶聚爆竿灰。",
            "偏憎楊柳難鈐轄，又惹東風意緒來。"
        ],
        "title": "早春",
        "id": "385dbd50-8382-43c6-ae37-d50a354ae07a"
    },
    {
        "author": "來鵠",
        "paragraphs": [
            "褭絲翹足傍澄瀾，消盡年光佇思間。",
            "若使見魚無羨意，向人姿態更應閑。"
        ],
        "title": "鷺鷥",
        "id": "b21b53c7-b74b-4ac4-b7a1-168a86e3a2f7"
    },
    {
        "author": "來鵠",
        "paragraphs": [
            "雨恨花愁同此冤，啼時聞處正春繁。",
            "千聲萬血誰哀爾，爭得如花笑不言。"
        ],
        "title": "子規",
        "id": "3b7c7212-79b7-4d89-bfb6-763add437897"
    },
    {
        "author": "來鵠",
        "paragraphs": [
            "寂寞空階草亂生，簟涼風動若爲情。",
            "不知獨坐閑多少，看得蜘蛛結網成。"
        ],
        "title": "新安官舍閑坐",
        "id": "925263e8-e4f6-4a92-bab9-263e10418963"
    },
    {
        "author": "來鵠",
        "paragraphs": [
            "事關休戚已成空，萬里相思一夜中。",
            "愁到曉雞聲絕後，又將顦顇見春風。"
        ],
        "title": "除夜",
        "id": "0b54c55e-4d58-4be6-bf67-052ff111c06a"
    },
    {
        "author": "來鵠",
        "paragraphs": [
            "弄萍隈荇思夷猶，掉尾揚鬐逐慢流。",
            "應怕碧巖巖下水，浮藤如線月如鉤。"
        ],
        "title": "游魚",
        "id": "5926bdfb-7c59-4ecf-9ec8-c6b6050227f1"
    },
    {
        "author": "來鵠",
        "paragraphs": [
            "色白還應及雪衣，觜紅毛綠語仍奇。",
            "年年鎖在金籠裏，何似隴山閑處飛。"
        ],
        "title": "鸚鵡",
        "id": "a49e6c91-9d64-47a5-8cab-3060d1b3ed94"
    },
    {
        "author": "來鵠",
        "paragraphs": [
            "近來靈鵲語何疎，獨凭欄干恨有殊。",
            "一夜綠荷霜翦破，賺他秋雨不成珠。"
        ],
        "title": "偶題二首 一",
        "id": "8bfb96cb-6d18-434c-b802-1c34a49e12a6"
    },
    {
        "author": "來鵠",
        "paragraphs": [
            "水邊箕踞靜書空，欲解愁腸酒不濃。",
            "可惜青天好雷雹，只能驅趂懶蛟龍。"
        ],
        "title": "偶題二首 二",
        "id": "a60d0ee3-d3f3-44ed-87c3-d1c60ce06cb5"
    },
    {
        "author": "來鵠",
        "paragraphs": [
            "東風漸急夕陽斜，一樹夭桃數日花。",
            "爲惜紅芳今夜裏，不知和月落誰家。"
        ],
        "title": "惜花",
        "id": "04ccab35-217d-4866-9c52-03449ddfe5b3"
    },
    {
        "author": "來鵠",
        "paragraphs": [
            "高臥洞庭三十春，芰荷香裏獨垂綸。",
            "莫嫌無事閑銷日，有事始憐無事人。"
        ],
        "tags": [
            "洞庭湖"
        ],
        "title": "洞庭隐",
        "id": "59cf3dc1-497f-48e1-b4f9-f6acb2b1978e"
    },
    {
        "author": "來鵠",
        "paragraphs": [
            "秋水蓮花三四枝，我來慷慨步遲遲。",
            "不決浮雲斬邪佞，直成龍去欲何爲。"
        ],
        "title": "古劒池",
        "id": "bfc49d49-4140-4650-b28f-1de9792fdde7"
    },
    {
        "author": "來鵠",
        "paragraphs": [
            "枝枝倚檻照池冰，粉薄香殘恨不勝。",
            "占得早芳何所利，與他霜雪助威稜。"
        ],
        "title": "梅花",
        "id": "a1bf254c-171e-4842-89f0-2f616b635cdb"
    },
    {
        "author": "來鵠",
        "paragraphs": [
            "綠槐陰裏一聲新，霧薄風輕力未勻。",
            "莫道聞時總惆悵，有愁人有不愁人。"
        ],
        "title": "聞蟬",
        "id": "c5acc0ee-6f84-4905-a0ec-791cf855d91a"
    },
    {
        "author": "來鵠",
        "paragraphs": [
            "紫豔紅苞價不同，匝街羅列起香風。",
            "無言無語呈顏色，知落誰家池館中。"
        ],
        "title": "賣花謠",
        "id": "3c82ff83-d0a2-4c1d-bddf-4dc8ad9d88b8"
    },
    {
        "author": "來鵠",
        "paragraphs": [
            "月落空山聞數聲，此時孤館酒初醒。",
            "投人語若似伊淚，口畔血流應始聽。"
        ],
        "title": "子規",
        "id": "91a8a81a-bc86-4fc2-96c9-57ea31235e29"
    },
    {
        "author": "來鵠",
        "paragraphs": [
            "回眸綠水波初起，合掌白蓮花未開。"
        ],
        "title": "句",
        "id": "c6d55862-018e-4602-9f98-3ee3123133e4"
    },
    {
        "author": "李山甫",
        "paragraphs": [
            "籬下霜前偶得存，忍教遲晚避蘭蓀。",
            "也銷造化無多力，未受陽和一點恩。",
            "栽處不容依玉砌，要時還許上金尊。",
            "陶潛歿後誰知己，露滴幽叢見淚痕。"
        ],
        "title": "菊",
        "id": "fd364eb0-a4f3-42ef-87b3-bc568f503e1a"
    },
    {
        "author": "李山甫",
        "paragraphs": [
            "喜怒寒暄直不勻，終無形狀始無因。",
            "能將塵土平欺客，愛把波瀾枉陷人。",
            "飄樂遰香隨日在，綻花開柳逐年新。",
            "深知造化由君力，試爲吹噓借與春。"
        ],
        "title": "風",
        "id": "20f92b56-d7f3-4553-94f1-9a5570d20018"
    },
    {
        "author": "李山甫",
        "paragraphs": [
            "狡兔頑蟾死復生，度雲經漢澹還明。",
            "夜長雖耐對君坐，年少不禁隨爾行。",
            "玉桂影搖烏鵲動，金波寒注鬼神驚。",
            "人間半被虛拋擲，唯向孤吟客有情。"
        ],
        "title": "月",
        "id": "e76e36ea-75e8-43b2-b8aa-2df21dcb6946"
    },
    {
        "author": "李山甫",
        "paragraphs": [
            "傍雨衣風冷漸勻，更憑青女事精神。",
            "來時將得幾多雁，到處愁他無限人。",
            "能被綠楊深懊惱，謾偎黃菊送殷勤。",
            "鄒家不用偏吹律，到底榮枯也自均。"
        ],
        "title": "秋",
        "id": "d1ff3436-20ac-4495-8d40-e24c315e50f5"
    },
    {
        "author": "李山甫",
        "paragraphs": [
            "地聳蒼龍勢抱雲，天教青共衆材分。",
            "孤標百尺雲中見，長嘯一聲風裏聞。",
            "桃李傍他真是佞，藤蘿攀爾亦非羣。",
            "平生相愛應相識，誰道修篁勝此君。"
        ],
        "title": "松",
        "id": "de1ebe27-4eee-420b-8816-03337f734d46"
    },
    {
        "author": "李山甫",
        "paragraphs": [
            "四百年間反覆尋，漢家興替好沾襟。",
            "每逢姦詐須挼手，真遇英雄始醒心。",
            "王莽弄來曾半破，曹公將去便平沈。",
            "當時虛受君恩者，謾向青編作鬼林。"
        ],
        "title": "讀漢史",
        "id": "fecd579f-9528-48be-86f6-6cc4f6fa4672"
    },
    {
        "author": "李山甫",
        "paragraphs": [
            "南朝天子愛風流，盡守江山不到頭。",
            "總是戰爭收拾得，却因歌舞破除休。",
            "堯行道德終無敵，秦把金湯可自由。",
            "試問繁華何處有，雨苔煙草古城秋。"
        ],
        "title": "上元懷古二首 一",
        "id": "847539b6-7ea7-4aec-a7ff-7a32da3e8c6b"
    },
    {
        "author": "李山甫",
        "paragraphs": [
            "爭帝圖王德盡衰，驟興馳霸亦何爲。",
            "君臣都是一塲笑，家國共成千載悲。",
            "排岸遠檣森似槊，落波殘照赫如旗。",
            "今朝城上難迴首，不見樓船索戰時。"
        ],
        "title": "上元懷古二首 二",
        "id": "58070aff-c81d-4222-9ad2-8f8b6de6f0c9"
    },
    {
        "author": "李山甫",
        "paragraphs": [
            "曾傍龍舟拂翠華，至今凝恨倚天涯。",
            "但經春色還秋色，不覺楊家是李家。",
            "背日古陰從北朽，逐波疎影向南斜。",
            "年年只有晴風便，遙爲雷塘送雪花。"
        ],
        "title": "隋堤柳",
        "id": "72f577cd-8974-4e77-810b-731a0c7d5e2c"
    },
    {
        "author": "李山甫",
        "paragraphs": [
            "國東王氣凝蒲關，樓臺帖出晴空間。",
            "紫煙橫捧大舜廟，黃河直打中條山。",
            "地鎖咽喉千古壯，風傳歌吹萬家閑。",
            "來來去去身依舊，未及潘年鬢已斑。"
        ],
        "tags": [
            "黄河"
        ],
        "title": "蒲關西道中作",
        "id": "6acd98af-efc6-49c4-b9b7-c8a010db993a"
    },
    {
        "author": "李山甫",
        "paragraphs": [
            "弱柳貞松一地栽，不因霜霰自難媒。",
            "書生只是平時物，男子爭無亂世才。",
            "鐵馬已隨紅斾去，同人猶著白衣來。",
            "到頭功業須如此，莫爲初心首重回。"
        ],
        "title": "道李秀才入軍",
        "id": "37714d4c-e101-40aa-bb53-e611b9453851"
    },
    {
        "author": "李山甫",
        "paragraphs": [
            "正作南宮第一人，蹔隨霓斾愴離羣。",
            "曉從闕下辭天子，春向江頭待使君。",
            "五馬尚迷青瑣路，雙魚猶惹翠蘭芬。",
            "明朝無路尋歸處，禁樹參差隔紫雲。"
        ],
        "title": "送蘄州裴員外",
        "id": "6c1cdc78-f9ca-4e01-9c8e-3c1c074d277a"
    },
    {
        "author": "李山甫",
        "paragraphs": [
            "憶昔南陽顧草廬，便乘雷電捧乘輿。",
            "酌量諸夏須平取，期刻羣雄待遍鋤。",
            "南面未能成帝業，西陵那忍送宮車。",
            "九疑山下頻惆悵，曾許微臣水共魚。"
        ],
        "title": "代孔明哭先主",
        "id": "6e56b3d4-d709-41ea-a8b6-a1d28fb296ba"
    },
    {
        "author": "李山甫",
        "paragraphs": [
            "雙鳳銜書次第飛，玉皇催促列仙歸。",
            "雲開日月臨青瑣，風卷煙霞上紫微。",
            "蓮影一時空儉府，蘭香同處撲堯衣。",
            "此生長掃朱門者，每向人間夢粉闈。"
        ],
        "title": "送職方王郎中吏部劉員外自太原鄭相公幕繼奉徵書歸省署",
        "id": "31d938bf-b466-4524-a1f2-9ce252ccc5cd"
    },
    {
        "author": "李山甫",
        "paragraphs": [
            "柳帶東風一向斜，春陰澹澹蔽人家。",
            "有時三點兩點雨，到處十枝五枝花。",
            "萬井樓臺疑繡畫，九原珠翠似煙霞。",
            "年年今日誰相問，獨臥長安泣歲華。"
        ],
        "title": "寒食二首 一",
        "id": "e3da4e09-5915-4ef6-b234-4aab0e619ced"
    },
    {
        "author": "李山甫",
        "paragraphs": [
            "風煙放蕩花披猖，鞦韆女兒飛短牆。",
            "繡袍馳馬拾遺翠，錦袖鬬雞喧廣塲。",
            "天地氣和融霽色，池臺日暖燒春光。",
            "自憐塵土無他事，空脫荷衣泥醉鄉。"
        ],
        "title": "寒食二首 二",
        "id": "bc04b5a5-f7ea-4040-8872-19f2d1912c11"
    },
    {
        "author": "李山甫",
        "paragraphs": [
            "鯨鬣翻騰四海波，始將天意用干戈。",
            "盡驅神鬼隨鞭策，全罩英雄入網羅。",
            "提劒尚殘吳郡國，垂衣猶欠魏山河。",
            "鼎湖無路追仙駕，空使羣臣泣血多。"
        ],
        "title": "又代孔明哭先主",
        "id": "98c46436-ea84-44e4-8521-825a69e01082"
    },
    {
        "author": "李山甫",
        "paragraphs": [
            "平生不識繡衣裳，閑把荆釵亦自傷。",
            "鏡裏只應諳素貌，人間多自信紅妝。",
            "當年未嫁還憂老，終日求媒即道狂。",
            "兩意定知無說處，暗垂珠淚濕蠶筐。"
        ],
        "title": "貧女",
        "id": "e3ae9671-6997-446b-96dc-3fd66939e152"
    },
    {
        "author": "李山甫",
        "paragraphs": [
            "萬古交馳一片塵，思量名利孰如身。",
            "長疑好事皆虛事，却恐閑人是貴人。",
            "老逐少來終不放，辱隨榮後直須勻。",
            "勸君不用誇頭角，夢裏輸贏總未真。"
        ],
        "title": "寓懷",
        "id": "481de596-c60e-45d1-99d8-b715f46d5bb7"
    },
    {
        "author": "李山甫",
        "paragraphs": [
            "千里煙霞錦水頭，五丁開得也風流。",
            "春裝寶闕重重樹，日照仙州萬萬樓。",
            "蛙似公孫雖不守，龍如諸葛亦須休。",
            "此中無限英雄鬼，應對江山各自羞。"
        ],
        "title": "蜀中寓懷",
        "id": "7835f216-6e86-43e8-b122-eac142063bad"
    },
    {
        "author": "李山甫",
        "paragraphs": [
            "眼前何事不傷神，忍向江頭更弄春。",
            "桂樹既能欺賤子，杏花爭肯採閑人。",
            "麻衣未掉渾身雪，皁蓋難遮滿面塵。",
            "珍重列星相借問，嵇康慵病也天真。"
        ],
        "title": "下第臥疾盧員外召遊曲江",
        "id": "77f434c1-8374-45ef-a4b7-aa8ab210694b"
    },
    {
        "author": "李山甫",
        "paragraphs": [
            "拂雲朱檻捧昭回，靜對銅渾水鏡開。",
            "太史只知頻奏瑞，蒼生無計可防災。",
            "景公進德星曾退，漢帝推誠日爲迴。",
            "何事曠官全不語，好天良月鎖高臺。"
        ],
        "title": "司天臺",
        "id": "838782aa-7340-4de5-bec0-46ecc67ecd34"
    },
    {
        "author": "李山甫",
        "paragraphs": [
            "落拓東風不藉春，吹開吹謝兩何因。",
            "當時曾見笑筵主，今日自爲行路塵。",
            "顏色却還天上女，馨香留與世間人。",
            "明年寒食重相見，零淚無端又滿巾。"
        ],
        "title": "落花",
        "id": "c07f4a1e-aea8-45dc-b043-ac4ac52910dd"
    },
    {
        "author": "李山甫",
        "paragraphs": [
            "腰劒囊書出戶遲，壯心奇命兩相疑。",
            "麻衣盡舉一雙手，桂樹只生三兩枝。",
            "黃祖不憐鸚鵡客，誌公偏賞麒麟兒。",
            "叔牙憂我應相痛，回首天涯寄所思。"
        ],
        "title": "赴舉別所知",
        "id": "e50c8203-889f-4852-883e-eceb9fd2486c"
    },
    {
        "author": "李山甫",
        "paragraphs": [
            "紫泥飛詔下金鑾，列象分明世仰觀。",
            "北省諫書藏舊草，南宮郎署握新蘭。",
            "春歸鳳沼恩波暖，曉入鴛行瑞氣寒。",
            "偏是此生棲息者，滿衣零淚一時乾。"
        ],
        "title": "賀邢州盧員外",
        "id": "a116199a-f983-41cb-be0b-5ffaaf022cd8"
    },
    {
        "author": "李山甫",
        "paragraphs": [
            "咬咬嘎嘎水禽聲，露洗松陰滿院清。",
            "溪畔印沙多鶴跡，檻前題竹有僧名。",
            "問人遠岫千重意，對客閑雲一片情。",
            "早晚塵埃得休去，且將書劒事先生。"
        ],
        "title": "方干隱居",
        "id": "1691957b-b9b7-442f-b76f-481dbf4b834e"
    },
    {
        "author": "李山甫",
        "paragraphs": [
            "怪來鶯蝶似凝愁，不覺看花蹔濕頭。",
            "疎影未藏千里樹，遠陰微翳萬家樓。",
            "青羅舞袖紛紛轉，紅臉啼珠旋旋收。",
            "歲旱且須教濟物，爲霖何事愛風流。"
        ],
        "title": "早春微雨",
        "id": "a1b663d1-ec19-4999-be77-f34181f81a1f"
    },
    {
        "author": "李山甫",
        "paragraphs": [
            "夢繞清華宴地深，洞宮橫鎖曉沈沈。",
            "鵬飛碧海終難見，鶴入青霄豈易尋。",
            "六尺羇魂迷定止，兩行愁血謝知音。",
            "平生只耻凌風翼，隨得鳴珂上禁林。"
        ],
        "title": "謁翰林劉學士不遇",
        "id": "30b7423f-6a09-4427-9301-5cf14720119b"
    },
    {
        "author": "李山甫",
        "paragraphs": [
            "吟近秋光思不窮，酷探騷雅愧無功。",
            "茫然心苦千篇拙，瞑坐神凝萬象空。",
            "月上開襟當北戶，竹邊回首揖西風。",
            "知音頻有新詩贈，白雪紛紛落郢中。"
        ],
        "title": "答劉書記見贈",
        "id": "3ed68218-7826-46a3-a432-418b00e4d15a"
    },
    {
        "author": "李山甫",
        "paragraphs": [
            "得水蛟龍失水魚，此心相對兩何如。",
            "敢辭今日須行卷，猶喜他年待薦書。",
            "松桂也應情未改，萍蓬爭奈迹還疎。",
            "春風不見尋花伴，遙向青雲泥子虛。"
        ],
        "title": "賀友人及第",
        "id": "55069a74-8930-425c-8633-06cd5646da04"
    },
    {
        "author": "李山甫",
        "paragraphs": [
            "華山黑影霄崔嵬，金天□□門未開。",
            "雨淋鬼火滅不滅，風送神香來不來。",
            "牆外素錢飄似雪，殿前陰栢吼如雷。",
            "知君暗宰人間事，休把蒼生夢裏裁。"
        ],
        "tags": [
            "华山"
        ],
        "title": "雨後過華嶽廟",
        "id": "dad3bf10-ae4d-4d73-b0d0-e859b928491a"
    },
    {
        "author": "李山甫",
        "paragraphs": [
            "情知此事少知音，自是先生枉用心。",
            "世上幾時曾好古，人前何必更沾襟。",
            "致身不似笙竽巧，悅耳寧如鄭衛淫。",
            "三尺焦桐七條線，子期師曠兩沈沈。"
        ],
        "title": "贈彈琴李處士",
        "id": "786e21cb-3d73-44a2-adf4-fb90bfa30160"
    },
    {
        "author": "李山甫",
        "paragraphs": [
            "秋來緣樹復緣牆，怕共平蕪一例荒。",
            "顏色不能隨地變，風流唯解逐人香。",
            "煙含細葉交加碧，露拆寒英次第黃。",
            "深謝栽培與知賞，但慙終歲待重陽。"
        ],
        "title": "劉員外寄移菊",
        "id": "bc6627b1-698f-44d2-9145-8f57af01a649"
    },
    {
        "author": "李山甫",
        "paragraphs": [
            "鈍碧頑青幾萬秋，直無天地始應休。",
            "莫嫌塵土佯遮面，能向樓臺強出頭。",
            "霽色陡添千尺翠，夕陽閑放一堆愁。",
            "假繞不是神仙骨，終抱琴書向此遊。"
        ],
        "title": "南山",
        "id": "e3f10660-9859-42bd-8c8e-b77308682c04"
    },
    {
        "author": "李山甫",
        "paragraphs": [
            "記室新詩相寄我，藹然清絕更無過。",
            "溪風滿袖吹騷雅，巖瀑無時滴薜蘿。",
            "雲外山高寒色重，雪中松苦夜聲多。",
            "靜酬嘉唱對幽景，蒼鶴羸棲古木柯。"
        ],
        "title": "山中覽劉書記新詩",
        "id": "8c6ef35c-9fb8-4aa9-81d3-ecca44e1e1b9"
    },
    {
        "author": "李山甫",
        "paragraphs": [
            "榮枯無路入千峯，肥遯誰諧此志同。",
            "司寇亦曾遭魯黜，步兵何事哭途窮。",
            "檜松瘦健滴秋露，戶牖虛明生晚風。",
            "山思更清人影絕，隴雲飛入草堂中。"
        ],
        "title": "早秋山中作",
        "id": "5b184397-9da2-44e7-be9b-b73373769e30"
    },
    {
        "author": "李山甫",
        "paragraphs": [
            "松下清風吹我襟，上方鐘磬夜沉沉。",
            "已知廬嶽塵埃絕，更憶寒山雪月深。",
            "高謝萬緣消祖意，朗吟千首亦師心。",
            "豈知名出徧諸夏，石上棲禪竹影侵。"
        ],
        "title": "賦得寒月寄齊已",
        "id": "5ae50bb5-5d5a-4a3d-a5b3-f9f9b5321b75"
    },
    {
        "author": "李山甫",
        "paragraphs": [
            "南山低對紫雲樓，翠影紅陰瑞氣浮。",
            "一種是春長富貴，大都爲水也風流。",
            "爭攀柳帶千千手，間插花枝萬萬頭。",
            "獨向江邊最惆悵，滿衣塵土避王侯。"
        ],
        "title": "曲江二首 一",
        "id": "2a81130f-f5d8-42cb-aa0e-aed0adec9531"
    },
    {
        "author": "李山甫",
        "paragraphs": [
            "江色沈天萬草齊，暖煙晴靄自相迷。",
            "蜂憐杏蕋細香落，鶯墜柳條濃翠低。",
            "千隊國娥輕似雪，一羣公子醉如泥。",
            "斜陽怪得長安動，陌上分飛萬馬蹄。"
        ],
        "title": "曲江二首 二",
        "id": "08e40e7f-b8cd-4b1a-81e5-468896d7c830"
    },
    {
        "author": "李山甫",
        "paragraphs": [
            "擔錫歸來竹繞谿，過津曾笑魯儒迷。",
            "端居味道塵勞息，扣寂眠雲心境齊。",
            "還似村家無寵祿，時將隣叟話幽棲。",
            "山衣毳爛唯添野，石井源清不貯泥。",
            "祖意豈從年臘得，松枝肯爲雪霜低。",
            "晚天吟望秋光重，雨陣橫空蔽斷霓。"
        ],
        "title": "遷居清谿和劉書記見示",
        "id": "c06f015b-4e31-403c-943c-741b9e61fd16"
    },
    {
        "author": "李山甫",
        "paragraphs": [
            "一拓纖痕更不收，翠微蒼蘚幾經秋。",
            "誰陳帝子和番策，我是男兒爲國羞。",
            "寒雨洗來香已盡，澹煙籠著恨長留。",
            "可憐汾水知人意，旁與吞聲未忍休。"
        ],
        "title": "陰地關崇徽公主手跡",
        "id": "d1cbca71-a4ac-432c-9a35-72ce1d9e781f"
    },
    {
        "author": "李山甫",
        "paragraphs": [
            "石砌蛩吟響，草堂人語稀。",
            "道孤思絕唱，年長漸知非。",
            "名利終成患，煙霞亦可依。",
            "高丘松蓋古，閑地藥苗肥。",
            "猨鳥啼嘉景，牛羊傍晚暉。",
            "幽棲還自得，清嘯坐忘機。",
            "愛彼人深處，白雲相伴歸。"
        ],
        "title": "題李員外廳",
        "id": "bae339d2-44f7-45d5-8a12-e26198f3a9c1"
    },
    {
        "author": "李山甫",
        "paragraphs": [
            "歸臥東林計偶諧，柴門深向翠微開。",
            "更無塵事心頭起，還有詩情象外來。",
            "康樂公應頻結社，寒山子亦患多才。",
            "星郎雅是道中侶，六藝拘牽在隗臺。"
        ],
        "title": "山中寄梁判官",
        "id": "7e1ca04a-ec8d-4414-8fd3-5f5caf642d02"
    },
    {
        "author": "李山甫",
        "paragraphs": [
            "坐近松風骨自寒，茅齋直拶白雲邊。",
            "玄關不閉何人到，此事誰論在佛先。",
            "天竺老師留一句，曹溪行者答全篇。",
            "今朝林下忘言說，強把新詩寄謫仙。"
        ],
        "title": "禪林寺作寄劉書記",
        "id": "9a285c45-d028-48d9-b1b8-d3a130c36d91"
    },
    {
        "author": "李山甫",
        "paragraphs": [
            "臥病厭厭三伏盡，商飆初自水邊來。",
            "高峯枯槁骨偏峭，野樹扶疎葉未摧。",
            "時序追牽從鬢改，蟬聲酸急是誰催。",
            "雲門不閉全無事，心外沈然一聚灰。"
        ],
        "title": "山中病後作",
        "id": "7923ead0-313e-4dec-b8d2-885d0f57afb1"
    },
    {
        "author": "李山甫",
        "paragraphs": [
            "曉屐歸來嶽寺深，嘗思道侶會東林。",
            "昏沈天竺看經眼，蕭索淨名老病心。",
            "雲蓋數重橫隴首，苔花千點遍松陰。",
            "知君超達悟空旨，三徑閑行抱素琴。"
        ],
        "title": "寄衛別駕",
        "id": "3f4d7d31-3aba-4742-8b39-b2c3d406fd3a"
    },
    {
        "author": "李山甫",
        "paragraphs": [
            "長松埋澗底，鬱鬱未出原。",
            "孤雲飛隴首，高潔不可攀。",
            "古道貴拙直，時事不足言。",
            "莫飲盜泉水，無爲天下先。",
            "智者與愚者，盡歸北邙山。",
            "唯有東流水，年光不蹔閑。"
        ],
        "title": "遣懷",
        "id": "504c444d-2e7a-4508-9a08-ac8976f31f76"
    },
    {
        "author": "李山甫",
        "paragraphs": [
            "見說金臺客，相逢秪論詩。",
            "坐來殘暑退，吟許野僧知。",
            "自喜幽棲僻，唯慙道義虧。",
            "身閑偏好古，句冷不求奇。",
            "晦跡全無累，安貧自得宜。",
            "同人終念我，蓮社有歸期。"
        ],
        "title": "酬劉書記一二知己見寄",
        "id": "744f543e-2b43-4caf-a1d5-dfd97c31cdaa"
    },
    {
        "author": "李山甫",
        "paragraphs": [
            "幽居少人事，三徑草不開。",
            "隱几虛室靜，閑雲入坐來。",
            "至道非內外，詎言才不才。",
            "寶月當秋空，高潔無纖埃。",
            "心滅百慮減，詩成萬象回。",
            "亦有吾廬在，寂寞舊山隈。",
            "從容未歸去，滿地生青苔。",
            "謝公寄我詩，清奇不可陪。",
            "白雲飛不盡，碧雲欲成堆。",
            "驚風出地戶，虩虩似震雷。",
            "吟哦山嶽動，令人心膽摧。",
            "思君覽章句，還復如望梅。",
            "慷慨追古意，曠望登高臺。",
            "何當陶淵明，遠師勸傾盃。",
            "流年將老來，華髪自相催。",
            "野寺連屏障，左右相裴回。"
        ],
        "title": "山中依韻答劉書記見贈",
        "id": "00746ae5-6e74-4285-954e-536bc25747ae"
    },
    {
        "author": "李山甫",
        "paragraphs": [
            "貴門多冠冕，日與榮辱並。",
            "山中有獨夫，笑傲出衰盛。",
            "正直任天真，鬼神亦相敬。",
            "之子賁丘園，戶牖松蘿暎。",
            "骨將槁木齊，心同止水淨。",
            "筆頭指金波，座上橫玉柄。",
            "芙蓉出秋渚，繡段流清詠。",
            "高古不稱時，沈默豈相競。",
            "窮搜萬籟息，危坐千峯靜。",
            "林僧繼嘉唱，風前亦爲幸。"
        ],
        "title": "山中答劉書記寓懷",
        "id": "81c42920-e893-4820-a655-cb1622d80487"
    },
    {
        "author": "李山甫",
        "paragraphs": [
            "爲虜爲王盡偶然，有何羞見漢江船。",
            "停分天下猶嫌少，可要行人贈紙錢。"
        ],
        "title": "項羽廟",
        "id": "cf93b309-99d2-4903-831a-948b41237045"
    },
    {
        "author": "李山甫",
        "paragraphs": [
            "一逕春光裏，揚鞭入翠微。",
            "風來花落帽，雲過雨沾衣。",
            "谷鳥銜枝去，巴人負笈歸。",
            "殘陽更惆悵，前路客亭稀。"
        ],
        "title": "春日商山道中作",
        "id": "21e45348-a3b1-4cf3-ab85-b4bd1ed9afed"
    },
    {
        "author": "李山甫",
        "paragraphs": [
            "追琢他山石，方圓一勺深。",
            "抱真唯守墨，求用每虛心。",
            "波浪因文起，塵埃爲廢侵。",
            "憑君更研究，何啻直千金。"
        ],
        "title": "古石硯",
        "id": "badbc3a4-f625-4d5f-a4d9-e5294f3ea568"
    },
    {
        "author": "李山甫",
        "paragraphs": [
            "未會春風意，開君又落君。",
            "一年今爛熳，幾日便繽紛。",
            "別豔那堪賞，餘香不忍聞。",
            "尊前恨無語，應解作朝雲。"
        ],
        "title": "惜花",
        "id": "8f9fde68-8cba-4237-a2f7-6f1a5895fa17"
    },
    {
        "author": "李山甫",
        "paragraphs": [
            "因亂與君別，相逢悲且驚。",
            "開襟魂自慰，拭淚眼空明。",
            "故國已無業，舊交多不生。",
            "如何又分袂，難話別離情。"
        ],
        "title": "別楊秀才",
        "id": "409a9707-4097-4323-8693-49ee24a47bd0"
    },
    {
        "author": "李山甫",
        "paragraphs": [
            "自憐心計拙，欲語更悲辛。",
            "世亂僮欺主，年衰鬼弄人。",
            "鏡中顏欲老，江上業長貧。",
            "不是劉公樂，何由變此身。"
        ],
        "title": "自歎拙",
        "id": "f2429d5e-f507-4138-b954-911a00a831a1"
    },
    {
        "author": "李山甫",
        "paragraphs": [
            "亂離尋故園，朝市不如村。",
            "慟哭翻無淚，顛狂覺少魂。",
            "諸侯貪割據，羣盜恣幷吞。",
            "爲問登壇者，何年答漢恩。"
        ],
        "title": "亂後途中",
        "id": "4a224e8b-7580-49b4-9906-caef628be9c0"
    },
    {
        "author": "李山甫",
        "paragraphs": [
            "每歲同辛苦，看人似有情。",
            "亂飛春得意，幽語夜聞聲。",
            "整羽莊姜恨，迴身漢后輕。",
            "豪家足金彈，不用污雕楹。"
        ],
        "title": "燕",
        "id": "031feb59-e047-4527-bf66-810a5008bc19"
    },
    {
        "author": "李山甫",
        "paragraphs": [
            "帝城深處寺，棲殿壓秋江。",
            "紅葉去寒樹，碧峯來曉窗。",
            "煙霞生淨土，苔蘚上高幢。",
            "欲問吾師語，心猨不肯降。"
        ],
        "title": "題慈雲寺僧院",
        "id": "a1d40d1e-a200-4cc8-b119-5189cca2dfae"
    },
    {
        "author": "李山甫",
        "paragraphs": [
            "冤禽名杜宇，此事更難知。",
            "昔帝一時恨，後人千古悲。",
            "斷腸思故國，啼血濺芳枝。",
            "況是天涯客，那堪□□眉。"
        ],
        "title": "聞子規",
        "id": "c846db54-7fed-417a-b0d9-b35c304b3933"
    },
    {
        "author": "李山甫",
        "paragraphs": [
            "世人多恃武，何者是真雄。",
            "欲滅黃巾賊，須憑黑矟公。",
            "指星憂國計，望氣識天風。",
            "明日凌雲上，期君第一功。"
        ],
        "title": "送劉將軍入關討賊",
        "id": "8b050f88-e4c9-4cba-aa14-1735bf5e4b3a"
    },
    {
        "author": "李山甫",
        "paragraphs": [
            "白雲閑洞口，飛蓋入嵐光。",
            "好鳥共人語，異花迎客香。",
            "谷風聞鼓吹，苔石見文章。",
            "不是陪仙侶，無因訪阮郎。"
        ],
        "title": "陪鄭先輩華山羅谷訪張隱者",
        "id": "9a446816-cd3b-4dda-a1be-12796dc43592"
    },
    {
        "author": "李山甫",
        "paragraphs": [
            "千里煙砂盡日昏，戰餘燒罷閉重門。",
            "新成劒戟皆農器，舊著衣裳盡血痕。",
            "卷地朔風吹白骨，柱天青氣泣幽魂。",
            "自憐長策無人問，羞戴儒冠傍塞垣。"
        ],
        "title": "兵後尋邊三首 一",
        "id": "ca70f842-d61e-4d41-ab95-12fa47fcc816"
    },
    {
        "author": "李山甫",
        "paragraphs": [
            "旗頭指處見黃埃，萬馬橫馳鶻翅迴。",
            "劒戟遠腥凝血在，山河先暗陣雲來。",
            "角聲惡殺悲於哭，鼓勢爭強怒若雷。",
            "日暮却登寒壘望，飽鴟清嘯伏屍堆。"
        ],
        "title": "兵後尋邊三首 二",
        "id": "cf73cabf-0d1b-4231-b0b4-ab22e1c96135"
    },
    {
        "author": "李山甫",
        "paragraphs": [
            "風怒邊沙迸鐵衣，胡兒胡馬正驕肥。",
            "將軍對陣誰教入，戰士辭營不道歸。",
            "新血濺紅黏蔓草，舊骸堆白映寒暉。",
            "胸中縱有銷兵術，欲向何門說是非。"
        ],
        "title": "兵後尋邊三首 三",
        "id": "1fa8a2f7-2c17-4aa2-8801-363316ec8247"
    },
    {
        "author": "李山甫",
        "paragraphs": [
            "走轂飛蹄過此傍，幾人留意問滄浪。",
            "煙波莫笑趨名客，爲愛朝宗日夜忙。"
        ],
        "title": "滄浪峽",
        "id": "b6967cf9-7689-4b9a-b18d-81a39068b6ef"
    },
    {
        "author": "李山甫",
        "paragraphs": [
            "曾是皇家幾世侯，入雲高第照神州。",
            "柳遮門戶橫金鎖，花擁弦歌咽畫樓。",
            "錦袖妒姬爭巧笑，玉銜[驕]馬索閑遊。",
            "麻衣酷獻平生業，醉倚春風不點頭。"
        ],
        "title": "公子家二首 一",
        "id": "aa0be53e-c35f-4bcf-9963-a1a2ce76fa94"
    },
    {
        "author": "李山甫",
        "paragraphs": [
            "柳底花陰壓露塵，醉煙輕罩一團春。",
            "鴛鴦占水能嗔客，鸚鵡嫌籠解駡人。",
            "騕褭似龍隨日換，輕盈如燕逐年新。",
            "不知買盡長安笑，活得蒼生幾戶貧。"
        ],
        "title": "公子家二首 二",
        "id": "bf93a660-38dd-4394-bfbb-73bbed191eb0"
    },
    {
        "author": "李山甫",
        "paragraphs": [
            "等閑三伏後，獨臥此高丘。",
            "殘暑炎於火，林風爽帶秋。",
            "聲名何要出，吟詠亦堪休。",
            "自許紅塵外，雲溪好漱流。"
        ],
        "title": "山下殘夏偶作",
        "id": "1bc7d111-5685-4bd6-87cf-80d17db7b4fc"
    },
    {
        "author": "李山甫",
        "paragraphs": [
            "除却閑吟外，人間事事慵。",
            "更深成一句，月冷上孤峯。",
            "窮理多瞑目，含毫靜倚松。",
            "終篇渾不寐，危坐到晨鐘。"
        ],
        "title": "夜吟",
        "id": "fd54e990-4f28-4d16-9cbd-1ce909e3247a"
    },
    {
        "author": "李山甫",
        "paragraphs": [
            "金釵墜地鬢堆雲，自別朝陽帝豈聞。",
            "遣妾一身安社稷，不知何處用將軍。"
        ],
        "title": "代崇徽公主意",
        "id": "1a7353dc-27dd-4f11-a384-4cec7a407e29"
    },
    {
        "author": "李山甫",
        "paragraphs": [
            "偶向江頭別釣磯，等閑經歲與心違。",
            "虛教六尺受辛苦，枉把一身憂是非。",
            "青桂本來無欠負，碧霄何處有因依？",
            "春風不用相催促，迴避花時也解歸。"
        ],
        "title": "下第獻所知三首 一",
        "id": "e3fb575b-cdf2-45a3-877a-29ff52418cc0"
    },
    {
        "author": "李山甫",
        "paragraphs": [
            "不識人間巧路岐，只將端拙泥神祇。",
            "與他名利本無分，却共水雲曾有期。",
            "大抵物情應莫料，近來天意也須疑。",
            "自憐心計今如此，憑仗春醪爲解頤。"
        ],
        "title": "下第獻所知三首 二",
        "id": "636da7b1-f7f6-4a30-9b1a-c55ea8b60ff4"
    },
    {
        "author": "李山甫",
        "paragraphs": [
            "十年磨鏃事鋒鋩，始逐朱旗入戰塲。",
            "四海風雲難際會，一生肝膽易開張。",
            "退飛鶯谷春零落，倒卓龍門路渺茫。",
            "今日慙知也慙命，笑餘歌罷忽淒涼。"
        ],
        "title": "下第獻所知三首 三",
        "id": "4876b9e7-9ce2-4881-9855-e2cffdf3abc4"
    },
    {
        "author": "李山甫",
        "paragraphs": [
            "別後西風起，新蟬坐臥聞。",
            "秋天靜如水，遠岫碧侵雲。",
            "雅飲純和氣，清吟冰雪文。",
            "想思重回首，梧葉下紛紛。"
        ],
        "title": "寄太常王少卿",
        "id": "08c626ac-6cb1-43a1-88ba-64644d1920f9"
    },
    {
        "author": "李山甫",
        "paragraphs": [
            "好把雄姿渾世塵，一塲閑事莫因循。",
            "荆軻只爲閑言語，不與燕丹了得人。"
        ],
        "title": "遊俠兒",
        "id": "87836386-02d5-42f5-a158-d441cc399d96"
    },
    {
        "author": "李山甫",
        "paragraphs": [
            "曾和秋雨驅愁入，却向春風領恨回。",
            "深謝灞陵堤畔柳，與人頭上拂塵埃。"
        ],
        "title": "下第出春明門",
        "id": "1e079c98-2067-4dd7-9665-8b84fdc7a7ad"
    },
    {
        "author": "李山甫",
        "paragraphs": [
            "君父昏蒙死不回，謾將平地築高臺。",
            "九層黃土是何物，銷得向前冤恨來。"
        ],
        "title": "望思臺",
        "id": "80d6dbb6-2425-49cd-b264-b02cf89d4a0b"
    },
    {
        "author": "李山甫",
        "paragraphs": [
            "病來雙樹下，雲脚上禪袍。",
            "頻有瓊瑤贈，空瞻雪月高。",
            "已知捐俗態，時許話風騷。",
            "衰疾未能起，相思徒自勞。"
        ],
        "title": "病中答劉書記見贈",
        "id": "dfff3e3a-8dd6-45d7-afc2-cb2379c13cf0"
    },
    {
        "author": "李山甫",
        "paragraphs": [
            "誰到山中語，雨餘風氣秋。",
            "煙嵐出澗底，瀑布落牀頭。",
            "至道亦非遠，僻詩須苦求。",
            "千峰有嘉景，拄杖獨巡遊。"
        ],
        "title": "早秋山中作",
        "id": "9db4aca4-0946-4b2a-be3e-f956540c9386"
    },
    {
        "author": "李山甫",
        "paragraphs": [
            "此地可求息，開門足野情。",
            "窗明雨初歇，日落風更清。",
            "蒼蘚槎根匝，碧煙水面生。",
            "翫奇心自樂，暑月聽蟬聲。"
        ],
        "title": "別墅",
        "id": "3650d400-b87b-405e-8235-45f67cbc43f1"
    },
    {
        "author": "李山甫",
        "paragraphs": [
            "灞岸江頭臘雪消，東風偷軟入纖條。",
            "春來不忍登樓望，萬架金絲著地嬌。"
        ],
        "title": "柳十首 一",
        "id": "7ca86906-05b4-4767-b25b-d01fbd0ead36"
    },
    {
        "author": "李山甫",
        "paragraphs": [
            "受盡風霜得到春，一條條是逐年新。",
            "尋常送別無餘事，爭忍攀將過與人。"
        ],
        "title": "柳十首 二",
        "id": "19cdb053-e124-471b-8dd2-985cbfcd581b"
    },
    {
        "author": "李山甫",
        "paragraphs": [
            "長恨陽和也世情，把香和豔與紅英。",
            "家家只是栽桃李，獨自無根到處生。"
        ],
        "title": "柳十首 三",
        "id": "128ba1ca-fdcc-4dfb-986a-db65523adf7f"
    },
    {
        "author": "李山甫",
        "paragraphs": [
            "只爲遮樓又拂橋，被人摧折好枝條。",
            "假饒張緒如今在，須把風流暗裏銷。"
        ],
        "title": "柳十首 四",
        "id": "dbcd044a-da3b-4c27-9b15-64bb44afe41d"
    },
    {
        "author": "李山甫",
        "paragraphs": [
            "弱帶低垂可自由，傍他門戶倚他樓。",
            "金風不解相擡舉，露壓煙欺直到秋。"
        ],
        "title": "柳十首 五",
        "id": "6106b1bf-bf97-4f80-956e-199203ab3384"
    },
    {
        "author": "李山甫",
        "paragraphs": [
            "終日堂前學畫眉，幾人曾道勝花枝。",
            "試看三月春殘後，門外青陰是阿誰。"
        ],
        "title": "柳十首 六",
        "id": "95c5f416-b8b0-456f-b022-c558e1a24090"
    },
    {
        "author": "李山甫",
        "paragraphs": [
            "也曾飛絮謝家庭，從此風流別有名。",
            "不是向人無用處，一枝愁殺別離情。"
        ],
        "title": "柳十首 七",
        "id": "0804b937-3f23-4d55-a4d4-76339462f67b"
    },
    {
        "author": "李山甫",
        "paragraphs": [
            "從來只是愛花人，楊柳何曾占得春。",
            "多向客亭門外立，與他迎送往來塵。"
        ],
        "title": "柳十首 八",
        "id": "2b997729-03fd-4a73-8a23-a79162f816c3"
    },
    {
        "author": "李山甫",
        "paragraphs": [
            "強扶柔態酒難醒，殢著春風別有情。",
            "公子王孫且相伴，與君俱得幾時榮。"
        ],
        "title": "柳十首 九",
        "id": "11d7f74f-d56c-46f5-a07c-1d2600905bba"
    },
    {
        "author": "李山甫",
        "paragraphs": [
            "無賴秋風斗覺寒，萬條煙草一時乾。",
            "遊人若要春消息，直向江頭臘後看。"
        ],
        "title": "柳十首 十",
        "id": "11ae213e-73fa-4ab5-ba0a-78188a66ddb5"
    },
    {
        "author": "李山甫",
        "paragraphs": [
            "獨在西峯末，憐君和氣多。",
            "勞生同朽索，急景似傾波。",
            "禪者行擔錫，樵師語隔坡。",
            "旱□生赤蘚，古木架青蘿。",
            "石澗新蟬脫，茅簷舊燕窠。",
            "篇章蒙見許，松月好相過。",
            "思苦通真理，吟清合大和。",
            "□□□□□，風起送漁歌。"
        ],
        "title": "酬劉書記見贈",
        "id": "d6fd333f-417b-48e4-a8d6-b9198a8dad4b"
    },
    {
        "author": "李山甫",
        "paragraphs": [
            "春滿南宮白日長，夜來新值錦衣郎。",
            "朱排六相助神聳，玉襯一廳侵骨涼。",
            "砌竹拂袍爭草色，庭花飄豔妬蘭香。",
            "從今不羨乘槎客，曾到三星列宿傍。"
        ],
        "title": "贈徐三十",
        "id": "b382efc5-831e-47f6-8db8-e02330bbb27b"
    },
    {
        "author": "李山甫",
        "paragraphs": [
            "邀勒春風不早開，衆芳飄後上樓臺。",
            "數苞仙豔火中出，一片異香天上來。",
            "曉露精神妖欲動，暮煙情態恨成堆。",
            "知君也解相輕薄，斜倚闌干首重迴。"
        ],
        "title": "牡丹",
        "id": "231418c4-d098-4d2e-8180-e83e5b9e79c4"
    },
    {
        "author": "李山甫",
        "paragraphs": [
            "校獵燕山經幾春，雕弓白羽不離身。",
            "年來馬上渾無力，望見飛鴻指似人。"
        ],
        "title": "贈宿將",
        "id": "804ac476-3c58-4164-aaca-30549dd0970e"
    },
    {
        "author": "李咸用",
        "paragraphs": [
            "大波相拍流水鳴，蓬山鳥獸多奇形。",
            "琴心不喜亦不驚，安弦緩爪何泠泠。",
            "水仙縹緲來相迎，伯牙從此留嘉名。",
            "嶧陽散木虛且輕，重華斧下知其聲。",
            "檿絲相糺成淒清，調和引得薰風生。",
            "指底先王長養情，曲終天下稱太平。",
            "後人好事傳其曲，有時聲足意不足。",
            "始峩峩兮復洋洋，但見山青兼水綠。",
            "成連入海移人情，豈是本來無嗜慾。",
            "琴兮琴兮在自然，不在徽金將軫玉。"
        ],
        "title": "水仙操",
        "id": "03daac61-52d5-4b17-9b9c-1f38350768b1"
    },
    {
        "author": "李咸用",
        "paragraphs": [
            "海樹相扶烏影翹，戴紅拍翠聲膠膠。",
            "鴛瓦凍危金距趫，誇雄鬬氣爭相高。",
            "漏殘雨急風蕭蕭，患亂忠臣欺寶刀。",
            "霜濃月薄星昭昭，太平才子能歌謠。",
            "山翁夢斷出衡茅，谷口霧中飢虎號，離人枕上心忉忉。"
        ],
        "title": "雞鳴曲",
        "id": "4ef8e21f-03b7-4d0e-b59f-26df8ef34195"
    },
    {
        "author": "李咸用",
        "paragraphs": [
            "勞禽不擇枝，飢虎不畏檻。",
            "君子當固窮，無爲仲由濫。",
            "爾奮空拳彼擊劍，水縱長瀾火飛焰。",
            "漢高偶試神蛇驗，武王龜筮驚人險。",
            "四龍或躍猶依泉，小狐勿恃衝波膽。"
        ],
        "title": "西門行",
        "id": "0925b977-1e8a-435b-8c9c-c83039e3c518"
    },
    {
        "author": "李咸用",
        "paragraphs": [
            "花驄躞蹀遊龍驕，連連寶節揮長鞘。",
            "鳳雛麟子皆至交，春風相逐垂楊橋。",
            "捻笙軟玉開素苞，畫樓閃閃紅裙搖。",
            "碧蹄偃蹇連金鑣，狂情十里飛相燒。",
            "西母青禽輕飄飄，分環破璧來往勞。",
            "黃金千鎰新一宵，少年心事風中毛。",
            "明朝何處逢嬌饒，門前桃樹空夭夭。"
        ],
        "title": "輕薄怨",
        "id": "cda3ba75-7ed6-4d6a-9ea1-b7f343115c80"
    },
    {
        "author": "李咸用",
        "paragraphs": [
            "要衣須破束，欲炙須解牛。",
            "當年不快意，徒爲他人留。",
            "百歲之約何悠悠，華髪星星稀滿頭。",
            "蛾眉螓首聊我仇，圓紅闕白令人愁，何不夕引清奏？",
            "朝登翠樓，逢花便折，聞勝即遊。",
            "鼓腕騰棍晴雷收，舞腰困褭垂楊柔。",
            "象筯擊折歌勿休，玉山未倒非風流。",
            "眼前有物俱是夢，莫將身作黃金讐。",
            "死生同域不用懼，富貴在天何足憂。"
        ],
        "title": "長歌行",
        "id": "92067edc-02e7-4eca-b3e1-e7f0651b38bf"
    },
    {
        "author": "李咸用",
        "paragraphs": [
            "通蜀連秦山十二，中有妖靈會人意。",
            "鬬豔傳情世不知，楚王魂夢春風裏。",
            "雨態雲容多似是，色荒見物皆成媚。",
            "露泫煙愁巖上花，至今猶滴相思淚。",
            "西眉南臉人中美，或者皆聞無所利。",
            "忍聽憑虛巧佞言，不求萬壽翻求死。"
        ],
        "title": "巫山高",
        "id": "1e85b3fc-0f9b-41ab-88ce-7be21972ab0f"
    },
    {
        "author": "李咸用",
        "paragraphs": [
            "有叟有叟何清狂，行搔短髪提壺漿。",
            "亂流直涉神洋洋，妻止不聽追沈湘。",
            "偕老不偕死，箜篌遺淒涼。",
            "刳松輕穩琅玕長，連呼急榜庸何妨。",
            "見溺不援能語狼，忍聽麗玉傳悲傷。"
        ],
        "title": "公無渡河",
        "id": "9285deb1-301a-4f27-a4f9-2e02f7ad6f64"
    },
    {
        "author": "李咸用",
        "paragraphs": [
            "大帝閑吹破凍風，青雲融液流長空。",
            "天人醉引玄酒注，傾香旋入花根土。",
            "濕塵輕舞唐唐春，神娥無跡莓苔新。",
            "老農私與牧童論，紛紛便是倉箱本。"
        ],
        "title": "春雨",
        "id": "8d50d76b-b580-4cd9-9f21-5cfbf582accc"
    },
    {
        "author": "李咸用",
        "paragraphs": [
            "雲根劈裂雷斧痕，龍泉切璞青皮皴。",
            "直方挺質貞且真，當庭卓立凝頑神。",
            "春雨流膏成立文，主人性靜看長新。",
            "明月夜來迴短影，何如照冷太湖濱。"
        ],
        "tags": [
            "太湖"
        ],
        "title": "石版歌",
        "id": "aedd3f13-ad27-418f-b366-a0f5cf6ca6cb"
    },
    {
        "author": "李咸用",
        "paragraphs": [
            "風和氣淑宮殿春，感陽體解思君恩。",
            "眼光滴滴心振振，重瞳不轉憂生民，女當爲妾男當臣。",
            "男力百歲在，女色片時新。",
            "用不用，唯一人。",
            "敢放天寵私微身，六宮萬國教誰賓。"
        ],
        "title": "春宮詞",
        "id": "939820b9-39e1-45c4-bf95-2680b06a664e"
    },
    {
        "author": "李咸用",
        "paragraphs": [
            "畫藻雕山金碧彩，鴛鴦曡翠眠晴靄。",
            "編珠影裏醉春庭，團紅片下攢歌黛。",
            "革咽絲煩歡不改，繳絳垂緹忽如晦。",
            "活花起舞夜春來，蠟焰煌煌天日在。",
            "雪暖瑤杯鳳髓融，紅拖象筯猩唇細。",
            "空中漢轉星移蓋，火城擁出隨朝會。",
            "車如雷兮馬如龍，鬼神辟易不敢害。",
            "冠峩劍重鏘環珮，步入天門相真宰。",
            "開口長爲爵祿筌，迴眸便是公卿罪。",
            "珍珠索得龍宮貧，膏腴刮下蒼生背。",
            "九野干戈指著心，威福滿拳猶未快。",
            "我聞周公貴爲天子弟，富有半四海。",
            "蔑有驕奢貽後悔，紅錦障收。",
            "珊瑚樹碎，至今笑石崇王愷。"
        ],
        "title": "富貴曲",
        "id": "5767a5df-ea11-4c46-bf8c-6ab84e0f9f15"
    },
    {
        "author": "李咸用",
        "paragraphs": [
            "碧玉喙長丹頂圓，亭亭危立風松間。",
            "啄萍吞鱗意已闌，舉頭咫尺輕重天。",
            "黑翎白本排雲煙，離羣脫侶孤如仙。",
            "披霜唳月驚嬋娟，逍遊忘却還青田。",
            "鳶寒鴉晚空相喧，時時側耳清冷泉。"
        ],
        "title": "獨鵠吟",
        "id": "f03bbe0c-559d-4226-8274-0f00a6087a42"
    },
    {
        "author": "李咸用",
        "paragraphs": [
            "長安近甸巡遊遍，洛陽尋有黃龍見。",
            "千乘萬騎如雷轉，差差清蹕祥雲卷。",
            "百司舊分當玉殿，太平官屬無遺彥。",
            "歌鐘沸激香塵散，晨旗隱隱羅軒冕。",
            "周公舊跡生紅蘚，瀍澗波光春照晚。",
            "但聽嵩山萬歲聲，將軍旗鼓何時偃。"
        ],
        "title": "煌煌京洛行",
        "id": "82f2cd68-0eb1-4ca2-a3a9-5420406b5e86"
    },
    {
        "author": "李咸用",
        "paragraphs": [
            "堂堂削玉青蠅喧，寒鴉啄鼠愁飛鸞。",
            "梳玄洗白逡巡間，蘭言花笑俄衰殘。",
            "盤金束紫身屬官，強仁小德終無端。",
            "不如服取長流丹，潛神却入黃庭閑。",
            "志定功成飛九關，逍遙長揖辭人寰。",
            "空中龍駕時迴旋，左雲右鶴翔翩聯。",
            "雙童樹節當風翻，常娥倚桂開朱顏。",
            "河邊牛子星郎牽，三清宮殿浮晴煙。",
            "玉皇據案方凝然，仙官立仗森幢幡。",
            "引余再拜歸仙班，清聲妙色視聽安。",
            "飡和飲順中腸寬，虛無之樂不可言。"
        ],
        "title": "昇天行",
        "id": "bce1b608-14c7-4a09-a30f-93edae9f99b9"
    },
    {
        "author": "李咸用",
        "paragraphs": [
            "上帝春宮思麗絕，夭桃變態求新悅。",
            "便是花中傾國容，牡丹露泣長門月。",
            "野樹滴殘龍戰血，曦車碾下朝霞屑。",
            "惆悵東風未解狂，爭教此物芳菲歇。"
        ],
        "title": "緋桃花歌",
        "id": "3c9cbf40-1977-4747-b0ac-a01dbf737224"
    },
    {
        "author": "李咸用",
        "paragraphs": [
            "一罇綠酒綠於染，拍手高歌天地險。",
            "上得青雲下不難，下在黃埃上須漸。",
            "少年歡樂須及時，莫學懦夫長泣岐。",
            "白日欲沈猶未沈，片月已來天半垂。",
            "坎鼓鏘鐘殺愁賊，挼碎是非佯不識。",
            "長短高卑不可求，莫歎人生頭雪色。"
        ],
        "title": "短歌行",
        "id": "ba307bc2-fca2-4441-8b4e-3077e577dd16"
    },
    {
        "author": "李咸用",
        "paragraphs": [
            "幽人不喜凡草生，秋鋤斸得寒青青。",
            "庭閑土瘦根脚獰，風搖雨拂精神醒。",
            "短影月斜不滿尺，清聲細入鳴蛩翼。",
            "天人戲剪蒼龍髯，參差簇在瑤堦側。",
            "金精水鬼欺不得，長與東皇逞顏色。",
            "勁節暫因君子移，貞心不爲麻中直。"
        ],
        "title": "小松歌",
        "id": "5a91758f-e6d8-44cb-80a3-66390266ad68"
    },
    {
        "author": "李咸用",
        "paragraphs": [
            "同雲慘慘如天怒，寒龍振鬣飛乾雨。",
            "玉圃花飄朵不勻，銀河風急驚砂度。",
            "謝客憑軒吟未住，望中頓失縱橫路。",
            "應是羲和倦曉昏，暫反元元歸太素。"
        ],
        "title": "大雪歌",
        "id": "f4577b87-dc3b-4bee-8f03-206b385599fd"
    },
    {
        "author": "李咸用",
        "paragraphs": [
            "橫塘日澹秋雲隔，浪織輕颸羅冪冪。",
            "紅綃撇水蕩舟人，畫橈摻摻柔荑白。",
            "鯉魚虛擲無消息，花老蓮疎愁未摘。",
            "却把金釵打綠荷，懊惱露珠穿不得。"
        ],
        "title": "塘上行",
        "id": "2f0caadb-5178-4f09-a14c-639866673920"
    },
    {
        "author": "李咸用",
        "paragraphs": [
            "直道荆棘生，斜徑紅塵起。",
            "蒼蒼杳無言，麒麟迴瑞趾。",
            "東風如未來，飛雪終不已。"
        ],
        "title": "寓意",
        "id": "8246838a-99ce-49e5-bf69-3ce37023549d"
    },
    {
        "author": "李咸用",
        "paragraphs": [
            "黯黯秋水寒，至剛非可缺。",
            "風胡不出來，攝履人相蔑。",
            "縱挺倚天形，誰是躬提挈。",
            "願將百鍊身，助我王臣節。"
        ],
        "title": "劍喻",
        "id": "be1e2db2-1783-4fbf-aed6-c3e6acbfce0d"
    },
    {
        "author": "李咸用",
        "paragraphs": [
            "先賢憂民詐，觀跡成綱紀。",
            "自有書契來，爭及結繩理。"
        ],
        "title": "蒼頡臺",
        "id": "6159f836-285c-4101-bc4c-4dd055ff6b4f"
    },
    {
        "author": "李咸用",
        "paragraphs": [
            "良工指君疑，真玉却非玉。",
            "寄言懷寶人，不須傷手足。"
        ],
        "title": "荆山",
        "id": "909092a6-5da8-4673-b9f7-19d714ae81b7"
    },
    {
        "author": "李咸用",
        "paragraphs": [
            "自君之出矣，鸞鏡空塵生。",
            "思君如明月，明月逐君行。"
        ],
        "title": "自君之出矣",
        "id": "4b40d13d-2b6f-4452-a816-233027b1bc1e"
    },
    {
        "author": "李咸用",
        "paragraphs": [
            "妾命何太薄，不及宮中水。",
            "時時對天顏，聲聲入君耳。"
        ],
        "title": "妾薄命",
        "id": "b42e7879-b2d3-4f59-94dd-6c69736de33c"
    },
    {
        "author": "李咸用",
        "paragraphs": [
            "君子慎所履，小人多所疑。",
            "尼甫至聖賢，猶爲匡所縻。"
        ],
        "title": "君子行",
        "id": "b28c27f1-881e-416c-8da4-78cfa97903fd"
    },
    {
        "author": "李咸用",
        "paragraphs": [
            "但見西陵慘明月，女妓無因更相悅。",
            "有虞曾不有遺言，滴盡湘妃眼中血。"
        ],
        "title": "銅雀臺",
        "id": "c30599b0-833f-4761-a532-0ef4375b8b15"
    },
    {
        "author": "李咸用",
        "paragraphs": [
            "莫恃芙蓉開滿面，更有身輕似飛燕。",
            "不得團圓長近君，珪月鈋時泣秋扇。"
        ],
        "title": "倢伃怨",
        "id": "38a0e28e-24f4-43fa-a526-f01acd371436"
    },
    {
        "author": "李咸用",
        "paragraphs": [
            "雲色陰沈弄秋氣，危葉高枝恨深翠。",
            "用却春風力幾多，微霜逼迫何容易。"
        ],
        "title": "悲哉行",
        "id": "3c79b3b6-a192-4871-b4b3-9310179a7384"
    },
    {
        "author": "李咸用",
        "paragraphs": [
            "攜手春復春，未嘗漸離別。",
            "夭夭風前花，纖纖日中雪。",
            "不敢怨於天，唯驚添歲月。",
            "不敢怨於君，秪怕芳菲歇。",
            "芳菲若長然，君恩應不絕。"
        ],
        "title": "攜手曲",
        "id": "6f988bdf-67c8-4516-990c-a7c0badc9659"
    },
    {
        "author": "李咸用",
        "paragraphs": [
            "啾啾空城雀，一啄數跳躍。",
            "寧尋覆轍餘，豈比巢危幕。",
            "茫茫九萬鵬，百雉且爲樂。"
        ],
        "title": "空城雀",
        "id": "5acc90a9-612e-42eb-8a2d-29ab6c655c92"
    },
    {
        "author": "李咸用",
        "paragraphs": [
            "蠢蠢荼蓼蟲，薨薨避葵薺。",
            "悠悠狷者心，寂寂厭清世。",
            "如何不食甘，命合苦其噬。",
            "如何不趣時，分合辱其體。",
            "至哉先哲言，於物不凝滯。"
        ],
        "title": "放歌行",
        "id": "a6566b47-4995-4a3c-b87a-fc474110965a"
    },
    {
        "author": "李咸用",
        "paragraphs": [
            "猛虎不怯敵，烈士無虛言。",
            "怯敵辱其班，虛言負其恩。",
            "爪牙欺白刃，果敢無前陣。",
            "須知易水歌，至死無悔恡。"
        ],
        "title": "猛虎行",
        "id": "92fd4bec-c397-4b44-b8b0-e5d3caa1b99f"
    },
    {
        "author": "李咸用",
        "paragraphs": [
            "行人何徬徨，隴頭水嗚咽。",
            "寒沙戰鬼愁，白骨風霜切。",
            "薄日曚曨秋，怨氣陰雲結。",
            "殺成邊將名，名著生靈滅。"
        ],
        "title": "隴頭行",
        "id": "8797f174-0807-4bb0-96ae-219c0bbb731c"
    },
    {
        "author": "李咸用",
        "paragraphs": [
            "離離天際雲，皎皎關山月。",
            "羌笛一聲來，白盡征人髪。",
            "嘹唳孤鴻高，蕭索悲風發。",
            "雪壓塞塵清，鵰落沙場闊。",
            "何當胡無人，荷戈朝鳳闕。"
        ],
        "title": "關山月",
        "id": "797e6674-d389-4f87-bdfb-50861c154abe"
    },
    {
        "author": "李咸用",
        "paragraphs": [
            "伯牙鳴玉琴，幽音隨指發。",
            "不是鍾期聽，俗耳安能別。",
            "高山閑巍峩，流水聲嗚咽。",
            "一卷冰雪言，清泠冷心骨。",
            "分明古雅聲，諷諭成淒切。",
            "皴皵老松根，晃朗驪龍窟。",
            "荆璞且深藏，瑉石方如雪。",
            "金多醜女妍，木朽良工拙。",
            "姦宄欺雷霆，魑魅嫌日月。",
            "蝶迷桃李香，鮒惘江湖闊。",
            "不寐孤燈前，舒卷忘飢渴。"
        ],
        "title": "覽友生古風",
        "id": "410ae66b-d8e5-454a-9394-ce259c8c4091"
    },
    {
        "author": "李咸用",
        "paragraphs": [
            "菊華寒露濃，蘭愁曉霜重。",
            "指佞不長生，蒲萐今無種。",
            "安如植叢篁，他年待栖鳳。",
            "大則化龍騎，小可釣璜用。",
            "留煙伴獨醒，迴陰冷閑夢。",
            "何妨積雪凌，但爲清風動。",
            "乃知子猷心，不與常人共。"
        ],
        "title": "題友生叢竹",
        "id": "787b7a62-4b3e-4010-b265-c5772c34dcba"
    },
    {
        "author": "李咸用",
        "paragraphs": [
            "高人好自然，移得它山碧。",
            "不磨如版平，大巧非因力。",
            "古蘚小青錢，塵中看野色。",
            "冷倚砌花春，靜伴疎篁直。",
            "山僧若轉頭，如逢舊相識。"
        ],
        "title": "石版",
        "id": "2eca3daa-333c-4bb6-9509-5f32aa5022c0"
    },
    {
        "author": "李咸用",
        "paragraphs": [
            "江南四月薰風低，江南女兒芳步齊。",
            "晚雲接水共渺瀰，遠沙曡草空萋萋。",
            "白苧不堪論古意，數花猶可醉前溪。",
            "孤舟有客歸未得，鄉夢欲成山鳥啼。"
        ],
        "title": "江南曲",
        "id": "468099c0-de06-4952-9db7-27c905c8594b"
    },
    {
        "author": "李咸用",
        "paragraphs": [
            "麻姑山下逢真士，玄膚碧眼方瞳子。",
            "自言混沌鑿不死，大笑老彭非久視。",
            "強爭龍虎是狂人，不保元和虛叩齒。",
            "桃花雨過春光膩，勸我一杯靈液味。",
            "教我無爲禮樂拘，利路名場多忌諱。",
            "不如含德反嬰兒，金玉滿堂真可貴。"
        ],
        "title": "臨川逢陳百年",
        "id": "88bcc6f6-8a16-4a94-970e-6fe45705a34e"
    },
    {
        "author": "李咸用",
        "paragraphs": [
            "衣服田方無內客，一入廬雲斷消息。",
            "應爲山中勝概偏，惠持惠遠多蹤跡。",
            "尋陽有箇虛舟子，相憶由來無一事。",
            "江邊月色到巖前，此際心情必相似。",
            "似不似，寄數字。"
        ],
        "title": "寄修睦上人",
        "id": "c597786f-a5f2-4b07-ad43-74ce16d1934a"
    },
    {
        "author": "李咸用",
        "paragraphs": [
            "李白亡，李賀死。",
            "陳陶趙睦尋相次，須知代不乏騷人。",
            "貫休之後，惟修睦而已矣。",
            "睦公睦公真可畏，開口向人無所忌。",
            "才似煙霞生則媚，直如屈軼佞則指。",
            "意下紛紛造化機，筆頭滴滴文章髓。",
            "明月清風三十年，被君驅使如奴婢。",
            "勸君休，莫容易，世俗由來稀則貴。",
            "珊瑚高架五雲毫，小小不須煩藻思。"
        ],
        "title": "讀修睦上人歌篇",
        "id": "f9443135-efc1-4f5a-85d0-991f03bb71d3"
    },
    {
        "author": "李咸用",
        "paragraphs": [
            "雁門禪客吟春亭，牡丹獨逞花中英。",
            "雙成膩臉偎雲屏，百般姿態因風生。",
            "延年不敢歌傾城，朝雲暮雨愁娉婷。",
            "蘂繁蟻脚黏不行，甜迷蜂醉飛無聲。",
            "廬山根脚含精靈，發妍吐秀叢君庭。",
            "湓江太守多閑情，欄朱繞絳留輕盈。",
            "潺潺綠醴當風傾，平頭奴子啾銀笙。",
            "紅葩豔豔交童星，左文右武憐君榮，白銅鞮上慙清明。"
        ],
        "tags": [
            "庐山"
        ],
        "title": "遠公亭牡丹",
        "id": "2572035f-4df7-4a35-ae19-13155ff59d4d"
    },
    {
        "author": "李咸用",
        "paragraphs": [
            "空門少年初志堅，摘芳爲藥除睡眠。",
            "匡山茗樹朝陽偏，暖萌如爪拏飛鳶。",
            "枝枝膏露凝滴圓，參差失向兜羅錦。",
            "傾筐短甑蒸新鮮，白紵眼細勻於研。",
            "甎排古砌春苔乾，殷勤寄我清明前。",
            "金槽無聲飛碧煙，赤獸呵冰急鐵喧。",
            "林風夕和真珠泉，半匙清粉攪潺湲。",
            "綠雲輕綰湘娥鬟，嘗來縱使重支枕，胡蝶寂寥空掩關。"
        ],
        "tags": [
            "庐山"
        ],
        "title": "謝僧寄茶",
        "id": "c11b6611-4f6c-4581-9d9f-90a50ca8457e"
    },
    {
        "author": "李咸用",
        "paragraphs": [
            "少皥開宮行帝業，無刃金風剪紅葉。",
            "雁別邊沙入暖雲，蛩辭敗草鳴香閤。",
            "有客爲儒二十霜，酣歌郢雪時飄揚。",
            "不甘長在諸生下，束書攜劒離家鄉。",
            "利爪韝上鷹，雄文霧中豹。",
            "可堪長與烏鳶噪，是宜摩碧漢以遐飛。",
            "出南山而遠蹈，況今大朝公道。",
            "天子文明，團團月樹懸青青。",
            "燕中有馬如龍行，不換黃金無駿名。",
            "荆山有玉猶在璞，未遇良工虛擲鵲。",
            "一壺清酒酌離情，休向嵩中隨雀躍。"
        ],
        "title": "送人",
        "id": "ad6e0da4-972f-4c71-9a55-6197676c79a3"
    },
    {
        "author": "李咸用",
        "paragraphs": [
            "擇友如淘金，沙盡不得寶。",
            "結交如乾銀，產竭不成道。",
            "我生四十年，相識苦草草。",
            "多爲勢利朋，少有歲寒操。",
            "通財能幾何，聞善寧相告。",
            "茫然同夜行，中路自不保。",
            "常恐管鮑情，參差忽終老。",
            "今來既見君，青天無片雲。",
            "語直瑟弦急，行高山桂芬。",
            "約我爲交友，不覺心醺醺。",
            "見義必許死，臨危當指囷。",
            "無令後世士，重廣孝標文。"
        ],
        "title": "古意論交",
        "id": "c4b59c44-5d20-4657-8230-20936edb9367"
    },
    {
        "author": "李咸用",
        "paragraphs": [
            "青帝使和氣，吹噓萬國中。",
            "發生寧有異，先後自難同。",
            "輦草不消力，巖花應費功。",
            "年年三十騎，飄入玉蟾宮。"
        ],
        "title": "春風",
        "id": "06274f5a-bc41-4b8a-9f97-645a16336434"
    },
    {
        "author": "李咸用",
        "paragraphs": [
            "多負懸弧禮，危時隱薜蘿。",
            "有心明俎豆，無力執干戈。",
            "壯士難移節，貞松不改柯。",
            "纓塵徒自滿，欲濯待清波。"
        ],
        "title": "自愧",
        "id": "dfe9b161-4cdc-4cb3-99a7-f250a07afe10"
    },
    {
        "author": "李咸用",
        "paragraphs": [
            "白兔輪當午，儒家業敢慵。",
            "竹軒吟未已，錦帳夢應重。",
            "落筆思成虎，懸梭待化龍。",
            "景清神自爽，風逓遠樓鐘。"
        ],
        "title": "夜吟",
        "id": "7a44a66f-c717-40af-aac0-15c5c26e8485"
    },
    {
        "author": "李咸用",
        "paragraphs": [
            "古帝修文德，蠻夷莫敢侵。",
            "不知桃李貌，能轉虎狼心。",
            "日暮邊風急，程遙磧雪深。",
            "千秋青塚骨，留怨在胡琴。"
        ],
        "title": "昭君",
        "id": "b067afe8-c19a-498b-bed2-65327983cb5b"
    },
    {
        "author": "李咸用",
        "paragraphs": [
            "寥廓秋雲薄，空庭月影微。",
            "樹寒棲鳥密，砌冷夜蛩稀。",
            "曉鼓軍容肅，疎鐘客夢歸。",
            "吟餘何所憶，聖主尚宵衣。"
        ],
        "title": "秋夕",
        "id": "1eb0e6a6-8e4a-42c9-b3c8-c58adfbf2f72"
    },
    {
        "author": "李咸用",
        "paragraphs": [
            "利名心未已，離別恨難休。",
            "爲箇文儒業，致多岐路愁。",
            "數花籬菊晚，片葉井梧秋。",
            "又決出門計，一尊期少留。"
        ],
        "title": "秋日與友生言別",
        "id": "de3932be-883b-4804-817f-ddfe13cc2220"
    },
    {
        "author": "李咸用",
        "paragraphs": [
            "戍樓鳴畫角，寒露滴金槍。",
            "細引雲成陣，高催雁著行。",
            "喚迴邊將夢，吹薄曉蟾光。",
            "未遂終軍志，何勞思故鄉。"
        ],
        "title": "邊城聽角",
        "id": "79d30b12-c3a7-4985-aac1-066f56fa52dd"
    },
    {
        "author": "李咸用",
        "paragraphs": [
            "忽憶金蘭友，攜琴去自由。",
            "遠尋寒澗碧，深入亂山秋。",
            "見後却無語，別來長獨愁。",
            "幸逢三五夕，露坐對冥搜。"
        ],
        "title": "秋日訪同人",
        "id": "02a6b142-7f05-4123-8877-220ea1439066"
    },
    {
        "author": "李咸用",
        "paragraphs": [
            "遙知無事日，靜對五峰秋。",
            "鳥隔寒煙語，泉和夕照流。",
            "凭欄疎磬盡，瞑目遠雲收。",
            "幾句出人意，風高白雪浮。"
        ],
        "title": "寄楚瓊上人",
        "id": "53edfcf6-21b2-4677-9237-5dbfef58ab14"
    },
    {
        "author": "李咸用",
        "paragraphs": [
            "無家身自在，時得到蓮宮。",
            "秋覺暑衣薄，老知塵世空。",
            "幽情憐水石，野性任萍蓬。",
            "是處堪閑坐，與僧行止同。"
        ],
        "title": "遊寺",
        "id": "16df96bc-83b9-4212-baac-a828c15caf97"
    },
    {
        "author": "李咸用",
        "paragraphs": [
            "浩蕩東風裏，裴回無所親。",
            "危城三面水，古樹一邊春。",
            "衰世難修道，花時不稱貧。"
        ],
        "title": "春日",
        "id": "ef6cc2fe-cf04-44b5-aa17-049709544d65"
    },
    {
        "author": "李咸用",
        "paragraphs": [
            "行虧何必富，節在不妨貧。",
            "易得笑言友，難逢終始人。",
            "松篁貞管鮑，桃李豔張陳。",
            "少見歲寒後，免爲霜雪塵。"
        ],
        "title": "論交",
        "id": "1dfb2d9f-2bcc-451a-9da5-8a33ef426f27"
    },
    {
        "author": "李咸用",
        "paragraphs": [
            "木葉亂飛盡，故人猶未還。",
            "心雖遊紫闕，時合在青山。",
            "近寺僧鄰靜，臨池鶴對閑。",
            "兵戈如未息，名位莫相關。"
        ],
        "title": "秋興",
        "id": "92d8d9c8-3feb-42bb-aca2-0c1bdcef504c"
    },
    {
        "author": "李咸用",
        "paragraphs": [
            "草堂書一架，苔徑竹千竿。",
            "難世投誰是，清貧且自安。",
            "鄰居皆學稼，客至亦無官。",
            "焦尾何人聽，涼宵對月彈。"
        ],
        "title": "山居",
        "id": "efbe7067-6be0-4f7e-8a3f-5e9d225940e0"
    },
    {
        "author": "李咸用",
        "paragraphs": [
            "風細酒初醒，憑欄別有情。",
            "蟬稀秋樹瘦，雨盡晚雲輕。",
            "旅鬢一絲出，鄉心寸火生。",
            "子牟魂欲斷，何日是升平。"
        ],
        "title": "遣興",
        "id": "458b9af4-8ced-4422-9c58-40fc59635d2a"
    },
    {
        "author": "李咸用",
        "paragraphs": [
            "簷靜燕雛語，窗虛蟾影過。",
            "時情因客老，歸夢入秋多。",
            "蔽日羣山霧，滔天四海波。",
            "吾皇思壯士，誰應大風歌。"
        ],
        "title": "待旦",
        "id": "835ce4f2-24b9-4c25-a4ac-cce96100461d"
    },
    {
        "author": "李咸用",
        "paragraphs": [
            "忍淚不敢下，恐兄情更傷。",
            "別離當亂世，骨肉在他鄉。",
            "語盡意不盡，路長愁更長。",
            "那堪回首處，殘照滿衣裳。"
        ],
        "title": "送從兄坤載",
        "id": "8beccc46-1d8b-4e32-8ae8-fcf621ce386a"
    },
    {
        "author": "李咸用",
        "paragraphs": [
            "細雨妝行色，霏霏入戶來。",
            "須知相識喜，却是別愁媒。",
            "白刃方盈國，黃金不上臺。"
        ],
        "title": "惜別",
        "id": "489d38f5-329b-4627-a6e1-8c521ae187a6"
    },
    {
        "author": "李咸用",
        "paragraphs": [
            "閑臥雲巖穩，攀緣笑戲猱。",
            "靜於諸境靜，高却衆山高。",
            "至理無言了，浮生一夢勞。",
            "清風朝復暮，四海自波濤。"
        ],
        "title": "早秋遊山寺",
        "id": "d174cba5-5379-4a13-ba63-5d93c3079802"
    },
    {
        "author": "李咸用",
        "paragraphs": [
            "閑居無勝事，公幹臥來心。",
            "門靜秋風晚，人稀古巷深。",
            "花疎籬菊色，葉減井梧陰。",
            "賴有斯文在，時時得強尋。"
        ],
        "title": "秋日疾中寄諸同志",
        "id": "56e0710a-ff8c-4707-ac10-97ff5ca0baca"
    },
    {
        "author": "李咸用",
        "paragraphs": [
            "榮枯雖在目，名利不關身。",
            "高出城隍寺，野爲雲鶴鄰。",
            "松聲寒後遠，潭色雨餘新。",
            "豈住空空裏，空空亦是塵。"
        ],
        "title": "贈山僧",
        "id": "caa1cd0b-4de2-431c-ab43-701cf92dc45e"
    },
    {
        "author": "李咸用",
        "paragraphs": [
            "永日連清夜，因君識躁君。",
            "竹扉難掩月，巖樹易延雲。",
            "曙鳥枕前起，寒泉夢裏聞。",
            "又須隨計吏，雞鶴迥然分。"
        ],
        "title": "宿隱者居",
        "id": "f3c5024a-4396-4ec5-bd66-115379050621"
    },
    {
        "author": "李咸用",
        "paragraphs": [
            "瘦倚青竹杖，鑪峰指欲歸。",
            "霜黏行日屨，風暖到時衣。",
            "憑檻雲還在，攀松鶴不飛。",
            "何曾有別恨，楊柳自依依。"
        ],
        "tags": [
            "庐山"
        ],
        "title": "送錢契明尊師歸廬山",
        "id": "79bc43cf-ff1c-4f79-8ed7-ef23d3db3273"
    },
    {
        "author": "李咸用",
        "paragraphs": [
            "滔滔皆魯客，難得是心知。",
            "到寺多同步，遊山未失期。",
            "雲低春雨後，風細暮鐘時。",
            "忽別垂楊岸，遙遙望所之。"
        ],
        "title": "送進士劉松",
        "id": "ac9faf74-5f90-470e-a063-5444bd494af8"
    },
    {
        "author": "李咸用",
        "paragraphs": [
            "玄髪難姑息，青雲有路岐。",
            "莫言多事日，虛擲少年時。",
            "松色雪中出，人情難後知。",
            "聖朝公道在，中鵠勿差池。"
        ],
        "title": "贈任肅",
        "id": "05730877-1741-4016-acda-56647cc356c5"
    },
    {
        "author": "李咸用",
        "paragraphs": [
            "怪來忘祿位，習學近瀟湘。",
            "見處雲山好，吟中歲月長。",
            "花光籠晚雨，樹映浸寒塘。",
            "幾日憑欄望，歸心自不忙。"
        ],
        "title": "題陳正字山居",
        "id": "fd31eed7-1086-49ef-9eca-64b74ea9533e"
    },
    {
        "author": "李咸用",
        "paragraphs": [
            "語玄人不到，星漢在靈空。",
            "若使無良遇，虛言有至公。",
            "月明千嶠雪，灘急五更風。",
            "此際苦吟力，分將造化功。"
        ],
        "title": "贈來進士鵬",
        "id": "7eecbf0f-c2f3-45b8-8626-eba2f3fc57b0"
    },
    {
        "author": "李咸用",
        "paragraphs": [
            "摻袂向春風，何時約再逢。",
            "若教相見密，肯恨別離重。",
            "芳草漁家路，殘陽水寺鐘。",
            "落帆當此處，吟興不應慵。"
        ],
        "title": "送曹稅",
        "id": "ab2d2305-2e50-4492-8762-10f52e08d644"
    },
    {
        "author": "李咸用",
        "paragraphs": [
            "默坐非關悶，凝情秪在詩。",
            "庭閑花落後，山靜月明時。",
            "荅客言多簡，尋僧步稍遲。",
            "既同和氏璧，終有玉人知。"
        ],
        "title": "贈來鵬",
        "id": "c7ccf313-f574-4962-9a7e-d24e52c5747e"
    },
    {
        "author": "李咸用",
        "paragraphs": [
            "瘦馬倦行役，斜陽勸著鞭。",
            "野橋寒樹亞，山店暮雲連。",
            "退鷁風雖急，攀龍志已堅。",
            "路人休莫笑，百里有時賢。"
        ],
        "title": "途中作",
        "id": "aa6ebbf7-d0c5-4638-89cc-a1e4c01e4e73"
    },
    {
        "author": "李咸用",
        "paragraphs": [
            "斜陽山雨外，秋色思無窮。",
            "柳葉飄乾翠，楓枝撼碎紅。",
            "鬢毛看似雪，生計尚如蓬。",
            "不及樵童樂，蒹葭一笛風。"
        ],
        "title": "秋晚",
        "id": "5f0518c3-c371-48cb-aee5-480af9a863ad"
    },
    {
        "author": "李咸用",
        "paragraphs": [
            "露驚松上鶴，曉色動扶桑。",
            "碧浪催人老，紅輪照物忙。",
            "世情隨日變，利路與天長。",
            "好駕觥船去，陶陶入醉鄉。"
        ],
        "title": "曉望",
        "id": "3917ec48-e51f-4e43-be54-d3d61563f0d5"
    },
    {
        "author": "李咸用",
        "paragraphs": [
            "交情應不變，何事久離羣。",
            "圓月思同步，寒泉憶共聞。",
            "雪霜松色在，風雨雁行分。",
            "每見人來說，窗前改舊文。"
        ],
        "title": "寄友生",
        "id": "434606b8-d921-4fe0-95d9-2deaf7f1d2a4"
    },
    {
        "author": "李咸用",
        "paragraphs": [
            "瀟湘無事後，征棹復嘔啞。",
            "高岫留斜照，歸鴻背落霞。",
            "魚殘沙岸草，蝶寄洑流槎。",
            "共說干戈苦，汀洲減釣家。"
        ],
        "title": "江行",
        "id": "92e19adb-fd2c-45af-a6f0-eab2d9803d30"
    },
    {
        "author": "李咸用",
        "paragraphs": [
            "簷有煙嵐色，地多松竹風。",
            "自言離亂後，不到鼓鼙中。",
            "徑柳拂雲綠，山櫻帶雪紅。",
            "南邊青嶂下，時見採芝翁。"
        ],
        "title": "題王氏山居",
        "id": "d45f485c-3c30-44b7-a414-f14cba61e690"
    },
    {
        "author": "李咸用",
        "paragraphs": [
            "別意說難盡，離盃深莫辭。",
            "長歌終此席，一笑又何時。",
            "棹入寒潭急，帆當落照遲。",
            "遠書如不寄，無以慰相思。"
        ],
        "title": "送別",
        "id": "4c8b12d5-c287-4152-b546-bde4a09d753b"
    },
    {
        "author": "李咸用",
        "paragraphs": [
            "雖無先聖耳，異代得聞昭。",
            "怪石難爲古，奇花不敢妖。",
            "調高非郢雪，思靜礙箕瓢。",
            "未可重吟過，雲山興轉饒。"
        ],
        "title": "覽文僧卷",
        "id": "85efa425-c26e-4ef8-9eb9-a3ce28d52c70"
    },
    {
        "author": "李咸用",
        "paragraphs": [
            "晴嵐凝片碧，知在此中禪。",
            "見面定何日，無書已一年。",
            "高秋關靜夢，良夜入新篇。",
            "仰德心如是，清風不我傳。"
        ],
        "title": "望仰山憶玄泰上人",
        "id": "38549906-01a3-49e6-9e48-569aee2c1b73"
    },
    {
        "author": "李咸用",
        "paragraphs": [
            "淅淅夢初驚，幽窗枕簟清。",
            "更無人共聽，秪有月空明。",
            "急想穿巖曲，低應過石平。",
            "欲將琴強寫，不是自然聲。"
        ],
        "title": "聞泉",
        "id": "116e161b-4964-4d91-aa3a-d48b88fd8090"
    },
    {
        "author": "李咸用",
        "paragraphs": [
            "躡屐扣柴關，因成盡日閑。",
            "獨聽黃鳥語，深似白雲間。",
            "萍沼寬於井，莎城綠當山。",
            "前期招我作，此景得吟還。"
        ],
        "title": "酬鄭進士九江新居見寄",
        "id": "36b816e2-7ec1-4d06-a3bb-fc8f1e1750a7"
    },
    {
        "author": "李咸用",
        "paragraphs": [
            "天畏斯文墜，憑君助素風。",
            "意深皆可補，句逸不因功。",
            "暮替雲愁遠，秋驚月占空。",
            "寄家當瀑布，時得笑言同。"
        ],
        "title": "九江和人贈陳生",
        "id": "acfaa4fa-3c35-4f86-80a6-5108a2436530"
    },
    {
        "author": "李咸用",
        "paragraphs": [
            "共訝高樓望，匡廬色已空。",
            "白雲橫野闊，遮嶽與天同。",
            "數點雨入酒，滿襟香在風。",
            "遠江吟得出，方下郡齋東。"
        ],
        "tags": [
            "庐山"
        ],
        "title": "登樓值雨二首 一",
        "id": "c9b97fac-69f5-4b09-af59-e59969077dc0"
    },
    {
        "author": "李咸用",
        "paragraphs": [
            "江徼多佳景，秋吟興未窮。",
            "送來松檻雨，半是蓼花風。",
            "浪猛驚翹鷺，煙昏叫斷鴻。",
            "不知今夜客，幾處臥鳴篷。"
        ],
        "title": "登樓值雨二首 二",
        "id": "f6b573c8-62f4-4b6b-999b-8658ad52a3d9"
    },
    {
        "author": "李咸用",
        "paragraphs": [
            "歸岫香鑪碧，行吟步益遲。",
            "諸侯師不得，樵客偶相隨。",
            "思舊江雲斷，談玄嶽月移。",
            "秪應張野輩，異代作心知。"
        ],
        "tags": [
            "庐山",
            "恒山"
        ],
        "title": "送趙舒處士歸廬山",
        "id": "10c8ad77-2a19-46f6-9661-8b23996922a4"
    },
    {
        "author": "李咸用",
        "paragraphs": [
            "客引擎茶看，離披曬錦紅。",
            "不緣開淨域，爭忍負春風。",
            "小片當吟落，清香入定空。",
            "何人來此植，應固惱休公。"
        ],
        "title": "僧院薔薇",
        "id": "5d1ebc13-f6cf-4907-bed4-e0a19a60731f"
    },
    {
        "author": "李咸用",
        "paragraphs": [
            "雪中敲竹戶，袖出岳僧詩。",
            "語盡景皆活，吟闌角獨吹。",
            "意如將俗背，業必少人知。",
            "共約冰銷日，雲邊訪所思。"
        ],
        "title": "友生攜修睦上人詩見訪",
        "id": "4867c606-50fe-4d38-9db7-c07e52764cb2"
    },
    {
        "author": "李咸用",
        "paragraphs": [
            "天涯行欲遍，此夜故人情。",
            "鄉國別來久，干戈還未平。",
            "燈殘偏有焰，雪甚却無聲。",
            "多少新聞見，應須語到明。"
        ],
        "title": "冬夕喜友生至",
        "id": "dcf7dfa4-fdc6-4ecb-bd85-e03092339cf8"
    },
    {
        "author": "李咸用",
        "paragraphs": [
            "少見南人識，識來嗟復驚。",
            "始知春有色，不信爾無情。",
            "恐是天地媚，暫隨雲雨生。",
            "緣何絕尤物，更可比妍明。"
        ],
        "title": "牡丹",
        "id": "e3dec6a2-8c43-4760-a08e-a9619dfb8e91"
    },
    {
        "author": "李咸用",
        "paragraphs": [
            "四時爲第一，一歲一重來。",
            "好景應難勝，餘花虛自開。",
            "相思九箇月，得信數枝梅。",
            "不向東門送，還成負酒杯。"
        ],
        "title": "送春",
        "id": "7ccabf20-7fee-4e7c-b4f9-307e5b1ebf62"
    },
    {
        "author": "李咸用",
        "paragraphs": [
            "天驕頻犯塞，鐵騎又征西。",
            "臣節輕鄉土，雄心生鼓鼙。",
            "地寒花不豔，沙遠日難低。",
            "漸喜秋弓健，鵰翻白草齊。"
        ],
        "title": "送邊將",
        "id": "fed4dece-4776-4243-9b90-0f7d0494c862"
    },
    {
        "author": "李咸用",
        "paragraphs": [
            "簷滴春膏絕，憑欄晚吹生。",
            "良朋在何處，高樹忽流鶯。",
            "遊寺期應定，尋芳步已輕。",
            "新詩吟未穩，遲日又西傾。"
        ],
        "title": "春晴",
        "id": "a86d87f4-33bb-4434-8bbd-3a04cbe6d949"
    },
    {
        "author": "李咸用",
        "paragraphs": [
            "丈室掩孤燈，更深霰雹增。",
            "相看雲夢客，共憶祝融僧。",
            "語合茶忘味，吟欹卷有稜。",
            "楚南山水秀，行止豈無憑。"
        ],
        "tags": [
            "衡山"
        ],
        "title": "冬夜與修睦上人宿遠公亭寄南嶽玄泰禪師",
        "id": "3158fdcf-4e90-438b-b999-37b423d08756"
    },
    {
        "author": "李咸用",
        "paragraphs": [
            "拾得移時看，重思造化功。",
            "如何飄麗景，不似遇春風。",
            "滿地餘香在，繁枝一夜空。",
            "秪應公子見，先憶墜樓紅。"
        ],
        "title": "落花",
        "id": "5cef109e-90f7-4734-924f-f81e826a52a6"
    },
    {
        "author": "李咸用",
        "paragraphs": [
            "昔年江上別，初入亂離中。",
            "我住匡山北，君之少室東。",
            "信來經險道，詩半憶皇風。",
            "何事猶高臥，巖邊夢未通。"
        ],
        "tags": [
            "庐山"
        ],
        "title": "寄嵩陽隱者",
        "id": "e79a51a4-95e6-402f-a9ce-81371a5ce938"
    },
    {
        "author": "李咸用",
        "paragraphs": [
            "門柳不連野，乍聞爲早蟬。",
            "遊人無定處，入耳更應先。",
            "暫默斜陽雨，重吟遠岸煙。",
            "前年湘竹裏，風激遶離筵。"
        ],
        "title": "早蟬",
        "id": "978164b2-cc71-4ee7-b99e-250dbee9f7f5"
    },
    {
        "author": "李咸用",
        "paragraphs": [
            "白衣經亂世，相遇一開顏。",
            "得句禪思外，論交野步間。",
            "舉朝無舊識，入眼秪青山。",
            "幾度斜陽寺，訪君還獨還。"
        ],
        "title": "酬蘊微",
        "id": "43b75b1a-3a46-4106-89e8-945e7b31d082"
    },
    {
        "author": "李咸用",
        "paragraphs": [
            "芳草比君子，詩人情有由。",
            "秪應憐雅態，未必解忘憂。",
            "積雨莎庭小，微風蘚砌幽。",
            "莫言開太晚，猶勝菊花秋。"
        ],
        "title": "萱草",
        "id": "1b8a597f-c2ac-4f20-8a68-3876c5d0091f"
    },
    {
        "author": "李咸用",
        "paragraphs": [
            "出門無至友，動即到君家。",
            "空掩一庭竹，去看何寺花。",
            "短童應捧杖，稚女學擎茶。",
            "吟罷留題處，苔階日影斜。"
        ],
        "title": "訪友人不遇",
        "id": "51c51f72-e949-436f-a59b-7f8d0ddb8b8b"
    },
    {
        "author": "李咸用",
        "paragraphs": [
            "幾年風雨跡，曡在石孱顏。",
            "生處景長靜，看來情儘閑。",
            "吟亭侵壞壁，藥院掩空關。",
            "每憶東行徑，移筇獨自還。"
        ],
        "title": "苔",
        "id": "720d5d2a-70b8-4f8f-b71d-fdfbed21d56e"
    },
    {
        "author": "李咸用",
        "paragraphs": [
            "春雨有五色，灑來花旋成。",
            "欲留池上景，別染草中英。",
            "畫出看還欠，蓪爲插未輕。",
            "王孫多好事，攜酒寄吟傾。"
        ],
        "title": "紅薇",
        "id": "d7ad8641-b390-46e8-806b-aa9f9e5769aa"
    },
    {
        "author": "李咸用",
        "paragraphs": [
            "有路有西東，天涯自恨同。",
            "却須深酌酒，況不比飄蓬。",
            "帆冒新秋雨，鼓傳微浪風。",
            "閏牽寒氣早，何浦值賓鴻。"
        ],
        "title": "別所知",
        "id": "f8b14b39-e0f0-410f-9c43-88918e8a2f7c"
    },
    {
        "author": "李咸用",
        "paragraphs": [
            "散漫陰風裏，天涯不可收。",
            "壓松猶未得，撲石暫能留。",
            "閣靜縈吟思，途長拂旅愁。",
            "崆峒山北面，早想玉成丘。"
        ],
        "title": "小雪",
        "id": "63bbd3d2-eb26-47f1-8aa3-6e012f9ff965"
    },
    {
        "author": "李咸用",
        "paragraphs": [
            "禪客聞猶苦，是聲應是啼。",
            "自然無穩夢，何必到巴溪。",
            "疎雨灑不歇，迴風吹暫低。",
            "此宵秋欲半，山在二林西。"
        ],
        "title": "和修睦上人聽猿",
        "id": "99d23371-41cb-4840-b6b2-4ee068cb1a4d"
    },
    {
        "author": "李咸用",
        "paragraphs": [
            "嫩綠與老碧，森然庭砌中。",
            "坐銷三伏景，吟起數竿風。",
            "葉影重還密，梢聲遠或通。",
            "更期春共看，桃映小花紅。"
        ],
        "title": "庭竹",
        "id": "ff4b8352-b778-47a2-908f-4213ad72151e"
    },
    {
        "author": "李咸用",
        "paragraphs": [
            "家國三千里，中宵算去程。",
            "困纔成蝶夢，行不待雞鳴。",
            "馬首搖殘月，鴉羣起古城。",
            "發來經幾堠，村寺遠鐘聲。"
        ],
        "title": "早行",
        "id": "c73f1743-c1e4-4353-973e-933723f4d058"
    },
    {
        "author": "李咸用",
        "paragraphs": [
            "朝作青雲士，暮爲玄夜人。",
            "風燈無定度，露薤亦逡巡。",
            "乘馬驚新塚，書帷擺舊塵。",
            "秪應從此去，何處福生民。"
        ],
        "title": "哭所知",
        "id": "10eb553b-117a-42d3-856a-99e94d376742"
    },
    {
        "author": "李咸用",
        "paragraphs": [
            "雪霽上庭除，爐峰勢轉孤。",
            "略無煙作帶，獨有影沈湖。",
            "冷觸歸鴻急，明凝落照俱。",
            "□□□□□，□□□□□。"
        ],
        "title": "分題雪霽望爐峰",
        "id": "76a4e88d-6f6c-4011-8172-2e1088a2b126"
    },
    {
        "author": "李咸用",
        "paragraphs": [
            "六出凝陰氣，同雲指上天。",
            "結時風乍急，集處霰長先。",
            "草穗翹祥燕，陂樁吐白蓮。",
            "犬狂南陌上，竹醉小池前。",
            "樵徑花黏履，漁舟玉帖舷。",
            "陣經暘谷薄，勢想朔方偏。",
            "樓面光搖錫，籬頭曉列錢。",
            "石苔青鹿臥，殿網素蛾穿。",
            "嘶馬應思塞，蹲烏似爲燕。",
            "童癡爲獸揑，僧愛用茶煎。",
            "念物希周穆，含毫愧惠連。",
            "吟闌餘興逸，還憶剡溪船。"
        ],
        "title": "雪十二韻",
        "id": "9a58eafd-bfd1-4fbf-9c30-e0cb153dadb0"
    },
    {
        "author": "李咸用",
        "paragraphs": [
            "非嶽不言嶽，此山通嶽言。",
            "高人居亂世，幾處滿前軒。",
            "秀作神仙宅，靈爲風雨根。",
            "餘陰鋪楚甸，一柱表吳門。",
            "靜得八公侶，雄臨九子尊。",
            "對猶青熨眼，到必冷凝魂。",
            "勢受重湖讓，形難七澤吞。",
            "黑巖藏晝電，紫霧泛朝暾。",
            "蓮墮寧唯華，玉焚堪小崑。",
            "倒松微發罅，飛瀑遠成痕。",
            "曡見雲容襯，稜收雪氣昏。",
            "裁詩曾困謝，作賦偶無孫。",
            "流礙星光撇，驚衝雁陣翻。",
            "峰奇寒倚劍，泉曲旋如盆。",
            "草短分雛雉，林明露擲猿。",
            "秋楓紅葉散，春石谷雷奔。",
            "月好虎溪路，煙深栗里源。",
            "醉吟長易醒，夢去亦銷煩。",
            "有覺南方重，無疑厚地掀。",
            "輕揚聞舊俗，端用鎮元元。"
        ],
        "tags": [
            "庐山"
        ],
        "title": "廬山",
        "id": "411ff059-1d88-4da8-bf72-efedfefa833f"
    },
    {
        "author": "李咸用",
        "paragraphs": [
            "因閱鄉居景，歸心寸火然。",
            "吾家依碧嶂，小檻枕清川。",
            "遠雨籠孤戍，斜陽隔斷煙。",
            "沙虛遺虎跡，水洑聚蛟涎。",
            "糲麴芟汀蓼，甘茶挈石泉。",
            "霜朝巡栗樹，風夜探漁船。",
            "戲日魚呈腹，翹灘鷺並肩。",
            "碁尋盤石淨，酒傍野花妍。",
            "器以鋤爲利，家惟竹直錢。",
            "飯香同豆熟，湯暖摘松煎。",
            "睡島鳧藏足，攀藤狖凍拳。",
            "淺茅鳴鬬雉，曲枿嘯寒鳶。",
            "秋果𣙁梨澀，晨羞笋蕨鮮。",
            "衣蓑留冷閣，席草種閑田。",
            "椎髻擔餔餉，龐眉識稔年。",
            "嚇鷹芻戴笠，驅犢篠充鞭。",
            "不重官於社，常尊食作天。",
            "谷深青靄蔽，峰迥白雲纏。",
            "每憶關魂夢，長誇表愛憐。",
            "覽君書壁句，誘我率成篇。"
        ],
        "title": "和吳處士題村叟壁",
        "id": "1e32cb5d-fe81-4b60-b4b1-c786cc487cdf"
    },
    {
        "author": "李咸用",
        "paragraphs": [
            "尋常濡翰次，恨不到端溪。",
            "得自新知己，如逢舊解攜。",
            "翫餘輕照乘，謝欲等懸黎。",
            "靜對勝凡客，閑窺憶好題。",
            "媧天補剩石，昆劍切來泥。",
            "著指痕猶濕，停旬水未低。",
            "呵雲潤柱礎，筆彩飲虹霓。",
            "鵒眼工諳謬，羊肝士乍刲。",
            "連澌光比鏡，囚墨膩於䃜。",
            "書信成池黑，吟須到日西。",
            "正誇憂盜竊，將隱怯攀躋。",
            "捧受同交印，矜持過秉珪。",
            "草顛終近旭，嬾癖必無嵇。",
            "用合緣鸚鵡，珍應負會稽。",
            "貞姿還落落，寒韻或淒淒。",
            "風月情相半，煙花思豈迷。",
            "宜從方袋挈，枉把短行批。",
            "淺小金爲斗，泓澄玉作堤。",
            "遇人依我惜，想爾與天齊。",
            "□□□□□，行時秪獨齎。"
        ],
        "title": "謝友生遺端溪硯瓦",
        "id": "b2883592-eaf5-47a2-bd3d-7ded35fda71a"
    },
    {
        "author": "李咸用",
        "paragraphs": [
            "東風吹暖雨，潤下不能休。",
            "古道雲橫白，移時客共愁。",
            "綠沈莎似藻，紅泛葉爲舟。",
            "忽起江湖興，疑鄰畎澮流。",
            "此時無勝會，何處滯奇遊？",
            "陣急如酣戰，點麤成亂漚。",
            "竹因添灑落，松得長颼飀。",
            "花慘閑庭晚，蘭深曲徑幽。",
            "絲牽汀鳥足，線挂嶽猿頭。",
            "天地昏同醉，寰區浩欲浮。",
            "柳眉低帶泣，蒲劍銳初抽。",
            "石燕飜空重，蟲羅綴滴稠。",
            "荷傾蛟淚盡，巖拆電鞭收。",
            "豈直望堯喜，却懷微禹憂。",
            "樹滋堪採菌，磯沒懶垂鈎。",
            "腥覺聞龍氣，寒宜擁豹裘。",
            "名膏那作沴，思稔必通侯。",
            "蚌鷸徒喧競，笙歌罷獻酬。",
            "山川藏秀媚，草木逞調柔。",
            "極目非吾意，行吟獨下樓。"
        ],
        "title": "和殷衙推春霖即事",
        "id": "d1160324-9771-4072-aba9-2d1c31cb3e76"
    },
    {
        "author": "李咸用",
        "paragraphs": [
            "明王獵士猶疎在，巖谷安居最有才。",
            "高虎壯言知鬼伏，葛龍閑臥待時來。",
            "雲藏山色晴還媚，風約溪聲靜又迴。",
            "不獨春光堪醉客，庭除長見好花開。"
        ],
        "title": "題陳將軍別墅",
        "id": "e1eb5b40-1b74-4c68-b5b2-769cf0826dd8"
    },
    {
        "author": "李咸用",
        "paragraphs": [
            "鴻雁哀哀背朔方，餘霞倒影畫瀟湘。",
            "長汀細草愁春浪，古渡寒花倚夕陽。",
            "鬼樹夜分千炬火，漁舟朝巷一蓬霜。",
            "儂家本是持竿者，爲愛明時入帝鄉。"
        ],
        "title": "湘浦有懷",
        "id": "0e4e4190-3c5e-4234-a828-2c8608dfc343"
    },
    {
        "author": "李咸用",
        "paragraphs": [
            "蓮遶閑停柳遶池，蟬吟暮色一枝枝。",
            "未逢皇澤搜遺逸，贏得青山避亂離。",
            "花圃春風邀客醉，茅簷秋雨對僧碁。",
            "樵童牧豎勞相問，巖穴從來出帝師。"
        ],
        "title": "題陳處士山居",
        "id": "7c32eeaf-fa61-44ce-8e59-8487d19e18ea"
    },
    {
        "author": "李咸用",
        "paragraphs": [
            "晚雨霏微思杪秋，不堪才子尚羇遊。",
            "塵隨別騎東西急，波促年華日夜流。",
            "涼月雲開光自遠，古松風在韻難休。",
            "男兒但得功名立，縱是深恩亦易酬。"
        ],
        "title": "和蔣進士秋日",
        "id": "432e8516-22fb-41fa-b79c-5b3e5ce897ef"
    },
    {
        "author": "李咸用",
        "paragraphs": [
            "一葉閑飛斜照裏，江南仲蔚在蓬蒿。",
            "天衢雲險駑駘蹇，月桂風和夢想勞。",
            "遶枕泉聲秋雨細，對門山色古屏高。",
            "此中即是神仙地，引手何妨一釣鼇。"
        ],
        "title": "陳正字山居",
        "id": "eb17d113-a2f4-47aa-bdbd-4b4ff1cadfb6"
    },
    {
        "author": "李咸用",
        "paragraphs": [
            "真宰無私造化均，年年分散月中春。",
            "皆期早躡青雲路，誰肯長爲白社人。",
            "宋國高風休斂翼，聖朝公道易酬身。",
            "大須審固穿楊箭，莫遣參差鬢雪新。"
        ],
        "title": "與劉三禮陳孝廉言志",
        "id": "125cba28-01d4-43f8-b9b1-acdfb4f82e0d"
    },
    {
        "author": "李咸用",
        "paragraphs": [
            "蟾影珪圓湖始波，楚人相別恨偏多。",
            "知君有路昇霄漢，獨我無由出薜蘿。",
            "雖道危時難進取，到逢清世又如何。",
            "誰聽甯戚敲牛角，月落星稀一曲歌。"
        ],
        "title": "秋日送嚴湘侍御歸京",
        "id": "91e5f4da-754c-4268-a8e3-072da60ba37f"
    },
    {
        "author": "李咸用",
        "paragraphs": [
            "雲木沈沈夏亦寒，此中幽隱幾經年。",
            "無多別業供王稅，大半生涯在釣船。",
            "蜀魄呌迴芳草色，鷺鷥飛破夕陽煙。",
            "干戈蝟起能高臥，只箇逍遙是謫仙。"
        ],
        "title": "題王處士山居",
        "id": "74451b27-b85a-4856-b4fe-86f45bbe545f"
    },
    {
        "author": "李咸用",
        "paragraphs": [
            "狂歌狂舞慰風塵，心下多端亦嬾言。",
            "早是亂離輕歲月，誰能愁悴過朝昏。",
            "聖朝公道如長在，賤子謀身自有門。",
            "却愧此時叨厚遇，他年何以報深恩。"
        ],
        "title": "謝所知",
        "id": "64b089aa-cb0f-401b-9aab-2067825e8b52"
    },
    {
        "author": "李咸用",
        "paragraphs": [
            "雲陰慘澹柳陰稀，遊子天涯一望時。",
            "風閃雁行疎又密，地迴江勢急還遲。",
            "榮枯物理終難測，貴賤人生自不知。",
            "未達誰能多歎息，塵埃爭損得男兒。"
        ],
        "title": "秋望",
        "id": "6ae7f452-3573-4dac-8db4-11f0d6c266c0"
    },
    {
        "author": "李咸用",
        "paragraphs": [
            "鼓鼙聲裏尋詩禮，戈戟林間入鎬京。",
            "好事盡從難處得，少年無向易中輕。",
            "也知貴賤皆前定，未見疎慵遂有成。",
            "吾道近來稀後進，善開金口荅公卿。"
        ],
        "title": "送譚孝廉赴舉",
        "id": "9a3d2235-89e3-44f2-bd33-78817a0663f5"
    },
    {
        "author": "李咸用",
        "paragraphs": [
            "大道將窮阮籍哀，紅塵深翳步遲迴。",
            "皇天有意自寒暑，白日無情空往來。",
            "霄漢何年徵賦客，煙花隨處作愁媒。",
            "相逢且快眼前事，莫厭狂歌酒百杯。"
        ],
        "title": "途中逢友人",
        "id": "8d30f3cb-bc81-4c58-a337-ebf6a7a5a038"
    },
    {
        "author": "李咸用",
        "paragraphs": [
            "湘川湘岸兩荒涼，孤雁號空動旅腸。",
            "一棹寒波思范蠡，滿尊醇酒憶陶唐。",
            "年華蒲柳凋衰鬢，身跡萍蓬滯別鄉。",
            "不及東流趨廣漢，臣心日夜與天長。"
        ],
        "title": "和人湘中作",
        "id": "209f6854-65c7-49b4-bd58-4abe2f99bf6f"
    },
    {
        "author": "李咸用",
        "paragraphs": [
            "若說精通事藝長，詞人爭及孝廉郎。",
            "秋螢短焰難盈案，鄰燭餘光不滿行。",
            "鵠箭親疎雖異的，桂花高下一般香。",
            "明時公道還堪信，莫遣錐鋒久在囊。"
        ],
        "title": "贈陳望堯",
        "id": "c10a1168-f269-43a4-98a9-4a809cd207fc"
    },
    {
        "author": "李咸用",
        "paragraphs": [
            "促杼聲繁螢影多，江邊秋興獨難過。",
            "雲遮月桂幾枝恨，煙罩漁舟一曲歌。",
            "難世斯人雖隱遁，明時公道復如何。",
            "陶家壁上精靈物，風雨未來終是梭。"
        ],
        "title": "宿漁家",
        "id": "052aa241-7857-4f7d-bcf4-3f1aac9f5dd4"
    },
    {
        "author": "李咸用",
        "paragraphs": [
            "牢落生涯在水鄉，只思歸去泛滄浪。",
            "秋風螢影隨高柳，夜雨蛬聲上短牆。",
            "百歲易爲成荏苒，丹霄誰肯借梯航。",
            "若教名路無知己，匹馬塵中是自忙。"
        ],
        "title": "旅館秋夕",
        "id": "a82a1a80-0ef8-4327-b909-f7e9a884364d"
    },
    {
        "author": "李咸用",
        "paragraphs": [
            "家在五雲溪畔住，身遊巫峽作閑人。",
            "安車未至柴關外，片玉已藏墳土新。",
            "雖有公卿聞姓字，惜無知己脫風塵。",
            "到頭積善成何事，天地茫茫秋又春。"
        ],
        "title": "悼范攄處士",
        "id": "af3091ce-59cc-44a4-ba92-8673a114b33a"
    },
    {
        "author": "李咸用",
        "paragraphs": [
            "一軸煙花滿口香，諸侯相見肯相忘。",
            "未聞珪璧爲人棄，莫倦江山去路長。",
            "盈耳暮蟬催別騎，數杯浮蟻咽離腸。",
            "眼前多少難甘事，自古男兒當自強。"
        ],
        "title": "送人",
        "id": "7e7c6b03-f6d5-4998-b653-0fc7d31abffd"
    },
    {
        "author": "李咸用",
        "paragraphs": [
            "細雨如塵散暖空，數峰春色在雲中。",
            "須知觸目皆成恨，縱道多文爭那窮。",
            "飛燕有情依舊閣，垂楊無力受東風。",
            "誰能會得乾坤意，九土枯榮自不同。"
        ],
        "title": "春暮途中",
        "id": "b4210c74-a311-49ed-aa4c-6a97d6553958"
    },
    {
        "author": "李咸用",
        "paragraphs": [
            "曉煙輕翠拂簾飛，黃葉飄零弄所思。",
            "正是低摧吾道日，不堪惆悵異鄉時。",
            "家林蛇豕方羣起，宮沼龜龍未有期。",
            "賴有平原憐賤子，滿亭山色借吟詩。"
        ],
        "title": "題陳正字林亭",
        "id": "78793102-a478-4ae8-a447-5f4ce25f846c"
    },
    {
        "author": "李咸用",
        "paragraphs": [
            "柳轉春心梅豔香，相看江上恨何長。",
            "多情流水引歸思，無賴嚴風促別觴。",
            "大抵男兒須振奮，近來時事懶思量。",
            "雲帆高挂一揮手，目送煙霄雁斷行。"
        ],
        "title": "送從兄入京",
        "id": "948c0c60-ff9d-4a6e-a175-26e45d8d1ad1"
    },
    {
        "author": "李咸用",
        "paragraphs": [
            "秋螢一點雨中飛，獨立黃昏思所知。",
            "三島路遙身汩沒，九天風急羽差池。",
            "年華逐浪催霜髪，旅恨和雲拂桂知。",
            "不向故人言此事，異鄉誰更念棲遲。"
        ],
        "title": "秋夕書懷寄所知",
        "id": "a6de302a-f94f-49c4-9955-9259a28a3f68"
    },
    {
        "author": "李咸用",
        "paragraphs": [
            "鶯默平林燕別軒，相逢相笑話生前。",
            "低飛旅恨看霜葉，曲寫歸情向暮川。",
            "在野孤雲終捧日，朝宗高浪本蒙泉。",
            "何勞悵望風雷便，且混魚龍黷武年。"
        ],
        "title": "酬進士秦顒若",
        "id": "bd77f37b-09c8-4862-860c-3454f47799f7"
    },
    {
        "author": "李咸用",
        "paragraphs": [
            "展轉簷前睡不成，一牀山月竹風清。",
            "蟲聲促促催鄉夢，桂影高高挂旅情。",
            "禍福既能知倚伏，行藏爭不要分明。",
            "可憐任永真堅白，淨洗雙眸看太平。"
        ],
        "title": "山中夜坐寄故里友生",
        "id": "c995598e-1fef-45bf-afce-21f495a68375"
    },
    {
        "author": "李咸用",
        "paragraphs": [
            "誰分萬類二儀間，稟性高卑各自然。",
            "野鶴不棲蔥蒨樹，流鶯長喜豔陽天。",
            "李斯溷鼠心應動，莊叟泥龜意已堅。"
        ],
        "title": "物情",
        "id": "0666b456-7af2-4b9e-b1e4-9f5413adbd8f"
    },
    {
        "author": "李咸用",
        "paragraphs": [
            "石家舊地聊登望，寵辱從茲信可驚。",
            "鳥度野花迷錦障，蟬吟古樹想歌聲。",
            "雖將玉貌同時死，却羨蒼頭此日生。",
            "多積黃金買刑戮，千秋成得綠珠名。"
        ],
        "title": "金谷園",
        "id": "69d79950-c3ac-4dd4-bb8e-9faa98b49c6a"
    },
    {
        "author": "李咸用",
        "paragraphs": [
            "手欠東堂桂一枝，家書不敢便言歸。",
            "挂簷晚雨思山閣，拂岸煙嵐憶釣磯。",
            "公道甚平才自薄，丹霄好上力猶微。",
            "誰能借與摶扶勢，萬里飄飄試一飛。"
        ],
        "title": "投所知",
        "id": "7f8e7dbb-8843-4bdd-a96b-cbcb8769342b"
    },
    {
        "author": "李咸用",
        "paragraphs": [
            "螢焰燒心雪眼勞，未逢佳夢見三刀。",
            "他時詎有鹽梅味，今日猶疑腹背毛。",
            "金埒曉羇千里駿，玉輪寒養一枝高。",
            "誰能終歲搖頳尾，唯唯洋洋向碧濤。"
        ],
        "title": "贈友弟",
        "id": "3ad50331-066f-4bbc-bb4e-8c4e3e2ea3fe"
    },
    {
        "author": "李咸用",
        "paragraphs": [
            "故人不見五春風，異地相逢嶽影中。",
            "舊業久拋耕釣侶，新聞多說戰爭功。",
            "生民有恨將誰訴，花木無情秪自紅。",
            "莫把少年愁過日，一尊須對夕陽空。"
        ],
        "title": "春日喜逢鄉人劉松",
        "id": "cc6847e2-8cbc-4c4e-a033-6a8b5b3a1859"
    },
    {
        "author": "李咸用",
        "paragraphs": [
            "嶽麓雲深麥雨秋，滿傾杯酒對湘流。",
            "沙邊細柳牽行色，水面輕煙畫別愁。",
            "敢待傅巖成好夢，任從磻石挂纖鈎。",
            "鏡機沖漠非吾事，自要青雲識五侯。"
        ],
        "title": "夏日別余秀才",
        "id": "efe38507-b079-4ba5-8d9a-bcb354b8f997"
    },
    {
        "author": "李咸用",
        "paragraphs": [
            "菊花山在碧江東，冷酒清吟興莫窮。",
            "四十三年秋裏過，幾多般事亂來空。",
            "雖驚故國音書絕，猶喜新知語笑同。",
            "竟日開門無客至，笛聲迢逓夕陽中。"
        ],
        "title": "廬陵九日",
        "id": "41baaaab-186e-4e02-a509-04a280ff65ac"
    },
    {
        "author": "李咸用",
        "paragraphs": [
            "一從張野臥雲林，勝概誰人更解尋。",
            "黃鳥不能言往事，白蓮虛發至如今。",
            "年年上國榮華夢，世世高流水石心。",
            "始欲共君重悵望，紫霄峰外日沈沈。"
        ],
        "title": "和人遊東林",
        "id": "3b12b807-49a5-40b3-9490-96ac981e87d3"
    },
    {
        "author": "李咸用",
        "paragraphs": [
            "秋山入望已無塵，況得閑遊謝事頻。",
            "問著盡能言祖祖，見時應不是真真。",
            "添瓶野水遮還急，伴塔幽花落又新。",
            "自笑未曾同逸步，終非宗炳社中人。"
        ],
        "title": "和彭進士秋日遊靖居山寺",
        "id": "e6587eda-dc75-4044-b031-3126116ac0f6"
    },
    {
        "author": "李咸用",
        "paragraphs": [
            "人生誰肯便甘休，遇酒逢花且共遊。",
            "若向雲衢陪驥尾，直須天畔落旄頭。",
            "三編大雅曾關興，一冊南華旋解憂。",
            "四海英雄多獨斷，不知何者是長籌。"
        ],
        "title": "和彭進士感懷",
        "id": "2ec90340-a1fe-4c02-9fc7-bf06b5767c08"
    },
    {
        "author": "李咸用",
        "paragraphs": [
            "鄰並無非樵釣者，莊生物論宛然齊。",
            "雨中寒樹愁鴟立，江上殘陽瘦馬嘶。",
            "說與衆傭同版築，呂將羣叟共磻溪。",
            "覆巢破卵方堪懼，取次梧桐鳳且棲。"
        ],
        "title": "寄題從兄坤載村居",
        "id": "d19a4463-4990-490a-bc1c-320be0d652ac"
    },
    {
        "author": "李咸用",
        "paragraphs": [
            "秋風昨夜滿瀟湘，衰柳殘蟬思客腸。",
            "早是亂來無勝事，更堪江上揖離觴。",
            "澄潭躍鯉搖輕浪，落日飛鳧趁遠檣。",
            "漁父不須探去意，一枝春褭月中央。"
        ],
        "title": "送黃賓于赴舉",
        "id": "28ea38b1-4bf1-4852-a60f-2e62bb278139"
    },
    {
        "author": "李咸用",
        "paragraphs": [
            "垂楊煙薄井梧空，千里遊人駐斷蓬。",
            "志意不因多事改，鬢毛難與別時同。",
            "鶯遷猶待銷冰日，鵬起還思動海風。",
            "窮達他年如賦命，且陶真性一杯中。"
        ],
        "title": "冬日喜逢吳價",
        "id": "1bcb0fee-a4f0-4119-a840-44912947fdca"
    },
    {
        "author": "李咸用",
        "paragraphs": [
            "壓破嵐光半畝餘，竹軒蘭砌共清虛。",
            "泉經小檻聲長急，月過修篁影旋疎。",
            "溪鳥時時窺戶牖，山雲往往宿庭除。",
            "干戈謾道因天意，渭水高人自釣魚。"
        ],
        "title": "題劉處士居",
        "id": "76721884-eab0-4a51-899a-619a410b0fdd"
    },
    {
        "author": "李咸用",
        "paragraphs": [
            "蟠桃一別幾千春，謫下人間作至人。",
            "塵外煙霞吟不盡，鼎中龍虎伏初馴。",
            "除存紫府無他意，終向青冥舉此身。",
            "辭我麻姑山畔去，蔡經蹤跡必相親。"
        ],
        "title": "送李尊師歸臨川",
        "id": "bab6d601-d98b-465f-bed6-95de6d2bfbe9"
    },
    {
        "author": "李咸用",
        "paragraphs": [
            "西望長安路幾千，遲回不爲別家難。",
            "酌量才地心雖動，點檢囊裝意又闌。",
            "自是遠人多蹇滯，近來仙牓半孤寒。",
            "嘶風重訴牽鹽恥，伯樂何妨轉眼看。"
        ],
        "title": "投知",
        "id": "90a7228c-0203-469d-a757-f79899f4a0ba"
    },
    {
        "author": "李咸用",
        "paragraphs": [
            "謝寄精專一捻香，勸予朝禮仕虛皇。",
            "須知十極皆臣妾，豈止遺生奉混茫。",
            "空挂黃衣寧續壽，曾聞玄教在知常。",
            "但居平易俟天命，便是長生不死鄉。"
        ],
        "title": "吳處士寄香兼勸入道",
        "id": "d3985cfe-ee56-4b06-bd3c-310d5ee11bb3"
    },
    {
        "author": "李咸用",
        "paragraphs": [
            "如繰如織暮㗀㗀，應節催年使我愁。",
            "行客語停孤店月，高人夢斷一牀秋。",
            "風低蘚徑疑偏急，雨咽槐亭得暫休。",
            "須付畫堂蘭燭畔，歌懷醉耳兩悠悠。"
        ],
        "title": "草蟲",
        "id": "9a398735-4aa0-493a-b09d-5f9f1105fe4b"
    },
    {
        "author": "李咸用",
        "paragraphs": [
            "日近煙饒還有意，東垣西掖幾千株。",
            "牽仍別恨知難盡，誇衒春光恐更無。",
            "解引人情長婉約，巧隨風勢強盤紆。",
            "天應繡出繁華景，處處茸絲惹路衢。"
        ],
        "title": "詠柳",
        "id": "da3cefc6-f2e8-4f56-ad36-7f1de6437964"
    },
    {
        "author": "李咸用",
        "paragraphs": [
            "曾將俎豆爲兒戲，爭奈干戈阻素心。",
            "遁去不同秦客逐，病來還作越人吟。",
            "名流古集典衣買，僻寺奇花貰酒尋。",
            "從道趣時身計拙，如非所好肯開襟。"
        ],
        "title": "寄所知",
        "id": "0fac2f86-3808-453b-803b-3f5d3e2722f7"
    },
    {
        "author": "李咸用",
        "paragraphs": [
            "上帝無私意甚微，欲教霖雨更光輝。",
            "也知出處花相似，可到貧家影便稀。",
            "雲漢風多銀浪濺，崑山火後玉灰飛。",
            "高樓四望吟魂斂，却憶明皇月殿歸。"
        ],
        "title": "雪",
        "id": "9b71846e-8e13-439b-b1aa-7580b8b9f9fa"
    },
    {
        "author": "李咸用",
        "paragraphs": [
            "茫茫天意爲誰留，深染夭桃備勝遊。",
            "未醉已知醒後憶，欲開先爲落時愁。",
            "癡蛾亂撲燈難滅，躍鯉傍驚電不收。",
            "何事梨花空似雪，也稱春色是悠悠。"
        ],
        "title": "緋桃花",
        "id": "36d2231e-be26-4876-b0ef-13c830e97c3b"
    },
    {
        "author": "李咸用",
        "paragraphs": [
            "蘭摧菊暗不勝秋，倚著高樓思莫收。",
            "六代風光無問處，九條煙水但凝愁。",
            "誰能百歲長閑去，秪箇孤帆豈自由。",
            "欲學仲宣知是否，臂弓腰劍逐時流。"
        ],
        "title": "同友人秋日登庾樓",
        "id": "6644c8b3-782a-4a91-8b9e-1eac1cb6f12c"
    },
    {
        "author": "李咸用",
        "paragraphs": [
            "輕輕玉疊向風加，襟袖誰能認六葩。",
            "高岫人迷千尺布，平林天與一般花。",
            "橫空絡繹雲遺屑，撲浪翩聯蝶寄槎。"
        ],
        "title": "和人詠雪",
        "id": "4f48e71d-3783-4c0c-a66c-450dea55d1d4"
    },
    {
        "author": "李咸用",
        "paragraphs": [
            "爲儒自愧已多年，文賦歌詩路不專。",
            "肯信披沙難見寶，只憐苫草易成編。",
            "燕昭寤寐常求駿，郭隗尋思未是賢。",
            "且固初心希一試，箭穿正鵠豈無緣。"
        ],
        "title": "和友人喜相遇十首 一",
        "id": "2515bdbf-6c1a-4c24-b5e3-7ff748c8637d"
    },
    {
        "author": "李咸用",
        "paragraphs": [
            "揣情摩意已無功，只把篇章助國風。",
            "宋玉謾誇雲雨會，謝連寧許夢魂通。",
            "愁成旅鬢千絲亂，吟得寒缸短焰終。",
            "難世好居郊野地，出門常喜與人同。"
        ],
        "title": "和友人喜相遇十首 二",
        "id": "97fc5305-98c0-47b7-9f79-dc04792bd816"
    },
    {
        "author": "李咸用",
        "paragraphs": [
            "惠子休驚學五車，沛公方起斬長蛇。",
            "六雄互欲吞諸國，四海終須作一家。",
            "自古經綸成世務，暫時朱綠比朝霞。",
            "人生心口宜相副，莫使堯階草勢斜。"
        ],
        "title": "和友人喜相遇十首 三",
        "id": "2f35ca8f-b01e-41f8-b894-b19abf0e5179"
    },
    {
        "author": "李咸用",
        "paragraphs": [
            "不傍江煙訪所思，更應無處展愁眉。",
            "數杯竹閣花殘酒，一局松窗日午碁。",
            "多病却疑天與便，自愚潛喜衆相欺。",
            "非窮非達非高尚，冷笑行藏秪獨知。"
        ],
        "title": "和友人喜相遇十首 四",
        "id": "5d6a37a7-f911-4c0a-b6d2-bba42aa374d8"
    },
    {
        "author": "李咸用",
        "paragraphs": [
            "閑吟閑坐道相應，遠想南華亦自矜。",
            "拋擲家鄉輕似夢，尋常心地冷於僧。",
            "和羹使用非胥靡，憶鱠言詞小季鷹。",
            "唯仗十篇金玉韻，此中高旨莫階升。"
        ],
        "title": "和友人喜相遇十首 五",
        "id": "0d5a26cf-e3e6-48e9-9167-8ae2e35ca957"
    },
    {
        "author": "李咸用",
        "paragraphs": [
            "已向丘門老此軀，可堪空作小人儒。",
            "吟中景象千般有，書外囊裝一物無。",
            "潤屋必能知早散，輝山應是不輕沽。",
            "短衣寧倦重修謁，誰識高陽舊酒徒。"
        ],
        "title": "和友人喜相遇十首 六",
        "id": "b34f8cde-a7c4-4ea5-b692-f75855cb5511"
    },
    {
        "author": "李咸用",
        "paragraphs": [
            "松桂寒多衆木分，輕浮如葉自紛紜。",
            "韶咸古曲教誰愛，山水清音喜獨聞。",
            "上國共知傳大寶，舊交寧復在青雲。",
            "相逢莫厭杯中酒，同醉同醒秪有君。"
        ],
        "title": "和友人喜相遇十首 七",
        "id": "3a234084-1e40-48d2-972c-da2c28c09dba"
    },
    {
        "author": "李咸用",
        "paragraphs": [
            "還淳反朴已難期，依德依仁敢暫違。",
            "寡欲自應剛正立，無私翻覺友朋稀。",
            "旄頭影莫侵黃道，傅說星終近紫微。",
            "年紀少他蘧伯玉，幸因多難早知非。"
        ],
        "title": "和友人喜相遇十首 八",
        "id": "1b0319d5-b430-485e-86f9-a959e3d01e91"
    },
    {
        "author": "李咸用",
        "paragraphs": [
            "麻衣未識帝城塵，四十爲儒是病身。",
            "有恨不關銜國恥，無愁直爲倚家貧。",
            "齊輕東海二高士，漢重商山四老人。",
            "一種愛閑閑不得，混時行止却應真。"
        ],
        "title": "和友人喜相遇十首 九",
        "id": "9205aa66-906c-48fe-8f50-c297bc508283"
    },
    {
        "author": "李咸用",
        "paragraphs": [
            "任說天長海影沈，友朋情比未爲深。",
            "唯應樂處無虛日，大半危時得道心。",
            "命達夭殤同白首，價高甎瓦即黃金。",
            "他年有要玄珠者，赤水縈紆試一尋。"
        ],
        "title": "和友人喜相遇十首 十",
        "id": "de117886-eef6-490e-bb04-4eb0e1d58232"
    },
    {
        "author": "李咸用",
        "paragraphs": [
            "生身便在亂離間，遇柳尋花作麽看。",
            "老去轉諳無是事，本來何處有多般。",
            "長憐蠛蠓能隨暖，獨笑梧桐不耐寒。",
            "覆載我徒爭會得，大鵬飛尚未知寬。"
        ],
        "title": "依韻修睦上人山居十首 一",
        "id": "67c7423b-14be-44f2-bddc-bfa358422cea"
    },
    {
        "author": "李咸用",
        "paragraphs": [
            "雲泉日日長松寺，絲管年年細柳營。",
            "靜躁殊途知自識，榮枯一貫亦何爭。",
            "道傍病樹人從老，溪上新苔我獨行。",
            "若見淨名居士語，逍遙全不讓莊生。"
        ],
        "title": "依韻修睦上人山居十首 二",
        "id": "cee945d0-c713-442f-b914-123d6ec0dd6b"
    },
    {
        "author": "李咸用",
        "paragraphs": [
            "莫言天道終難定，須信人心盡自輕。",
            "宣室三千雖有恨，成周八百豈無情。",
            "栢緣執性長時瘦，梅爲多知兩番生。",
            "不是不同明主意，嬾將脣舌與齊烹。"
        ],
        "title": "依韻修睦上人山居十首 三",
        "id": "479b6c5c-d1f0-4d28-a6f6-772e1c275ea7"
    },
    {
        "author": "李咸用",
        "paragraphs": [
            "不論軒冕及漁樵，性與情違漸漸遙。",
            "季子禍從憐富貴，顏生道在樂簞瓢。",
            "清閑自可齊三壽，忿恨還須戒一朝。",
            "好學堯民偎舜日，短裁孤竹理雲韶。"
        ],
        "title": "依韻修睦上人山居十首 四",
        "id": "bf4843e4-1757-4ca8-a9f8-20e43aa297dc"
    },
    {
        "author": "李咸用",
        "paragraphs": [
            "春風春雨一何頻，望極空江覺損神。",
            "鶯有來由重入谷，柳無情緒強依人。",
            "漢庭謁者休言事，魯國諸生莫問津。",
            "賴是水鄉樗櫟賤，滿爐紅焰且相親。"
        ],
        "title": "依韻修睦上人山居十首 五",
        "id": "9ad8e520-0ef3-4eca-8a5c-5792a9133a72"
    },
    {
        "author": "李咸用",
        "paragraphs": [
            "三十年來要自觀，履春冰恐未爲難。",
            "自於南國同埋劍，誰向東門便挂冠。",
            "早是人情飛絮薄，可堪時令太行寒。",
            "多慙幸住匡山下，偷得穠嵐坐臥看。"
        ],
        "tags": [
            "庐山"
        ],
        "title": "依韻修睦上人山居十首 六",
        "id": "eefbb5ce-bebf-48bf-b2bb-9a9b0079e8f1"
    },
    {
        "author": "李咸用",
        "paragraphs": [
            "畹蘭未必因香折，湖象多應爲齒焚。",
            "兼濟直饒同巨楫，自由何似學孤雲。",
            "秋深櫟菌樵來得，木末山鼯夢斷聞。",
            "閑凭竹軒游子過，替他愁見日西曛。"
        ],
        "title": "依韻修睦上人山居十首 七",
        "id": "38e2f261-c0dd-47f2-90d3-e24d8f8f343e"
    },
    {
        "author": "李咸用",
        "paragraphs": [
            "何事深山嘯復歌，短弓長劍不如他。",
            "且圖青史垂名穩，從道前賢自滯多。",
            "𩿪鷃敢辭栖短棘，鳳凰猶解怯高羅。",
            "人生若得逢堯舜，便是巢由亦易過。"
        ],
        "title": "依韻修睦上人山居十首 八",
        "id": "afc30e28-7c46-4501-abc6-33696c4e9501"
    },
    {
        "author": "李咸用",
        "paragraphs": [
            "太玄太易小窗明，古義尋來醉復醒。",
            "西伯縱逢頭已白，步兵如在眼應青。",
            "寒猿斷後雲爲檻，宿鳥驚時月滿庭。",
            "此景得閑閑去得，人間無事不曾經。"
        ],
        "title": "依韻修睦上人山居十首 九",
        "id": "aa7d5892-194f-45cf-936b-2f0134466487"
    },
    {
        "author": "李咸用",
        "paragraphs": [
            "壯氣雖同德不同，項王何似王江東。",
            "鄉歌寂寂荒丘月，漁艇年年古渡風。",
            "難世斯人猶不達，此時吾道豈能通。",
            "吟君十首山中作，方覺多端總是空。"
        ],
        "title": "依韻修睦上人山居十首 十",
        "id": "3e867cb6-829b-4db8-bf67-757197a5547b"
    },
    {
        "author": "李咸用",
        "paragraphs": [
            "春雨三更洗物華，亂和絲竹響豪家。",
            "滴繁知在長條柳，點重愁看破朵花。",
            "簷靜尚疑兼霧細，燈搖應是逐風斜。",
            "此時童叟渾無夢，爲喜流膏潤穀芽。"
        ],
        "title": "同友生春夜闻雨",
        "id": "38d0b6eb-1aa5-48c2-9b0c-e1df8846aa61"
    },
    {
        "author": "李咸用",
        "paragraphs": [
            "若比衆芳應有在，難同上品是中春。",
            "牡丹爲性疎南國，朱槿操心不滿旬。",
            "留得却緣真達者，見來寧作獨醒人。",
            "鶴林太盛今空地，莫放枝條出四鄰。"
        ],
        "title": "同友生题僧院杜鹃花",
        "id": "569a716c-63e8-4db7-bb8d-dcad39b28a79"
    },
    {
        "author": "李咸用",
        "paragraphs": [
            "周迴勝異似仙鄉，稍減愁人日月長。",
            "幕繞虛簷高岫色，鏡臨危檻小池光。",
            "絲垂楊柳當風軟，玉折含桃倚徑香。",
            "南北近來多少事，數聲橫笛怨斜陽。"
        ],
        "title": "春日題陈正字林亭",
        "id": "81809a97-7b71-43d9-b357-b31cf5547b1d"
    },
    {
        "author": "李咸用",
        "paragraphs": [
            "巖風愛日淚闌干，去住情途各萬端。",
            "世亂敢言離別易，時清猶道路行難。",
            "舟維晚雨湘川暗，袖拂晴嵐峴首寒。",
            "見說滿朝親友在，肯教憔悴出長安。"
        ],
        "title": "送河南韋主簿歸京",
        "id": "f05788dd-f54b-4f13-8d9c-5047582c056d"
    },
    {
        "author": "李咸用",
        "paragraphs": [
            "漢武秦皇漫苦辛，那思俗骨本含真。",
            "不知流水潛催老，未悟三山也是塵。",
            "牢落沙丘終古恨，寂寥函谷萬年春。",
            "長生客待仙桃餌，月裏嬋娟笑煞人。"
        ],
        "title": "喻道",
        "id": "b32e2b62-59de-4268-99de-e4e54adc0082"
    },
    {
        "author": "李咸用",
        "paragraphs": [
            "一簇煙霞榮辱外，秋山留得傍簷楹。",
            "朝鐘暮鼓不到耳，明月孤雲長挂情。",
            "世上路岐何繚繞，水邊蓑笠稱平生。",
            "尋思阮籍當時意，豈是途窮泣利名。"
        ],
        "title": "山中",
        "id": "cc190344-6143-4e56-ada7-38a2fa786587"
    },
    {
        "author": "李咸用",
        "paragraphs": [
            "病隨支遁偶行行，正見榴花獨滿庭。",
            "瘦竹成林人不看，却應著得強青青。"
        ],
        "title": "同玄昶上人觀山榴",
        "id": "49b15831-23fa-46b2-bf4c-3491f3cae37a"
    },
    {
        "author": "李咸用",
        "paragraphs": [
            "一拜虬髭便受恩，宮門細柳五搖春。",
            "男兒自古多離別，嬾對英雄淚滿巾。"
        ],
        "title": "別李將軍",
        "id": "60f8f9bd-f65a-41ef-a1f8-63b87bab7e5c"
    },
    {
        "author": "李咸用",
        "paragraphs": [
            "錦翅朱冠驚四鄰，稻粱恩重職司晨。",
            "不知下土兵難戢，但報明時向國人。"
        ],
        "title": "早雞",
        "id": "95cc2ecb-9577-425b-9684-c0f7295433f3"
    },
    {
        "author": "李咸用",
        "paragraphs": [
            "北吹微微動旅情，不堪分手在平明。",
            "寒雞不待東方曙，喚起征人蹋月行。"
        ],
        "title": "別友",
        "id": "1855f407-6e57-422e-961a-101e4afefbf3"
    },
    {
        "author": "胡曾",
        "paragraphs": [
            "辭天出塞陣雲空，霧捲霞開萬里通。",
            "親受虎符安宇宙，誓將龍劍定英雄。",
            "殘霜敢冒高懸日，秋葉爭禁大段風。",
            "爲報南蠻須屏跡，不同蜀將武侯功。"
        ],
        "title": "草檄荅南蠻有詠",
        "id": "6c9ae0a4-2abb-464c-b83d-37cc48e06f4e"
    },
    {
        "author": "胡曾",
        "paragraphs": [
            "二年寒食住京華，寓目春風萬萬家。",
            "金絡馬銜原上草，玉顏人折路傍花。",
            "軒車競出紅塵合，冠蓋爭回白日斜。",
            "誰念都門兩行淚，故園寥落在長沙。"
        ],
        "title": "寒食都門作",
        "id": "cae41726-a7fd-4584-8f16-0b4e6c3b56dc"
    },
    {
        "author": "胡曾",
        "paragraphs": [
            "阿嬌初失漢皇恩，舊賜羅衣亦罷薰。",
            "倚枕夜悲金屋雨，卷簾朝泣玉樓雲。",
            "宮前葉落鴛鴦瓦，架上塵生翡翠裙。",
            "龍騎不巡時漸久，長門空掩綠苔紋。"
        ],
        "title": "薄命妾",
        "id": "bc1674ca-58bd-4777-aadf-5f95fa66024d"
    },
    {
        "author": "胡曾",
        "paragraphs": [
            "玉關一自有氛埃，年少從軍竟未回。",
            "門外塵凝張樂榭，水邊香滅按歌臺。",
            "窗殘夜月人何處，簾卷春風燕復來。",
            "萬里寂寥音信絕，寸心爭忍不成灰。"
        ],
        "title": "獨不見",
        "id": "35e79af8-d41e-4ad4-949c-83f851a13447"
    },
    {
        "author": "胡曾",
        "paragraphs": [
            "交河冰薄日遲遲，漢將思家感別離。",
            "塞北草生蘇武泣，隴西雲起李陵悲。",
            "曉侵雉堞烏先覺，春入關山雁獨知。",
            "何處疲兵心最苦，夕陽樓上笛聲時。"
        ],
        "title": "交河塞下曲",
        "id": "c0bd863f-b9ef-4cfa-bd67-f67b817fd7c4"
    },
    {
        "author": "胡曾",
        "paragraphs": [
            "自從車馬出門朝，便入空房守寂寥。",
            "玉枕夜殘魚信絕，金鈿秋盡雁書遙。",
            "臉邊楚雨臨風落，頭上春雲向日銷。",
            "芳草又衰還不至，碧天霜冷轉無憀。"
        ],
        "title": "車遙遙",
        "id": "45f4448e-7f26-41ff-a75f-91dfbdd58c04"
    },
    {
        "author": "胡曾",
        "paragraphs": [
            "半床秋月一聲雞，萬里行人費馬蹄。",
            "青野霧銷凝晉洞，碧山煙散避秦溪。",
            "樓臺稍辨烏城外，更漏微聞鶴柱西。",
            "已是大仙憐後進，不應來向武陵迷。"
        ],
        "title": "早發潛水驛謁郎中員外",
        "id": "1dc9c736-e1a5-45f3-acc2-159d869223c8"
    },
    {
        "author": "胡曾",
        "paragraphs": [
            "不媿人間萬戶侯，子孫相繼老扁舟。",
            "往來南越諳鮫室，生長東吳識蜃樓。",
            "自爲釣竿能遣悶，不因萱草解銷憂。",
            "羨君獨得逃名趣，身外無機任白頭。"
        ],
        "title": "贈漁者",
        "id": "9d7c0f89-a723-4026-bdde-23983426ad0a"
    },
    {
        "author": "胡曾",
        "paragraphs": [
            "乘船浮鷁下韶水，絕境方知在嶺南。",
            "薜荔雨餘山自黛，蒹葭煙盡島如藍。",
            "旦遊蕭帝新松寺，夜宿嫦娥桂影潭。",
            "不爲篋中書未獻，便來茲地結茅庵。"
        ],
        "title": "自嶺下泛鷁到清遠峽作",
        "id": "5cd000a6-22f5-4b17-8fd7-7e4b2b27bc9c"
    },
    {
        "author": "胡曾",
        "paragraphs": [
            "共說生前國步難，山川龍戰血漫漫。",
            "交鋒魏帝旌旂退，委任君王社稷安。",
            "庭際雨餘春草長，廟前風起晚光殘。",
            "功勳碑碣今何在，不得當時一字看。"
        ],
        "title": "題周瑜將軍廟",
        "id": "86a6d290-78c5-49da-afa7-0f7790b20f52"
    },
    {
        "author": "胡曾",
        "paragraphs": [
            "爭帝圖王勢已傾，八千兵散楚歌聲。",
            "烏江不是無船渡，耻向東吳再起兵。"
        ],
        "title": "詠史詩 烏江",
        "id": "9be03bf0-0236-475b-a9ce-6d39fd2a36c3"
    },
    {
        "author": "胡曾",
        "paragraphs": [
            "茫茫衰草沒章華，因笑靈王昔好奢。",
            "臺土未乾簫管絕，可憐身死野人家。"
        ],
        "title": "詠史詩 章華臺",
        "id": "ba01bb4b-8467-47d4-889a-052a319dfa36"
    },
    {
        "author": "胡曾",
        "paragraphs": [
            "楚王辛苦戰無功，國破城荒霸業空。",
            "唯有青春花上露，至今猶泣細腰宮。"
        ],
        "title": "詠史詩 細腰宮",
        "id": "d6127d65-19b9-491b-9107-11a56b13b928"
    },
    {
        "author": "胡曾",
        "paragraphs": [
            "馮翊南邊宿霧開，行人一步一裴回。",
            "誰知此地凋殘柳，盡是高歡敗後栽。"
        ],
        "title": "詠史詩 沙苑",
        "id": "1ec71d17-e6ad-4c45-b571-5134d4e7458e"
    },
    {
        "author": "胡曾",
        "paragraphs": [
            "古郢雲開白雪樓，漢江還遶石城流。",
            "何人知道寥天月，曾向朱門送莫愁。"
        ],
        "title": "詠史詩 石城",
        "id": "b8c5e1c1-f4c3-4692-b44f-e5a116afdb19"
    },
    {
        "author": "胡曾",
        "paragraphs": [
            "抱玉巖前桂葉稠，碧谿寒水至今流。",
            "空山落日猨聲呌，疑是荆人哭未休。"
        ],
        "title": "詠史詩 荆山",
        "id": "7dd73032-2ef8-48c8-93e8-8b3326a017cc"
    },
    {
        "author": "胡曾",
        "paragraphs": [
            "楚國城池颯已空，陽臺雲雨過無蹤。",
            "何人更有襄王夢，寂寂巫山十二重。"
        ],
        "title": "詠史詩 陽臺",
        "id": "2eda8769-bf1a-4258-9ca5-99376201d334"
    },
    {
        "author": "胡曾",
        "paragraphs": [
            "漠漠平沙際碧天，問人云此是居延。",
            "停驂一顧猶魂斷，蘇武爭禁十九年。"
        ],
        "title": "詠史詩 居延",
        "id": "046d4c27-7171-4f85-88e7-5923a7808afa"
    },
    {
        "author": "胡曾",
        "paragraphs": [
            "漢高辛苦事干戈，帝業興隆俊傑多。",
            "猶恨四方無壯士，還鄉悲唱大風歌。"
        ],
        "title": "詠史詩 沛宮",
        "id": "2ae5a7a4-e02b-443c-b050-0ab1a7d3a7a2"
    },
    {
        "author": "胡曾",
        "paragraphs": [
            "一自佳人墜玉樓，繁華東逐洛河流。",
            "唯餘金谷園中樹，殘日蟬聲送客愁。"
        ],
        "title": "詠史詩 金谷園",
        "id": "cd524620-da2e-4fab-ba67-458663653482"
    },
    {
        "author": "胡曾",
        "paragraphs": [
            "虞舜南捐萬乘君，靈妃揮涕竹成紋。",
            "不知精魄遊何處，落日瀟湘空白雲。"
        ],
        "title": "詠史詩 湘川",
        "id": "0a0dd46d-7850-4a95-8605-1afe728da203"
    },
    {
        "author": "胡曾",
        "paragraphs": [
            "六龍冉冉驟朝昏，魏國賢才杳不存。",
            "唯有侯嬴在時月，夜來空自照夷門。"
        ],
        "title": "詠史詩 夷門",
        "id": "5b5d6e31-5080-4f0c-a097-8c52005bf87c"
    },
    {
        "author": "胡曾",
        "paragraphs": [
            "北乘羸馬到燕然，此地何人復禮賢。",
            "若問昭王無處所，黃金臺上草連天。"
        ],
        "title": "詠史詩 黃金臺",
        "id": "bc59a6ad-308e-4feb-a73f-2bfbb85b3604"
    },
    {
        "author": "胡曾",
        "paragraphs": [
            "夷陵城闕倚朝雲，戰敗秦師縱火焚。",
            "何事三千珠履客，不能西禦武安君。"
        ],
        "title": "詠史詩 夷陵",
        "id": "1f797a4d-cb71-443e-80c7-ab7b7e894872"
    },
    {
        "author": "胡曾",
        "paragraphs": [
            "漢江一帶碧流長，兩岸春風起綠楊。",
            "借問膠船何處沒，欲停蘭棹祀昭王。"
        ],
        "title": "詠史詩 漢江",
        "id": "1b462661-1e9a-4410-a99b-0203bb4cfef6"
    },
    {
        "author": "胡曾",
        "paragraphs": [
            "有虞龍駕不西還，空委簫韶洞壑間。",
            "無計得知陵寢處，愁雲長滿九疑山。"
        ],
        "title": "詠史詩 蒼梧",
        "id": "3e6792ae-a52f-45cd-b353-42d032fc2f8c"
    },
    {
        "author": "胡曾",
        "paragraphs": [
            "陳國機權未可涯，如何後主恣嬌奢。",
            "不知即入宮中井，猶自聽吹玉樹花。"
        ],
        "title": "詠史詩 陳宮",
        "id": "3b7679ae-244f-4bf8-b15e-eca75faf6412"
    },
    {
        "author": "胡曾",
        "paragraphs": [
            "世亂英雄百戰餘，孔明方此樂耕鋤。",
            "蜀王不自垂三顧，爭得先生出舊廬。"
        ],
        "title": "詠史詩 南陽",
        "id": "bfda82d8-3c7d-4443-b1be-3959502a3c96"
    },
    {
        "author": "胡曾",
        "paragraphs": [
            "即墨門開縱火牛，燕師營裏血波流。",
            "固存不得田單術，齊國尋成一土丘。"
        ],
        "title": "詠史詩 即墨",
        "id": "efc4b508-61ba-43fc-a974-c41536dbf42f"
    },
    {
        "author": "胡曾",
        "paragraphs": [
            "岸草青青渭水流，子牙曾此獨垂鉤。",
            "當時未入非熊兆，幾向斜陽歎白頭。"
        ],
        "title": "詠史詩 渭濱",
        "id": "7a42e6e5-775f-4fca-ae01-84839c5aa756"
    },
    {
        "author": "胡曾",
        "paragraphs": [
            "東上高山望五湖，雪濤煙浪起天隅。",
            "不知范蠡乘舟後，更有功臣繼踵無。"
        ],
        "title": "詠史詩 五湖",
        "id": "c53cdcc4-2c29-435c-886f-6b6c7d4f644a"
    },
    {
        "author": "胡曾",
        "paragraphs": [
            "一旦秦皇馬角生，燕丹歸北送荆卿。",
            "行人欲識無窮恨，聽取東流易水聲。"
        ],
        "title": "詠史詩 易水",
        "id": "11c5e9ca-8713-46c7-9ed8-98371093cfee"
    },
    {
        "author": "胡曾",
        "paragraphs": [
            "長平瓦震武安初，趙卒俄成戲鼎魚。",
            "四十萬人俱下世，元戎何用讀兵書。"
        ],
        "title": "詠史詩 長平",
        "id": "c6176dd3-1bdd-4031-99a1-0771c1baf7b4"
    },
    {
        "author": "胡曾",
        "paragraphs": [
            "月滿西園夜未央，金風不動鄴天涼。",
            "高情公子多秋興，更領詩人入醉鄉。"
        ],
        "title": "詠史詩 西園",
        "id": "cc265090-847e-4105-9fa3-5e40a93c715f"
    },
    {
        "author": "胡曾",
        "paragraphs": [
            "江上南風起白蘋，長沙城郭異咸秦。",
            "故鄉猶自嫌卑濕，何況當時賦鵩人。"
        ],
        "title": "詠史詩 長沙",
        "id": "3770b0be-76b9-4d44-8507-9acf8a4afdce"
    },
    {
        "author": "胡曾",
        "paragraphs": [
            "廟算張良獨有餘，少年逃難下邳初。",
            "逡巡不進泥中履，爭得先生一卷書。"
        ],
        "title": "詠史詩 圯橋",
        "id": "8731b138-40af-4c4c-9d09-89877e623c35"
    },
    {
        "author": "胡曾",
        "paragraphs": [
            "魏武龍輿逐逝波，高臺空按望陵歌。",
            "遏雲聲絕悲風起，翻向樽前泣翠娥。"
        ],
        "title": "詠史詩 銅雀臺",
        "id": "e5678df7-03fd-4d0c-a29e-5d5378e95963"
    },
    {
        "author": "胡曾",
        "paragraphs": [
            "石頭城下浪崔嵬，風起聲疑出地雷。",
            "何事苻堅太相小，欲投鞭策過江來。"
        ],
        "title": "詠史詩 東晉",
        "id": "6131b4bf-3c7f-4da0-b872-e1ad4706c52c"
    },
    {
        "author": "胡曾",
        "paragraphs": [
            "子胥今日委東流，吳國明朝亦古丘。",
            "大笑夫差諸將相，更無人解守蘇州。"
        ],
        "title": "詠史詩 吳江",
        "id": "5870b733-feec-4089-88ff-de4492b1088b"
    },
    {
        "author": "胡曾",
        "paragraphs": [
            "寂寂函關鎖未開，田文車馬出秦來。",
            "朱門不養三千客，誰爲雞鳴得放回。"
        ],
        "title": "詠史詩 函谷關",
        "id": "96465c8a-c13e-451a-bef6-3b0b06e93e7c"
    },
    {
        "author": "胡曾",
        "paragraphs": [
            "戰國相持竟不休，武關纔掩楚王憂。",
            "出門若取靈均語，豈作咸陽一死囚。"
        ],
        "title": "詠史詩 武關",
        "id": "76b841e5-5d1f-4fe4-aeaf-0f2e555e5644"
    },
    {
        "author": "胡曾",
        "paragraphs": [
            "拔山力盡霸圖隳，倚劍空歌不逝騅。",
            "明月滿營天似水，那堪回首別虞姬。"
        ],
        "title": "詠史詩 垓下",
        "id": "8e45ee9d-1efb-4216-8bda-2ce832b279d8"
    },
    {
        "author": "胡曾",
        "paragraphs": [
            "義帝南遷路入郴，國亡身死亂山深。",
            "不知埋恨窮泉後，幾度西陵片月沈。"
        ],
        "title": "詠史詩 郴縣",
        "id": "cf8552ec-60a5-4cfa-9186-4a24c110b463"
    },
    {
        "author": "胡曾",
        "paragraphs": [
            "東巡玉輦委泉臺，徐福樓船尚未回。",
            "自是祖龍先下世，不關無路到蓬萊。"
        ],
        "title": "詠史詩 東海",
        "id": "ae5d792a-bc45-4a29-9948-757e6c5da88b"
    },
    {
        "author": "胡曾",
        "paragraphs": [
            "武安南伐勒秦兵，疎鑿功將夏禹幷。",
            "誰謂長渠千載後，水流猶入故宜城。"
        ],
        "title": "詠史詩 故宜城",
        "id": "77196c7b-03cd-444d-9f20-48f34e3e9863"
    },
    {
        "author": "胡曾",
        "paragraphs": [
            "杜宇曾爲蜀帝王，化禽飛去舊城荒。",
            "年年來呌桃花月，似向春風訴國亡。"
        ],
        "title": "詠史詩 成都",
        "id": "c7b70a4d-ab77-4488-a60c-270e2e264161"
    },
    {
        "author": "胡曾",
        "paragraphs": [
            "三月襄陽綠草齊，王孫相引到檀溪。",
            "的盧何處埋龍骨，流水依前遶大堤。"
        ],
        "title": "詠史詩 檀溪",
        "id": "f4265ca1-3b5d-4fed-a1e6-1aad77abfc36"
    },
    {
        "author": "胡曾",
        "paragraphs": [
            "玉貌元期漢帝招，誰知西嫁怨天驕。",
            "至今青塚愁雲起，疑是佳人恨未銷。"
        ],
        "title": "詠史詩 青塚",
        "id": "cfb69be8-9426-4420-94b1-b6e6e2a4b6f0"
    },
    {
        "author": "胡曾",
        "paragraphs": [
            "北入單于萬里疆，五千兵敗滯窮荒。",
            "英雄不伏蠻夷死，更築高臺望故鄉。"
        ],
        "title": "詠史詩 李陵臺",
        "id": "ff0bff12-da29-4555-ab92-725cf9f22420"
    },
    {
        "author": "胡曾",
        "paragraphs": [
            "漢家英傑出皇都，攜手河梁話入胡。",
            "不是子卿全大節，也應低首拜單于。"
        ],
        "title": "詠史詩 河梁",
        "id": "5bf02c5c-abc0-41d0-a0f2-a8105a351b6e"
    },
    {
        "author": "胡曾",
        "paragraphs": [
            "漢祖西來秉白旄，子嬰宗廟委波濤。",
            "誰憐君有翻身術，解向秦宮殺趙高。"
        ],
        "title": "詠史詩 軹道",
        "id": "80e87c85-8917-44eb-adab-07ee0c5b11e7"
    },
    {
        "author": "胡曾",
        "paragraphs": [
            "明妃遠嫁泣西風，玉筯雙垂出漢宮。",
            "何事將軍封萬戶，却令紅粉爲和戎。"
        ],
        "title": "詠史詩 漢宮",
        "id": "126a511f-1dfc-42f4-9e8f-1e21caf95369"
    },
    {
        "author": "胡曾",
        "paragraphs": [
            "豫讓酬恩歲已深，高名不朽到如今。",
            "年年橋上行人過，誰有當時國士心。"
        ],
        "title": "詠史詩 豫讓橋",
        "id": "93ecee4b-6d57-45ba-91c1-56d0bc03e8e0"
    },
    {
        "author": "胡曾",
        "paragraphs": [
            "陸機西沒洛陽城，吳國春風草又青。",
            "惆悵月中千歲鶴，夜來猶爲唳華亭。"
        ],
        "title": "詠史詩 華亭",
        "id": "77628860-7554-441c-b049-9120a53042a7"
    },
    {
        "author": "胡曾",
        "paragraphs": [
            "五馬南浮一化龍，謝安入相此山空。",
            "不知攜妓重來日，幾樹鶯啼谷口風。"
        ],
        "title": "詠史詩 東山",
        "id": "b849fe71-5ef6-4c84-bad7-f1b68693af1b"
    },
    {
        "author": "胡曾",
        "paragraphs": [
            "舉國賢良盡淚垂，扶蘇屈死樹邊時。",
            "至今谷口泉嗚咽，猶似秦人恨李斯。"
        ],
        "title": "詠史詩 殺子谷",
        "id": "e9a53b90-e0d1-47d5-8c43-3a35e8ae0801"
    },
    {
        "author": "胡曾",
        "paragraphs": [
            "墜葉蕭蕭九月天，驅兵獨過馬陵前。",
            "路傍古木蟲書處，記得將軍破敵年。"
        ],
        "title": "詠史詩 馬陵",
        "id": "b5219034-d722-49ca-a440-76e9a3dbd72a"
    },
    {
        "author": "胡曾",
        "paragraphs": [
            "西戎不敢過天山，定遠功成白馬閑。",
            "半夜帳中停燭坐，唯思生入玉門關。"
        ],
        "title": "詠史詩 玉門關",
        "id": "338cb62a-f860-440f-bc06-4b0abb422e36"
    },
    {
        "author": "胡曾",
        "paragraphs": [
            "光武經營業未興，王郎兵革正憑陵。",
            "須知後漢功臣力，不及滹沱一片冰。"
        ],
        "title": "詠史詩 滹沱河",
        "id": "9db4fe23-a3be-4b05-87ef-282f72f785f3"
    },
    {
        "author": "胡曾",
        "paragraphs": [
            "博望沈埋不復旋，黃河依舊水茫然。",
            "沿流欲共牛郎語，只得靈槎送上天。"
        ],
        "tags": [
            "黄河"
        ],
        "title": "詠史詩 黃河",
        "id": "c1874d9f-a8b1-4b2d-97fe-3a64abc1c3b4"
    },
    {
        "author": "胡曾",
        "paragraphs": [
            "秦娥一別鳳皇臺，東入青冥更不回。",
            "空有玉簫千載後，遺聲時到世間來。"
        ],
        "title": "詠史詩 鳳皇臺",
        "id": "49928994-807b-4f9a-9f6e-accb0af20648"
    },
    {
        "author": "胡曾",
        "paragraphs": [
            "蜀相西驅十萬來，秋風原下久裴回。",
            "長星不爲英雄住，半夜流光落九垓。"
        ],
        "title": "詠史詩 五丈原",
        "id": "7b571905-0e31-47f1-8e5e-92e8d2bff993"
    },
    {
        "author": "胡曾",
        "paragraphs": [
            "漢帝西征陷虜塵，一朝圍解議和親。",
            "當時已有吹毛劍，何事無人殺奉春。"
        ],
        "title": "詠史詩 平城",
        "id": "4c3751ee-b2bc-475f-b9da-20da9a2b9d64"
    },
    {
        "author": "胡曾",
        "paragraphs": [
            "千里長河一旦開，亡隋波浪九天來。",
            "錦帆未落干戈起，惆悵龍舟更不回。"
        ],
        "title": "詠史詩 汴水",
        "id": "28426bd8-902d-435d-887c-9ad55874c0a7"
    },
    {
        "author": "胡曾",
        "paragraphs": [
            "遲遲春日滿長空，亡國離宮蔓草中。",
            "宋玉不憂人事變，從遊那賦大王風。"
        ],
        "title": "詠史詩 蘭臺宮",
        "id": "3b71f76d-6472-4c17-9ff1-b93d028224d8"
    },
    {
        "author": "胡曾",
        "paragraphs": [
            "山嶺千重擁蜀門，成都別是一乾坤。",
            "五丁不鑿金牛路，秦惠何由得併吞。"
        ],
        "title": "詠史詩 金牛驛",
        "id": "b703aed4-149d-46ce-bc8f-e4c3a1409c5c"
    },
    {
        "author": "胡曾",
        "paragraphs": [
            "太子銜冤去不回，臨臯從築望思臺。",
            "至今漢武銷魂處，猶有悲風木上來。"
        ],
        "title": "詠史詩 望思臺",
        "id": "eb0de8b5-efdb-40c0-89d1-3643acb5d3ee"
    },
    {
        "author": "胡曾",
        "paragraphs": [
            "曉入邯鄲十里春，東風吹下玉樓塵。",
            "青娥莫怪頻含笑，記得當年失步人。"
        ],
        "title": "詠史詩 邯鄲",
        "id": "ddd3edd1-33a0-45b4-af1d-feb407680462"
    },
    {
        "author": "胡曾",
        "paragraphs": [
            "寂寂箕山春復秋，更無人到此溪頭。",
            "棄瓢巖畔中宵月，千古空聞屬許由。"
        ],
        "title": "詠史詩 箕山",
        "id": "b7b5fd63-f191-4dac-ab02-238e05175e8e"
    },
    {
        "author": "胡曾",
        "paragraphs": [
            "越王兵敗已山棲，豈望全生出會稽。",
            "何事夫差無遠慮，更開羅網放鯨鯢。"
        ],
        "title": "詠史詩 會稽山",
        "id": "06a87924-9f8e-4275-b941-00840794999e"
    },
    {
        "author": "胡曾",
        "paragraphs": [
            "共工爭帝力窮秋，因此捐生觸不周。",
            "遂使世間多感客，至今哀怨水東流。"
        ],
        "title": "詠史詩 不周山",
        "id": "553e7e40-3d8d-4167-b9e9-9ac2dbc803de"
    },
    {
        "author": "胡曾",
        "paragraphs": [
            "悠悠虞坂路欹斜，遲日和風簇野花。",
            "未省孫陽身沒後，幾多騏驥困鹽車。"
        ],
        "title": "詠史詩 虞坂",
        "id": "cda7e67c-6e64-4e69-a68b-72def7dc0b0b"
    },
    {
        "author": "胡曾",
        "paragraphs": [
            "楚國君臣草莽間，吳王戈甲未東還。",
            "包胥不動咸陽哭，爭得秦兵出武關。"
        ],
        "title": "詠史詩 秦庭",
        "id": "86e49eba-77e5-42c9-a1c2-90a2a2351936"
    },
    {
        "author": "胡曾",
        "paragraphs": [
            "延平津路水溶溶，峭壁巍岑一萬重。",
            "昨夜七星潭底見，分明神劍化爲龍。"
        ],
        "title": "詠史詩 延平津",
        "id": "5509d47c-0ee8-4fbb-be9c-299e77a90e38"
    },
    {
        "author": "胡曾",
        "paragraphs": [
            "阿母瑤池宴穆王，九天仙樂送瓊漿。",
            "漫矜八駿行如電，歸到人間國已亡。"
        ],
        "title": "詠史詩 瑤池",
        "id": "d639934c-e35a-49a8-972f-5b1b22d0e2b9"
    },
    {
        "author": "胡曾",
        "paragraphs": [
            "一柱高標險塞垣，南蠻不敢犯中原。",
            "功成自合分茅土，何事翻銜薏苡冤。"
        ],
        "title": "詠史詩 銅柱",
        "id": "54405bf9-eca3-4359-8277-360a11b913cb"
    },
    {
        "author": "胡曾",
        "paragraphs": [
            "楊震幽魂下北邙，關西蹤跡遂荒涼。",
            "四知美譽留人世，應與乾坤共久長。"
        ],
        "title": "詠史詩 關西",
        "id": "67cfe4fc-f793-472c-9cf1-6a4d826835ba"
    },
    {
        "author": "胡曾",
        "paragraphs": [
            "古人未遇即銜桮，所貴愁腸得酒開。",
            "何事山公持玉節，等閑深入醉鄉來。"
        ],
        "title": "詠史詩 高陽池",
        "id": "5996c466-d41a-40ec-903b-56d82b3e3ca6"
    },
    {
        "author": "胡曾",
        "paragraphs": [
            "五月驅兵入不毛，月明瀘水瘴煙高。",
            "誓將雄略酬三顧，豈憚征蠻七縱勞。"
        ],
        "title": "詠史詩 瀘水",
        "id": "bd6b374e-8dc8-49bd-9363-83ba767ea96e"
    },
    {
        "author": "胡曾",
        "paragraphs": [
            "文帝鑾輿勞北征，條侯此地整嚴兵。",
            "轅門不峻將軍令，今日爭知細柳營。"
        ],
        "title": "詠史詩 細柳營",
        "id": "251e270e-c9ab-4d52-bb85-560570f12a70"
    },
    {
        "author": "胡曾",
        "paragraphs": [
            "葉公丘墓已塵埃，雲矗崇墉亦半摧。",
            "借問往年龍見日，幾多風雨送將來。"
        ],
        "title": "詠史詩 葉縣",
        "id": "12c06865-5953-478a-86df-2ae3d927be97"
    },
    {
        "author": "胡曾",
        "paragraphs": [
            "自古功成禍亦侵，武安冤向杜郵深。",
            "五湖煙月無窮水，何事遷延到陸沈。"
        ],
        "title": "詠史詩 杜郵",
        "id": "6d19a214-2fe2-4d97-8847-f2aa4e0eb652"
    },
    {
        "author": "胡曾",
        "paragraphs": [
            "一宿柯亭月滿天，笛亡人沒事空傳。",
            "中郎在世無甄別，爭得名垂爾許年。"
        ],
        "title": "詠史詩 柯亭",
        "id": "5e2305d3-6ec9-4139-b465-88758c2935ae"
    },
    {
        "author": "胡曾",
        "paragraphs": [
            "長房回到葛陂中，人已登真竹化龍。",
            "莫道神仙難頓學，嵇生自是不遭逢。"
        ],
        "title": "詠史詩 葛陂",
        "id": "797d83fd-d95f-418b-b47b-ccdbc911200e"
    },
    {
        "author": "胡曾",
        "paragraphs": [
            "嬴政鯨吞六合秋，削平天下虜諸侯。",
            "山東不是無公子，何事張良獨報讐。"
        ],
        "title": "詠史詩 博浪沙",
        "id": "ef79bf6c-806d-4b90-a97d-94a4853fa650"
    },
    {
        "author": "胡曾",
        "paragraphs": [
            "乘春來到隴山西，隗氏城荒碧草齊。",
            "好笑王元不量力，函關那受一丸泥。"
        ],
        "title": "詠史詩 隴西",
        "id": "09c3190b-df4b-4342-ab58-4c4a981b22e5"
    },
    {
        "author": "胡曾",
        "paragraphs": [
            "蜀江一帶向東傾，江上巍峩白帝城。",
            "自古山河歸聖主，子陽虛共漢家爭。"
        ],
        "title": "詠史詩 白帝城",
        "id": "fe911240-bb2b-46da-841f-44a66a46a399"
    },
    {
        "author": "胡曾",
        "paragraphs": [
            "溫嶠南歸輟棹晨，燃犀牛渚照通津。",
            "誰知萬丈洪流下，更有朱衣躍馬人。"
        ],
        "title": "詠史詩 牛渚",
        "id": "ed4dcc77-2f07-4ce2-b2ce-18acf8fe4d02"
    },
    {
        "author": "胡曾",
        "paragraphs": [
            "長嗟墨翟少風流，急管繁弦似寇讐。",
            "若解聞韶知肉味，朝歌欲到肯回頭。"
        ],
        "title": "詠史詩 朝歌",
        "id": "64840efa-cfcf-48a1-b89a-96b32d050e54"
    },
    {
        "author": "胡曾",
        "paragraphs": [
            "一旦天真逐水流，虎爭龍戰爲諸侯。",
            "子真獨有煙霞趣，谷口耕鋤到白頭。"
        ],
        "title": "詠史詩 谷口",
        "id": "4da65b32-330f-4063-8691-2d91beda9ed9"
    },
    {
        "author": "胡曾",
        "paragraphs": [
            "一溪春水徹雲根，流出桃花片片新。",
            "若到長生是虛語，洞中爭得有秦人。"
        ],
        "title": "詠史詩 武陵溪",
        "id": "afe48910-1cb8-47ca-b38b-70a65e3a53bd"
    },
    {
        "author": "胡曾",
        "paragraphs": [
            "白蛇初斷路人通，漢祖龍泉血刃紅。",
            "不是咸陽將瓦解，素靈那哭月明中。"
        ],
        "title": "詠史詩 大澤",
        "id": "d9387877-87e9-4437-96ea-a2901ad30202"
    },
    {
        "author": "胡曾",
        "paragraphs": [
            "日照荒城芳草新，相如曾此挫強秦。",
            "能令百二山河主，便作樽前擊缶人。"
        ],
        "title": "詠史詩 澠池",
        "id": "b7c039e6-77cd-4db3-b27f-4e32c830b822"
    },
    {
        "author": "胡曾",
        "paragraphs": [
            "曉日登臨感晉臣，古碑零落峴山春。",
            "松間殘露頻頻滴，酷似當時墮淚人。"
        ],
        "title": "詠史詩 峴山",
        "id": "cb4c81d1-250f-4421-b195-8e83c20edf9b"
    },
    {
        "author": "胡曾",
        "paragraphs": [
            "漢祖東征屈未伸，滎陽失律紀生焚。",
            "當時天下方龍戰，誰爲將軍作誄文。"
        ],
        "title": "詠史詩 滎陽",
        "id": "db19b3af-8153-48ee-aa9c-af85a7004e15"
    },
    {
        "author": "胡曾",
        "paragraphs": [
            "祖舜宗堯自太平，秦皇何事苦蒼生。",
            "不知禍起蕭牆內，虛築防胡萬里城。"
        ],
        "title": "詠史詩 長城",
        "id": "96b5b4a2-7913-46bc-86cf-fdadf2b51968"
    },
    {
        "author": "胡曾",
        "paragraphs": [
            "烈火西焚魏帝旗，周郎開國虎爭時。",
            "交兵不假揮長劍，已挫英雄百萬師。"
        ],
        "title": "詠史詩 赤壁",
        "id": "ae401595-6d59-4369-a3e6-c4709af78d2e"
    },
    {
        "author": "胡曾",
        "paragraphs": [
            "古墓崔巍約路岐，歌傳薤露到今時。",
            "也知不去朝黃屋，祗爲曾烹酈食其。"
        ],
        "title": "詠史詩 田橫墓",
        "id": "db6b15f0-c322-4fe9-84a8-97f26a84c702"
    },
    {
        "author": "胡曾",
        "paragraphs": [
            "漢皇提劍滅咸秦，亡國諸侯盡是臣。",
            "唯有東陵守高節，青門甘作種瓜人。"
        ],
        "title": "詠史詩 青門",
        "id": "2cb29898-d09b-4c3d-95ec-de16b63c3af3"
    },
    {
        "author": "胡曾",
        "paragraphs": [
            "吳王恃霸棄雄才，貪向姑蘇醉醁醅。",
            "不覺錢塘江上月，一宵西送越兵來。"
        ],
        "tags": [
            "钱塘江"
        ],
        "title": "詠史詩 姑蘇臺",
        "id": "9264904f-0f2b-4532-bcdd-b2ac5414168e"
    },
    {
        "author": "胡曾",
        "paragraphs": [
            "息亡身入楚王家，回首春風一面花。",
            "感舊不言長掩淚，秪應翻恨有容華。"
        ],
        "title": "詠史詩 息城",
        "id": "9e922c90-92da-40b3-b3fc-ce2eb9f0a3be"
    },
    {
        "author": "胡曾",
        "paragraphs": [
            "上蔡東門狡兔肥，李斯何事忘南歸。",
            "功成不解謀身退，直待雲陽血染衣。"
        ],
        "title": "詠史詩 上蔡",
        "id": "ec57e656-91cb-44ae-adeb-62d5aea66a40"
    },
    {
        "author": "胡曾",
        "paragraphs": [
            "王濬戈鋋發上流，武昌鴻業土崩秋。",
            "思量鐵鎖真兒戲，誰爲吳王畫此籌。"
        ],
        "title": "詠史詩 武昌",
        "id": "5b8a3515-3aa2-4bcb-b0b3-9dec1084ff4c"
    },
    {
        "author": "胡曾",
        "paragraphs": [
            "虎倦龍疲白刃秋，兩分天下指鴻溝。",
            "項王不覺英雄挫，欲向彭門醉玉樓。"
        ],
        "title": "詠史詩 鴻溝",
        "id": "a4adf73b-b3d9-4ca7-bf8a-72a4aead0417"
    },
    {
        "author": "胡曾",
        "paragraphs": [
            "恃寵嬌多得自由，驪山舉火戲諸侯。",
            "秪知一笑傾人國，不覺胡塵滿玉樓。"
        ],
        "title": "詠史詩 襃城",
        "id": "e091cd20-5a86-40f1-a161-3c954dc50ce5"
    },
    {
        "author": "胡曾",
        "paragraphs": [
            "侯景長驅十萬人，可憐梁武坐蒙塵。",
            "生前不得空王力，徒向金田自捨身。"
        ],
        "title": "詠史詩 金陵",
        "id": "ab19185a-59a9-4d36-870b-f5c091158e2a"
    },
    {
        "author": "胡曾",
        "paragraphs": [
            "石勒童年有戰機，洛陽長嘯倚門時。",
            "晉朝不是王夷甫，大智何由得預知。"
        ],
        "title": "詠史詩 洛陽",
        "id": "3c2a658e-428f-4c4f-b5bc-bceaae855db7"
    },
    {
        "author": "胡曾",
        "paragraphs": [
            "重岡複嶺勢崔巍，一卒當關萬卒回。",
            "不是大夫多辨說，尉他爭肯築朝臺。"
        ],
        "title": "詠史詩 番禺",
        "id": "8e464d48-4850-41a3-85ca-e8d7b94f81cc"
    },
    {
        "author": "胡曾",
        "paragraphs": [
            "襄王不用直臣籌，放逐南來澤國秋。",
            "自向波間葬魚腹，楚人徒倚濟川舟。"
        ],
        "title": "詠史詩 汨羅",
        "id": "85969357-32ad-45f1-98ac-13f2e63e8d81"
    },
    {
        "author": "胡曾",
        "paragraphs": [
            "英傑那堪屈下僚，便栽門柳事蕭條。",
            "鳳皇不共雞爭食，莫怪先生懶折腰。"
        ],
        "title": "詠史詩 彭澤",
        "id": "9589c402-2cdb-4c65-8762-6ca899cdefc9"
    },
    {
        "author": "胡曾",
        "paragraphs": [
            "涿鹿茫茫白草秋，軒轅曾此破蚩尤。",
            "丹霞遙映祠前水，疑是成川血尚流。"
        ],
        "title": "詠史詩 涿鹿",
        "id": "0f6c76bc-fa94-4363-9941-91d523bc026a"
    },
    {
        "author": "胡曾",
        "paragraphs": [
            "五月扁舟過洞庭，魚龍吹浪水雲腥。",
            "軒轅黃帝今何在，迴首巴山蘆葉青。"
        ],
        "tags": [
            "洞庭湖"
        ],
        "title": "詠史詩 洞庭",
        "id": "ce5739ad-e326-44b6-a97c-fb4550906ec9"
    },
    {
        "author": "胡曾",
        "paragraphs": [
            "夏禹崩來一萬秋，水從嶓冢至今流。",
            "當時若訴胼胝苦，更使何人別九州。"
        ],
        "title": "詠史詩 嶓冢",
        "id": "91514ffb-c29d-4129-81e1-9d89cc13c7e7"
    },
    {
        "author": "胡曾",
        "paragraphs": [
            "大禹塗山御座開，諸侯玉帛走如雷。",
            "防風謾有專車骨，何事茲辰最後來。"
        ],
        "title": "詠史詩 塗山",
        "id": "bb0c1ccf-03ad-4af5-96a7-bccd914ad86a"
    },
    {
        "author": "胡曾",
        "paragraphs": [
            "鶯囀商郊百草新，殷湯遺蹟在荒榛。",
            "誰知繼桀爲天子，便是當初祝網人。"
        ],
        "title": "詠史詩 商郊",
        "id": "f60a0f37-66a9-4e17-967c-166478938f04"
    },
    {
        "author": "胡曾",
        "paragraphs": [
            "巖前版築不求伸，方寸那希據要津。",
            "自是武丁安寢夜，一宵宮裏夢賢人。"
        ],
        "title": "詠史詩 傅巖",
        "id": "5cd3ed34-34eb-4290-9493-e1c747ba5540"
    },
    {
        "author": "胡曾",
        "paragraphs": [
            "積粟成塵竟不開，誰知拒諫剖賢才。",
            "武王兵起無人敵，遂作商郊一聚灰。"
        ],
        "title": "詠史詩 鉅橋",
        "id": "e202e2ce-5825-4c84-b2fd-5f7ebbb28a52"
    },
    {
        "author": "胡曾",
        "paragraphs": [
            "孤竹夷齊恥戰爭，望塵遮道請休兵。",
            "首陽山倒爲平地，應始無人說姓名。"
        ],
        "title": "詠史詩 首陽山",
        "id": "0b6a1c60-0a12-44df-8e67-1369bd00c2a1"
    },
    {
        "author": "胡曾",
        "paragraphs": [
            "秋風颯颯孟津頭，立馬沙邊看水流。",
            "見說武王東渡日，戎衣曾此叱陽侯。"
        ],
        "title": "詠史詩 孟津",
        "id": "4cf8ce9b-94c2-44c9-b963-ebbf3ddb96ab"
    },
    {
        "author": "胡曾",
        "paragraphs": [
            "七雄戈戟亂如麻，四海無人得坐家。",
            "老氏却思天竺住，便將徐甲去流沙。"
        ],
        "title": "詠史詩 流沙",
        "id": "2bb1c3b5-a04e-47d0-8c1f-649d6aa14548"
    },
    {
        "author": "胡曾",
        "paragraphs": [
            "鄧侯城壘漢江干，自謂深根百世安。",
            "不用三甥謀楚計，臨危方覺噬臍難。"
        ],
        "title": "詠史詩 鄧城",
        "id": "9cae88c2-1d89-4855-9497-8cb441083011"
    },
    {
        "author": "胡曾",
        "paragraphs": [
            "小白匡周入楚郊，楚王雄霸亦咆哮。",
            "不思管仲爲謀主，爭取言徵縮酒茅。"
        ],
        "title": "詠史詩 召陵",
        "id": "c1084295-a1b0-4098-b207-4cab2e1df049"
    },
    {
        "author": "胡曾",
        "paragraphs": [
            "親在要君召不來，亂山重疊使空迴。",
            "如何堅執尤人意，甘向巖前作死灰。"
        ],
        "title": "詠史詩 綿山",
        "id": "2915ab6c-a9d3-42a9-85c8-066bffae9c3a"
    },
    {
        "author": "胡曾",
        "paragraphs": [
            "魯公城闕已丘墟，荒草無由認玉除。",
            "因笑臧孫才智少，東門鐘鼓祀鶢鶋。"
        ],
        "title": "詠史詩 魯城",
        "id": "b353d75d-8f32-4b2b-836b-643f2f5a4887"
    }
]