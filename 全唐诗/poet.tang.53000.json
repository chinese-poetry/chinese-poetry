[
    {
        "author": "路應",
        "paragraphs": [
            "。"
        ],
        "title": "",
        "id": "b7744bc5-b9a7-4211-ba29-0054f8e2905c"
    },
    {
        "author": "路應",
        "paragraphs": [
            "雁蕩峯高豈易梯，筇鞋極處與天齊。",
            "蟾宮隱隱步將到，日駕亭亭手可提。",
            "織女支機堪索石，仙翁花雨不霑泥。",
            "詩懷到此清如許，欲向銀河蘸筆題。",
            "（見周喟《南雁蕩山志》卷七《詩外編》引陳玭《嘉靖南雁蕩山志》）（按：路應詩及小傳皆承張靖同志錄示。",
            "）。"
        ],
        "title": "游南雁蕩",
        "id": "276d593e-07af-4711-b847-5fa0b6aa0c69"
    },
    {
        "author": "朱灣",
        "paragraphs": [
            "天道不可問，問天天杳冥。",
            "如何正月霜，百卉皆凋零。",
            "爝火亂白日，夜光雜飛螢。",
            "賈生賢大夫，所以離漢庭。",
            "河色本異洛，渭流頗殊涇。",
            "清濁共朝宗，滔滔曾莫停。",
            "巨川用舟楫，傅說匡武丁。",
            "大船膠潢洿，不使濟滄溟。",
            "中夜擊唾壺，仰頭望天庚。",
            "三台位尚闕，羣象徒熒熒。",
            "鸞翮時暫鎩，龍門晝常扃。",
            "心傾下士盡，眼顧貧交青。",
            "幽室養虛白，香茶陶性靈。",
            "應將混榮辱，詎肯甘羶腥。",
            "至道是吾本，浮雲勞我形。",
            "手中菩提子，身外《蓮花經》。",
            "興來步出門，長嘯臨江亭。",
            "毫端灑垂露，賦裏搖文星。",
            "大音比呌鐘，大智同挈缾。",
            "巴歌利節曲，布鼓隨雷霆。",
            "陋巷一簟食，在原雙鶺[鴒]（領）。",
            "每懷受施恩，長記座右銘。",
            "食惠飽復飯，飲仁醉還醒。",
            "綿綿寄生葉，泛泛無根萍。",
            "萍豈不隨流，愛君水清泠。",
            "葉豈不戀本。",
            "愛君樹芳馨。",
            "彷徨竊三省，感激終百齡。",
            "開閤眷已重，掃門心匪寧。",
            "鉛刀冀效割，鈍刃思發鉶。",
            "危絃託在茲，實願知音聽。",
            "（影印本《詩淵》第一冊第四七九至四八○頁）。"
        ],
        "title": "贈饒州韋之晉別駕",
        "id": "76274435-8ce2-4204-af1a-1b2fbb28c51f"
    },
    {
        "author": "朱灣",
        "paragraphs": [
            "幸得陪樽俎，良籌復在茲。",
            "獻酬君有禮，賞罰我無私。",
            "莫怪斜相向，還將正自持。",
            "一朝權入手，看取令行時。",
            "（同前第二冊第一三二○頁）。"
        ],
        "title": "韋使君席詠拗籠籌得茲字",
        "id": "6c462775-1484-40d4-b373-c2959effbefb"
    },
    {
        "author": "陳潤",
        "paragraphs": [
            "原公舊路唯三徑，潘岳新年已二毛。",
            "（《千載佳句》卷上《人事部·閑居》）（按：《全唐詩逸》卷中誤收此詩爲溫達作，今移正。",
            "又《全唐詩逸》卷中據《文鏡秘府論》天卷錄陳閏《罷官後却歸舊居詩》，別作一人，實誤。",
            "陳閏應即陳潤，《文苑英華》卷一五七、卷二九八錄潤詩皆作陳閏，可證。",
            "）。"
        ],
        "title": "題潘岳六城南莊莊是源贊善處",
        "id": "a13c4fc7-78fe-4427-9a63-49b6b30c115a"
    },
    {
        "author": "楊旬",
        "paragraphs": [
            "夔郡楊椿作狀元，爲文司權四十年。",
            "推情貸活人無數，累積陰功感上天。"
        ],
        "title": "呈史君（名巖） 一",
        "id": "e7d2356a-0ac3-429b-a110-616e94e4d3d7"
    },
    {
        "author": "楊旬",
        "paragraphs": [
            "人道公門不可入，我道公門好修行。",
            "若使曲直無顛倒，脚踏蓮花步步生。",
            "（《卐續藏經》本宋佚名《金剛經感應傳》）（按：《金剛經感應傳》云楊旬常持《金剛》、《般若》，感動上天，其子楊椿省試得九十六名，殿試魁天下。",
            "所述科舉之事，顯爲宋制，疑詩亦爲宋人依託。",
            "）。"
        ],
        "title": "呈史君（名巖） 二",
        "id": "5bdd082e-17df-4824-b4c1-313cf3f2d3f3"
    },
    {
        "author": "張叔良",
        "paragraphs": [
            "几上博山靜不焚，匡牀愁臥對斜曛。",
            "犀梳寶鏡人何處？半枕蘭香空綠雲。",
            "（《瑯嬛記》卷上引《本傳》）。"
        ],
        "title": "寄姜窈窕詩",
        "id": "4adaef0a-5fa6-4781-9f55-0b852991cfd1"
    },
    {
        "author": "姜窈窕",
        "paragraphs": [
            "數行心因鯉魚傳，輕放金鈎繡帳懸。",
            "不是嬌慵貪晝臥，衆中無處看花牋。",
            "（同前卷下引《本傳》）（按：《瑯嬛記》云「張叔良字房卿，大曆中與姜窈窕相悅」。",
            "錄二人詩三首。",
            "今檢《唐詩紀事》卷三一載，張叔良爲廣德二年登進士第，與此云大曆相合。",
            "姜窈窕詩二首，其中《春思》「門前梅柳爛春輝」一首，《全唐詩》卷八○二作張窈窕詩。",
            "張、姜故事，或出後人附會，而詩作則似別有依據，故仍錄存之。",
            "）。"
        ],
        "title": "詩",
        "id": "e7e1a962-1ac9-4248-8374-4ab7a457f6d5"
    },
    {
        "author": "張翔",
        "paragraphs": [
            "。"
        ],
        "title": "",
        "id": "06b02b4d-d426-4035-aa63-38d3db703d8d"
    },
    {
        "author": "張翔",
        "paragraphs": [
            "讜言忠諫阻春霄，放逐南荒澤國遙。",
            "五夢楚蘭香易染，一魂香水渺難招。",
            "風聲落日心逾壯，魚腹終天恨未消。",
            "却借微香薦蘋藻，海門何處問漁樵？",
            "（光緒《湘陰縣圖志》卷四。",
            "此詩及張翔事跡，皆從陶敏先生所告）。"
        ],
        "title": "經羅淵弔屈原",
        "id": "00a801a4-e0ed-4d90-bfc1-549d2be20266"
    },
    {
        "author": "常袞",
        "paragraphs": [
            "大江之水東西流，別有孤萍朝夕浮。",
            "莫言此中長汎汎，終當結實觸王舟。",
            "（見《文苑英華》卷一四九）。"
        ],
        "title": "浮萍賦附歌",
        "id": "07856e1d-7b5a-45d6-b4d4-5400925efb14"
    },
    {
        "author": "喬琳",
        "paragraphs": [
            "金之精兮衆寶所參，鏡之明兮羣象所含。",
            "清至瑩兮氛埃不雜，明至察兮醜類相慙。",
            "（見《文苑英華》卷一○五）。"
        ],
        "title": "太原進鐵鏡賦附歌",
        "id": "13885a73-2f4a-4027-acea-0b225b5034b1"
    },
    {
        "author": "浙東衆詩人",
        "paragraphs": [
            "幾歲松花下，今來草色平。",
            "衣冠遊佛剎，鼓角望軍城。",
            "亂竹邊溪暗，孤雲向嶺明。",
            "遶壇煙樹老，入殿雨花輕。",
            "山磬入天界，風泉遠近聲。",
            "夜禪三世晤，朝梵一章清。",
            "上砌莓苔遍，緣窗薜荔生。",
            "焚香忘世慮，啜茗長幽情。",
            "聚土何年置，修心此地成。",
            "道緣雲起滅，人世月虧盈。",
            "蟬噪林當曉，虹生澗欲晴。",
            "水流驚歲序，塵網悟簪纓。",
            "池上蓮無著，籬間槿自榮。",
            "因知性不染，更識理常精。",
            "從此應貪味，非惟悔近名。",
            "山棲多自愜，林臥欲無營。",
            "已接追凉處，仍陪問法行。",
            "賞心殊未遍，惆悵暮鐘鳴。"
        ],
        "title": "大曆年浙東聯唱集 松花壇茶宴聯句（元本不注名姓於聯句下）",
        "id": "61833461-f5c3-40d8-b7bf-b5ece0f9207c"
    },
    {
        "author": "浙東衆詩人",
        "paragraphs": [
            "（賈弇陳允初呂渭張叔政〖肅代間人，《全唐文》卷四三六存《對棄農判》一篇〗鮑防周頌〖京兆人，天寶進士，永泰中爲慈溪令，官至大理寺司直。",
            "據《元和姓纂》卷五、《太平廣記》卷三八二、《登科記考》卷二七〗□成用〖不詳〗鄭槩嚴維）常願山水遊，靈奇賞皆遍。",
            "（賈弇）雲端訪潭洞，林下徵茂彥。",
            "（允初）枕石愛閑眠，尋源樂清宴。",
            "（呂渭）探幽漸有趣，憑險恣流眄。",
            "（張叔政）竹影思挂冠，湍聲忘搖扇。",
            "（鮑防）旁登樵子徑，却望金人殿。",
            "（周頌）蘿葉朝架煙，松花暮飛霰。",
            "（□成用）蟬聲掩清管，雲色緣素練。",
            "（鄭槩）從事暮澄清，看以得方便。",
            "（嚴維）攀崖屢迴互，絕迹無健羨。",
            "（允初）野客歸路逢，山僧入林見。",
            "（賈弇）雲林會獨往，世道從交戰。",
            "（鮑防）塔廟年代深，雲霞朝夕變。",
            "（周頌）潛流注隈隩，觸石乍踐濺。",
            "（□用）逸興發山林，道情忘貴賤。",
            "（鄭槩）臨流日復夕，應接空無倦。",
            "（嚴維）。"
        ],
        "title": "大曆年浙東聯唱集 尋法華寺西溪聯句",
        "id": "a51031fd-0f94-4ba2-a7ce-afc85fee7bc2"
    },
    {
        "author": "浙東衆詩人",
        "paragraphs": [
            "（嚴維謝良弼〖謝良輔之昆仲，曾任中書舍人。",
            "據顧況《禮部員外郎陶氏集序》〗裴晃〖不詳〗呂渭鄭槩陳允初庾騤〖不詳〗賈肅〖不詳〗）喜從林下會，還憶府中賢。",
            "（嚴維）石門雲路裏，花宮玉笥前。",
            "（謝良弼）日移侵岸竹，溪引出山泉。",
            "（裴晃）猨飲無人處，琴聽淺溜邊。",
            "（呂渭）黃粱誰共飯，香茗憶同煎。",
            "（鄭槩）暫與真僧對，遙知靜者便。",
            "（允初）清言皆亹亹，佳句又翩翩。",
            "（庾騤）竟日懷君子，沉吟對暮天。",
            "（賈肅）。"
        ],
        "title": "大曆年浙東聯唱集 雲門寺小溪茶宴懷院中諸公",
        "id": "068726af-a513-4549-a172-4e0cb3edf698"
    },
    {
        "author": "浙東衆詩人",
        "paragraphs": [
            "將尋[煉]（練）（從《緯略》卷十改，《剡溪》卷六作「鍊」）藥井，更逐賣樵風。",
            "（允初。",
            "《剡溪》誤作「凡初」）刻石秦（《剡溪》作「泰」）山上，探書禹穴中。",
            "（呂渭）溪邊尋五老，橋上覓雙童。",
            "（嚴維）梅市西陵近，蘭亭上道通。",
            "（謝良弼）雷門驚鶴去，射的驗年豐。",
            "（賈肅）古寺思王令，孤潭憶謝公。",
            "（鄭槩）帆開巖上石，劍出浦間銅。",
            "（庾騤）興裏還尋戴，東山更向東。",
            "（裴晃。",
            "《歷代詩話》本《韻語陽秋》卷五引作「裴勉」，《類編》本作「裴冕」，均誤。",
            "影宋本《韻語陽秋》及《剡錄》均作「裴晃」，不誤。",
            "）。"
        ],
        "title": "大曆年浙東聯唱集 徵鏡湖故事",
        "id": "f32b3e1b-9802-41ff-aa6e-f9df924eec2e"
    },
    {
        "author": "浙東衆詩人",
        "paragraphs": [
            "（謝良弼呂渭鄭槩嚴維裴晃陳允初蕭幼和〖不詳〗）山中秋賞罷，溪上晚歸時。",
            "（謝良弼）出谷秦人望，經湖謝客期。",
            "（呂渭）日斜愁路遠，風橫畏舟遲。",
            "（鄭槩）章句懷文友，途程問檝師。",
            "（嚴維）淺沙遊蚌蛤，危石起鸕鷀。",
            "（裴晃）落葉飛孤戍，橫塘向古祠。",
            "（允初）行行多興逸，無處不相思。",
            "（蕭幼和）。"
        ],
        "title": "大曆年浙東聯唱集 自雲門還泛若耶入鏡湖寄院中諸公",
        "id": "ce800899-3b4a-4256-9245-09c3dc21b5cd"
    },
    {
        "author": "浙東衆詩人",
        "paragraphs": [
            "（鄭槩裴晃嚴維徐嶷〖東海人。",
            "《宋高僧傳》卷十五〗張著〖字處晦，常山人。",
            "鷟孫，任剡尉，著《翰林盛事》一卷。",
            "據《直齋書錄解題》卷五〗范絳〖不詳〗劉全白沈仲昌闕名）北客來江外，秋山到越中。",
            "（鄭槩）故交多此見，清興復能同。",
            "（裴晃）落木秦山近，衡門鏡水通。",
            "（嚴維）簷前苔繞砌，籬下菊成叢。",
            "（徐嶷）泫泫花承露，泠泠葉動風。",
            "（鄭槩）卷簾看彩翠，對酒命絲桐。",
            "（張著）戊日辭巢燕，商天向浦鴻。",
            "（范絳）騫開通細雨，笑語望秋空。",
            "（劉全白）嬾竹霜天綠，殘花醉裏紅。",
            "（仲昌）客遊驚落葉，更使恨風蓬。",
            "（闕名）。"
        ],
        "title": "大曆年浙東聯唱集 秋日宴嚴長史宅",
        "id": "0dd34820-9738-49f0-9e61-2225e9359fa8"
    },
    {
        "author": "浙東衆詩人",
        "paragraphs": [
            "（嚴維鄭槩王綱〖大曆九年以大理司直充崑山縣令，首建縣學。",
            "據《玉峯志》卷上《學校》、卷中《名宦》〗沈仲昌賈全〖長樂人，弇弟。",
            "大曆四年進士。",
            "歷任咸陽縣令、戶部員外郎、常州刺史、浙東觀察使，永貞元年卒。",
            "據《柳河東集》卷十二《先友記》、《陸宣公翰苑集》卷四、《郎官石柱題名考》卷十二、《會稽掇英總集》卷十八、《舊唐書·憲宗紀》〗段格〖不詳〗劉題〖不詳〗）策杖山橫綠野，乘舟水入衡門。",
            "（嚴維）客來多從業縣，僧去還指煙村。",
            "（鄭槩）春韭青青耐剪，香粳日日宜飧。",
            "（王綱）自愧薄霑冠冕，何如樂在丘園。",
            "（沈仲昌）鳥散紛紛花落，人行處處苔痕。",
            "（賈全）水池偏多白鷺，畦隔半是芳蓀。",
            "（段格）柳徑共知歸郭，暮雲誰使當軒。",
            "（劉題）。"
        ],
        "title": "大曆年浙東聯唱集 嚴氏園林（六言）",
        "id": "b950f6df-7efe-456c-906e-54fd855c5732"
    },
    {
        "author": "浙東衆詩人",
        "paragraphs": [
            "（秦瑀〖不詳〗鮑防李聿〖玄宗時清漳令，遷尚書郎。",
            "據《全唐文》卷四三五〗李清杜奕袁邕呂渭崔泌〖不詳。",
            "《新唐書·宰相世系表》博陵安平崔氏有刑部員外郎崔泌，爲湜弟，時代稍早，非是。",
            "〗陳允初鄭槩杜倚〖京兆人，淹玄孫，左衛將軍。",
            "據《元和姓纂》卷六〗）。"
        ],
        "title": "大曆年浙東聯唱集 柏梁體狀雲門山物（幷序）",
        "id": "13519bf5-6b64-4ca1-b714-858a0da4b8c3"
    },
    {
        "author": "浙東衆詩人",
        "paragraphs": [
            "幡竿映水出蒲檣。",
            "（秦瑀）榴花向陽臨鏡妝。",
            "（鮑防）子規一聲猿斷腸。",
            "（李聿）殘雲入戶起爐香。",
            "（李清）晴虹夭矯架危梁。",
            "（杜奕）輕蘿縹緲挂霓裳。",
            "（袁邕）月臨影殿玉毫光。",
            "（呂渭）粉帶新篁白簡霜。",
            "（崔泌）玲瓏珠綴魚網張。",
            "（陳允初）高枝反舌巧如簧。",
            "（鄭槩）風搖寶鐸佩鏘鏘。",
            "（秦瑀）古松擁腫懸如囊。",
            "（杜倚）雨垂珠箔映迴廊。",
            "（李聿）薔薇綠刺半緘長。",
            "（鮑防）五粒松英大麥芒。",
            "（李清）古藤蚴蟉毒龍驤。",
            "（杜奕）深林怪石猛虎藏。",
            "（袁邕）古碑勒字棋局方。",
            "（呂渭）山僧行道鴻鴈行（崔泌）亭亭孤筍綠沉鎗。",
            "（鄭槩）蜂窼倒掛枯蓮房。",
            "（允初）燃燈幽殿星煌煌。",
            "（杜倚）。"
        ],
        "title": "大曆年浙東聯唱集",
        "id": "8ccbcd88-4b92-4ceb-9f76-76566f37da35"
    },
    {
        "author": "浙東衆詩人",
        "paragraphs": [
            "（張叔政嚴維呂渭賈弇周頌鄭槩陳允初□成用）山下花巖會，松間水積深。",
            "（張叔政）晚荷交亂影，疎竹引輕陰。",
            "（嚴維）雲散千巖暮，風生萬木吟。",
            "（呂渭）循涯通妙理，步勝獲幽尋。",
            "（賈弇）望鳥知無迹，看猿欲學心。",
            "（周頌）浮榮指西景，微尚寄東岑。",
            "（鄭槩）待月開山閤，聞鐘出石林。",
            "（允初）波文搖翠壁，蟬響續幽琴。",
            "（張叔政）永日陪霜簡，通宵聽梵音。",
            "（賈弇）機閑任情性，道勝等浮沉。",
            "（□成用）賞異方終古，佳遊幾度今。",
            "（嚴維）自然輕執簡，寧敢忘抽簪。",
            "（允初）過見心皆妄，驅馳力未任。",
            "（呂渭）從來謝公意，山水愛登臨。",
            "（周頌）。"
        ],
        "title": "大曆年浙東聯唱集 花巖寺松潭",
        "id": "0df0b203-3179-4218-aa6f-43621cea65a8"
    },
    {
        "author": "浙東衆詩人",
        "paragraphs": [
            "空。"
        ],
        "title": "大曆年浙東聯唱集 入五雲溪寄諸公聯句（從一字至九字）（按：《全唐詩》卷七八九收本詩，題作《一字至九字詩聯句》，爲後人擬題，原題實缺。另五言詩二句下漏書作者呂渭。今爲補題，詩不重錄。）",
        "id": "e1d6ce67-ebf3-46ce-b98b-a36c5ee092a2"
    },
    {
        "author": "浙東衆詩人",
        "paragraphs": [
            "（周頌□成用張叔政賈弇[鮑防]嚴維呂渭鄭槩陳允初）身，心。",
            "（周頌）城郭，山林。",
            "（□成用）望處遠，到時深。",
            "（張叔政）雲崖杳杳，煙樹沉沉。",
            "（賈弇）嘯侶時停策，探幽或撫琴。",
            "[鮑防]得法小枝小葉，懷人如玉如金。",
            "（嚴維）月色前庭清靜觀，梵聲初夜海潮音。",
            "（呂渭）思君子山深不可見，登高頂望遠欲相尋。",
            "（鄭槩）何事歸舟客興櫂不駛，君不見紅蓮綠荇沙禽。",
            "（允初）（〖1〗《通志·藝文志》八著錄：「《大曆年浙東聯唱集》二卷。",
            "」《嘉泰會稽志》卷十四《嚴維傳》云：「大曆中與鄭槩、裴晃、徐嶷、王綱等宴其園宅，聯句賦詩，世傳《浙東唱和》。",
            "」卷十三云：「嚴長史園林，頗名於唐，大曆中有聯句者六人。",
            "」卷十八云：「松花壇，唐大曆中嚴維、呂渭茶宴於此，聯句云〖略〗。",
            "」〖2〗桑世昌《蘭亭考》卷十二云：「鮑防、嚴維、劉全白、宋迪，共三十五人具姓名。",
            "大曆中唱和五十七人。",
            "」今按：嚴維等大曆唱和原集，今已不存。",
            "宋人引錄其詩者有：《歲時雜詠》收一首，《唐詩紀事》收一首，《會稽掇英總集》收詩十二首又偈十一首，《剡錄》收一首，《蘭亭考》收一首，《嘉泰會稽志》收片斷若干。",
            "另宋刻唐人別集附見三首。",
            "綜計各書所收，今存此次唱和詩凡十四首又偈十一首。",
            "與唱者除本書前列三十人外，可考知者尚有劉蕃、樊珣、丘丹、范淹、吳筠、□迥〖疑爲劉迥〗、任逵、謝良輔、宋迪等九人，凡三十九人，已超過《蘭亭考》所舉之三十五人。",
            "這一組詩，《全唐詩》卷七八九收《中元日鮑端公宅遇吳師聯句》、《酒語聯句各分一字》、《一字至九字詩聯句》三首，《全唐詩續補遺》卷五收《經蘭亭故池聯句》〖收嚴維名下〗，餘十首皆錄如上。",
            "另《會稽掇英總集》卷十五收《雲門寺濟公上方偈》十一首，皆爲四言之作，《全唐文》未全收。",
            "姑附錄於次，以存該集完貌，爲研究者提供參讀的便利。",
            "）。"
        ],
        "title": "大曆年浙東聯唱集 登法華寺最高頂憶院中諸公（從一字至九字）",
        "id": "def47c59-47fd-4016-80b3-080d930a8bf9"
    },
    {
        "author": "浙東衆詩人",
        "paragraphs": [
            "剖妄妄絕，決機機壞。",
            "彼堅鋼刀，護身聞戒。"
        ],
        "title": "鮑防《雲門寺濟公上方偈序》 同人《護戒刀偈》",
        "id": "c687d524-01bf-45bf-bdb2-c7c92d7bd56e"
    },
    {
        "author": "浙東衆詩人",
        "paragraphs": [
            "采采春渚，芳香天與。",
            "滌慮破煩，靈芝之侶。",
            "。"
        ],
        "title": "鮑防《雲門寺濟公上方偈序》 李聿《茗侶偈》",
        "id": "f95facfe-a745-40a1-9607-f6f03ce0167f"
    },
    {
        "author": "浙東衆詩人",
        "paragraphs": [
            "幽山淨土，生此芭蕉。",
            "無心起喻，覺路非遙。"
        ],
        "title": "鮑防《雲門寺濟公上方偈序》 杜奕《芭蕉偈》",
        "id": "62472843-7824-4990-93df-7b849ad08ae2"
    },
    {
        "author": "浙東衆詩人",
        "paragraphs": [
            "爾禽啄木，惡蠹傷木。",
            "愈木無病，巢枝自足。"
        ],
        "title": "鮑防《雲門寺濟公上方偈序》 缺名《山啄木偈》",
        "id": "2d784fe1-b476-4838-9119-baa03ce8be3e"
    },
    {
        "author": "浙東衆詩人",
        "paragraphs": [
            "靈圓取相，塵垢是澡。",
            "定水清淨，救彼熱惱。"
        ],
        "title": "鮑防《雲門寺濟公上方偈序》 缺名《澡瓶偈》",
        "id": "533c8e18-6d2d-485c-bd11-26434197960e"
    },
    {
        "author": "浙東衆詩人",
        "paragraphs": [
            "何方而有，天上人間。",
            "色空我性，對爾空山。"
        ],
        "title": "鮑防《雲門寺濟公上方偈序》 鄭槩《山石榴偈》",
        "id": "3c12c00d-9073-457a-8651-88bd54b2caa1"
    },
    {
        "author": "浙東衆詩人",
        "paragraphs": [
            "裂素成器，給我救彼。",
            "密淨圓靈，護生絜水。"
        ],
        "title": "鮑防《雲門寺濟公上方偈序》 杜倚《漉水囊偈》",
        "id": "d805e212-a63c-42ac-ad48-8766a1d493dc"
    },
    {
        "author": "浙東衆詩人",
        "paragraphs": [
            "得彼柔性，契茲佛乘。",
            "豈無衆木，我喻垂藤。"
        ],
        "title": "鮑防《雲門寺濟公上方偈序》 袁邕《藤偈》",
        "id": "75c03711-35e6-46a1-bbd7-db0953fddd89"
    },
    {
        "author": "浙東衆詩人",
        "paragraphs": [
            "護草木性，植彼薔薇。",
            "眼根不染，見爾色非。"
        ],
        "title": "鮑防《雲門寺濟公上方偈序》 崔泌《薔薇偈》",
        "id": "4069352c-5530-4171-a51c-2ebdbcba4251"
    },
    {
        "author": "浙東衆詩人",
        "paragraphs": [
            "護性維戒，扶身在杖。",
            "動必由道，心無來往。",
            "。"
        ],
        "title": "鮑防《雲門寺濟公上方偈序》 缺名《斑竹杖偈》",
        "id": "b13ef034-7e61-4e0e-b301-ab24d91c51da"
    },
    {
        "author": "浙東衆詩人",
        "paragraphs": [
            "降伏心住，自在心住。",
            "有心且住，無心即住。",
            "。"
        ],
        "title": "鮑防《雲門寺濟公上方偈序》 任逵《題天章寺偈》",
        "id": "bc3ab7cf-aba1-49e7-a5b1-81bad2924b62"
    },
    {
        "author": "李端",
        "paragraphs": [
            "不知近水花先發，疑是經冬雪未銷。",
            "（《千載佳句》卷下《草木部·梅》）。"
        ],
        "title": "早梅",
        "id": "68c5f12a-441b-4263-99d9-16919ad4c358"
    },
    {
        "author": "李端",
        "paragraphs": [
            "歸夢不知湖水濶，夜來還到洛陽城。",
            "（同前《別離部·旅情》）。"
        ],
        "title": "湖南歸夢",
        "id": "fcfc1e8f-29d3-47f5-b9aa-d44d63b7967f"
    },
    {
        "author": "張南史",
        "paragraphs": [
            "竹符辭漢守，桂酒奠湘君。",
            "（見《十萬卷樓叢書》本皎然《詩式》卷五）。"
        ],
        "title": "送李使君貶郴州",
        "id": "31908213-dcf6-457b-9700-cb181d2784bb"
    },
    {
        "author": "蕭昕",
        "paragraphs": [
            "德由庾兮羣物湊，協嘉祥兮擾靈獸。",
            "感訢合於天符，遂充塞於君囿。",
            "（見《文苑英華》卷八九）。"
        ],
        "title": "上林白鹿賦附歌",
        "id": "58cb3e15-396e-49fc-93fd-837291dfbc20"
    },
    {
        "author": "吉中孚",
        "paragraphs": [
            "有山𨁟兮有水潺湲，王孫獨往兮春草經年。",
            "溪路獨行兮到時何處？",
            "漁父相見兮水上天邊。",
            "犬吠前村兮極浦，迴風入林兮微月映戶。",
            "白石磷磷兮曲（小川氏疑爲「迸」字）水泥（疑）衣，哀猿啾啾兮空山半雨。",
            "谷口蒼茫兮天陰，人間離別兮年月深。",
            "花迷流水不知處，心憶君家難得（小川氏定爲「後」）尋。",
            "（日本藏唐抄本《新撰類林抄》卷四）。"
        ],
        "title": "奉同秘書苗丞菘陽山閑居引",
        "id": "d44afb3a-30ba-4e47-832d-309157ffa7e8"
    },
    {
        "author": "劉方平",
        "paragraphs": [
            "地儉朝陽滿，天邊宿霧收。",
            "風兼殘雪起，河帶斷冰流。",
            "北闕馳心極，南圖尚旅遊。",
            "登臨思不已，何處得銷愁？",
            "（影印本《詩淵》第三冊第二○六二頁）。"
        ],
        "title": "地儉",
        "id": "406814ae-e98c-46a3-b7c0-49f21b181397"
    },
    {
        "author": "郎士元",
        "paragraphs": [
            "支公身欲老，常在沃[洲]（州）多。",
            "惠力堪傳教，禪功久伏魔。",
            "山雲隨坐夏，幽草伴頭陀。",
            "借問迴心後，賢愚去幾何？",
            "（按：《全唐詩》卷二四九收此詩爲皇甫冉作。",
            "然《唐詩卷》約在元和前後書，爲時甚早，故仍存之。",
            "）。"
        ],
        "title": "五言普門上人蘭若一首",
        "id": "861334cc-50eb-49b3-b6bd-d4529c15def7"
    },
    {
        "author": "郎士元",
        "paragraphs": [
            "雲深石澗寺，樹老遠公房。",
            "終日風□□，□秋景氣涼。",
            "醍醐蒙□味，□□□□□。",
            "□見無生理，空山坐道場。",
            "（以上二首均見日本藏唐抄本《唐詩卷》）。"
        ],
        "title": "五言南岳寺普上人院一首",
        "id": "381ff411-5aeb-4ef0-a895-7600d3789ac6"
    },
    {
        "author": "郎士元",
        "paragraphs": [
            "寒山白雲裏，法侶自招攜。",
            "竹徑通城下，松門隔水西。",
            "方同沃洲去，不作武陵迷。",
            "髣髴心知（《全唐詩》作「遙看」）處，高峰（《全唐詩》作「秋風」）是會稽。",
            "（見《會稽掇英總集》卷七）（按：《全唐詩》卷三八四收此詩爲張籍作。",
            "今檢《宋高僧傳》卷十五、《文苑英華》卷八六四獨孤及撰《揚州慶雲寺律師一公塔碑》，知靈一卒於寶應元年，年三十六。",
            "張籍生年難確考，但在大曆間殆無可疑。",
            "張籍生於靈一卒後，此詩非其作甚明。",
            "郎士元與靈一同時，詩應爲其作。",
            "）。"
        ],
        "title": "寄靈一上人初還雲門",
        "id": "5c3d52a7-fc89-457b-b685-db9aa6358628"
    },
    {
        "author": "郎士元",
        "paragraphs": [
            "霜葉飛紅過夏墟，金風吹鴈集荒渠。",
            "鞭揮清渭分流外，目送烏江遠樹餘。",
            "五子歌聲猶在耳，十旬獵迹已成畬。",
            "天時人因堪惆悵，悶對牙旗展簿書。",
            "（影印文淵閣《四庫全書》本《河南通志》卷七四、民國廿二年刊劉盼遂纂《太康縣志》卷六、《古今圖書集成·職方典》卷三八八《開封府部》）。"
        ],
        "title": "駐節太康",
        "id": "2788c790-2114-482e-980d-0463c3c4f05e"
    },
    {
        "author": "郎士元",
        "paragraphs": [
            "假守昭平郡，當門桂水清。",
            "海遙稀蚌跡，峽近足灘聲。",
            "峽東江盤天影隨，輕船隻下幾危機。",
            "初晴古木猿三叫，未晚陰崖日半規。",
            "篁竹數家何處是？清清一曲幾首詩。",
            "（《四庫》本《記纂淵海》卷十五）。"
        ],
        "title": "詩",
        "id": "a7733c16-3e71-418f-b09b-a1d2928bf226"
    },
    {
        "author": "郎士元",
        "paragraphs": [
            "雲陰鳥道苔方合，雪映龍潭水更清。",
            "（《千載佳句》卷上《地理部·山中》）。"
        ],
        "title": "送皎[然]（照）上人歸山",
        "id": "bc90c4d0-66cc-4489-819b-5e4f08689dcc"
    },
    {
        "author": "郎士元",
        "paragraphs": [
            "江山幾路分。",
            "（《江湖小集》卷三紹嵩《江浙紀行集句詩》）。"
        ],
        "title": "句 一",
        "id": "0b0bcabe-4322-4cc3-8681-7e11ef05e258"
    },
    {
        "author": "郎士元",
        "paragraphs": [
            "上潮吞海日。",
            "（同前）。"
        ],
        "title": "句 二",
        "id": "883deb88-b6c7-4ecf-89eb-9fd2fa458929"
    },
    {
        "author": "郎士元",
        "paragraphs": [
            "寂寞舟中誰供問。",
            "（《江湖小集》卷二二李龏《剪綃集》引）。"
        ],
        "title": "句 三",
        "id": "105f3fef-957e-421c-9d1e-f5245b4ca6a8"
    },
    {
        "author": "郎士元",
        "paragraphs": [
            "馬令無茶分。",
            "（見劉克莊《後村大全集》卷一八四《詩話新集》）（〖1〗劉克莊云：「余記唐人雜書載士元嘗對客有『馬令無茶分』之戲。",
            "北平王一日飲客，士元與焉。",
            "坐間，北平醉飽設茗供，連沃數碗，士元老不能禁，即席吐利交下。",
            "滿坐大笑。",
            "今不省出處，當攷。",
            "」）。"
        ],
        "title": "句 四",
        "id": "9b2793ea-e3db-48aa-b655-fdc4007c21fd"
    },
    {
        "author": "劉商",
        "paragraphs": [
            "或謂輕冰盛沆瀣（海氣也。",
            "）（見宋吳聿《觀林詩話》）。"
        ],
        "title": "白角樽歌",
        "id": "5e38801a-1bc6-426b-88f7-9f2f25a29ca9"
    },
    {
        "author": "嚴巨川",
        "paragraphs": [
            "煙塵忽起犯中原，自古臨危道貴存。",
            "手持禮器空垂淚，心憶明君不敢言。",
            "落日胡笳吟上苑，通宵虜將醉西園。",
            "傳烽萬里無師至，累代何人受漢恩。",
            "（見唐趙元一撰《奉天錄》卷二）（〖1〗《奉天錄》卷二：「八日，泚于宣政殿僭即大位，愚智莫不血怒。",
            "衛者多是軍人，周行不過數十，自稱大秦皇帝，年號應天。",
            "僞赦書云：『幽囚之中，神器自至，豈朕薄德所能經營。",
            "』彭偃之詞。",
            "冊文，太常少卿樊系之撰。",
            "文成，服藥而卒。",
            "故嚴巨川詩曰〖詩略〗。",
            "」〖2〗《奉天錄》卷一：「時有風情女子李季蘭上泚詩，言多悖逆，故闕而不錄。",
            "皇帝再剋京師，召季蘭而責之曰：『汝何不學嚴巨川有詩云：「手持禮器空垂淚，心憶明君不敢言」？",
            "』遂令撲殺之。",
            "」今按：詳此段紀事，似巨川于朱泚亂時亦陷身賊中，至德宗收京，因此詩而得寬宥。",
            "）。"
        ],
        "title": "建中四年十月感事（題擬）",
        "id": "e33facd3-c545-433a-8fc3-f37a2777b4ba"
    },
    {
        "author": "論惟明",
        "paragraphs": [
            "。"
        ],
        "title": "",
        "id": "7f076384-a464-464d-9921-13c7ab5fceb7"
    },
    {
        "author": "論惟明",
        "paragraphs": [
            "豺狼暴宮闕，拔塗凌丹墀。",
            "花木久不芳，羣凶亦自疑。",
            "既爲皇帝枯，亦爲皇帝滋。",
            "艸木尚多感，報恩須及時。",
            "（見唐趙元一《奉天錄》卷四）。"
        ],
        "title": "朱泚亂定後上皇帝（題擬）",
        "id": "b80768b1-524e-4749-8e19-def89d9a9be8"
    },
    {
        "author": "朱放",
        "paragraphs": [
            "愛彼雲外人，來取澗底泉。",
            "風吹芭蕉折，鳥啄梧桐穿。",
            "（見《十萬卷樓叢書》本皎然《詩式》卷三。",
            "同書卷四錄前二句。",
            "）（按：《全唐詩》卷三一五錄四句，缺題，又末字「穿」作「落」，故分作二斷句，蓋沿《吟窗雜錄》刪節本《詩式》之誤所致，今重錄改正之。",
            "）。"
        ],
        "title": "和蕭郎中遊蘭若",
        "id": "dae5e7a2-55be-4d08-b97f-04d1f6bcf284"
    },
    {
        "author": "暢當",
        "paragraphs": [
            "花發多遠意，鳧鴈有閒情。",
            "遲暉耿不暮，平江寂無聲。",
            "（見《唐詩紀事》卷二七）。"
        ],
        "title": "釣渚亭",
        "id": "11c90e9e-f28e-47b7-b5f2-a456a0220bda"
    },
    {
        "author": "李泌",
        "paragraphs": [
            "良弓摧折久，誰識是龍韜。",
            "（見《吟窗雜錄》卷二四《歷代吟譜》）按：《全唐詩》卷一○九收此二句，缺題，今重錄。"
        ],
        "title": "建寧王哀詞二首（末句）",
        "id": "430b58ff-909a-4698-89ff-43964378a3c5"
    },
    {
        "author": "李泌",
        "paragraphs": [
            "夷門一把平安火，定逐恒山候騎來。",
            "（《四庫》本《記纂淵海》卷二一）。"
        ],
        "title": "句 一",
        "id": "524f0997-6462-4e6b-b8ff-18391552f67a"
    },
    {
        "author": "李泌",
        "paragraphs": [
            "粉容冰艷玉玲瓏。",
            "（《江湖小集》卷二十李龏《梅花衲》）。"
        ],
        "title": "句 二",
        "id": "d8edeb92-cfa6-44c9-a040-1a0f632b9e39"
    },
    {
        "author": "戴叔倫",
        "paragraphs": [
            "終日愧無政，與君聊散（《剡錄》作「放」）襟。",
            "城根山半腹，亭影水中心。",
            "朗詠竹窗靜，野情花徑深。",
            "那能有餘興，不作剡溪尋。",
            "（見《文苑英華》卷二三○、卷三一六、高似孫《剡錄》卷六、卷十。",
            "）（按：《全唐詩》卷一九○收作韋應物詩，誤。",
            "宋本《韋集》無此詩。",
            "明刻《文苑英華》卷二三○此詩前爲應物詩，此詩失署作者，後人因此致誤。",
            "《文苑英華》卷二三○周必大等校該詩云：「集作《奉酬秦徵君系春日撫州西亭野望兼寄徐少府》。",
            "」叔倫曾任撫州刺史。",
            "卷三一六即題作《撫州西亭》，署「戴叔倫」作。",
            "中華書局影印本新編目錄已糾正明刻本之誤。",
            "）。"
        ],
        "title": "酬秦徵君徐少府春日見集",
        "id": "e459cc18-94d9-4365-9db9-a41e31ab51ac"
    },
    {
        "author": "戴叔倫",
        "paragraphs": [
            "雲開方見日，潮盡爐峰出。",
            "石壁轉棠陰，鄱陽寄茅室。",
            "（《輿地紀勝》卷二三《饒州》）。"
        ],
        "title": "詩",
        "id": "42811d28-da0e-4532-bd93-89a2b20f944d"
    },
    {
        "author": "戴叔倫",
        "paragraphs": [
            "鄰僧猶未起，明月早先知。",
            "（見《吟窗雜錄》卷十四正字王玄《詩中旨格》）。"
        ],
        "title": "新池",
        "id": "9707068d-3ceb-4c32-a81d-a9a1d902b9f2"
    },
    {
        "author": "戴叔倫",
        "paragraphs": [
            "（按：以上三詩，《文苑英華》卷二五五收作戴叔倫詩，卷二五六復收作清江詩。",
            "尚難遽定誰作，姑存目俟考。",
            "）空。"
        ],
        "title": "喜嚴侍御蜀還贈嚴秘書",
        "id": "864799d0-5c04-4c68-a368-a5e11a937b79"
    },
    {
        "author": "戴叔倫",
        "paragraphs": [
            "（按：《文苑英華》卷三○○收作戴叔倫詩，卷二五七收作清江詩。",
            "尚難遽定誰作，姑存目。",
            "以上四首，《全唐詩》卷八一二均收清江名下。",
            "）空。"
        ],
        "title": "贈淮西賈兵馬使",
        "id": "8e11087c-8de6-4ed7-8e9a-37aff277f7ce"
    },
    {
        "author": "李博士",
        "paragraphs": [
            "。"
        ],
        "title": "",
        "id": "6b0881ac-8657-4bbf-b121-7d239161bee6"
    },
    {
        "author": "李博士",
        "paragraphs": [
            "宋生昔登覽。",
            "（中缺）那能顧蓬蓽。",
            "（見《韋蘇州集》卷五《李博士弟以余罷官居同德精舍共有伊陸名山之期久而未去枉詩見問中云宋生昔登覽末云那能顧蓬蓽直寄鄙懷聊以爲答》）（按：韋應物另有《寄酬李博士永寧主簿叔廳見待》、《答李博士》、《同德寺雨後寄元侍御李博士》、《同德閣期元侍御李博士不至各投贈二首》，均與同人之作，唯其名不詳。",
            "傅璇琮先生《韋應物繫年考證》定應物退居同德寺爲永泰元年棄洛陽丞後。",
            "頗疑此人即與應物過從甚密之李儋，出姑臧大房，給事中昇期之子，官至殿中侍御史，見《新唐書·宰相世系表》。",
            "俟得確證定之。",
            "）。"
        ],
        "title": "問韋應物（題擬）",
        "id": "201b6e45-7a32-4f65-ac98-74668851976a"
    },
    {
        "author": "劉長卿",
        "paragraphs": [
            "不記鄱陽郡，俱因謫官過。",
            "白雲心已矣，滄海意如何？",
            "蔾杖全吾道，榴花養太和。",
            "春風騎馬醉，江月釣漁歌。",
            "步履侵苔廨，頃冠拂薜蘿。",
            "遠山終日在，芳草傍人多。",
            "莫學靈均悵，愁竟楚水波。",
            "（《新撰類林鈔》卷四，據小川環樹錄文。",
            "）（按：《全唐詩》卷一四九收此詩，題作《同姜濬題裴式微餘干東齋》。",
            "內容大異，今重錄。",
            "）。"
        ],
        "title": "同姜氾水題裴司馬東齋",
        "id": "19e3e20c-ca90-4eb0-a146-bc858af596a8"
    },
    {
        "author": "劉長卿",
        "paragraphs": [
            "一逕人尋谷口村，春山犬吠武陵源。",
            "青苔滿地無行處，深咲桃花獨閉門。",
            "（同前）（按：《全唐詩》卷一五○收本詩，內容大異，今重錄。",
            "《千載佳句》卷上《人事部·閑居》收後二句，詩題不同，《全唐詩逸》卷上已收入。",
            "）。"
        ],
        "title": "過鄭山人所居",
        "id": "138f861a-bd44-43a4-8fd7-4c05cb741640"
    },
    {
        "author": "劉長卿",
        "paragraphs": [
            "此去君何恨，南行我更遙。",
            "東西湖渺渺，離別雨瀟瀟。",
            "綠山通春谷，青山過板橋。",
            "潯陽如枉棹，千里有歸潮。",
            "（見席刻《劉隨州詩集》卷二）。"
        ],
        "tags": [
            "西湖"
        ],
        "title": "將赴湖南湖上別皇甫曾",
        "id": "889e8b5b-d646-4f31-baf7-ad0227bef696"
    },
    {
        "author": "韋應物",
        "paragraphs": [
            "我歡常在夢，無心解傷別。",
            "千里萬里人，祇似眼中月。",
            "（見《會稽掇英總集》卷七）。"
        ],
        "title": "送靈澈遠雲門",
        "id": "678cae0c-9856-4a1e-aab3-095caa497f55"
    },
    {
        "author": "韋應物",
        "paragraphs": [
            "南園柳色動，野塘春水生。",
            "屢遊煩將吏，獨此守山城。",
            "（見《能改齋漫錄》卷十一）。"
        ],
        "title": "早春詩",
        "id": "f4354792-a786-4490-9f24-2f50fd94b450"
    },
    {
        "author": "韋應物",
        "paragraphs": [
            "青青滿地鋪顏色，曲曲一灣流水聲。",
            "總爲遊人逞風景，亂雲初捲碧天空。",
            "（見嘉靖《六合縣志》卷八，上海圖書館據天一閣藏本所攝顯微膠卷。",
            "原注出《嘉定志》）。"
        ],
        "title": "芳草澗",
        "id": "a7864286-0efc-4293-bc33-9edbc8a367bd"
    },
    {
        "author": "韋應物",
        "paragraphs": [
            "（按：此詩見《文苑英華》卷一五四。",
            "《唐詩紀事》卷七、《萬首唐人絕句》卷二五、《全唐詩》卷一百作東方虬詩。",
            "未詳孰是，姑存目以俟考。",
            "）空。"
        ],
        "title": "春雪（存目）",
        "id": "69abfd6f-ab7d-4349-880f-1354444d597d"
    },
    {
        "author": "楊華",
        "paragraphs": [
            "悠然顧山侶。",
            "（見《皎然集》卷一《五言酬烏程楊明府將赴渭北對月見懷》注引）。"
        ],
        "title": "將赴渭北對月懷晝上人（題擬）",
        "id": "5359e11f-0d36-40cf-8570-94c86cb27013"
    },
    {
        "author": "殷濟",
        "paragraphs": [
            "青青柳色萬家春，獨掩荆扉對苦辛。",
            "山月有時來照戶，蕃歌無夜不傷人。",
            "荒村寂寂鷄鳴早，窮巷喧喧犬吠頻。"
        ],
        "title": "悲春",
        "id": "da5fa04b-2469-4fb1-b175-1761307c7f02"
    },
    {
        "author": "殷濟",
        "paragraphs": [
            "幽閨情自苦，何事更逢春？",
            "萱草侵堦綠，垂楊闇戶新。",
            "鏡中絲髮亂，窗外鳥聲頻。",
            "對此芳菲景，長宵轉憶君。"
        ],
        "title": "秦閨怨 一",
        "id": "2bd9f5fa-5244-4a5d-a91c-485856b07805"
    },
    {
        "author": "殷濟",
        "paragraphs": [
            "春至感心傷，低眉入洞房。",
            "征夫天外別，拋妾鎮[漁]（魚）陽。",
            "有意連新月，無情理舊妝。",
            "長流雙瞼淚，獨恨對芬芳。"
        ],
        "title": "秦閨怨 二",
        "id": "db67ff36-08a9-48c3-8856-3bd735fccd28"
    },
    {
        "author": "殷濟",
        "paragraphs": [
            "骨肉東西各一方，弟兄南北斷肝腸。",
            "離情祇向天邊碎，壯志還隨行處傷。",
            "不料此心分兩國，誰知翻屬二君王。",
            "艱難少有安中土，經亂多從胡虜鄉。",
            "獨羨春秋連影雁，每思羽翼幷成行。",
            "題詩泣盡東流水，欲話無人問短長。"
        ],
        "title": "憶北府弟妹（二首） 一",
        "id": "0783d204-3eee-4c20-9307-53ebe5dd5eaa"
    },
    {
        "author": "殷濟",
        "paragraphs": [
            "與爾俱成淪沒世，艱難終日各東西。",
            "胡笳曉聽心長共，漢月[宵]（霄）看意自迷。",
            "獨泣空房襟上血，孤眠永夜夢中啼。",
            "何時骨肉園林會，不向天涯聞鼓鞞。"
        ],
        "title": "憶北府弟妹（二首） 二",
        "id": "3cdb4325-5806-4eb9-a0c3-7df2eefc4225"
    },
    {
        "author": "殷濟",
        "paragraphs": [
            "不幸同俘縶，常悲海雁孤。",
            "如何一朝事，流落在天隅？",
            "永夜多寂寞，秋深獨鬱紆。",
            "欲知相憶甚，終日淚成珠。"
        ],
        "title": "奉憶北庭楊侍御留後",
        "id": "7ec61cf0-463a-44e1-8e2a-7fcc72dbf099"
    },
    {
        "author": "殷濟",
        "paragraphs": [
            "異方新歲自然悲，三友那堪更別離。",
            "虜酒未傾心已醉，愁容相顧懶題詩。",
            "三邊罷戰猶長策，二國通和藉六奇。",
            "佇聽鶯遷當此日，歸鴻莫使尺書遲。"
        ],
        "title": "歲日送王十三判官之松州幕",
        "id": "af240669-6504-4680-bb2e-ce8ce3cd49ee"
    },
    {
        "author": "殷濟",
        "paragraphs": [
            "切切霜風入夜寒，微微孤燭客心難。",
            "長[宵]（霄）獨恨流離苦，直到平明淚不乾。",
            "。"
        ],
        "title": "冬[宵]（霄）感懷",
        "id": "b2aafa0c-b8a2-4236-b62e-48ae043297f0"
    },
    {
        "author": "殷濟",
        "paragraphs": [
            "行行遍歷盡沙場，只是偏教此意傷。",
            "從來征戰皆空地，徒使驕矜掩異方。"
        ],
        "title": "歎路傍枯骨",
        "id": "268f46e6-6f68-4e6a-ba91-de0937abfc4a"
    },
    {
        "author": "殷濟",
        "paragraphs": [
            "愁緒足悲歌，離心似網羅。",
            "二年分兩國，萬里一長河。",
            "磧外人行少，天邊雁叫多。",
            "懷鄉不得死，皆是惜天涯。"
        ],
        "title": "言懷",
        "id": "6957f845-445a-45af-b8bb-bf44fcc57645"
    },
    {
        "author": "殷濟",
        "paragraphs": [
            "花未發，增所思，及見花開轉益悲。",
            "花開未發尚有期，獨我情懷未見時。"
        ],
        "title": "見花發有思",
        "id": "c9998ee3-8c7d-4cee-9887-f8f3d867e028"
    },
    {
        "author": "殷濟",
        "paragraphs": [
            "天下沸騰積年歲，米到千錢人失計。",
            "附郭種得二頃田，磨折不充十一稅。",
            "今年苗稼看更弱，[枌]（一作「墳」）榆產業須拋却。",
            "不知天下有幾人，但見波逃如雨脚。",
            "去去如同不繫舟，隨波逐水泛長流。",
            "漂泊已經千里外，誰人不帶兩鄉愁？",
            "舞女庭前厭酒肉，不知百姓餓眠宿。",
            "君不見城外空墻遙，將軍只是栽花竹。",
            "君看城外恓惶處，段段茅花如柳葉（一作「{葜大=糸}」）。",
            "海鷰銜泥欲作巢，空堂無人却飛去。",
            "（按：此首又見伯三六二○卷，不署名，今據校。",
            "此本末多數句：「所在君侯，不須惱亂。",
            "發意害彼，不知自傷，此世報行惡名，當來必酬苦果。",
            "」似與此詩無關。",
            "又此首及下二首疑非殷濟詩。",
            "）。"
        ],
        "title": "無名歌",
        "id": "c5eeb4ab-4529-4ec8-b64c-3243e6902c72"
    },
    {
        "author": "殷濟",
        "paragraphs": [
            "。"
        ],
        "title": "夢歸還",
        "id": "70d1b756-0d50-4482-be3d-b7e83188e5ea"
    },
    {
        "author": "殷濟",
        "paragraphs": [
            "春來相思每隨風，萬里關山想自通。",
            "夢裏宛然歸舊國，覺來還在虜營中。"
        ],
        "title": "夢歸還 一",
        "id": "81e12072-b95f-4af6-8cda-eeccffb21a91"
    },
    {
        "author": "殷濟",
        "paragraphs": [
            "春來有幸却承恩，花裏含啼入殿門。",
            "殘妝不用添紅粉，且待君王見淚痕。",
            "（均見伯三八一二卷）。"
        ],
        "title": "夢歸還 二",
        "id": "a8848ad2-962d-4e1b-b891-1e5075a55f78"
    },
    {
        "author": "希遷",
        "paragraphs": [
            "吾結草庵無寶貝，飯了從容圖睡快。",
            "成時初見茅草新，破後還將茅草蓋。",
            "住庵人，鎮常在，不屬中間與內外。",
            "人住處，我不住，世人愛處我不愛。",
            "庵雖小，含法界，方丈老人相體解。",
            "上乘菩薩信無疑，中下聞之必生怪。",
            "問此庵，壞不壞，壞與不壞主元在。",
            "不居南北與東西，基上堅牢以爲最。",
            "青松下，明窗內，玉殿朱樓未爲對。",
            "納帔幪頭萬事休，此時山僧都不會。",
            "住此庵，休作解，誰誇鋪席圖人買。",
            "迴光返照便歸來，廓達靈根非向背。",
            "遇祖師，親訓誨，結草爲庵莫生退。",
            "百年拋却任縱橫，擺手便行且無罪。",
            "千種言，萬般解，祇要交君長不解。",
            "欲識庵中不死人，豈離而今遮皮袋。",
            "（見《景德傳燈錄》卷三十）。"
        ],
        "title": "草庵歌",
        "id": "d945acb9-1d28-4599-9554-9b16537191bf"
    },
    {
        "author": "希遷",
        "paragraphs": [
            "竺土大僊心，東西密相付。",
            "人根有利鈍，道無南北祖。",
            "靈源明皎潔，枝派暗流注。",
            "執事元是迷，契理亦非悟。",
            "門門一切境，迴互不迴互。",
            "迴而更相涉，不爾依位住。",
            "色本殊質象，聲元異樂苦。",
            "暗合上中言，明明清濁句。",
            "四大性自復，如子得其母。",
            "火熱風動搖，水濕地堅固。",
            "眼色耳音聲，鼻香舌鹼醋。",
            "然依一一法，依根葉分布。",
            "本末須歸宗，尊卑用其語。",
            "當明中有暗，勿以暗相遇。",
            "當暗中有明，勿以明相覩。",
            "明暗各相對，比如前後步。",
            "萬物自有功，當言用及處。",
            "事存函蓋合，理應箭鋒拄。",
            "承言須會宗，勿自立規矩。",
            "觸目不會道，運足焉知路。",
            "進步非近遠，迷隔山河固。",
            "謹白參玄人，光陰莫虛度。",
            "（同前。",
            "又見《五燈會元》卷五）。"
        ],
        "title": "參同契",
        "id": "a737bb26-d9cb-49ba-a129-5603f8363771"
    },
    {
        "author": "希遷",
        "paragraphs": [
            "從來共住不知名，任運相將作（《五燈會元》作「祇」）摩行。",
            "自古上賢猶不識，造次常（《五燈會元》作「凡」）流豈可明。",
            "（見《祖堂集》卷四、《五燈會元》卷五）。"
        ],
        "title": "偈",
        "id": "96a4e6db-1960-44d7-8600-19c7237a8a11"
    },
    {
        "author": "大同濟禪師",
        "paragraphs": [
            "十二時中那事別，子丑寅卯吾今說。",
            "若會唯心萬法空，釋迦彌勒從茲決。",
            "（見《五燈會元》卷五）。"
        ],
        "title": "頌",
        "id": "81c5ac5a-7585-4b6c-8331-019ca09435ee"
    },
    {
        "author": "張芬",
        "paragraphs": [
            "。"
        ],
        "title": "",
        "id": "9dccbcc7-459f-45a1-a55c-a3f795a3f10e"
    },
    {
        "author": "張芬",
        "paragraphs": [
            "君家舊林壑，寄在亂峰西。",
            "近日春雲滿，相思路亦迷。",
            "聞鐘投野寺，待月過前溪。",
            "悵望成幽夢，依依識故蹊。",
            "（見江標影宋書棚本《唐詩五十家小集·李端詩集》卷二）（按：《全唐詩》卷二八五收此詩於李端名下，題作《酬前大理寺評事張芬》。",
            "檢影宋書棚本，此詩附於李端《山中期張芬不至》後，題作《酬前》，署「大理評事張芬」。",
            "此爲張芬詩附收於李集，作李詩誤。",
            "另參本書卷十一苗發詩附考。",
            "）。"
        ],
        "title": "酬李端山中見期不至（題擬）",
        "id": "5937ae6f-2482-4844-b5db-1777fa7d0106"
    },
    {
        "author": "楊衡",
        "paragraphs": [
            "聖皇自在（《千載佳句》卷下作「有」）長生殿，不向蓬萊王母家。",
            "（見《日本古典文學大系》七三冊藤原公任《和漢朗詠集》卷下《帝王》）（〖1〗川口久雄校注云：架藏私注本題作《上陽春辭》，《千載佳句·禁中》作《上春詞》，柿村本作《上陽春詞》）。"
        ],
        "title": "上陽春辭",
        "id": "f9c7c099-e7dd-4a5f-a194-f9c8bdc527ce"
    },
    {
        "author": "楊衡",
        "paragraphs": [
            "欲問皇天天更遠。",
            "（胡偉《宮詞》）。"
        ],
        "title": "句",
        "id": "12817f2d-0f3c-4287-94a8-da1692924462"
    },
    {
        "author": "徐浩",
        "paragraphs": [
            "祖德道場下，往來三十秋。",
            "白頭方問法，朗月特相留。",
            "（《至大金陵新志》卷十二下）。"
        ],
        "title": "詩",
        "id": "64248fd5-63e9-4c49-9d82-2a216df9a1b0"
    },
    {
        "author": "顏真卿",
        "paragraphs": [
            "天台大師俗姓陳，其名智顗華容人。",
            "隋煬皇帝崇明因，號爲智者誠敬申。",
            "師初孕育靈異頻，彩烟浮空光照鄰。",
            "堯眉舜目熙若春，禪慧悲智嚴其身。",
            "長沙佛前發弘誓，定光菩薩示冥契。",
            "恍如登山臨海際，上指伽藍畢身世。",
            "東謁大蘇求真諦，智同靈鷲聽法偈。",
            "得宿命通弁無礙，旋陀羅尼華三昧。",
            "居常西面化在東，八載瓦官闡玄風。",
            "敷演智度發禪蒙，梁陳舊德皆仰崇。",
            "遂入天台華頂中，因見定光符昔夢。",
            "降魔制敵爲法雄，胡僧開道精感通。",
            "又有聖賢垂秘旨，時平國清即名寺。",
            "贖得魚梁五百里，其中放生講流水。",
            "後主三禮洞庭裏，請爲菩薩戒弟子。",
            "煬皇世鎮臨江涘，金城說會求制止。",
            "香火事訖乃西旋，渚宮聽衆逾五千。",
            "建立精舍名玉泉，橫亘萬里皆稟緣。",
            "煬皇啓請回法船，非禪不智求弘宣。",
            "遂著《淨名精義傳》，因令徐柳參其玄。",
            "帝既西趍移象魏，師因東還遂初志。",
            "半山忽與沙門顛，俄傾逡巡偡韜秘。",
            "止觀大師名法源，親事左溪弘度門。",
            "二威灌頂誦師言，同稟思文龍樹尊。",
            "荆溪妙樂間生孫，廣述祖教補乾坤。",
            "寫照隨形殊好存，源公瞻禮必益敦。",
            "俾余贊述斯討論，庶幾億載垂後昆。",
            "（《傳教大師全集·天台靈應圖本傳集》卷二，轉錄自《東南文化》一九九○年六期《天台文化專號》）。"
        ],
        "tags": [
            "洞庭湖"
        ],
        "title": "天台智者大師畫贊",
        "id": "5bbc4dc9-227a-4236-91f8-b1ccfb85640e"
    },
    {
        "author": "李臯",
        "paragraphs": [
            "當時避地乾坤窄，此地安家日月長。",
            "草色幾經壇杏改，浪花猶帶洞庭香。",
            "（見《輿地紀勝》卷六八《常德府》）。"
        ],
        "tags": [
            "洞庭湖"
        ],
        "title": "桃源（題擬）",
        "id": "41e97c18-ab59-453b-b7ba-eeb6ed7862ea"
    },
    {
        "author": "李臯",
        "paragraphs": [
            "鴈蕩諸奇不可窮，石梁華表遠淩空。",
            "乾坤誰道洞中小，日月曾從牖裏通。",
            "詞客墨苔觀照耀，飛仙環佩聽玲瓏。",
            "何當偕得緱山鶴，駕入嶙峋翠幾重。",
            "（見同治丙寅刊齊召南纂《溫州府志》）（按：張靖龍云：「見清周喟《南雁蕩山志》卷七《詩外編》引明人陳玭《嘉靖南雁蕩志》，又見乾隆《平陽縣志》卷二，題作《游橫陽雁蕩山詩》。",
            "」）。"
        ],
        "title": "遊南鴈詩",
        "id": "3ea58ecb-2db5-4e2b-8eec-138c9964d4b6"
    },
    {
        "author": "青霞子",
        "paragraphs": [
            "。"
        ],
        "title": "",
        "id": "c81b3dbd-7e2c-4b42-90e9-163d8b74376e"
    },
    {
        "author": "青霞子",
        "paragraphs": [
            "天地初分日月高，狀如雞子復如桃。",
            "陰陽真氣知時節，直待三年脫戰袍。"
        ],
        "title": "龍虎元旨歌 一",
        "id": "723b6eee-4d46-42a2-a38a-b0ef981625bd"
    },
    {
        "author": "青霞子",
        "paragraphs": [
            "大道分明在眼前，時人不會誤歸泉。",
            "黃芽本是乾坤氣，神水根基與汞連。"
        ],
        "title": "龍虎元旨歌 二",
        "id": "9d4ceb5e-5f2d-4b6f-825c-2d8b3cf0c0fc"
    },
    {
        "author": "青霞子",
        "paragraphs": [
            "龍虎丹砂義最幽，五神金內汞鉛流。",
            "千朝變紫雲飛去，直至大羅天上頭。"
        ],
        "title": "龍虎元旨歌 三",
        "id": "1a9b2173-dd5f-4d84-b99b-d7bcbf31df91"
    },
    {
        "author": "青霞子",
        "paragraphs": [
            "認得根源不用忙，三三合九有純陽。",
            "潛通變化神光見，從此朝天近玉皇。"
        ],
        "title": "龍虎元旨歌 四",
        "id": "c789bdf0-6fea-46ed-8e8a-0e56cb91ceca"
    },
    {
        "author": "青霞子",
        "paragraphs": [
            "用鉛須得汞相和，二性爲親女唱歌。",
            "鍊到紫河車地動，白雲相伴鶴來過。"
        ],
        "title": "龍虎元旨歌 五",
        "id": "45dfdbed-c0da-4810-b0b8-2e9d9cc24ecf"
    },
    {
        "author": "青霞子",
        "paragraphs": [
            "合其天地合其元，子母相逢不敢言。",
            "先汞後鉛真道大，莫教失伴鶴歸天。"
        ],
        "title": "龍虎元旨歌 六",
        "id": "33b42804-6dee-4650-98bc-674ad6129d9e"
    },
    {
        "author": "青霞子",
        "paragraphs": [
            "此寶從來二八傳，吉年吉月入爐安。",
            "千朝火候依時節，必定芽成汞已乾。",
            "（按：《龍虎元旨》末云：「東嶽董師元於貞元五年受之於羅浮山隱士青霞子，貞元十九年傳受劍州司馬張陶，開成三年京師傳族弟汾，成長契五年傳成君。",
            "」）。"
        ],
        "tags": [
            "泰山"
        ],
        "title": "龍虎元旨歌 七",
        "id": "a7d9589d-806e-454a-8083-a9ccbfb6abb2"
    },
    {
        "author": "秦系",
        "paragraphs": [
            "十年遊罷古招提，路入雲門峻似梯。",
            "秀氣漸分秦望嶺，寒身猶入若耶溪。",
            "天開霽色澄千里，稻熟秋香互萬畦。",
            "多少靈蹤待窮覽，却愁回馭日平西。",
            "（見《古今圖書集成·山川典》卷一一四《雲門山部》）。"
        ],
        "title": "雲門山",
        "id": "4cabad79-7f22-461c-a9e9-8a0371c9704c"
    },
    {
        "author": "姚明敭",
        "paragraphs": [
            "官屈須推命，時危莫厭貧。",
            "城樓近江水，潮退看垂輪。",
            "（《千唐誌齋藏誌》九八三頁崔恕撰《唐故登仕郎常州司士參軍襲武城縣開國伯崔府君墓誌銘》引。",
            "此則承陶先生告知。",
            "）。"
        ],
        "title": "送常州司士崔千里（題擬）",
        "id": "4785da05-0eac-4ab6-a47e-49b2a110bf53"
    },
    {
        "author": "戎昱",
        "paragraphs": [
            "（按：《全唐詩》卷二七○收此詩，第八句缺一字。",
            "《古今歲時雜詠》卷二八錄此詩不缺，此句作「好風油幕動高煙」。",
            "）空。"
        ],
        "title": "開元觀陪杜大夫中元日觀樂",
        "id": "e76db489-1a13-42ce-a521-3ae91209bbac"
    },
    {
        "author": "席夔",
        "paragraphs": [
            "彼二子兮以藝相崇，得一理兮其心則同。",
            "運斤在手誠可懼，堅立不動神之雄。",
            "（見《文苑英華》卷一○一）。"
        ],
        "title": "運斤賦附歌",
        "id": "d1c633ce-3c74-4594-9169-e0cf7a24ed55"
    },
    {
        "author": "裴延齡",
        "paragraphs": [
            "近日兼放髭鬚白，猶向人前作背面。",
            "（見《大唐傳載》）。"
        ],
        "title": "怒李京兆（題擬）",
        "id": "c94a0340-f429-4218-ac9a-84f1f3323fe8"
    },
    {
        "author": "盧綸",
        "paragraphs": [
            "太平時節無人看，雪刃閒封滿匣塵。",
            "（見《吟窗雜錄》卷十四《詩中旨格》）（按：《吟窗雜錄》本作者名作「處綸」，茲依《詩學指南》卷四改正。",
            "《全唐詩》卷八四九收作處默詩，疑誤。",
            "）。"
        ],
        "title": "劍詩",
        "id": "a92607ca-6a92-49ef-9afb-11aaa881e5f8"
    },
    {
        "author": "韋渠牟",
        "paragraphs": [
            "空。"
        ],
        "title": "竇五判官罷舉赴商州辟書袖文相訪書懷話舊因抒鄙懷（按：此詩見《竇氏聯珠集》，下署「重表兄太府卿賜紫金魚袋韋渠牟」。《全唐詩》卷三一四收本詩，題作《贈竇五判官》，刪略過甚，今爲補原題，詩不重錄。）",
        "id": "60b061a4-d07e-4cbb-a5f3-1f5f4be92ed6"
    },
    {
        "author": "懷素",
        "paragraphs": [
            "人人來問此中妙，懷素自云初不知。",
            "（見明汪珂玉《汪氏珊瑚網法書題跋》卷二《藏真草書清淨經》附劉世昌跋引）（按：《全唐詩》卷八○八收懷素詩二首，傳云：「懷素，京兆人，從玄奘法師出家，上元三年，詔住西太原寺，尋歸西京。",
            "以草書名。",
            "」此傳實將同名之另一僧事跡誤入。",
            "玄奘法嗣懷素，事跡詳《開元釋教錄》卷九，《宋高僧傳》卷十四，精於四分律，未聞其能詩善書。",
            "所收二詩，皆以草書名世之長沙僧懷素作。",
            "《題張僧繇醉僧圖》，出《圖畫見聞志》卷五：「又僧繇曾作《醉僧圖》傳於世，長沙僧懷素有詩云〖略。",
            "〗」又米芾《書史》云：「懷素草書『祝融高座對寒峰』綠絹帖兩行，此字最佳，石紫微常刻石。",
            "」所引一句，即《寄衡嶽僧》之首句。",
            "《沅湘耆舊集》卷十收二詩歸長沙草書僧，是。",
            "）。"
        ],
        "title": "句",
        "id": "b779dbde-1303-4f61-a021-d9a933db31d5"
    },
    {
        "author": "皎然",
        "paragraphs": [
            "雅篇忽見遺，婉□開緘發。",
            "惠風搖精思，瓊蕋疑花□。",
            "（下缺）（見《四部叢刊》本《皎然集》卷一）（按：《皎然集》錄此詩四句後，尚有「空門青山月」至「來稅丘中轍」共七句。",
            "檢《全唐詩》卷八一五，此七句爲《酬李司直縱諸公冬日遊妙喜寺題照昱二上人房寄長城潘丞述》一詩之末七句。",
            "可知原本在《五言答李師尚》前四行後，適有缺頁或缺行，刊刻者不審，遂將二詩合成一篇，今爲析出。",
            "）。"
        ],
        "title": "五言答李師尚",
        "id": "c60bd6fd-e54f-4f4b-95a0-cdd86bc9a5e2"
    },
    {
        "author": "皎然",
        "paragraphs": [
            "五雜俎，篋中線。",
            "往復還，雙飛燕。",
            "不得已，長門怨。",
            "（晝。",
            "下缺。",
            "見同書卷十。",
            "）（按：原詩應爲與顏真卿等聯句，今僅存皎然之作。",
            "又按：《全唐詩》卷七九四聯句《秋日潘述自長城至霅上……》第十句皎然詩缺一字。",
            "明刻本《吳興藝文補》卷四三錄此詩不缺，此句爲「懽敍難兼遂」。",
            "）。"
        ],
        "title": "三言重擬五雜俎",
        "id": "ad34e0e9-d29c-4106-a809-2b0fd00a7760"
    },
    {
        "author": "陸羽",
        "paragraphs": [
            "行坐誦佛書。",
            "（見齊己《白蓮集》卷九《過陸鴻漸舊居》自注引）。"
        ],
        "title": "句",
        "id": "0d8721b3-3012-4abc-afaf-ed8279cf4f13"
    },
    {
        "author": "陸羽",
        "paragraphs": [
            "城裏攜籠萬壑前。",
            "（羽。",
            "下闕。",
            "見席刻本《耿湋詩集》）。"
        ],
        "title": "與耿湋聯句",
        "id": "c06d4d14-42a8-4c2e-83d5-f56c282c1374"
    },
    {
        "author": "鮑君徽",
        "paragraphs": [
            "殘芳𦶜蘭馥，照水何花紅。"
        ],
        "title": "入南澗",
        "id": "d533ffc4-b725-4653-89e3-ce26721c8e0c"
    },
    {
        "author": "鮑君徽",
        "paragraphs": [
            "轉扇來清風，援琴飛白雪。"
        ],
        "title": "閑[宵]（霄）望月",
        "id": "14288bb1-77c2-48ad-9fa5-966e9578e6f2"
    },
    {
        "author": "鮑君徽",
        "paragraphs": [
            "遠樹擁川斷，晴雲抱日流。",
            "（均見《吟窗雜錄》卷三十《古今才婦》）。"
        ],
        "title": "晚眺",
        "id": "575198d9-2117-4ef5-967f-f5a920da59a5"
    },
    {
        "author": "德宗皇帝李适",
        "paragraphs": [
            "高僧居淨域，客子戀皇宮。",
            "試訪毘耶室，旋（《大典》作「施」）遊方丈中。",
            "禪林吹梵響，忍草散香風。",
            "妙說三元（《大典》作「玄」）義，能談不二宗。",
            "色空雙已滅，內外兩緣同。",
            "識盡無生理，乃覺出凡（《大典》作「梵」，《金文最》作「樊」）籠。",
            "（見光緒二年刊高錦榮纂《靈寶縣志》卷八《藝文》下。",
            "又見《金文最》卷七一許安仁大定十六年撰《御題寺重即唐德宗詩碑》（徐俊告）、《永樂大典》卷一三八二三引《洛陽志》〖張忱石告〗）（按：《永樂大典》引《洛陽志》：「御題寺，寺在靈寶南里。",
            "唐寶應元年，德宗以皇子爲天下兵馬元帥，統兵征史朝義過）（之，題詩壁間。",
            "厥後十七年即位，寺僧玄覺詣長安求寺額，詔以御題名之。",
            "」其後又錄無名氏詩云：「解鞍投宿得禪宮，識破浮生萬境空。",
            "夜靜稍□簷外雨，朝來知是葉間風。",
            "」此詩未詳何代何人所作，姑附此。",
            "清畢沅《中州金石記》卷五：「御題寺唐德宗詩碣，大定十六年立，許安仁記幷書，在御碑寺。",
            "額正書云：『御題寺唐德宗天章碑。",
            "』下爲五律詩一首。",
            "知年月人名者，據黃叔璥《中州金石攷》也。",
            "」今按：《縣志》錄此詩原題作《題御碑寺》，然寺名因德宗此詩而得名，詩題顯爲後人追補。",
            "今重爲擬題。",
            "黃叔璥書未見。",
            "碑記，《縣志》亦未收。",
            "有關史事，兩《唐書》、《通鑑》所記甚詳，不具錄。",
            "）。"
        ],
        "title": "寶應初征史朝義過虢州題僧寺壁（題擬）",
        "id": "e32a0167-27b0-4bbc-9083-0fbcad864550"
    },
    {
        "author": "韋臯",
        "paragraphs": [
            "腰間寶劍七星文，掌上彎弓掛六鈞。",
            "箭發雲中雙鴈落，始知秦地有將軍。",
            "（見《輿地紀勝》卷一四五《簡州》）（按：《全唐詩》卷三一四收此詩，有缺文，今重錄。",
            "）。"
        ],
        "title": "贈何遐",
        "id": "0ac0e1c4-88b1-4786-ac99-ba56a69709cf"
    },
    {
        "author": "歐陽詹",
        "paragraphs": [
            "不到靈巖又二年，重來風景尚依然。",
            "層巒迥出青霄外，倦鳥歸飛夕照邊。",
            "坐愛雲林泉石好，行尋煖谷野橋連。",
            "同遊不覺天將晚，暫借僧房一榻眠。",
            "（見嘉靖《略陽縣志》卷六、光緒三十年重刊譚瑀《略陽縣志》卷四）。"
        ],
        "title": "靈巖述舊",
        "id": "e0b5cc2f-f6ca-435a-b733-6ff323ea50dd"
    },
    {
        "author": "鄭儋",
        "paragraphs": [
            "汾樓秋水濶，宛似到閶門。",
            "惆悵江湖思，惟將南客論。",
            "（見《歐陽行周文集》卷九《陪太原鄭行軍中丞登汾上閣中丞詩曰汾樓秋水濶宛似到閶門惆悵江湖思惟將南客論南客即儋也輒書即事上答》）（按：《全唐詩》卷七八三收此詩於鄭中丞名下，今考定爲鄭儋作。",
            "）。"
        ],
        "title": "登汾上閣",
        "id": "ab6b212b-6f3c-4df1-a370-5723501ea483"
    },
    {
        "author": "許稷",
        "paragraphs": [
            "江南正月春花早，梅花柳花夾長道。"
        ],
        "title": "江南春 一",
        "id": "e403ec58-d2d0-4405-bf61-00019503e976"
    },
    {
        "author": "許稷",
        "paragraphs": [
            "江南二月春光半，杏白桃紅香蘂散。"
        ],
        "title": "江南春 二",
        "id": "f904dc01-63de-491e-a253-4ed43051d6b5"
    },
    {
        "author": "許稷",
        "paragraphs": [
            "江南三月春光暮，蝴蝶閑飛遶深圃。",
            "（見《吟窗雜錄》卷二九《歷代吟譜》）。"
        ],
        "title": "江南春 三",
        "id": "3c848c7c-12eb-47f9-92da-66aede6fb334"
    },
    {
        "author": "張崇傑",
        "paragraphs": [
            "爰有寒泉碧玉泓，天淵千古湛澄清。",
            "（見影天一閣藏《正德青州府志》卷六）。"
        ],
        "title": "龍池（題擬）",
        "id": "c419dd67-145c-4df5-aa0c-a2b0243b765f"
    },
    {
        "author": "崔子向",
        "paragraphs": [
            "長松落落勝天台，佛殿經牕半嶺開。",
            "郭裏鐘聲山裏去，上方流水下方來。",
            "（見《會稽掇英總集》卷六）。"
        ],
        "title": "遊雲門",
        "id": "a17b9e67-e646-4f2f-8524-33fd876523e9"
    },
    {
        "author": "法照",
        "paragraphs": [
            "同氣連枝本自榮，些些言語莫傷情。"
        ],
        "title": "寄勸俗兄弟二首 一",
        "id": "59b31220-8df4-4d10-9738-b3267f85da80"
    },
    {
        "author": "法照",
        "paragraphs": [
            "兄弟同居忍便安，莫因毫末起爭端。",
            "眼前生子又兄弟，留與兒孫作樣看。",
            "（見影清光緒抄本張鵬翼修《洋縣志》卷七）。"
        ],
        "title": "寄勸俗兄弟二首 二",
        "id": "23909c3e-2783-4dc6-8d7d-587b24caa7bd"
    },
    {
        "author": "紅螺山和尚",
        "paragraphs": [
            "紅螺山子近邊夷，度得之流半是奚。",
            "共語問醻都不會，可憐祇解那斯祁。",
            "（見《五燈會元》卷三）。"
        ],
        "title": "示門人頌",
        "id": "4c1f4880-4438-4ed5-8aca-e26aef5f92be"
    },
    {
        "author": "周渭",
        "paragraphs": [
            "代變時遷事跡存，見來誰不暗消魂。",
            "上程此日湘江過，依舊修篁有舊痕。",
            "（見《永樂大典》卷五七六九，中華書局影印本第六十冊。",
            "）（按：《永樂大典》署「御史周謂」作。",
            "《周君墓誌銘》云：「拜監察御史，董選補於南方。",
            "南方吏理清而風俗阜，抑君是賴，復命其勞，轉殿中侍御史。",
            "」詩或即渭此次南行時作。",
            "「謂」爲「渭」之誤。",
            "）。"
        ],
        "title": "湘妃廟",
        "id": "d690fba1-7da0-4bc0-8a73-e5e26c71df33"
    },
    {
        "author": "陳詡",
        "paragraphs": [
            "。"
        ],
        "title": "",
        "id": "7a11ce1c-3c17-4e06-ae10-d776d611a750"
    },
    {
        "author": "陳詡",
        "paragraphs": [
            "一聲離碧海，萬里發芽生。",
            "（見《吟窗雜錄》卷十四《詩中旨格》引）。"
        ],
        "title": "新雷",
        "id": "0febf41b-c8b5-432c-8d8f-2b6364c49fd6"
    },
    {
        "author": "李覲",
        "paragraphs": [
            "歸大素兮遠蠻屏，有瑞玉兮見霄嶺。",
            "浮紫氣於雲際，混清輝於水影。",
            "庶南山之不騫，期我皇之惟永。",
            "（見《文苑英華》卷八六）。"
        ],
        "title": "紫玉見南山賦附歌",
        "id": "d7e522cd-3392-4a9b-a7a8-ec41174ffe06"
    },
    {
        "author": "陳羽",
        "paragraphs": [
            "曾寄中天第一峰，新辭石室與巖松。",
            "歸舟獨宿寒江上，夜半遙聽雲外鐘。"
        ],
        "title": "七言宿西臺江寄別南間寺一首",
        "id": "60f5d7e4-2bea-4785-8cdd-16e1bf83ae65"
    },
    {
        "author": "陳羽",
        "paragraphs": [
            "空學西天客，冥然生意長。",
            "夏高雲納愁近壇涼（此聯抄本原缺二字）。",
            "月半生空處，孤燈宿上方。",
            "欲離夕字想，何法御心王。",
            "。"
        ],
        "title": "五言宿妙喜寺贈遠公一首",
        "id": "45dde79a-bada-41dc-8bf4-d79517e57b6a"
    },
    {
        "author": "陳羽",
        "paragraphs": [
            "圓月吐青[□]，蕭寥天宇寬。",
            "凝光與空[□]，虛寂兩無端。",
            "露重草衣濕，[□□]竹泉寒。",
            "欲持高潔意，長此共林巒。",
            "（均見日本藏唐抄本《唐詩卷》）。"
        ],
        "title": "五言秋夜南間寺江尚院翫月一首",
        "id": "a5aff7b4-009b-4cb2-bb2f-195917324a45"
    },
    {
        "author": "陸質",
        "paragraphs": [
            "海東國主尊台教，遣僧來聽《妙法華》。",
            "歸來香風滿衣裓，講堂日出映朝霞。",
            "（見日本比睿山無量院沙門慈本〖一七九四--一八六八〗在文久二年〖一八六二〗撰《天台霞標》第四篇第一卷。",
            "轉錄自《中國哲學史研究》一九八五年第一期刊日本戶崎哲彥撰《留傳日本的有關陸質的史料及若干考證》。",
            "此篇承束景南先生告知。",
            "）（按：慈本於詩下注云：「此詩未知出於何書。",
            "慈本獲之希烈宿稱鈔書中也。",
            "原本海作汝，妙作於，慈本依義改之。",
            "或曰：此詩載在《禪宗日工集》，又改數字載之《本朝高僧傳》某傳也。",
            "」戶崎氏考證此詩又見於《空華老師日用工夫略集》卷一，第二句作「故遣僧來聽《法華》」。",
            "約在公元一三○○年前後即傳爲陸質詩。",
            "但吳顗等九人送最澄詩，皆爲五言律詩，唯此首爲七言古絕，「因此，該詩疑爲後人假托之作，或以意採錄。",
            "」）。"
        ],
        "title": "送最澄闍梨還日本詩",
        "id": "0254bcd5-b7b9-43c3-9a6c-b2a8f8aba5a1"
    },
    {
        "author": "澄觀",
        "paragraphs": [
            "迷真妄念生，悟真妄即止。",
            "能迷非常迷，安得長相似。",
            "從來未曾悟，故說妄無始。",
            "知妄本自真，方是恒妙理。",
            "分別心未忘，何由出生死。",
            "（《林間錄》卷上）。"
        ],
        "title": "答復禮禪師《真妄偈》（題擬）",
        "id": "3c6c47b1-bd77-4576-a71f-7ee86a3fff63"
    },
    {
        "author": "吳顗",
        "paragraphs": [
            "重譯越滄溟，來求觀行經。",
            "問鄉朝指日，尋路夜看星。",
            "得法心念喜，乘杯體自寧。",
            "扶桑一念到，風水豈勞形？",
            "（見最澄《顯戒論緣起》卷上，轉錄自張步雲《唐代逸詩輯存》。",
            "參《東南文化》一九九○年六期周琦等錄文。",
            "）。"
        ],
        "title": "台州相送詩一首（送最澄上人還日本國敍）",
        "id": "aafef9ef-57d1-4cda-ad11-ff3702caaba0"
    },
    {
        "author": "孟光",
        "paragraphs": [
            "往歲來求請，新年受法歸。",
            "衆香隨貝葉，一雨潤禪衣。",
            "素舸輕翻浪，征帆背落暉。",
            "遙知到本國，相見道流稀。",
            "（同前）。"
        ],
        "title": "送最澄上人還日本國",
        "id": "91843347-96cb-46f3-b526-b1d87e79c103"
    },
    {
        "author": "毛渙",
        "paragraphs": [
            "萬里求文教，王春愴別離。",
            "未（日本甲本注：「未，應作來。",
            "」）傳不住相，歸集祖行詩。",
            "舉筆論蕃意，焚香問漢儀。",
            "莫言滄海濶，杯度自應知。",
            "（同前）（按：此詩原署「台州臨縣令毛渙」，台州有臨海縣，無臨縣，「臨縣」應即指臨海縣，「臨」下脫去「海」字。",
            "）。"
        ],
        "title": "送最澄上人還日本國",
        "id": "a1afc5ff-f303-4d15-870e-99de1f49bafa"
    },
    {
        "author": "崔謩",
        "paragraphs": [
            "一葉來自東，路在滄溟中。",
            "遠思日邊國，却逐波上國。",
            "問法言語異，傳經文字同。",
            "何當至本處，定作玄門宗。",
            "（同前）。"
        ],
        "title": "送最澄上人還日本國",
        "id": "3149cf05-af6f-4c05-9538-255b6bc22784"
    },
    {
        "author": "全濟時",
        "paragraphs": [
            "家與扶桑近，煙波望不窮。",
            "來求貝葉偈，遠過海龍宮。",
            "流水隨歸處，征帆遠向東。",
            "相思渺無畔，應使夢魂通。",
            "（同前）。"
        ],
        "title": "送最澄上人還日本國",
        "id": "82e86161-3f75-42f7-86bb-283985a79f0b"
    },
    {
        "author": "行滿",
        "paragraphs": [
            "。"
        ],
        "title": "",
        "id": "f58e6e7a-1998-4db8-bd97-608e204cc37c"
    },
    {
        "author": "行滿",
        "paragraphs": [
            "異域鄉音別，觀心法性同。",
            "來時求半偈，去罷悟真空。",
            "貝葉翻經疏，歸程大海東。",
            "何當到本國，繼踵大師風。",
            "（同前）。"
        ],
        "title": "送最澄上人還日本國",
        "id": "aa78827f-c1ae-477d-8930-62fc0883ffc8"
    },
    {
        "author": "許蘭",
        "paragraphs": [
            "道高心轉實，德重意唯堅。",
            "不懼洪波遠，中華訪法緣。",
            "精勤同忍可，廣學等彌天。",
            "歸到扶桑國，迎人擁海壖。",
            "（日本甲本注：「壖，應作煙。",
            "」同前）。"
        ],
        "title": "送最澄上人還日本國",
        "id": "42ea5e37-6239-47a9-bb00-acd22768969a"
    },
    {
        "author": "幻夢",
        "paragraphs": [
            "劫（疑「却」）返扶桑路，還乘舊葉船。",
            "上潮看浸日，翻浪欲陷（日本甲本注：「陷，應作滔。",
            "」）天。",
            "求宿寧逾日（日本甲本注：「日，疑月。",
            "」），雲行詎隔年？",
            "遠將乾竺法，歸去化生緣。",
            "（同前）。"
        ],
        "title": "送最澄上人還日本國",
        "id": "868fe0f5-f452-43a0-a612-4de91d3fe24a"
    },
    {
        "author": "林暈",
        "paragraphs": [
            "求獲真乘妙，言歸倍有情。",
            "玄關心地得，鄉思日邊生。",
            "作梵慈雲布，浮杯漲海清。",
            "看看達彼岸，長老散華迎。",
            "（同前）（按：自吳顗以下九人詩，均轉引自張步雲《唐代逸詩輯存》。",
            "）。"
        ],
        "title": "送最澄上人還日本國",
        "id": "0fe41047-6d3a-4949-be25-456ef1a7b286"
    },
    {
        "author": "黃子野",
        "paragraphs": [
            "早潮初上海門開，漠漠彤雲雪作堆。",
            "一百六峰都掩盡，不知何處有僧來。"
        ],
        "title": "扣舷歌 一",
        "id": "f0e3c601-7eb9-417c-a52c-01924612fa16"
    },
    {
        "author": "黃子野",
        "paragraphs": [
            "幾日江頭醉不醒，滿天風雪臥滄溟。",
            "定知酒伴無尋處，門外松濤坐獨聽。",
            "（《堅瓠壬集》卷一引明徐𤊹《榕陰新檢》。",
            "以上二詩承張靖龍同志錄示。",
            "）。"
        ],
        "title": "扣舷歌 二",
        "id": "d0be3234-43f3-4276-8e3c-3a7a68788a4f"
    },
    {
        "author": "龐藴",
        "paragraphs": [
            "楞伽寶山高，四面無行路。",
            "惟有達道人，乘空到彼處。",
            "羅漢若悟空，擲錫騰空去。",
            "緣覺若悟空，醒見三生事。",
            "菩薩若悟空，十方同一處。",
            "諸佛若悟空，妙理空中住。",
            "空理真法身，法身即常住。",
            "佛身祇這是，迷人自不悟。",
            "一切若不空，苦厄從何度。"
        ],
        "title": "詩偈 一",
        "id": "9c0c941d-5413-4963-bd28-809c04b6287b"
    },
    {
        "author": "龐藴",
        "paragraphs": [
            "大海濶三千，巨深五六萬。",
            "余特七尺軀，入裏飲一頓。",
            "當時枯竭盡，龍王自出現。",
            "大閱經藏門，請爲說一徧。",
            "依如說無法，龍王悟知見。",
            "賣君髻中珠，隱在如來殿。",
            "戴將軍陳頭，賊降不敢戰。",
            "世上有仁人，得永離貧賤。",
            "不貪有爲身，當見如來面。"
        ],
        "title": "詩偈 二",
        "id": "397fc01c-88de-4acc-99b3-8e071769d380"
    },
    {
        "author": "龐藴",
        "paragraphs": [
            "日輪漸漸短，光陰一何促。",
            "身如水上沫，命似當風燭。",
            "常須慎四虵，持心捨三毒。",
            "相見論脩道，更莫著婬慾。",
            "婬慾暫時情，長劫入地獄。",
            "縱令得出來，異形人不識。",
            "或時成四足，或是總無足。",
            "可惜好人身，變作醜頭畜。",
            "今是預報知，行行須努力。"
        ],
        "title": "詩偈 三",
        "id": "4180447d-6449-43a0-9d27-6d4c42ea11c4"
    },
    {
        "author": "龐藴",
        "paragraphs": [
            "余家久住山，早已離城市。",
            "草屋有三間，一間長丈二。",
            "一間安葛五，一間塵六四。",
            "余家自內房，終日閒無事。",
            "昨因黑月二十五，初夜飲酒醉，兩人相渾雜，種種調言氣。",
            "余家不奈煩，放火燒屋積。",
            "葛五成灰燼，塵六無一二。",
            "有物蕩淨盡，惟餘空閑地。",
            "自身赤裸裸，體上無衣被。",
            "更莫憂盜賊，逍遙安樂睡。",
            "一等被火燒，同行不同利。"
        ],
        "title": "詩偈 四",
        "id": "7182685e-6433-4ca7-a29e-81fe5e4209de"
    },
    {
        "author": "龐藴",
        "paragraphs": [
            "出家捨煩惱，煩惱還同住。",
            "癡心覓福田，騃意承救度。",
            "十二因緣管，無繇免來去。",
            "依智不依識，依義不依語。",
            "佛心一子地，蠢動皆男女。",
            "平等如虛空，善惡俱無取。",
            "既不造天堂，誰受三塗苦。",
            "有無盡無餘，乘空能自度。",
            "神作如來身，智作如來庫。",
            "涌出波羅蜜，流通正道路。",
            "渾身加身佛，迷人自不悟。"
        ],
        "title": "詩偈 五",
        "id": "7b5fcad0-b3ab-431c-856a-04adbe05b5d0"
    },
    {
        "author": "龐藴",
        "paragraphs": [
            "八十隨形好，相有三十二。",
            "四諦及三乘，同一無生智。",
            "名爲一合相，非是人同類。",
            "凡夫共佛同，一體無有異。",
            "若論心與境，懸隔不相似。",
            "凡夫惟妄想，攀緣徧天地。",
            "常懷三毒心，損他將自利。",
            "佛心常慈悲，善惡無有二。",
            "蠢動諸衆生，心同一子地。",
            "六識空無生，六塵將布施。",
            "意根成妙覺，七識平等智。"
        ],
        "title": "詩偈 六",
        "id": "35954355-314d-4d67-90e3-a614ae682d96"
    },
    {
        "author": "龐藴",
        "paragraphs": [
            "富兒空毛行，貧兒把他物。",
            "被物牽入廛，買賣不得出。",
            "覺暮便歸舍，黃昏黑漆漆。",
            "所求不稱意，合家加啾唧。",
            "自無般若性，乏欠波羅蜜。",
            "把繩入草裏，自繫百年畢。",
            "實是可憐許，冥冥不見日。",
            "富兒雖空手，家中甚富溢。",
            "自有無盡藏，不假外緣物。",
            "周流用不窮，要者從理出。"
        ],
        "title": "詩偈 七",
        "id": "4a11b33f-2fa1-4364-826c-fe6e9d5ce188"
    },
    {
        "author": "龐藴",
        "paragraphs": [
            "古時不異今，今時不異古。",
            "生事日日滅，有所不能作。",
            "世上乏錢財，守空無貨賂。",
            "理詩日日新，朽宅時時故。",
            "聞船未破漏，愛河須早渡。",
            "出過三江口，逍遙神自悟。",
            "損之又損之，俄成貝多樹。",
            "臨行途路難，無船可相渡。",
            "業老見閻公，沒你分疎處。",
            "若見優曇花，處處無疑慮。"
        ],
        "title": "詩偈 八",
        "id": "950eeec2-9fab-4157-a919-92e399629ad3"
    },
    {
        "author": "龐藴",
        "paragraphs": [
            "世上蠢蠢者，相見只論錢，張三五百貫，李四有幾千，趙大折却本，五六太迍邅。",
            "口常談三業，心中慾火然。",
            "癡狼咬肚熱，貪鬼撮頭牽。",
            "有脚復有足，開眼常睡眠。",
            "羅剎同心腹，何日見青天。",
            "青天不可見，地獄結因緣。"
        ],
        "title": "詩偈 九",
        "id": "899584ea-3d52-48d6-ae4b-30046377fd3f"
    },
    {
        "author": "龐藴",
        "paragraphs": [
            "故宅守真妻，不好求外色。",
            "真妻生男女，長大同榮辱。",
            "外色有男女，長成愛作賊。",
            "有妻累我來，牽我入牢獄。",
            "我亦早識渠，誘引入吾室。",
            "內外總團圓，同飡一鉢食。",
            "食飽斷虛妄，無相即無福。",
            "若論真寂理，同歸無所得。"
        ],
        "title": "詩偈 十",
        "id": "946da0ca-bd4b-4d58-bf49-7aeb71491e93"
    },
    {
        "author": "龐藴",
        "paragraphs": [
            "昔日在有時，常被有人欺，一相（《宗鏡錄》卷四八作「總總」）生分別，見聞多是非。",
            "已後入無時（《宗鏡錄》作「後向無中坐」），又被無人欺，一向看心坐，冥冥無所知。",
            "有無俱是執，何處是無爲？有無同一體，諸相盡皆（《宗鏡錄》作「皆盡」）離。",
            "心同虛空故，虛空是我師（《宗鏡錄》作「無所依」）。",
            "若論無相理，惟我（《宗鏡錄》作「有」）父王知。"
        ],
        "title": "詩偈 十一",
        "id": "33a92fca-11f3-4a8b-86cf-3f794c087b37"
    },
    {
        "author": "龐藴",
        "paragraphs": [
            "老來無氣力，房舍不能修。",
            "基頹柱根朽，椽梠脫差抽。",
            "泥塗零落盡，四壁空颼颼。",
            "舉頭看梁柱，星星見白頭。",
            "慧雲降法雨，智水沃心流。",
            "家中空豁豁，屋倒亦何憂。",
            "山莊草菴破，余歸大宅遊。",
            "生生不揀處，隨類說無求。"
        ],
        "title": "詩偈 十二",
        "id": "4ee23cdd-1fa8-43ed-82a1-ab266260ce07"
    },
    {
        "author": "龐藴",
        "paragraphs": [
            "人有五般花，花蘭（一本云「花爛」）變成香。",
            "氤氳滿故宅，供養本爺娘。",
            "有人見不識，報道十月桑。",
            "外塵一念愛，合成五色囊。",
            "囊中起三柱，柱上有千梁。",
            "梁變成地獄，地獄作天堂。",
            "緣箇一羣賊，自作自消亡。",
            "縱令存草命，何時還故鄉？",
            "文字說定慧，定慧是爺娘。",
            "何不依理智，逐色在他鄉。",
            "早須歸大宅，孝順見爺娘。"
        ],
        "title": "詩偈 十三",
        "id": "dd9397a0-bfe4-437c-a3f3-e9125a6d3812"
    },
    {
        "author": "龐藴",
        "paragraphs": [
            "爺娘聞子來，端坐見咍咍。",
            "我所有寶藏，分付鑰匙開。",
            "非論窮子富，舉國免三災。",
            "如意用無盡，更不受胞胎。",
            "逍遙無障礙，終日見如來。",
            "。"
        ],
        "title": "詩偈 十四",
        "id": "3407b4bc-9422-4cae-90eb-65ffa6874f7b"
    },
    {
        "author": "龐藴",
        "paragraphs": [
            "如來愍諸子，平等無高下。",
            "諸子自愚癡，所以難教化。",
            "直心是道場，子心轉姦詐。",
            "遣子淨三業，轉愛論俗話。",
            "遣子內脩真，向外轉尋假。",
            "遣子學無相，捻他有相把。",
            "無諍最第一，論義成相駡。"
        ],
        "title": "詩偈 十五",
        "id": "568ae776-67df-4abb-8c89-1904aec8390d"
    },
    {
        "author": "龐藴",
        "paragraphs": [
            "無貪勝布施，無癡勝坐禪。",
            "無瞋勝持戒，無念勝求緣。",
            "盡見（《祖堂集》卷十五作「現」）凡夫事，夜來安樂眠。",
            "寒時向火坐，火本實（《祖堂集》作「寔本」）無烟。",
            "不忌（《祖堂集》作「怕」）黑闇女，不求功德天。",
            "任運生方便，皆同般若船。",
            "若能如是學，功德實無邊。"
        ],
        "title": "詩偈 十六",
        "id": "f3cf7a03-7069-4508-a79f-13ba3935fcb3"
    },
    {
        "author": "龐藴",
        "paragraphs": [
            "十方同一等，此是真如寺。",
            "裏有無量壽，本來無名字。",
            "凡夫不入理，心緣世上事。",
            "乞錢買瓦木，蓋他虛空地。",
            "却被六賊驅，背却真如智。",
            "終日受艱辛，妄想圖名利。",
            "如此學道人，累劫終不至。"
        ],
        "title": "詩偈 十七",
        "id": "3a4c8387-a4f9-4657-a29a-0e5014606eb1"
    },
    {
        "author": "龐藴",
        "paragraphs": [
            "無有報龐大，空空無處坐。",
            "家內空空空，空空無有貨。",
            "日在空裏行，日沒空裏臥。",
            "空坐空吟詩，詩空空相和。",
            "莫怪純用空，空是諸佛座。",
            "世人不別寶，空即是實貨。",
            "若嫌無有空，自是諸佛定。"
        ],
        "title": "詩偈 十八",
        "id": "3fd77afa-03de-459a-aafb-a2a65aea65f3"
    },
    {
        "author": "龐藴",
        "paragraphs": [
            "有人有所知，有事有是非。",
            "聞道無相理，心執不生疑。",
            "五歲更不長，祇作阿孩兒。",
            "將拳口裏咬，百年不肯離。",
            "假花雖端正，究竟不充飢。",
            "都緣癡孩子，不識是權宜。",
            "如來無相理，有作盡皆非。"
        ],
        "title": "詩偈 十九",
        "id": "ddbc240d-a017-46f5-b0d5-4650be8b7743"
    },
    {
        "author": "龐藴",
        "paragraphs": [
            "合瞋不須假，合喜不須喜。",
            "喜即婬慾生，瞋即毒蛇起。",
            "毒蛇起猛火，婬慾成貪鬼。",
            "猛火和貪鬼，癡狼咬心底。",
            "妄想如恆沙，煩惱無遮止。",
            "無明黑漆漆，渴來飲鹹水。",
            "終日緣事走，不肯入空理。"
        ],
        "title": "詩偈 二十",
        "id": "2c74a4f7-eedb-4e9d-a764-b91566a6233c"
    },
    {
        "author": "龐藴",
        "paragraphs": [
            "我見好畜生，知是嘍羅漢。",
            "枉法取人錢，誇道能計算。",
            "得即渾家用，受苦沒人伴。",
            "有力任他騎，棒鞭脊上楦。",
            "觜上著{金革}頭，口中銜鐵片。",
            "項領被磨穿，鼻孔芒繩絆。",
            "自種還自收，佛也不能斷。"
        ],
        "title": "詩偈 二十一",
        "id": "cffd4a47-f5e1-49a6-89ac-ec51d5e33589"
    },
    {
        "author": "龐藴",
        "paragraphs": [
            "癡兒無智慧，自嫌阿爺醜。",
            "阿娘生得身，嫌孃無面首。",
            "拋却親爺孃，外邊逐色走。",
            "六親相將作，尋常不開口。",
            "恆遊十二月，月月飲欲酒。",
            "夜夜不曾醒，醉吐飼猪狗。",
            "如此惡男子，緣事不了手。"
        ],
        "title": "詩偈 二十二",
        "id": "99ea5df9-a8ff-4361-9a0a-1f2c0fed595e"
    },
    {
        "author": "龐藴",
        "paragraphs": [
            "余有一寶劍，非是世間鐵。",
            "成來更不磨，晶晶白如雪。",
            "氣衝浮雲散，光照三千徹。",
            "吼作獅子聲，百獸皆腦裂。",
            "外國盡歸降，衆生悉磨滅。",
            "滅已復還生，還生作金鐍。",
            "帶將處處行，樂者即爲說。"
        ],
        "title": "詩偈 二十三",
        "id": "e372f312-0cfe-4e70-a349-224cfcfd7696"
    },
    {
        "author": "龐藴",
        "paragraphs": [
            "知余轉般若，見余轉金剛，合掌恭敬了，不動見空王。",
            "亦勝身命施，亦勝坐天堂，亦勝五臺供，亦勝求西方。",
            "於住而無住，其福不可量。",
            "有爲如夢幻，無相契真常。"
        ],
        "title": "詩偈 二十四",
        "id": "04ba5549-8d1a-4ec1-a9a6-97256fe6c294"
    },
    {
        "author": "龐藴",
        "paragraphs": [
            "如來大慈悲，廣演波羅蜜。",
            "了知三界苦，殷勤勸君出。",
            "得之不肯修，寔是頑皮物。",
            "他是已成佛，汝是當成佛。",
            "當成自不成，是誰之過失？",
            "已後累劫苦，莫尤過去佛。"
        ],
        "title": "詩偈 二十五",
        "id": "afe1ae6b-4552-4872-a661-69cc3a2b3e2d"
    },
    {
        "author": "龐藴",
        "paragraphs": [
            "誰家郎君子，開眼造地獄。",
            "枉法取人錢，養那一羣賊。",
            "饒伊家戶大，業成出不得。",
            "除非輪迴滿，換形償他力。",
            "看君騎底驢，總是如此色。",
            "無事被鞭杖，有理說不得。"
        ],
        "title": "詩偈 二十六",
        "id": "b0f06566-7569-4224-a14a-bdc47438a25a"
    },
    {
        "author": "龐藴",
        "paragraphs": [
            "愚人打瓮破，求人望錮護。",
            "惡法得錢財，布施擬補處。",
            "物色不相當，此事無煩做。",
            "縱然有少福，那得地獄去。",
            "罪福當頭行，何時相值遇。",
            "自本猶折却，安得有利路。"
        ],
        "title": "詩偈 二十七",
        "id": "b5104436-6de6-4cd0-83b3-4e7d68f38e94"
    },
    {
        "author": "龐藴",
        "paragraphs": [
            "先須持五戒，方始得人身。",
            "有財將布施，身即不窮貧。",
            "若行十善業，聞道得天人。",
            "天人生滅福，來去如車輪。",
            "有爲接梵世，不及一毫真。",
            "更欲談玄妙，慮恐法王瞋。"
        ],
        "title": "詩偈 二十八",
        "id": "3f9d984a-b9a2-4494-9f97-0cb0dca21300"
    },
    {
        "author": "龐藴",
        "paragraphs": [
            "一皮較一皮，孫子不如兒。",
            "坐禪勝讀經，讀經勝有爲。",
            "尋文不識理，棄母養阿姨。",
            "阿姨是色身，阿孃是法體。",
            "色身是文字，法入無爲理。",
            "文字有生滅，無相宛然爾。"
        ],
        "title": "詩偈 二十九",
        "id": "6631753f-ac71-4163-87de-77bd3e596cb7"
    },
    {
        "author": "龐藴",
        "paragraphs": [
            "佛教本無妄，句句須論實。",
            "尅己饒益他，俗所謂陰騭。",
            "遮莫是天王，饒君宰相侄。",
            "世間有貴賤，業力還同一。",
            "語汝富貴人，貧兒莫欺屈。",
            "習重業力成，翻覆難得出。"
        ],
        "title": "詩偈 三十",
        "id": "5d166ac5-d6d2-4f7d-bf66-7b7281f5b9e2"
    },
    {
        "author": "龐藴",
        "paragraphs": [
            "自恨己身癡，有事無人知。",
            "橫展兩脚睡，至曉不尋思。",
            "諸佛爲我爺，我是世尊兒。",
            "兒今已長大，替父爲導師。",
            "父子同宅住，寸步不相離。",
            "法身無相貌，世人那得知。"
        ],
        "title": "詩偈 三十一",
        "id": "2811d110-7061-4c6e-8cab-0e6f42b8351d"
    },
    {
        "author": "龐藴",
        "paragraphs": [
            "此箇一羣賊，生生欺主人。",
            "即今識汝也，不共汝相親。",
            "你若不伏我，我則處處說。",
            "教人總識汝，遣汝行路絕。",
            "你若能伏我，我亦不分別。",
            "共汝同一身，永離於生滅。"
        ],
        "title": "詩偈 三十二",
        "id": "4181d421-024d-4f92-bfab-7c9a2fffe6be"
    },
    {
        "author": "龐藴",
        "paragraphs": [
            "世人重珍寶，我則不如然。",
            "名聞即知足，富貴心不緣。",
            "唯樂簞瓢飲，無求澡鏡銓。",
            "饑食西山稻，渴飲本源泉。",
            "寒披無相服，熱來松下眠。",
            "知身無究竟，任運了殘年。"
        ],
        "title": "詩偈 三十三",
        "id": "5866bcad-d87f-4aa5-937a-2edb5264d967"
    },
    {
        "author": "龐藴",
        "paragraphs": [
            "霧重日難出，雲厚月朦朧。",
            "有心求覓佛，晝夜用心功。",
            "見夢言將實，聞真耳却聾。",
            "羣賊當路坐，道理若爲通。",
            "見性若玲瓏，多求說處通。",
            "取他凡聖語，到頭渾是空。"
        ],
        "title": "詩偈 三十四",
        "id": "5bb4c7c9-4258-4a01-8d46-ec86d72176f9"
    },
    {
        "author": "龐藴",
        "paragraphs": [
            "云何爲人演，離相說如如，心鏡俱空靜，無實亦無虛。",
            "心通常嘿用，出世入無餘。",
            "梵釋咸恭敬，菩薩亦同居。",
            "語是凡夫語，理合釋迦書。",
            "若能如是學，不枉用功夫。"
        ],
        "title": "詩偈 三十五",
        "id": "dad3ccae-4765-4037-8ce5-3037f345ee8c"
    },
    {
        "author": "龐藴",
        "paragraphs": [
            "寅朝飲稀粥，飯後兩束薪，貨得二升米，支我有餘身。",
            "身無飢火逼，安余無相神。",
            "神安佛土淨，內外絕埃塵。",
            "無間說般若，豁達啟關津。",
            "火燒家計盡，全成無事人。"
        ],
        "title": "詩偈 三十六",
        "id": "fa154c97-350a-42cd-a3cc-82c64e470ca7"
    },
    {
        "author": "龐藴",
        "paragraphs": [
            "圓鏡朗如日，湧出無礙智。",
            "梵語波羅蜜，唐家無量義。",
            "說者說無相，離者離文字。",
            "但說無上道，利他還自利。",
            "若能入理行，不動到如地。",
            "緣事常區區，不如展脚睡。"
        ],
        "title": "詩偈 三十七",
        "id": "8a69d787-54ed-41dc-814d-38a47421df38"
    },
    {
        "author": "龐藴",
        "paragraphs": [
            "我觀三界有，有人披草舍。",
            "虵鼠同穴住，白日恆如夜。",
            "鳩鴿爲親情，羅剎同心話。",
            "五狗常嘷吠，思之令人怕。",
            "我觀總是幻，虛空名亦假。",
            "放牛喫草菴，三生同一化。"
        ],
        "title": "詩偈 三十八",
        "id": "e2d68198-68da-4b40-9582-a237ebb721bc"
    },
    {
        "author": "龐藴",
        "paragraphs": [
            "如來一真智，徧滿娑婆界。",
            "殷勤說方便，有人自不解。",
            "無處不生心，有處多貪愛。",
            "心王作黑業，教他口懺悔。",
            "口懺心不改，心口相違背。",
            "不服無心藥，病根總不差。",
            "著相求菩提，不免還他債。"
        ],
        "title": "詩偈 三十九",
        "id": "24c7a43e-b522-4040-9b7d-60afdd516aa1"
    },
    {
        "author": "龐藴",
        "paragraphs": [
            "香山有栴檀，寶山無伊蘭。",
            "金山照毛頭，毛頭百億寬。",
            "淨心空室坐，妙德四方安。",
            "空生知內外，相事付阿難。",
            "如能達此理，無處即泥洹。"
        ],
        "title": "詩偈 四十",
        "id": "0cd70c0c-f9c3-41ed-89be-a09f6173050d"
    },
    {
        "author": "龐藴",
        "paragraphs": [
            "若能相用語，教君一箇訣。",
            "捻取三毒箭，一時總抝折。",
            "田地成四空，五狗牙總缺。",
            "色藴自消亡，六賊俱磨滅。",
            "閻羅成法王，羅剎成菩薩。",
            "勿論己一身，舉國一時悅。"
        ],
        "title": "詩偈 四十一",
        "id": "6b9a7992-7c2d-44f6-8c71-cfdf782bf973"
    },
    {
        "author": "龐藴",
        "paragraphs": [
            "達人知是幻，縱損心亦如。",
            "諸天不免難，況復此閻浮。",
            "須尋無上理，莫更苦踟躕。",
            "衣食纔方足，不用積盈餘。",
            "少欲有湼槃，知足非凡夫。",
            "當來無地獄，現在出三塗。"
        ],
        "title": "詩偈 四十二",
        "id": "1371323f-a390-420b-aeea-6f7375b27e65"
    },
    {
        "author": "龐藴",
        "paragraphs": [
            "外若絕攀緣，歡喜常現前。",
            "本來何所得，吉祥自現形。",
            "空生成長老，燃燈常照明。",
            "彌勒是同學，釋迦是長兄。",
            "神通次第坐，無勞問姓名。",
            "名相有差別，法身同一形。"
        ],
        "title": "詩偈 四十三",
        "id": "e7c676b8-8101-4a09-8f5c-702fe5ad8114"
    },
    {
        "author": "龐藴",
        "paragraphs": [
            "大乘一等義，本自無遮閉。",
            "凡夫著相求，心生有執滯。",
            "無心爲真宗，空寂爲本體。",
            "無問亦無說，常照勿使廢。",
            "佛子行道已，更莫愁來去。"
        ],
        "title": "詩偈 四十四",
        "id": "ba64eb0a-7f1b-4abf-8f83-1cf18820e157"
    },
    {
        "author": "龐藴",
        "paragraphs": [
            "無念清涼寺，藴空真五臺。",
            "對鏡心無垢，當情心死灰。",
            "妙理於中現，優曇空裏開。",
            "無求真法眼，離相見如來。",
            "若能如是學，不動出三災。"
        ],
        "title": "詩偈 四十五",
        "id": "0f9be6f8-1efd-476b-8f6e-e0d2762df9f6"
    },
    {
        "author": "龐藴",
        "paragraphs": [
            "常聞阿閦佛，擬向東方討。",
            "今日審思維，不動自然到。",
            "語汝守門奴，何須苦煩燥。",
            "我奏父王知，與汝改名號。",
            "破却有爲功，顯示無爲道。"
        ],
        "title": "詩偈 四十六",
        "id": "ad16f785-ab02-4e21-af62-be994d49b9e3"
    },
    {
        "author": "龐藴",
        "paragraphs": [
            "識樂衆生樂，緣繩枉（《宗鏡錄》卷四十作「妄」）走作。",
            "智樂菩薩樂，無繩亦無縛。",
            "若有發心者，直須學無作。",
            "莫道怕落空，得空亦不惡。",
            "見鑛不別（《宗鏡錄》作「識」）金，入鑛（《宗鏡錄》作「爐」）方知錯。"
        ],
        "title": "詩偈 四十七",
        "id": "8449f17a-f0a9-4170-b179-b000bb31c2ae"
    },
    {
        "author": "龐藴",
        "paragraphs": [
            "苦痛役身心，勞神覓官職。",
            "暫得色毛披，拍按作瞋色。",
            "口口打奴兵，聲聲遣拔肋。",
            "聞道送王老，曲亦變成直。",
            "縱令有理道，分疎亦不得。"
        ],
        "title": "詩偈 四十八",
        "id": "eda10fad-7d11-4403-910e-79c9f02a3fe1"
    },
    {
        "author": "龐藴",
        "paragraphs": [
            "家長自飲酒，舉家一時醉。",
            "失火燒故宅，運水沃空地。",
            "水火當頭發，三災一時起。",
            "空中鳩鴿舞，騾來助放屁。",
            "因中無好花，結果亦天理。"
        ],
        "title": "詩偈 四十九",
        "id": "9beb919c-1f3b-4d3a-823c-057c3436a2d4"
    },
    {
        "author": "龐藴",
        "paragraphs": [
            "學道迷路人，實是可憐許。",
            "被賊妄牽纏，惡緣取次與。",
            "有法遍娑婆，開眼看佛語。",
            "洗舌讀經典，和經弄蛇鼠。",
            "動念三界成，迷失當時路。"
        ],
        "title": "詩偈 五十",
        "id": "59c80ca0-a7d1-4891-abdb-39c7fbaa1c71"
    },
    {
        "author": "龐藴",
        "paragraphs": [
            "身現凡夫事，內照自分明。",
            "三千大千界，滿中諸衆生。",
            "剎那造有業，了了總知情。",
            "納安芥子裏，稱爲無相經。",
            "常持人不識，念時無色聲。"
        ],
        "title": "詩偈 五十一",
        "id": "4753f403-bb60-47ba-91db-d73433571966"
    },
    {
        "author": "龐藴",
        "paragraphs": [
            "學佛作夢事，不須論地獄。",
            "天堂總越却，六識爲僮僕。",
            "心心無所住，處處塵不著。",
            "五道絕人行，無心是極樂。",
            "空裏見優曇，衆生作橋彴。"
        ],
        "title": "詩偈 五十二",
        "id": "219b42b7-afce-4da8-b7a4-3892836bde78"
    },
    {
        "author": "龐藴",
        "paragraphs": [
            "欲得速成佛，祇學無生忍。",
            "非常省心力，當時煩惱盡。",
            "七寶藏門開，智慧無窮盡。",
            "廣演波羅蜜，無心可鄙吝。",
            "祇恐着有人，愚癡自不信。"
        ],
        "title": "詩偈 五十三",
        "id": "6cb8a4fa-bb80-48ba-98bb-4c540fa08102"
    },
    {
        "author": "龐藴",
        "paragraphs": [
            "世人皮上黠，心裏沒頭癡。",
            "他貪目前利，焉知已後非。",
            "謾胡欺得漢，誇道手脚遲。",
            "走向見閻老，倒拖研米槌。",
            "恐君不覺悟，今日報君知。"
        ],
        "title": "詩偈 五十四",
        "id": "d7c81b32-6f8d-4888-b29e-7a7e9f69c02b"
    },
    {
        "author": "龐藴",
        "paragraphs": [
            "中人樂寂靜，下士好威儀。",
            "菩薩心無礙，同凡凡不知。",
            "佛是無相體，何須有相持。",
            "但令心了事，遮莫外人疑。",
            "如人渴飲水，冷暖心自知。"
        ],
        "title": "詩偈 五十五",
        "id": "3d833482-d3ea-4598-ae1d-52309e82131c"
    },
    {
        "author": "龐藴",
        "paragraphs": [
            "識若不受塵，心亦不顛狂。",
            "妙智作心師，名爲破有王。",
            "須臾證六度，動用五種香。",
            "此即真極樂，亦是真西方。",
            "釋迦無量壽，同居此道場。"
        ],
        "title": "詩偈 五十六",
        "id": "fd593ced-287f-4939-8ef2-93b5cfc180c0"
    },
    {
        "author": "龐藴",
        "paragraphs": [
            "俗務不廢作，內秘貪心學。",
            "世上假名聞，超然總莫着。",
            "息念三界空，無求出五濁。",
            "法報皆圓滿，意根成正覺。",
            "若能如此修，輪王亦不博。"
        ],
        "title": "詩偈 五十七",
        "id": "4d3d83c1-4e01-4ccc-8ea1-63e1470c2544"
    },
    {
        "author": "龐藴",
        "paragraphs": [
            "五藴若實有，則合有色形。",
            "五藴若實無，則合無形聲。",
            "祇爲假名字，所以妄來停。",
            "若了名相空，事盡總惺惺。",
            "心王無障礙，擺撥三界行。"
        ],
        "title": "詩偈 五十八",
        "id": "d1fc0a3a-856a-4ab7-9760-d79131fef1dd"
    },
    {
        "author": "龐藴",
        "paragraphs": [
            "我是凡夫身，樂說真如理。",
            "爲性不慳貪，常行平等施。",
            "凡夫事有爲，佛智超生死。",
            "作佛作凡夫，一切自繇你。"
        ],
        "title": "詩偈 五十九",
        "id": "495acdfe-378b-45e9-8013-e5cad98f4243"
    },
    {
        "author": "龐藴",
        "paragraphs": [
            "耳聞無相理，眼空不受色。",
            "鼻嗅無相香，舌嘗無相食。",
            "身着無相衣，竟隨無相得。",
            "心靜越諸天，神清見彌勒。",
            "十方同一乘，無心記南北。"
        ],
        "title": "詩偈 六十",
        "id": "7ff35a58-70ea-4b02-a33e-286aa2b056b9"
    },
    {
        "author": "龐藴",
        "paragraphs": [
            "慈悲說斯法，現疾爲衆生。",
            "純陀獻後供，妙德亦同行。",
            "名相有差別，法身同一形。",
            "化身千萬億，方便立空名。",
            "不須執有法，圓通最大精。"
        ],
        "title": "詩偈 六十一",
        "id": "0b4fee40-25c5-44aa-b552-900f4446616a"
    },
    {
        "author": "龐藴",
        "paragraphs": [
            "欲得真成佛，無心於萬物。",
            "心如鏡亦如，真智從如出。",
            "定慧等莊嚴，廣演波羅蜜。",
            "流通十方界，諸有不能疾。",
            "報汝學道人，祇麼便成佛。"
        ],
        "title": "詩偈 六十二",
        "id": "823259a5-c1d1-4b24-aa0f-761c1e5a24c5"
    },
    {
        "author": "龐藴",
        "paragraphs": [
            "讀（《祖堂集》作「奉」）經須解義，解義始（《宗鏡錄》卷三三作「即」）修行。",
            "若能依義學（《祖堂集》作「了義教」），即入湼槃城。",
            "讀經（前引二書均作「如其」）不解義，多見不如盲。",
            "緣（《宗鏡錄》作「尋」）文廣占地，心中（前引二書均作「牛」）不肯耕。"
        ],
        "title": "詩偈 六十三",
        "id": "c12507e9-4ceb-4844-be5f-f9dc0b14853d"
    },
    {
        "author": "龐藴",
        "paragraphs": [
            "有人道不得，是伊心王黑。",
            "不能自了事，埋藏一羣賊。",
            "羣賊多貪癡，緣事說是非。",
            "心王被賊使，劫劫無出期。",
            "見花不識樹，果熟始應知。"
        ],
        "title": "詩偈 六十四",
        "id": "ab0c30b6-db11-4107-8bac-88568b16ab50"
    },
    {
        "author": "龐藴",
        "paragraphs": [
            "君家住聚落，余自居山谷。",
            "山空無有物，聚落百種有。",
            "有者喫飯食，無者空張口。",
            "口空肚亦空，還將空喫有。",
            "有盡物歸空，同體無前後。"
        ],
        "title": "詩偈 六十五",
        "id": "2cd4bfea-25ce-4fc8-a14b-299f31ae6f13"
    },
    {
        "author": "龐藴",
        "paragraphs": [
            "諸佛與衆生，元來同一家。",
            "不識親尊長，外面認假爺。",
            "優曇不肯摘，專採葫蘆花。",
            "葫蘆花未落，常被三五枷。",
            "如斯之等類，輪轉劫恆沙。"
        ],
        "title": "詩偈 六十六",
        "id": "73eb8066-aff5-44a3-a4ca-766ffb223f77"
    },
    {
        "author": "龐藴",
        "paragraphs": [
            "余爲田舍翁，世上最貧窮。",
            "家中無一物，啟口說空空。",
            "舊時惡知識，總度作師僧。",
            "和合一處坐，常教聽大乘。",
            "食時與持鉢，惟我一人供。"
        ],
        "title": "詩偈 六十七",
        "id": "9205713e-1087-476a-9626-ec799374abd3"
    },
    {
        "author": "龐藴",
        "paragraphs": [
            "平等無有二，終日同宅住。",
            "世人不了妄，心生外緣取。",
            "取得外相佛，樂却變成苦。",
            "苦即諸法生，大海從何渡。",
            "爲報知音者，好好看道路。"
        ],
        "title": "詩偈 六十八",
        "id": "b2c7518d-2ab8-4683-82cf-856a1889e7a3"
    },
    {
        "author": "龐藴",
        "paragraphs": [
            "故宅有寶珠，却向田野求。",
            "這箇一羣賊，賺你徒悠悠。",
            "泥上搽粧粉，壁上塗渾油。",
            "愚人見夢事，讚歎道能修。",
            "臘月三十日，元無一物收。",
            "。"
        ],
        "title": "詩偈 六十九",
        "id": "1d4af41b-4e90-4196-b8e2-8c829e9b2ba7"
    },
    {
        "author": "龐藴",
        "paragraphs": [
            "山中失却心，任運騰騰語。",
            "語即說空空，空中無虵鼠。",
            "有心波浪起，無心是淨土。",
            "淨土生真佛，佛還傳佛語。",
            "佛能度衆生，衆生是佛母。"
        ],
        "title": "詩偈 七十",
        "id": "bd3dd74a-7c96-44c8-9fb7-4705e9ffb005"
    },
    {
        "author": "龐藴",
        "paragraphs": [
            "心王不能了，何不依真智。",
            "一吼百獸伏，盡見無生理。",
            "無生理甚寬，無心無可看。",
            "非內外中間，非生死湼槃。",
            "諸法無住處，遨遊神自安。"
        ],
        "title": "詩偈 七十一",
        "id": "c95a4cd0-16e3-4d08-89b1-a09638b4b6a2"
    },
    {
        "author": "龐藴",
        "paragraphs": [
            "外求非是寶，無念自家珍。",
            "心外求佛法，總是倒行人。",
            "般若名尚假，豈可更依文。",
            "有相皆虛妄，無形實是真。"
        ],
        "title": "詩偈 七十二",
        "id": "400f0e09-800f-47e3-98f5-0f8dfd4e459f"
    },
    {
        "author": "龐藴",
        "paragraphs": [
            "意根無自性，萬法本來虛。",
            "外塵都不有，三界自然無。",
            "五藴今何在，盡總入無餘。",
            "河沙過去佛，並在一毛如。"
        ],
        "title": "詩偈 七十三",
        "id": "055c8991-9a19-49d4-ae76-38c3b0474da2"
    },
    {
        "author": "龐藴",
        "paragraphs": [
            "人有一卷經，無相亦（《祖堂集》卷十五作「復」）無名。",
            "無人能（《祖堂集》作「解」）轉讀，有我不能聽。",
            "如能轉讀得，入理契無生。",
            "非論菩薩道，佛亦不勞（《祖堂集》作「要」）成。"
        ],
        "title": "詩偈 七十四",
        "id": "8b9de435-6d71-4ca1-b8e1-7f95879ef46f"
    },
    {
        "author": "龐藴",
        "paragraphs": [
            "阿爺當殿坐，子向前頭立。",
            "父子同宅住，小魔不敢入。",
            "時開無盡藏，貧者相供給。",
            "得之永不窮，免得生憂悒。"
        ],
        "title": "詩偈 七十五",
        "id": "6f3900c5-d2bd-44e5-92ba-991842d28245"
    },
    {
        "author": "龐藴",
        "paragraphs": [
            "欲得真醍醐，三毒須去除。",
            "嗅無酥酪氣，自見如意珠。",
            "劫火燒不然，泛海浪中浮。",
            "昔日強索者，今日作他奴。"
        ],
        "title": "詩偈 七十六",
        "id": "87e108e1-9e77-4522-ac09-e8de83d37174"
    },
    {
        "author": "龐藴",
        "paragraphs": [
            "報汝尋真理，偷生佯不聞。",
            "及其身命卒，心口便紛紜。",
            "我命不能與，將錢別僱人。",
            "爲讀如來教，救護我精神。",
            "。"
        ],
        "title": "詩偈 七十七",
        "id": "9ac22fef-e31f-4179-9bd2-1fb3bb6aa3da"
    },
    {
        "author": "龐藴",
        "paragraphs": [
            "城內數萬戶，不奈我恆一。",
            "時時師子吼，禽獸俱皆卒。",
            "教作羅睺羅，無蹤持戒律。",
            "但知入理坐，日頭骨咄出。"
        ],
        "title": "詩偈 七十八",
        "id": "7d919a18-abb9-4e18-a883-96a261c30f38"
    },
    {
        "author": "龐藴",
        "paragraphs": [
            "衆生多品類，諸佛祇一般。",
            "庶人見天子，知隔幾重關。",
            "若有過人策，欲見亦不難。",
            "策中契聖理，坐取國家官。"
        ],
        "title": "詩偈 七十九",
        "id": "bb174e31-7c54-42b0-a655-504d68495766"
    },
    {
        "author": "龐藴",
        "paragraphs": [
            "智度本來如，衆生病盡除。",
            "又度作護法，一切入無餘。",
            "過去恆沙佛，皆同此一途。",
            "如能達此理，凡夫非凡夫。"
        ],
        "title": "詩偈 八十",
        "id": "69d3d8ca-0a20-40f2-a1eb-a92747a6ddff"
    },
    {
        "author": "龐藴",
        "paragraphs": [
            "四大本無情，清虛無色聲。",
            "達人悟空理，知法本無生。",
            "諸佛常現前，妙德亦同行。",
            "無無無障礙，心牛不肯耕。"
        ],
        "title": "詩偈 八十一",
        "id": "9206b51f-871e-48ae-8526-a05b7bf3cb02"
    },
    {
        "author": "龐藴",
        "paragraphs": [
            "塵六門前喚，無情呼不入。",
            "二彼總空空，自然唇不濕。",
            "從此絕因緣，葛五隨緣出。",
            "惟有空寂舍，圓八同金七。"
        ],
        "title": "詩偈 八十二",
        "id": "17fb9fe5-d195-4c8d-a026-54b724a0dbbf"
    },
    {
        "author": "龐藴",
        "paragraphs": [
            "入理如箭射，尋文轉相背。",
            "直道不肯行，識路成迷退。",
            "心王不了事，公臣生執礙。",
            "爲此一羣賊，生死如踏碓。"
        ],
        "title": "詩偈 八十三",
        "id": "ea172efb-05c1-4a03-9984-c449785fb183"
    },
    {
        "author": "龐藴",
        "paragraphs": [
            "覺他欲打你，着脚即須抽。",
            "已後再相見，他羞我不羞。",
            "忍辱第一道，歷劫無冤讎。",
            "此是無生縣，不屬湼槃洲。"
        ],
        "title": "詩偈 八十四",
        "id": "104a2a78-76ca-4878-b39f-beeafa2ce492"
    },
    {
        "author": "龐藴",
        "paragraphs": [
            "駡他無便宜，在應却得穩。",
            "無瞋神自安，駡他還自損。",
            "忍得有法利，駡他還折本。",
            "瞋喜同一如，循世不悶悶。",
            "。"
        ],
        "title": "詩偈 八十五",
        "id": "f6aaf393-ab8c-4500-8624-07f8f5e3771f"
    },
    {
        "author": "龐藴",
        "paragraphs": [
            "識業人稀少，迷途者衆多。",
            "苦中生樂想，無喜強絃歌。",
            "不飲尋常醉，昏昏溺愛河。",
            "含笑造殃咎，後苦莫由他。"
        ],
        "title": "詩偈 八十六",
        "id": "1da4492f-4dd7-45c8-adca-6a69c26b0f63"
    },
    {
        "author": "龐藴",
        "paragraphs": [
            "耳聞他駡詈，心知口莫對。",
            "惡亦不須嫌，好亦不須愛。",
            "豁達無關津，虛空無罣礙。",
            "此真不動物，亦名觀自在。"
        ],
        "title": "詩偈 八十七",
        "id": "0b8ec10a-ab8c-4c1e-890f-4a074bf51305"
    },
    {
        "author": "龐藴",
        "paragraphs": [
            "仰手是天堂，覆手是地獄。",
            "地獄與天堂，我心都不屬。",
            "化城猶不止，豈況諸天福。",
            "一切都不求，曠然無所得。"
        ],
        "title": "詩偈 八十八",
        "id": "50a7f74f-1e82-40da-973a-1fb9b868453c"
    },
    {
        "author": "龐藴",
        "paragraphs": [
            "佛有一等慈，有人心不知。",
            "一切皆平等，貧富總憐伊。",
            "富者你莫貪，貧者你莫癡。",
            "無貪心自靜，無癡意莫思。"
        ],
        "title": "詩偈 八十九",
        "id": "1a49f16f-d299-4615-a733-cbff588fe117"
    },
    {
        "author": "龐藴",
        "paragraphs": [
            "白衣不執相，真理從空生。",
            "祇爲心無礙，智慧出縱橫。",
            "唯論師子吼。",
            "不許野干鳴。",
            "菩提稱最妙，猶呵是假名。"
        ],
        "title": "詩偈 九十",
        "id": "1b473d4c-73c1-4656-879b-080ce3a3aad5"
    },
    {
        "author": "龐藴",
        "paragraphs": [
            "從根誅則絕，從根修則滅。",
            "若能雙株斷，三乘盡超越。",
            "此非凡夫言，妙吉分明說。",
            "如來所療治，一差不復發。"
        ],
        "title": "詩偈 九十一",
        "id": "2a0472fe-d8e7-4441-8ae6-f82c521913e1"
    },
    {
        "author": "龐藴",
        "paragraphs": [
            "久種善根深，同塵塵不侵。",
            "非關塵不染，自是我無心。",
            "無心心不起，超三越十地。",
            "究竟真如果，到頭祇箇是。"
        ],
        "title": "詩偈 九十二",
        "id": "7d108e6f-ec8e-48a2-94d1-2b622bf288c2"
    },
    {
        "author": "龐藴",
        "paragraphs": [
            "凡夫智量狹，妄說有難易。",
            "離相如虛空，盡契諸佛智。",
            "戒相如虛空，迷人自作持。",
            "病根不肯拔，執是弄花枝。",
            "。"
        ],
        "title": "詩偈 九十三",
        "id": "49331de3-b518-472b-948e-5c369616169c"
    },
    {
        "author": "龐藴",
        "paragraphs": [
            "牽牛駕空車，共入無爲宅。",
            "無爲宅甚寬，衆生却嫌窄。",
            "十方同一空，何曾有間隔。",
            "有法入不得，無心是度厄。"
        ],
        "title": "詩偈 九十四",
        "id": "91dbb533-2b40-4bf3-abaf-7e61d885fea9"
    },
    {
        "author": "龐藴",
        "paragraphs": [
            "世間最上事，唯有修道強。",
            "若悟無生理，三界自消亡。",
            "藴空妙德現，無念是清涼。",
            "此即迷陀土，何處覓西方。"
        ],
        "title": "詩偈 九十五",
        "id": "e8868536-0a31-4c54-aaae-fc3aceec7cbc"
    },
    {
        "author": "龐藴",
        "paragraphs": [
            "寶珠內衣裏，繫來無量時。",
            "遇六惡知識，又常假慈悲。",
            "牽我飲欲酒，醉臥都不知。",
            "情盡酒復醒，自見本道師。"
        ],
        "title": "詩偈 九十六",
        "id": "c647114f-f9b4-48af-bbd6-2fb2a47149c6"
    },
    {
        "author": "龐藴",
        "paragraphs": [
            "世人重珍寶（《宗鏡錄》卷十五作「但重金」），我貴（《宗鏡錄》作「愛」）剎那靜。",
            "金多亂人心，靜見真如性。",
            "性空法亦空（《宗鏡錄》作「性通法亦通」），十八絕（《宗鏡錄》作「斷」）行蹤。",
            "但自心無礙。",
            "何愁神（《宗鏡錄》作「聲」）不通。",
            "（《法藏碎金錄》卷四、卷五錄前四句）。"
        ],
        "title": "詩偈 九十七",
        "id": "c23beef4-0279-4941-a2ad-4d7a285f3f85"
    },
    {
        "author": "龐藴",
        "paragraphs": [
            "端坐求如法，如法轉相違。",
            "拋法無心取，始自却來歸。",
            "無求出三界，有念則成癡。",
            "求佛覓解脫，不是丈夫兒。"
        ],
        "title": "詩偈 九十八",
        "id": "5d1c4e2f-4b57-49f2-8d74-a8eafca96810"
    },
    {
        "author": "龐藴",
        "paragraphs": [
            "惡心滿三界，口即念彌陀。",
            "心口相違背，羣賊轉轉多。",
            "一塵起萬境，倐忽徧婆娑。",
            "色聲求（《宗鏡錄》卷十五作「取」）佛道，結果盡成魔。"
        ],
        "title": "詩偈 九十九",
        "id": "9a3d7319-1f7c-46b9-a75d-5db7a9f466af"
    },
    {
        "author": "龐藴",
        "paragraphs": [
            "佛亦不離心，心亦不離佛。",
            "心寂即菩提，心然即有物。",
            "物即變成魔，無即無諸佛。",
            "若能如是用，十八從何出。"
        ],
        "title": "詩偈 一○○",
        "id": "601592b7-4d7b-4b26-bef9-553569149bed"
    },
    {
        "author": "龐藴",
        "paragraphs": [
            "羊車誘下愚，鹿車載中夫。",
            "大乘爲上士，鵬巢鶴不居。",
            "鷦鷯住蚊睫，居士咄盲驢。",
            "若論質利帝，畢竟一乘無。"
        ],
        "title": "詩偈 一○一",
        "id": "aaa08c03-450b-42f5-8bea-6d86ff6cb892"
    },
    {
        "author": "龐藴",
        "paragraphs": [
            "有（《祖堂集》卷十五作「世」）人嫌龐老，龐老不嫌他（《祖庭事苑》卷二作「它」）。",
            "開門待知識，知識不來過。",
            "心如具三學，塵識不相和（《祖堂集》無此二句）。",
            "一丸療萬（《祖堂集》作「百」）病，不假藥方多。"
        ],
        "title": "詩偈 一○二",
        "id": "797bc41e-8cf4-47a4-9711-1edec2401bf9"
    },
    {
        "author": "龐藴",
        "paragraphs": [
            "淼淼長江水，周而還復始。",
            "昏昏三界人，輪迴亦如此。",
            "輪迴改形貌，長江色不異。",
            "改貌勞神識，終須到佛地。"
        ],
        "tags": [
            "长江"
        ],
        "title": "詩偈 一○三",
        "id": "003da74c-847d-4369-9df6-959a50e4ad29"
    },
    {
        "author": "龐藴",
        "paragraphs": [
            "睡來展脚睡，悟理起題詩。",
            "詩中無別意，唯勸破貪癡。",
            "貪瞋癡若盡，便是世尊兒。",
            "無煩問師匠，心王應自知。"
        ],
        "title": "詩偈 一○四",
        "id": "f49b4dc6-44fe-4857-9fba-2766e107b8da"
    },
    {
        "author": "龐藴",
        "paragraphs": [
            "世人重名利，余心總不然。",
            "束薪貨升米，清水鐵鐺煎。",
            "覺熟捻鐺下，將身近畔邊。",
            "時時拋入口，腹飽肚無言。"
        ],
        "title": "詩偈 一○五",
        "id": "f9b6153f-d7c7-45ce-8337-bdc54e3a8792"
    },
    {
        "author": "龐藴",
        "paragraphs": [
            "行學非真道，徒勞神與軀。",
            "千里尋月影（《宗鏡錄》卷四一作「千生尋水月」），終是枉工夫。",
            "不悟緣聲色，當今學者疎。",
            "但看起滅處，此箇是真如。"
        ],
        "title": "詩偈 一○六",
        "id": "fcc95438-9507-4d1b-988f-179a1af3b570"
    },
    {
        "author": "龐藴",
        "paragraphs": [
            "教君殺賊法，不用苦多方。",
            "慧劍當心刺，心亡法亦亡。",
            "心亡極樂國，法亡即西方。",
            "賊爲象馬用，神自作空王。"
        ],
        "title": "詩偈 一○七",
        "id": "a1380ffc-6db3-45f7-bfef-02de716aaf0f"
    },
    {
        "author": "龐藴",
        "paragraphs": [
            "不用苦多聞，看他彼上人。",
            "百憶及日用，元在一毛塵（《宗鏡錄》卷十八作「纂在一毛鱗」）。",
            "心但寂無相，即出無明津。",
            "若能如是學，幾許省精神。"
        ],
        "title": "詩偈 一○八",
        "id": "f1771a49-7401-4c43-8f59-ab233981ebb6"
    },
    {
        "author": "龐藴",
        "paragraphs": [
            "慚愧好心王，生在蓮華堂。",
            "恆持般若劍，終日帶浮囊。",
            "常懷第一義，外國賴恩光。",
            "五百長者子，相隨歸故鄉。"
        ],
        "title": "詩偈 一○九",
        "id": "9fa3b36d-0e03-4cd1-981f-b32dcd9bad97"
    },
    {
        "author": "龐藴",
        "paragraphs": [
            "慚愧好意根，無自亦無他。",
            "無自身無垢，無他塵不加。",
            "常居清靜地，知有不能過。",
            "舊時惡知識，總見阿彌陀。"
        ],
        "title": "詩偈 一一○",
        "id": "d39522b1-1887-43cf-a3e0-9b06131dfb43"
    },
    {
        "author": "龐藴",
        "paragraphs": [
            "慚愧好舌根，常開大道門。",
            "世間三有事，實是不能論。",
            "相逢唯說道，更莫敍寒溫。",
            "了知世相假，俗理也徒煩。"
        ],
        "title": "詩偈 一一一",
        "id": "278baac5-5978-4af0-9b0b-791ef42ddf3a"
    },
    {
        "author": "龐藴",
        "paragraphs": [
            "慚愧一雙耳，常思解脫聲。",
            "若論俗語話，實是不能聽。",
            "聞財耳不納，聞色心不生。",
            "不受有無語，何慮不惺惺。"
        ],
        "title": "詩偈 一一二",
        "id": "45a8e9e7-ea51-4ae1-b3cc-76fbeeb33506"
    },
    {
        "author": "龐藴",
        "paragraphs": [
            "慚愧一雙眼，曾見數般人。",
            "端正亦不愛，醜陋亦不瞋，當頭異國色，何須妄起塵。",
            "低頭自形相，都無一處真。",
            "身心如幻化，滿眼沒怨親。"
        ],
        "title": "詩偈 一一三",
        "id": "dcc34ac0-7396-407a-95e9-8e761872e7bb"
    },
    {
        "author": "龐藴",
        "paragraphs": [
            "慚愧一軀身，梵號波羅柰。",
            "被賊一羣使，尋常不自在。",
            "亦名爲枯井，亦名爲韛袋。",
            "亦名朽故宅，亦名幻三昧。",
            "佛駡作死屍，乘屍渡大海。",
            "大海元無水，死屍非是船。",
            "熟看世上事，總是假因緣。",
            "若了身心相，空裏任橫眠。",
            "具此六慚愧，實是不求天。",
            "（以上一百十四首均見咸豐元年刊于頔編《龐居士語錄》卷中）。"
        ],
        "title": "詩偈 一一四",
        "id": "8908c7cd-3959-40b7-b480-1c22276c023d"
    },
    {
        "author": "龐藴",
        "paragraphs": [
            "一時復一時，步步向前移。",
            "無常有限分，早晚即不知。",
            "古人一交語，預辦沒貧兒。",
            "聞小須修道，莫待衰老時。",
            "邂逅符到來，賺你更無疑。",
            "勸君不肯聽，三塗真可悲。"
        ],
        "title": "詩偈 一",
        "id": "366aad62-d63f-4f40-b5ce-4334ddcc536f"
    },
    {
        "author": "龐藴",
        "paragraphs": [
            "一日復一日，百年漸漸畢。",
            "急急除妄想，無念成真佛。",
            "更莫苦攀緣，窺他世上物。",
            "忽然無常至，累劫出不得。"
        ],
        "title": "詩偈 二",
        "id": "d373ed45-0516-428c-9e07-684c68e3a3ae"
    },
    {
        "author": "龐藴",
        "paragraphs": [
            "一宿復一宿，光陰漸漸促。",
            "報你心王道，依智莫依識。",
            "依智見真佛，依識入地獄。",
            "若淪六趣中，受苦無時足。"
        ],
        "title": "詩偈 三",
        "id": "b483e2fe-1768-4ebf-8a76-b5e8e8de8a07"
    },
    {
        "author": "龐藴",
        "paragraphs": [
            "一年復一年，務在且遷延。",
            "皮皺緣肉減，髮白髓枯乾。",
            "毛孔通風過，骨消椽梠寬。",
            "水微不耐熱，火少不耐寒。",
            "幻身如聚沫，四大亦非堅。",
            "更被癡狼使，無明曉夜煎。",
            "惟知念水草，心神被物纏。",
            "云何不懺悔，便道捨財錢。",
            "外頭遮曲語，望得免前愆。",
            "地獄應無事，準擬得生天。",
            "世間有這屬，冥道不如然。",
            "除非不作業，當拔罪根源。",
            "根空塵不實，內外絕因緣。",
            "積罪如山岳，慧火一時燃。",
            "須臾變灰燼，永劫更無煙。",
            "。"
        ],
        "title": "詩偈 四",
        "id": "424917aa-3cd2-4ecb-afbe-2e99fc89b821"
    },
    {
        "author": "龐藴",
        "paragraphs": [
            "迷時三界有，悟即出囂纏。",
            "心無六入迹，清淨達本源。",
            "地獄成淨土，招手別諸天。",
            "報語三塗宅，共你更無緣。",
            "非論早與晚，悟理即無邊。"
        ],
        "title": "詩偈 五",
        "id": "c2fe22e2-6d88-4f00-9900-c1c77edfa8d2"
    },
    {
        "author": "龐藴",
        "paragraphs": [
            "心如即是坐，境如即是禪。",
            "如如都不動，大道無中邊。",
            "若能如是達，所謂火中蓮。"
        ],
        "title": "詩偈 六",
        "id": "e050389b-8222-4a30-8296-70c92908073e"
    },
    {
        "author": "龐藴",
        "paragraphs": [
            "無求乃法眼，有念却成魔。",
            "無求復無念，即是阿彌陀。",
            "真如共菩薩，總祇較無多。"
        ],
        "title": "詩偈 七",
        "id": "b1d6d9b4-a023-4c83-916a-d296a64047d4"
    },
    {
        "author": "龐藴",
        "paragraphs": [
            "鍊盡三山鐵，鎔銷五嶽銅。",
            "林枯鳥自散，海竭絕魚龍。",
            "無師破戒行，有法盡皆空。"
        ],
        "title": "詩偈 八",
        "id": "31d67755-44db-4858-84b2-cd2d4db10094"
    },
    {
        "author": "龐藴",
        "paragraphs": [
            "菩薩無煩惱，衆生愛皺眉。",
            "無惱緣無賊，皺眉被賊欺。",
            "不須問師匠，心王應自知。"
        ],
        "title": "詩偈 九",
        "id": "6c70d1e8-0b91-493d-949c-b78468f5c97b"
    },
    {
        "author": "龐藴",
        "paragraphs": [
            "凡夫龢著事，不免三界輪。",
            "與說無生理，閉耳佯不聞。"
        ],
        "title": "詩偈 十",
        "id": "42af3a9f-89fa-484f-ac92-836c69ef018d"
    },
    {
        "author": "龐藴",
        "paragraphs": [
            "壁畫枉用色，不如脫空佛。",
            "住法比無住，陰中對白日。",
            "不信有無言，看取波羅蜜。"
        ],
        "title": "詩偈 十一",
        "id": "5af128bb-0046-41d3-9ecc-0b6b4744ede9"
    },
    {
        "author": "龐藴",
        "paragraphs": [
            "見時如不見，聞時如不聞。",
            "喜時如不喜，瞋時如不瞋。",
            "一切盡歸如，自然無我人。"
        ],
        "title": "詩偈 十二",
        "id": "76e3f78b-5b01-44cc-956a-093c1d473ce9"
    },
    {
        "author": "龐藴",
        "paragraphs": [
            "齋須實相齋，戒須實相戒。",
            "有相持齋戒，到頭歸敗壞。",
            "敗壞屬無常，從何免三界。"
        ],
        "title": "詩偈 十三",
        "id": "8dad0079-4312-4134-9e6c-026fd7a53997"
    },
    {
        "author": "龐藴",
        "paragraphs": [
            "心王不了事，遮莫向名山。",
            "縱令見佛像，實以不相關。",
            "猿猴見水月，捉月始知難。"
        ],
        "title": "詩偈 十四",
        "id": "90879c14-d694-4c92-ab8b-e8ddab87163e"
    },
    {
        "author": "龐藴",
        "paragraphs": [
            "緣事求解脫，累劫無出期。",
            "直須入理性，成佛更無疑。",
            "雖然不受記，見是世尊兒。"
        ],
        "title": "詩偈 十五",
        "id": "f8b72e6e-b8a9-460f-8843-745217feb4f8"
    },
    {
        "author": "龐藴",
        "paragraphs": [
            "佛遣滅生滅，生滅長相隨。",
            "不學大人相，却作小孫兒。",
            "持心更覓佛，豈不是愚癡。"
        ],
        "title": "詩偈 十六",
        "id": "7fb01c8a-e129-44c3-9329-58146b3f097e"
    },
    {
        "author": "龐藴",
        "paragraphs": [
            "無事被他駡，佯佯耳不聞。",
            "舌亦不須動，心亦不須瞋。",
            "關津無障礙，即是出纏人。"
        ],
        "title": "詩偈 十七",
        "id": "00f3ce69-f667-4152-8b8e-174e1cb1d391"
    },
    {
        "author": "龐藴",
        "paragraphs": [
            "真如本無相，所得是凡流。",
            "昔時爲父子，長大出外遊。",
            "今日相遇見，父少子白頭。"
        ],
        "title": "詩偈 十八",
        "id": "d7ca8d9e-6721-4057-b5d7-7c6f0667c256"
    },
    {
        "author": "龐藴",
        "paragraphs": [
            "一生解縛鈍，渾身納裏眠。",
            "心中無意識，耳無繩索牽。",
            "心本無繫縛，同塵亦無喧。",
            "。"
        ],
        "title": "詩偈 十九",
        "id": "62bed559-9eb9-4503-bf0c-e42f32f32c9e"
    },
    {
        "author": "龐藴",
        "paragraphs": [
            "欲得真解脫，持刀且殺牛。",
            "牛死人亦亡，佛亦不須求。",
            "全身空裏坐，即度死生流。"
        ],
        "title": "詩偈 二十",
        "id": "fcbaa0b6-a669-4fc9-b934-96b4673a7ebc"
    },
    {
        "author": "龐藴",
        "paragraphs": [
            "貪瞋不肯捨，徒勞讀釋經（《祖堂集》卷十五作「書」）。"
        ],
        "title": "詩偈 二十一",
        "id": "06ffe225-a66b-4be7-a0df-ce35bfe4ba6f"
    },
    {
        "author": "龐藴",
        "paragraphs": [
            "取空是取（《祖堂集》作「空是」）色，取色色無常。",
            "色空非我有，端坐見家鄉。"
        ],
        "title": "詩偈 二十二",
        "id": "f72756c8-e93a-480b-b7c6-663b8214cba8"
    },
    {
        "author": "龐藴",
        "paragraphs": [
            "經體本無名，受持無色聲。",
            "心依無相理，真是《金剛經》。"
        ],
        "title": "詩偈 二十三",
        "id": "097cb97c-db74-437a-a9f5-ba29851959fb"
    },
    {
        "author": "龐藴",
        "paragraphs": [
            "孫兒正啼哭，母言來與金。",
            "捻他黃葉把，便是正聲音。"
        ],
        "title": "詩偈 二十四",
        "id": "0da6fee5-acae-4f32-be1e-4f6e4371dd1b"
    },
    {
        "author": "龐藴",
        "paragraphs": [
            "別淚成河海，骨如毘富山。",
            "祇緣塵識法，所以遣心然。"
        ],
        "title": "詩偈 二十五",
        "id": "63b6be45-ead4-432c-9bf1-6c2d9e6fde2a"
    },
    {
        "author": "龐藴",
        "paragraphs": [
            "前人若有事，我猶佯不知。",
            "何況他無問，讒舌強卑卑。"
        ],
        "title": "詩偈 二十六",
        "id": "a8c138e8-f6a8-42c3-a6ca-cb118874d0dc"
    },
    {
        "author": "龐藴",
        "paragraphs": [
            "勸君師子吼，莫學野干鳴。",
            "若能香象起，感得鳳凰迎。"
        ],
        "title": "詩偈 二十七",
        "id": "b24b02f3-6c8e-45a7-b7f7-71e26e6f4b38"
    },
    {
        "author": "龐藴",
        "paragraphs": [
            "一種學事業，亦來登選場。",
            "祇緣口義錯，落第在他鄉。"
        ],
        "title": "詩偈 二十八",
        "id": "17414b67-540e-4dee-9c2d-5888199c6fee"
    },
    {
        "author": "龐藴",
        "paragraphs": [
            "心王不了事，却被六賊使。",
            "共賊作火下，無由出生死。"
        ],
        "title": "詩偈 二十九",
        "id": "72385150-92ff-467b-bf5b-a1b02bb98321"
    },
    {
        "author": "龐藴",
        "paragraphs": [
            "別人終不賤，別寶終不貪。",
            "祇今擔鐵漢，不肯博金銀。"
        ],
        "title": "詩偈 三十",
        "id": "6b7e1dc8-cf43-4b8e-b709-944480d8596b"
    },
    {
        "author": "龐藴",
        "paragraphs": [
            "有男不肯婚，有女不肯嫁（《景德傳燈錄》卷八錄二句皆無「肯」字）。",
            "父子自團欒（《景德傳燈錄》作「大家團欒頭」），共說無生話。"
        ],
        "title": "詩偈 三十一",
        "id": "9650da0a-99e8-47f9-9952-7c22a74ee96a"
    },
    {
        "author": "龐藴",
        "paragraphs": [
            "四性同一舍，三身同一室。",
            "一切惡知識，總見彌陀佛。"
        ],
        "title": "詩偈 三十二",
        "id": "e830604a-d49a-470f-a609-b7e0d24d238b"
    },
    {
        "author": "龐藴",
        "paragraphs": [
            "教君一箇法，有事無處避。",
            "若能如理修，存本却有利。"
        ],
        "title": "詩偈 三十三",
        "id": "dfad49c8-5c92-4b6b-82f6-7a5e3c64968c"
    },
    {
        "author": "龐藴",
        "paragraphs": [
            "道是無爲道，修人自有爲。",
            "假即無頭數，真中實是稀。",
            "。"
        ],
        "title": "詩偈 三十四",
        "id": "316d3ef0-6e9e-44f3-b161-74dab02bf1df"
    },
    {
        "author": "龐藴",
        "paragraphs": [
            "無求勝禮佛，知足勝持齋。",
            "本自無薪火，何勞更拾柴。"
        ],
        "title": "詩偈 三十五",
        "id": "30bdda3e-8d33-4ba9-9694-0723a9799289"
    },
    {
        "author": "龐藴",
        "paragraphs": [
            "說事滿天下，入理實無多。",
            "常被有爲縛，何日見彌陀。"
        ],
        "title": "詩偈 三十六",
        "id": "2be39c21-bec1-49b4-a50d-852025d8a5bd"
    },
    {
        "author": "龐藴",
        "paragraphs": [
            "起時惟法起，行時共佛行。",
            "騰騰三界內，諸法自無生。"
        ],
        "title": "詩偈 三十七",
        "id": "73993a3c-d2c6-4ad1-a41e-df8c7dcb20c3"
    },
    {
        "author": "龐藴",
        "paragraphs": [
            "大海淼無涯，衆生自著枷。",
            "無求出妙德，心生勞算沙。"
        ],
        "title": "詩偈 三十八",
        "id": "41bc542d-aed1-4ab4-8f73-829e7331ef81"
    },
    {
        "author": "龐藴",
        "paragraphs": [
            "一念心清淨，處處蓮花開。",
            "一華一淨土，一土一如來。"
        ],
        "title": "詩偈 三十九",
        "id": "b6486f4b-1b43-474e-8ad9-72cfbf38ef57"
    },
    {
        "author": "龐藴",
        "paragraphs": [
            "大唐三百六十州，我暫放閒乘興遊。",
            "瞬息之間知事盡，若論入理更深幽。",
            "共外知識呷清水，總是妄想無骨頭。",
            "却歸東西山道去，不捨因緣騎牯牛。",
            "後望青山平似掌，前瞻漢水水東流。",
            "試問西域那提子，遺法慇懃無所求。",
            "自入大海歸火宅，不覺乘空失却牛。",
            "有人見我歸東土，我本元居西海頭。",
            "來去自然無障礙，出入生死有何憂。"
        ],
        "title": "詩偈 四十",
        "id": "a605187e-2144-43b8-bed2-05984694a7af"
    },
    {
        "author": "龐藴",
        "paragraphs": [
            "無思無念是真空，妙德法身自見中。",
            "應機接物契真智，十方世界總流通。",
            "通達無我無人法，人法不見有行蹤。",
            "神識自然無罣礙，廓周沙界等虛空。",
            "不假坐禪持戒律，超然解脫豈勞功。",
            "（按：《全唐詩》卷八一○收末四句爲一首，未完。",
            "）。"
        ],
        "title": "詩偈 四十一",
        "id": "a9da582b-e09e-4038-9c61-63bed624019f"
    },
    {
        "author": "龐藴",
        "paragraphs": [
            "菩提般若名相假，湼槃真如亦是虛。",
            "欲得心神真解脫，一切名相本來無。",
            "十方世界風塵淨，州州縣縣絕艱虞。",
            "王道蕩蕩無偏黨，舉國衆生同一如。",
            "不動干戈安萬姓，法王合掌髻中珠。"
        ],
        "title": "詩偈 四十二",
        "id": "8d16a723-24a2-4c9d-a34c-65adba6d4dca"
    },
    {
        "author": "龐藴",
        "paragraphs": [
            "空中自見清涼月，一光普照婆娑徹。",
            "此光湛然無去來，不增不減無生滅。",
            "爾是妙德現真身，剎那不起恆沙劫。",
            "無邊無盡如虛空，虛空無邊不可說。",
            "。"
        ],
        "title": "詩偈 四十三",
        "id": "d3904159-73da-4669-83c4-bc3ddd71d1fb"
    },
    {
        "author": "龐藴",
        "paragraphs": [
            "但自無心於萬物，何妨萬物常圍遶。",
            "鐵牛不怕師子吼，恰似木人見花鳥。",
            "木人本體自無情，花鳥逢人亦不驚。",
            "心境如如祇箇（《緇門警訓》卷九作「遮」）是，何慮菩提道不成。"
        ],
        "title": "詩偈 四十四",
        "id": "825ce624-d5c9-4599-aa11-f497cd4a7f3a"
    },
    {
        "author": "龐藴",
        "paragraphs": [
            "清靜無爲無識塵，不捨內身妙法身。",
            "祇爲衆生有漏習，權止草菴轉法輪。",
            "法輪常轉而人見，優曇時時一出現。",
            "無相真空妙法身，歷劫恆沙不遷變。"
        ],
        "title": "詩偈 四十五",
        "id": "e9e32e1a-1a69-4623-8592-937e868f2749"
    },
    {
        "author": "龐藴",
        "paragraphs": [
            "莫求佛兮莫求人，但自心裏莫貪瞋。",
            "貪瞋癡病前頓盡，便是如來的的親。",
            "內無垢兮外無塵，中間豁達無關津。",
            "神無障礙居三界，恰是琉璃處日輪。"
        ],
        "title": "詩偈 四十六",
        "id": "c3f68972-29fe-4c0a-8fc5-f26c745cbf05"
    },
    {
        "author": "龐藴",
        "paragraphs": [
            "心王若解依真智，一切有無俱遣棄。",
            "身隨世流心不流，夜來眼睡心不睡。",
            "天堂地獄總無情，任運幽玄到此地。"
        ],
        "title": "詩偈 四十七",
        "id": "d5a53560-6563-47e0-a98a-c6f79bbb9d4e"
    },
    {
        "author": "龐藴",
        "paragraphs": [
            "報汝世人莫癡憨，暫時權住此草菴。",
            "無想衣食飽暖後，世間有物不須貪。",
            "此身幻化如燈焰，須臾不覺即頭南。"
        ],
        "title": "詩偈 四十八",
        "id": "1a8bb4df-756a-4232-b849-589fb4a174fe"
    },
    {
        "author": "龐藴",
        "paragraphs": [
            "一切有求枉用功，想念真成著色空。",
            "差之亳釐失千里，有生劫劫道難通。",
            "癡心望出三界外，不知元在鐵圍中。"
        ],
        "title": "詩偈 四十九",
        "id": "8c4274be-698b-4cc0-999e-ef8ec58e8c1a"
    },
    {
        "author": "龐藴",
        "paragraphs": [
            "二十部經兼戒律，執相依文常受持。",
            "生生獲得有爲果，隨在三界無出期。",
            "若能離相真入理，理中無念亦無思。"
        ],
        "title": "詩偈 五十",
        "id": "d7883a6a-e78b-4a23-8e6e-af5919632e52"
    },
    {
        "author": "龐藴",
        "paragraphs": [
            "貝多葉裏優曇華，萬象皆如同一家。",
            "歡喜摘花不見菓，吉祥採菓不觀華。",
            "緣之本來元不識，法王呵之如稻麻。",
            "。"
        ],
        "title": "詩偈 五十一",
        "id": "9e9222f7-9fd0-4b4f-9d98-31b29920b8c3"
    },
    {
        "author": "龐藴",
        "paragraphs": [
            "田舍老翁如聚落，眼耳鼻舌俱失却。",
            "內外尋訪覓無蹤，舊時住處空寂寞。",
            "卻歸堂上問空王，總在此間學無作。"
        ],
        "title": "詩偈 五十二",
        "id": "2b147a01-f2d1-4467-b025-d6ac102ac8e1"
    },
    {
        "author": "龐藴",
        "paragraphs": [
            "黃葉飄零化作塵，本來非妄亦非真。",
            "有情故宅含秋色，無名君子湛然春。"
        ],
        "title": "詩偈 五十三",
        "id": "0ab7bba0-3965-4f7d-adba-224faae94496"
    },
    {
        "author": "龐藴",
        "paragraphs": [
            "迷時愛欲心如火，心開悟理火成灰。",
            "灰火本來同一體，當知妄盡即如來。"
        ],
        "title": "詩偈 五十四",
        "id": "aa93a8bc-11c4-4d72-b9a4-d9a8a1e00110"
    },
    {
        "author": "龐藴",
        "paragraphs": [
            "真爲家貧無一物，此語總是空裏出。",
            "出語還須歸本源，不敢違他過去佛。"
        ],
        "title": "詩偈 五十五",
        "id": "75a85a26-201a-4fe3-aa8c-5685e10fb8ff"
    },
    {
        "author": "龐藴",
        "paragraphs": [
            "父子相守空山坐，無相如如寄有間。",
            "世人見靜元無靜，看似閑時亦不閑。"
        ],
        "title": "詩偈 五十六",
        "id": "582ac73a-84ea-4189-9ad0-8a93f3d33574"
    },
    {
        "author": "龐藴",
        "paragraphs": [
            "八萬四千同一理，事相差別立異名。",
            "十二圍陀及疏論，慇懃三六不須生。"
        ],
        "title": "詩偈 五十七",
        "id": "2fbe63a0-17e3-41c2-9746-4f65023a5944"
    },
    {
        "author": "龐藴",
        "paragraphs": [
            "十方國土皆吾宅，長者大門常日開。",
            "有識名人守院外，無心入理見如來。"
        ],
        "title": "詩偈 五十八",
        "id": "ac200f4b-fc78-44be-9f85-139577b11e30"
    },
    {
        "author": "龐藴",
        "paragraphs": [
            "世人愛假不愛真，世人憐富却憎貧。",
            "唯敬三塗八不淨，背却如來妙色身。"
        ],
        "title": "詩偈 五十九",
        "id": "87d25f02-a7e4-4e65-9369-d5989ed74bae"
    },
    {
        "author": "龐藴",
        "paragraphs": [
            "更無別路超生死，前佛後佛同一般。",
            "舒即周流十方剎，歛時還在一毛端。"
        ],
        "title": "詩偈 六十",
        "id": "21e0bf33-3bb3-4fcc-889f-49dccc9b41a3"
    },
    {
        "author": "龐藴",
        "paragraphs": [
            "唯有一門無鑰匙，伸縮低昂說是非。",
            "但能宣得無生理，善巧方便亦從伊。"
        ],
        "title": "詩偈 六十一",
        "id": "562ce661-3585-4c4c-9c31-d6f8a029dff1"
    },
    {
        "author": "龐藴",
        "paragraphs": [
            "二乘皆曰不堪任，上士之人智慧深。",
            "欲得神通等居士，無過無物總無心。"
        ],
        "title": "詩偈 六十二",
        "id": "bb88de30-051d-486a-b48f-49bf166425f5"
    },
    {
        "author": "龐藴",
        "paragraphs": [
            "行路易，行路易，內外中間依本智。",
            "本智無情法不生，無生即是入正理。",
            "非色非心放一光，空裏優曇顯心地。",
            "名爲智，智爲尊，心智通同達本源，萬物同歸不二門。",
            "有非有兮理常存，無非無兮無有根，未來諸佛亦如是，現在還同古世尊。",
            "三世俱皆無別道，佛佛相授至今傳。",
            "。"
        ],
        "title": "雜句 一",
        "id": "afbbfec8-a3aa-4ea6-9949-506d2f98d226"
    },
    {
        "author": "龐藴",
        "paragraphs": [
            "外無他兮內無自，不動干戈契佛智。",
            "通達佛道行非道，不捨凡夫有爲事。",
            "有爲名相盡空華，無名無相出生死。"
        ],
        "title": "雜句 二",
        "id": "4a7734bf-7571-4e44-b9c7-b7e3bb0c90ff"
    },
    {
        "author": "龐藴",
        "paragraphs": [
            "余有一大衣，非是世間絹。",
            "衆色染不著，晶晶如素練。",
            "裁時不用刀，縫時不用線。",
            "常持不離身，有人自不見。",
            "三千世間遮寒暑，無情有情悉覆遍，如來持得此大衣，披了直入空王殿。"
        ],
        "title": "雜句 三",
        "id": "17b699d1-0593-4a4d-842c-043bfd9d8dbd"
    },
    {
        "author": "龐藴",
        "paragraphs": [
            "思思低思思，自歎一雙眉。",
            "向他勝地坐，萬事總不知。",
            "六識若似眉，即得不思議。",
            "六識若嫌眉，論時沒腦癡。",
            "伊若去却眉，即被世人欺。",
            "饒你六識嘍囉漢，總成乞索兒。"
        ],
        "title": "雜句 四",
        "id": "f0d323b6-8196-4433-98c2-aac9e1bcde83"
    },
    {
        "author": "龐藴",
        "paragraphs": [
            "出一屋，入一屋，來來去去教他哭。",
            "來去祇爲貪瞋癡，於今悟罷須知足。",
            "知足常須達本源，去却昔時惡知識。",
            "惡知識，將伊作，手力法施無前後，共護無生國。"
        ],
        "title": "雜句 五",
        "id": "ecb8e458-a72e-4151-b601-945cc07e15b4"
    },
    {
        "author": "龐藴",
        "paragraphs": [
            "無事失却心，走向門前覓。",
            "借問舊知識，寂絕無蹤跡。",
            "却歸堂上審思看，改却衆生稱心安。",
            "不能出外求知識，自向家中入湼槃。",
            "大丈夫，昔日有，今日無，家計破除盡，贖得一羣奴。",
            "奴婢有六人，一人有六口。",
            "六六三十六，常隨我前後。",
            "我亦不拘伊，伊亦不敢走。",
            "若道菩提難，菩提亦不難。",
            "少欲知足毛頭寬，遠離財色神自安。",
            "分明了見三塗苦，世上名聞不相關。"
        ],
        "title": "雜句 六",
        "id": "023ccd56-348e-4749-80b6-6e5af25ca435"
    },
    {
        "author": "龐藴",
        "paragraphs": [
            "難復難，持心離欲貪湼槃。",
            "一向他方求淨土，若論實行不相關。",
            "枉用功夫來去苦，畢竟到頭空色還。"
        ],
        "title": "雜句 七",
        "id": "ae4d4e0d-049b-4b2b-b90a-cd0b029e3e82"
    },
    {
        "author": "龐藴",
        "paragraphs": [
            "易復易，即此五陰成（《祖堂集》卷十五作「藴有」）真智。",
            "十方世界一乘同，無相法身豈有二。",
            "若捨煩惱覓（《五燈會元》卷三作「入」）菩提，不知何方有佛地。"
        ],
        "title": "雜句 八",
        "id": "b258fee5-22d5-48ac-a6cb-3ab0c0886985"
    },
    {
        "author": "龐藴",
        "paragraphs": [
            "正中正，心王如如六根瑩。",
            "六塵空，六識淨，六六三十六，同歸大圓鏡。",
            "。"
        ],
        "title": "雜句 九",
        "id": "96716f27-b724-43cc-8eb4-1a3b1f7d3068"
    },
    {
        "author": "龐藴",
        "paragraphs": [
            "阿難貝多葉，持來數千劫。",
            "匕寶藏中付迦葉，分爲十二部，析作三乘法。"
        ],
        "title": "雜句 十",
        "id": "65a901bd-0526-4aba-bdf8-a69134a100b6"
    },
    {
        "author": "龐藴",
        "paragraphs": [
            "非故亦非新，應化隨緣百億身。",
            "若有真如一合相，一億還同一聚塵。"
        ],
        "title": "雜句 十一",
        "id": "4e0d6ca0-a2c7-4cd2-a952-4e8ca708ac09"
    },
    {
        "author": "龐藴",
        "paragraphs": [
            "珠從藏中現，顯赫呈光輝。",
            "昔日逃走爲窮子，今日還家作富兒。"
        ],
        "title": "雜句 十二",
        "id": "7de524cb-ac3b-4e47-b082-476b4767047e"
    },
    {
        "author": "龐藴",
        "paragraphs": [
            "心依真智，理逐心行，理智無礙，心亦無生。",
            "迷即有我，悟即無情。",
            "通達大智，諸法不成。",
            "五神無主，六國安寧。",
            "七死弗受，八鏡圓明。",
            "隨宜善化，總合佛經。",
            "過即已過，更莫再尋。",
            "現在不住，念念勿侵。",
            "未來未至，亦莫預斟。",
            "既無三世，心同佛心。",
            "依空默用，即是行深。",
            "無有少法，觸目平任。",
            "無戒可持，無垢可淨。",
            "洞達虛心，法無壽命。",
            "若能如是，圓通究竟。",
            "（以上七十五首皆見《龐居士語錄》卷下）。"
        ],
        "title": "雜句 十三",
        "id": "297ecd3a-3198-42af-b31b-f76248d54e86"
    },
    {
        "author": "龐藴",
        "paragraphs": [
            "無我復無人，作麽有疎親。",
            "勸師（《景德傳燈錄》卷八作「君」）休歷坐，不是（《景德傳燈錄》作「似」）直求真。",
            "金剛般若性，外絕一纖塵。",
            "我聞並信受，總是假名陳。",
            "（同前書卷上）。"
        ],
        "title": "居士見僧講金剛經至無我無人居士問云既無我無人是誰講誰聽座主無語迺與頌曰",
        "id": "203b2569-bf7e-4eff-8c68-9fe1354362ec"
    },
    {
        "author": "龐藴",
        "paragraphs": [
            "焰火無魚下底鉤，覓魚無處笑君愁。",
            "可憐谷隱孜禪伯，被唾如今見亦羞。",
            "（同前）按：《全唐詩》卷八一○收此首，缺題，今重錄。"
        ],
        "title": "與谷隱道者頌",
        "id": "0667faa0-8c67-4529-b8f5-9b23deebdcba"
    },
    {
        "author": "龐藴",
        "paragraphs": [
            "須彌頹，五嶽崩，大海竭，十方空。",
            "乾坤尚納毛頭裏，日月猶潛毫相中。",
            "此是西國那提子，示寂不起現神通。",
            "妙德啓口問不二，忘言入理顯真宗。",
            "（見吳越釋延壽《宗鏡錄》卷二三）。"
        ],
        "title": "詩偈 一",
        "id": "e8672133-dca7-400f-9f90-0d841156eeab"
    },
    {
        "author": "龐藴",
        "paragraphs": [
            "居士元無病，方丈現有疾。",
            "唯憂二乘者，緣事不得出。",
            "所以訶穢食，純說波羅蜜。",
            "上方一盂飯，氣滿於七日。",
            "不假日月光，心王照斯室。",
            "文殊問不二，忘言功自畢。",
            "過去即如然，現在還同一。",
            "若能達此理，無求總成佛。",
            "（見前書卷二五）。"
        ],
        "title": "詩偈 二",
        "id": "ac65b26f-999f-4386-9265-fe838895ae7c"
    },
    {
        "author": "龐藴",
        "paragraphs": [
            "心如境亦如，無實亦無虛。",
            "有亦不管，無亦不居（《五燈會元》作「拘」）。",
            "不事賢聖，了事凡夫。"
        ],
        "title": "詩偈 三",
        "id": "3ce312df-17a2-4b28-944a-c98edc0e5920"
    },
    {
        "author": "龐藴",
        "paragraphs": [
            "心若如，神自虛。",
            "不服藥，病自除。",
            "病既除，自見蓮華如意珠。",
            "無勞事，莫駈駈。",
            "智者觀財色，了知如（《語錄》作「是」）幻虛。",
            "衣食支身命，相勸學如如。",
            "時至移庵去，無物可盈餘。",
            "（以上二首均見影印本日本花園大學圖書館藏高麗覆刻本南唐招慶寺靜筠二僧著《祖堂集》卷十五）（按：《龐居士語錄》卷中以後六句爲一首，似未全。",
            "）。"
        ],
        "title": "詩偈 四",
        "id": "2ece3bb7-c816-455e-ba76-7b07bcc229e9"
    },
    {
        "author": "龐藴",
        "paragraphs": [
            "事上說佛國，此去十萬里。",
            "大海渺無邊，動即黑風起。",
            "往者雖千萬，達者無一二。",
            "忽遇本來人，不在陰陽里。",
            "（見日本《大正新修大藏經》第四八冊吳越釋延壽撰《萬善同歸集》卷上）。"
        ],
        "title": "詩偈 五",
        "id": "ad065703-6e60-4d96-9356-1921853f5db4"
    },
    {
        "author": "龐藴",
        "paragraphs": [
            "護身須是殺，殺盡始安居。",
            "會得箇中意，鐵船水上浮。",
            "（《五燈會元》卷三）。"
        ],
        "title": "詩偈 六",
        "id": "0ee4c7e6-ea49-492c-9663-5f063289f666"
    },
    {
        "author": "龐藴",
        "paragraphs": [
            "窮廝煎，餓廝吵，父子不同途，大家相脫卯。",
            "萬頃湘江洗不清，無生曲調何時了。",
            "（見《大正新修大藏經》四七冊宋《虛堂和尚語錄》卷十引）（按：《祖堂集》卷十五《龐居士傳》云：「平生樂道偈頌，可三百餘首，廣行於世。",
            "皆以言符至理，句闡玄猷，爲儒彥之珠金，乃緇流之篋寶。",
            "」）（〖1〗《景德傳燈錄》卷八本傳云：「有詩偈三百餘篇傳於世。",
            "」〖2〗《新唐書》卷五九《藝文志》三著錄龐藴《詩偈》三卷，注云：「字道玄，衡州衡陽人，貞元初人。",
            "三百餘篇。",
            "」〖3〗無名子《龐居士語錄詩頌序》云：「其餘玄談道頌，流傳人間，頗多散軼。",
            "今姑以所聞成編，釐爲二卷，永示將來，庶警後學。",
            "」）。"
        ],
        "title": "詩偈 七",
        "id": "0d98757e-196d-4cba-a5b7-f3bd74077f45"
    },
    {
        "author": "陽城",
        "paragraphs": [
            "久仰高明抱樸忠，倏傳馬首向城東。",
            "錦袍光射三千里，汗史功高百二雄。",
            "童稚候門烹雀舌，黎老植杖盼菊松。",
            "皇天應欲逸家輔，故遣盤桓醉碧筒。",
            "（見光緒三年刊許清源纂《道州志》卷十一）。"
        ],
        "title": "謁贈何國子監司籍堅",
        "id": "a751fe18-a193-41c6-9867-0967e6ba2774"
    },
    {
        "author": "何堅",
        "paragraphs": [
            "素履衡門秉直忠，挂冠金闕回江東。",
            "戢羽應知非健翮，守雌或可謂知雄。",
            "午夜鳴琴餐玄露，深山弄月友赤松。",
            "多感君侯歡導引，臨流遣興醉碧筒。"
        ],
        "title": "次韻答陽刺史城",
        "id": "e84b9f55-c903-4bf2-914e-e6f3761f40bd"
    },
    {
        "author": "何堅",
        "paragraphs": [
            "九重天子重英豪，御殿傳恩賜綠袍。",
            "樂道直欲學商尹，致君恒切佐唐堯。",
            "瓊林日照宮花燦，金榜風搖姓字高。",
            "幸荷召頒入太學，相期聯步覲天朝。",
            "（見同前書卷十一）。"
        ],
        "title": "除授太學國子監司籍之職因賦",
        "id": "9a7f6d13-0699-4d1e-92f0-9d03410aa692"
    },
    {
        "author": "顧況",
        "paragraphs": [
            "新婦磯邊月明，女兒浦口潮平，沙頭鷺宿魚驚。",
            "（見宋曾慥《樂府雅詞》卷中徐俯詞跋引、吳曾《能改齋漫錄》卷十六《水光山色漁父家風》引徐師川云引）（按：《全唐詩》卷二六七據《野客叢書》卷二一所錄，僅存前二句，今重錄。",
            "）。"
        ],
        "title": "漁父詞",
        "id": "dd95ade7-8a73-4cad-a66e-6f608409a7b9"
    },
    {
        "author": "顧況",
        "paragraphs": [
            "昔年家住太湖西，常過吳興罨畫溪。",
            "水閣筠簾春似海，梨花影裏睡鳧鷖。",
            "（見《吳興藝文志補》卷四四）。"
        ],
        "tags": [
            "太湖"
        ],
        "title": "題梨花睡鴨圖",
        "id": "acef2d2d-cbcc-441c-8163-e1669a19b202"
    },
    {
        "author": "顧況",
        "paragraphs": [
            "昔人乘鶴玉京遊，翮遺仙洞何悠悠。",
            "我來尋覓空彝猶，煙霞萬壑明清秋。",
            "何當騎麟翳鳳登瀛洲，倏忽能消萬古愁。",
            "（見《古今圖書集成·山川典》卷一二○《委羽山部》）。"
        ],
        "title": "委羽山",
        "id": "de0b8a80-6ec4-44a2-bffb-d9f014d34a57"
    },
    {
        "author": "蘇州刺史",
        "paragraphs": [
            "辟彊東晉日，竹樹有名園。",
            "年代更多主，池塘復裔孫。",
            "（見宋朱長文《吳郡圖經續紀》卷下）（〖1〗《吳郡圖經續記》：「辟彊園，唐時猶在。",
            "顧況嘗假以居。",
            "郡守贈詩曰〖略〗。",
            "」郡守姓名不詳。",
            "）。"
        ],
        "title": "贈顧況詩",
        "id": "f3f45c6f-2929-4bd5-86b3-aef6979d311b"
    },
    {
        "author": "順宗皇帝李誦",
        "paragraphs": [],
        "title": "問如滿禪師 一",
        "id": "fdea7c94-9609-44b7-8bc6-a4f38b2d3bea"
    },
    {
        "author": "順宗皇帝李誦",
        "paragraphs": [
            "佛向王宮生，滅向雙林滅。",
            "住世四十九，又言無法說。",
            "山河及大海，天地及日月。",
            "時至皆歸盡，誰言不生滅？",
            "疑情猶若斯，智者善分別。",
            "（《景德傳燈錄》卷六）。"
        ],
        "title": "問如滿禪師 二",
        "id": "09650c65-e86e-487d-a9a3-40d093e1c22f"
    },
    {
        "author": "如滿",
        "paragraphs": [
            "。"
        ],
        "title": "",
        "id": "90279a2d-3bdf-4b90-afa3-8800ee9f50e3"
    },
    {
        "author": "如滿",
        "paragraphs": [
            "佛從無爲來，滅向無爲去。",
            "法身等虛空，常住無心處。",
            "有念歸無念，有住歸無住。",
            "來爲衆生來，去爲衆生去。",
            "清淨真如海，湛然體常住。",
            "智者善思惟，更勿生疑慮。"
        ],
        "title": "答順宗皇帝問 一",
        "id": "857ff0e0-111e-4aaa-8f8c-07fe00c6f198"
    },
    {
        "author": "如滿",
        "paragraphs": [
            "佛體本無爲，迷情妄分別。",
            "法身等虛空，未曾有生滅。",
            "有緣佛出世，無緣佛入滅。",
            "處處化衆生，猶如水中月。",
            "非常亦非滅。",
            "生亦未曾生，滅亦未曾滅。",
            "了見無心處，自然無法說。",
            "（同前）。"
        ],
        "title": "答順宗皇帝問 二",
        "id": "4a408e27-755e-4962-a412-412205f11060"
    },
    {
        "author": "朱千乘",
        "paragraphs": [
            "崇朝竟日雨{風衰}{風衰}（疑），萬物萌牙春（疑）水災。",
            "白屋世情輕席戶，青山老大厭莓苔。",
            "常時楊柳煙中綻，今歲花枝雪未開。",
            "節往始知陽氣晚，和風不借後亭梅。"
        ],
        "title": "山莊早春連雨即事",
        "id": "b273ac38-3a54-4667-a82f-b21233ec2ba1"
    },
    {
        "author": "朱千乘",
        "paragraphs": [
            "插槿未成籬，啼鶯早已知。",
            "日長春霽後，風暖柳煙宜。",
            "席戶門斜掩，漁舟釣直垂。",
            "久將松竹比，寧懼歲寒移。",
            "上藥幽前圃，繁花壓小枝。",
            "素琴延翫月，清渭酌臨池。",
            "守道安貧（疑）老，專經數欲奇。",
            "若爲裁二鬢，羞向鏡中窺。",
            "（日本藏唐抄本《新撰類林抄》卷四）。"
        ],
        "title": "早春霽後山莊即事",
        "id": "b8fd8b82-4a57-46b4-a5e1-e2911191060f"
    },
    {
        "author": "朱千乘",
        "paragraphs": [
            "古貌宛休公，談真說苦空。",
            "應傳六祖後，遠化島夷中。",
            "去歲朝秦闕，今春赴海東。",
            "威儀易舊體，文字冠儒宗。",
            "留學幽微旨，雲關護法崇。",
            "凌波無際礙，振錫路何窮。",
            "水宿鳴金磬，雲行侍玉童。",
            "承恩見明主，偏沐僧家風。",
            "（收入《弘法大師正傳》，見《弘法大師全集》第七卷）。"
        ],
        "title": "送日本國三藏空海上人朝宗我唐兼貢方物而歸海東詩（幷序）",
        "id": "05b650af-52e3-45d0-8ea6-db4f22db5531"
    },
    {
        "author": "朱少端",
        "paragraphs": [
            "禪客祖州來，中華謁帝回。",
            "騰空猶振錫，過海來浮杯。",
            "佛法逢人授，天書到國開。",
            "歸程數萬里，歸國信悠哉。",
            "（同前）。"
        ],
        "title": "送空海上人朝謁後歸日本",
        "id": "76ce33cc-916b-4a82-a441-d8e74cbb6334"
    },
    {
        "author": "曇靖",
        "paragraphs": [
            "異國桑門客，乘杯望斗星。",
            "來朝漢天子，歸譯竺乾經。",
            "萬里洪濤白，三春孤島青。",
            "到宮方奏對，圖像列王庭。",
            "（同前）。"
        ],
        "title": "奉送日本國使空海上人橘秀才朝獻後却還",
        "id": "94e09911-749c-4013-bb41-fe1254cbc98d"
    },
    {
        "author": "鴻漸",
        "paragraphs": [
            "禪居一海間，鄉路祖州東。",
            "到國宣周禮，朝天得僧風。",
            "山冥魚梵遠，日正蜃樓空。",
            "人至非徐福，何由寄信通。",
            "（同前）。"
        ],
        "title": "奉送日本國使空海上人橘秀才朝獻後却還",
        "id": "32204a07-f044-4a5e-9b7c-3225b224de83"
    },
    {
        "author": "鄭壬",
        "paragraphs": [
            "承化來中國，朝天是外臣。",
            "異才誰作侶，孤嶼自爲鄰。",
            "鴈塔歸殊域，鯨波涉巨津。",
            "他年續僧史，更載一賢人。",
            "（同前）（按：朱千乘等五人送空海歸國詩五首，均錄自張步雲《唐代逸詩輯存》。",
            "）。"
        ],
        "title": "奉送日本國使空海上人橘秀才朝獻後却還",
        "id": "960525be-a6bc-463f-94b4-34785e2b16e9"
    },
    {
        "author": "胡伯崇",
        "paragraphs": [
            "說四句，演毗尼，凡夫聽者盡歸依。",
            "天假吾師多伎術，就中草聖最狂逸，不可得，難再見。",
            "（見日僧真濟《遍照發揮性靈集序》，見《日本古典文學大系》七一冊空海《性靈集》卷首）（按：《全唐詩逸》卷中錄此詩，缺末二句，今重錄。",
            "）。"
        ],
        "title": "贈釋空海歌",
        "id": "2fd9b2f6-c5c5-4e56-94e1-701de35f8965"
    },
    {
        "author": "余鼎",
        "paragraphs": [
            "賞眺新湖趣，澄漪寫物華。",
            "采蘋經綠溆，垂釣倚枯槎。",
            "水動魚驚鳥，風搖蝶□花。",
            "宛然登興處，寧羨武陵家。",
            "（光緒《上虞縣志》卷三七《金石》）。"
        ],
        "title": "奉贈葉□郎新湖詩",
        "id": "5c1e468d-3c2a-4c22-b7cb-9173015020ae"
    },
    {
        "author": "汪仲陽",
        "paragraphs": [
            "平湖近闢千□□，物色如今滿面新。",
            "風擺野花香撲撲，水澄絲柳影鱗鱗。",
            "高低菡萏分紅蘂，出沒鵁鶄間白蘋。",
            "迴首更看南北岸，不知何處不宜人。",
            "（以上二首，均爲陶敏先生錄示。",
            "）。"
        ],
        "title": "奉贈葉□郎新湖詩",
        "id": "a7bdab8b-ce63-4557-8d3c-064626ac893d"
    },
    {
        "author": "薛巽",
        "paragraphs": [
            "子長愛奇故不收，況乃著論非許由。",
            "先生蹤跡重埋沒，引舜作證應點頭。",
            "天下大器尚不欲，萬古虛名豈願留？",
            "江北漫空山不靜，說著高風簪可投。",
            "（同治《武陵縣志》卷四八。",
            "本詩爲陶敏先生錄示，小傳亦從陶說。",
            "）。"
        ],
        "title": "善卷祠",
        "id": "ae72bfb9-b960-4aa7-9329-cd2d84552b5c"
    },
    {
        "author": "盧殷",
        "paragraphs": [
            "疎莖秋擁翠，幽豔夕添紅。",
            "有月長燈在，無煙燼火同。",
            "香濃初受露，勢庳不知風。",
            "應笑金臺上，先隨曉漏終。",
            "（見令狐楚《御覽詩》）（按：《全唐詩》卷五六三誤收於盧溵下，今移正。",
            "）。"
        ],
        "title": "金燈",
        "id": "17d10833-7bf6-46fe-ad63-a70d4437ad3c"
    },
    {
        "author": "段弘古",
        "paragraphs": [
            "野濶平收潦水香，園林恰似鄭公鄉。",
            "懶雲未許寒風卷，落葉從他零露傷。",
            "夜靜猿聲添客淚，朝聞雁字引詩狂。",
            "生涯不共秋光老，濁酒丹經一釣航。",
            "（見同治十三年刊《直隸澧州志》卷二五）。"
        ],
        "title": "秋懷",
        "id": "5c3d970d-b8be-4600-844a-e0cda299e596"
    },
    {
        "author": "段弘古",
        "paragraphs": [
            "亭亭骨屹短墻顛，搖曳空明漾素妍。",
            "帶雨微添寒鶴淚，淩霜不受野雲憐。",
            "老松立地同高節，芳草何心弔[謫]（滴）仙。",
            "抱此孤根滋九畹，青山一道送流泉。",
            "（見道光刊本鄧顯鶴輯《沅湘耆舊集》卷二）。"
        ],
        "title": "孤竹",
        "id": "7d2cf0f0-f99f-4347-adf2-e432061f1e05"
    },
    {
        "author": "王承鄴",
        "paragraphs": [
            "作鎮得良牧，撫戎慙匪仁。",
            "每觀龔黃化，煦物如陽春。",
            "政簡似多暇，遊從邀衆賓。",
            "鳴騶鏡水畔，捨櫂耶溪津。",
            "偶茲逢勝境，頓覺離囂塵。",
            "丞相築室在，季方結廬新。",
            "登臨經絕頂，矚眺怡心神。",
            "金章照玉傘，龍節陵松鱗。",
            "笙歌入中流，聲角聞城闉。",
            "更吟瓊瑤篇，願言書諸紳。",
            "（見《會稽掇英總集》卷四）。"
        ],
        "title": "登石傘峰",
        "id": "6bae868b-4a1c-4b45-b6e9-fa28dbb6acd1"
    },
    {
        "author": "齊推",
        "paragraphs": [
            "能以郡中暇，不遺塵外蹤。",
            "嘯儔得鴛鴦，探策入雲松。",
            "緣徑歷空際，望崖來劍峰。",
            "況當會天人，復此陳歌鐘。",
            "賤子固多癖，偶茲安一峰。",
            "步林欣有適，築室幸可容。",
            "寧期樵牧處，忽與軒蓋逢。",
            "仰荷高興屬，俯慙危磴重。",
            "攀幽破巖靄，踐滑觸苔封。",
            "秋景山光動，寒叢菊艷濃。",
            "賞心愜觴酌，逸韻陶襟胸。",
            "仍叨勒名字，永紀今所從。",
            "（見《會稽掇英總集》卷四）。"
        ],
        "title": "登石傘峰",
        "id": "e03ca858-c25a-4658-8f53-16252bec7227"
    },
    {
        "author": "路黃中",
        "paragraphs": [
            "。"
        ],
        "title": "",
        "id": "723daec8-8774-4106-b8f7-86e80a18282d"
    },
    {
        "author": "路黃中",
        "paragraphs": [
            "總戎詣幽勝，天使相追隨。",
            "躋山玉笥號，到峰石傘奇。",
            "接武白雲表，放情玄月時。",
            "恬曠薄沆瀣，峻極超崦嵫。",
            "平視羲和轡，俯觀朝夕池。",
            "巖中復何揖，坐位多所宜。",
            "鬱烈桂香眇，寅緣霞彩披。",
            "孤光逗綺翼，獨秀分瓊枝。",
            "靈氣達心久，華容招目移。",
            "遂忘日云暮，登降不知疲。",
            "眷言丘壑士，養節松竹滋。",
            "感激旌蓋顧，干以獻貞詞。",
            "（見《會稽掇英總集》卷四）。"
        ],
        "title": "登石傘峰",
        "id": "ec456771-0cc3-4ecf-82ab-f454a1f015e1"
    },
    {
        "author": "范傳正",
        "paragraphs": [
            "風淒城上樓。"
        ],
        "title": "正月十五夜翫月詩 一",
        "id": "e5e635a0-7d08-44d6-9bc9-579016600b32"
    },
    {
        "author": "范傳正",
        "paragraphs": [
            "月滿庾公樓。"
        ],
        "title": "正月十五夜翫月詩 二",
        "id": "117ec536-0192-43f7-8531-0f545ccc7fa3"
    },
    {
        "author": "范傳正",
        "paragraphs": [
            "夕照下西樓。",
            "（均見《嘉泰吳興志》卷十三「明月樓」條）。"
        ],
        "title": "正月十五夜翫月詩 三",
        "id": "09aaeabc-7d34-4a68-b733-9a7af309c2bb"
    },
    {
        "author": "武元衡",
        "paragraphs": [
            "玉峰山下雲居寺，六百年來選佛場。",
            "滿地白雲關不住，石泉流出落花香。",
            "（見光緒元年刊支恒春纂《松陽縣志》卷十一）。"
        ],
        "title": "雲居寺",
        "id": "696b87aa-48f4-4335-9bc2-861fe9b548b6"
    },
    {
        "author": "劉伯翁",
        "paragraphs": [
            "多幸嘗陪侍玉墀，俄驚負譴阻天涯。",
            "今日相逢問榮悴，更嗟年輩颯然衰。",
            "（見《竇氏聯珠集·竇羣》附）（按：竇羣詩題爲《贈劉大兄院長》，劉詩下署「金州員外司馬劉伯翁」。",
            "岑仲勉先生《唐人行第錄》疑即兩《唐書》皆有傳之劉伯芻，然二書均未載伯芻貶金州事，尚無從定論。",
            "今仍題作劉伯翁，俟考詳。",
            "）。"
        ],
        "title": "奉酬竇三中丞見贈",
        "id": "ff14212f-cf65-447c-a9ff-ff12378d9f02"
    },
    {
        "author": "靈澈",
        "paragraphs": [
            "湖邊歸鶴（《禪》作「雁」）唳寥泬，僧房半倚秦峰缺。",
            "雲生幽石何逍遙，泉去疎林幾嗚咽。",
            "天寒猛虎叫巖月（《禪》作「雪」），松下無人空有雪（《禪》作「月」）。",
            "千年像教人不聞，燒（《禪》作「焚」）香獨爲鬼神說。",
            "（見《會稽掇英總集》卷七，以《古今禪藻集》卷三相校）。"
        ],
        "title": "雲門寺（《禪》作「歸雲門」）",
        "id": "89152e41-bf8a-4870-83ee-bf2fe254390e"
    },
    {
        "author": "靈澈",
        "paragraphs": [
            "青蠅爲弔客，黃耳（《紀事》作「黃犬」）寄家書。",
            "（見《劉賓客文集》卷十九《澈上人文集紀》、《唐詩紀事》卷七二）。"
        ],
        "title": "謫汀州",
        "id": "a781aa2b-af14-4da2-bbd7-d617b96f9481"
    },
    {
        "author": "林藴",
        "paragraphs": [
            "散髮長林下，松風入太清。",
            "空山容暮色，落葉起秋聲。",
            "世險江天窄，雲深草木平。",
            "從茲歸故土，勿作失羣鳴。",
            "（《閩詩錄甲集》卷一）。"
        ],
        "title": "過秦松嶺",
        "id": "701754c3-baf0-406d-85a7-effe45f1c329"
    },
    {
        "author": "林藴",
        "paragraphs": [
            "物力孤窮甚，無由蔽草廬。",
            "抱疴明盛世，丐食兵荒餘。",
            "馬革藏身拙，鴟夷報主疎。",
            "勉哉吾二子，太歲易消除。",
            "（見《王氏刊唐人集》收《林邵州遺集》，注云：「見鄭王臣《莆風清籟集》。",
            "」）。"
        ],
        "title": "答顏太守",
        "id": "b40f55aa-a982-4d9e-bb7f-82aad8914f7a"
    },
    {
        "author": "馬逢",
        "paragraphs": [
            "靈溪試爲訪金丹。",
            "（見《元氏長慶集》卷十六《天壇上境》題注引）。"
        ],
        "title": "長句贈微之（題擬）",
        "id": "5c7a7fb3-ba6b-4079-8848-d82c80128a32"
    },
    {
        "author": "白元鑒",
        "paragraphs": [
            "天壇絕頂山，髣髴翠微間。",
            "跡久苔紋碎，雲根古木閒。",
            "丹成人已去，鶴駕未曾還。",
            "猶有簫吹響，時時下舊山。",
            "（見《咸淳臨安志》卷二四）（按：《全唐詩補逸》卷十八據《洞霄詩集》收《天壇》，爲此詩之別本，然四十字中有二十八字不同，今重錄。",
            "《咸淳臨安志》收《大滌洞》一首，首三句與《全唐詩補逸》不同，錄如次：「靈山實秀德，仙聖杳難親。",
            "水溜空巖石，……」餘同，不錄。",
            "）。"
        ],
        "title": "大滌山（題擬）",
        "id": "5da00cac-9544-442b-b14f-1231ed6f5075"
    },
    {
        "author": "白元鑒",
        "paragraphs": [
            "高蹤遺可繼，虛室即流塵。",
            "越國曾封邑，蓬萊早會真。",
            "餘風生戶牖，殘影照江濱。",
            "化鶴年猶遠，空悲雲水親。",
            "（影印本《詩淵》第三冊第一五六九頁）。"
        ],
        "title": "法堂",
        "id": "aaeb58f6-a5a0-48b4-8154-6b657f0597d4"
    },
    {
        "author": "白元鑒",
        "paragraphs": [
            "昔嘗遊勝境，今喜盡幽蹤。",
            "丹滿鏡潭色，雲疏錦磧容。",
            "響中聞細溜，波裏見喬松。",
            "唯廣花源賞，人間不可逢。",
            "（同前第二○四三頁）。"
        ],
        "title": "新池",
        "id": "c52c91e2-80c0-4550-927f-dc048b50e762"
    },
    {
        "author": "白元鑒",
        "paragraphs": [
            "太極生柔德，雄姿不可名。",
            "淩空虹永掛，瀉澗布長成。",
            "映日添霞色，當風振浪聲。",
            "潺潺雲水下，已得滌幽情。",
            "（同前第二一八○頁）（按：《全唐詩補逸》卷十八收白詩，有《講堂》、《瀑布》、《新池》諸詩，但內容均不同。",
            "）。"
        ],
        "title": "瀑布",
        "id": "6c0b3f6c-d811-4171-b86f-01ad77f20e62"
    },
    {
        "author": "隱峯",
        "paragraphs": [
            "獨絃琴子爲君彈，松栢長青不怕（《宋高僧傳》作「怯」）寒。",
            "金鑛相和性自別，任向君前試取看。",
            "（見《祖堂集》卷十五、《宋高僧傳》卷二一）。"
        ],
        "title": "偈",
        "id": "dccf1672-c359-4746-b9ee-fd10bcdbc203"
    },
    {
        "author": "無了",
        "paragraphs": [
            "八十年來辨東西（《五燈會元》作「西東」），如今不要白頭公（《五燈會元》作「翁」）。",
            "非長非短非大小，還與諸人性相同。",
            "無來無去兼無住，了却本來自性空。",
            "（見《祖堂集》卷十五、《五燈會元》卷三）。"
        ],
        "title": "臨化示偈（題擬）",
        "id": "9d1b452c-66cd-4e4e-96c3-570f07597d33"
    },
    {
        "author": "粲和尚",
        "paragraphs": [
            "豐姿窈窕鬢欲斜，賺煞郎君念法華。",
            "一把骨頭挑去後，不知明月落誰家。",
            "（見《全閩詩話》卷十二引《感應傳》）。"
        ],
        "title": "讚馬氏子",
        "id": "75cf76a5-c159-49d3-9689-07635475fce7"
    },
    {
        "author": "郭通",
        "paragraphs": [
            "此是南山石，將來造井欄。",
            "流傳千萬代，各結佛家緣。",
            "盡意修功德，應無朽壞年。",
            "同霑勝福者，超于彌勒前。",
            "（《江蘇金石志》卷五、《寶鐵齋金石文字跋尾》卷上、《靈芬館詩話》卷六）。"
        ],
        "title": "零陵寺井欄讚",
        "id": "c84ef65e-df87-4fe7-9273-d58b7f6ff528"
    },
    {
        "author": "林藻",
        "paragraphs": [
            "久絕白雲信，愁心如水長。",
            "蛩鳴萬戶月，鴉步一溪霜。",
            "不識紅塵險，安知皓首狂。",
            "擣衣中夜望，今古事尋常。",
            "（《莆風清籟集》卷一）。"
        ],
        "title": "夜",
        "id": "d08a0431-1d8c-482e-a279-1b4db9ef2c7f"
    },
    {
        "author": "林藻",
        "paragraphs": [
            "孤帆高樓鄞陽城，萬頃清流一應聲。",
            "青鬢初隨衰草謝，白雲還傍故山行。",
            "夢中美酒酬枚乘，江上秋風屬屈平。",
            "愧我一生潦倒甚，全無佳句答長庚。",
            "（同前）。"
        ],
        "title": "晚泊鄞陽",
        "id": "7c43298a-fdba-4617-9e8e-d149526ac25a"
    },
    {
        "author": "林藻",
        "paragraphs": [
            "致政慚輕舉，爲樵亦易窮。",
            "文章還古道，禮數逐秋風。",
            "獨鶴千松下，萬航一水中。",
            "最憐當路草，衰敗與人同。",
            "（《莆風清籟集》卷六十）。"
        ],
        "title": "爲樵",
        "id": "8098d8ef-7329-4cdc-ba0e-afc1baf9343f"
    },
    {
        "author": "懷信",
        "paragraphs": [
            "石古苔痕厚，巖深日影悠。",
            "參禪因久坐，老佛總無愁。",
            "（見桂林市文物管理局編《桂林石刻》第一冊）（按：《桂林石刻》編者注：「右摩崖在七星巖口，高一尺五寸，寬九寸，徑一寸五分。",
            "原石已毀，據舊搨本校錄。",
            "」詩末署「釋懷信書」。",
            "同書又載《南溪山元巖磨崖題名》云：「懷信、覺救、惟則、惟亮、無等、無業，元和十二年九同遊。",
            "業記。",
            "」今據以確定作者之時代。",
            "《宋高僧傳》卷十九有《唐揚州西靈塔寺懷信傳》，爲會昌間人。",
            "時代雖相接，然無從證明即此詩作者，故不取。",
            "）。"
        ],
        "title": "題桂林七星巖棲霞洞詩（題擬）",
        "id": "f0bfa33c-dca3-4f70-8ce6-8c6f78759376"
    },
    {
        "author": "權德輿",
        "paragraphs": [
            "迴合千峰裏，晴光似畫圖。",
            "征車隨反照，候吏暎寒蕪。",
            "石瀨侵行徑，溪雲拂路隅。",
            "未酬知己分，寧敢學潛夫。",
            "。"
        ],
        "title": "石塘路有懷院中諸公",
        "id": "13ef86ad-f91d-4cd8-b9dd-9fc9ea7f5a13"
    },
    {
        "author": "權德輿",
        "paragraphs": [
            "客路去漫漫，桐溪上水灘。",
            "扣船乘曉月，欹枕聽迴灘。",
            "煙重江楓濕，沙平宿鷺寒。",
            "閑吟試一望，疑在畫屏看。",
            "（均見《四部叢刊》本《權載之文集》卷六）。"
        ],
        "title": "曉發桐廬",
        "id": "92104bfa-69cf-4f80-b450-211ee30081b4"
    },
    {
        "author": "靈默",
        "paragraphs": [
            "寂寂不持律，滔滔不坐禪。",
            "儼茶兩三垸，意在钁頭邊。",
            "（見《祖堂集》卷十五）。"
        ],
        "title": "越州觀察使差人問師以禪住持依律住持師以偈答",
        "id": "388fbdfc-ca06-4c12-9798-74b48d02c4d6"
    },
    {
        "author": "蘇溪和尚",
        "paragraphs": [
            "聽說衲僧牧護，任運逍遙無住。",
            "一條百納瓶盂，便是生涯調度。",
            "爲求至理參尋，不憚寒暑辛苦。",
            "還曾四海周遊，山水風雲滿肚。",
            "內除戒律精嚴，不學威儀行步。",
            "三乘笑我無能，我笑三乘謾做。",
            "智人權立階梯，大道本無迷悟。",
            "達者不假修治，不在能言能語。",
            "披麻目視雲霄，遮莫王侯不顧。",
            "道人本體如然，不是知佛去處。",
            "生也猶如著衫，死也還同脫袴。",
            "生也無喜無憂，八風豈能驚怖。",
            "外相猶似癡人，肚裏非常峭措。",
            "活計原無一錢，敢與君王鬬富。",
            "愚人擺手憎嫌，智者點頭相許。",
            "那知傀儡牽抽，歌舞盡由行主。",
            "一言爲報諸人，打破畫瓶歸去。",
            "（《景德傳燈錄》卷三十）（按：此詩原署云：「蘇溪和尚，即五洩小師也。",
            "」）。"
        ],
        "title": "牧護歌",
        "id": "7c3a9493-2be2-4fcc-92c2-83726b3e5241"
    },
    {
        "author": "大義",
        "paragraphs": [
            "參禪學道幾般樣，要在當人能擇上。",
            "莫只忘形與死心，此箇難醫病最深。",
            "直須坐究探淵源，此道古今天下傳。",
            "正坐端然如泰山，巍巍不要守空閑。",
            "直須提起吹毛利，要剖西來第一義。",
            "瞠却眼兮剔起眉，反覆看渠渠是誰。",
            "還如捉賊須見贓，不怕賊理深處藏。",
            "有智捉獲剎那頃，無智經年不見影。",
            "深嗟兀坐常如死，千年萬歲只如此。",
            "若將此等當禪宗，拈花微笑喪家風。",
            "黑山下坐死水浸，大地漫漫如何禁。",
            "若是鐵眼銅睛漢，把手心頭能自判。",
            "直須著到悟爲期，哮吼一聲獅子兒。",
            "君不見磨磚作鏡喻有由，車不行兮在打牛。",
            "又不見巖前湛水萬丈清，沈沈寂寂杳無聲。",
            "一朝魚龍來攪動，波翻浪湧真堪重。",
            "譬如靜坐不用工，何年及第悟心空？",
            "急下手兮高著眼，管取今生教了辦。",
            "若還默默恣如愚，知君未解作工夫。",
            "抖擻精神著意看，無形無影悟不難。",
            "此是十分真用意，勇猛丈夫却須記。",
            "切莫聽道不須參，古聖孜孜爲指南。",
            "雖然舊閣閑田地，一度贏來得也未。",
            "要識坐禪不動尊，風行草偃悉皆論。",
            "而今四海清如鏡，頭頭物物皆吾聽。",
            "長短方圓只自知，從來絲髮不曾移。",
            "若問坐禪成底事，日出東方夜落西。",
            "（《緇門警訓》卷二）。"
        ],
        "tags": [
            "泰山"
        ],
        "title": "坐禪銘",
        "id": "a5c09fcc-4307-43c3-affb-c171d8368dd0"
    },
    {
        "author": "大義",
        "paragraphs": [
            "直下識玄旨，羅紋結角是。",
            "不識玄旨人，徒勞逐所示。",
            "䲺䲺鳥，守空池，魚從脚下過，䲺䲺總不知。",
            "（見《祖堂集》卷十五）。"
        ],
        "title": "頌",
        "id": "ad966410-467f-4374-9aea-512c36703ac1"
    },
    {
        "author": "新羅僧",
        "paragraphs": [
            "三千里路禮師顏，師已歸真塔已關。",
            "鬼神哭泣嗟無主，空山只見水潺湲。",
            "（見《江西詩徵》卷八七）。"
        ],
        "title": "偈",
        "id": "d5097365-c21b-438c-b8fb-649dfc843ba8"
    },
    {
        "author": "張仲素",
        "paragraphs": [
            "舜耕餘草木，禹鑿舊山川。",
            "（見《說郛》卷三二高懌《羣居解頤》、卷六五宋無和子《善謔集》、《古今說海》本陸游《避暑漫抄》引《解頤》）。"
        ],
        "title": "催妝詩",
        "id": "df70a211-0607-416b-a5f8-5548a892431f"
    },
    {
        "author": "慧藏",
        "paragraphs": [
            "落落明珠耀百千，森蘿萬像鏡中懸。",
            "光透三千越大千，四生六類一靈源。",
            "凡聖聞珠誰不羨，瞥起心求渾不見。",
            "對面看珠不識珠，尋珠逐物當時變。",
            "千般萬般況珠喻，珠離百非超四句。",
            "只這珠生是不生，非爲無生珠始住。",
            "如意珠，大圓鏡，亦有人中（《宗》作「中人」）喚作性。",
            "分身百億我珠分，無始本淨如今淨。",
            "日用真珠是佛陀，何勞逐物浪波波。",
            "隱現則（《宗》作「即」）今無二相，對面看珠識得摩（《宗》作「麽」）。",
            "（見《祖堂集》卷十四，《宗鏡錄》卷十一收末九句）。"
        ],
        "title": "弄珠吟",
        "id": "fdde7968-530e-4272-aaba-9cc10bd0b131"
    },
    {
        "author": "米嶺和尚",
        "paragraphs": [
            "。"
        ],
        "title": "",
        "id": "0b4a5ffd-678e-45f4-94ea-37603690e60f"
    },
    {
        "author": "米嶺和尚",
        "paragraphs": [
            "祖祖不思議，不許常住世。",
            "大衆審思惟，畢竟祇這是。",
            "（《景德傳燈錄》卷八、《五燈會元》卷三）。"
        ],
        "title": "遺偈",
        "id": "1ef71ad9-28ff-4a01-a13d-715a489a2272"
    },
    {
        "author": "裴次元",
        "paragraphs": [
            "魚鱗息枯池，廣之使涵泳。",
            "疏鑿得蒙泉，澄明覩明鏡。",
            "（《淳熙三山志》卷一）（按：《淳熙三山志》云：「唐元和八年，刺史裴次元于其〖指冶山〗南闢爲毬場，即山爲亭，作詩題于其壁。",
            "」次錄其序之大略，幷云二十首的詩題是：《望京山》、《觀海亭》、《雙檜嶺》、《登山路》、《天泉池》、《翫琴臺》、《筯竹巖》、《枇杷川》、《荻蘆崗》、《桃花塢》、《芳茗原》、《山陰亭》、《含清洞》、《紅蕉坪》、《越壑橋》、《獨秀峰》、《篔簹坳》、《八角亭》、《椒盤石》、《白土谷》。",
            "詩各一章，章六句。",
            "今存者惟《淳熙三山志》所錄之《天泉池》四句及《望京樓》二句，後者已收入《全唐詩》卷四六六。",
            "《淳熙三山志》另錄馮審所作記。",
            "）。"
        ],
        "title": "冶山二十詠（幷序） 天泉池",
        "id": "482c4ed8-01c9-432a-bd5f-51485cdd223a"
    },
    {
        "author": "李直方",
        "paragraphs": [
            "。"
        ],
        "title": "",
        "id": "b5a33b6e-86e7-4550-b63f-58fe096ed97b"
    },
    {
        "author": "李直方",
        "paragraphs": [
            "峴山依舊遠，漢水遶城流。",
            "（見《輿地紀勝》卷八二《襄陽府》）。"
        ],
        "title": "句",
        "id": "68480a0c-827d-466e-ae02-c05e048d58e6"
    },
    {
        "author": "潘存實",
        "paragraphs": [
            "雙旌牧清源，吟看壺公翠。",
            "（見黃滔《黃御史公集》卷四《壺公山》詩注、《輿地紀勝》卷一三五、《莆陽比事》卷一、《記纂淵海》卷十）。"
        ],
        "title": "壺公山",
        "id": "de40ad3f-6a45-41d1-ba7c-266f0f0b447f"
    },
    {
        "author": "陸暢",
        "paragraphs": [
            "燈下竹煙看更碧，月間花色不分紅。",
            "（《千載佳句》卷上《天象部·夜》）。"
        ],
        "title": "九日夜",
        "id": "63986f07-a554-460e-8021-a8cc32f62f6e"
    },
    {
        "author": "柳宗元",
        "paragraphs": [
            "堯舜之修兮，禹益之憂兮，能者任而愚者休兮。",
            "蹮蹮蓬藋，樂吾（一作「夫」）囚兮，文墨之彬彬（一本作「申申」），足以申吾愁兮。",
            "已乎已乎，曷之求乎！（見《柳河東集》卷十五）。"
        ],
        "title": "答問附歌",
        "id": "a93ea851-c7ad-49b4-9b3f-c3751ac8bc78"
    },
    {
        "author": "柳宗元",
        "paragraphs": [
            "充乎其居，或以匱己之虛，（一作「或躓其塗，匱乎己之虛」。",
            "蜀本云：「或以」字下疑脫「兩」字）。",
            "或盈其廬。",
            "孰匱孰充，爲泰爲窮，君子烏乎取以寧其躬！若君者之於道而已爾，世孰知其從容耶！（見《柳河東集》卷二五）。"
        ],
        "title": "送賈山人南遊歌（幷序）",
        "id": "c7356ac5-7155-426c-9c77-b2d58924e4e3"
    },
    {
        "author": "柳宗元",
        "paragraphs": [
            "侯門辭必服，忍位取悲增。",
            "去魯心猶在，從周力未能。",
            "家山餘五柳，人世遍千燈。",
            "莫讓金錢施，無生道自弘。",
            "（中華書局校點本《柳宗元集》附錄《外集補遺》錄自宋乾道永州本《柳柳州外集》）。"
        ],
        "title": "送元暠師詩（幷序）",
        "id": "292023d3-faf8-494b-a865-91bd027b2f3b"
    },
    {
        "author": "滕倪",
        "paragraphs": [
            "嫋嫋芙蓉枝，灼灼當秋好。",
            "嚴霜一以冽，日夜色枯槁。",
            "詎惟華葉衰，柯條不自保。",
            "斬刈同束薪，秋江迹如掃。",
            "時事多推移，江流去浩浩。",
            "（見民國二十年戴鴻熙纂《湯溪縣志》卷十九）。"
        ],
        "title": "秋懷",
        "id": "e08606f6-74f2-4291-a196-2893bc523ea7"
    },
    {
        "author": "李正封",
        "paragraphs": [
            "片月轉洪濛，扶疎萬古同。",
            "根非生下土，葉不墜西風。",
            "每向圓時足，還隨缺處空。",
            "影令羣木外，香滿一輪[中]（木）。",
            "未種丹霄日，應虛白兔宮。",
            "何時得羽化，細得問元宮。",
            "（見《古今合璧事類備要前集》卷一）。"
        ],
        "title": "月桂",
        "id": "ebd40ecb-2d6b-4a13-ac99-f8aebf258686"
    },
    {
        "author": "李正封",
        "paragraphs": [
            "三月後方有，百花中更無。",
            "（見《錦繡萬花谷前集》卷七）。"
        ],
        "title": "句",
        "id": "43cb6959-228d-4f35-8cc3-4a3a92eb083f"
    },
    {
        "author": "大顛",
        "paragraphs": [
            "辭君莫恠歸山早，爲憶松蘿對月宮。",
            "臺殿不將金鏁閉，來時自有白雲封。",
            "（見《祖堂集》卷五）。"
        ],
        "title": "欲歸山留別韓潮州愈偈",
        "id": "10ee82aa-b836-44bf-b577-6c43299964d7"
    },
    {
        "author": "邢允中",
        "paragraphs": [
            "潭水澄初地，長爲洗鉢供。",
            "已能降虎豹，不問攬魚龍。",
            "濺沫溪莎碧，疏流石瀨重。",
            "此中清淨理，繼跡有禪宗。"
        ],
        "title": "洗鉢潭",
        "id": "b8409991-fa99-41ad-ac97-d310c699c4e0"
    },
    {
        "author": "邢允中",
        "paragraphs": [
            "高峯常駐錫，靈異見當年。",
            "卓立驚沙界，光輝動梵天。",
            "鶴飛青靄外，龍護赤嵐邊。",
            "丈室仍相對，重來果夙緣。",
            "（見董慶酉《四明詩幹》卷中。",
            "邢允中詩承張靖龍同志錄示）。"
        ],
        "title": "駐錫峯",
        "id": "7516bc7a-17ad-49a1-9758-5f58a3e75680"
    },
    {
        "author": "薛苹",
        "paragraphs": [
            "玉座新規盛，金章舊制非。",
            "列城初執禮，清廟重垂衣。",
            "不覩千箱詠，翻愁五稼微。",
            "祇將蘋藻潔，寧在餼牢肥。",
            "徙市行應謬，焚巫事亦違，至誠期必感，昭報意猶希。",
            "海日明朱檻，谿煙濕畫旗。",
            "迴瞻郡城路，未欲背山歸。",
            "（《會稽掇英總集》卷八）（〖1〗《歐陽文忠公文集》卷一四二《集古錄跋尾》卷九《唐薛苹唱和詩》〖大和中〗云：「右薛苹唱和詩，其間馮宿、馮定、李紳皆唐顯人，靈澈以詩名後世，皆人所想見者，然詩皆不及苹，豈唱者得於自然，和者牽於強作耶！」〖2〗《寶刻叢編》卷十三引歐陽棐《集古錄目》云：「《唐禹廟詩》，唐浙東觀察使越州刺史薛苹詩，不著書人名氏。",
            "苹初至鎮，易禹廟金紫服以冠冕，後因祈雨，作此詩，其和者鹽鐵轉運崔述等凡十七首。",
            "」按：岑仲勉先生《貞石證史·薛苹唱和詩即禹廟詩》對此詩考證甚詳，可參看。",
            "惟訂歐陽修云「大和中」刻石爲誤，實未察《集古錄跋尾》著錄年歲，爲刻石時間而非寫作時間，爲小疵耳。",
            "）。"
        ],
        "title": "禹廟神座頃服金紫苹自到鎮申牒禮司重加袞冕今因祈雨偶成八韻",
        "id": "dabd1488-a0f5-4607-bfc1-3abbccea5536"
    },
    {
        "author": "崔詞",
        "paragraphs": [
            "（按：崔詞疑即與薛苹同題禹廟十七人之一。",
            "）惟舜禪功始，惟堯錫命初。",
            "九州方奠畫，萬壑遂橫疏。",
            "受籙嘗開洞，過門不下車。",
            "諸侯會玉帛，滄海薦圖書。",
            "玄默將遺世，崇高亦厭居。",
            "耘田自有鳥，濬澤豈爲魚。",
            "家及三王嗣，殷囚百代如。",
            "靈容肅清宇，袞服閉荒墟。",
            "棗徑愁雲暮，松扉撤祭餘。",
            "叨榮陵寢邑，懷古益躊躇。",
            "（見《會稽掇英總集》卷八）。"
        ],
        "title": "謁禹廟",
        "id": "037f89ed-b9ed-4a75-acce-90a4edb6e3ca"
    },
    {
        "author": "羊士諤",
        "paragraphs": [
            "（按：《全唐詩》卷三三二收此二句，缺題，今重錄。",
            "）風泉（《歷代詩話續編》本《詩人主客圖》作「前」）留古顏（《全唐詩》作「韻」），笙磬想遺音。",
            "（見汲古閣本《唐詩紀事》卷四三引《詩人主客圖》）。"
        ],
        "title": "歷山",
        "id": "91c0b434-e230-4e51-9c9d-dc053eb31edd"
    },
    {
        "author": "崔備",
        "paragraphs": [
            "。"
        ],
        "title": "",
        "id": "f7f1f1f8-4c02-453e-9220-9b45248901c5"
    },
    {
        "author": "崔備",
        "paragraphs": [
            "圖書鎖塵閣，符節守山城。",
            "（見江標影宋書棚本《羊士諤詩集》收《酬禮部崔員外備獨永寧里弊居見寄來詩云圖書鎖塵閣符節守山城》）。"
        ],
        "title": "寄羊士諤永寧里居（題擬）",
        "id": "54b05242-72c3-4a04-b005-41e992ee0a94"
    },
    {
        "author": "自在",
        "paragraphs": [
            "放汝南行入大津，碧潭深處養金鱗。",
            "等閑莫與凡魚伴，直透龍門便出身。"
        ],
        "title": "放少師行脚時頌",
        "id": "947ff270-e244-4b3a-acdf-e4a5fd1a684c"
    },
    {
        "author": "自在",
        "paragraphs": [
            "（按：《全唐詩續補遺》據《鑑誡錄》卷十《高僧諭》條，錄伏牛上人《三傷頌》三首，擬傳云「王蜀時高僧」。",
            "今檢《宋高僧傳》卷十一《唐洛京伏牛山自在傳》云：「所著《三傷歌》，辭理俱美，警發迷蒙，有益於代。",
            "」後接述王蜀乾德間人引此歌事。",
            "《三傷歌》即《三傷頌》，可知三詩皆元和間自在作，王蜀時另無伏牛上人其人。",
            "）。"
        ],
        "title": "三個不歸頌",
        "id": "2e633eae-203f-42c1-9dc8-033d9ebbd81f"
    },
    {
        "author": "自在",
        "paragraphs": [
            "割愛慈親異俗迷，如雲似鶴更高飛。",
            "五湖四海隨緣去，到處爲家一不歸。"
        ],
        "title": "三個不歸頌 一",
        "id": "20b23aca-bd46-4911-ae61-0f788b1dd8c4"
    },
    {
        "author": "自在",
        "paragraphs": [
            "苦節勞形守法威，幸逢知識決玄微。",
            "慧燈初照昏衢朗，唯報自親二不歸。"
        ],
        "title": "三個不歸頌 二",
        "id": "1ab30411-e9d3-4c1d-9849-970b41162bb6"
    },
    {
        "author": "自在",
        "paragraphs": [
            "峭壁幽嵒往復希，片雲孤月每相依。",
            "經行宴坐閑無事，樂道逍遙三不歸。",
            "（以上四首均見《祖堂集》卷十五）。"
        ],
        "title": "三個不歸頌 三",
        "id": "2fa3f6c1-8505-4d1f-b9fd-1408e3dfc127"
    },
    {
        "author": "伏牛小師",
        "paragraphs": [
            "魚龍未變志常存，變了還教海氣渾。",
            "兩眼不曾窺小水，一心專擬透龍門。",
            "千迴下網終難繫，萬度垂鉤誓不天。",
            "待我一朝鱗甲備，解將雲雨灑乾坤。",
            "（見《祖堂集》卷十五）。"
        ],
        "title": "答伏牛和尚（題擬）",
        "id": "d18e506f-1860-4d82-a2e9-dd491f2274b7"
    },
    {
        "author": "張署",
        "paragraphs": [
            "越羅巴錦不勝春。",
            "（見《分門纂類唐宋時賢千家詩選》卷十六聞人詳正《集句》引）（按：《宋詩紀事》卷六九引作張曙）。"
        ],
        "title": "句",
        "id": "cec0bab7-7728-463f-b791-9a20912843cf"
    },
    {
        "author": "韋貫之",
        "paragraphs": [
            "耿耿風雪暮，直廬未掩扉。",
            "詠蘭幽助興，儷玉粲相輝。",
            "氣勁琴韻切，夜深鑪火微。",
            "雖殊江海遠，即此戀彤闈。",
            "（見《竇氏聯珠集》。",
            "題下原署「吏部員外郎韋貫之」）。"
        ],
        "title": "同竇羣雪中寓直（題擬）",
        "id": "4e7c0c24-04ad-47c8-bb67-cec9f788c84d"
    },
    {
        "author": "柳登",
        "paragraphs": [
            "殺身終不恨，歸喪遂如生。",
            "（《唐語林》卷六）（按：《唐語林》原稱柳常侍作，此從周勛初先生《唐語林校證》說。",
            "據周考，此段文字出自韋絢《戎幕閑談》。",
            "）。"
        ],
        "title": "顏魯公挽歌詞",
        "id": "81230142-adb7-4004-a6f0-9e79c58e2588"
    },
    {
        "author": "李頭陀",
        "paragraphs": [
            "守堤三年念生緣，種樹爲陰出世恩。",
            "劃石寄言相矚付，一重孫付一重孫。",
            "（《閩詩錄甲集》卷四）。"
        ],
        "title": "沙堤葬母",
        "id": "14cdd9ca-176b-4083-8dff-23a976815d88"
    },
    {
        "author": "天然",
        "paragraphs": [
            "時人見余守孤寂，爲言一生無所益。",
            "余則閑吟孤寂章，始知光陰不虛擲。",
            "不棄光陰須努力，此言雖說人不識。",
            "識者同爲一路行，豈可顛墜緣榛棘。",
            "榛棘茫茫何是邊，只爲終朝盡衆喧。",
            "衆喧不覺無涯際，哀哉真實不虛傳。",
            "傳之響之只不聞，猶如燈燭合盂盆。",
            "共知總有光明在，看時未免暗昏昏。",
            "昏昏不覺一生了，斯類塵沙比不少。",
            "直似潭中吞鈎魚，何異空中盪羅鳥。",
            "此患由來實是長，四維上下遠茫茫。",
            "倏忽之間迷病死，塵勞難脫哭愴愴。",
            "愴愴哀怨終無益，只爲將身居痛室。",
            "到此之時悔何及，雲泥未可訪孤寂。",
            "孤寂宇宙窮爲良，長吟高臥一閑堂。",
            "不慮寒風吹落葉，豈愁霜草遍遭霜。",
            "但看松竹歲寒心，四時不變流清音。",
            "春夏暫爲羣木暎，秋冬方見鬱高林。",
            "故知世相有剛柔，何必將心清濁流。",
            "二時麁糖隨緣過，一身遮莫布毛裘。",
            "隨風逐浪住東西，豈愁地迮與天低（此字原寫作「{伭右上爲一}」）。",
            "時人未解將爲錯，余則了然自不迷。",
            "不迷須有不迷心，看時淺淺用時深。",
            "此个真珠若採得，豈同樵夫負黃金。",
            "黃金烹練轉爲真（《宗鏡錄》卷二十引作「新」），明（同前書作「此」）珠含光未示人。",
            "了即毛端滴（《宗鏡錄》作「吞」）巨海，始知大地一微塵。",
            "塵滴存乎未免{僭右下爲心}，莫棄這邊留那邊。",
            "直似長空搜鳥跡，始得玄中又更玄。",
            "舉一例諸足可知，何用諵諵說引詞。",
            "只見餓夫來取飽，未聞漿逐渴人死。",
            "多人說道道不行，他家未悟詐頭明。",
            "三寸利刀開曠路，萬株榛棘擁身生。",
            "塵滓茫茫都不知，空將辯口瀉玄微。",
            "此物那堪爲大用，千生萬刦作貧兒。",
            "聊書孤寂事還深，鍾期能聽[伯]（白）牙琴。",
            "道者知音指其掌，方貴名爲孤寂吟。"
        ],
        "title": "孤寂吟",
        "id": "76d232e6-4b8a-4bad-8e25-c2f23fc2af1f"
    },
    {
        "author": "天然",
        "paragraphs": [
            "識得衣中寶，無明醉（伯作「酒」）自惺（《燈錄》、《通載》、伯作「醒」）。",
            "百骸俱（《燈錄》、《宗鏡錄》作「雖」）潰散（伯作「悔盡」），一物鎮長靈。",
            "知（《通載》作「智」）境渾非體（伯作「智劍揮非體」），尋（伯、《燈錄》、《通載》作「神」）珠不定（伯作「見」）形。",
            "悟即（伯、《燈錄》、《通載》作「則」）三身佛，迷疑萬卷經。",
            "在心心豈（《燈錄》、《通載》、伯作「可」）測，居（《燈錄》、《通載》作「歷」）耳耳難聽。",
            "罔像先天地，淵玄（《燈錄》、《通載》作「玄泉」，伯作「懸泉」）出杳冥（伯作「名」）。",
            "本剛非鍛（伯作「斷」）鍊，元淨（《燈錄》、《通載》作「鏡」）莫澄停（伯作「亭」、《燈錄》、《通載》作「渟」）。",
            "盤泊（《通載》作「礴」）逾（伯作「轉」，《燈錄》、《通載》作「輪」）朝日，玲瓏（伯作「鈴鑨」）暎曉星。",
            "瑞光流不滅，真澄（伯作「氣」）濁還清（《燈錄》、《通載》作「真氣觸還生」）。",
            "鑒照崆峒（伯作「空洞」）寂，勞（《燈錄》、《通載》、伯作「羅」）籠法界明。",
            "剉（《燈錄》作「挫」，伯作「春」）凡功不滅（伯作「狹」），超聖果非盈。",
            "龍女心親獻，虵（《燈錄》、《通載》作「闍」）王口自傾（伯作「經」，《燈錄》、《通載》作「呈」）。",
            "護鵝人却活，黃雀義（《燈錄》、《通載》作「意」）猶輕。",
            "解語非關舌，能言不是聲。",
            "絕邊彌瀚（《燈錄》、《通載》作「汗」）漫，三（《燈錄》、《通載》作「無」）際等空平。",
            "演教非爲教（《燈錄》、《通載》作「說」），聞名不（《燈錄》作「勿」，《通載》作「忽」）認名。",
            "（伯無以上四句）。",
            "二（伯、《通載》、《燈錄》作「兩」）邊俱不（《通載》作「莫」）立（伯作「守」），中道不須行。",
            "見月休看（《燈錄》、《通載》作「觀」）指（伯作「紙」），歸（伯作「知」，《燈錄》、《通載》作「還」）家罷問程（伯作「逞」）。",
            "識心豈測（《燈錄》作「心則」，伯、《通載》作「心即」）佛，何佛更堪成。",
            "（按：《景德傳燈錄》卷三十收丹霞和尚《翫珠吟二首》，此爲其二。",
            "另伯三五九七卷、《佛祖歷代通載》卷十六亦收此詩。",
            "異文並注出。",
            "《宗鏡錄》卷四十收「百骸雖潰散，一物鎮長靈」二句，題作《般若吟》，不注作者名。",
            "）。"
        ],
        "title": "翫珠吟",
        "id": "58021e79-d3c8-436d-aba2-a8f00bf90683"
    },
    {
        "author": "天然",
        "paragraphs": [
            "丹霞有一寶，藏之歲月久。",
            "從來人不識，余自獨防守。",
            "山河無隔碍，光明處處透。",
            "體寂常湛然，瑩澈無塵垢。",
            "世間採取人，顛狂逐路走。",
            "余則爲渠說，撫掌笑破口。",
            "忽遇解空人，放曠在林藪。",
            "相逢不擎出，舉意便知有。"
        ],
        "title": "又頌",
        "id": "66d5d596-8f34-4d15-a60e-72257f7b1784"
    },
    {
        "author": "天然",
        "paragraphs": [
            "驪龍珠，驪龍珠，光明𪹥（疑即「燦」字）爛與人殊。",
            "十方世界無求處，縱然求得亦非珠。",
            "珠本有，不昇沉，時人不識外追尋。",
            "行盡天涯自疲寂，不如體取自家心。",
            "莫求覓，損功夫，轉求轉滅轉元無。",
            "恰如渴鹿趁陽燄，又似狂人在道途。",
            "須自體，了分明，了得不用更磨瑩。",
            "深知不是人間得，非論六類及生靈。",
            "虛用意，損精神，不如閑處絕纖塵。",
            "停心息意珠常在，莫向途中別問人。",
            "自迷失，珠元在，此个驪龍終不改。",
            "雖然埋在五陰山，自是時人生懈怠。",
            "不識珠，每拋擲，却向驪龍前作客。",
            "不知身是主人公，棄却驪龍別處覓。",
            "認取寶，自家珍，此珠元是本來人。",
            "拈得翫弄無窮盡，始覺驪龍本不貧。",
            "若能曉了驪珠後，只這驪珠在我身。"
        ],
        "title": "驪龍珠吟",
        "id": "86006ae3-a6e8-41eb-9a0c-b4d7fdd2608f"
    },
    {
        "author": "天然",
        "paragraphs": [
            "般若神（《燈錄》作「靈」）珠妙難測，法性海中親認得。",
            "隱現時游五藴山（《燈錄》作「隱顯常游五藴中」），內外光明大神力。",
            "此珠無狀非大小，晝夜圓明悉能照。",
            "（《燈錄》作「此珠非大亦非小，晝夜光明皆悉照」。",
            "）用時無處復無蹤（《燈錄》作「覓時無物又無蹤」），行住（《燈錄》作「起坐」）相隨常了了。",
            "先聖相傳相指授，信此珠人世希有。",
            "智者號明不離珠，迷人將珠不識走。",
            "（以上四句，《傳燈錄》作「黃帝曾遊于赤水，爭聽爭求都不遂。",
            "罔像無心却得珠，能見能聞是虛僞。",
            "」）吾師權指喻摩尼，採人無數入（《燈錄》作「溺」）春池。",
            "爭拈瓦礫將爲寶，智者安然而得之。",
            "言下非近亦非遠（《燈錄》作「森羅萬象光中現」），體用如如轉無轉。",
            "萬機珠對（《燈錄》作「消遣」）寸心中，一切時中巧方便。",
            "皇帝曾遊於赤水，視聽爭求都不遂。",
            "罔像無心却得珠，能見能聞是虛僞。",
            "非自心，非因緣，妙中之妙玄中玄。",
            "森羅萬像光中現，尋之不見有根源。",
            "（《燈錄》無以上九句）燒六賊（《宗鏡錄》卷七六「賊」下有「兮」字），爍四（《燈錄》作「衆」）魔，能摧我山（《宗鏡錄》作「摧我山兮」）竭愛（《燈錄》作「我」）河。",
            "龍女靈山親獻佛，貧兒衣裏幾（《宗鏡錄》作「枉」，《燈錄》作「下任」）蹉{趷右下爲也}。",
            "亦非性，亦非心（《燈錄》二「非」字皆作「名」），非性非心超古今。",
            "體絕名言名不得（《燈錄》作「全體明時明不得」），權時題作《弄珠吟》。",
            "（以上皆見影印日本花園大學圖書館藏高麗覆刻本南唐招慶寺靜筠二僧著《祖堂集》卷四）。"
        ],
        "title": "弄珠吟（《景德傳燈錄》卷三十作《翫珠吟二首》之一）",
        "id": "6b43a41b-825f-45d9-963d-d40c99cdd83b"
    },
    {
        "author": "李諤",
        "paragraphs": [
            "勝地開闌若，幽尋信短筇。",
            "僧貧祇施水，客至但聞鐘。",
            "講坐天花滿，香臺翠靄重。",
            "何當謝塵紱，白社此相從。",
            "（見明李培等萬曆十四年修《秀水縣志》卷八、《檇李詩繫》卷三七）。"
        ],
        "title": "過施水庵",
        "id": "3adcc3ac-7ed9-4bf8-afc9-478b09a3edf4"
    },
    {
        "author": "孟簡",
        "paragraphs": [
            "素德式昭兮何寫奕，玄質從化兮爲潔白。",
            "符仁孝兮叶佳冊，見祥瑞兮流聖澤。",
            "（見《文苑英華》卷八九）。"
        ],
        "title": "白烏呈瑞賦附歌",
        "id": "f9e6826e-db80-4654-95d4-3ee2876b079a"
    },
    {
        "author": "孟簡",
        "paragraphs": [
            "九土昔淪墊，八方抱殷憂。",
            "哲王受《洪範》，羣物承天休。",
            "源委有所在，勤勞會東州。",
            "稽山何峻極，清廟居上頭。",
            "律度非外事，辛壬寧少留。",
            "歌謠自不去，覆載將何求？",
            "靈長表遠績，經啓蒙宏猷。",
            "孰敢備佐命，天吳與陽侯。",
            "玄功餘玉帛，茂實結松楸。",
            "蓋影庇風雨，湖光搖冕旒。",
            "質明簫鼓作，通昔禮容脩。",
            "騂牢設舊物，洿水配庶羞。",
            "深沈本建極，傲很亦思柔。",
            "陰怪尚奔走，靈徒如獻酬。",
            "怳疑仙駕動，靜見宿雲收。",
            "竹樹依積潤，菰蒲託清流。",
            "謬茲領百越，忽復歷三秋。",
            "丹懇諒可薦，庶幾無年尤。",
            "（見《會稽掇英總集》卷八）。"
        ],
        "title": "謁禹廟",
        "id": "5f27adc0-0d2c-4bb7-b917-3c9225be6cc1"
    },
    {
        "author": "蔣防",
        "paragraphs": [
            "始有諸葛翁，柯亭寄翠靄。",
            "（見《輿地紀勝》卷五五《衡州》）。"
        ],
        "title": "臨蒸諸葛亮宅（題擬）",
        "id": "4cf3bb3d-b449-49ed-9400-61f9629c7eef"
    },
    {
        "author": "徐元弼",
        "paragraphs": [
            "舞字傳新慶，人文邁舊章。",
            "冲融和氣洽，悠遠聖功長。",
            "盛德流無外，時時樂未央。",
            "日華增顧眄，風物助低昂。",
            "翥鳳方齊首，高鴻忽繼行。",
            "雲門與茲曲，同是奉陶唐。",
            "（《文苑英華》卷一八四）（按：《全唐詩》卷七八一誤以作者爲徐元鼎，無事跡，今改正重錄。",
            "）。"
        ],
        "title": "太常寺觀舞聖壽樂",
        "id": "606ed089-ce9f-459b-a513-bb4fc2e52cbf"
    },
    {
        "author": "陳諫",
        "paragraphs": [
            "賢相昔未遇，耶溪藏臥龍。",
            "宛然東山居，已韻西林鐘。",
            "仲氏亦遐曠，爾來習高蹤。",
            "楊公偶閒暇，中貴同遊從。",
            "曲渚擁騶馭，迴潭轉艨艟。",
            "既登寅緣岸，遂踐岧嶤峰。",
            "徑側縈巨石，磴危攀茂松。",
            "傘開自羅列，笥閉誰箴封？",
            "迥立霄漢表，俯看嚴嶂重。",
            "遠村暮杳杳，秋海晴溶溶。",
            "染翰紀勝絕，飛觴暢心胸。",
            "仍聞待新月，歸櫂何從容。",
            "（見《會稽掇英總集》卷四）。"
        ],
        "title": "登石傘峰（幷序）",
        "id": "bc507994-aa97-4958-b4d0-d2eccc6be598"
    },
    {
        "author": "玄幽",
        "paragraphs": [
            "三萬蓮經三十春，半生不踏院門塵。",
            "（見《宋高僧傳》卷二五。",
            "又見《酉陽雜俎續集》卷五）（按：《全唐詩》卷八五一錄二句，僅題作《逸句》，作者亦缺事跡，今重錄。",
            "）。"
        ],
        "title": "題京兆大興善寺釋南素院",
        "id": "fafcd344-a74f-4b79-84c0-15d3d6f51fb9"
    },
    {
        "author": "韓愈",
        "paragraphs": [
            "盤之中，維子之宮；盤之土，維子之稼；盤之泉，可濯可沿；盤之阻，誰爭子所！窈而深，廓其有容；繚而曲，如往而復。",
            "嗟盤之樂兮樂且無央，虎豹遠跡兮蛟龍遁藏，鬼神守護兮呵禁不祥，飲且食兮壽而康，無不足兮奚所望！膏吾車兮秣吾馬，從子於盤兮終吾生以徜徉！（《四部叢刊》影元刻本《朱文公校昌黎先生集》卷十九《送李愿歸盤谷序》附此歌）。"
        ],
        "title": "送李愿歸盤谷歌",
        "id": "400be168-382c-43da-a86b-aeedce8d038c"
    },
    {
        "author": "韓愈",
        "paragraphs": [
            "袁自陳分，初尚蹇連（方云：作「連連」）。",
            "越秦造漢，博士發論。",
            "司徒任德，忍不錮人。",
            "收功厥後，五公重尊。",
            "晉氏于南，來處華下。",
            "鴻臚、孝侯，用適操捨。",
            "南州勤治，取最不懈。",
            "當陽耽經，唯義之畏。",
            "石州烈烈，學專春秋。",
            "懿哉咸寧，不名一休。",
            "趨難避成，與時泛浮。",
            "是生孝子，天子之宰，出把（或作「祀」、或作「持」）將符，羣（或作「郡」）州承楷。",
            "數（或作「教」）以立廟，祿以備器。",
            "由曾及考，同堂異置。",
            "栢版松楹，其筵（或作「業」）肆肆。",
            "維袁之廟，孝孫之爲。",
            "順勢即宜，以諏以龜。",
            "以平其巇，屋牆持持。",
            "孝孫來享，來拜廟庭。",
            "陟堂進室，親登籩鉶。",
            "肩臑胉骼，其樽玄清。",
            "降登受胙，于慶爾（方作「示」，非是）成。",
            "維曾維祖，維考之施。",
            "于汝孝嗣，以報以祗。",
            "凡我有今，非本曷思。",
            "刻詩牲繫（或作「繫牲」），維以告之。",
            "（同前書卷二七）。"
        ],
        "title": "袁氏先廟碑附詩",
        "id": "b56c9ed7-af9b-4f63-bf6e-d694ea59d337"
    },
    {
        "author": "韓愈",
        "paragraphs": [
            "南海陰（或作「之」）墟，祝融之宅，即祀于旁。",
            "帝命南伯：「吏惰不躬，正自令公，明用享錫，右（《唐文粹》作「祐」）我家邦。",
            "」惟明天子，惟慎厥使，我公在官，神人致喜。",
            "海嶺之陬，既足既濡，胡不均弘，俾執事樞。",
            "公行勿遲，公無遽歸。",
            "匪我私公，神人具依。",
            "（同前書卷三一，校以《唐文粹》卷五十所錄示）（〖1〗清陸耀遹《金石續編》卷七據石刻錄此碑，題作《南海廣利王碑》，云碑在廣州府，元和十五陳諫書。",
            "按：就常理言，碑末所附韻文或稱銘，或稱頌，稱詩者較少見。",
            "然韓愈性好奇，碑末附詩，不止一見。",
            "碑文云：「咸願刻廟石以著厥美而繫以詩。",
            "乃作詩曰〖略〗。",
            "」各本《韓集》、清人所錄石刻、《文苑英華》卷八七九、《唐文粹》等所載碑文，均作詩而不作銘，故仍錄出之。",
            "）。"
        ],
        "title": "南海神廟碑附詩",
        "id": "0a49feac-2823-4bf7-93df-0a13b028f497"
    },
    {
        "author": "韓愈",
        "paragraphs": [
            "惟此廟學，鄴侯所作。",
            "厥初庳下，神不以宇。",
            "生（《唐文粹》作「先」）師所處，亦窘寒暑。",
            "乃新斯宮，神降其獻。",
            "講讀有常，不誡用勸。",
            "揭揭元[哲]（誓），有師之尊。",
            "羣聖嚴嚴，大法以存。",
            "像圖孔肖，咸在斯堂。",
            "以瞻以儀，俾不[或]（惑）忘。",
            "後之君子，無廢成美。",
            "琢詞碑石，以贊攸始。",
            "（同前書卷三一。",
            "據《唐文粹》卷五一校改）。"
        ],
        "title": "處州孔子廟碑附詩",
        "id": "1bcbe334-71c8-42da-92b0-502ea0941261"
    },
    {
        "author": "韓愈",
        "paragraphs": [
            "荔子丹兮蕉黃（「蕉」下或有「葉」字，或有「子」字），雜肴蔬兮進侯堂。",
            "侯之船兮兩旗，度中流兮風泊之，待侯不來兮不知我悲。",
            "侯乘駒兮入廟，慰我民兮不嚬以笑。",
            "鵝之山兮柳之水，桂樹團團兮白石齒齒。",
            "侯朝出遊兮暮來歸，春與猿吟兮秋鶴與飛。",
            "（《唐文粹》及歐陽修所見《韓集》均作「秋與鶴飛」。",
            "《集古錄跋尾》卷八錄碑文作「秋鶴與飛」，歐疑碑文有誤。",
            "沈括《夢溪筆談》卷十四以爲此用《楚辭》相錯成文格，今從其說。",
            "）北方之人兮爲侯是非，千秋萬歲兮侯無我違。",
            "福我兮壽我，驅厲鬼兮山之左。",
            "下無濕兮高無乾，秔稌充羨兮蛇蛟結蟠。",
            "我民報事兮無怠其始，自今兮欽于世世。",
            "（同前書卷三一、《唐文粹》卷五二《柳州羅池廟碑》附）（〖1〗《柳州羅池廟碑》云：「三年孟秋辛卯，侯降于州之後堂，歐陽翼等見而拜之。",
            "其夕，夢翼而告之曰：『館我於羅池。",
            "』其日景辰，廟成，大祭。",
            "過客李儀醉酒，慢侮堂上，得疾，扶出廟門即死。",
            "明年春，魏忠、歐陽翼使謝寧來京師，請書其事于石。",
            "余謂柳侯生能澤其民，死能驚動禍福之，以食其土，可謂靈也已。",
            "作迎享送神詩遺柳民，俾歌以祀焉而幷刻之。",
            "……其詞曰〖詞略〗。",
            "」《湖南通志·金石》六著錄嘉定刻此碑，題作《唐羅池廟享神詞碑》，附魏紹芳跋此爲享神詩。",
            "《唐詩別裁集》卷七收入。",
            "朱東潤師主編《中國歷代文學作品選》中編第一冊收此詩，題作《柳州羅池廟詩》，解題云：「此廟建成後，韓愈爲撰《柳州羅池廟碑》，詩就附在碑文的後面。",
            "詩效《楚辭·九歌》體，作爲祭祀中迎神、送神時歌唱之用。",
            "」）。"
        ],
        "title": "柳州羅池廟詩（題擬）",
        "id": "eaef090a-c731-44fb-8d03-829ed9237e25"
    },
    {
        "author": "韓愈",
        "paragraphs": [
            "生人之治，本乎斯文。",
            "有事其末，而忘其源，切近昧陋，道由是堙。",
            "有志其本，而泥古陳，當用而迂，乖戾不伸。",
            "較是二者，其過也均。",
            "其美王公，志儒之本，達士之經。",
            "秩秩而積，涵涵而停。",
            "韡爲華英（一作「英華」），不矜不盈。",
            "孰播其馨？孰發其明？介然而居，士友以傾。",
            "敷文帝階，擢列侍從，以忠遠名，有直有諷。",
            "辨遏堅（或作「聖」）懇，巨邪不用。",
            "秀出班行，乃動帝目。",
            "帝省竭心，恩顧日渥。",
            "翔于郎署，鶱于禁密。",
            "發帝之令，簡古而蔚。",
            "不比于權，以直友冤，敲撼挫揠，竟遭斥奔。",
            "久淹于外，歷守大藩。",
            "所至極思，必悉利病，萎枯以膏，燠暍（或作「暘」）以醒，坦之敞之，必絕其徑，浚之詠之，使安其泳。",
            "帝思其文，復命掌誥。",
            "公潛謂人：「此職宜少，豈無凋郡，庸以自效。",
            "」上藉（或作「籍」）其實，俾統于洪。",
            "逋滯攸除，姦訛革風，祛蔽于目，釋負于躬。",
            "方乎（或作「平」）所部，禁絕浮屠。",
            "風雨順易，秔稻盈疇。",
            "人得其所（或作「饒」），乃恬乃謳（或作「謠」）。",
            "化成有代，思以息勞。",
            "虛位而竢，奄忽（方作「勿隨」）滔滔。",
            "維德維績，志于斯石，日遠彌高。",
            "（同前書卷三一）（按：王公爲王仲舒。",
            "碑文末云：「既以公之德刻而藏之墓矣，子初又請詩以揭之。",
            "」稱詩而不稱銘，故錄出。",
            "）。"
        ],
        "title": "唐故江南西道觀察使中大夫洪州刺史兼御史中丞上柱國賜紫金魚袋贈左散騎常侍太原王公神道碑銘附詩",
        "id": "2ccdef67-d539-4b6c-b7e7-1da6645d9de0"
    },
    {
        "author": "韓愈",
        "paragraphs": [
            "太支十三，曹於弟季。",
            "或亡或微，曹始就事。",
            "曹之祖王，畏塞絕遷。",
            "零王黎公，不聞僅存。",
            "子父易封，三王守名。",
            "延延百載，以有成王。",
            "成王之作，一自其躬。",
            "文被明章，武薦畯功。",
            "蘇枯弱彊，齦其姦猖。",
            "以報於宗，以昭於王。",
            "王亦有子，處王之所，唯舊之視，蹶蹶陛陛。",
            "實取實似，刻詩其碑，爲示無止。",
            "（同前書卷二八）（按：碑云：「乃序而詩之。",
            "」）。"
        ],
        "title": "曹成王碑附詩",
        "id": "21184d89-cfe5-43f2-8535-a7c03af1f87d"
    },
    {
        "author": "韓愈",
        "paragraphs": [
            "祝融萬丈拔地起，欲見不見輕烟裏。",
            "山翁愛山不肯歸，愛山醉眠山根底。",
            "山童尋着不敢驚，沉吟爲怕山翁嗔。",
            "夢迴抖擻下山去，一徑蘿月松風清。",
            "（嘉靖《衡山府志》卷二。",
            "陶敏先生錄示此詩，幷云：「此詩風格不類韓詩，疑僞，姑錄以存疑。",
            "」）。"
        ],
        "tags": [
            "衡山"
        ],
        "title": "遊祝融峯",
        "id": "2984e222-5b2e-4fdc-b3b4-1b68d9f5c0d7"
    },
    {
        "author": "韓愈",
        "paragraphs": [
            "太行之下清且淺，一水盤桓紆山轉。",
            "千峰萬壑不可數，異草幽花幾曾見。",
            "波中白日隱出明，風翻不動浮雲輕。",
            "翠巒玉女下雙鶴，笑倚秋練開新晴。",
            "又疑武陵溪上原，桃花溪盡空潺湲。",
            "幽泉間復逗嵒側，噴珠潄玉相交喧。",
            "羣猿見之走絕壁，緣峰虛梯弗勞力。",
            "鳴禽迴面背人飛，爲是從來不相識。",
            "杖藜因貪仰面看，礙石牽蘿錯移屐。",
            "路窮屈曲疑欲回，迤邐屏開一重碧。",
            "殘樽遇坐酒即傾，旋摘山菓都無名。",
            "題詩且欲盡佳句，能歌翻詠仙難成。",
            "天門幽深十里西，無奈落日催人歸。",
            "誰能可屬天宮事，爲我乞取須臾期。",
            "上天無梯日不顧，牢落歸來壇未暮。",
            "閉門下馬一衾寒，夢想魂馳在何處。",
            "（見《古今圖書集成·山川典》卷四八《太行山部》、乾隆廿四年刊蕭應植纂《濟源縣志》卷十六）。"
        ],
        "title": "題西白澗",
        "id": "1455f0de-369f-46f1-8903-9b0fbca47b93"
    },
    {
        "author": "韓愈",
        "paragraphs": [
            "未爲世用古來多，如子雄文世孰過。",
            "好待功成身退後，却抽身去臥煙蘿。",
            "（見《青瑣高議別集》卷四）（按：此詩似出後人僞託。",
            "然韓湘仙事，始於唐時，此詩爲唐人或宋人作，今已無從辨明，姑錄存於此。",
            "）。"
        ],
        "title": "別韓湘（附存）",
        "id": "972e5ce7-adee-475e-9d7c-d50e7c85b2a9"
    },
    {
        "author": "韓愈",
        "paragraphs": [
            "所樂非吾獨，人人共此情。",
            "往來三伏裏，試酌一泓清。",
            "（見民國廿七年刊朱汝珍纂《陽山縣志》卷十七《金石》）（按：《陽山縣志》錄《陸志》云：「右詩字大一寸五分，在遊息洞口石壁。",
            "」）。"
        ],
        "title": "題遊息洞（題擬）",
        "id": "b8cdc1b0-af9a-4fa7-af69-43814d12e1c3"
    },
    {
        "author": "法藏",
        "paragraphs": [
            "古人重義不重金，曲高和寡勿（《宗鏡錄》、《偈頌》作「無」）知音。",
            "今時志（《宗鏡錄》、《偈頌》作「學」）士還如此，語默動用跡難尋。",
            "所嗟世上歧路者，終日崎嶇狂（《宗鏡錄》、《偈頌》作「枉」）用心。",
            "平坦旃檀不肯收，要須登險（《宗鏡錄》作「陟」）訪椿林。",
            "窮子捨父遠逃逝，却於本舍絕知音。",
            "貧女宅中無價寶，却將秤賣他人（《宗鏡錄》、《偈頌》作「小秤買他」）金。",
            "心無相，用還（《偈頌》作「能」）深，無常境界不能侵。",
            "運用能隨高與下，靈光且（《偈頌》作「元」）不是浮沉。",
            "無相無（《偈頌》、《宗鏡錄》無此字）心能運曜，應聲應色隨方照。",
            "雖在方而不在方，任運高低總能妙。",
            "亦（《偈頌》、《宗鏡錄》作「尋」）無頭，復無尾，靈（《偈頌》、《宗鏡錄》作「焰」）光運運從何起？",
            "只今起者便是心（《偈頌》、《宗鏡錄》作「祇者如今全是心」），心用明時更何你（《偈頌》、《宗鏡錄》作「心用明心心復爾」）。",
            "不居方，無（一作「何」）處覓，運用無蹤復無跡。",
            "識取如今明覓（《偈頌》作「密」）人，終朝莫慢（《偈頌》作「漫」，《宗鏡錄》作「謾」）別求的。",
            "懃（《宗鏡錄》作「勸」）心學，近藂林，莫將病眼認花針。",
            "說教本窮無相理，廣讀元來不識心。",
            "了（《偈頌》、《宗鏡錄》作「識」）取心，識（《偈頌》、《宗鏡錄》作「了」）取境，了心識境（《偈頌》、《宗鏡錄》作「識心了境」）禪河淨。",
            "但（《宗鏡錄》作「若」，《偈頌》作「知」）能了境便識心，萬法都如闥婆影。",
            "勸且學，莫爲師，不用登高向下窺。",
            "平源不用金剛鑽，劍刃之中錯下錐。",
            "向前來，莫人我，山僧有曲無人和。",
            "了空無相即法師（《偈頌》作「了境心空即法王」），不用綾羅將作幡（《偈頌》作「爲播」）。",
            "可中了，大希奇，大人幽邃不思議。",
            "（《偈頌》三句作「大幽邃，不思議，可中學得大希奇」）。",
            "自家壞（《偈頌》作「懷」）却真寶藏，終日從人乞布衣。",
            "取境界，妄情生，只如水面（《偈頌》作「上」）一波成。",
            "但能當境無情計（《偈頌》作「繫」），還同水面本地平。",
            "應大軀，應小軀，運用只隨如（《偈頌》作「如隨」）意珠。",
            "被（《偈頌》作「披」）毛戴角形雖異，能應之心（《偈頌》作「應物之情」）體不殊。",
            "應眼時，若千日，萬像不能逃影質。",
            "凡夫只是未曾觀，那得自輕而退屈。",
            "應耳時，若幽谷，大小音聲無不足。",
            "什（《偈頌》作「十」）方鍾鼓一時鳴，靈光運運常相續。",
            "應意時，絕分別，照燭森羅長（《偈頌》作「恒」）不歇。",
            "透過山河石壁間，要且照時常寂滅。",
            "境自虛，不須畏，終朝照燭無形（《偈頌》作「元無」）對。",
            "設使（《偈頌》作「爾」）任持浮幻身，運用都無舌身意。",
            "（南唐靜筠二僧《祖堂集》卷十四，宋子昇、本如《禪門諸祖師偈頌》卷上之下，另《宗鏡錄》卷九〖作古德歌〗、卷十八、卷四四、卷九八收此歌部分文字。",
            "）。"
        ],
        "title": "歌行一首",
        "id": "7896449d-b347-4fee-ac6e-6d1a3ad1d1eb"
    },
    {
        "author": "白行簡",
        "paragraphs": [
            "玉巵無當兮安可擬，風飄有聲兮不足比。",
            "惟濾羅之用也大哉，故去此而取彼。",
            "（見《文苑英華》卷一一○）。"
        ],
        "title": "濾水羅賦附歌",
        "id": "a82dd98f-215e-44db-aa6f-9a32caed5b6f"
    },
    {
        "author": "白行簡",
        "paragraphs": [
            "白頭居士對禪師，正是楞嚴三昧時。",
            "一物也無百味足，恒沙能有幾人知？",
            "（見《祖堂集》卷三）。"
        ],
        "title": "見杭州烏窠和尚後作（題擬）",
        "id": "a432674b-f1fd-434d-9b87-c6916ae4c8a2"
    },
    {
        "author": "衛中行",
        "paragraphs": [
            "威鳳昔未起，茲山嘉氣深。",
            "逶迤抱川阜，蘿蔦方沈沈。",
            "龍節稍巖徑，星軒伴幽尋。",
            "嘗聞謝公事，今嘉昭曠心。",
            "絕頂上巍峨，秋晨好登臨。",
            "蘆洲辨微色，天籟聞虛吟。",
            "支策睇歸湖，舒情凝遠岑。",
            "徘徊繞靈傘，登坐延芳襟。",
            "溪路鏁重扃，松門交翠陰。",
            "貞姿在空谷，瑞色仍棲林。",
            "晚靄覆迴汀，輕橈環碧潯。",
            "探奇幸陪唱，願繼咸池音。",
            "（見《會稽掇英總集》卷四）。"
        ],
        "title": "登石傘峰",
        "id": "0d6e4be2-4076-4992-910d-2e548f625d92"
    },
    {
        "author": "次休",
        "paragraphs": [
            "聞有餘霞千萬首，何妨一句乞閒人。",
            "（見《白氏長慶集》卷二四《答次休上人》題注引）。"
        ],
        "title": "贈白使君樂天（題擬）",
        "id": "4634aecd-e198-4b0a-b020-2997508f0083"
    },
    {
        "author": "歐陽袞",
        "paragraphs": [
            "爲學心雖滿，知君如掩扉。",
            "（見《吟窗雜錄》卷四四）。"
        ],
        "title": "及第後返閉戶窮（下缺）",
        "id": "611ec8dd-6e4f-47a6-8bf2-f0f730bd2fa7"
    },
    {
        "author": "劉叉",
        "paragraphs": [
            "玉尺沈埋久，得之銘篆深。",
            "指磨露正色，扣擊吐哀音。",
            "（《後村詩話續集》卷二引《劉叉集》）。"
        ],
        "title": "范忠韓喜得劉先生詩",
        "id": "6d0b3e5b-a67c-4bb0-bfd2-40ec3e22c2de"
    },
    {
        "author": "孔仲良",
        "paragraphs": [
            "雲起松關作遠山，一庭細草未曾刪。",
            "吏書抱去琴聲靜，驄使何須采下艱。",
            "（《莆風清籟集》卷五七）。"
        ],
        "title": "暑中即事",
        "id": "c6f64e69-ee41-4c39-838d-fe417f154e39"
    },
    {
        "author": "薛昌朝",
        "paragraphs": [
            "。"
        ],
        "title": "",
        "id": "11a6acf6-d766-443e-b86e-64b94f3fa8dd"
    },
    {
        "author": "薛昌朝",
        "paragraphs": [
            "閣下寒溪漲碧湍，閣前蒼翠數峯環。",
            "危梯續蹬穿松外，細竹分泉落石間（卷九作「前」）。",
            "好鳥啁啾爭喚客，亂雲開合巧藏山。",
            "獨來應爲禪僧笑，少有人能伴我閑。",
            "（《類編長安志》卷三、卷九）。"
        ],
        "title": "紫閣",
        "id": "d31f92e5-c5fc-4401-bf9e-c01611d8495c"
    },
    {
        "author": "李敬彝",
        "paragraphs": [
            "雨隨青嶂合，雲拂畫旗來。",
            "（見《淳熙三山志》卷八、《閩都記》卷十一）（〖1〗《淳熙三山志》云：「今詩牌在聖泉。",
            "」同作者爲張仲方、李貽孫、彭城三人，《全唐詩》僅收仲方詩。",
            "）。"
        ],
        "title": "同觀察使張公仲方大和元年夏禱雨歸至聖泉寺作（題擬）",
        "id": "4a5e4dbc-93c9-44dc-9652-ed00d4830e2c"
    },
    {
        "author": "彭城",
        "paragraphs": [
            "雲陰隨雨度，桂馥逐風來。",
            "（同前）。"
        ],
        "title": "同觀察使張公仲方大和元年夏禱雨歸至聖泉寺作",
        "id": "c803a9b4-3e34-49cd-848d-841bee579ff1"
    },
    {
        "author": "徐凝",
        "paragraphs": [
            "萬屋人家雲閣下，一屏煙水石橋西。",
            "（見《輿地紀勝》卷一二八《福州》）。"
        ],
        "title": "宿猿洞",
        "id": "bead88f9-a9d4-4e54-a773-4a4589d9073a"
    },
    {
        "author": "王師閔",
        "paragraphs": [
            "殷勤[對]綠醽，閑坐繞沙[汀]。",
            "怪來喧語笑，一派落青屏。",
            "（缺字據《永樂大典》補）。"
        ],
        "title": "題瀑布詩三首 一",
        "id": "da30a4ad-7ae6-4326-ab13-63d7eca80475"
    },
    {
        "author": "王師閔",
        "paragraphs": [
            "嵌崆（《輿地紀勝》作「空」）石洞古，飄灑玉泉吐。",
            "飛流勢不定，散作松間雨。"
        ],
        "title": "題瀑布詩三首 二",
        "id": "08ead037-48e5-4913-b677-cc242a81584f"
    },
    {
        "author": "王師閔",
        "paragraphs": [
            "清明雲日開，山路足莓苔。",
            "瀑溜千尋落，乘閑一看來。",
            "（見劉喜海《金石苑》卷二。",
            "《輿地紀勝》卷一五七《資州》錄第二首。",
            "張忱石先生告：《永樂大典》卷九七六六引《成都府志》錄第一首，今據以校補。",
            "）（〖1〗《金石苑》云：「高約二尺，廣三尺六寸，十二行，行七字，字徑寸餘至二寸不等。",
            "正書。",
            "下端石殘缺。",
            "」石刻題下署：「資□刺史王師閔。",
            "」末署：「大和二年正月七日。",
            "」〖2〗劉喜海跋云：「右詩刻在資州。",
            "此西巖龍潭瀑布詩也，見王象之《碑目》。",
            "王師閔爲資州刺史，史失載。",
            "」〖3〗《輿地紀勝》云：「唐王師閔守資中，政有能聲。",
            "嘗游西巖，留《瀑布詩》於石壁。",
            "其一曰〖錄第二首，略〗。",
            "」按：據《輿地紀勝》及《永樂大典》所錄詩，知石刻除稍有漫漶外，大致完整。",
            "《金石苑》謂「下端石殘缺」，未允。",
            "）。"
        ],
        "title": "題瀑布詩三首 三",
        "id": "3f098f6e-dab8-46fe-b6bb-921342f9d9eb"
    },
    {
        "author": "楊巨源",
        "paragraphs": [
            "君家一筯萬錢𢬵，分我銀絲侑客歡。",
            "芳餌得來珍丙穴，金刀落處照辛盤。",
            "腹空羞迫詩肩瘦，鱗活能生酒面寒。",
            "玉手行廚如許巧，說教魚婢學應難。",
            "（影印本《詩淵》第一冊第一一三頁）。"
        ],
        "title": "謝人送鯽魚鱠",
        "id": "a1b18f20-e709-4ec9-b9d5-0b479ed6958e"
    },
    {
        "author": "楊巨源",
        "paragraphs": [
            "來時三月春猶在，到日端陽節又臨。",
            "珍重主人意勤腆，滿槃角黍細包金。",
            "（同前第一五六頁）。"
        ],
        "title": "謝人送粽",
        "id": "703dafdf-761a-4cc8-a12a-d363fc468ab5"
    },
    {
        "author": "楊巨源",
        "paragraphs": [
            "江上月明胡雁過，淮南木落楚山多。",
            "（《千載佳句》卷上《四時部·暮秋》）。"
        ],
        "title": "別薛柳二員外",
        "id": "9a9a79ca-3381-4318-b8aa-582cd13d0686"
    },
    {
        "author": "楊巨源",
        "paragraphs": [
            "天倚王師靜沙漠，年年寒食幷州樂。",
            "珠華相壓駕重（下缺。",
            "見上海圖書館藏明抄本《古今歲時雜詠》卷十一，末注：「以下古本缺二頁。",
            "」《四庫全書》本無。",
            "）。"
        ],
        "title": "太原寒食觀仗上嚴司空",
        "id": "84db1bf0-0201-4d06-b77f-541a5fae140e"
    },
    {
        "author": "楊巨源",
        "paragraphs": [
            "三刀夢益州，一箭取遼城。",
            "（見《白氏長慶集》卷十五《贈楊秘書巨源》自注）（按：《全唐詩》卷三三三收此二句，缺題，係源出《唐詩紀事》卷三五，今重錄之。",
            "）。"
        ],
        "title": "贈盧洺州",
        "id": "b343abd3-e591-4021-a017-22f95d9c85c1"
    },
    {
        "author": "楊巨源",
        "paragraphs": [
            "思出秦雲外，恩生漢水東。",
            "（《輿地紀勝》卷八二《襄陽府》）。"
        ],
        "title": "句",
        "id": "4a4bc504-daaa-49bf-bd5a-e05cc6c33136"
    },
    {
        "author": "韋處厚",
        "paragraphs": [
            "秋渚涵容碧，秋水刷眼青。",
            "排頭烟樹老，撲面水風腥。",
            "上瀨復下瀨，長亭仍短亭。",
            "夜船明月好，客夢滿流螢。",
            "（《記纂淵海》卷九）。"
        ],
        "title": "秪（疑當作「抵」）剡",
        "id": "4ebac523-db9f-44a0-8b91-e07aa17940ce"
    },
    {
        "author": "韋處厚",
        "paragraphs": [
            "船撑鑑湖月，路指沃洲雲。",
            "（同前）。"
        ],
        "title": "又",
        "id": "f4283fcf-ab19-4ef0-a7c9-254c8cc70d51"
    },
    {
        "author": "韋處厚",
        "paragraphs": [
            "緣崖踏石層。",
            "（見李壁《王荆文公詩箋注》卷三十《次韻吳季野題岳上人澄心亭》引）。"
        ],
        "title": "句",
        "id": "bf6787ee-1b9f-44d9-b2de-3d369f2f3f38"
    },
    {
        "author": "惟儼",
        "paragraphs": [
            "遍身烘爛更何人？臥棘森森一智真。",
            "爲報你來須體妙，時中不擬宛然新。",
            "（《祖堂集》卷四）。"
        ],
        "title": "曜日頌",
        "id": "9933a8ea-a39c-4b88-9d62-3a6b08acfd96"
    },
    {
        "author": "李涉",
        "paragraphs": [
            "曉齋獨坐霜景寒，草堂逸士來相干。",
            "風神左峭心意濶。",
            "自言山中新醖熟，手挈一壺兼一軸。",
            "果然文字稱儀容，已覺建安風彩俗。",
            "嗟予潦倒身無成，偶因章句生浮名。",
            "就中憐愛李景儉，酒狂大語欺奴兵。",
            "老夫昔逐巴江岸，唱得《竹枝》腸欲斷。",
            "爲君試發一聲看，九派煙霞愁漫漫。",
            "（影印本《詩淵》第一冊一三一頁）。"
        ],
        "title": "李獨攜酒見訪",
        "id": "62adf161-bdc4-4fc7-9637-9087d4376266"
    },
    {
        "author": "李涉",
        "paragraphs": [
            "地人仙人家洛浦，聞道新年年十五。",
            "巧轉明眸雙劍連，開粧一面千花吐。",
            "流蘇帳，雲母屏，碧羅作卷花亭亭。",
            "崑崙阿母暗鈎引，東海麻姑投姓名。",
            "梭能織詩箏解語，鴛鴦難稱煙波侶。",
            "偶逢曼倩巧言詞，不覺投花忽相許。",
            "自言夫婿心不骨，黃金買笑輕侯王。",
            "掌中看舞腰欲斷，暗裏聽歌愁滿堂。",
            "莫學爲雲去無跡，巫山高高接天碧。",
            "（同前第五五一頁）。"
        ],
        "title": "贈蘇小",
        "id": "4fa1fa68-ce29-40ed-9fc5-291ad34d02c0"
    },
    {
        "author": "李涉",
        "paragraphs": [
            "宮址蔓生草，洞門低枕泉。",
            "廢興人目擊，何處是神仙？",
            "（《記纂淵海》卷二四）。"
        ],
        "title": "商州（題擬）",
        "id": "1401f2ab-6fd5-40ac-bc0d-2a74585423be"
    },
    {
        "author": "李益",
        "paragraphs": [
            "晚上梯延洞，通宵興莫窮。",
            "高明千嶂月，清爽一巖風。",
            "坐久衣衫潤，吟餘物象空。",
            "舉頭星可摘，疑在廣寒宮。",
            "（見《古今圖書集成·山川典》卷三五《中條山部》）。"
        ],
        "title": "遊棲巖寺",
        "id": "a8c8f722-fade-4c44-a264-5e4dcf7860bd"
    },
    {
        "author": "鄭絪",
        "paragraphs": [
            "草廬龍舊臥，花府鳳曾棲。",
            "（見《輿地紀勝》卷八二《襄陽府》）。"
        ],
        "title": "詠諸葛亮（題擬）",
        "id": "4ce17904-ffc5-43ce-9e03-5b68c86f504a"
    },
    {
        "author": "錢徽",
        "paragraphs": [
            "泓然一缶水，下與㘭堂接。",
            "青菰八九枝，圓荷四五葉。",
            "動搖香風至，顧盼野心愜。",
            "行可採芙蓉，長江詎云涉。",
            "（見錢仲聯《韓昌黎詩繫年集釋》卷九《奉和錢七兄曹長盆池所植》附）（按：宋方崧卿《韓集舉正》卷三云：「錢徽也。",
            "唐本具錢詩於前。",
            "」）。"
        ],
        "tags": [
            "长江"
        ],
        "title": "小庭水植率爾成詩",
        "id": "26a00696-d734-481c-95bf-5a7325306553"
    },
    {
        "author": "錢徽",
        "paragraphs": [
            "偶來上寺因高望，松雪分明見舊山。",
            "（見《白氏長慶集》卷十一《登龍昌上寺望江南山懷錢舍人》自注引）。"
        ],
        "title": "同樂天登青龍寺上方望藍田山絕句（題擬）",
        "id": "34ce1d75-a527-47c6-9d68-071249ebf061"
    },
    {
        "author": "薛濤",
        "paragraphs": [
            "宅相多能好自持，愛山攢石倚庭陲。",
            "銅梁公阜□□□，□□□□□□□。",
            "（見北京圖書館藏《分門纂類唐歌詩》宋刻殘本，轉錄自張篷舟《薛濤詩箋·後記》。",
            "《宛委別藏》本將此詩刪棄。",
            "）。"
        ],
        "title": "題從生假山",
        "id": "44edf6d6-1339-4b32-ad55-c3c1ccbdbba4"
    },
    {
        "author": "楊於陵",
        "paragraphs": [
            "夙志慕遐嶠，偶時叨撫封。",
            "幸茲秋成候，得與心期從。",
            "宛在洲渚外，稍躋林嶺重。",
            "紫垣感嘉惠，丹壑暢幽蹤。",
            "之子綽有裕，結廬枕前峰。",
            "亭臺互虧蔽，物象分輕濃。",
            "玉傘踐危石，苔枝棲古松。",
            "登攀逐羣彥，息偃慙衰容。",
            "閶闔如可接，靈仙疑暫逢。",
            "海帆去的的，霜雁來噰噰。",
            "赫奕護軍重，導迎裨將恭。",
            "迴舟遲新月，鼙鼓迎疏鐘。",
            "（見《會稽掇英總集》卷四）。"
        ],
        "title": "登石傘峰",
        "id": "66a9344c-5075-4057-992b-1bf234c877e5"
    },
    {
        "author": "楊於陵",
        "paragraphs": [
            "習氏蹤誰寄，羊氏道可躋。",
            "（見《輿地紀勝》卷八二《襄陽府》）。"
        ],
        "title": "習家池大堤詩（題擬）",
        "id": "e0d2669a-f307-40dd-93e3-bb1a607c6fde"
    },
    {
        "author": "楊於陵",
        "paragraphs": [
            "雲歛荆門近，江平峴首低。",
            "（《記纂淵海》卷十二）（按：此二句與前「習氏」二句疑出同一首詩。",
            "）。"
        ],
        "title": "句",
        "id": "5b5e9ee9-2aad-4632-aacc-96ff702ef0b7"
    },
    {
        "author": "張籍",
        "paragraphs": [
            "鑿開混沌露元氣，散布森羅彌梵天。",
            "雲外無時不閒在，樓居何處得超然。",
            "（《記纂淵海》卷二三）。"
        ],
        "title": "詠陀羅山",
        "id": "145b3d1e-c28e-4e7b-975f-e68410985198"
    },
    {
        "author": "王建",
        "paragraphs": [
            "薄薄落落霧（別本作「路」）不分，夢中喚作梨花雲。",
            "瑤池水光蓬萊雪，青葉白花相次發。",
            "不從地上生枝柯，合在天頭遶宮闕。",
            "天風微微吹不破，白艷却愁香涴露。",
            "玉房綵女齊看來，錯認仙山鶴飛過。",
            "落花散粉飄滿空，梨花顏色同不同。",
            "眼穿臂短取不得，取得亦如從夢中。",
            "無人爲我解此夢，梨花一曲心珍重。",
            "（見宋張邦基《墨莊漫錄》卷六）（按：《墨莊漫錄》：「東坡作梅花詞云：『高情已逐曉雲空，不與梨花同夢。",
            "』注云：『唐王建有《夢看梨花雲詩》。",
            "』予求王建詩，行世甚少，唯印行本一卷，乃無此篇。",
            "後得之於晏元獻《類要》中。",
            "後又得建全集七卷，乃得全篇，題云《夢好梨花歌》。",
            "〖詩略〗或誤傳爲王昌齡，非也。",
            "」另參本書卷九王昌齡詩附按。",
            "）。"
        ],
        "title": "夢好梨花歌",
        "id": "2c9a2809-eb92-46db-bdea-5c6071efe4f1"
    },
    {
        "author": "王建",
        "paragraphs": [
            "一軸零書則（斯六一九卷作「時」）未多，要來不得（斯六一九卷作「問」）那人何？",
            "從頭至尾無閑字，勝看真（斯六一九卷作「珍」）珠一百螺。",
            "（見斯六二○四卷《字寶碎金》末附，署「吏部郎中王建」。",
            "斯六一九卷署「王建郎中」。",
            "）。"
        ],
        "title": "讚碎金",
        "id": "5d4ab9ea-cbda-4e59-a334-511bb7bc4703"
    },
    {
        "author": "盧元輔",
        "paragraphs": [
            "長松晉家樹，絕頂客兒亭。",
            "（見《淳祐臨安志》殘本卷八）。"
        ],
        "title": "靈隱寺",
        "id": "b44a084d-e344-44df-b389-dc787b0c3dcb"
    },
    {
        "author": "沈亞之",
        "paragraphs": [
            "白日低兮春塘滿，紅華芳兮草芽短。",
            "菱結帶兮荇含絲，設遨遊兮遵佳期。"
        ],
        "title": "夢遊仙賦附詩 一",
        "id": "65e59a5e-22ff-4e8b-9dac-6abe0dc89622"
    },
    {
        "author": "沈亞之",
        "paragraphs": [
            "穠光醉兮，昏緜緜焉。",
            "與久樂萬年春，留連兮其未央。",
            "（均見《沈下賢文集》卷一）。"
        ],
        "title": "夢遊仙賦附詩 二",
        "id": "c8c0748a-1f6e-4450-abb6-1c0eb6b978b6"
    },
    {
        "author": "沈亞之",
        "paragraphs": [
            "情無垠兮蕩洋洋，懷佳期兮屬三湘。",
            "（見《沈下賢文集》卷二）。"
        ],
        "title": "湘中怨解載鄭生愁吟",
        "id": "02bdd88e-91cf-4845-a993-23dffd5fd146"
    },
    {
        "author": "直言",
        "paragraphs": [
            "尺八調悲銀字管，琵琶聲送紫檀槽。",
            "（《千載佳句》卷下《宴喜部·管絃》）（按：此詩署「僧直言」。",
            "同書卷上作「僧直玄」，《和漢朗詠集》卷下作「僧亘玄」，《全唐詩逸》卷中作「真元」。",
            "未詳孰是。",
            "）。"
        ],
        "title": "觀元相公花飲（一作「宴」）",
        "id": "1137cf3c-0588-433a-8e26-2dd4e30a0b93"
    },
    {
        "author": "元稹",
        "paragraphs": [
            "會稽天下本無儔，任取蘇杭作輩流。",
            "斷髮儀刑千古學，奔濤（一作「騰」）翻動萬人憂。",
            "石緣類鬼名羅剎，寺爲因墳號虎丘。",
            "莫著詩章遠牽引，由來北郡似南州。",
            "（見宋孔延之編《會稽掇英總集》卷一）。"
        ],
        "title": "再酬復言和誇州宅",
        "id": "ddcf0184-5551-4707-8e56-a7599c9dad49"
    },
    {
        "author": "元稹",
        "paragraphs": [
            "遙泉滴滴度更遲，秋夜霜天入竹扉。",
            "明月自隨山影去，清風長送白雲歸。",
            "（同前書卷六）。"
        ],
        "title": "遊雲門",
        "id": "23b02d63-237c-476b-98bc-a1de6f2c2651"
    },
    {
        "author": "元稹",
        "paragraphs": [
            "馬踏紅塵古塞平，出門誰不爲功名。",
            "到頭爭似棲禪客，林下無言過一生。",
            "（同前書卷八）。"
        ],
        "title": "題法華山天衣寺",
        "id": "f1b3f154-3006-4ae8-9d7a-c9c19c5785ae"
    },
    {
        "author": "元稹",
        "paragraphs": [
            "恢能咨岳日，悲慕羽山秋。",
            "父陷功仍繼，君名禮不讎。",
            "洪水襄陵後，玄圭菲食由。",
            "已甘魚父子，翻荷粒咽喉。",
            "古廟蒼煙冷，寒亭翠柏稠。",
            "馬泥真骨動，龍畫活睛留。",
            "祀典稽千聖，孫謀絕一丘。",
            "道雖污世載，恩豈酌沈浮。",
            "洞穴探常近，圖書即可求。",
            "德崇人不惰，風在俗斯柔。",
            "茭色湖光上，泉聲雨脚收。",
            "歌詩呈志義，簫鼓凟清猷。",
            "史亦明勳最，時方怒校酋。",
            "還希四載術，將以拯虔劉。",
            "（同前）（按：以上四首，卞孝萱《元稹年譜》、冀勤校《元稹集》均出揭出。",
            "）。"
        ],
        "title": "拜禹廟",
        "id": "f7193680-7c8b-4114-9f53-94679d21998d"
    },
    {
        "author": "元稹",
        "paragraphs": [
            "深紅山木艷丹雲，路遠無由摘寄君。",
            "恰似牡丹如許大，淺深看取石榴裙。"
        ],
        "title": "奉使往蜀路傍見山花吟寄樂天（題擬） 一",
        "id": "34cf8a1c-d01d-4cee-8931-3190ef964898"
    },
    {
        "author": "元稹",
        "paragraphs": [
            "向前已說深紅木，更有輕紅說向君。",
            "深葉淺花何所似，薄妝愁坐碧羅裙。",
            "（人民文學出版社刊周本淳校點本《詩話總龜》卷二七引《唐賢抒情》）。"
        ],
        "title": "奉使往蜀路傍見山花吟寄樂天（題擬） 二",
        "id": "5303babc-7d62-4841-bf82-5a0754cccf6b"
    },
    {
        "author": "元稹",
        "paragraphs": [
            "每書題作上都字，悵望關東無限情。",
            "寂寞此心新雨後，槐花高樹晚蟬聲。",
            "（《千載佳句》卷上《四時部·早秋》）。"
        ],
        "title": "封書",
        "id": "8b1d9337-94a4-47bd-88e7-a9e871839c3c"
    },
    {
        "author": "元稹",
        "paragraphs": [
            "一雙玉手十三弦，移柱高低落鬢邊。",
            "即問向來彈了曲，羞人不道《想夫憐》。",
            "（《千載佳句》卷下《宴喜部·箏》）。"
        ],
        "title": "春詞",
        "id": "925022af-7405-45d7-8395-55a65e1d0e58"
    },
    {
        "author": "元稹",
        "paragraphs": [
            "天下金衣侶，還能貺草萊。",
            "風流晉王謝，言語漢鄒枚。",
            "公等久安在，今絕何處來？",
            "山禽正嘈雜，慰我日徘徊。",
            "（《夢梁錄》卷十八）。"
        ],
        "title": "詠鶯",
        "id": "cd8ac46f-d5aa-4ae9-9636-78fd0166eb25"
    },
    {
        "author": "元稹",
        "paragraphs": [
            "寥落山榴深映葉，紅霞淺帶碧霄雲。",
            "麴塵枝下年年見，別似衣裳不似裙。",
            "（《永樂大典》卷八二一引《甕牖閑評》引）（〖1〗以上二詩據《古籍整理出版情況簡報》一六六期刊冀勤同志《元稹佚詩續輯》錄出。",
            "）。"
        ],
        "title": "石榴花",
        "id": "000e5022-c53c-43d4-8020-175679690fb1"
    },
    {
        "author": "元稹",
        "paragraphs": [
            "長堤纖草河邊綠，近郭新鶯竹裏啼。",
            "（《千載佳句》卷上《四時部·早春》）。"
        ],
        "title": "送晏秀才歸江陵",
        "id": "b60f5792-b691-4a6b-a858-f9db017291c7"
    },
    {
        "author": "元稹",
        "paragraphs": [
            "空城月落方知曉，淺水荷香始覺春。",
            "（同前《四時部·春情》）。"
        ],
        "title": "早春書情",
        "id": "83e3986e-e013-4360-a2d0-b95a4d00eb95"
    },
    {
        "author": "元稹",
        "paragraphs": [
            "溪上懶蒲藏釣艇，窗前新筍長漁竿。",
            "（同前《四時部·暮春》）。"
        ],
        "title": "雨後書情",
        "id": "1f1b5863-c7bc-4bfe-bfa1-4d878f332865"
    },
    {
        "author": "元稹",
        "paragraphs": [
            "雲際日光分萬井，煙消山色露千峰。",
            "（同前《天象部·晴霽》）。"
        ],
        "title": "雨後感懷",
        "id": "9b575286-dab3-4ba9-a979-f72b771acf07"
    },
    {
        "author": "元稹",
        "paragraphs": [
            "甕開白酒花間醉，簾卷青山雨後看。",
            "（同前卷下《宴喜部·醉後》）（按：此詩與前錄之《雨後書情》疑爲一首詩。",
            "）。"
        ],
        "title": "雨後感情",
        "id": "1fb5ddde-02a7-492e-9b37-629ffcde1a3c"
    },
    {
        "author": "元稹",
        "paragraphs": [
            "新筍短松低曉露，晚花寒沼漾殘暉。",
            "（同前卷上《人事部·文藻》）。"
        ],
        "title": "題李端",
        "id": "0842ab65-f1c6-41a2-9f91-a0b1168fcf7f"
    },
    {
        "author": "元稹",
        "paragraphs": [
            "白髮鏡中慚易老，青山江上幾迴春。",
            "（同前《人事部·老》）。"
        ],
        "title": "春情多",
        "id": "68e5d2a9-3abe-40c5-bd48-3343af916848"
    },
    {
        "author": "元稹",
        "paragraphs": [
            "千重密葉侵階綠，萬（一作「百」）朵閑花向日紅。",
            "（同前卷下《草木部·薔薇》）。"
        ],
        "title": "薔薇",
        "id": "0a9c7718-bad0-4ebe-a4bd-306ad4b3227f"
    },
    {
        "author": "元稹",
        "paragraphs": [
            "燈照露花何所似，館娃宮殿夜妝臺。",
            "（同前《草木部·雜花》）。"
        ],
        "title": "夜花",
        "id": "89047b80-db42-4d29-b823-ca3f7780fa74"
    },
    {
        "author": "元稹",
        "paragraphs": [
            "落日樽前添別思，碧潭灘上荻花秋。",
            "（同前《離別部·餞別》）。"
        ],
        "title": "送故人歸府",
        "id": "516e1135-8047-4969-b70d-9f240964c3d6"
    },
    {
        "author": "元稹",
        "paragraphs": [
            "花間祖席離人醉，水上歸帆落日行。",
            "（同前）。"
        ],
        "title": "送劉秀才歸江陵",
        "id": "7bb8b5a7-63ea-4693-9769-4d0ed671bbfb"
    },
    {
        "author": "元稹",
        "paragraphs": [
            "欲知別後思君處，看取湘江秋月明。",
            "（同前《離別部·秋別》）。"
        ],
        "title": "送裴侍御",
        "id": "230de686-8d61-4b6d-a9e3-c67053c926bf"
    },
    {
        "author": "元稹",
        "paragraphs": [
            "□憂去國三千里，遙指江南一道雲。",
            "（同前《離別部·留別》）。"
        ],
        "title": "上西陵留別",
        "id": "a233672c-06fe-4b8a-8011-859b0fe51b6f"
    },
    {
        "author": "元稹",
        "paragraphs": [
            "因依客路煙波上，迢遞鄉心夜夢中。",
            "（同前《離別部·水行》）。"
        ],
        "title": "旅舍感懷",
        "id": "23c385f3-273f-4911-be21-858da1840253"
    },
    {
        "author": "元稹",
        "paragraphs": [
            "如今欲種韓康藥，未卜雲山第幾峰。",
            "（同前《隱逸部·思隱》）。"
        ],
        "title": "罷弊務思歸故國寄知友",
        "id": "c01241e5-e44e-4154-b0b7-93d290227409"
    },
    {
        "author": "元稹",
        "paragraphs": [
            "數竿修竹衡門裏，一徑松杉落日中。",
            "（同前《隱逸部·幽居》）。"
        ],
        "title": "閉門即事",
        "id": "39ad7de2-5b33-470e-aaf5-8619811de3ee"
    },
    {
        "author": "元稹",
        "paragraphs": [
            "生臥竹堂虛室白，逍遙松逕遠山青。",
            "（同前）（按：《封書》、《春詞》及《送晏秀才歸江陵》以降各句，冀勤校點本《元稹集》均已據花房英樹《元稹研究》收錄。",
            "今據王水照教授自日本携歸之東京大學圖書館藏森鷗外捐贈抄本《千載佳句》複印本校錄。",
            "）。"
        ],
        "title": "題王右軍遺跡",
        "id": "70b10644-6242-4b94-b9e0-22bbbb469f6a"
    },
    {
        "author": "元稹",
        "paragraphs": [
            "江陵歸時逢春雪。",
            "（見《白氏長慶集》卷十五《藍橋驛見元九詩》自注引）。"
        ],
        "title": "題藍橋驛",
        "id": "a808e488-7f26-4c95-96a9-c006ac032e63"
    },
    {
        "author": "元稹",
        "paragraphs": [
            "外人不識承恩處，唯有羅衣染御香。",
            "（見日藤原公任《倭漢朗詠集》卷下《妓女》）。"
        ],
        "title": "宮詞",
        "id": "cbc1df0a-fae1-41bb-99c0-a09cbd136da7"
    },
    {
        "author": "元稹",
        "paragraphs": [
            "葦綃開萬朶。",
            "（見馮贄《雲仙雜記》卷七引《高隱外書》）。"
        ],
        "title": "詠李花",
        "id": "babca013-8579-4067-9f9b-8721e5a33624"
    },
    {
        "author": "元稹",
        "paragraphs": [
            "試問酒旗歌板地，今朝誰是拗花人。",
            "（見陶宗儀《南村輟耕錄》卷十二）。"
        ],
        "title": "拗花（題擬）",
        "id": "5bd17ee2-116b-415f-9b75-70d1f0bff257"
    },
    {
        "author": "元稹",
        "paragraphs": [
            "冷蜂寒蝶（一作「冷蝶寒蜂」）尚未來。",
            "（見宋鄭元佐《朱淑真〈斷腸詩集〉注》卷二《春歸》、卷三《窗西桃花盛開》注引）。"
        ],
        "title": "山茶花",
        "id": "2210687d-43ea-4b4f-943c-5ba4394f6ee6"
    },
    {
        "author": "元稹",
        "paragraphs": [
            "崔徽本不是娼家，教歌按舞娼家長。",
            "使君知有不自由，坐在顯時立在掌。"
        ],
        "title": "崔徽歌 一",
        "id": "4a466a56-a0ad-4e65-9b7d-9ea02b668efb"
    },
    {
        "author": "元稹",
        "paragraphs": [
            "有客有客名丘夏，善寫儀容得艷姿。",
            "爲徽持此寄敬中，以死報郎爲終始。",
            "（以上見《綠窗新話》卷上）（按：《全唐詩》卷四二三收以上二節，有缺誤，又誤連作一首，今重錄。",
            "）。"
        ],
        "title": "崔徽歌 二",
        "id": "0eef3043-363b-46b9-8c6c-dc54353f5c53"
    },
    {
        "author": "元稹",
        "paragraphs": [
            "眼明正似琉璃瓶，心蕩秋水橫波清。",
            "（見施元之等《注東坡先生詩》卷十五《百步洪》注引）。"
        ],
        "title": "崔徽歌 三",
        "id": "fd36d087-f11b-4ff7-90cc-50bd413010f4"
    },
    {
        "author": "元稹",
        "paragraphs": [
            "吏感徽心關鎖開。",
            "（見任淵《山谷詩注》卷九《出禮部試院王才元惠梅花三種皆妙絕戲答三首》注引）（按：以上五題皆據冀勤校《元稹集·外集》卷七《續補》一。",
            "）。"
        ],
        "title": "崔徽歌 四",
        "id": "37e506de-dbc8-46d0-9fda-2b661b028150"
    },
    {
        "author": "元稹",
        "paragraphs": [
            "鳳凰寶釵爲郎戴。",
            "（見陳元龍《片玉集注》卷二《秋蘂香》注引元微之詩）。"
        ],
        "title": "崔徽歌 五",
        "id": "c7e75660-2a43-4282-940e-d86084f29494"
    },
    {
        "author": "元稹",
        "paragraphs": [
            "舞態低迷誤招拍。",
            "（同前書卷八《蝶戀花》之二注引崔徽詩）。"
        ],
        "title": "崔徽歌 六",
        "id": "5fec5c61-1422-455b-9ff3-6a6e4c3cd13a"
    },
    {
        "author": "元稹",
        "paragraphs": [
            "鳳釵亂折金鈿碎。",
            "（同前書卷二《憶舊遊》注引元徽之詩）（按：以上三句，《元氏長慶集》不收，似皆《崔徽歌》佚文。",
            "）。"
        ],
        "title": "崔徽歌 七",
        "id": "36e575e7-1c74-4e86-b29d-66526f56ea22"
    },
    {
        "author": "元稹",
        "paragraphs": [
            "自公鎮南徐，三換營門柳。",
            "（《嘉定鎮江志》卷十四）（按：傅璇琮先生《李德裕年譜》寶曆元年譜錄出二句，詩題亦從傳說。",
            "）。"
        ],
        "title": "和浙西李大夫晚下北固山喜松徑成陰悵然懷古偶題臨江亭",
        "id": "f35303d7-2581-485e-be93-66803dcbb4ec"
    },
    {
        "author": "元稹",
        "paragraphs": [
            "無妙思帝里，不合厭杭州。",
            "（俞文豹《吹劍三錄》。",
            "此則亦從冀勤同志說）。"
        ],
        "title": "句",
        "id": "16947d3c-6d33-4e1f-ae20-ad9501605642"
    },
    {
        "author": "元稹",
        "paragraphs": [
            "春冬移律呂，天地換星霜。",
            "間泮游魚躍，和風待柳芳。",
            "早梅迎雨水，殘雪怯朝陽。",
            "萬物含新意，同歡聖日長。"
        ],
        "title": "詠廿四氣詩 立春正月節",
        "id": "f2718164-27ca-4bb8-bc8b-2f20f5ceed58"
    },
    {
        "author": "元稹",
        "paragraphs": [
            "雨水洗春容，平田已見龍。",
            "祭魚盈浦嶼，歸雁□山峰。",
            "雲色輕還重，風光淡又濃。",
            "向春入二月，花色影重重。"
        ],
        "title": "詠廿四氣詩 雨水正月中",
        "id": "6098ea5c-d715-44fe-9b40-7ec6d4761e42"
    },
    {
        "author": "元稹",
        "paragraphs": [
            "陽氣初驚蟄，韶光大（一作「天」）地周。",
            "桃花開蜀錦，鷹老化春（一作「爲」）鳩。",
            "時候爭催迫，萌芽牙{丿爲丶}（一作「護」）矩修。",
            "人間務生事，耕種滿田疇。",
            "。"
        ],
        "title": "詠廿四氣詩 驚蟄二月節",
        "id": "4a0457b2-c06c-4b05-9f99-84e81f2c64f3"
    },
    {
        "author": "元稹",
        "paragraphs": [
            "二氣莫交爭，春分雨處行。",
            "雨來看電影，雲過聽雷聲。",
            "山色連天碧，林花向日明。",
            "樑間玄鳥語，欲似解人情。"
        ],
        "title": "詠廿四氣詩 春分二月中",
        "id": "64a527c4-c502-43c9-9e83-7035c1ffaa2f"
    },
    {
        "author": "元稹",
        "paragraphs": [
            "清明來向晚，山淥正光華。",
            "楊柳先飛絮，梧桐續放花。",
            "鴽聲知化鼠，虹影指天涯。",
            "已識風雲意，寧愁雨穀（一作「穀雨」）賒。"
        ],
        "title": "詠廿四氣詩 清明三月節",
        "id": "d6bf8979-799a-4cc3-9895-26c6bed3bb87"
    },
    {
        "author": "元稹",
        "paragraphs": [
            "穀雨春光曉，山川黛色青。",
            "葉間鳴戴勝，澤水長浮萍。",
            "暖屋生蠶蟻，喧風引麥葶。",
            "鳴鳩徒拂羽，信矣不堪聽。"
        ],
        "title": "詠廿四氣詩 穀雨春光曉",
        "id": "49ca5cb1-857a-4cb0-8682-0a9b6e2deba3"
    },
    {
        "author": "元稹",
        "paragraphs": [
            "欲知春與夏，仲[呂]（侶）啓朱明。",
            "蚯蚓誰教出，王苽自合生。",
            "簾（一作「簇」）蠶呈蠒樣，林鳥哺雛聲。",
            "漸覺雲峰好，徐徐帶雨行。"
        ],
        "title": "詠廿四氣詩 立夏四月節",
        "id": "741080f2-7dfb-40cb-8bf8-f336f3e05527"
    },
    {
        "author": "元稹",
        "paragraphs": [
            "小滿氣全時，如何靡草衰。",
            "田家私黍稷，方伯問蠶絲。",
            "杏麥修鐮釤，錋苽{下爲爪}竪棘籬。",
            "向來看苦菜，獨秀也何爲？",
            "。"
        ],
        "title": "詠廿四氣詩 小滿四月中",
        "id": "b774a770-4e4c-44ef-a330-3b1e34be457f"
    },
    {
        "author": "元稹",
        "paragraphs": [
            "芒種看今日，螗螂應節生。",
            "彤雲高下影，鷃鳥往來聲。",
            "淥沼蓮花放，炎風暑雨情。",
            "相逢問蠶麥，幸得稱人情。"
        ],
        "title": "詠廿四氣詩 芒種五月節",
        "id": "b99676f3-9508-4056-a22b-f7f123a2721e"
    },
    {
        "author": "元稹",
        "paragraphs": [
            "處處聞蟬響，須知五月中。",
            "龍潛淥水坑，火助太陽宮。",
            "過雨頻飛電，行雲屢帶虹。",
            "蕤賓移去後，二氣各西東。"
        ],
        "title": "詠廿四氣詩 夏至五月中",
        "id": "21fc31a5-a1de-493c-98d6-5b0fe8b2c379"
    },
    {
        "author": "元稹",
        "paragraphs": [
            "倏忽溫風至，因循小暑來。",
            "竹喧先覺雨，山暗已聞雷。",
            "戶牖深青靄，階庭長綠苔。",
            "鷹鸇新習學，蟋蟀莫相催。"
        ],
        "title": "詠廿四氣詩 小暑六月節",
        "id": "dee2c6e2-11fd-4893-8c00-11be94308e97"
    },
    {
        "author": "元稹",
        "paragraphs": [
            "大暑三秋近，林鐘九夏移。",
            "桂輪開子夜，螢火照空時。",
            "苽菓邀儒客，菰蒲長墨池。",
            "絳紗渾卷上，經史待風吹。"
        ],
        "title": "詠廿四氣詩 大暑六月中",
        "id": "6f757815-c2c7-4ea3-adca-8ee5ee78d7bb"
    },
    {
        "author": "元稹",
        "paragraphs": [
            "不期朱夏盡，涼吹暗迎秋。",
            "天漢成橋鵲，星娥會玉樓。",
            "寒聲喧耳外，白露滴林頭。"
        ],
        "title": "詠廿四氣詩 立秋七月節",
        "id": "8e57fffd-020a-4abf-ad38-1d0718d93fe0"
    },
    {
        "author": "元稹",
        "paragraphs": [
            "向來鷹祭鳥，漸覺白藏深。",
            "葉下空驚吹，天高不見心。",
            "氣收禾黍熟，風靜草蟲吟。",
            "緩酌罇中酒，容調膝上琴。"
        ],
        "title": "詠廿四氣詩 處暑七月中",
        "id": "f62c486f-70ce-436f-8ec8-df42d55c5b17"
    },
    {
        "author": "元稹",
        "paragraphs": [
            "露霑蔬草白，天氣轉青高。",
            "葉下和秋吹，驚看兩鬢毛（一作「毫」）。",
            "養羞因野鳥，爲客[訝]蓬蒿。",
            "火急收田種，晨昏莫辭勞。"
        ],
        "title": "詠廿四氣詩 白露八月節",
        "id": "42d0a2f0-257e-462a-af6b-4d07a7d3cbd6"
    },
    {
        "author": "元稹",
        "paragraphs": [
            "琴彈南呂調，風色已高清。",
            "雲[散]飄颻影，雷收振怒聲。",
            "乾坤能靜肅，寒暑喜（一作「合」）均平。"
        ],
        "title": "詠廿四氣詩 秋分八月中",
        "id": "597ddf1c-f6e4-4925-9a4e-89357e00407c"
    },
    {
        "author": "元稹",
        "paragraphs": [
            "寒露驚秋晚，朝看菊漸黃。",
            "千家風掃葉，萬里雁隨陽。",
            "化蛤悲羣鳥，收田畏早霜。",
            "因知松柏志，冬夏色蒼蒼。"
        ],
        "title": "詠廿四氣詩 寒露九月節",
        "id": "9769c1be-a929-4357-a1ef-f03ba25451ad"
    },
    {
        "author": "元稹",
        "paragraphs": [
            "風卷晴霜（一作「清雲」）盡，空天萬里霜。",
            "野豺先祭月，仙菊遇重陽。",
            "秋色悲疏木，鴻鳴憶故鄉。",
            "誰知一罇酒，能使百秋亡。"
        ],
        "title": "詠廿四氣詩 霜降九月中",
        "id": "f68448b8-ee1f-45f6-baac-0ed517f98c21"
    },
    {
        "author": "元稹",
        "paragraphs": [
            "霜降向人寒，輕冰淥水漫。",
            "蟾將纖（一作「輕」）影出，雁帶幾行殘。",
            "田種收藏了，衣裘製造看。",
            "野鷄投水日，化蜃不將難。"
        ],
        "title": "詠廿四氣詩 立冬十月節",
        "id": "c00bc0b1-bb19-4325-9f5e-f7d92d4e1c3d"
    },
    {
        "author": "元稹",
        "paragraphs": [
            "莫怪虹無影，如今小雪時。",
            "陰陽依上下，寒暑喜分離。",
            "滿月光天漢，長風響樹枝。",
            "橫琴對淥醑，猶（一作「獨」）自歛愁眉。"
        ],
        "title": "詠廿四氣詩 小雪十月中",
        "id": "14230988-6c4f-4b82-bb77-7bb87b6a0009"
    },
    {
        "author": "元稹",
        "paragraphs": [
            "積陰成大雪，看處亂霏霏。",
            "玉管鳴寒夜，披書曉絳帷。",
            "黃鐘隨氣改，鷃鳥不鳴時。",
            "何限蒼生類，依依惜暮暉。"
        ],
        "title": "詠廿四氣詩 大雪十一月節",
        "id": "1ea669e8-e189-4999-883f-564db644a82c"
    },
    {
        "author": "元稹",
        "paragraphs": [
            "二氣俱生處，周家正立年。",
            "歲星瞻北極，舜（一作「景」）日照南天。",
            "拜慶朝金殿，歡娛列綺筵。"
        ],
        "title": "詠廿四氣詩 冬至十一月中",
        "id": "cf479f27-19c9-49e7-a77f-8fe6639f1986"
    },
    {
        "author": "元稹",
        "paragraphs": [
            "小寒連大呂，歡鵲壘新巢。",
            "拾食尋河曲，銜紫遶樹梢。",
            "霜鷹近北首，雊雉隱藂茅。",
            "莫怪嚴凝切，春冬正月交。"
        ],
        "title": "詠廿四氣詩 小寒十二月節",
        "id": "dee40f3a-7197-460a-993a-d0fdd09466b6"
    },
    {
        "author": "元稹",
        "paragraphs": [
            "臘酒自盈罇，金爐獸炭溫。",
            "大寒宜近火，無事莫開門。",
            "冬與春交替，星周月詎存？",
            "明朝換新律，梅柳待陽春。",
            "（見伯二六二四、斯三八八○卷）（按：此組詩存兩個鈔本。",
            "伯二六二四卷較完整，卷首題「盧相公詠廿四氣詩」。",
            "斯三八八○卷卷首已缺雨水、春分、穀雨、小滿、夏至〖此首僅存末八字〗等五首，卷末題：「甲辰年夏月上旬寫記。",
            "元相公撰，李慶君書。",
            "」今以伯二六二四卷爲底本，以斯三八八○卷參校。",
            "至其作者，二書有異。",
            "元相公可確定爲元稹，盧相公不詳爲誰。",
            "究爲誰作，今已難甄辨。",
            "亦有可能元、盧二人皆爲依託之名。",
            "今姑從一說錄附元稹之末。",
            "）。"
        ],
        "title": "詠廿四氣詩 大寒十二月中",
        "id": "27c94d4c-3e76-4bf9-84ec-b9b8d1098497"
    },
    {
        "author": "李惟",
        "paragraphs": [
            "衣飄荳蔻減濃香，臉射芙蓉失嬌色。",
            "（明刻本宋佚名《錦繡萬花谷前集》卷十七引《霍小玉歌》）。"
        ],
        "title": "霍小玉歌 一",
        "id": "481bdeb3-2162-40cc-b07d-dcc760122ad1"
    },
    {
        "author": "李惟",
        "paragraphs": [
            "粧成落日捲簾坐，小玉焚香羅帳深。",
            "（見同書同卷引李惟詩）。"
        ],
        "title": "霍小玉歌 二",
        "id": "ae479974-a7a3-4eb5-b7e0-04d52a146b02"
    },
    {
        "author": "李惟",
        "paragraphs": [
            "西北檻前掛鸚鵡，籠中報道李郎來。",
            "（見宋陳元龍《片玉集注》卷一《荔枝香》注引《麗情集》引《小玉歌》）（按：此詩作者之推定，與本書卷二十二崔珏《灼灼歌》相類，可參看。",
            "《新唐書》卷七二《宰相世系表》載李義琛孫、李綰子名惟，約爲盛君時人，當非此詩作者。",
            "）。"
        ],
        "title": "霍小玉歌 三",
        "id": "eed6313c-5664-4ab4-b04a-7de9d8a2fd3a"
    },
    {
        "author": "謝觀",
        "paragraphs": [
            "白玉潔兮紅蘭芳，忽玉折兮蘭已傷。",
            "魂兮勿復遊他方，盍歸來兮慰我皇。"
        ],
        "title": "招李夫人魂賦附楚詞 一",
        "id": "714cd9e4-fb33-468d-b7fa-4c3de2393aa7"
    },
    {
        "author": "謝觀",
        "paragraphs": [
            "彩雲裾兮流霞袂，倏而來兮忽而逝。",
            "魂兮勿復遊四裔，[盍]歸來兮膺萬歲。",
            "（見《文苑英華》卷九六）。"
        ],
        "title": "招李夫人魂賦附楚詞 二",
        "id": "b48ddd13-8007-4715-ac4a-5c6eb1930a49"
    },
    {
        "author": "普化和尚",
        "paragraphs": [
            "少室人不識，金陵又再來。",
            "臨濟一隻眼，到處爲人開。"
        ],
        "title": "偈 一",
        "id": "6a927dda-4bcb-49da-9cb9-72e1bdb92487"
    },
    {
        "author": "普化和尚",
        "paragraphs": [
            "河陽新婦子，木塔老婆禪。",
            "臨濟小廝兒，却具一隻眼。",
            "（《五燈會元》卷四）。"
        ],
        "title": "偈 二",
        "id": "2e9f981d-730c-4040-91a2-dd10bd84f3ea"
    },
    {
        "author": "崔玄亮",
        "paragraphs": [
            "共相呼喚醉歸來。",
            "（見《白氏長慶集》卷二一《答崔賓客晦叔十二月四日見寄》題注引）。"
        ],
        "title": "十二月四日寄樂天（題擬）",
        "id": "576443e4-9250-4e8a-84d9-d39c311822ab"
    },
    {
        "author": "崔玄亮",
        "paragraphs": [
            "人間不會雲間事，應笑蓬萊最後仙。",
            "（見前書卷二三《得湖州崔十八使君書喜與杭越鄰郡因成長句代賀兼寄微之》詩末自注引）（按：白氏詩注云：「貞元初同登科，崔君名最在後。",
            "當時崔自詠云〖略〗。",
            "」）。"
        ],
        "title": "登第後自詠（題擬）",
        "id": "8b6815df-fa6d-4a4e-951e-b1edb4ed265e"
    },
    {
        "author": "李郃",
        "paragraphs": [
            "麓牀高接天，伏虎上棲煙。",
            "松低輕蓋偃，藤細若鉤懸。",
            "石明如掛鏡，照物別媸妍。",
            "鶴鸞時弄影，何處覓神仙。",
            "（見嘉慶十一年曾珏纂《寧遠縣志》卷九）（按：《沅湘耆舊集》卷三以此詩爲二首，前四句題作《麓牀》，後四句題作《石鑑》。",
            "今詳詩意，似作一首爲是。",
            "又此詩與《全唐詩》卷七七駱賓王《出石門》甚相似，疑即據駱詩僞託。",
            "）。"
        ],
        "title": "石牀石鑑",
        "id": "08e4f7d6-5987-4d64-9f5c-8d1ba22c8c0d"
    },
    {
        "author": "崔岐",
        "paragraphs": [
            "賈馬死來生杜顗，中間寥落一千年。",
            "（見《樊川文集》卷九《唐故淮南支使試大理評事兼監察御史杜君墓誌銘》）。"
        ],
        "title": "贈杜顗",
        "id": "d8262d60-5203-483f-b615-0c26acd3c5f6"
    },
    {
        "author": "呂讓",
        "paragraphs": [
            "俘囚經萬里，憔悴度三春。",
            "髮改河陽鬢，衣餘京洛塵。",
            "鍾儀悲去楚，隨會泣留秦。",
            "既謝（一作「得」）平吳利，終成失路人。",
            "（見《文苑英華》卷二四○）（按：《古詩紀》、《全隋詩》及逯欽立輯《先秦漢魏晉南北朝詩》皆收此詩爲隋詩，實誤。",
            "隋無呂讓其人，《文苑英華》另收呂讓大和八年作《楚州刺史廳記》，可證。",
            "）。"
        ],
        "title": "和入京",
        "id": "ce03e565-1cc7-44c5-8074-77b0d9cb4c5d"
    },
    {
        "author": "范酇",
        "paragraphs": [
            "。"
        ],
        "title": "",
        "id": "ec536673-1b03-449f-8251-0955d88707d7"
    },
    {
        "author": "范酇",
        "paragraphs": [
            "歲盡天涯雨。",
            "（見《唐詩紀事》卷五十、《增修詩話總龜前集》卷十四引《北夢瑣言》）。"
        ],
        "title": "句",
        "id": "bd29a438-27c7-4f90-bc06-f927356dffba"
    },
    {
        "author": "嚴休復",
        "paragraphs": [
            "莫惜歌喉一串珠。",
            "（見《白氏長慶集》卷三二《寄明州于駙馬使君三絕句》自注引）。"
        ],
        "title": "與于駙馬",
        "id": "97761d17-a4a7-43c5-9b04-658391a8bb6a"
    },
    {
        "author": "盧仝",
        "paragraphs": [
            "不鯽溜鈍漢。",
            "（見《宋景文公筆記》卷上）。"
        ],
        "title": "句",
        "id": "4ff971ec-a73b-4b6c-b611-613c698a6906"
    },
    {
        "author": "陸亘",
        "paragraphs": [
            "。"
        ],
        "title": "",
        "id": "6b84e887-d366-402f-9d85-575c16bca6a5"
    },
    {
        "author": "陸亘",
        "paragraphs": [
            "處世空旦夕，探幽放情志。",
            "長歌向閑雲，引客遊古寺。",
            "秦山倚寥廓，高鳥下蒼翠。",
            "凝陰向杉松，界法齊天地。",
            "疏鐘遠僧舍，深殿有猨戲。",
            "警梵千谿中，真禪寂無二。",
            "寒泉聳毛髮，清露遣心累。",
            "省慮因悟非，勞神豈爲貴。",
            "起然靜中見，覺了愚勝智。",
            "願得棲煙霞，書之謝名利。",
            "（見《會稽掇英總集》卷八）。"
        ],
        "title": "遊天衣寺",
        "id": "1ff534e5-11f4-479c-a543-fa6f27a95434"
    },
    {
        "author": "沈傳師",
        "paragraphs": [
            "僧愛白雲溪上飛，白雲深處敞禪扉。",
            "莫言便是無情物，思着故鄉依舊歸。",
            "（見嘉慶二十年洪亮吉纂《寧國府志》卷二四）。"
        ],
        "title": "白雲亭",
        "id": "2b262ce7-9213-46d6-aff6-2433d868402f"
    },
    {
        "author": "沈傳師",
        "paragraphs": [
            "墨寶三千三百餘，展開勝讀兩車書。",
            "人間要字應來盡，呼作零金也不虛。",
            "（見斯六二○四卷，原署「沈侍郎」）。"
        ],
        "title": "讚碎金",
        "id": "ee521572-29c6-4d86-8d39-2e7a6195e89e"
    },
    {
        "author": "普願",
        "paragraphs": [
            "今日還鄉入大門，南泉親道遍乾坤。",
            "法法分明皆祖父，迴頭慚愧好兒孫。",
            "（見《景德傳燈錄》卷十）。"
        ],
        "title": "久住投機偈",
        "id": "5dbbffa9-4700-4682-8ff4-6b314189c0f8"
    },
    {
        "author": "性空",
        "paragraphs": [
            "烏不前，兔不後，幾人於此茫然走。",
            "祇有闍黎達本源，結舌何曾着空有？",
            "（《五燈會元》卷五）。"
        ],
        "title": "偈",
        "id": "49975b99-5688-4ed1-bfa1-5e33988154a4"
    },
    {
        "author": "王涯",
        "paragraphs": [
            "簾外微明燭下粧，殿明放鎖待君王。",
            "玉階地冷羅鞋薄，衆裏偷身倚玉牀。",
            "（《分門纂類唐宋時賢千家詩選》卷十六）。"
        ],
        "title": "宮詞",
        "id": "e1a82a93-98ec-45ac-a14f-88bf2adac587"
    },
    {
        "author": "崔覲",
        "paragraphs": [
            "。"
        ],
        "title": "",
        "id": "e47793f4-f3e8-499d-ab55-38516a9d5071"
    },
    {
        "author": "崔覲",
        "paragraphs": [
            "高峰偃蹇雲崔嵬，層崖巨壑長峽開。",
            "龍蛇縱橫虎豹亂，古（《洋縣志》作「石」）棧朽滅埋深苔。",
            "（見宋祝穆《方輿勝覽》卷六六，校以光緒二十八年張鵬翼纂《洋縣志》卷七）。"
        ],
        "title": "灙谷",
        "id": "19e033de-2111-4f36-910a-d3c1833d84b6"
    },
    {
        "author": "崔覲",
        "paragraphs": [
            "寥寥官舍靜於僧，雖有園亭亦倦登。",
            "桃李光陰流似水，圖書滋味冷如冰。"
        ],
        "title": "缺題",
        "id": "7bdbab1e-2a3e-4af2-8773-9f822e849a5e"
    },
    {
        "author": "崔覲",
        "paragraphs": [
            "地形連楚濶，山勢入秦豪。",
            "平外斜通駱，深中遠認褒。",
            "圖經何壯觀，故事有蕭曹。"
        ],
        "title": "缺題",
        "id": "3cf5f554-c04e-4d6c-a4de-41e01f390480"
    },
    {
        "author": "崔覲",
        "paragraphs": [
            "斷煙橫沔水，孤鶩入洋州。",
            "（按：四句當分屬二首。",
            "）。"
        ],
        "title": "漢中城樓",
        "id": "d38180fe-43a5-4565-9b95-ace473f8be4a"
    },
    {
        "author": "崔覲",
        "paragraphs": [
            "江水不流廉節去，清名長解勝貪泉。"
        ],
        "title": "廉水渡",
        "id": "6cdc17a4-37b6-4619-92b5-648242b04077"
    },
    {
        "author": "崔覲",
        "paragraphs": [
            "豈知王子山前月，曾照曹劉夜戰來。"
        ],
        "title": "教場",
        "id": "f441d47e-7e61-454b-9dc4-b5dab22e035a"
    },
    {
        "author": "崔覲",
        "paragraphs": [
            "直望漢江三百里，一條如線下洋州。",
            "（以上六題均見宋王象之《輿地紀勝》卷一八三《興元府》）（〖1〗北宋文同《丹淵集》卷十五《崔覲詩》〖原注：大中時人〗：「崔覲者高士，梁州城固人。",
            "讀書不求官，但與耕稼親。",
            "夫婦既已老，左右無子孫。",
            "一日召奴婢，盡以田宅均。",
            "俾之各爲業，不用來相聞。",
            "遂去隱南山，雜跡麋鹿羣。",
            "約曰或過汝，所給爲我陳。",
            "有時携其妻，來至諸人門。",
            "乃與具酒食，嘯詠相歡欣。",
            "山南鄭餘慶，辟之爲參軍。",
            "見趣使就職，漫不知吏文。",
            "已復許謝事，但謂長者云。",
            "補闕王直方，本覲之比鄰。",
            "文宗時上書，召見蒙咨詢。",
            "薦覲有高行，用可追至淳。",
            "詔授起居郎，裒斜走蒲輪。",
            "辭疾不肯至，高風概秋旻。",
            "我昨過其縣，裴回想芳塵。",
            "訪問諸故老，寂無祠與墳。",
            "斯人久不競，薄夫何由敦？",
            "此縣漢唐時，諸公揚清芬。",
            "刻詩子堅廟，來者期不泯。",
            "」按：文同於北宋熙寧六年知漢中府，此詩爲其時作。",
            "詩中保存了一些崔覲事跡的傳聞，故附存之。",
            "）。"
        ],
        "title": "句",
        "id": "f6d890d1-b1a8-40f2-b30d-36f9c00bf3b2"
    },
    {
        "author": "空海",
        "paragraphs": [
            "古貌滿堂塵暗色，新華落地鳥繁聲。",
            "經行觀禮自心感，一雨僧人不顯名。",
            "（《經國集》卷十。",
            "轉錄自《空海全集》第七卷《拾遺雜集》）。"
        ],
        "title": "過金山寺",
        "id": "8d175677-7022-45fd-904f-11db7e4d1193"
    },
    {
        "author": "空海",
        "paragraphs": [
            "同法同門喜遇深，空隨白霧忽歸岑。",
            "一生一別難再見，非夢思中數數尋。",
            "（同前）。"
        ],
        "title": "青龍寺留別義操闍梨",
        "id": "7cece203-8db8-49ea-97f2-74f1f885a3bc"
    },
    {
        "author": "空海",
        "paragraphs": [
            "看竹看花本國春，人聲鳥哢漢家新。",
            "見君庭際小山色，還識君情不染塵。",
            "（同前）。"
        ],
        "title": "在唐日觀昶法和尚小山",
        "id": "52ab4868-6bab-45d6-a269-3f7bd452cb1f"
    },
    {
        "author": "空海",
        "paragraphs": [
            "磴危人難行，石嶮獸無登。",
            "燭暗迷前後，蜀人不得登。",
            "（同前）（按：張步雲《唐代逸詩輯存》收入後三首。",
            "）。"
        ],
        "title": "在唐日贈劍南僧惟上離合詩",
        "id": "812e9615-ef8b-49a1-bcf9-4c1441e30bd9"
    },
    {
        "author": "鑑空",
        "paragraphs": [
            "興一沙衰恒河沙，兔而罝，犬而拏，牛虎相交與角牙，寶檀終不滅其華。",
            "（《宋高僧傳》卷二十《唐洛陽香山寺鑑空傳》）。"
        ],
        "title": "示柳珵（題擬）",
        "id": "a2ccb84f-887e-452d-aba1-a60e8e8400ae"
    },
    {
        "author": "李逢吉",
        "paragraphs": [
            "自作分憂別，今方便道過。",
            "悲酸如我少，語笑爲君多。",
            "淚亦因盃酒，歡非待（一作「侍」）綺羅。",
            "路[歧]（岐）傷不已，松栢性無他。",
            "悵望商山老，慇懃漢水波。",
            "重言塵外約（相公往年垂贈六約），難繼郢中歌。",
            "玉管離聲發，銀[釭]（缸）曙色和。",
            "碧霄看又遠，其奈獨愁和。",
            "（見《文苑英華》卷二四五）（按：《文苑英華》在令狐楚《將赴洛下旅次漢南獻上相公二十兄言懷八韻》後，緊接本詩，署「前人」。",
            "中華書局影印本新編目錄訂爲李逢吉詩，是。",
            "二詩押韻相同，詩中事跡亦皆可考，茲不贅述。",
            "〖《全唐詩》不收此詩〗）。"
        ],
        "title": "奉和酬相公賓客漢南留贈八韻",
        "id": "6aa05c5f-d9d4-48b9-a8ce-3baf9b4cec0a"
    },
    {
        "author": "李逢吉",
        "paragraphs": [
            "姮娥歸處月華深。",
            "（胡偉《宮詞》）。"
        ],
        "title": "句",
        "id": "af433fc1-4d0e-495b-ac15-eaaa3de19ab9"
    },
    {
        "author": "智常",
        "paragraphs": [
            "出廓送錢嫌不要，手提葼笠向廬山。",
            "昔日曾聞青霄鶴，更有青霄鶴不如。"
        ],
        "tags": [
            "庐山"
        ],
        "title": "萬卷讚",
        "id": "b3737022-e104-4ec9-9a96-985f654a736a"
    },
    {
        "author": "智常",
        "paragraphs": [
            "歸宗事理絕，日輪正當午。",
            "自在如師子，不與物依怙。",
            "獨步四山頂，優遊三大路。",
            "吹噓（《燈錄》、《事苑》作「欠呿」）飛禽墮（《燈錄》、《事苑》作「墜」），嚬呻衆獸（《燈錄》、《事苑》作「邪」）怖。",
            "機豎箭易及，影沒手難覆。",
            "施張如（《燈錄》、《事苑》作「若」）工（《事苑》作「二」）使，剪截（《燈錄》、《事苑》作「裁剪」）成尺度。",
            "巧鏤萬盤（《燈錄》、《事苑》作「般」）名，歸宗還似土。",
            "語密（《燈錄》、《事苑》作「默」）音聲絕，理（《燈錄》作「旨」，《事苑》作「音」）妙言（《燈錄》、《事苑》作「情」）難措。",
            "棄箇耳（《燈錄》、《事苑》作「眼」）還聾，取箇目還瞽。",
            "一鏃破三關，分明箭後路。",
            "𪫧（《燈錄》、《事苑》作「可」）憐箇（《事苑》作「大」）丈夫，先天爲心祖。",
            "（《祖堂集》卷十五、《景德傳燈錄》卷二九、《祖庭事苑》卷二）。"
        ],
        "title": "偈 一",
        "id": "09a31558-b2ed-41a7-ba14-4e4e781375f8"
    },
    {
        "author": "智常",
        "paragraphs": [
            "牛皮靸（《五燈會元》作「鞔」）露柱，露柱啾啾叫。",
            "凡耳聽不聞，諸聖呵呵笑。",
            "（《景德傳燈錄》卷七、《五燈會元》卷三）。"
        ],
        "title": "偈 二",
        "id": "f6ac2144-da7b-45e1-984a-eeb161c4aec2"
    },
    {
        "author": "德誠",
        "paragraphs": [
            "千尺絲綸直下垂，一波纔動萬波隨。",
            "夜靜水寒魚不食，滿船空載月明歸。",
            "（按：《五燈會元》卷八載五代時建州白雲令弇禪師引後二句。",
            "）。"
        ],
        "title": "撥櫂歌 一",
        "id": "423f0347-c7f1-49aa-b7dc-87e6459d68c5"
    },
    {
        "author": "德誠",
        "paragraphs": [
            "三十年來（《嘉禾志》作「二十餘年」）江（《五燈會元》作「海」）上遊，水清魚見不吞鉤。",
            "釣竿斫盡重栽竹，不計工夫（《五燈會元》作「功程」，《嘉禾志》作「工程」）得便休。"
        ],
        "title": "撥櫂歌 二",
        "id": "4ab29082-f03d-455c-8968-1b9a104c4ff1"
    },
    {
        "author": "德誠",
        "paragraphs": [
            "三（《嘉禾志》作「二」）十餘年（《五燈會元》作「年來」、《四溟詩話》作「年前」）坐釣臺，竿（《五燈會元》、《嘉禾志》、《四溟詩話》皆作「鉤」）頭往往得黃龍。",
            "錦（《五燈會元》、《四溟詩話》作「金」）麟不遇空（《嘉禾志》作「虛」）勞力，收取（《四溟詩話》作「拾」）絲綸歸去來。",
            "（以上三首，《嘉禾志》題作《自題三絕》）。"
        ],
        "title": "撥櫂歌 三",
        "id": "706e9d4e-e77d-40cf-9754-78a541e51691"
    },
    {
        "author": "德誠",
        "paragraphs": [
            "一葉虛舟一副竿，了然無事坐煙灘。",
            "忘得喪，任悲歡，却教人喚有多端。"
        ],
        "title": "撥櫂歌 四",
        "id": "925c6421-e55d-4c97-82ca-36334f659a7b"
    },
    {
        "author": "德誠",
        "paragraphs": [
            "一任孤舟正又斜，乾坤何路指生涯。",
            "拋歲月，臥煙霞，在處江山便是家。"
        ],
        "title": "撥櫂歌 五",
        "id": "276217ef-bebf-48b1-92eb-af4acf5a25fa"
    },
    {
        "author": "德誠",
        "paragraphs": [
            "愚人未識主人公，終日孜孜恨不同。",
            "到彼岸，出樊籠，元來祇是舊時翁。",
            "（以上三首，《嘉禾志》題作《題松澤西亭三首》）。"
        ],
        "title": "撥櫂歌 六",
        "id": "57fc74eb-5dcb-4736-8217-cc2c234a2fff"
    },
    {
        "author": "德誠",
        "paragraphs": [
            "有一魚兮日溯洄（《五燈會元》作「偉莫裁」），混虛（《五燈會元》作「融」）包納信奇哉。",
            "能變化，吐風雷，下線何曾釣得來。"
        ],
        "title": "撥櫂歌 七",
        "id": "29bc5fb7-7ebc-4165-b951-fca01cb2f9b7"
    },
    {
        "author": "德誠",
        "paragraphs": [
            "別人祇看採芙蓉，香氣長黏繞指風。",
            "兩岸映，一船紅，何曾解染得虛空。"
        ],
        "title": "撥櫂歌 八",
        "id": "46148f16-9189-4be4-a8f9-0a545f4c8ce1"
    },
    {
        "author": "德誠",
        "paragraphs": [
            "問我生涯祇是船，子孫各自賭機緣。",
            "不由地，不由天，除却簑衣無可傳。"
        ],
        "title": "撥櫂歌 九",
        "id": "92d66b66-f289-4310-bcd5-ba0caae3c364"
    },
    {
        "author": "德誠",
        "paragraphs": [
            "莫學他家弄釣船，海風起也不知邊。",
            "風拍岸，浪掀天，不易安排得帖然。"
        ],
        "title": "撥櫂歌 十",
        "id": "71e0e045-0bbc-435a-a6fd-393483c8a7c3"
    },
    {
        "author": "德誠",
        "paragraphs": [
            "大釣何曾離釣求，拋竿卷線却成愁。",
            "活潑潑，樂悠悠，自是遲疑不下鉤。"
        ],
        "title": "撥櫂歌 十一",
        "id": "b5fd3085-0818-4047-bdf5-750b810dd60f"
    },
    {
        "author": "德誠",
        "paragraphs": [
            "靜在須禪動即禪，斷雲孤鶴兩蕭然。",
            "煙浦畔，月川前，槁木形骸在一船。"
        ],
        "title": "撥櫂歌 十二",
        "id": "d2768564-7be9-4ffb-9cac-e2795e4722aa"
    },
    {
        "author": "德誠",
        "paragraphs": [
            "莫道無修便不修，菩提癡坐若爲求？勤作櫂，慧爲舟，者箇男兒始出頭。"
        ],
        "title": "撥櫂歌 十三",
        "id": "8aeb1cb4-eea1-4379-80b9-c46929d0d077"
    },
    {
        "author": "德誠",
        "paragraphs": [
            "水色山光處處新，本來不俗不同塵。",
            "著氣力，用精神，莫作虛生浪死人。"
        ],
        "title": "撥櫂歌 十四",
        "id": "8caf0ace-7f7f-4293-b6c3-949e452559a2"
    },
    {
        "author": "德誠",
        "paragraphs": [
            "獨倚蘭橈入遠灘，江花漠漠水漫漫。",
            "空鉤線，沒腥羶，那得凡魚都上竿。"
        ],
        "title": "撥櫂歌 十五",
        "id": "c35b55dc-629f-4caa-9bc1-5d5a4454419e"
    },
    {
        "author": "德誠",
        "paragraphs": [
            "揭却雲篷進却船，一竿雲影一潭煙。",
            "既擲網，又拋筌，莫教倒被釣絲牽。"
        ],
        "title": "撥櫂歌 十六",
        "id": "8f0c295b-00d6-47e7-a085-fc626231870a"
    },
    {
        "author": "德誠",
        "paragraphs": [
            "蒼苔滑淨坐忘機，截眼寒雲葉葉飛。",
            "戴箬笠，掛簑衣，別無歸處是吾歸。",
            "。"
        ],
        "title": "撥櫂歌 十七",
        "id": "63c5b5e6-5279-4b2f-8ffc-f8526992db37"
    },
    {
        "author": "德誠",
        "paragraphs": [
            "外却形骸放却情，蕭然孤坐一舟輕。",
            "圓月上，四方明，不是奇人不易行。"
        ],
        "title": "撥櫂歌 十八",
        "id": "30dd5257-fc0a-427e-b9bc-964b16fb6386"
    },
    {
        "author": "德誠",
        "paragraphs": [
            "世知吾懶懶原真，宇宙船中不管身。",
            "烈香飲，落花茵，祖師元是箇閑人。"
        ],
        "title": "撥櫂歌 十九",
        "id": "0b179ef1-2e25-4cdb-b250-0e2dfa0a6ead"
    },
    {
        "author": "德誠",
        "paragraphs": [
            "都大無心罔象間，此中那許是非關。",
            "山兀兀，水潺潺，忙者自忙閑者閑。"
        ],
        "title": "撥櫂歌 二十",
        "id": "8b7984fe-b23a-42d8-99e8-efe5e1efcad9"
    },
    {
        "author": "德誠",
        "paragraphs": [
            "浪宕從來水郭間，高歌欹枕看遙山。",
            "紅蓼岸，白蘋灣，肯被蘭橈使不閑。"
        ],
        "title": "撥櫂歌 二十一",
        "id": "05c1f170-b8e3-4548-8919-66ca4669749f"
    },
    {
        "author": "德誠",
        "paragraphs": [
            "古釣先生鶴髮垂，穿波出浪不曾疑。",
            "心蕩蕩，笑怡怡，長道無人畫得伊。"
        ],
        "title": "撥櫂歌 二十二",
        "id": "b6738682-e1d7-4b15-80d2-df674689b820"
    },
    {
        "author": "德誠",
        "paragraphs": [
            "動靜由來本兩空，誰教日夜強施功。",
            "波渺渺，霧濛濛，却來江上隱雲中。"
        ],
        "title": "撥櫂歌 二十三",
        "id": "0fbb636d-87c0-4c2b-b863-dd9bc0e5a935"
    },
    {
        "author": "德誠",
        "paragraphs": [
            "媚俗無機獨任真，何須洗耳復澄神。",
            "雲與月，友兼親，敢向浮漚任此身。"
        ],
        "title": "撥櫂歌 二十四",
        "id": "c6a01f0b-b358-4b82-9f4e-c2f6a51a4634"
    },
    {
        "author": "德誠",
        "paragraphs": [
            "逐塊追歡不識休，津梁渾不掛心頭。",
            "霜葉落，岸花秋，却教漁父爲人愁。"
        ],
        "title": "撥櫂歌 二十五",
        "id": "4071597f-b09a-486f-87f9-983b216918e4"
    },
    {
        "author": "德誠",
        "paragraphs": [
            "一片江雲倏忽開，翳空晴日絕塵埃。"
        ],
        "title": "撥櫂歌 二十六",
        "id": "1cc3aecd-fba8-4460-98d2-de9fd9c998e5"
    },
    {
        "author": "德誠",
        "paragraphs": [
            "鼓櫂高歌自適情，音稀和寡不求名。",
            "清風起，浪花平，也且隨流逐勢行。"
        ],
        "title": "撥櫂歌 二十七",
        "id": "d0c1b941-273d-4377-bc2b-fc2488cb9abf"
    },
    {
        "author": "德誠",
        "paragraphs": [
            "不妨綸線不妨鉤，祇要鉤輪得自由。",
            "擲即擲，收即收，無蹤無跡樂悠悠。"
        ],
        "title": "撥櫂歌 二十八",
        "id": "9a5550fd-a7c0-4607-a9d5-f5a7bc206e2e"
    },
    {
        "author": "德誠",
        "paragraphs": [
            "鉤下俄逢赤水珠，光明圓徹等清虛。",
            "靜即出，覓還無，不在驪龍不在魚。"
        ],
        "title": "撥櫂歌 二十九",
        "id": "d2c2aa9f-0b15-442b-94e9-d83cb396452e"
    },
    {
        "author": "德誠",
        "paragraphs": [
            "臥海拏雲勢莫知，優悠何處不相宜。",
            "香象子，大龍兒，甚麽波濤颺得伊。"
        ],
        "title": "撥櫂歌 三十",
        "id": "2b2fbf34-c601-4bd4-b94a-e46374619daa"
    },
    {
        "author": "德誠",
        "paragraphs": [
            "雖慕求魚不食魚，網帘蓬戶本空無。",
            "在世界，作凡夫，知聞祇是箇毘盧。"
        ],
        "title": "撥櫂歌 三十一",
        "id": "4f9d4f22-4b65-42a6-8cbf-d74cbd416155"
    },
    {
        "author": "德誠",
        "paragraphs": [
            "香餌竿頭也不無，向來祇是釣名魚。",
            "波沃日，浪涵虛，萬象牢籠號有餘。"
        ],
        "title": "撥櫂歌 三十二",
        "id": "26213571-4b04-47e0-a740-72ddee580ca9"
    },
    {
        "author": "德誠",
        "paragraphs": [
            "乾坤爲舸月爲篷，一帶雲山一逕風。",
            "身放蕩，性靈空，何妨南北與西東。",
            "。"
        ],
        "title": "撥櫂歌 三十三",
        "id": "3b83545f-df66-49d9-be19-98c2e15a78ad"
    },
    {
        "author": "德誠",
        "paragraphs": [
            "終日江頭理櫂間，忽然失濟若爲還。",
            "灘急急，水潺潺，爭把浮生作等閑。"
        ],
        "title": "撥櫂歌 三十四",
        "id": "9173c7a9-169c-45e5-b596-46fbd5c30a78"
    },
    {
        "author": "德誠",
        "paragraphs": [
            "有鶴翺翔出海風，往來蹤跡在虛空。",
            "圖不得，弄何窮，日月還教沒此中。"
        ],
        "title": "撥櫂歌 三十五",
        "id": "9eabd01a-a18c-48cc-8246-a5c17b767849"
    },
    {
        "author": "德誠",
        "paragraphs": [
            "釣頭曾未曲些些，靜向江濱度歲華。",
            "酌山茗，折蘆花，誰言埋沒在煙霞。"
        ],
        "title": "撥櫂歌 三十六",
        "id": "221c354b-4ee4-44f8-a484-927316c31861"
    },
    {
        "author": "德誠",
        "paragraphs": [
            "吾自無心無事間，此心祇有水雲關。",
            "攜釣竹，混塵寰，喧靜都來離又閑。"
        ],
        "title": "撥櫂歌 三十七",
        "id": "df0f3e50-8db7-4c77-b870-4a82d03904ae"
    },
    {
        "author": "德誠",
        "paragraphs": [
            "晴川清瀨水橫流，瀟灑元同不繫舟。",
            "長自在，任夷猶，將心隨逐幾時休。"
        ],
        "title": "撥櫂歌 三十八",
        "id": "73a07960-f007-4599-9aec-b75b356b0f8f"
    },
    {
        "author": "德誠",
        "paragraphs": [
            "歐冶銛鋒價最高，海中收得用吹毛。",
            "龍鳳繞，鬼神號，不見全牛可下刀。",
            "（以上三十九首，均見嘉慶間刻本《機緣集》，原爲宋大觀四年風涇海會寺石刻。",
            "轉錄自《詞學》第二期刊施蟄存先生《船子和尚撥櫂歌》。",
            "宋明間收錄船子和尚詩偈的著作，筆者所見有：宋釋惠洪《冷齋夜話》卷五、胡仔《苕溪漁隱叢話前集》卷五六收第一首，宋釋慧明《五燈會元》卷五收其一、其二、其三、其七、其八、其九，共六首，宋吳聿《觀林詩話》收第三十九首，元至元《嘉禾志》卷三二收其一至其六，共六首，明謝榛《四溟詩話》卷三收第三首，楊慎《藝林伐山》卷十七收第一至第三首，今即據諸書所引出校。",
            "）（〖1〗《機緣集》附石刻後呂益柔跋云：「雲間船子和尚嗣法藥山，飄然一舟，泛於華亭吳江洙涇之間。",
            "夾山一見悟道。",
            "嘗爲《撥櫂歌》，其傳播人口者纔一二首。",
            "益柔於先子遺篇中得三十九首，屬詞寄意，脫然迥出塵網之外。",
            "篇篇可觀，決非庸常學道輩所能亂真者。",
            "因書以遺風涇海會卿者，俾鑱之石，以資禪客翫味云。",
            "」〖2〗吳聿《觀林詩話》：「華亭船子和尚詩，少見於世，呂益柔刻三十九首於楓涇寺，云得其父遺編中。",
            "……涪翁屢用其語。",
            "」）。"
        ],
        "title": "撥櫂歌 三十九",
        "id": "028858cc-f99f-4dcf-8904-0aeefbed9b63"
    },
    {
        "author": "德誠",
        "paragraphs": [
            "本是釣魚船上客，偶力須髮著袈裟。",
            "佛祖位中留不住，夜深依舊宿蘆花。",
            "（見明楊慎《藝林伐山》卷十七《船子和尚四偈》）（〖1〗施蟄存先生云：「此首楊升庵所錄四偈之三，疑是僞作。",
            "」）。"
        ],
        "title": "偈",
        "id": "29628450-ed70-4f13-88a0-06e4b10c36da"
    },
    {
        "author": "裴通",
        "paragraphs": [
            "寂寂金庭洞，清香發桂枝。",
            "魚吞左慈釣，鵝踏右軍池。",
            "此地常無事，冲天自有期。",
            "向來逢道士，多欲駕文螭。",
            "（見同治九年刊蔡以瑺撰《鄞縣志》卷二四）（按：宋高似孫《剡錄》卷四及《全唐詩續補遺》卷二十據《永樂大典》卷一三○七四所錄，均僅存前四句。",
            "）。"
        ],
        "title": "王右軍宅",
        "id": "0ab311cf-f1e5-48f4-8efd-babfa1cd2384"
    },
    {
        "author": "齊安和尚",
        "paragraphs": [
            "猛熾燄中人有路，旋風頂上屹然棲。",
            "；鎮常歷劫誰差互，杲日無言運照齊。",
            "（見《景德傳燈錄》卷十、《五燈會元》卷四）。"
        ],
        "title": "偈",
        "id": "6d1f11a9-41f7-4838-b932-66086d30e9d9"
    },
    {
        "author": "神贊",
        "paragraphs": [
            "空門不肯出，投窗也大癡。",
            "百年鑽故紙，何日出頭時？",
            "（見《五燈會元》卷四）。"
        ],
        "title": "偈",
        "id": "fbc7d9d6-0b1a-49fb-be06-897b8e7b6683"
    },
    {
        "author": "公畿和尚",
        "paragraphs": [
            "有名非大道，是非具不禪。",
            "欲識箇中意，黃葉止啼錢。",
            "（《祖堂集》卷十七、《五燈會元》卷四）。"
        ],
        "title": "偈",
        "id": "2c7f3369-920e-4bc6-be8a-0be0eeac2638"
    },
    {
        "author": "皇甫曙",
        "paragraphs": [
            "且勸香醪一屈巵。",
            "（《白氏文集管見抄》載白居易《戲酬皇甫十再勸酒》題注引）。"
        ],
        "title": "再勸樂天酒（題擬）",
        "id": "3c19e1b3-95f4-4563-b8f1-28a6cba77b6f"
    },
    {
        "author": "李翺",
        "paragraphs": [
            "賸有臨池興，人稱協律郎。",
            "至今蝌蚪跡，猶帶墨痕香。",
            "（見影印文淵閣《四庫全書》本《湖廣通志》卷八九）。"
        ],
        "title": "洗墨池",
        "id": "6966e2b7-c259-49a9-b288-990f6fc53681"
    },
    {
        "author": "朱慶餘",
        "paragraphs": [
            "夢裏分明入漢宮，覺來燈背錦屏空。",
            "紫臺日落關山曉，腸斷君恩信畫工。",
            "（見《才調集》卷八）（按：《才調集》卷七複收此詩於王渙名下，《全唐詩》卷六九○沿之。",
            "一書而兩見，孰作較難確定，今重收之，以俟知者。",
            "）。"
        ],
        "title": "惆悵詩",
        "id": "8c1dc282-437f-44f6-b0eb-2a1bcee5d825"
    },
    {
        "author": "張又新",
        "paragraphs": [
            "。"
        ],
        "title": "永嘉百詠 滴水卷",
        "id": "4eafaab6-aaf9-4ee0-b5d8-02dbb996aa92"
    },
    {
        "author": "張又新",
        "paragraphs": [
            "滴水泠泠徹碧紗，旱時無減雨無加。",
            "澄清好是爲官侶，引入孤城一帶斜。",
            "（按：此詩序見明姜準《歧海瑣譚》卷十，承張靖龍同志錄示。",
            "）。"
        ],
        "title": "永嘉百詠",
        "id": "4c9562b6-3b85-47e9-8162-354048dec499"
    },
    {
        "author": "張又新",
        "paragraphs": [
            "昔賢登步立神州，氣象千年始一浮。",
            "南望羣州如列宿，北觀江水似龍虬。"
        ],
        "title": "永嘉百詠 郭公山",
        "id": "ded43869-73a3-4bb2-8b16-04e72f2fa82b"
    },
    {
        "author": "張又新",
        "paragraphs": [
            "越王曾保此山巔，楊僕樓船幾控弦。",
            "猶有舊時懸冰在，鮫綃千尺玉潺湲。"
        ],
        "title": "永嘉百詠 大羅山",
        "id": "9e7e1d33-6e07-4bdd-9243-75a12cfe97b2"
    },
    {
        "author": "張又新",
        "paragraphs": [
            "白鶴山邊秋復春，文君宅畔少風塵。",
            "欲驅五馬尋真隱，誰是當年入竹人？",
            "（見永樂《樂清志》卷二、同治丙寅年刊齊召南纂《溫州府志》卷四）（按：《全唐詩》卷四七九收本詩有缺誤，今重錄之。",
            "）。"
        ],
        "title": "永嘉百詠 白鶴山",
        "id": "988c4564-63b4-4748-9b45-ed290d1f7ef1"
    },
    {
        "author": "張又新",
        "paragraphs": [
            "時清遊騎南徂暑，正值荷花百里開。",
            "民喜出行迎五馬，全家知是使君來。",
            "（光緒《永嘉縣志》卷二一《古跡》）。"
        ],
        "title": "永嘉百詠 百里芳",
        "id": "1a7976de-bed1-4129-994c-c3cae94b2210"
    },
    {
        "author": "張又新",
        "paragraphs": [
            "祠像已加唐衮冕，樂工猶服晉衣冠。",
            "（見光緒《永嘉縣志》卷四「橫山周公廟」條）（按：《百里芳》、《周公廟》二題，承張靖龍同志錄示。",
            "）。"
        ],
        "title": "永嘉百詠 周公廟",
        "id": "c4f498ee-6bc3-4350-9806-47595db57427"
    },
    {
        "author": "張又新",
        "paragraphs": [
            "空（按：《中界山》詩，《全唐詩》卷四七九已收。",
            "按：又新《永嘉百詠》，《全唐詩》卷四七九收《游白鶴山》、《白石巖》〖從一作〗、《羅浮山》、《青嶂山》、《中界山》、《帆游山》、《謝池》、《華蓋山》、《吹臺山》、《青㠗山》、《孤嶼》〖弘治《溫州府志》卷二二題作《改孤嶼爲雙峰》〗、《春草池》等十二首，《全唐詩續補遺》卷八收《題常雲峰》、《太玉洞》〖存二句〗二首，本書補五首，凡存十九首〖二首殘〗。",
            "從《滴水巷》、《中界山》二詩序推測，各詩原似皆有序。",
            "）。"
        ],
        "title": "永嘉百詠",
        "id": "55b72585-2509-44c0-8b60-2dd3160ff5fa"
    },
    {
        "author": "鄭居中",
        "paragraphs": [
            "雲山遊已徧。",
            "（《太平御覽》卷二二二引《唐書》引）。"
        ],
        "title": "臨終（題擬）",
        "id": "91674bf8-174e-4a3b-8308-6c161d1ff2d5"
    },
    {
        "author": "吳士矩",
        "paragraphs": [
            "。"
        ],
        "title": "",
        "id": "93491d28-3ff1-4c5e-a838-83139f0e80e3"
    },
    {
        "author": "吳士矩",
        "paragraphs": [
            "愚夫子不招。",
            "（見《白氏長慶集》卷三三《吳秘監每有美酒獨酌獨醉但蒙詩報不以飲招輒此戲酬兼呈夢得》自注引）。"
        ],
        "title": "獨酌謠",
        "id": "1da4a346-0e85-47b5-aaeb-8a8c279795ed"
    },
    {
        "author": "吳士矩",
        "paragraphs": [
            "永慚沾藥犬，多謝出囊錐。",
            "（見《元氏長慶集》卷十《開元觀閑居酬吳士矩侍御三十韻》自注引）。"
        ],
        "title": "贈元微之（題擬）",
        "id": "3a96348a-b640-4e26-becb-a7d5fa3cdba3"
    },
    {
        "author": "開成朝士",
        "paragraphs": [
            "幾人天上爭仙桂，一歲閩南折四枝。",
            "（見乾隆十九年刊魯曾煜等纂《福州府志》卷六十《文苑》）（〖1〗《福州府志》：「蕭膺，字次元，侯官人，開成三年登第。",
            "是歲閩中同舉者三人，朝士詩云〖詩略〗。",
            "自是閩號爲文儒之鄉。",
            "官至大理司直。",
            "」注：「萬曆《府志》，參《閩書》。",
            "」）。"
        ],
        "title": "句",
        "id": "1467f885-b7ac-4f2a-bc10-4c82122b9523"
    },
    {
        "author": "令狐楚",
        "paragraphs": [
            "西花雖未謝，二菊又初芳。",
            "鬢雲徒云白，腰金未是黃。",
            "曙花淩露彩，宵豔射星芒。",
            "日正開邊樹，風清發更香。",
            "山椒應散亂，籬下倍熒煌。",
            "泛酒遙相憶，何由共醉狂。",
            "（見蒲積中《古今歲時雜詠》卷三五）（按：此詩原署「相公」，其次爲劉禹錫和詩「素萼迎寒秀」云云，檢劉詩收《劉賓客外集》卷四，題作《和令狐相公九日對黃白二菊花見懷》，知此詩爲楚作。",
            "）。"
        ],
        "title": "九日黃白二菊花盛開對懷劉二十八",
        "id": "9854fd3c-a18b-49bf-89a7-4c97be13ea6c"
    },
    {
        "author": "令狐楚",
        "paragraphs": [
            "直繼先朝衛與英，能移孝友作忠貞。",
            "劍門失險曾縛虎，淮水安流緣斬鯨。",
            "黃閣碧幢惟是儉，三公二伯未爲榮。",
            "惠連忽贈池塘句，又遣羸師破膽驚。",
            "（見蒲積中《古今歲時雜詠》卷二八）（按：《全唐詩》卷四七三收此爲李逢吉詩，題作《奉酬忠武李相公見寄》，疑誤。",
            "）。"
        ],
        "title": "酬蘇少尹中元夜追懷去年此夕鄙人與故李諫議郭員外見訪感時傷舊之作",
        "id": "80273a21-0d48-4301-aaa9-b37a84b107f9"
    },
    {
        "author": "令狐楚",
        "paragraphs": [
            "滿城人盡閑，惟我早開關。",
            "慙被家童問，因何別舊山？",
            "（見同書卷十）。"
        ],
        "title": "社日早出赴祠祭",
        "id": "38f459a9-fae6-403d-aac8-1b93b38cb926"
    },
    {
        "author": "令狐楚",
        "paragraphs": [
            "仙吏秦城別，新詩鄂渚來。",
            "才推今八[斗]（米）（從《王》改），職副舊三台。",
            "雕鏤心偏許，緘封手自開。",
            "何年相贈答，却得在中臺。",
            "（錄自《四部叢刊續編》影宋本《竇氏聯珠集》，以王安石《唐百家詩選》〖簡作《王》〗卷十四所錄詩相校。",
            "）（按：《全唐詩》卷三三四收此詩，題僅作《和寄竇七中丞》，詩中有誤字，故重錄之。",
            "同卷同人《秋懷寄錢侍郎》，《唐百寄詩選》作《郢城秋懷寄江州錢徽侍郎》，附記於此，以備徵考。",
            "）。"
        ],
        "title": "鄂州使至竇七副使中丞（《王》作「竇鞏中丞副使」）見示與元（《王》此下有「稹」字）相公獻酬之什鄙人（《王》作「余頃」）任戶部尚書時（《王》作「日」）中丞是當司員外郎每示（《王》作「有」）篇章多相唱和今因（《王》作「因題」）四韻以寄所懷",
        "id": "35036542-389e-4071-ac21-62d1d0bdf2c4"
    },
    {
        "author": "令狐楚",
        "paragraphs": [
            "海內埏埴徧，漢陰旌旆還。",
            "望留丹闕下，恩在紫霄間。",
            "冰雪背秦嶺，風煙經武關。",
            "樹皆人尚愛，轅即吏曾攀。",
            "自惜兩心合，相看雙鬢斑。",
            "終期謝戎務，同隱鑿龍山。",
            "（見《文苑英華》卷二四五）（按：《全唐詩》卷四七三收此詩於李逢吉名下，實誤。",
            "明刻本《文苑英華》誤歸逢吉，中華書局影印本參據各本，重編新目，移歸令狐楚，是。",
            "檢《唐方鎮年表》卷四，逢吉於元和十五年初任山南東道節度使，至寶曆二年再任，即詩題所謂「重鎮襄陽」。",
            "《文苑英華》同卷錄逢吉《再赴襄陽辱宣武相公貽詩今用奉酬》，即酬和令狐楚送詩之作，皆六韻。",
            "《唐方鎮年表》卷二載：楚於長慶四年至大和二年間任宣武軍節度使。",
            "）。"
        ],
        "title": "奉送李相公重鎮襄陽",
        "id": "b0975399-8a14-4f1c-b762-2f6295d0efe1"
    },
    {
        "author": "令狐楚",
        "paragraphs": [
            "夷門一鎮五經秋，未得朝天未免愁。",
            "因上此樓望京國，便名樓作望京樓。",
            "（見宋樂史《太平寰宇記》卷一）（按：《全唐詩》卷五六三收此爲令狐綯詩，題作《登望京樓賦》。",
            "岑仲勉先生《讀全唐詩札記》云：「按《寰宇記》一開封府浚儀縣，『望京樓，城西門樓，本無名，唐文宗太和二年，節度使令狐綯重修，因登樓賦詩曰』云云，詩中不免作未免。",
            "據《舊書》一七上，長慶四年九月，『庚戌，以河南尹令狐楚檢校禮部尚書、汴州刺史宣武軍節度宋汴亳觀察等使』，由此計至大和二年，恰是五年。",
            "綯雖嘗一鎮宣武，但《舊書》一七二《綯傳》云：『咸通二年，改汴州刺史宣武軍節度使，三年冬，遷揚州大都督府長史淮南節度副大使知節度事』，則先後祇兩年，非五經秋也。",
            "且在大和二年後三十餘祀，紀年亦不合，是知《寰宇記》云令狐綯，實令狐楚之訛，此詩應移收前五函九冊，綯更無他詩，名應刪却。",
            "」今從其說錄歸楚名下。",
            "《舊唐書》卷十七上載大和二年十月李逢吉移宣武，「代令狐楚，以楚爲戶部尚書」。",
            "楚在宣武任時間正與詩合。",
            "）。"
        ],
        "title": "重修望京樓因登樓賦詩（題擬）",
        "id": "ae393b8b-015b-4e81-8f08-2a02b0c2f57c"
    },
    {
        "author": "令狐楚",
        "paragraphs": [
            "移石幾回敲廢印，開箱何處送（《吟》作「納」）新圖。",
            "（見《春明退朝錄》卷上。",
            "《吟窗雜錄》卷四十作初任員外郎作詩。",
            "）（按：《全唐詩》卷三三四已收二句，故重錄之。",
            "）。"
        ],
        "title": "元和初任禮部員外郎作",
        "id": "5ecac8ff-eae8-48c5-bf76-6da64ee53879"
    },
    {
        "author": "蕭膺",
        "paragraphs": [
            "白日在重雲，如何分曲直。",
            "（見宋陳應詩《吟窗雜錄》卷二九）。"
        ],
        "title": "土圭詩",
        "id": "0b110716-b7e4-42af-94b1-2a17b3fbecbc"
    },
    {
        "author": "李滂",
        "paragraphs": [
            "應緣心裏難停住，化作新絲出鬢邊。",
            "（同前）。"
        ],
        "title": "詠愁",
        "id": "0727ce10-25ca-4646-bc10-54cbe464359b"
    },
    {
        "author": "陳嘏",
        "paragraphs": [
            "。"
        ],
        "title": "",
        "id": "60df530e-a6ac-4358-8507-b89aa193e234"
    },
    {
        "author": "陳嘏",
        "paragraphs": [
            "聖功成兮至樂脩，大道叶兮皇風流。",
            "（《文苑英華》卷七四）。"
        ],
        "title": "霓裳羽衣曲賦附歌",
        "id": "acacad4c-9447-4e2d-b611-fcb146a235ad"
    },
    {
        "author": "裴丹",
        "paragraphs": [
            "大賢志勳略，琢石依崔嵬。",
            "聲容問古今，文字埋草萊。",
            "仰想駐旌戟，仍聞建亭臺。",
            "胡爲積歲荒，密邇無人開。",
            "顧鄙作吏間，探幽來此隈。",
            "披尋忽驚喜，歎咏空徘徊。",
            "盼睞得殊境，卑高怯冗材。",
            "薙蕪碧蘚出，芟竹鮮風來。",
            "危檻架幽谷，飛軒標勝垓。",
            "分明見城郭，畢竟拋塵埃。",
            "疊嶂天外展，長溪林際迴。",
            "平原淡煙境，遠壑生雲雷。",
            "物象寧極已，英靈信悠哉。",
            "淒清汎瑤瑟，放浪酣金杯。",
            "求古外凡意，立言悲自媒。",
            "永懷紫芝客，眺覽期相陪。",
            "（清嘉慶十一年刊洪亮吉纂《涇縣志》卷三一）（〖1〗清趙紹祖《涇川金石記》載宋蔣之奇跋云：「裴丹《東峰亭詩》十六句，其碑亡之久矣。",
            "初中裕得斷碑以示余，有其詩幷序，纔十〖「十」字似爲衍文〗六韻，而闕其十韻。",
            "今年至水西，及還，中裕以其碑見寄云：『白雲院僧處璡掘土獲之。",
            "』十六韻皆全，而缺二十餘字。",
            "其前六韻幷序所缺字，則以斷編正之。",
            "獨後十韻中缺一字不可考。",
            "既而公曼復于民間訪得一本爲示，又補後所闕一字，遂爲完篇矣。",
            "序雖不甚佳，而詩頗近雅，重刻之，所以存故事也。",
            "熙寧二年十一月十六日，尚書主客員外郎前殿中侍御史裏行蔣之奇穎叔題。",
            "」）。"
        ],
        "title": "重建東峰亭（有序）",
        "id": "0d7db4d5-fec9-4f5f-b63c-f34779e185e7"
    },
    {
        "author": "裴度",
        "paragraphs": [
            "方塘含白水。",
            "（見《白氏長慶集》卷三四《又和令公新開龍泉晉水二池詩》注引）。"
        ],
        "title": "新開龍泉晉水二池",
        "id": "23e27500-7434-42b9-b8c1-c23e409986b4"
    },
    {
        "author": "裴度",
        "paragraphs": [
            "何處趁盃盤。",
            "（見《白氏長慶集》卷三二《奉酬侍中夏中雨後遊城南莊見示八韻》自注引）。"
        ],
        "title": "夏中雨後遊城南莊示樂天八韻（題擬）",
        "id": "b8a72d65-d651-42cb-87e3-89116f0be76e"
    },
    {
        "author": "開成時儒",
        "paragraphs": [
            "。"
        ],
        "title": "送義存出家（題擬）",
        "id": "4823547a-48da-4931-aa14-4e82a32d629b"
    },
    {
        "author": "開成時儒",
        "paragraphs": [
            "光陰輪謝又逢春，池柳亭梅幾度新。",
            "汝別家鄉須努力，莫將辜負丈夫身。"
        ],
        "title": "送義存出家（題擬） 一",
        "id": "450e923e-427e-4a61-a4bc-16164ec1ca3a"
    },
    {
        "author": "開成時儒",
        "paragraphs": [
            "鹿羣相受豈能成，鸞鳳終須萬里征。",
            "何況故鄉貧與賤，蘇秦花錦事分明。"
        ],
        "title": "送義存出家（題擬） 二",
        "id": "9efb0676-d087-474a-857b-108205496a84"
    },
    {
        "author": "開成時儒",
        "paragraphs": [
            "[原憲]（憲原）守貧志不移，顏回安命更誰知？",
            "嘉禾未必春前熟，君子從來用有時。",
            "（見《祖堂集》卷七）（按：《祖堂集》云：「師初出家，時儒假大德送三首詩。",
            "」師指義存，長慶二年生，十七出家，時在開成三年。",
            "「假大德」似非人名，「假」疑「賈」之誤，未能臆定，故姑以「開成時儒」立目。",
            "）。"
        ],
        "title": "送義存出家（題擬） 三",
        "id": "fa4669cf-99b1-44cd-ac54-abb61889d577"
    },
    {
        "author": "法常",
        "paragraphs": [
            "摧殘枯木倚寒（《祖堂集》作「青」）林，幾度逢春不變心。",
            "樵客遇（《祖堂集》作「見」）之猶不顧（《比事》作「採」），郢人何事（《祖堂集》作「那更」，《傳燈錄》、《五燈會元》作「那得」）苦追（《比事》作「搜」）尋。",
            "（見《古今禪藻集》卷七。",
            "《祖堂集》卷八作曹和尚引古人偈，《景德傳燈錄》卷七、《苕溪漁隱叢話後集》卷三七均作偈，《莆陽比事》卷七引《禪林寶傳》載唐末閩僧躭章稱引此偈，今取以對校。",
            "）（按：《全唐詩》卷八二三收此詩於躭章名下，誤。",
            "躭章係引此偈辭鍾傳召，非自作。",
            "《莆陽比事》云躭章即曹山本寂，可與《祖堂集》相參。",
            "）。"
        ],
        "title": "答鹽官齊安國師見招 一",
        "id": "07c0bf3b-39e9-4c17-896d-0487d0699fca"
    },
    {
        "author": "法常",
        "paragraphs": [
            "一池荷葉衣無盡，數樹松花食有餘。",
            "剛被世人知住處，又移茆舍（《沅湘耆舊集》作「屋」）入深居。",
            "（見《五燈會元》卷四、《古今禪藻集》卷七。",
            "張靖龍云見董慶酉《四明詩幹》卷下引《鄞縣志》、明李鄴嗣《甬上高僧詩》卷首）（按：《沅湘耆舊集》卷十收作隱山和尚詩，似誤。",
            "《全唐詩》卷八六○收許宣平《見李白詩又吟》，與此詩相似，唯異文較多。",
            "檢最早記載許宣平詩事沈汾《續仙傳》，幷不載此詩。",
            "杜文瀾《古謠諺》卷五二引《雲谷臥餘》謂初見于焦竑《焦氏類林》，似候許詩爲明人附會。",
            "今互收。",
            "）。"
        ],
        "title": "答鹽官齊安國師見招 二",
        "id": "29beb3f1-22be-4c0c-8759-27285d2c5da9"
    },
    {
        "author": "宗密",
        "paragraphs": [
            "樂兒本是一形軀，乍作官人乍作奴。",
            "名目服章雖改變，始終奴主了無殊。",
            "（見《宗鏡錄》卷七四）。"
        ],
        "title": "偈",
        "id": "ecec7aef-cd12-4e8c-9b49-b1b5796e6a48"
    },
    {
        "author": "宗密",
        "paragraphs": [
            "寅起可辦事，省語終寡尤。",
            "身安勤戒定，事簡疎交游。",
            "他非不足辨，己過當自修。",
            "百歲既有限，世事何時休。",
            "落髮墮僧數，應須侔上流。",
            "胡爲逐世變，志慮尚囂浮。",
            "四恩重山嶽，錙銖未能酧。",
            "蚩蚩居大廈，汲汲將焉求。",
            "死生在呼吸，起滅若浮漚。",
            "無令方服下，番作阿鼻由。",
            "（《緇門警訓》卷二）。"
        ],
        "title": "座右銘",
        "id": "118c1f50-049a-4ef9-b3fd-eeff63987bb4"
    },
    {
        "author": "宗密",
        "paragraphs": [
            "本淨本不覺，由斯妄念起。",
            "知真妄即空，知空妄即止。",
            "止處名有終，迷時號無始。",
            "因緣如幻夢，何終復何始？",
            "此是衆生源，窮之出生死。",
            "。"
        ],
        "title": "答復禮禪師《真妄偈》（題擬） 一",
        "id": "60c84d81-cbc0-428f-bede-a24a5650a635"
    },
    {
        "author": "宗密",
        "paragraphs": [
            "不是真生妄，妄迷真而起。",
            "悟妄本自真，知真妄即止。",
            "妄止似終末，悟來似初始。",
            "迷悟性皆空，皆空無終始。",
            "生死由此迷，達此出生死。",
            "（《林間錄》卷上）。"
        ],
        "title": "答復禮禪師《真妄偈》（題擬） 二",
        "id": "7976d0c7-6354-4d29-bb70-8cab80baf66a"
    },
    {
        "author": "劉禹錫",
        "paragraphs": [
            "張衡側身愁思久，王粲登樓日回首。",
            "不作渭濱垂釣臣，羞爲洛陽拜塵友。",
            "（見《劉賓客集》卷一）。"
        ],
        "title": "望賦附宮人憶月之歌",
        "id": "2a58f254-3044-47f8-ac4e-6c320fe7e3f5"
    },
    {
        "author": "劉禹錫",
        "paragraphs": [
            "噫涇水之逶迤，溉我公兮及我私。",
            "水無心兮人多僻，錮上游兮乾我澤。",
            "時逢理兮官得材，墨綬繠兮劉君來。",
            "能愛人兮恤其隱，心既公兮言既盡。",
            "縣申府兮府聞天，積憤刷兮沈痾痊。",
            "劃新渠兮百畝流，行龍蛇兮止膏油。",
            "遵水式兮復田制，無荒區兮有良歲。",
            "嗟劉君兮去翺翔，遺我福兮牽我腸。",
            "紀成功兮鐫美石，求信詞兮昭懿績。",
            "（見《劉賓客集》卷二《高陵縣令劉君遺愛碑》）（〖1〗碑云：「先是高陵人蒙被惠風而惜於捨去，發于胸懷，播爲聲詩。",
            "今采其旨而變其詞，志于石。",
            "」）。"
        ],
        "title": "改高陵人頌劉仁師詩（題擬）",
        "id": "4f70a725-9335-4be6-a548-dde8cd86eabe"
    },
    {
        "author": "劉禹錫",
        "paragraphs": [
            "岐山威鳳不復鳴，華亭別鶴中夜驚。",
            "畏簡書兮拘印綬，思臨慟兮志莫就。",
            "生芻一束酒一杯，故人故人歆此來。",
            "（見《劉賓客外集》卷十）。"
        ],
        "title": "祭韓吏部文附詩",
        "id": "6ebc22e3-fb5d-46c4-8552-2ab71205dad7"
    },
    {
        "author": "劉禹錫",
        "paragraphs": [
            "滿座無言聽軋箏，秋山碧樹一蟬清。",
            "只應曾送秦王女，寫得雲間鸞鳳聲。",
            "（見《千載佳句》卷下《宴喜門·箏》）。"
        ],
        "title": "聽軋箏",
        "id": "6c035f0f-1fa2-4957-ad56-90550fdc724e"
    },
    {
        "author": "劉禹錫",
        "paragraphs": [
            "唯君比萱草，相見可忘憂。",
            "（《白氏長慶集》卷三四《酬夢得比萱草見贈》自注引）。"
        ],
        "title": "贈樂天",
        "id": "15b098b7-6536-420d-a008-4517bc4739e0"
    },
    {
        "author": "劉禹錫",
        "paragraphs": [
            "若有金揮勝二疏。",
            "（同前卷三五《酬夢得貧居詠懷見贈》自注引）。"
        ],
        "title": "貧居詠懷贈樂天",
        "id": "1feb20ad-1ad1-4510-8d0d-1dc1c849af67"
    },
    {
        "author": "劉禹錫",
        "paragraphs": [
            "鍊盡美少年。",
            "（同前《夢得前所酬篇有鍊盡美少年之句因思往事兼詠今懷重以長句答之》）。"
        ],
        "title": "酬樂天",
        "id": "35eeae24-e915-4227-81d7-313dea5a09f4"
    },
    {
        "author": "劉禹錫",
        "paragraphs": [
            "從此引鴛雛。",
            "（同前《談氏外孫生三日喜是男偶吟成篇兼戲呈夢得》自注引。",
            "以上四題皆承陶敏先生見示）（按：陶敏先生告：《南京日報》一九七八年十月二十八日刊許總《友誼的遺珍》一文，云劉禹錫作《贈日本僧智藏》詩，智藏有和詩云：「杯浮碧海海浮天，飄向中華五岳巔。",
            "佛法精微期妙悟，詩靈肸蠁總勾牽。",
            "流連勝境忘來處，契翕嘉賓結異緣。",
            "誰說个中多障礙，試開心鏡照飛烟。",
            "」云出「埋沒數百年的未刊鈔本」。",
            "此詩出處不明，姑附此以俟考詳。",
            "）。"
        ],
        "title": "賀樂天談氏外孫女初生",
        "id": "58940ba3-35fb-45f6-99d8-27929ca34dd9"
    },
    {
        "author": "路單",
        "paragraphs": [
            "。"
        ],
        "title": "",
        "id": "f694f435-8e02-494b-8c6a-886f83cbd61a"
    },
    {
        "author": "路單",
        "paragraphs": [
            "謝安致理逾三載，黃霸清聲徹九重。",
            "猶輟珮環歸鳳闕，且將仁政到稽峰。",
            "林間立馬羅千騎，池上開筵醉一鐘。",
            "共喜甘棠有新詠，獨慚霜鬢又攀龍。",
            "（《桂林風土記》）（按：《全唐詩》卷五四七收此詩，作者誤爲路貫，今改正重錄之。",
            "）。"
        ],
        "title": "和元常侍晦除浙東留題越亭（題擬）",
        "id": "ad8f4608-c369-42b0-98e4-020f1fb1f6c0"
    },
    {
        "author": "盧貞",
        "paragraphs": [
            "放盃書桉上，枕臂火爐前。",
            "（《吟窗雜錄》卷二六）。"
        ],
        "title": "樂天偶眠詩",
        "id": "79b5cfa0-06b7-46cd-865b-c5539d0185d0"
    },
    {
        "author": "施肩吾",
        "paragraphs": [
            "山魈本是伍家奴，何事今爲聖者呼？小鬼不須乖去就，國家才子號肩吾。",
            "（見何光遠《鑑誡錄》卷八）（《鑑戒錄》云：肩吾「及第後，遊南楚。",
            "楚多山魈爲患，俗號聖者。",
            "是時亦來館谷，攪擾施君，施君當風一詠，於是屏跡。",
            "詩曰〖略〗」。",
            "）。"
        ],
        "title": "詠山魈",
        "id": "84045ce1-c890-4e04-a557-71ad4ffafc85"
    },
    {
        "author": "施肩吾",
        "paragraphs": [
            "契真之道飄颻易，動不動中如有寄。",
            "那知有無可超忽，去住玄機此其義。",
            "（《雲笈七籤》卷八八施肩吾《養生辨疑訣》附）。"
        ],
        "title": "下元歌",
        "id": "5f2d881a-c5e4-439c-8c56-deeedb9cccf0"
    },
    {
        "author": "施肩吾",
        "paragraphs": [
            "白錦滿胸鷹未老，青鱗動匣劍長寒。",
            "（《千載佳句》卷上《人事部·將軍》）。"
        ],
        "title": "贈袁將軍",
        "id": "009ffcda-056b-47e3-941c-c3f4908e3b3e"
    },
    {
        "author": "施肩吾",
        "paragraphs": [
            "神水華池便是丹，東西高下自相看。",
            "勸君莫把凡鉛弄，活計生涯便好捐。",
            "鉛則何妨本自鉛，鉛中何處覓神仙？",
            "東西南北還丹了，爭奈仙家不肯傳。",
            "同色同名合好音，亦能爍爍亦沉沉。",
            "乾坤顛倒驅雷雨，龍躍安能出上陰？",
            "（《正統道藏》本《太白經》）。"
        ],
        "title": "太白經附頌",
        "id": "a6ff31cd-a891-4f09-bb7e-e42c01d5f367"
    },
    {
        "author": "潘咸",
        "paragraphs": [
            "睿（別本作「廣」）澤潭來數百年，海山高處有祇園。",
            "禪林自是三三（別本作「山」）界，塵世誰知十二門。",
            "詩客迢迢尋義路，禪翁特特（別本作「轉」）起談軒。",
            "香爐頂上垂東注，萬派分明出一源。",
            "（見影印文淵閣《四庫全書》本《淳熙三山志》卷三五，所注別本指上海圖書館藏清紅格抄本。",
            "原署作者爲「潘誠」，今從《全唐詩》以咸爲正名。",
            "）。"
        ],
        "title": "皇恩寺（題擬）",
        "id": "578e8f1b-8f02-4069-8128-65af116823bb"
    },
    {
        "author": "宜春頭陀",
        "paragraphs": [
            "經世學，經世學成無用著。",
            "山中樂，山中樂土堪耕鑿。",
            "癭飄有酒同君酌，醉臥草廬誰喚覺。",
            "松陰忽聽雙鳴（《中國醫籍考》卷七十引作「鳩」）鶴，起來日出穿林薄。",
            "（見《道藏·太平部》收《急救仙方》卷六十《仙授理傷續斷仙方序》引）。"
        ],
        "title": "歌",
        "id": "2c176405-66ab-4b86-8ae1-b99f56a3cd7e"
    },
    {
        "author": "道常",
        "paragraphs": [
            "三界兮和燄（一作「幻」），六道兮如幻（一作「夢」），聖賢出世兮同（一作「如」）。",
            "國土猶如水上泡，無常生滅頻（一作「無生滅」）遷變。",
            "唯有摩訶大般若（一作「般若堅」），堅（一作「猶」）如金剛是可羨（一作「不可讚」）。",
            "軟似兜羅大等空，極小纖（一作「小極微」）塵不可見。",
            "擁之令聚而不聚，撥之令散而不散，側耳欲聞而不聞，瞪目觀之不能見（一作「而不見」）。",
            "謌復謌，盤陀石上笑訶訶。",
            "笑復笑，青蘿松（一作「松影」）下高聲叫。",
            "自從頓獲此明珠（一作「獲得此心珠」），帝釋輪王都（一作「俱」）不要。",
            "不是山僧獨施爲，自古先賢作此調。",
            "不坐禪，不修道，任運逍遙只摩好（一作「麽了」）。",
            "但知萬（一作「能方」）法不干懷，無如（一作「始」）何曾有生老。",
            "（見《祖堂集》卷十七，注「一作」者，爲《景德傳燈錄》卷三十所收此詩之異文。",
            "）。"
        ],
        "title": "樂道歌（《燈錄》作「獲珠吟」）",
        "id": "14ea00d8-ada7-4501-ab02-8187f89e46f1"
    },
    {
        "author": "愚公谷人",
        "paragraphs": [
            "和尚東來泊釣船，一溪秋水月明天。",
            "此中定有高人出，爲憶前身幾百年。",
            "（《續機緣集》卷上）（按：清嘉慶六年三月二十七日，法忍寺天空閣毀於火，於灰燼中得小碣，中刻此詩，後勒會昌元年十一月款，書愚公谷人記。",
            "）。"
        ],
        "title": "船子和尚東遊泊釣船處",
        "id": "e424b813-76fd-42b8-8a3c-3df6b904fd74"
    },
    {
        "author": "賈島",
        "paragraphs": [
            "還似不才命未通，相逢雲水思無窮。",
            "清時年少爲幽客，寒月更深聽過鴻。",
            "東越山多連楚疊，南朝城古枕江空。",
            "蒼崖欲隱誰招我？姜子生涯只此中。",
            "（見《吟窗雜錄》卷十三梅堯臣《續金針詩格》引）。"
        ],
        "title": "逢友人",
        "id": "20e1da2c-08c8-4945-9dc4-d1295b8e4b03"
    },
    {
        "author": "賈島",
        "paragraphs": [
            "半夜長安雨，燈前越客心。",
            "（見同書卷十二沙門文彧《詩格》）。"
        ],
        "title": "送人",
        "id": "c6640f70-0934-4378-9f2f-958feb160991"
    },
    {
        "author": "賈島",
        "paragraphs": [
            "窗含明月樹，沙起白雲鷗。",
            "（見同書卷十四正字王元《詩中旨格》）。"
        ],
        "title": "桃氏林亭",
        "id": "5f2c4007-e20d-4361-b2bd-99d6b503106a"
    },
    {
        "author": "賈島",
        "paragraphs": [
            "僧歸湖裏寺，魚聽水邊經。"
        ],
        "title": "南臺對月",
        "id": "0338d586-a194-4c28-87b0-89d8eab76841"
    },
    {
        "author": "賈島",
        "paragraphs": [
            "老窺明鏡少，秋憶故山多。",
            "（均見同書卷三五《賈島句對》）。"
        ],
        "title": "寄[貞]（正）空二上人",
        "id": "da570122-9eed-4b2c-bc5e-132e09adae05"
    },
    {
        "author": "賈島",
        "paragraphs": [
            "風雷一夜雨，山川半年行。",
            "（見同書卷十三王夢簡《進士王氏詩要格律》）。"
        ],
        "title": "句 一",
        "id": "125192f7-099a-4cfc-b6e8-01229b19145f"
    },
    {
        "author": "賈島",
        "paragraphs": [
            "祭閒收朔雪，弔後折寒花。"
        ],
        "title": "句 二",
        "id": "97a927d9-c474-4bd7-a236-19e20808d2a3"
    },
    {
        "author": "賈島",
        "paragraphs": [
            "離人隔楚水，落葉滿長安。",
            "（均見同書卷十三僧虛中《流類手鑑》）。"
        ],
        "title": "句 三",
        "id": "c70d5da8-19dc-4879-a59a-9e2af6853cbb"
    },
    {
        "author": "周賀",
        "paragraphs": [
            "只期丹鳳宿，不許別禽棲。",
            "（見《吟窗雜錄》卷十四正字王元《詩中旨格》）。"
        ],
        "title": "梧桐詩",
        "id": "5202e617-2755-4bb8-bac4-a06f113b082d"
    },
    {
        "author": "周賀",
        "paragraphs": [
            "兩鬢已垂白，五湖歸釣魚。",
            "（見《唐詩紀事》卷七六）。"
        ],
        "title": "句",
        "id": "64ac16be-36cc-4433-87d6-0c6bc59e23e0"
    },
    {
        "author": "劉得仁",
        "paragraphs": [
            "西風蟬滿樹，東岸有殘暉。",
            "（《吟窗雜錄》卷十徐衍《風騷要式》）。"
        ],
        "title": "秋望",
        "id": "09322169-1fa5-4f61-aa1e-57ca187da535"
    },
    {
        "author": "賀蘭朋吉",
        "paragraphs": [
            "。"
        ],
        "title": "",
        "id": "3fab094d-3004-4252-8188-f6445b718349"
    },
    {
        "author": "賀蘭朋吉",
        "paragraphs": [
            "五更愁處雨，三月盡時花。",
            "（見《吟窗雜錄》卷三五）。"
        ],
        "title": "句",
        "id": "83192071-aeae-4c24-b20e-f32b2fe57b64"
    },
    {
        "author": "滕邁",
        "paragraphs": [
            "多少千條拂地垂。",
            "（《江湖小集》卷七紹嵩《江浙紀行集句詩》引）。"
        ],
        "title": "句",
        "id": "0379de5f-11f2-42e1-9183-d986938a4d1b"
    },
    {
        "author": "僧初",
        "paragraphs": [
            "古泉猶玉色，散木自閑身。",
            "挹秀尋芳躅，賡題步後塵。",
            "登山謝雙屐，漉酒一陶巾。",
            "誰得向清淨，居亭作主人。",
            "（見《古今禪藻集》卷四）。"
        ],
        "title": "玉泉寺次韻寄白樂天刺史",
        "id": "3c533d33-5a3e-4c4b-977c-861b1f394946"
    },
    {
        "author": "李播",
        "paragraphs": [
            "直應人世無風月，始是心中忘却時。",
            "（見《白氏長慶集》卷三五《對酒有懷寄李十九郎中》自注引）（按：李十九即李播，從郁賢皓先生《唐刺史考》卷一三一《蘄州》考證。",
            "）。"
        ],
        "title": "悼故妓",
        "id": "2f8f4399-7304-409a-8ac9-f445ecbe785b"
    },
    {
        "author": "吳二娘",
        "paragraphs": [
            "深畫眉，淺畫眉，蟬鬢鬅鬙雲滿衣，陽臺行雨迴。",
            "巫山高，巫山低，暮雨瀟瀟郎不歸，空房獨守時。",
            "（見宋黃昇《唐宋諸賢絕妙詞選》卷一，原署爲白居易作）（〖1〗明刻本《吟窗雜錄》卷五十錄吳二娘《長相思令》云：「深黛眉，淺黛眉，十指蘢葱雲染衣，巫山行雨行〖疑爲迴之誤〗。",
            "巫山高，巫山低，暮暮朝朝良不歸，空房獨守誰？",
            "」〖2〗明楊慎《升菴詩話》卷四云：「吳二娘，杭州名妓也。",
            "有《長相思》一詞云：『深花枝，淺花枝，深淺花枝相間時，花枝難似伊。",
            "巫山高，巫山低，暮雨瀟瀟郎不歸，空房獨守時。",
            "』白樂天詩：『吳娘暮雨瀟瀟曲，自別江南久不聞。",
            "』又：『夜舞吳娘袖，春歌蠻子詞。",
            "』自注：『吳二娘歌詞有暮雨瀟瀟郎不歸之句。",
            "』《絕妙詞選》以此爲白樂天詞，誤矣。",
            "吳二娘亦杜公之黃四娘也，聊表出之。",
            "」今按：楊慎引白氏二詩，前詩爲《寄殷協律》，後詩爲《聽彈湘妃怨》。",
            "其訂黃氏之失，甚是。",
            "《吟窗雜錄》爲北宋末蔡傳所作書〖詳拙文《殷璠〈丹陽集〉輯考》〗，已徑題吳二娘作，可證。",
            "惟三本文字差異較大，黃昇所錄，似與白氏所聞者最爲接近，故錄爲正文，而以餘二本附於後。",
            "《全唐詩》卷八九○據黃昇所錄收歸白居易，今爲移正之。",
            "）。"
        ],
        "title": "長相思",
        "id": "01a7b736-d1e5-4761-966e-24dd6b0640b1"
    },
    {
        "author": "白居易",
        "paragraphs": [
            "。"
        ],
        "title": "",
        "id": "8b7cb149-77ed-42cd-bbbd-0f63572f9c81"
    },
    {
        "author": "白居易",
        "paragraphs": [
            "歇手不判案，舉頭仍見山。",
            "雖來鞍馬上，不離詩酒間。",
            "濟源三臨泛，王屋一登攀。",
            "猶嫌百里近，祇得十日閒。",
            "明朝却歸府，塵事如循環。",
            "猶聽瑤華曲，稍開風土顏。",
            "（見《四部叢刊》影印那波道圓本《白氏文集》卷五二）。"
        ],
        "title": "濟源上枉舒員外兩篇因酬六韻",
        "id": "d0069dbf-0726-4440-8fc3-19dd1f95cc42"
    },
    {
        "author": "白居易",
        "paragraphs": [
            "水碧玉磷磷，龍門秋勝春。",
            "山中一夜月，海內兩閒人。",
            "等是幽棲伴，俱非富貴身。",
            "尚書與常侍，不可得相親。",
            "（見前書卷五七）。"
        ],
        "title": "同崔十八宿龍門兼寄令狐尚書馮常侍",
        "id": "1d48d728-057e-425e-85af-754a45addbe0"
    },
    {
        "author": "白居易",
        "paragraphs": [
            "簷前微雨歇，池上凉風起。",
            "橋竹碧鮮鮮，岸移莎靡靡。",
            "蒼然古苔石，清淺平流水。",
            "何言中門前，便是深山裏。",
            "雙僮侍坐臥。",
            "一杖扶行止。",
            "飢聞麻粥香，渴覺雲湯美。",
            "平生所好物，今日多在此。",
            "此外更何思？",
            "市朝心已矣！（見前書卷六三）。"
        ],
        "title": "雨歇池上",
        "id": "210bb1e1-f67f-4659-b105-31e6fc6893d3"
    },
    {
        "author": "白居易",
        "paragraphs": [
            "平旦寅，早起堂前參二親。",
            "處分家中送疎水，莫[教]（交）父母喚頻聲。"
        ],
        "title": "十二時行孝文 一",
        "id": "5ddc407e-feb6-4815-9eeb-71b9729f4b91"
    },
    {
        "author": "白居易",
        "paragraphs": [
            "日出卯，立身之本須行孝。",
            "甘{餄右爲危}盤中莫使空，時時奉上知饑飽。"
        ],
        "title": "十二時行孝文 二",
        "id": "adef0210-ea0a-4877-b18c-7c76e3f20a03"
    },
    {
        "author": "白居易",
        "paragraphs": [
            "食時辰，居家治務最須懃。",
            "無事等閑莫外宿，歸來勞費父嫌憎。"
        ],
        "title": "十二時行孝文 三",
        "id": "b835f60f-4d4d-4c10-b467-fc9bbf213d82"
    },
    {
        "author": "白居易",
        "paragraphs": [
            "隅中巳，終孝之心不合二。",
            "竭力懃酬乳哺恩，自得名高上史記。",
            "。"
        ],
        "title": "十二時行孝文 四",
        "id": "a0ac99f8-35ce-4c3a-a4fe-7c194afac9e3"
    },
    {
        "author": "白居易",
        "paragraphs": [
            "正南午，侍奉尊親莫辭[訴]（訢）。",
            "迴乾就濕長成人，如今去（疑爲「未」字）合論辛苦。"
        ],
        "title": "十二時行孝文 五",
        "id": "3353d090-1eba-4b6f-a4af-c66192a4b963"
    },
    {
        "author": "白居易",
        "paragraphs": [
            "日昳未，在家行孝兼行義。",
            "莫取妻言兄弟疏，却[教]（交）父母流雙淚。"
        ],
        "title": "十二時行孝文 六",
        "id": "21357813-0982-40a2-a2e6-a4790cfc1dd8"
    },
    {
        "author": "白居易",
        "paragraphs": [
            "晡時申，父母堂前莫動塵。",
            "縱月些些不稱意，向前小語善諮聞。"
        ],
        "title": "十二時行孝文 七",
        "id": "8634fa4b-9676-46d2-a166-a46011d1a7db"
    },
    {
        "author": "白居易",
        "paragraphs": [
            "日入酉，但願父母得長[壽]（受）。",
            "身如松栢色堅政，莫學愚人多飲酒。"
        ],
        "title": "十二時行孝文 八",
        "id": "c7816d93-9d4f-4c14-8757-fd0fb53a10d4"
    },
    {
        "author": "白居易",
        "paragraphs": [
            "黃昏戌，下簾拂牀早交畢。",
            "安置父母臥高堂，睡定然乃抽身出。"
        ],
        "title": "十二時行孝文 九",
        "id": "2ccf359f-f8f0-4edf-a1fc-c245776601ba"
    },
    {
        "author": "白居易",
        "paragraphs": [
            "人定亥，父母年高須[保]（報）愛。",
            "但能行孝向尊親，總得揚名於後世。"
        ],
        "title": "十二時行孝文 十",
        "id": "412f7ac1-d348-4a18-b686-1f004c564d71"
    },
    {
        "author": "白居易",
        "paragraphs": [
            "夜半子，孝養父母存終始。",
            "百年恩愛暫時間，莫學愚人不歡喜。"
        ],
        "title": "十二時行孝文 十一",
        "id": "4af82098-a3dd-4302-a62b-c506ed502e1d"
    },
    {
        "author": "白居易",
        "paragraphs": [
            "鷄鳴丑，高樓大宅得安久。",
            "常勸父母發慈心，孝得題名終不朽。",
            "（見伯三八二一卷。",
            "原題作「白侍郎作《十二時行孝文》」）。"
        ],
        "title": "十二時行孝文 十二",
        "id": "aa6055df-6f79-4497-9efa-a410f1158bc0"
    },
    {
        "author": "白居易",
        "paragraphs": [
            "文殊菩薩，出化清涼，神通力以（一作「應」）現他方。",
            "真（一作「身」）座金毛師子，微放珠光。",
            "衆生仰持寶蓋，絕名香。",
            "我今發願，虔誠歸命，不求富貴，不戀榮華。",
            "願當來世，生（一作無「世」、「生」二字，下同）淨土，法王家。",
            "願當來世，生淨土，法王家。",
            "（見日本長惠編《魚山詩鈔》，注「一作」者，爲《聲明古調》本之異文。",
            "）。"
        ],
        "title": "行香子（清涼山文殊讚）",
        "id": "ffa3b5fe-ae50-45d9-90d6-cdfff9a52225"
    },
    {
        "author": "白居易",
        "paragraphs": [
            "形羸骨瘦久修行，一納麻衣稱道情。",
            "曾結草庵倚碧樹，天涯知有鳥窠名。",
            "（見《祖堂集》卷三）。"
        ],
        "title": "鳥窠和尚贊",
        "id": "c319582f-9bb1-479a-a0e4-772b5ea8eb1e"
    },
    {
        "author": "白居易",
        "paragraphs": [
            "空門有路不知處，頭白齒黃猶念經。",
            "何年飲著聲聞酒，迄至如今醉未醒。",
            "（同前）（按：《全唐詩》卷四五八《戲禮經老僧》與此詩後二句同，前二句全異，未審爲一詩抑爲二詩。",
            "）。"
        ],
        "title": "贈鳥窠和尚詩（題擬）",
        "id": "cdf4d99f-fc45-45df-8595-3d7798719749"
    },
    {
        "author": "白居易",
        "paragraphs": [
            "月射冷光新殿宇，風敲清韻古杉松。",
            "問師寶額因何立，笑指橫溪有臥龍。",
            "（見《南嶽總勝集》卷中）。"
        ],
        "tags": [
            "衡山"
        ],
        "title": "南嶽橫龍寺（題擬）",
        "id": "65bdbaab-4ac0-43ee-983f-ec89a93a6ee9"
    },
    {
        "author": "白居易",
        "paragraphs": [
            "水洗塵埃道味甞，甘於於名利相相忘。",
            "心懷天洞丹霞客，各誦三清紫府章。",
            "早裏採蓮歌達旦，一輪明月桂飄香。",
            "日高公子還相覓，見得山中好酒漿。",
            "（見宋桑世昌《回文類聚》卷二引）（按：《回文類聚》收此詩作環行排列，各句首字皆略去。",
            "附《讀法》云：「每句取第一字下半爲起字，從右轉，首句用漿字之下半水字讀起，如『水洗塵埃道味甞，甘於名利兩相忘』是也。",
            "」）。"
        ],
        "title": "遊紫霄宮七言八句（藏頭拆字詩）",
        "id": "0834a91c-23f8-4085-af70-95613f4dfb46"
    },
    {
        "author": "白居易",
        "paragraphs": [
            "亭亭獨步□枝花，紅臉青娥不是誇。",
            "作將喜貌爲愁貌，未慣離家往婿家。"
        ],
        "title": "讚崔氏夫人（幷序○題擬） 一",
        "id": "fe624da0-0812-4a55-a568-241a6563cc42"
    },
    {
        "author": "白居易",
        "paragraphs": [
            "拜別高堂日欲斜，紅巾拭淚貴新花。",
            "徒來生處却爲客，今日隨夫始是家。",
            "（見《敦煌掇瑣》二○錄伯二六三三卷。",
            "原附《崔氏夫人要女文一本》後，題作「白侍郎讚」。",
            "）。"
        ],
        "title": "讚崔氏夫人（幷序○題擬） 二",
        "id": "896ed6be-1ef0-462c-aee0-8409aa87a0c6"
    },
    {
        "author": "白居易",
        "paragraphs": [
            "采石江邊李白墳，遶田無限草連雲。",
            "可憐荒壠泉骨，曾有驚天動地文。",
            "但是詩人多薄命，就中淪落不過君。",
            "渚蘋溪草猶堪薦，大雅遺風不可聞。",
            "（見《采石志》，轉錄自《李白在安徽》）（按：《全唐詩》卷四四○收本詩，缺末二句，今重錄。",
            "今人或謂末二句係人僞託。",
            "）。"
        ],
        "title": "采石墓",
        "id": "b1adce9a-1ddd-416e-8c95-bc893dc94c73"
    },
    {
        "author": "白居易",
        "paragraphs": [
            "昨夜有風雨，雲奔天地合。",
            "龍吟古石樓，虎嘯層巖閣。",
            "幽意未盡懷，更行三五匝。",
            "（《會稽掇英總集》卷七）。"
        ],
        "title": "宿雲門寺",
        "id": "84db7383-dbe0-4951-bd30-57c9cbc0a631"
    },
    {
        "author": "白居易",
        "paragraphs": [
            "一樽聊接故人歡，百歲堪嗟鬢漸殘。",
            "莫見白雲容易愛，照湖澄碧四明寒。",
            "（同前卷十三）。"
        ],
        "title": "會二同年",
        "id": "195544c5-56fc-4628-9570-5f749fb1f68d"
    },
    {
        "author": "白居易",
        "paragraphs": [
            "山爲蓮宮作畫屏，樓臺迤邐插青冥。",
            "雲生座底鋪金地，風起松梢韻寶鈴。",
            "龍噴水聲連擊罄，猿啼月色閑持經。",
            "時人不信非凡境，試入玄關一夜聽。",
            "（同前卷八。",
            "以上三首參鄒志方《唐詩補錄》收入）。"
        ],
        "title": "題法華山天衣寺",
        "id": "c60795c4-636f-413a-a5bd-c48d1f5cd1e5"
    },
    {
        "author": "白居易",
        "paragraphs": [
            "淨名居士眼方丈，玄晏先生釀老春。",
            "手把屈巵未（疑應作「來」）勸我，世間何處覓波旬？",
            "（前二句見《千載佳句》卷上《人事部·閑放》後二句見卷下《宴喜部·酒》）。"
        ],
        "title": "戲酬皇甫十再勸酒",
        "id": "31dec283-f5f2-4267-8ada-1cd63e6c6277"
    },
    {
        "author": "白居易",
        "paragraphs": [
            "敬亭山外人歸遠，峽石溪邊水去斜。",
            "茅屋老妻良釀酒，東籬黃菊任開花。",
            "（前二句見《千載佳句》卷下《別離部·送別》，後二句見《草木部·菊酒》）。"
        ],
        "title": "重陽日（一無「日」字）",
        "id": "9f90026d-dc63-43ca-873b-cd3943ca07df"
    },
    {
        "author": "白居易",
        "paragraphs": [
            "雲環獨𢮿細蜻蜓，雪手輕柔玳瑁箏。",
            "飛鴈一行挑玉柱，十三絃上語嚶嚶。",
            "（同上《宴喜部·箏》）。"
        ],
        "title": "新艷",
        "id": "6d914ec1-9b1f-4269-ad42-0497d22ac1ff"
    },
    {
        "author": "白居易",
        "paragraphs": [
            "林慮雙童長不食，江郎三子夢還家。",
            "安得此身生羽翼，與君來往共烟霞。",
            "（《古今圖書集成·職方典》卷一○一六《衢州府部》、《山川典》卷一三○《江郎山部》）。"
        ],
        "title": "江郎山",
        "id": "0d59da35-b5fc-4559-9c8d-1ad633e69457"
    },
    {
        "author": "白居易",
        "paragraphs": [
            "太微星斗拱瓊宮，聖祖琳宮鎮九垓。",
            "天柱一峰擎日月，洞門千仞鎖雲雷。",
            "玉光白橘相爭秀，金翠佳蓮蕊鬬開。",
            "時訪左慈高隱處，紫清仙鶴認巢來。",
            "（《天柱山志》）（按：《輿地紀勝》收三、四兩句爲南唐李明作，詳本書卷四十四。",
            "）。"
        ],
        "title": "題天柱峰",
        "id": "95594407-1603-4581-a2e7-f0231d513152"
    },
    {
        "author": "白居易",
        "paragraphs": [
            "獡頭𧭉趠人難識，瀎𣳡𥏠{矲右爲面}惱家心。",
            "寫向篋中甚敬重，要來一字一{碈右上爲尤}（當即「碎」字）金。"
        ],
        "title": "讚碎金",
        "id": "cd6d21b0-6808-4f22-a9fd-3af178e6f3c7"
    },
    {
        "author": "白居易",
        "paragraphs": [
            "滿卷玲瓏實碎金，展開無不稱人心。",
            "曉眉歌得白居易，藐䓬盧郎更敢尋。",
            "（二首見敦煌遺書斯六二○四卷，皆署「白侍郎」）。"
        ],
        "title": "寄盧協律",
        "id": "0661a98d-777c-4802-bc70-92031a5fda5a"
    },
    {
        "author": "白居易",
        "paragraphs": [
            "菱歌清唱棹舟迴，樹裏南湖似鑒開。",
            "平障煙浮低落日，出溪路細長新苔。",
            "居民地僻常無事，太守官閑好獨來。",
            "猶憶長安論詩句，至今惆悵獨書臺。",
            "（見《海昌勝蹟志》卷三。",
            "同書引秦瀛語，謂疑出後人附會。",
            "此詩承陶敏先生錄示。",
            "）。"
        ],
        "title": "登西山望硤石湖",
        "id": "9bedaf9e-8f45-4e4e-896b-5e4479d0c5ba"
    },
    {
        "author": "白居易",
        "paragraphs": [
            "往來東道千餘騎，新舊西曹兩侍郎。",
            "（去年兄自工部拜同州，今年弟從常州拜工部。",
            "）家占冬官傳印綬，路逢春日助恩光。",
            "停留五馬經寒食，指點三峰過故鄉。",
            "猶恨乾坑敷水會，差池歸雁不成行。",
            "（見金澤文庫本《白氏文集》卷六五，據朱金城先生《白居易年譜》大和九年譜轉引。",
            "《千載佳句》卷下《宴喜部·宴後》引五、六兩句）。"
        ],
        "title": "和楊同州寒食乾坑會後聞楊工部欲到知予與工部有敷水之期榮喜雖多歡宴且阻辱示長句因而答之",
        "id": "3f6ea742-acc5-42d4-9bd2-f19d9cda529f"
    },
    {
        "author": "白居易",
        "paragraphs": [
            "鸎早乍啼猶冷落，花寒欲發尚遲疑。",
            "（見日本大江維時《千載佳句》卷上《四時部·早春》）。"
        ],
        "title": "早春閑行",
        "id": "d2e07d59-e313-4b0b-bb89-d9e456d1ea53"
    },
    {
        "author": "白居易",
        "paragraphs": [
            "強來便住無禁老，暗去難留不奈春。",
            "（同上《四時部·送春》）。"
        ],
        "title": "對酒當歌",
        "id": "11f83585-42ca-4405-a81d-6f0c664d7b83"
    },
    {
        "author": "白居易",
        "paragraphs": [
            "簟冷乍逞新氣味，扇凉重敍舊恩情。",
            "（同上《四時部·首夏》）。"
        ],
        "title": "早夏閑興",
        "id": "30f4a1a0-4b95-40f1-b0f1-b11d88bfaee5"
    },
    {
        "author": "白居易",
        "paragraphs": [
            "風雲聚散期難定，魚鳥飛沈勢不同。",
            "（同上《人事部·朋友》）。"
        ],
        "title": "辱牛僕射一札寄詩篇遇物寄懷情",
        "id": "9ff70134-af91-4c85-8a67-2510a31c4f61"
    },
    {
        "author": "白居易",
        "paragraphs": [
            "憂悲欲作煎心火，榮利先爲翳眼塵。",
            "（同上《人事部·感興》）（按：嚴紹盪以上列二首同列後題下，視爲同作三首中之二首，可參考。",
            "今仍分列。",
            "）。"
        ],
        "title": "辱牛僕射相公一札兼寄三篇寄懷雅意多興味亦以三長句各各繼來意次而和之",
        "id": "b7ef4be7-2295-4148-97f7-8045e674aa04"
    },
    {
        "author": "白居易",
        "paragraphs": [
            "蘭膏新沐雲鬢滑，寶釵斜墜青絲髮。"
        ],
        "title": "任氏行 一",
        "id": "d25638a3-044d-4f0f-982d-edb2ff76a57f"
    },
    {
        "author": "白居易",
        "paragraphs": [
            "蟬鬢尚隨雲勢動，素衣猶帶月光來。",
            "（均見《錦綉萬花谷》卷十七）（按：以上兩聯，《全唐詩續補遺》收作無名氏詩。",
            "）。"
        ],
        "title": "任氏行 二",
        "id": "e6715c53-569f-47ae-8e22-249c3f2ee69a"
    },
    {
        "author": "白居易",
        "paragraphs": [
            "燕脂漠漠桃花淺，青黛微微柳葉新。",
            "（《千載佳句》卷上《人事部·美女》）。"
        ],
        "title": "任氏行 三",
        "id": "50a84606-1209-47a3-80a5-a71f2e9f97f9"
    },
    {
        "author": "白居易",
        "paragraphs": [
            "玉爪蒼鷹雲際滅，素牙黃犬草頭飛。",
            "（同書卷下《遊牧部·遊獵》）。"
        ],
        "title": "任氏行 四",
        "id": "f3a52c6e-683a-41be-bcec-749cfc4cd5a8"
    },
    {
        "author": "白居易",
        "paragraphs": [
            "煙攢錦帳凝還散，風卷羅帷掩更開。",
            "（同書卷上《人事部·艷情》）。"
        ],
        "title": "閨情",
        "id": "52fa5681-b82c-4782-bf0f-666c85532fe6"
    },
    {
        "author": "白居易",
        "paragraphs": [
            "晚函（一作「涵」）秋霧誰相似，如玉佳人帶酒容。",
            "（同書卷下《草木部·木芙蓉》）。"
        ],
        "title": "木芙蓉",
        "id": "5d3bf65d-c950-4cda-a653-802734cb2709"
    },
    {
        "author": "白居易",
        "paragraphs": [
            "松風碎助潮聲急，竹露零添澗水流。",
            "（同上《草木部·松竹》）。"
        ],
        "title": "杭州景致",
        "id": "b03dda0a-84e8-4bfe-b105-92587153f250"
    },
    {
        "author": "白居易",
        "paragraphs": [
            "晚隨酒客花間散，夜與琴僧月下期。",
            "（同上《宴喜部·琴酒》）。"
        ],
        "title": "春興",
        "id": "7f0c0eb2-2e30-4c70-877f-bc3f0fb95c1f"
    },
    {
        "author": "白居易",
        "paragraphs": [
            "唯欠與君同制令（一作「命」），一時封作醉鄉侯。",
            "（同上《宴喜部·醉》）。"
        ],
        "title": "同夢得醉後戲贈",
        "id": "81d0f6d0-8d4a-4ca6-9246-151ace486b6c"
    },
    {
        "author": "白居易",
        "paragraphs": [
            "今日望鄉迷處所，猿聲暮雨一時來。",
            "（同上《別離部·旅情》。",
            "原注：「一作劉禹錫《元日登高》」）。"
        ],
        "title": "題新澗亭",
        "id": "cad7e4de-0699-4df0-a955-ff817241c7e9"
    },
    {
        "author": "白居易",
        "paragraphs": [
            "御風煙眇（一作「渺」）多無伴，入鳥差池不亂羣。",
            "（同上《隱逸部·隱士》）（按：以上所據《千載佳句》，係據日本東京大學藏森鷗外所贈抄本。",
            "此本係由王水照教授影印攜歸。",
            "此本有校錄異文。",
            "《文史》二十三輯刊嚴紹盪同志《日本〈千載佳句〉白居易詩佚句輯稿》，係據金子彥二郎校本，今亦據以參校。",
            "）。"
        ],
        "title": "贈隱士",
        "id": "e394dd6a-226f-4b74-9260-392f38793604"
    },
    {
        "author": "白居易",
        "paragraphs": [
            "憶得少年長乞巧，竹竿頭上願絲多。",
            "（見《日本古典文學大系》七三冊藤原公任《和漢朗詠集》卷上《七夕》）（〖1〗川口久雄校注云：「《佳句·七夕》題作『《七夕》，白』。",
            "《全唐詩》、《文集》、《全唐詩逸》均未見。",
            "當爲在中國已散逸而在我國流傳下來的白詩斷句。",
            "」）。"
        ],
        "title": "七夕",
        "id": "5ae7f09f-2f3e-4004-aeae-f8f82ccf76ba"
    },
    {
        "author": "白居易",
        "paragraphs": [
            "鳳池後面新秋月，龍闕前頭薄暮山。",
            "（見前書卷下《禁中》）（〖1〗川口久雄校注云：「《佳句·早秋》及《禁中》作『白《聞裴李二舍人拜綸閣》』。",
            "私注作『《題東北舊院小亭》，白』。",
            "《文集》及《全唐詩》均未見。",
            "《江談》四作《同裴李文拜綸閣》。",
            "」）。"
        ],
        "title": "聞裴李二舍人拜綸閣",
        "id": "930c673e-1ac3-4d69-9d35-1098fb8c874d"
    },
    {
        "author": "白居易",
        "paragraphs": [
            "莫怪紅巾遮面笑，春風吹綻牡丹花。",
            "（見前書卷下《妓女》）（〖1〗川口久雄校注云：「私注作『《別後寄美人》，白』。",
            "《佳句·美女》作『白《春詞》』。",
            "《文集》、《全唐詩》均未見。",
            "」）。"
        ],
        "title": "別後寄美人",
        "id": "a60d3bd8-27ca-4a1a-83b4-413d3c8c8caf"
    },
    {
        "author": "白居易",
        "paragraphs": [
            "空夜窗閑螢度後，深更軒白月明初。",
            "（同前書卷上《夏夜》）（〖1〗川口久雄校注：「私注以下諸本作『《夜陰歸房》，紀納言』。",
            "」）。"
        ],
        "title": "句 一",
        "id": "7065a329-2ea3-4606-ad20-75cf343b2b30"
    },
    {
        "author": "白居易",
        "paragraphs": [
            "碧浪金波三五初，秋風計會似空虛。",
            "（同前書卷上《十五夜》）（〖1〗川口久雄校注云：「私注作『《月影滿秋池詩》發句，菅淳茂』。",
            "《文粹》八作『《八月十五夜侍亭子院同賦月影滿秋池應太上法皇製》，菅淳茂』。",
            "……底本注作者『白』，似誤。",
            "」）。"
        ],
        "title": "句 二",
        "id": "f96cd2de-0665-4856-a7ad-71e9e801e153"
    },
    {
        "author": "白居易",
        "paragraphs": [
            "嫌褰錦帳長薰麝，惡卷珠簾晚著釵。",
            "（見前書卷下《妓女》）（〖1〗川口久雄校注：「私注作『《佳人難出》，田達音』。",
            "集注作『《古題》，作者不知。",
            "或云菅三品作』。",
            "底本『白』字疑誤。",
            "」按：以上三聯疑皆非白居易作。",
            "因其出處甚早，仍附存之。",
            "）。"
        ],
        "title": "句 三",
        "id": "466aad8f-10d8-41f6-bdbf-83cd5a6f4bb1"
    },
    {
        "author": "白居易",
        "paragraphs": [
            "櫻桃樊素口，楊柳小蠻腰。",
            "（《雲溪友議》、《本事詩》）。"
        ],
        "title": "句 四",
        "id": "768049ae-c89d-481e-a9bb-8d5ee157197a"
    },
    {
        "author": "白居易",
        "paragraphs": [
            "堂堂不語望夫君，四畔無家石作鄰。",
            "蟬鬢一梳千歲髻，蛾眉長掃萬年春。",
            "雪爲輕粉憑風拂，霞作胭脂使日勻。",
            "莫道面前無寶鑑，月來山下照夫人。",
            "（《咸淳臨安志》卷二六。",
            "以下皆轉錄自朱金城先生《白居易集箋校》）。"
        ],
        "title": "新婦石",
        "id": "340af1e8-335d-41fc-ac55-bf06b8c99dd6"
    },
    {
        "author": "白居易",
        "paragraphs": [
            "千古仙居物象饒，道成丹熟晝昇霄。",
            "巖前寶磬轉松韻，洞口靈池應海潮。",
            "崖折百花遲日晚，鶴歸清夜唳聲遙。",
            "登臨漸到希夷境，手拂行雲度石橋。",
            "（同前卷二七）。"
        ],
        "title": "西巖山",
        "id": "929486e4-3b7d-4ca6-bee7-4323547118a6"
    },
    {
        "author": "白居易",
        "paragraphs": [
            "慵遊懶出門多掩，縱暫逢迎不下堂。",
            "不是向人情漸薄，病宜閑靜老宜藏。",
            "（金澤文庫本《白氏文集》卷六八）。"
        ],
        "title": "懶出",
        "id": "462bd017-80bc-49b1-aae8-384f0fa42ada"
    },
    {
        "author": "白居易",
        "paragraphs": [
            "何堪朔塞胡關曲，又是秋天雨夜聞。",
            "青塚葬時沙莽莽，烏孫愁處雪紛紛。",
            "知君怕病推辭酒，故遣琵琶勸諫君。",
            "（《白氏文集管見抄》）。"
        ],
        "title": "聽琵琶勸殷協律酒",
        "id": "ce808ae4-1b36-469b-8171-bd8701c96458"
    },
    {
        "author": "白居易",
        "paragraphs": [
            "悔別故山遠，愁行歸路遲。",
            "雲峯雜滿眼，不當隱淪時。",
            "（同前。",
            "以上四詩皆轉錄自日本花房英樹《白氏文集批判研究》）。"
        ],
        "title": "歙州山行懷故山",
        "id": "e9f60575-6d9e-4c2f-b0a4-13f2ca58d718"
    },
    {
        "author": "白居易",
        "paragraphs": [
            "百尋竿上擲身難。",
            "（《後山詩注》卷六《送杜擇之》注引）。"
        ],
        "title": "贈牛思黯",
        "id": "d73729fb-bd80-41f1-a302-e1f45734e4be"
    },
    {
        "author": "白居易",
        "paragraphs": [
            "慈恩塔下題名處，十七人中最少年。",
            "（《唐遮言》卷三）。"
        ],
        "title": "句 一",
        "id": "5c763bf9-a1ea-4079-a99b-a5289c90ed56"
    },
    {
        "author": "白居易",
        "paragraphs": [
            "長生不似無生理，休向青山學煉丹。",
            "（《唐詩紀事》卷三八引《詩人主客圖》）。"
        ],
        "title": "句 二",
        "id": "d5651303-6634-4b27-bf68-660b4a59d77b"
    },
    {
        "author": "白居易",
        "paragraphs": [
            "白髮鑷不盡，根在愁腸中。",
            "（同前）。"
        ],
        "title": "句 三",
        "id": "a456fd36-4957-4fce-b771-18a8cd1de3ca"
    },
    {
        "author": "白居易",
        "paragraphs": [
            "生爲漢宮妃，死作胡地鬼。",
            "（《集注分類東坡詩》卷四《昭君村》注引）。"
        ],
        "title": "句 四",
        "id": "bd198983-03c9-4b5c-a67f-122ceb3e9eb4"
    },
    {
        "author": "白居易",
        "paragraphs": [
            "漢庭重少公何在？（《後山詩注》卷一《次韻答邢居實二首》引）。"
        ],
        "title": "句 五",
        "id": "89f11699-04fb-41df-bb93-2ef100337a6c"
    },
    {
        "author": "白居易",
        "paragraphs": [
            "百年青天過鳥翼。",
            "（《山谷詩注》卷九《乞桃花二首》注引）。"
        ],
        "title": "句 六",
        "id": "a6ee28d3-637e-44ff-8e39-1444eee5e29e"
    },
    {
        "author": "白居易",
        "paragraphs": [
            "園林亦要聞閑置。",
            "（《山谷詩注》卷十四《萬州太守高仲本約遊岑公洞而夜雨連明戲作二首》注引）。"
        ],
        "title": "句 七",
        "id": "87fd5566-9009-47ac-885b-7b48dd6faeec"
    },
    {
        "author": "李紳",
        "paragraphs": [
            "野客閑來日，山房落葉中。",
            "微寒生夜半，積雨向秋終。",
            "證道方離法，安禪不住空。",
            "□迷將覺路，語默在西東。",
            "（影印本《詩淵》第五冊第三七三六頁）。"
        ],
        "title": "暮宿清凉院",
        "id": "577144df-4f3f-462c-9af1-f0799f492960"
    },
    {
        "author": "李紳",
        "paragraphs": [
            "菊花開日有人逢，知過衡陽迴雁峰。",
            "江樹送秋黃葉少，海天迎遠碧雲重。",
            "音書斷達聽蠻鵲，風水多虞祝媼龍。",
            "想見病身渾不識，自磨青鏡照衰容。",
            "（李紳《追昔遊詩》卷一《逾嶺嶠止荒陬抵高要》詩「雁飛難渡漳江東」句下自注引。",
            "）（按：自注云：「余在南中日，知家累以其年九月九日發衡州，因寄云〖略〗。",
            "」爲後來追述語氣。",
            "今據以擬題。",
            "宣統《高要縣志》擬題爲《移家來端州先寄以詩》，與原注不甚契合。",
            "）。"
        ],
        "title": "在端州知家累以九月九日發衡州因寄（題擬）",
        "id": "667e68ce-40d7-4aba-8326-7684f5dca116"
    },
    {
        "author": "李紳",
        "paragraphs": [
            "越地靈蹤多少處，伽藍難尚此樓臺。",
            "有時風掣浪聲到，半夜月排山勢來。",
            "極目煙嵐迷遠近，百般花木離塵埃。",
            "可憐光景吟不盡，知我登臨更幾回。",
            "（宋孔延之編《會稽掇英總集》卷八）。"
        ],
        "title": "再遊應天寺聖母閣",
        "id": "5f391169-0d42-4e9a-ac78-8dd3ea39c040"
    },
    {
        "author": "李紳",
        "paragraphs": [
            "獨出諸峰表，周圍百丈圓。",
            "千尋雄鎮地，萬仞上擎天。",
            "湖浪動星際，蓮花生日邊。",
            "終當駕雲鶴，絕頂會羣仙。",
            "（光緒《縉雲縣志》卷八）。"
        ],
        "title": "仙都即事",
        "id": "ec94a165-bd42-4bab-aef5-24b91b34bd7b"
    },
    {
        "author": "李紳",
        "paragraphs": [
            "清溪道士紫微仙，暗誦真經北斗前。",
            "壇上獨窺華頂月，霧中潛到羽人天。",
            "飛流夜落銀河水，喬木朝含絳闕煙。",
            "會了浮名休世事，伴君閑種五芝田。",
            "（按：宋林表民《天台前集別編》于楊衡《登紫霄峰贈黃仙師》詩下注：「即李紳所題北峰黃道士也。",
            "」楊詩收入《全唐詩》卷四六五。",
            "）。"
        ],
        "title": "題北峰黃道士草堂",
        "id": "6cc85089-c5c2-47c5-a3b1-ab17790a7ad4"
    },
    {
        "author": "李紳",
        "paragraphs": [
            "擁褐梵香四道師，靈山香侶自肩隨。",
            "前期鴈塔應同化，今日龍宮又再期。",
            "炎月護生依寶地，夜燈觀性息禪枝。",
            "東方幾度留車馬，談盡空門習氏知。",
            "（以上二首見宋林師蒧《天台前集》卷中）。"
        ],
        "title": "題龍宮寺淨院四上人",
        "id": "011c65fd-8443-4e65-bf0c-ac4da29ae7dc"
    },
    {
        "author": "李紳",
        "paragraphs": [
            "鸕鷀山頭片雲晴，揚州城裏見潮生。",
            "（見宋胡仔《苕溪漁隱叢話前集》卷二四《蔡寬夫詩話》引、《嘉定鎮江志》卷二二）（按：《全唐詩》卷一三三李頎《送劉昱》云：「鸕鷀山頭微雨晴，揚州城裏暮潮生。",
            "」與此二句極相似，未詳係蔡氏誤記，抑爲李紳用李頎之成句。",
            "）。"
        ],
        "title": "與李頻詩",
        "id": "75383dd4-64f9-42eb-a8e6-63719f4fabc2"
    },
    {
        "author": "李紳",
        "paragraphs": [
            "魚驚翠羽金鱗躍，蓮脫紅衣紫菂擢。",
            "（見宋高似孫《剡錄》卷十引）。"
        ],
        "title": "句",
        "id": "78f38cef-726e-4a92-a562-a585444cf7ad"
    },
    {
        "author": "李紳",
        "paragraphs": [
            "靈根盤錯呈天瑞，寶葉蟬聯表地仙。",
            "（見宋陳景沂《全芳備祖後集》卷十一《卉部·芳草》、無名氏《翰苑新書後集》卷十三）。"
        ],
        "title": "芝草（題擬）",
        "id": "76062958-c3d0-48c1-83cf-acce416d0d17"
    },
    {
        "author": "繆島雲",
        "paragraphs": [
            "萬疊峰巒入太清，麻姑從此會方平。",
            "一從燕罷歸何處，寶殿瑤臺空月明。",
            "（見宋趙與虤《娛書堂詩話》卷下）（〖1〗《娛書堂詩話》：「先作『自從』，後於同輩舉似，同輩云：『詩固清矣，自字未穩，當作一字。",
            "』雲服其言。",
            "暨再入山，已爲人改作『一從』矣。",
            "亦可謂一字師。",
            "」）。"
        ],
        "title": "過盱江麻姑山題絕句",
        "id": "d1aab49a-f282-448b-9a60-4b3a2312c2a3"
    },
    {
        "author": "無可",
        "paragraphs": [
            "禁掖人知連狀薦，國庠官滿一家貧。",
            "清儀都道蓬瀛客，直氣堪爲諫諍臣。",
            "（見宋謝維新《古今合璧事類備要後集》卷四十、宋潘自牧《記纂淵海》卷三二）。"
        ],
        "title": "贈敬睦助教",
        "id": "bccfc655-d389-4e02-90a2-0dcb08e4ac84"
    },
    {
        "author": "無可",
        "paragraphs": [
            "常持皎潔性，終恰艷陽年。",
            "（見《吟窗雜錄》卷三六《續句圖》）。"
        ],
        "title": "江寧詠雪",
        "id": "9663cec3-ace1-4799-bb53-8f7472a5615e"
    },
    {
        "author": "喻鳧",
        "paragraphs": [
            "煮雪問茶味，當風看鴈門。",
            "（宋高似孫《緯略》卷七）。"
        ],
        "title": "句",
        "id": "ba24b997-4136-4c8b-a0e3-1de6173cc66f"
    },
    {
        "author": "喻鳧",
        "paragraphs": [
            "雙扉檜下開，寄宿石莓苔。",
            "{牆左爲阝}北香風動，城寒散雪來。",
            "收棋想雲夢，罷茗議天台。",
            "同憶前年臘，師初白閣回。",
            "（見《四庫珍本初集》本宋李庚《天台前集》卷七）（按：《全唐詩》卷六四九收此詩爲方干作，文字略異。",
            "今考方干年輩晚於無可，喻鳧則與無可年次相當。",
            "據詩意，似以喻作爲近是。",
            "）。"
        ],
        "title": "春寒夜宿先天寺無可上人房",
        "id": "a5d3e416-2011-4a59-9b70-64af205e239b"
    },
    {
        "author": "薛瑩",
        "paragraphs": [
            "花留身住越，月遞夢還秦。",
            "（見《海錄碎事》卷十）（按：《全唐詩》卷五四二收此二句，缺題，今重錄。",
            "）。"
        ],
        "title": "海上",
        "id": "923ae8ca-1137-4faa-80cb-dc297a99f7d8"
    },
    {
        "author": "章孝標",
        "paragraphs": [
            "孝女魂兮何所之？故園遺廟兩堪悲。",
            "嶺頭霞散漫涂臉，江口月沈難畫眉。",
            "恨跡未消雲黯黯，愁痕長在浪漪漪。",
            "人間榮謝不迴首，千載波濤喪色絲。",
            "（嘉慶《曹江孝女廟志》卷八《題詠》。",
            "此則承陶敏先生告知。",
            "）。"
        ],
        "title": "曹娥廟",
        "id": "ea20b8bf-d2fb-404f-9224-be703d777854"
    },
    {
        "author": "章孝標",
        "paragraphs": [
            "三十仙人誰得聽，含元殿角管絃聲。",
            "（見《日本古典文學大系》七三冊日人藤原公任一○一八年頃纂《倭漢朗詠集》卷下《禁中》）（按：題據川口久雄校注引家藏私注本補。",
            "）。"
        ],
        "title": "及第日報破東平",
        "id": "290f7917-bb21-4fae-bce4-b845951bbf84"
    },
    {
        "author": "章孝標",
        "paragraphs": [
            "枕上用心天未曙，北風吹出禁中鐘。",
            "（《千載佳句》卷上《時節部·閑夜》）。"
        ],
        "title": "秋夜旅情詩",
        "id": "bfcb053d-1ed4-4885-ba14-127e1ec23b46"
    },
    {
        "author": "章孝標",
        "paragraphs": [
            "露寒鍾結乳，風定玉花香。",
            "（《剡錄》卷十）。"
        ],
        "title": "句",
        "id": "51e75435-8d82-43e9-8aec-5d83f22d90cb"
    },
    {
        "author": "王起",
        "paragraphs": [
            "延英面奉入春闈，亦選功夫亦選奇。",
            "在治只求金不耗，用心空學秤無私。",
            "龍門變化人皆望，鶯谷飛鳴自有時。",
            "獨喜向公誰是證？彌天大士與新詩。",
            "（見《唐摭言》卷三、《唐詩紀事》卷七二。",
            "）（按：二書皆云此詩爲起會昌放第二牓後答廣宣賀詩作，《唐詩紀事》又錄劉夢得、元微之二人和詩，二人皆前卒。",
            "會昌當爲長慶之誤，此詩作於長慶三年春，詳卞孝萱《劉禹錫年譜》。",
            "《全唐詩》卷三四六以此詩爲王涯作，王涯未曾知貢舉，上舉二書皆明確載爲王起作。",
            "）。"
        ],
        "title": "答廣宣上人",
        "id": "8f528aad-e789-4595-80d1-27afa100b57a"
    },
    {
        "author": "楊漢公",
        "paragraphs": [
            "桂林雲物畫漫漫，雨裏花開雨裏殘。",
            "惟有今朝好風景，櫻桃含笑柳眉攢。",
            "（見唐莫休符《桂林風土記》、清汪森輯《粤西詩載》卷二二。",
            "）。"
        ],
        "title": "訾州宴遊",
        "id": "257c9c3b-988d-40f0-9696-2b9216774c5d"
    },
    {
        "author": "楊漢公",
        "paragraphs": [
            "人在虛空月在溪。",
            "（見宋談鑰《嘉泰吳輿志》卷十三「明月樓」條引）（按：詩題中「夏」當作「暑」，宋人諱改。",
            "此句下尚有「溪上玉樓樓上月」一句，爲《全唐詩》卷五一六已收之《明月樓》中句，《嘉泰吳興志》同卷亦引之。",
            "另陣元靚《歲時廣記》卷三錄漢公《九月十五日夜絕句》，與《全唐詩》所收之《明月樓》異文全同。",
            "今輯出此句，與《明月樓》關係尚騅確定。",
            "《明月樓》題爲後人代擬，大約不成問題。",
            "）。"
        ],
        "title": "八月十五夜銷樓翫月",
        "id": "85b75e10-7ba7-4b6a-bece-57fc46ff7039"
    },
    {
        "author": "牛僧孺",
        "paragraphs": [
            "請向歸仁砌下看。",
            "（見《白氏長慶集》卷三五《贈思黯》題注引）。"
        ],
        "title": "答樂天見寄履道新小灘詩（題擬）",
        "id": "cb7d6af8-6231-405d-af80-9662b2fe1cd1"
    },
    {
        "author": "牛僧孺",
        "paragraphs": [
            "螢燭多愁對九枝。",
            "（宋蘇頌《蘇魏集》卷十二引《牛僧孺集》）。"
        ],
        "title": "句",
        "id": "fd74d97d-137f-49b6-97ab-f51023e90c83"
    },
    {
        "author": "韋瓘",
        "paragraphs": [
            "作官不了却歸來，還是杜陵一男子。",
            "（見《全唐文》卷六九五韋瓘《浯溪題壁記》引）。"
        ],
        "title": "句",
        "id": "5f0f8d14-e16f-4bd9-a246-276bf25e93b0"
    },
    {
        "author": "李德裕",
        "paragraphs": [
            "東風（一作「青春」）晚兮芳節闌，敷紫華兮蔭碧湍。",
            "美斯鳥（一作「茲禽」）兮類鵷鸞，具體微兮容色丹。",
            "（見《文苑英華》卷一○八、《李文饒別集》卷一。",
            "）。"
        ],
        "title": "畫桐華鳳扇賦附歌",
        "id": "c1b95920-f049-4b6c-b90d-dc06574bbdbf"
    },
    {
        "author": "李德裕",
        "paragraphs": [
            "秋水濶兮秋露濃，盛華落兮歎芙蓉。",
            "菖花紫兮君不識，萍實丹兮君不逢。",
            "想佳人兮密靜處，顏如玉兮無冶容。",
            "（見《李衛公別集》卷一）。"
        ],
        "title": "白芙蓉賦附歌",
        "id": "086153b1-cb85-4b60-9213-985f19b837cb"
    },
    {
        "author": "李德裕",
        "paragraphs": [
            "吳山秀兮煙景媚，因淑女兮感斯瑞。",
            "蓮雖多兮無厥類，蘭徒芳兮何足貴。",
            "人已去兮代不留，獨含情兮託茲地。",
            "（同前）。"
        ],
        "title": "重臺芙蓉賦附歌",
        "id": "5a746c64-4ae0-4f9b-9a8e-ebec4d0243c0"
    },
    {
        "author": "李德裕",
        "paragraphs": [
            "楚山側兮秋（一作「湘」）水源，美斯栢兮託幽根，條總翠兮冬轉茂，實垂昧兮秋始蕃，彼變化兮不測焉，知非張緒之精魂。",
            "（見《文苑英華》卷一四五）。"
        ],
        "title": "柳栢賦附謠",
        "id": "59bccc68-712c-4341-aa0d-d50bd0965a54"
    },
    {
        "author": "李德裕",
        "paragraphs": [
            "□□□□□，□□□□柳。",
            "□□□□□，□□□□久。",
            "□□□□□，□□□□阜。",
            "自有此山川，於今幾太守？",
            "憶昔蔡與謝，茲焉屢迴首。",
            "□□□□□，□□□□口。",
            "□□□□□，□□□□吼。",
            "□□□□□，□□□□後。",
            "□□□□□，□□□□朽。",
            "□□□□□，□□□□有。",
            "近世二千石，畢公宣化厚。",
            "丞相量納川，平陽氣衝斗。",
            "三賢若時雨，所至躋仁壽。",
            "凜凜君子風，余將千載友。",
            "（丞相謂陸兖公，尚書謂畢隆擇，平陽謂齊詹事澣，三賢皆歷此郡。",
            "）□□□□□，□□□□偶。",
            "□□□□□，□□□□綬。",
            "□□□□□，□□□□茍。",
            "□□□□□，□□□□酒。",
            "□□□□□，多景懸窗牖。",
            "□□□□□，□□□□負。",
            "（詳附按）班劍出妓堂。",
            "（郡城東南有謝公妓院堂遺迹。",
            "○見《嘉定鎮江志》卷十二）（按：「自有」二句、「憶昔」二句見《輿地紀勝》卷七《鎮江府》，題作《遊北固》；「自有」二句、「近世」六句見《野客叢書》卷十七、《嘉定鎮江志》卷十四；自注據《嘉定鎮江志》，《野客叢書》所錄稍異，錄如次：「畢構政事爲開元第一，陸丞相象先、平陽齊澣，三賢皆爲此郡。",
            "」疑已經引錄者改寫；「凜凜」二句及詩題見《嘉定鎮江志》卷十四；「多景」句見《墨莊漫錄》卷四；各韻字據《劉賓客外集》卷七《和浙西李大夫晚下北固山喜松徑成陰悵然懷古偶題臨江亭幷浙東元相公所和〖注：依本韻〗》。",
            "全詩據傳璇琮先生《李德裕年譜》寶曆元年譜考證處理。",
            "《全唐詩》卷四七五據《野客叢書》錄八句及注。",
            "）。"
        ],
        "title": "晚下北固山喜松行徑成陰悵然懷古偶題臨江亭",
        "id": "8f21c68f-129c-4e50-95d4-ae8da40668af"
    },
    {
        "author": "李德裕",
        "paragraphs": [
            "宛轉雙翹釵舉，飄飄翠雲輕楚楚。",
            "映燭看花未敢前，低鬟向人嬌不語。",
            "（見《錦繡萬花谷前集》卷十七《美人》）。"
        ],
        "title": "闕題",
        "id": "85c9d56d-6a82-4729-925d-a0b3d93d8ad3"
    },
    {
        "author": "李德裕",
        "paragraphs": [
            "南山寂歷風飈發，半夜青崖吐明月。"
        ],
        "title": "遊北固 一",
        "id": "320c7126-2f5f-4eb5-a363-9558005e2612"
    },
    {
        "author": "李德裕",
        "paragraphs": [
            "地接三茅嶺，江迎子胥濤。",
            "（《至順鎮江志》作「川迎伍子濤」）。"
        ],
        "title": "遊北固 二",
        "id": "2db74de9-8c1b-40fc-ae3c-dcc3fc164302"
    },
    {
        "author": "李德裕",
        "paragraphs": [
            "水國逾千里，風帆過萬艘。",
            "（見《輿地紀勝》卷七《鎮江府》。",
            "「地接」二句又見《至順鎮江志》卷七。",
            "）。"
        ],
        "title": "遊北固 三",
        "id": "c19607c8-ff47-4fc0-bccd-3c42fa46eaf2"
    },
    {
        "author": "李德裕",
        "paragraphs": [
            "輕煙冒爐峰，飛流灑星灣。",
            "（見《輿地紀勝》卷二五《南康軍》、《記纂淵海》卷十。",
            "）。"
        ],
        "tags": [
            "庐山"
        ],
        "title": "廬山",
        "id": "3ed8fb8b-d590-41c0-ad41-7e0e1ee64fd3"
    },
    {
        "author": "李德裕",
        "paragraphs": [
            "削圓方竹杖，漆却斷紋琴。",
            "（《堯山堂外紀》卷三三）。"
        ],
        "title": "贈甘露寺僧道行（題擬）",
        "id": "fe94d77d-24f9-44a1-a1f3-69a26af06da4"
    },
    {
        "author": "李德裕",
        "paragraphs": [
            "遙思宮苑青春夜，坐得宮人畫詔迴。",
            "（見《海錄碎事》卷十一）。"
        ],
        "title": "句",
        "id": "ebbd5ec6-4059-474d-b310-e539c3bf122d"
    },
    {
        "author": "陳商",
        "paragraphs": [
            "當時還見鴈南飛。",
            "（見《吟窗雜錄》卷三五王安石《胡笳十八拍集句》。",
            "王詩收入本集時不注出處。",
            "）。"
        ],
        "title": "句",
        "id": "9c915290-f695-4837-af1f-94e6554c32e4"
    },
    {
        "author": "李敬方",
        "paragraphs": [
            "天姥三重嶺，危途遶峻溪。",
            "水喧無晝夜，雲暗失東西。",
            "問路音難辨，通樵跡易迷。",
            "依稀日將午，何處一聲鷄？",
            "（見孔延之《會稽掇英總集》卷四）。"
        ],
        "title": "登天姥",
        "id": "313cfdde-cf1e-405b-a770-9d9b4130f3a1"
    },
    {
        "author": "李敬方",
        "paragraphs": [
            "相逢不飲空歸去，洞口桃花也笑人。",
            "（見《苕溪漁隱叢話後集》卷十六引《復齋漫錄》引）。"
        ],
        "title": "句",
        "id": "8cf79da6-29db-4ff1-bc32-d1c3e5169cb7"
    },
    {
        "author": "賈馳",
        "paragraphs": [
            "東風吹曉霜，雪鳥雙雙來。",
            "（見《唐詩紀事》卷六十引張爲《詩人主客圖》）。"
        ],
        "title": "句",
        "id": "1b38719e-d225-4047-af32-d1cff885b762"
    },
    {
        "author": "張文規",
        "paragraphs": [
            "待醉烏程酒，思斟平望羹。",
            "煙雲金斗暗，苔蘚石尊平。",
            "（見宋程大昌《演繁露續集》卷四引《顧渚茶錄》）。"
        ],
        "title": "寄劉環中秀才",
        "id": "903f3899-900a-493e-a2a2-e1752efa33b4"
    },
    {
        "author": "張文規",
        "paragraphs": [
            "食有吳興鮓。",
            "（見《嘉泰吳興志》卷十八）。"
        ],
        "title": "郡齋書情",
        "id": "81756f86-6128-4363-80de-022348cc629d"
    },
    {
        "author": "雍陶",
        "paragraphs": [
            "右相歷兵署，四松皆手栽。",
            "斸時驚鶴去，移處帶雲來。",
            "根倍雙桐植，花分八桂開。",
            "生成造化力，長作棟梁材。",
            "豈羨蘭依省，猶嫌栢占臺。",
            "出樓終百尺，入夢已三台。",
            "幽韻和宮漏，餘香度酒杯。",
            "拂冠枝上雪，染履影中苔。",
            "高位相承地，新詩寡和才。",
            "何由比蘿蔓，攀附在條[枚]（枝）。",
            "（從《全唐詩》卷四八八改。",
            "見《文苑英華》卷三二四）（按：《全唐詩》卷四八八收此詩作陶雍詩，係雍陶之誤，今據中華書局影印本《文苑英華》新編目錄移正。",
            "）。"
        ],
        "title": "和兵部鄭侍郎省中四松詩",
        "id": "04e6004a-5fac-49bd-90ef-ee1e8437b5b0"
    },
    {
        "author": "雍陶",
        "paragraphs": [
            "學山雲頂遍尋遊，煙棹夷猶出簡州。",
            "夜雨借公三日水，秋風送我一蘭舟。"
        ],
        "title": "小桃源詩 一",
        "id": "f0706c97-22e5-4662-88fb-9871fa55e640"
    },
    {
        "author": "雍陶",
        "paragraphs": [
            "二水清渾合，三山錦繡張。",
            "迹況簿書冗，身在水雲鄉。",
            "（見《輿地紀勝》卷一四五《簡州》）。"
        ],
        "title": "小桃源詩 二",
        "id": "a13ef8a0-639e-4c97-ac6a-25d425a68acf"
    },
    {
        "author": "周墀",
        "paragraphs": [
            "空（按：《全唐詩》卷五六三收此詩，缺序，今據《唐摭言》卷三補錄之。",
            "）。"
        ],
        "title": "賀王僕射放榜（幷序）",
        "id": "6b041bf9-6e5a-4001-8345-c0d9ba4425a9"
    },
    {
        "author": "杜牧",
        "paragraphs": [
            "我愛朱處士，三吳居中央。",
            "罷亞百頃稻，西風吹半黃。"
        ],
        "title": "缺題 一",
        "id": "e3d82d35-429f-4282-aab8-438f0c7da171"
    },
    {
        "author": "杜牧",
        "paragraphs": [
            "我昔造其室，羽儀鸞鶴翔。",
            "交橫碧流上，竹映琴書牀。",
            "出俗無近語，堯舜禹武湯。",
            "（見宋朱長文《吳郡圖經續記》卷下）（按：此詩僅存兩段，未全。",
            "）。"
        ],
        "title": "缺題 二",
        "id": "9cb7f927-3038-4dc0-90cb-5a668f5747fa"
    },
    {
        "author": "杜牧",
        "paragraphs": [
            "倚雲軒檻夏疑秋，下視西江一帶流。",
            "鳥簇晴沙殘照墮，風迴極浦片帆收。",
            "驚濤隱隱遙天際，遠樹微微古岸頭。",
            "祇此登攀心便足，何須箇箇到瀛洲。",
            "（見《古今圖書集成·職方典》卷八一○《池州府部·藝文》）。"
        ],
        "title": "貴池亭",
        "id": "9a846f04-bee6-47ac-81af-749ba31af52c"
    },
    {
        "author": "杜牧",
        "paragraphs": [
            "從前聞說真仙景，今日追遊始有因。",
            "滿眼山川流水在，古來靈跡必通神。",
            "（《塵史》卷中）。"
        ],
        "title": "暮春因遊明月峽故留題",
        "id": "8f3beccc-cf8c-4c60-94cc-518373b5d4db"
    },
    {
        "author": "杜牧",
        "paragraphs": [
            "謝家池上安賢寺，面面松窗對水開。",
            "莫道閉門防俗客，愛閒能有幾人來。",
            "（見民國十三年刊徐乃昌纂《南陵懸志》卷四二）。"
        ],
        "title": "安賢寺",
        "id": "4375fa93-dbf3-4cad-87cd-178ba66e2692"
    },
    {
        "author": "杜牧",
        "paragraphs": [
            "山股遙飛泉，泓澄傍巖石。",
            "亂垂寒玉條，碎灑珍珠滴。",
            "澄波涵萬象，明鏡瀉天色。",
            "有時乘月來，賞迹還自適。",
            "（《古今圖書集成·職方典》卷五七四《慶陽府部》）。"
        ],
        "title": "玉泉",
        "id": "3e2287c9-fbfb-4f7c-b7af-f4f8b2843a9a"
    },
    {
        "author": "杜牧",
        "paragraphs": [
            "巉巖太行高，其下有幽谷。",
            "環繞兩峰間，盤向廓山腹。",
            "甘泉注肥疇，茂草映修木。",
            "勢阻絶諠譁，巖深易潛伏。",
            "昔人有李愿，築地一居獨。",
            "白鳥依蘆塘，菰花映茅屋。",
            "心怡適所安，憂大反忘慾。",
            "掉頭不肯應，謂我此樂足。",
            "友人韓昌黎，文章驚世俗。",
            "長言貴生毛，落落燦珠玉。",
            "好事買名石，鐫文寄崖隩。",
            "已經三十年，磨滅僅可讀。",
            "我來不復見，命吏廣追逐。",
            "訪知石氏遇，猶畏長官督。",
            "不愛石上字，秋風一砧覆。",
            "易之以千金，復使置巖麓。",
            "從此生光輝，萬古從瞻矚。",
            "（見《古今圖書集成·山川典》卷四八《太行山部》）。"
        ],
        "title": "遊盤谷",
        "id": "19bad75a-0150-4703-818d-9fd78d19986f"
    },
    {
        "author": "崔□",
        "paragraphs": [
            "煙鴻上漢聲聲遠，逸驥尋雲步步高。",
            "應笑內兄年六十，郡城閑坐養霜毛。",
            "（見《樊川文集·外集》）（按：此詩自宋時起，即收杜牧名下。",
            "胡震亨《唐音戊籤》一〖《統籤》卷五六二〗云：「按牧之卒年五十，此云六十，或非牧詩也。",
            "」其說是。",
            "岑仲勉先生《唐人行第錄》引後二句詩後云：「如謂內兄指被送者而言，則牧既爲杜十三，其內兄〖即妻兄〗斷不能爲杜十三。",
            "如曰詩題『杜十三』錯誤，亦有疑問，因牧卒時年僅五十一，若牧尚未還京，行年更不及五十，詩苟牧自作，斷不至如此荒唐。",
            "故對此詩之較合理解釋，當是送者乃牧內兄之爲郡守者，後人不求甚解，將此詩混入《樊川集》內也。",
            "」今按：《樊川文集》卷四有《寄內兄和州崔員外十二韻》，知作者即此人。",
            "《全唐詩》卷五二四誤收杜牧名下，今爲移正。",
            "又，杜牧《自撰墓志銘》稱妻裴氏，未言另有崔氏妻。",
            "《樊川文集》卷九有其妻兄裴希顏墓志，希顏仕履未至州牧，姑存疑。",
            "）。"
        ],
        "title": "走筆送杜十三歸京",
        "id": "fd618cb7-7326-4eb4-a13d-1ba362f61c65"
    },
    {
        "author": "張祜",
        "paragraphs": [
            "揚子東灣下板橋，密籬迂巷半通橈。",
            "霜鳴郭外深秋月，消到門前半夜潮。",
            "看着竹林成竹筍，別來箕樹長新條。",
            "相逢未語平生意，莫忘傾樽慰寂寥。",
            "（影宋蜀刻本《張承吉文集》卷八）。"
        ],
        "title": "贈李庠郊居",
        "id": "46db69af-f89f-4929-831d-13b04c128f62"
    },
    {
        "author": "張祜",
        "paragraphs": [
            "一到東林寺，春深景致芳。",
            "（見《吟窗雜錄》卷十二沙門文彧《詩格》）。"
        ],
        "title": "春遊東林寺",
        "id": "b23a2a0e-06d8-45f0-8fc5-138a601cdbd4"
    },
    {
        "author": "張祜",
        "paragraphs": [
            "椿兒繞樹春園裏，桂子尋花夜月中。",
            "（見《桂苑叢談》）（按：《全唐詩》卷五一一收二句，缺題，今補出。",
            "）。"
        ],
        "title": "上牢盆使",
        "id": "7eed7645-8699-44a1-868a-89c94767adf6"
    },
    {
        "author": "張祜",
        "paragraphs": [
            "常聞浣紗女，復有弄珠姬。",
            "（見《後村大全集》卷一七七《詩話續集》卷一引李康成《玉臺後集》引）（按：《玉臺後集》收詩迄於天寶末，不當收入張祜詩，後村所錄，未詳因何致誤，今姑存此。",
            "）。"
        ],
        "title": "採蓮（一作「花」）",
        "id": "707e5b14-fcbb-4596-81f3-c1b16fd45941"
    },
    {
        "author": "李珏",
        "paragraphs": [
            "金字空中見，分明列姓名。",
            "三千功若滿，雲鶴自來迎。",
            "要警貪惏息，將萌寵辱驚。",
            "知之如不怠，霄漢是前程。",
            "（《燈下閑談》卷下《升斗得仙》）（按：詩題中之李珏，爲揚子縣之小販，積功成仙，與作者姓名同。",
            "）。"
        ],
        "title": "李珏白日沖天詩",
        "id": "ef602cb6-4ba1-443f-8b7f-18a9e8fb41c8"
    },
    {
        "author": "淮南幕吏",
        "paragraphs": [
            "同姓復同名，金書應夢靈。",
            "彼行功已滿，此德政惟馨。",
            "中國爲元老，遙天是昴星。",
            "將知賢相意，不去爲時寧。",
            "（同前）。"
        ],
        "title": "上李珏相公詩（題擬）",
        "id": "5303a75c-4ce7-4d6f-b72b-d55358ea217e"
    },
    {
        "author": "靈祐",
        "paragraphs": [
            "不是潙山不是牛，一身兩號實難酬。",
            "離却兩頭應須道，如何道德出常流。",
            "（《五燈會元》卷九）。"
        ],
        "title": "偈",
        "id": "8dee081a-83b6-40bf-8e26-9184b6514280"
    },
    {
        "author": "顧非熊",
        "paragraphs": [
            "梁間舊燕新歸，塞外行人信稀。",
            "高樹繁花漠漠，青樓細雨霏霏。",
            "妾伴待勸寒食，隣姑競擣春衣。",
            "唯有妾顏憔悴，良時獨怨芳菲。"
        ],
        "title": "六言玉臺體 一",
        "id": "5f95f8f2-746c-480c-bba3-6e84abdedf59"
    },
    {
        "author": "顧非熊",
        "paragraphs": [
            "未嫁謂如弄玉，嫁了却似淡容。",
            "小姑眠後飡飯，鵶舅鳴時起舂。",
            "對鏡休梳墮馬，照井暫掠盤龍。",
            "那以在家無事，濃粧閑趁遊蜂。"
        ],
        "title": "六言玉臺體 二",
        "id": "32f36e0c-3ec9-453c-95b1-4725c42d4be4"
    },
    {
        "author": "顧非熊",
        "paragraphs": [
            "少婦未離本家，新夫已行遼水。",
            "閨中夢覺一身，枕上淚流雙耳。",
            "歲歲長羨鴛鴦，日日虛憐蟢子。",
            "有女莫嫁將軍，可惜蛾眉愁死。",
            "（影印本《詩淵》第六冊第四一三九頁）。"
        ],
        "title": "六言玉臺體 三",
        "id": "09691823-921f-425a-bff5-2bf9b8e4e3e6"
    },
    {
        "author": "顧非熊",
        "paragraphs": [
            "舟泊有時垂釣，舟行不廢閑吟。",
            "沿山寺寺花樹，枕水家家竹林。",
            "鴛鴦晝飛溪靜，鸜鵒夜轉村深。",
            "忽聞風動蓮葉，起見波間月沉。",
            "（《會稽掇英總集》卷八）（按：《會稽棳英總集》卷六收非熊《宿雲門寺》，《全唐詩》卷五八二作溫庭筠詩，卷五一○作張祜詩，題均作《題造微禪師院》。",
            "《茅山志》卷二八收非熊《贈茅山高拾遺》，《全唐詩》卷五○六作章孝標詩。",
            "孰作尚難確定，姑附識於此。",
            "）。"
        ],
        "title": "入雲門五雲溪上作（六言）",
        "id": "a4ea432b-c263-4a8e-82e8-43d54703d2ef"
    },
    {
        "author": "顧非熊",
        "paragraphs": [
            "綠莖同本兩花蓮，似證分身色相圓。",
            "黃藥鬬香欺瑞麥，檀葩幷秀掩嘉蓮。",
            "奏開祥瑞來天使，折去芳枝到御筵。",
            "想得六宮人盡愛，幾多纖指遞相傳。",
            "（影印本《詩淵》第四冊第二三八○頁）。"
        ],
        "title": "西明寺合歡牡丹",
        "id": "c1f9ff2d-9c32-4690-a479-baeb4889dda1"
    },
    {
        "author": "楊宇",
        "paragraphs": [
            "秦雲蜀浪兩堪愁，爾養晨昏我遠遊。",
            "千里客心難寄夢，兩行鄉淚爲君流。",
            "早驅風雨知龍聖，餓食魚蝦覺虎羞。",
            "袖裏鏌鋣光似水，丈夫不合等閑休。",
            "（《才調集》卷九）（按：《全唐詩》卷五六四誤收此詩於宇兄牢名下，今爲改正重錄。",
            "）。"
        ],
        "title": "贈舍弟",
        "id": "89ebc52a-00c2-4f47-a7fa-c68b7c1396c8"
    },
    {
        "author": "趙嘏",
        "paragraphs": [
            "五雲溪影裏，萬慮淡涼天。",
            "紅葉斜堦日，清風滿寺蟬。",
            "幾多長道路，一餉暫留連。",
            "惜別疎鐘去，看山坐水邊。",
            "（見《會稽掇英總集》卷六）。"
        ],
        "title": "遊雲門",
        "id": "beb1f00e-d3b0-4884-af65-be3f807233c7"
    },
    {
        "author": "趙嘏",
        "paragraphs": [
            "鈎捐煙江風艇在，雨依山酒夜琴橫。",
            "（《千載佳句》卷下《隱逸部·幽居》）。"
        ],
        "title": "贈陳處士",
        "id": "551f725e-1c77-485f-9e93-5a4d10b8aeb6"
    },
    {
        "author": "趙嘏",
        "paragraphs": [
            "望臘早花緣路見，隋巖寒水隔夢聞。",
            "（《千載佳句》卷上《四時部·歲暮》）。"
        ],
        "tags": [
            "庐山"
        ],
        "title": "陪盧侍御訪廬山元處士",
        "id": "68a6c6ff-81bb-444b-a7f4-bf8a119db898"
    },
    {
        "author": "崔涯",
        "paragraphs": [
            "暗遞花香入客衣。",
            "（《江湖小集》卷六紹嵩《江浙紀行集句詩》）。"
        ],
        "title": "句",
        "id": "95f9b082-1cfa-46ed-92fe-04592dd4ecec"
    },
    {
        "author": "希運",
        "paragraphs": [
            "。"
        ],
        "title": "",
        "id": "91c1bb49-faa5-438c-95f2-d41590b4e75f"
    },
    {
        "author": "希運",
        "paragraphs": [
            "心如大海無邊際，口吐紅蓮養病身。",
            "雖有一雙無事手，不曾只揖等閑人。",
            "（《黃蘖斷際禪師宛陵錄》、《天聖廣燈錄》卷八。",
            "）。"
        ],
        "title": "答裴相國休",
        "id": "2db53b19-2db5-42c9-a0fa-8f32ba65faf8"
    },
    {
        "author": "李貽孫",
        "paragraphs": [
            "旌斾憂民至，風雲逐馬（《閩都記》作「雨」）來。",
            "（見《淳熙三山志》卷八、《閩都記》卷十一。",
            "）。"
        ],
        "title": "同觀察使張公仲方大和元年夏禱雨歸至聖泉寺作（題擬）",
        "id": "2dd0b740-d087-4b8a-8123-1771a85c040a"
    },
    {
        "author": "李褒",
        "paragraphs": [
            "。"
        ],
        "title": "",
        "id": "f6616f48-f213-49a4-a934-ea5b6d13b7ea"
    },
    {
        "author": "李褒",
        "paragraphs": [
            "香閣無塵雪後天，石盆如月貯寒泉。",
            "高僧洗足南軒罷，還枕蒲團就日眠。",
            "（見《會稽掇英總集》卷六）。"
        ],
        "title": "宿雲門香閣院",
        "id": "a99db53e-2972-4b9d-ab23-4923f15ebbe8"
    },
    {
        "author": "張固",
        "paragraphs": [
            "山南山北鬱嵯峨，千古聲名保不磨，笑入醉鄉聊偃臥，我臨苔石重摩挲。",
            "（見影印天一閣藏《正德南康府志》卷十）。"
        ],
        "title": "醉石",
        "id": "8b58362e-3f38-422c-8669-d65c7e24521b"
    },
    {
        "author": "張固",
        "paragraphs": [
            "鹿石曉寒雲漠漠，虎溪春淺水潺潺。",
            "（見《輿地紀勝》卷三十《江州》）。"
        ],
        "title": "東林寺",
        "id": "a82772ae-376a-4520-ab32-29db44a8eab0"
    },
    {
        "author": "李商隱",
        "paragraphs": [
            "昨夜春霞迸蘚根，亂披煙籜出柴門。",
            "稚川龍過應迴首，認得青青幾代孫。",
            "（見《全芳備祖後集》卷二三）。"
        ],
        "title": "筍（題擬）",
        "id": "06a26710-dffb-4ba1-88f6-e62bab096562"
    },
    {
        "author": "李商隱",
        "paragraphs": [
            "斜倚綠窗□□□。",
            "（見李壁《王荆文公詩箋注》卷三五《金陵懷古》注引）。"
        ],
        "title": "句",
        "id": "f1195963-da06-4837-99fa-9255c1f70c84"
    },
    {
        "author": "清越",
        "paragraphs": [
            "弟子已折桂，先生猶灌園。",
            "（見王定保《唐摭言》卷四）（〖1〗《摭言》云：「李頻師方干，後頻及第，詩僧清越贈干詩云〖略〗。",
            "」《全唐詩》卷六五三誤將二句收歸方干，題作《寄李頻及第》，今改正。",
            "又：《全唐詩》卷八二九據《禪月集》卷八收貫休《贈方干》一首，其三、四句云：「弟子已得桂，先生猶灌園。",
            "」與清越二句幾全同。",
            "考李頻爲大中八年進士，《全唐文》收清越一文，大中十三年作，時正相合。",
            "疑貫休同清越句入詩以贈方干，或清越爲貫休早年所用之法名，識此俟考詳。",
            "）。"
        ],
        "title": "贈方干",
        "id": "0e717ae8-fa0e-4a19-b356-3d6f53d199ae"
    },
    {
        "author": "宣宗皇帝李忱",
        "paragraphs": [
            "道人西蜀來，自謂八萬歲。",
            "愛此華林幽，穴居聊避世。",
            "真風度萬劫，神仙邈相繼。",
            "靈岫摩天空，鳥道入雲際。",
            "石罅紫苔封，泉泓墨龍憇。",
            "碧桃花未開，白鹿跡已逝。",
            "春風撼山館，急雪舞林底。",
            "滌除衣上塵，刮盡眼中瞖。",
            "何當贈刀圭，豈復便俗吏。",
            "吾不學李寬，盜名職嘲戲。",
            "（見影印文淵閣《四庫全書》本《江西通志》卷一四七、同治十二年刊蕭浚蘭纂《瑞州府志》卷二一。",
            "）。"
        ],
        "title": "浮雲宮",
        "id": "5a5e3db9-d0c9-489a-8a5b-8675e56d6afe"
    },
    {
        "author": "宣宗皇帝李忱",
        "paragraphs": [
            "像季何（一作「誰」）教禍所鍾，釋門光彩喪驪龍。",
            "香階懶踏初生草，抵掌悲（一作「蕙帳愁」）看舊日容。",
            "玉柄永雖（一作「辭」）三教座，金鳴（一作「銘」）長鎮萬年蹤。",
            "知師下界因緣盡，應（一作「却」）上諸天第幾重？",
            "（見宋僧善卿《祖庭事苑》卷二。",
            "注「一作」者爲《海昌勝蹟志》卷一〖承陶敏先生告〗之異文。",
            "）。"
        ],
        "title": "悼鹽官和尚（題擬《祖庭事苑》擬。《海昌勝蹟志》題作《悟空塔》）",
        "id": "b6df4688-9e3f-4a77-828a-cbb12682199f"
    },
    {
        "author": "宣宗皇帝李忱",
        "paragraphs": [
            "今遣股肱親養治，一方獄市獲來蘇。",
            "（《金華子雜編》卷上）（按：《全唐詩》卷四收此詩，前一句完全不同，故重錄。",
            "此承陶先生告知。",
            "）。"
        ],
        "title": "送崔鉉赴淮南",
        "id": "ae059a03-2497-4781-9256-e3428d3c8f6d"
    },
    {
        "author": "宣宗皇帝李忱",
        "paragraphs": [
            "門前山水丹青譜，洞裏乾坤蓬島圖。",
            "（道光《奉新懸志》，轉錄自《文學遺產》一九八七年第二期刊謝先模文。",
            "）。"
        ],
        "title": "題天乙山寺",
        "id": "ecd81dca-be65-41f9-abf1-6c5ea3db7c19"
    },
    {
        "author": "軒轅集",
        "paragraphs": [
            "世上喧喧車馬人，紅顏綠鬢不長春。",
            "藥術相傳萬甲子，學者茫茫尋不真。",
            "尋不真，莫生嗔，蓋爲黃芽不得真。",
            "鉛是鉛，汞是汞，世上之人總錯用。",
            "草黃芽，木黃芽，世上聞說也亂誇。",
            "自古口傳不形紙，燒者徒勞盡破家。",
            "堪分付，遞相傳，固濟元來此道門。",
            "妄傳非人遭殃禍，父子麤疎不合言。",
            "黑服硫黃燒不煙，餌之中壽幾千年。",
            "更加金室乾坤內，脫世浮空得飛仙。",
            "（《大還丹照鑑》）。"
        ],
        "title": "還丹口訣",
        "id": "cfb77f60-0f2e-4db9-98fe-8dabbd58dc79"
    },
    {
        "author": "高元裕",
        "paragraphs": [
            "中丞爲國拔英（《全唐詩》作「賢」）才，寒畯（《全唐詩》作「俊」）欣逢藻鑑開。",
            "九朶蓮花秋浦隔，兩枝丹桂一時開。",
            "（《登科記考》卷二二引《永樂大典》引《秋浦新志》。",
            "此詩承湯華泉同志錄示。",
            "）（按：《全唐詩》卷七九五僅存此詩之前二句。",
            "）。"
        ],
        "title": "簡知舉陳商（題擬）",
        "id": "1caa0ef8-3109-4d98-9d04-6560c0e2127c"
    },
    {
        "author": "南卓",
        "paragraphs": [
            "芙蓉點露一枝開。",
            "（胡偉《宮詞》）。"
        ],
        "title": "句",
        "id": "94c0dbcb-4b72-4e9b-83a8-c9290b9f94c6"
    },
    {
        "author": "項斯",
        "paragraphs": [
            "歇馬亭西酒一巵，半年閒事亦堪悲。",
            "船橫鏡水人眠後，蓼暗松江雁下時。",
            "山晚迥尋蕭寺宿，雪寒誰與戴家期。",
            "夜來忽覺秋風急，應有鱸魚觸釣絲。",
            "（見宋高似孫《剡錄》卷六）。"
        ],
        "title": "寄剡谿友",
        "id": "4e0bb6e0-ad84-43b3-9f53-de838ba7e915"
    },
    {
        "author": "李郢",
        "paragraphs": [
            "飛下數千尺，全然無定形。",
            "霓橫天日射，龍出石雲腥。",
            "壯勢春曾看，寒聲佛共聽。",
            "昔人云此水，洗目最能醒。",
            "（見《宛委別藏》本《分門纂類唐宋時賢千家詩選》卷十五）。"
        ],
        "title": "泉",
        "id": "a9bd24e7-362e-420b-b8fd-3f41ea42dea9"
    },
    {
        "author": "智通",
        "paragraphs": [
            "舉手攀南斗，迴身倚北辰。",
            "出頭天外見（《五燈會元》作「看」），誰是我般人？",
            "（見《景德傳燈錄》卷十、《五燈會元》卷四）。"
        ],
        "title": "臨終偈",
        "id": "b8030205-646a-44da-b018-cc8d100f392f"
    },
    {
        "author": "周碏",
        "paragraphs": [
            "大中天子海恩深，再使迷徒識佛心。",
            "半死白蓮初降[雨]（雲）（從《殷禮在斯堂叢書》本改），欲成荒地又鋪金。",
            "僧開石室經猶在，虎印溪泉跡未沉。",
            "誰謂五湖書劍客，此生重得見東林。"
        ],
        "title": "題東林寺 一",
        "id": "de90c665-e201-4f3f-bea6-17d07877abb8"
    },
    {
        "author": "周碏",
        "paragraphs": [
            "再崇玄法象西天，宏閈新高碧嶂前。",
            "風送片雲招白馬，鶴迎貧女誘金錢。",
            "沙門覓佛曾諳路，苦海悲人易得船。",
            "三教共興談帝道，大中年是太平年。",
            "（見《吉石盦叢書》影宋本陳舜俞《廬山記》卷四，原署：「布衣周碏」。",
            "）。"
        ],
        "tags": [
            "庐山"
        ],
        "title": "題東林寺 二",
        "id": "27817210-5ed8-42a1-b39f-270ff6076142"
    },
    {
        "author": "韓琮",
        "paragraphs": [
            "巢山終古灑清風，四海輕於脫[屣]（徙）中。",
            "留此一泓來者見，蝸牛角上少爭雄。"
        ],
        "title": "巢父井三絕 一",
        "id": "0d1b17d3-6eef-4cf9-a6e9-f5e0d828cb1d"
    },
    {
        "author": "韓琮",
        "paragraphs": [
            "深沉千尺湛寒泉，來往無私施不偏，愧我扶衰酌靈液，誰知真煖發丹田。"
        ],
        "title": "巢父井三絕 二",
        "id": "b810efc6-a44a-4d91-b2c0-2f8dacdec15c"
    },
    {
        "author": "韓琮",
        "paragraphs": [
            "高名已與白日連，遺迹猶聞故老傳。",
            "吊古每來荒廟下，落花流水總依然。",
            "（見影印天一閣藏《正德汝州志》卷七）（按：詩下原署：「韓琮，員外郎。",
            "」）。"
        ],
        "title": "巢父井三絕 三",
        "id": "51e01e38-ce1f-4929-99bc-a957ca457bb1"
    },
    {
        "author": "韓琮",
        "paragraphs": [
            "信馬盤桓上碧穹，雲埋松翠梵王宮。",
            "老僧細說禪機話，深會菩提色即空。",
            "（同前）（按：詩下原署：「宋韓琮，員外郎。",
            "」檢宋人傳記專書，未聞有韓琮其人。",
            "唐之韓琮，嘗官司封員外郎，任陳許節度判官，官職既合，汝州亦其曾到之地，作宋人誤。",
            "）。"
        ],
        "title": "遊香山寺",
        "id": "fc817a43-c10c-43a7-bd34-98b83501cc67"
    },
    {
        "author": "韓琮",
        "paragraphs": [
            "昨夜小園春已老。",
            "（《江湖小集》卷二十李龏《梅花衲》引）。"
        ],
        "title": "句",
        "id": "a8a24daa-d042-43c1-a1c8-b90aa637d6c8"
    },
    {
        "author": "栖白",
        "paragraphs": [
            "林下別多年，相逢事渺然。",
            "扁舟浙水上，輕策剡山前。",
            "坐石吟杉月，眠雲憶島仙。",
            "何期歸太白，伴我雪中禪。",
            "（見高似孫《剡錄》卷四）。"
        ],
        "title": "寄獨孤處士",
        "id": "b56a1c84-8f02-4bac-b3ce-c4b8f473f5a1"
    },
    {
        "author": "栖白",
        "paragraphs": [
            "荒齋增暑夢，數留罷冥搜。",
            "南極高僧問，西園獨鶴愁。",
            "興生黃竹晚，吟斷碧雲秋。",
            "共是忘機者，何當臥沃洲。",
            "（同治《嵊縣志》卷二五《文翰志·方外》。",
            "此首承陶敏先生錄示。",
            "）。"
        ],
        "title": "懷竺法深",
        "id": "70e3c16a-07a2-44e5-a097-980df9a10e42"
    },
    {
        "author": "栖白",
        "paragraphs": [
            "知師遠自燉煌至，藝行兼通釋與儒。",
            "還似法蘭與上國，仍論博望獻新圖。",
            "已聞[□]隴春長在，更說河湟草不枯。",
            "郡去五天多少地，丕騰得見雪山無。",
            "（見伯三八八六卷。",
            "原署：「京薦福寺內供奉大德栖白上。",
            "」）。"
        ],
        "title": "奉贈河西真法師",
        "id": "7678b563-02df-4155-8527-59d98750f8f0"
    },
    {
        "author": "圓鑒",
        "paragraphs": [
            "聖主恩方洽，瓜沙有異僧。",
            "身中多種藝，心地幾千燈。",
            "面進輸誠款，親論嚮化能。",
            "詔迥（疑應作「迴」）應錫賚，殊寵一層層。",
            "（同前，又見伯三七二○卷。",
            "原署：「右街千福寺內道場應制大德圓鑒」。",
            "）。"
        ],
        "title": "五言美瓜沙僧獻款詩一首",
        "id": "38210b98-a81f-4713-8e02-01db37b05d3e"
    },
    {
        "author": "彥楚",
        "paragraphs": [
            "鄉邑雖然異，銜恩萬國同。",
            "遠朝來鳳闕，歸順賀宸聰。",
            "昌（疑應作「冒」字）暑聞鶯囀，看花落晚紅。",
            "辯清能擊論，學富早成功。",
            "大教從西得，敷皂賜（一作「筵願」）向東。",
            "今朝承聖旨，起坐沐天風。",
            "（同前。",
            "注「一作」者，爲伯三七二○卷之異文。",
            "原署：「右街崇先寺內講論兼應制大德彥楚。",
            "」）。"
        ],
        "title": "五言述瓜沙（一下有「州」字）僧獻款詩一首",
        "id": "0264b160-a442-4021-97ee-c9ebf440383f"
    },
    {
        "author": "子言",
        "paragraphs": [
            "聖澤布遐荒，僧來自遠方。",
            "願弘戎虜地，却作禮儀鄉。",
            "博□諭鄉雅，清譚義更長。",
            "□應恩意重，歸路轉生央。",
            "（見伯三八八六卷。",
            "原署：「右街千福寺沙門子言。",
            "」）。"
        ],
        "title": "五言美瓜沙僧獻款詩一首",
        "id": "0d7235d9-73cf-499d-871d-55c2715363e9"
    },
    {
        "author": "建初",
        "paragraphs": [
            "名出燉煌郡，身游日月宮。",
            "柳烟輕古塞，邊草靡春風。",
            "鼓舞千年聖，車書萬里同。",
            "褐衣特獻疏，不戰四夷空。",
            "（同前。",
            "原署：「報恩寺賜紫僧建初。",
            "」）。"
        ],
        "title": "感聖皇之化有燉煌都法師悟真上人特疏來朝因成四韻",
        "id": "debb3017-2e9f-4db0-97f2-e405800e5fb4"
    },
    {
        "author": "太奉",
        "paragraphs": [
            "{喁左爲禹}{喁左爲禹}空門客，洋洋藝行全。",
            "解投天上日，不住[□□]禪。",
            "飛錫登雲路，摳衣拂戍烟。",
            "喜同清淨教，樂我太平年。",
            "（同前。",
            "原署：「報聖寺內供奉沙門太奉。",
            "」）。"
        ],
        "title": "五言四韻奉贈河西大德",
        "id": "f5a5aa15-e2eb-413c-8791-84e2da31bf53"
    },
    {
        "author": "有孚",
        "paragraphs": [
            "沙徼虜塵清，天親入帝京。",
            "詞華推翹類，經論許縱橫。",
            "幸喜乾坤泰，忻逢日月明。",
            "還鄉報連[帥]（師），相寧□昇平。",
            "（同前。",
            "原署：「內供奉文章應制大德有孚。",
            "」）（按：有孚，疑即《全唐詩》、《全唐詩補逸》已收之元孚。",
            "元孚大中間自署爲「上都左街保壽寺文章應制內供奉」，與有孚所署合。",
            "元、有二字，音亦相近，疑有抄誤。",
            "今仍分列，以俟考詳。",
            "）。"
        ],
        "title": "立贈河西悟真法師",
        "id": "bacbc492-47f8-4531-953b-de2d72759767"
    },
    {
        "author": "宗茝",
        "paragraphs": [
            "沙漠關河路幾程，師能獻土遠輸誠。",
            "因茲却笑賓熬{下爲火}旅，史籍徒章貢賦名。"
        ],
        "title": "七言美瓜沙僧獻款詩二首 一",
        "id": "495119db-a496-41fb-b628-9717b5e48d70"
    },
    {
        "author": "宗茝",
        "paragraphs": [
            "行盡平沙入漢川，手搖金錫意朝天。",
            "如今政是無爲代，堯舜聰明莫比肩。",
            "（同前。",
            "原署：「右街千福寺內道場表白兼應制賜紫大德宗茝。",
            "」）。"
        ],
        "title": "七言美瓜沙僧獻款詩二首 二",
        "id": "88642073-611c-4703-91ef-6a51d3d1b070"
    },
    {
        "author": "辨章",
        "paragraphs": [
            "生居忠正地，遠慕鳳凰城。",
            "已見三冬學，何言徒聚螢？",
            "（伯三七二○卷。",
            "原附悟真詩後，題作「依韻奉酬」。",
            "其署銜爲「右街千福寺三教首座入內講論賜紫大德」。",
            "）。"
        ],
        "title": "依韻奉酬悟真大德（題擬）",
        "id": "e35f6258-eb66-4915-90f8-09f8554aac6b"
    },
    {
        "author": "悟真",
        "paragraphs": [
            "生居狐[貊]（陌）地，長在磧邊城。",
            "未能學吐鳳，徒事聚飛螢。",
            "（同前。",
            "原題作「悟真未能酬答和尚，故有辭謝。",
            "」）（按：《敦煌歌辭總編》卷五收悟真《百歲篇》一組十首，茲不備錄。",
            "）。"
        ],
        "title": "辭謝辨章大德（題擬）",
        "id": "94c0e2da-660d-4d24-8634-7ca919d67bc8"
    },
    {
        "author": "景導",
        "paragraphs": [
            "。"
        ],
        "title": "",
        "id": "3a0c9452-8d60-4431-8acf-7cc28ce1d3b3"
    },
    {
        "author": "景導",
        "paragraphs": [
            "河湟舊邑新道復，天竺名僧漢地來。",
            "經論三乘鶖子辯，詩吟五字慧休才。",
            "登山振杖穿雲錫，渡水還浮逆浪杯。",
            "明日玉階辭聖主，恩光西邁送書迴。",
            "（斯四六五四卷。",
            "原署：「左街保壽寺供奉講論大德景導。",
            "」）。"
        ],
        "title": "贈沙州僧悟真上人兼送歸",
        "id": "5ea47bc7-9d8c-4d05-ab50-52cc7438831d"
    },
    {
        "author": "李節",
        "paragraphs": [
            "耒陽浦口繫扁舟，紅蓼灘頭宿白鷗。",
            "半夜青燈千里客，數聲寒雁一天秋。",
            "蛩吟隔岸情如訴，斗柄橫江勢欲流。",
            "惆悵杜陵老詩伯，斷碑古木繞荒丘。",
            "（《杜詩詳注》附《諸家詠杜續編》引《耒陽縣志》。",
            "此詩承陶敏先生錄示。",
            "）。"
        ],
        "title": "過耒江吊子美",
        "id": "c9a073be-bb26-4177-bef5-d9a1b60944d3"
    },
    {
        "author": "于武陵",
        "paragraphs": [
            "溪船泛數里，漸覺少炎暉。",
            "暎水花連影，逢人鳥背飛。",
            "深猶見白石，涼好換生衣。",
            "未得多詩句，終須隔宿歸。",
            "（《會稽掇英總集》卷六）。"
        ],
        "title": "泛若耶宿雲門",
        "id": "c4e4019d-3e5c-4e92-9fe9-63c6c3ba0779"
    },
    {
        "author": "于武陵",
        "paragraphs": [
            "韋曲城南錦作堆，千金不惜買花栽。",
            "誰知貴戚多羇束，落盡春紅不看來。",
            "（《類編長安志》卷九）。"
        ],
        "title": "韋曲",
        "id": "26dbd54e-fd8b-4df6-9e0e-2ea335ef3914"
    },
    {
        "author": "裴休",
        "paragraphs": [
            "靈泉何太高，北斗想可挹。",
            "淩日五色雲，直偪千仞急。",
            "白虹下飲澗，寒劍倚天立。",
            "閃電不得瞬，長雷無敢蟄。",
            "萬丈石崖坼，一道林巒濕。",
            "險偪飛瀉墜，冷心山鬼泣。",
            "須當截海去，濁浪不相入。",
            "（見乾隆十二年刊張雄圖纂《長沙府志》卷四五、光緒《湖南通志》卷四《山川》二。",
            "）。"
        ],
        "title": "白水洞飛泉",
        "id": "9d379367-07f8-4cff-93d6-03496e251346"
    },
    {
        "author": "裴休",
        "paragraphs": [
            "平生志在野雲深，建立精藍大用心。",
            "須達買園充聖地，祗陁施樹不收金。",
            "鳴鐘尚息刀輪苦，下擊三塗地獄音。",
            "爲報往來遊翫者，園林常住勿相侵。",
            "（見道光五年刊方履籛編《河內縣志》卷二十）（〖1〗《河內縣志》云此詩石刻爲正書，在河內懸，題下署裴相公詩，詩末題一行：「唐長興四年癸巳主僧惠□立石。",
            "」縣志作者附跋云：「裴公美本濟源人，常讀書野寺中，茲化城寺近其所居，故亦勒其詩。",
            "然考此詩殊不似唐人作，疑即梵徒託名爲也。",
            "」今按：此跋既謂裴休爲鄰縣人，有作詩可能，復疑其僞，立論不免牴牾。",
            "石刻既爲後唐時立，休亦一生佞佛者，《景德傳燈錄》至爲其立傳，此詩與贈希運一詩相類，可決其非後世梵僧所僞撰。",
            "又乾隆五十三年刊《濟源縣志》卷十六亦收此詩，題作《書留延慶化城寺壁》。",
            "）。"
        ],
        "title": "延慶化城寺",
        "id": "bf2fdf4e-4c34-4c54-b612-988d3c506f53"
    },
    {
        "author": "裴休",
        "paragraphs": [
            "塵勞迥脫事非常，緊把繩頭繫一場。",
            "不是一番寒徹骨，爭得梅花撲鼻香。",
            "（見《大正新修大藏經》第四八冊裴休撰《黃陵斷際禪師宛陵錄》）。"
        ],
        "title": "頌黃陵斷際禪師（題擬）",
        "id": "c77ff615-5550-4c11-bb8e-06cf2e800934"
    },
    {
        "author": "裴休",
        "paragraphs": [
            "山斷石爲橋。",
            "（見宋施諤撰《淳祐臨安志》殘本卷八）（按：影宋蜀刻《張承吉文集》卷八《題天竺寺》有此句。",
            "）。"
        ],
        "title": "武林石橋亭",
        "id": "d371a0a9-afbf-4123-9c02-90dbd1766a2d"
    },
    {
        "author": "裴休",
        "paragraphs": [
            "雷電下嵩陰。"
        ],
        "title": "句 一",
        "id": "e607af19-8ccc-481b-a89e-85086cdf6aca"
    },
    {
        "author": "裴休",
        "paragraphs": [
            "香連隣舍像。",
            "（見《唐詩紀事》卷四九引《酉陽雜俎》）。"
        ],
        "title": "句 二",
        "id": "6eb3b1f2-07c3-4bcd-a798-03e3e4d473da"
    },
    {
        "author": "道吾和尚",
        "paragraphs": [
            "樂道山僧縱性多，天迥地轉任從他。",
            "閑臥孤峯無伴侶，獨唱無生一曲歌。",
            "無生歌，出世樂，堪笑時人和不著。",
            "暢情樂道過殘生，張三李四渾忘卻。",
            "大丈夫，須氣槩，莫順人情莫妨礙。",
            "汝言順即是菩提，我謂從來自相背。",
            "有時憨，有時癡，非我途中爭得知。",
            "特達一生常任運，野客無鄉可得歸。",
            "今日山僧只遮是，元本山僧更若爲。",
            "探祖機，空王子，休似浮雲勿隈倚。",
            "自古長披一衲衣，曾經幾度遭寒暑，不是真，不是僞，打鼓樂神施拜跪。",
            "明明一道漢江雲，青山淥水不相似。",
            "稟性成，無揩改，結角羅紋不相礙。",
            "或運慈悲喜捨心，或即逢人以棒闓。",
            "慈悲恩愛落牽纏，棒打交伊破恩愛。",
            "報乎月下旅中人，若有恩情吾爲改。",
            "（見《景德傳燈錄》卷三十）。"
        ],
        "title": "樂道歌",
        "id": "d3e113b0-4089-4810-a9c6-8d6ca49fc1f8"
    },
    {
        "author": "畢誠",
        "paragraphs": [
            "萍聚只因今日浪，荻斜都爲夜來風。",
            "（《唐語林》卷三）。"
        ],
        "title": "句",
        "id": "0707f888-ad52-41b5-9559-9e1f36f975a7"
    },
    {
        "author": "周繇",
        "paragraphs": [
            "自從春草生，不敢下階行。",
            "（見日本汲古書院出版《和刻本類書集成》本宋陳元靚《重編羣書類要事林廣記癸集》卷十三《詼諧文話》引）。"
        ],
        "title": "惜春",
        "id": "0877d431-3bf2-4217-929c-5dc393d42e35"
    },
    {
        "author": "詹雄",
        "paragraphs": [
            "雨餘翼斂槐煙薄，風急聲翻柳巷深。"
        ],
        "title": "詠蟬",
        "id": "b9f0c500-4be7-432b-af47-07ce44e0f092"
    },
    {
        "author": "詹雄",
        "paragraphs": [
            "自從彭澤先生後，翠葉芳條祇自春。",
            "（均見《吟窗雜錄》卷二九《歷代吟譜》）。"
        ],
        "title": "詠柳",
        "id": "e42169a4-3ac4-47b5-8907-095914385a9b"
    },
    {
        "author": "景岑",
        "paragraphs": [
            "萬丈竿頭未得休，堂堂有路少人遊。",
            "禪師欲（《景德傳燈錄》作「願」）達南泉去，滿目青山萬萬秋。",
            "（《祖堂集》卷十七、《景德傳燈錄》卷十）。"
        ],
        "title": "勸學偈",
        "id": "408ae5f2-6a71-4397-a10c-aaa4fbd0807b"
    },
    {
        "author": "景岑",
        "paragraphs": [
            "千年竹，萬年松，枝枝葉葉盡皆同。",
            "爲報四方參（《景德傳燈錄》作「玄」）學者，動手無非觸祖翁（《景德傳燈錄》作「公」）。",
            "（同前）。"
        ],
        "title": "誡人斫松竹偈",
        "id": "11b2f435-5db9-4f54-9d27-51cde335d605"
    },
    {
        "author": "景岑",
        "paragraphs": [
            "處處真，處處真，塵塵盡是本來人。",
            "真實說時聲不現，正體堂堂沒却身。",
            "（《祖堂集》卷十七）。"
        ],
        "title": "投機偈",
        "id": "1fd49aac-4007-4800-a49b-fa5bb6a782fc"
    },
    {
        "author": "景岑",
        "paragraphs": [
            "自覺開佛堂，慧放五道光。",
            "無人不佛佛，不悟意中藏。",
            "（同前）。"
        ],
        "title": "因事頌",
        "id": "d2efc8c6-360c-4588-8185-5d10f53e8bd5"
    },
    {
        "author": "景岑",
        "paragraphs": [
            "須彌本非有，芥子元來空。",
            "將空納非有，何處不相容？",
            "（同前）。"
        ],
        "title": "須彌納芥子頌",
        "id": "53b1bf1b-254b-457e-b434-579d09a58cac"
    },
    {
        "author": "景岑",
        "paragraphs": [
            "若人見幻本來真，是即名爲見佛人。",
            "圓通法界無生滅，無滅無生是佛身。",
            "（同前）。"
        ],
        "title": "明教中幻意偈",
        "id": "57c5db5c-a2ba-4153-9006-8097e7ba92a3"
    },
    {
        "author": "景岑",
        "paragraphs": [
            "今日投機事莫論，南泉不道遍乾坤。",
            "還鄉須（《五燈會元》作「盡」）是兒孫事，祖父從來不入（《五燈會元》「出」）門。",
            "（《景德傳燈錄》卷十、《五燈會元》卷四）（按：《五燈會元》以此首爲南泉普願作，而以南泉之作爲景岑作，似誤。",
            "）。"
        ],
        "title": "答南泉久住投機偈（題擬）",
        "id": "046d6b06-58d4-44f1-b1dc-9f7dd76db631"
    },
    {
        "author": "景岑",
        "paragraphs": [
            "百丈竿頭不動人，雖然得入未爲真。",
            "百丈竿頭須進步，十方世界是全身。",
            "（《祖堂集》卷十七、《景德傳燈錄》卷十）。"
        ],
        "title": "偈 一",
        "id": "2bee1af9-0c66-450c-9b78-e81e276ef6b5"
    },
    {
        "author": "景岑",
        "paragraphs": [
            "也大奇，也大奇，一月之中兩月疑。",
            "見與見緣無自性，常寂誰是復誰非。",
            "（《祖堂集》卷十七）。"
        ],
        "title": "偈 二",
        "id": "f77adb80-162f-421b-896a-f8e17311449d"
    },
    {
        "author": "景岑",
        "paragraphs": [
            "最甚深，最甚深，法界人身便是心。",
            "迷者迷心爲衆色（《宗鏡錄》作「剎」），悟時剎海（《景德傳燈錄》作「境」）是真心。",
            "身界二塵無實性（《宗鏡錄》、《景德傳燈錄》作「相」），分明達此號知音。",
            "（《祖堂集》卷十七、《宗鏡錄》卷九八、《景德傳燈錄》卷十）。"
        ],
        "title": "偈 三",
        "id": "5a8f2af0-9422-4968-b4b3-0edd09db72d6"
    },
    {
        "author": "景岑",
        "paragraphs": [
            "摩訶般若照，解脫甚深香（《景德傳燈錄》作「深」，《五燈會元》作「法」）。",
            "法身寂滅體，三一理圓常。",
            "欲識功齊處，此名常寂光。",
            "（《祖堂集》卷十七、《景德傳燈錄》卷十、《五燈會元》卷四）。"
        ],
        "title": "偈 四",
        "id": "88a536dc-bfe5-4cae-99bf-208529624852"
    },
    {
        "author": "景岑",
        "paragraphs": [
            "虛空問萬像，萬像答虛空。",
            "何（《景德傳燈錄》作「誰」）人親得聞，木叉丱角童。",
            "（《祖堂集》卷十七、《景德傳燈錄》卷十。",
            "）。"
        ],
        "title": "偈 五",
        "id": "1f64b0f9-6eb6-4ca3-a78a-29c4c4207518"
    },
    {
        "author": "景岑",
        "paragraphs": [
            "假有元非有，假滅亦非無。",
            "湼槃償債義，一性更無殊。",
            "（《祖堂集》卷十七）。"
        ],
        "title": "偈 六",
        "id": "4f4510b1-6071-4adf-84c4-d7af72cd09bd"
    },
    {
        "author": "景岑",
        "paragraphs": [
            "妙空妙用不思議，無滅無生無所依。",
            "本覺性真爲智父，父生智子妙難思。",
            "智智不覺元來妙，遠見無觀即本如。",
            "父子本來無二相，即今即本更無時。",
            "（同前）。"
        ],
        "title": "偈 七",
        "id": "00878424-f22a-41fe-a38c-af4e8407f086"
    },
    {
        "author": "景岑",
        "paragraphs": [
            "滿眼本非色，滿耳本非聲。",
            "文殊常觸目，觀音塞耳根。",
            "會三元一體，達四本同真。",
            "堂堂法界性，無佛亦無人。",
            "（《祖堂集》卷十七、《景德傳燈錄》卷十。",
            "）。"
        ],
        "title": "偈 八",
        "id": "9bdd6e9d-b7d1-4353-bfd0-daba7e096955"
    },
    {
        "author": "景岑",
        "paragraphs": [
            "誰問山河轉，山河轉向誰？",
            "圓通無兩畔，法性本無歸。",
            "（同前）。"
        ],
        "title": "偈 九",
        "id": "4b658511-ca47-4f1e-a2b4-e25b3228190e"
    },
    {
        "author": "景岑",
        "paragraphs": [
            "礙處無（《景德傳燈錄》作「非」）牆壁，通處勿（《景德傳燈錄》作「沒」）虛空。",
            "若能（《景德傳燈錄》作「人」）如是解，心色本來同。",
            "（《祖堂集》卷十七、《景德傳燈錄》卷十）。"
        ],
        "title": "偈 十",
        "id": "063be4d7-c3bc-4bd8-b909-670d935ba0a7"
    },
    {
        "author": "景岑",
        "paragraphs": [
            "學道之人不識真，只爲從來認識神。",
            "無始劫來生死本，癡人喚作本來身。",
            "（《景德傳燈錄》卷十、《五燈會元》卷四、《叢林公論》）。"
        ],
        "title": "偈 十一",
        "id": "be9793ea-fd64-4164-96c9-d7247f0a51b4"
    },
    {
        "author": "景岑",
        "paragraphs": [
            "佛性堂堂顯現，住性有情難見。",
            "若悟衆生無我，我面何殊（《五燈會元》作「如」）佛面？",
            "（《景德傳燈錄》卷十、《五燈會元》卷四）。"
        ],
        "title": "偈 十二",
        "id": "191a76e7-7319-45dd-813a-0e8e53c662c3"
    },
    {
        "author": "景岑",
        "paragraphs": [
            "不識金剛體，却喚作緣生。",
            "十方真寂滅，誰在復誰行。",
            "（同前。",
            "又見《林間錄》卷上）。"
        ],
        "title": "偈 十三",
        "id": "21968036-b42c-4789-be36-41eb63c02c6d"
    },
    {
        "author": "景岑",
        "paragraphs": [
            "萬法一如不用揀，一如誰揀誰不揀。",
            "即今生死本菩提，三世如來同箇眼。",
            "（同前）。"
        ],
        "title": "偈 十四",
        "id": "d8ad63d0-108d-4eaa-bddf-2da9a249e877"
    },
    {
        "author": "景岑",
        "paragraphs": [
            "目前無一法，當處亦無人。",
            "蕩蕩金剛體，非妄亦非真。",
            "（《林間錄》卷上）。"
        ],
        "title": "亡僧偈",
        "id": "98788142-0fb6-4a71-bc0d-190ba6d4a8e4"
    },
    {
        "author": "師復",
        "paragraphs": [
            "君自成龍我成道。",
            "（見明王應山篡《閩都記》卷十九）（按：《閩都記》云：「雙峰寺在綏平里，今四都也。",
            "唐咸通五年，僧師復自小箬雙髻峰移建今所焉。",
            "觀察使林袞同業儒同入關，至揚子渡口，師復有出塵之興，賦詩曰〖略〗。",
            "浩然而歸，卜築於此。",
            "觀察使李瓚請賜寺額。",
            "」）。"
        ],
        "title": "句",
        "id": "3b2144bd-7c5f-4e3b-a44c-14b261f5fbc6"
    },
    {
        "author": "智真",
        "paragraphs": [
            "。"
        ],
        "title": "偈",
        "id": "2d701eb6-d3ba-4e56-a0bf-6ccf3604a19a"
    },
    {
        "author": "智真",
        "paragraphs": [
            "心本絕塵何用洗，身中無病豈求醫。",
            "欲知是佛非身（《淳熙三山志》卷三七作「心」）處，明鑑高懸未照時。"
        ],
        "title": "偈 一",
        "id": "cacde6c4-053a-4068-8a51-5fa7fcf4c653"
    },
    {
        "author": "智真",
        "paragraphs": [
            "明月分形處處新，白衣寧墜解空人。",
            "誰言在俗解（《五燈會元》作「妨」）修道，金粟曾爲長者（《五燈會元》作「居士」）身。"
        ],
        "title": "偈 二",
        "id": "a8d0edcd-5194-41ba-951c-2246497f42cf"
    },
    {
        "author": "智真",
        "paragraphs": [
            "忍仙林下坐禪時，曾被歌王割截肢。",
            "況我聖朝無此事，只今休道亦何悲。",
            "（見《景德傳燈錄》卷九、《五燈會元》卷四）（按：《祖堂集》卷十七以「心本」、「忍仙」二首作正原偈。",
            "《淳熙三山志》卷三七則以正原「滄溟幾度變桑山」一偈歸智真，今皆不取。",
            "）。"
        ],
        "title": "偈 三",
        "id": "da35872b-b58b-4abb-b7c4-2d8fcfe1abbf"
    },
    {
        "author": "智真",
        "paragraphs": [
            "勑命如雷下翠微，風前垂淚脫禪衣。",
            "雲中有寺不容住，塵裏無家何處歸。",
            "（見《五燈會元》卷四）（按：《輿地紀勝》卷十九錄中和間僧麻衣禪師《麻衣頌》，與此頌僅數字不同。",
            "難以確定歸屬，今兩收。",
            "《石倉歷代詩選》卷一一一收「明月」、「勑命」二首。",
            "）。"
        ],
        "title": "偈 四",
        "id": "64a05c4f-95db-40f1-aa23-c4b681cdfdad"
    },
    {
        "author": "溫庭筠",
        "paragraphs": [
            "山寺明媚木芍藥，野田叫噪官蝦蟆。",
            "（見《能改齋漫錄》卷五《漢以牡丹爲木芍藥》條）。"
        ],
        "title": "句 一",
        "id": "4326bdad-2139-4600-9c19-9ef695d35b87"
    },
    {
        "author": "溫庭筠",
        "paragraphs": [
            "窗疏眉語度。",
            "（見《類說》卷四九《漢上題襟》）。"
        ],
        "title": "句 二",
        "id": "de24ca4f-8e1a-4b51-802c-f9741d64322b"
    },
    {
        "author": "溫庭筠",
        "paragraphs": [
            "山底採薇雲不厭，洞中栽樹鶴先知。",
            "（見《日本古典文學大系》七三冊藤原公任《和漢朗詠集》卷下《仙家》引）（按：上毛河世寧《全唐詩逸》卷中收二句歸「溫達」。",
            "川口久雄注《和漢朗詠集》以爲係沿襲《千唐佳句》抄本的誤字而致誤。",
            "題從架藏私注本。",
            "）。"
        ],
        "title": "卜山居",
        "id": "459fac27-d7cb-49e1-96d9-eaba2931e2c9"
    },
    {
        "author": "封特卿",
        "paragraphs": [
            "已負數年紅畫燭，更辜雙帶繡香毬。",
            "白蘋洲上風煙好，扶病須𢬵到後籌。"
        ],
        "title": "爲湖州軍倅日與同年李大諫詩酒唱酧以疾阻歡及愈作此詩（題擬）",
        "id": "726a5cc9-c662-47da-85ec-c2a9622fc14d"
    },
    {
        "author": "封特卿",
        "paragraphs": [
            "佛許衆生願，心堅石也穿。",
            "今朝雖送別，會卻有明年。",
            "（均見《增修詩話總龜》卷二三引江鄰幾《雜志》。",
            "今本《江鄰幾雜志》無此條）。"
        ],
        "title": "離別難",
        "id": "38bd44e1-3a60-40e0-a216-d899b35a79f4"
    },
    {
        "author": "義玄",
        "paragraphs": [
            "。"
        ],
        "title": "",
        "id": "e98a8c15-8107-4d7b-8b07-81d1ddcd7e5a"
    },
    {
        "author": "義玄",
        "paragraphs": [
            "沿流不止問如何？真照無偏（《五燈會元》、《林間錄》作「邊」）說似他。",
            "離相離名人不稟，吹毛用了急還（《林間錄》、《五燈會元》作「須」）磨。",
            "（見《天聖廣燈錄》卷十、《五燈會元》卷十一、《林間錄》卷下）。"
        ],
        "title": "將示滅說傳法偈",
        "id": "6a1ed4a2-542d-42d1-ad6d-a03301aa78d9"
    },
    {
        "author": "某大德",
        "paragraphs": [
            "何（《五燈會元》作「無」）處青山不道場，何須策杖禮清涼。",
            "雲中縱有金毛現，正眼觀時非吉祥。",
            "（見《景德傳燈錄》卷十、《五燈會元》卷四。",
            "《石倉歷代詩選》卷一一一誤作從諗詩）。"
        ],
        "title": "趙州和尚將遊五臺作偈留之（題擬）",
        "id": "c0ed29ec-d9eb-4b45-8bd7-9328b3788704"
    },
    {
        "author": "從諗",
        "paragraphs": [
            "鷄鳴丑，愁見起來還漏逗。",
            "裙子褊（《偈頌》作「偏」）衫箇也無，袈裟形相些些有。",
            "裩無腰（一作「襠」），袴無口，頭上青灰三五斗。",
            "比望（一作「本爲」）修行利濟人，誰知變作（一作「翻成」）不唧溜。",
            "（按：宋圓悟《碧巖錄》卷四仰山引此首，注「一作」者爲其異文。",
            "）。"
        ],
        "title": "十二時歌 一",
        "id": "b38d1a1b-a547-4708-be50-d2e9ba2a1877"
    },
    {
        "author": "從諗",
        "paragraphs": [
            "平旦寅，荒村破院實難論。",
            "解齋粥米全無粒，空對閑窗與隙塵。",
            "唯雀噪，勿人親，獨坐時聞落葉頻。",
            "誰道出家憎愛斷，思量不覺淚沾巾。"
        ],
        "title": "十二時歌 二",
        "id": "09aa1336-ae98-4f54-92e4-ff9e4eb184ba"
    },
    {
        "author": "從諗",
        "paragraphs": [
            "日出卯，清淨却翻爲煩惱。",
            "有爲功德被塵謾（《偈頌》作「幔」），無限田地未曾掃。",
            "攢眉多，稱心少，尀耐東村黑黃老。",
            "供利不曾將得來，放驢喫我堂前草。"
        ],
        "title": "十二時歌 三",
        "id": "6388d7b5-855b-4125-b7a5-39b02311619a"
    },
    {
        "author": "從諗",
        "paragraphs": [
            "食時辰，煙火徒勞望四鄰。",
            "饅頭䭔子前年別，今日思量空嚥津。",
            "持念少，嗟歎頻，一百家中無善人。",
            "來者祇道覓茶喫，不得茶童（《偈頌》作「噇」）去又嗔。"
        ],
        "title": "十二時歌 四",
        "id": "402c491e-179f-4809-9049-d99285e8f4b9"
    },
    {
        "author": "從諗",
        "paragraphs": [
            "禺中巳，削髮誰知到如此。",
            "無端被請作村僧，屈辱饑悽受欲死。",
            "胡張三，黑李四，恭敬不曾生些子。",
            "適來忽爾到門頭，唯道借茶兼借紙。"
        ],
        "title": "十二時歌 五",
        "id": "82f5fdc6-9421-4d4c-9d9a-d3484caa2030"
    },
    {
        "author": "從諗",
        "paragraphs": [
            "日南午，茶飯輪還無定度。",
            "行却南家到北家，果至北家不推註。",
            "苦沙鹽，大麥醋，蜀黍米飯虀萵苣。",
            "唯稱供養不等閑，和尚道心須堅固。"
        ],
        "title": "十二時歌 六",
        "id": "f28e2cfb-0508-421f-8e53-b303dd8d50ef"
    },
    {
        "author": "從諗",
        "paragraphs": [
            "日昳未，者回不踐光陰地。",
            "曾聞一飽忘百饑，今日老僧身便是。",
            "不習禪，不論義，鋪箇破席日裏睡。",
            "想料上方兜率天，也無如此日炙背。"
        ],
        "title": "十二時歌 七",
        "id": "af84adca-2188-4933-a381-3832bf54e048"
    },
    {
        "author": "從諗",
        "paragraphs": [
            "晡時申，也有燒香禮拜人。",
            "五箇老婆三箇癭，一雙面子黑皴皴。",
            "油麻茶，實是珍，金剛不用苦張筋。",
            "願我來年蠶麥熟，羅㬋羅兒與一文。"
        ],
        "title": "十二時歌 八",
        "id": "83e3a4ac-52a2-4f74-9a0a-8f1555aff5f8"
    },
    {
        "author": "從諗",
        "paragraphs": [
            "日入酉，除却荒涼更何守。",
            "雲水高流定委無，歷寺沙彌鎮常有。",
            "出格言，不到口，枉續牟尼子孫後。",
            "一條拄杖麤楋蔾，不但登山兼打狗。",
            "。"
        ],
        "title": "十二時歌 九",
        "id": "e8aeb09e-0406-4bcb-9292-f01e29285907"
    },
    {
        "author": "從諗",
        "paragraphs": [
            "黃昏戌，獨坐一間空暗室。",
            "陽燄燈光永不逢，眼前純是金州漆。",
            "鐘不聞，虛度日，唯聞老鼠鬧啾唧。",
            "憑何更得有心情，思量念箇波羅蜜。"
        ],
        "title": "十二時歌 十",
        "id": "5b2d0720-2df4-4a4a-96ec-e126e219563c"
    },
    {
        "author": "從諗",
        "paragraphs": [
            "人定亥，門前明月誰人愛。",
            "向裏唯愁臥去時，勿箇衣裳着甚蓋。",
            "劉維那，趙五戒，口頭說善甚奇怪。",
            "任你山僧囊罄空，問着都緣總不會。"
        ],
        "title": "十二時歌 十一",
        "id": "0ca337a3-f0a7-45c6-9cb5-43bc7fc3a9de"
    },
    {
        "author": "從諗",
        "paragraphs": [
            "半夜子，心境何曾得暫止。",
            "思量天下出家人，似我住持能有幾？",
            "土榻牀，破蘆蕟{下爲廢}，老榆木枕全無被。",
            "尊香不燒安息香，灰裏唯聞牛糞氣。",
            "（此組詩又見《禪門諸祖師偈頌》卷上之下）。"
        ],
        "title": "十二時歌 十二",
        "id": "0691f85b-36df-4bcc-b5be-6183f2992879"
    },
    {
        "author": "從諗",
        "paragraphs": [
            "石橋南，趙州北，中有觀音有彌勒。",
            "祖師留下一隻履，直到如今覓不得。",
            "（此首又見《祖堂集》卷十八）。"
        ],
        "title": "因見諸書見解異途乃有頌",
        "id": "0dcd7ee9-6c93-42f9-bb90-b2bb5f17b52c"
    },
    {
        "author": "從諗",
        "paragraphs": [
            "四大猶（《五燈會元》卷四作「由」）來造化功，有聲全貴裏頭空。",
            "莫怪不與凡夫說，祇爲宮商調不同。"
        ],
        "title": "因魚鼓有頌",
        "id": "8d00fb5d-d5e8-474f-9c7d-e5d9d058d047"
    },
    {
        "author": "從諗",
        "paragraphs": [
            "奇異根苗帶雪鮮，不知何代別西天。",
            "淤泥深淺人不識，出水方知是白蓮。"
        ],
        "title": "因蓮花有頌",
        "id": "1ab352eb-46af-48ae-88a9-046b7fb129dd"
    },
    {
        "author": "從諗",
        "paragraphs": [
            "渠說佛有難，我說渠有災。",
            "但看我避難，何處有相隨？",
            "有無不是說，去來非去來。",
            "爲你說難法，對面識得來。",
            "（以上十六首均見宋渭頤藏主《古尊宿語錄》卷十四《趙州真際禪師語錄》卷下）。"
        ],
        "title": "頌",
        "id": "b42b81f8-6746-4972-bd27-459123f6a206"
    },
    {
        "author": "從諗",
        "paragraphs": [
            "當機直面提，直面當機疾（《五燈會元》錄二「直」字皆作「覿」）。",
            "報爾淩行婆，哭聲何得失。",
            "（見《景德傳燈錄》卷八、《五燈會元》卷三）。"
        ],
        "title": "送淩行婆頌",
        "id": "d9bc5e24-9908-40d8-976f-eea033a0a363"
    },
    {
        "author": "淩行婆",
        "paragraphs": [
            "哭聲師已曉，已曉復誰知。",
            "當時魔（《五燈會元》作「摩」）竭國，幾喪目前機。",
            "（同前）。"
        ],
        "title": "答趙州和尚頌",
        "id": "b10e7785-264b-4260-a525-49a00838635a"
    },
    {
        "author": "鄭玘",
        "paragraphs": [
            "披沙辛苦見傷懷，往往分毫望亦乖。",
            "力盡半年深水裏，難全爲一鳳凰釵。",
            "（《太平御覽》卷八一一引《嶺表錄異》，又見四庫本《嶺表錄異》卷上）。"
        ],
        "title": "傷淘者",
        "id": "f051feb2-a251-4e58-9fc1-a7a5e1284374"
    },
    {
        "author": "皇甫松",
        "paragraphs": [
            "茫茫大块兮奫淪逶迤，生我至德兮其心孔殷，茫茫兮孰知其施？道之虛，維吾之廬；闤之隘，維吾之賓矣；道之謐，維吾之室；闤之囂，維吾之黨矣！杳乎徐乎，遼乎冥乎，維吾之娛矣！剛龍之蟠長雲兮夭矯蜿蜒，修鱗之喜橫海兮紛潾漩沿，遊神於六合之外兮希夷自然。"
        ],
        "title": "大隱賦附歌 一",
        "id": "7ee6f859-1e4d-402e-a201-967566b4244d"
    },
    {
        "author": "皇甫松",
        "paragraphs": [
            "曾瀾起兮風自飄，雲溶溶兮連[泬]（沉）寥，微風息兮波以平，雲霏霏兮開杳冥。",
            "重巖邈兮脩已遠，洄潭渺兮深復淺，羽余觴兮空余罍，玉顏酡兮山已頹，羲皇何以不復回？",
            "捐形棄世兮如我何哉！金踴躍兮求莫耶，爲不祥兮將奈何！（以上二首檀欒子歌）。"
        ],
        "title": "大隱賦附歌 二",
        "id": "ef39b33c-f4a0-48d6-ac19-9bdb515fd2e1"
    }
]