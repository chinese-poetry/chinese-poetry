[
    {
        "author": "周曇",
        "paragraphs": [
            "趙高胡亥速天誅，率土興兵怨毒痡。",
            "豐沛見機羣小吏，功成兒戲亦何殊。"
        ],
        "title": "秦門 趙高",
        "id": "9dff98bb-93f8-4d9e-bbfe-8765940c23ac"
    },
    {
        "author": "周曇",
        "paragraphs": [
            "秦法煩苛霸業隳，一夫攘臂萬夫隨。",
            "王侯無種英雄志，燕雀喧喧安得知。"
        ],
        "title": "秦門 陳涉",
        "id": "2c0ba142-d45c-4582-81fd-ac705de1d568"
    },
    {
        "author": "周曇",
        "paragraphs": [
            "九垓垂定棄謀臣，一陣無功便殺身。",
            "壯士誠知輕性命，不思辜負八千人。"
        ],
        "title": "秦門 項籍",
        "id": "65b8dd73-a4d4-4d99-b0cb-d7bf8631d352"
    },
    {
        "author": "周曇",
        "paragraphs": [
            "智士寧爲暗主謨，范公曾不讀兵書。",
            "平生心力爲誰盡，一事無成空背疽。"
        ],
        "title": "秦門 范增",
        "id": "6e07b279-ca07-436d-b182-1ddaca610389"
    },
    {
        "author": "周曇",
        "paragraphs": [
            "愛子從烹報主時，安知強啜不含悲。",
            "太公懸命臨刀几，忍取桮羹欲爲誰。"
        ],
        "title": "前漢門 高祖",
        "id": "ad8b67f8-3a82-4b39-aa21-840e94cacd56"
    },
    {
        "author": "周曇",
        "paragraphs": [
            "北伐匈奴事可悲，當時將相是其誰。",
            "君臣束手平城裏，三十萬兵能忍飢。"
        ],
        "title": "前漢門 再吟",
        "id": "af5af6f9-f7fa-4db7-ab6e-ef2de4b2011f"
    },
    {
        "author": "周曇",
        "paragraphs": [
            "爲主堅能不顧身，赴湯蹈火見忠臣。",
            "後來邦國論心義，誰是君王出熱人。"
        ],
        "title": "前漢門 周苛紀信",
        "id": "413c12bc-c194-4446-afd3-8c1cb124a62c"
    },
    {
        "author": "周曇",
        "paragraphs": [
            "共怪酇侯第一功，咸稱得地合先封。",
            "韓生不是蕭君薦，獵犬何人爲指蹤。"
        ],
        "title": "前漢門 酇侯",
        "id": "880aba7b-f205-479d-beb2-6f77ba39e551"
    },
    {
        "author": "周曇",
        "paragraphs": [
            "社肉分平未足奇，須觀大用展無私。",
            "一朝如得宰天下，必使還如宰社時。"
        ],
        "title": "前漢門 曲逆侯",
        "id": "8c5980e2-1d88-46e6-8148-3d292c6a65bb"
    },
    {
        "author": "周曇",
        "paragraphs": [
            "黥布稱兵孰敢當，薛公三計爲斟量。",
            "上中良策知非用，南取長沙是死鄉。"
        ],
        "title": "前漢門 薛公",
        "id": "9aaf4a05-ba5b-4148-b32c-737b5b94c82e"
    },
    {
        "author": "周曇",
        "paragraphs": [
            "上將風戈賞罰明，矛鋋嚴閉亞夫營。",
            "人君却稟將軍令，按轡垂鞭爲緩行。"
        ],
        "title": "前漢門 條侯",
        "id": "f825b203-db49-44a7-bd14-bee7de0d4e1c"
    },
    {
        "author": "周曇",
        "paragraphs": [
            "儒素逢時得自媒，忽從徒步列公台。",
            "北辰如不延吾輩，東閣何由逐汝開。"
        ],
        "title": "前漢門 平津侯",
        "id": "a91dade5-1aca-4bb0-98df-8090c45b768f"
    },
    {
        "author": "周曇",
        "paragraphs": [
            "棟梁徒自保堅貞，毀穴難防雀鼠爭。",
            "不是主人知詐僞，如何柱石免欹傾。"
        ],
        "title": "前漢門 博陸侯",
        "id": "0164e1ac-ac4f-4512-bb53-4e65eb61564a"
    },
    {
        "author": "周曇",
        "paragraphs": [
            "漢代中微亦再昌，忠臣憂國冀修禳。",
            "赤精符讖誠非妄，枉殺無辜夏賀良。"
        ],
        "title": "前漢門 夏賀良",
        "id": "15b7d55e-48c1-426a-b2dc-87b1a05d1ac7"
    },
    {
        "author": "周曇",
        "paragraphs": [
            "權歸諸呂牝雞鳴，殷鑒昭然詎可輕。",
            "新室不囚崇外戚，水中安敢寄生營。"
        ],
        "title": "前漢門 王莽",
        "id": "4e231c37-d83f-4669-a9e5-6214a43d4249"
    },
    {
        "author": "周曇",
        "paragraphs": [
            "重賦嚴刑作禍胎，豈知由此亂離媒。",
            "家傳揖讓亦難濟，況是身從傾篡來。"
        ],
        "title": "前漢門 再吟",
        "id": "b7b54c62-7cd0-42a8-8f84-8405fa15b6ed"
    },
    {
        "author": "周曇",
        "paragraphs": [
            "銅馬朱眉滿四方，總緣居攝亂天常。",
            "因君多少布衣士，不是公卿即帝王。"
        ],
        "title": "前漢門 又吟",
        "id": "03a46ea5-6492-4dc7-abe9-4c044acf0ac9"
    },
    {
        "author": "周曇",
        "paragraphs": [
            "不拔金釵賂漢臣，徒嗟玉豔委胡塵。",
            "能知貨賄移妍醜，豈獨丹青畫美人。"
        ],
        "title": "前漢門 毛延壽",
        "id": "03a33afc-b292-4524-9619-d95b7b329025"
    },
    {
        "author": "周曇",
        "paragraphs": [
            "不納良謀劉縯言，胡爲銜璧向崇宣。",
            "傷哉亂帝途窮處，何必當時譖福先。"
        ],
        "title": "前漢門 劉聖公",
        "id": "72677656-d14f-4d52-a423-fac723136091"
    },
    {
        "author": "周曇",
        "paragraphs": [
            "庸中佼佼鐵錚錚，百萬長驅入帝京。",
            "首事縱隳三善在，歸仁何慮不全生。"
        ],
        "title": "前漢門 樊崇徐宣",
        "id": "0ba83716-169a-472a-a881-02c3d12517a9"
    },
    {
        "author": "周曇",
        "paragraphs": [
            "劍蜀金湯孰敢爭，子陽才業匪雄英。",
            "方知在德不在險，危棧何曾阻漢兵。"
        ],
        "title": "前漢門 僭號公孫述",
        "id": "2f6e9cc7-21c7-4504-b6d8-98ae44dcb504"
    },
    {
        "author": "周曇",
        "paragraphs": [
            "成敗非儒孰可量，儒生何指指蕭王。",
            "蕭王得衆能寬裕，吳漢歸來帝業昌。"
        ],
        "title": "後漢門 光武",
        "id": "3cc57204-d127-4542-a33c-171f73fc204e"
    },
    {
        "author": "周曇",
        "paragraphs": [
            "朝臣咸佞孰知非，張佚公忠語獨奇。",
            "博士一言除太傅，謚爲明帝信其宜。"
        ],
        "title": "後漢門 明帝",
        "id": "0b876cb4-6288-483b-b408-272db587fd2f"
    },
    {
        "author": "周曇",
        "paragraphs": [
            "能嫌跋扈斬梁王，寧便榮枯信段張。",
            "襄楷忠言誰佞惑，忍教奸禍起蕭牆。"
        ],
        "title": "後漢門 桓帝",
        "id": "eb9d95ae-57fe-4902-b671-0b64faf1d0a5"
    },
    {
        "author": "周曇",
        "paragraphs": [
            "榜懸金價鬻官榮，千萬爲公五百卿。",
            "公瑾孔明窮退者，安知高臥遇雄英。"
        ],
        "title": "後漢門 靈帝",
        "id": "0a4c1380-6558-4297-b81e-2e50221ee85a"
    },
    {
        "author": "周曇",
        "paragraphs": [
            "亂兵如蝟走王師，社稷顛危孰爲持。",
            "夜逐螢光尋道路，漢家天子步歸時。"
        ],
        "title": "後漢門 廢帝",
        "id": "9c4e6a5e-2d0a-4ea1-b633-0eb9f57a0b43"
    },
    {
        "author": "周曇",
        "paragraphs": [
            "秪爲曹侯數貴人，普天黔首盡黃巾。",
            "漢靈早聽侍中諫，安得獻生稱不辰。"
        ],
        "title": "後漢門 獻帝",
        "id": "e3c84bcb-bc36-4b2e-8430-6e9de0542b09"
    },
    {
        "author": "周曇",
        "paragraphs": [
            "咸怨刑科有黨偏，耕夫無不事戎旃。",
            "是時老幼飢號處，一斛黃禾五百千。"
        ],
        "title": "後漢門 再吟",
        "id": "51fa9503-9864-4c86-ad32-d94dd24993c9"
    },
    {
        "author": "周曇",
        "paragraphs": [
            "子密封侯豈所宜，能高德義必無爲。",
            "當時若縛還彭氏，率土何憂不自歸。"
        ],
        "title": "後漢門 子密",
        "id": "67d6f5e9-340a-4ae2-b55e-a77bb79ad22a"
    },
    {
        "author": "周曇",
        "paragraphs": [
            "魚懸潔白振清風，祿散親賓歲自窮。",
            "單席寒廳慙使者，葛衣何以至三公。"
        ],
        "title": "後漢門 羊續",
        "id": "04e66dc8-8e11-4f44-936f-e9a39e4eeb4f"
    },
    {
        "author": "周曇",
        "paragraphs": [
            "爲國推賢匪惠私，十金爲報遽相危。",
            "無言暗室何人見，咫尺斯須已四知。"
        ],
        "title": "後漢門 楊震",
        "id": "3d64bde6-c523-4e63-accf-97e6f911fb69"
    },
    {
        "author": "周曇",
        "paragraphs": [
            "綠林清旦正朝飢，豈計行人瘦與肥。",
            "爲感在原哀叫切，鶺鴒休報聽雙飛。"
        ],
        "title": "後漢門 趙孝",
        "id": "00abd5d5-ed72-4b80-947f-9392b583bd4b"
    },
    {
        "author": "周曇",
        "paragraphs": [
            "麄衣閑寂閱羣書，薦達嬪妃廣帝居。",
            "再實傷根嫌貴寵，惠慈勞悴育皇儲。"
        ],
        "title": "後漢門 馬后",
        "id": "e0337cdd-1c30-4656-a4c0-0eaa713d9ad7"
    },
    {
        "author": "周曇",
        "paragraphs": [
            "蘿挂青松是所依，松凋蘿更改何枝。",
            "操刀必割腕可斷，磐石徒堅心不移。"
        ],
        "title": "後漢門 魏博妻",
        "id": "cec5a2f2-50f5-4a08-91d7-77acec511db5"
    },
    {
        "author": "周曇",
        "paragraphs": [
            "心摧目斷哭江濆，窺浪無蹤日又昏。",
            "不入重泉尋水底，此生安得見沈魂。"
        ],
        "title": "後漢門 曹娥",
        "id": "19371a00-41ef-4dd7-94b0-295b57ee52d4"
    },
    {
        "author": "周曇",
        "paragraphs": [
            "綠水雙鴛一已沈，皇天更欲配何禽。",
            "不將血涕隨霜刃，誰見朱殷未死心。"
        ],
        "title": "後漢門 周都妻",
        "id": "13d1d918-3d91-4d2b-aa05-d478fa88aebd"
    },
    {
        "author": "周曇",
        "paragraphs": [
            "君惡奢華意不歡，一言從儉亦何難。",
            "但能和樂同琴瑟，未必恩情在綺紈。"
        ],
        "title": "後漢門 鮑宣妻",
        "id": "e3c2ed7e-5d9b-4575-ba68-7505bc6b8dfb"
    },
    {
        "author": "周曇",
        "paragraphs": [
            "獄無良吏雪無由，處處戈鋋自執仇。",
            "呂母銜冤窮老婦，亦能爲帥復私讎。"
        ],
        "title": "後漢門 呂母",
        "id": "2b957f2e-7117-4b98-a296-ceb7f7c3b055"
    },
    {
        "author": "周曇",
        "paragraphs": [
            "豫州軍敗信途窮，徐庶推能薦臥龍。",
            "不是卑詞三訪謁，誰令玄德主巴邛。"
        ],
        "title": "三國門 蜀先主",
        "id": "aeaf9ef2-76b7-4df4-89f9-ce484db8aa94"
    },
    {
        "author": "周曇",
        "paragraphs": [
            "一家區宇忽三分，齷齪車書曷足論。",
            "定有伊姜爲佐輔，忍教鴻鴈各乾坤。"
        ],
        "title": "三國門 再吟",
        "id": "6851d1a6-c1cc-49ca-9714-af6b3df3971f"
    },
    {
        "author": "周曇",
        "paragraphs": [
            "萬峯如劍載前來，危閣橫空信險哉。",
            "對此玄休長歎息，方知劉禪是庸才。"
        ],
        "title": "三國門 後主",
        "id": "afcd3b8b-ae7d-47ca-a08a-83551e94ece2"
    },
    {
        "author": "周曇",
        "paragraphs": [
            "吳宮季主恣驕奢，移盡江南百媚花。",
            "一旦狂風江上起，花隨風散落誰家。"
        ],
        "title": "三國門 吳後主",
        "id": "9ed7e893-1aad-44d7-857a-43ccf4b6b2c9"
    },
    {
        "author": "周曇",
        "paragraphs": [
            "王表聞聲莫見身，吳中敬事甚君親。",
            "是知邦國將亡滅，不聽人臣聽鬼神。"
        ],
        "title": "三國門 王表",
        "id": "df83c9a9-031e-42f3-8908-c155895f839e"
    },
    {
        "author": "周曇",
        "paragraphs": [
            "輕財重義見英奇，聖主賢臣是所依。",
            "公瑾窘飢求子敬，一言纔起數船歸。"
        ],
        "title": "三國門 魯肅",
        "id": "f121422a-9e1d-4f8f-aea8-1fcfdad1b9ab"
    },
    {
        "author": "周曇",
        "paragraphs": [
            "漢貪金帛鬻公卿，財贍羸軍冀國寧。",
            "晉武鬻官私室富，是知猶不及桓靈。"
        ],
        "title": "晉門 晉武帝",
        "id": "31c747d7-982b-496c-9ed0-905f73eedb85"
    },
    {
        "author": "周曇",
        "paragraphs": [
            "君人爲理在安民，論道求賢德自新。",
            "經國遠圖無所問，何曾言指一何神。"
        ],
        "title": "晉門 再吟",
        "id": "89b4ace5-82b9-456f-a166-7a5f0489d646"
    },
    {
        "author": "周曇",
        "paragraphs": [
            "蛙鳴堪笑問官私，更勸飢人食肉糜。",
            "蒙昧萬機猶婦女，寇戎安得不紛披。"
        ],
        "title": "晉門 惠帝",
        "id": "fc5695eb-050f-42c8-9fdd-ff96433ba383"
    },
    {
        "author": "周曇",
        "paragraphs": [
            "賈后甘爲廢戮人，齊王還殺趙王倫。",
            "一從天下無真主，瓜割中原四百春。"
        ],
        "title": "晉門 賈后",
        "id": "cdb20aa0-4fe0-4e27-9cbb-3f6140a957a1"
    },
    {
        "author": "周曇",
        "paragraphs": [
            "蕃漢戈矛遍九垓，兩京簪紱走黃埃。",
            "劉聰大會平陽日，遣帝行觴事可哀。"
        ],
        "title": "晉門 懷帝",
        "id": "0600ad8f-c0a5-4739-96d1-9597d02cc17c"
    },
    {
        "author": "周曇",
        "paragraphs": [
            "耕牛喫盡大田荒，二兩黃金糴斗糧。",
            "御粥又聞無麴屑，不降胡虜奈飢腸。"
        ],
        "title": "晉門 愍帝",
        "id": "eac0289e-8cad-49e1-83b9-8fddc325aec7"
    },
    {
        "author": "周曇",
        "paragraphs": [
            "誰疑忠諫郭欽言，不逐戎夷出塞垣。",
            "晉室既無明聖主，果爲胡虜亂中原。"
        ],
        "title": "晉門 郭欽",
        "id": "aa76d842-dfcc-45e9-8d13-4e91e01e7ec3"
    },
    {
        "author": "周曇",
        "paragraphs": [
            "六合誰爲輔弼臣，八風昏處盡胡塵。",
            "是知濟弱扶傾術，不屬高談虛論人。"
        ],
        "title": "晉門 王夷甫",
        "id": "1d50fc12-5805-4554-af6c-73d0651dc38b"
    },
    {
        "author": "周曇",
        "paragraphs": [
            "韓魏荆揚日豈堪，胡風看欲過江南。",
            "中原一片生靈血，誰秉王綱色不慙。"
        ],
        "title": "晉門 王茂弘",
        "id": "2af59070-a112-4659-b7e3-ce416795e208"
    },
    {
        "author": "周曇",
        "paragraphs": [
            "聞說貪泉近鬱林，隱之今日得深斟。",
            "徒言滴水能穿石，其那堅貞匪石心。"
        ],
        "title": "晉門 吳隱之",
        "id": "9f72f9a5-6b91-4d38-ba27-30f1b2fb334f"
    },
    {
        "author": "周曇",
        "paragraphs": [
            "貪泉何處是泉源，只在靈臺一點間。",
            "必也心源元自有，此泉何必在江山。"
        ],
        "title": "晉門 再吟",
        "id": "33e1714d-9d65-4cad-a492-0d2f22f79799"
    },
    {
        "author": "周曇",
        "paragraphs": [
            "戎羯誰令識善言，刑將不捨遽能原。",
            "垂成却罷鳳儀殿，仍改逍遙納諫園。"
        ],
        "title": "六朝門 前趙劉聰",
        "id": "57e1c8c0-1378-463a-9c75-9fd58acc95b0"
    },
    {
        "author": "周曇",
        "paragraphs": [
            "官從主簿至專征，誰遣涼王破趙名。",
            "益信用賢由拔擢，穰苴不是將家生。"
        ],
        "title": "六朝門 前涼張軌",
        "id": "f289a914-f36a-4a58-ae11-ef3d1f0ada3b"
    },
    {
        "author": "周曇",
        "paragraphs": [
            "太武南征似卷蓬，徐陽兗蔡殺皆空。",
            "從來弔伐寧如此，千里無煙血草紅。"
        ],
        "title": "六朝門 後魏武帝",
        "id": "0bbf8cb9-779b-40ed-b611-14b3a4881e2e"
    },
    {
        "author": "周曇",
        "paragraphs": [
            "明莊節閔併罹殃，命在朱高二悖王。",
            "已歎一年三易換，更嗟毆辱下東廊。"
        ],
        "title": "六朝門 三廢帝",
        "id": "e5aa8dfb-d520-49bc-8caa-3c253b9c6e23"
    },
    {
        "author": "周曇",
        "paragraphs": [
            "百萬南征幾馬歸，叛亡如蝟亦何悲。",
            "賓擒敵國諸戎主，更遣權兵過在誰。"
        ],
        "title": "六朝門 苻堅",
        "id": "fb83c083-3fa9-4cdd-8c03-d0ee86f15d55"
    },
    {
        "author": "周曇",
        "paragraphs": [
            "空知勇銳不知兵，困獸孤軍未可輕。",
            "安有長驅百餘萬，身馳幾旅欲先征。"
        ],
        "title": "六朝門 再吟",
        "id": "8d86c453-ef1f-4bc4-96f5-e3c3848b2001"
    },
    {
        "author": "周曇",
        "paragraphs": [
            "水影星光怪異多，不思修德事干戈。",
            "無謀拒諫仍輕敵，國破身擒將奈何。"
        ],
        "title": "六朝門 又吟",
        "id": "ca7c741e-bd0d-4d0c-b3f4-7543d1ec806c"
    },
    {
        "author": "周曇",
        "paragraphs": [
            "棲棲老楚未遭時，債主憑陵似迫危。",
            "人傑既爲王謐識，刁逵誅斬獨何悲。"
        ],
        "title": "六朝門 宋武帝",
        "id": "8fedf4d0-8b7e-477f-95ab-be63da647c80"
    },
    {
        "author": "周曇",
        "paragraphs": [
            "肆意荒狂殺不辜，方嗟廢帝又蒼梧。",
            "自言威震爲英武，肯慮湘東與玉夫。"
        ],
        "title": "六朝門 二廢帝",
        "id": "c5fa45d9-85ca-4a1f-b3b9-6b117d829ab2"
    },
    {
        "author": "周曇",
        "paragraphs": [
            "定策誰扶捕鼠兒，不憂蕭衍畏潘妃。",
            "長圍既合刀臨項，猶惜金錢對落暉。"
        ],
        "title": "六朝門 齊廢帝東昏侯",
        "id": "48eebe21-4bd6-470e-b812-77090804c156"
    },
    {
        "author": "周曇",
        "paragraphs": [
            "梁武年高厭六龍，繁華聲色盡歸空。",
            "不求賢德追堯舜，翻作憂囚一病翁。"
        ],
        "title": "六朝門 梁武帝",
        "id": "8cbadf92-2801-4cd5-8a0e-ca6c88eff08b"
    },
    {
        "author": "周曇",
        "paragraphs": [
            "興亡何故遽環迴，湯紂身爲事可哀。",
            "莫是自長嫌勝己，蔽賢猶執匹夫才。"
        ],
        "title": "六朝門 再吟",
        "id": "e1d98ca3-7ba6-4bcd-a108-d64134dcbfce"
    },
    {
        "author": "周曇",
        "paragraphs": [
            "救兵方至強抽軍，與賊開城是簡文。",
            "曲項琵琶催酒處，不圖爲樂向誰云。"
        ],
        "title": "六朝門 簡文帝",
        "id": "7220e6a4-002c-4497-951a-b42a9d47f4f5"
    },
    {
        "author": "周曇",
        "paragraphs": [
            "木柵江城困魏軍，王褒橫議遏謀臣。",
            "賓降未免俱爲戮，一死安能謝益仁。"
        ],
        "title": "六朝門 元帝",
        "id": "0150f334-ea7d-4c97-8b2c-d8f8b651eef9"
    },
    {
        "author": "周曇",
        "paragraphs": [
            "叛奴逃數豈堪留，忠節曾無肯到頭。",
            "朱异早能同遠見，青衫寧假帝登樓。"
        ],
        "title": "六朝門 謝舉",
        "id": "1e99254b-8aea-41ef-b9aa-90937e815246"
    },
    {
        "author": "周曇",
        "paragraphs": [
            "徒覽儒書不學兵，彥和虛得不廉名。",
            "四郊多壘猶相罪，國破將何謝太清。"
        ],
        "title": "六朝門 朱异",
        "id": "271d74cc-219e-4676-9728-30205c1c22ac"
    },
    {
        "author": "周曇",
        "paragraphs": [
            "爲政殘苛獸亦飢，除飢機在養疲羸。",
            "人能善政獸何暴，焉用勞人以檻爲。"
        ],
        "title": "六朝門 傅昭",
        "id": "0d08ed9f-4d60-4d6f-b6e4-80841912dd24"
    },
    {
        "author": "周曇",
        "paragraphs": [
            "宣帝驕奢恣所爲，後宮升降略無時。",
            "乘危自有妻公在，安許鸞凰是尉遲。"
        ],
        "title": "六朝門 宣帝",
        "id": "9ac2730a-2a63-4d53-8c74-254ddad19137"
    },
    {
        "author": "周曇",
        "paragraphs": [
            "忠諫能堅信正臣，三沈三屈竟何云。",
            "每沈良久方能語，及語還呼桀紂君。"
        ],
        "title": "六朝門 李集",
        "id": "131a3641-73b6-4ede-a3bf-c5f03d7bcaa2"
    },
    {
        "author": "周曇",
        "paragraphs": [
            "孤兒寡婦忍同欺，輔政剛教篡奪爲。",
            "矯詔必能疎昉譯，直臣誠合重顏儀。"
        ],
        "title": "隋門 隋文帝",
        "id": "b1a84f73-0d63-44ca-9c67-d6b48772b4cf"
    },
    {
        "author": "周曇",
        "paragraphs": [
            "腹生奚強有親疎，憐者爲賢棄者愚。",
            "儲貳不遭讒搆死，隋亡寧便在江都。"
        ],
        "title": "隋門 獨孤后",
        "id": "8e500a26-ad42-49d2-80bb-a05909d0109e"
    },
    {
        "author": "周曇",
        "paragraphs": [
            "拒諫勞兵作禍基，窮奢極武向戎夷。",
            "兆人疲弊不堪命，天下嗷嗷新主資。"
        ],
        "title": "隋門 煬帝",
        "id": "9e5c260c-f9a7-441d-bfd2-bba363d6ff40"
    },
    {
        "author": "周曇",
        "paragraphs": [
            "破敵江軍意氣豪，請除傾國斬妖嬈。",
            "紅綃忍染嬌春雪，瞪目看行切玉刀。"
        ],
        "title": "隋門 賀若弼",
        "id": "46c85206-3bff-42fb-93d5-55f42d39b087"
    },
    {
        "author": "李九齡",
        "paragraphs": [
            "入海浮生汗漫秋，紫皇高宴五雲樓。",
            "霓裳曲罷天風起，吹散仙香滿十洲。"
        ],
        "title": "上清辭五首 一",
        "id": "b4d1014e-3925-486d-be40-13c9d856b23b"
    },
    {
        "author": "李九齡",
        "paragraphs": [
            "樓鏁彤霞地絕塵，碧桃花發九天春。",
            "東皇近日慵遊宴，閑煞瑤池五色麟。"
        ],
        "title": "上清辭五首 二",
        "id": "e50bf1d4-8483-420d-85ab-424ee4e66a3d"
    },
    {
        "author": "李九齡",
        "paragraphs": [
            "上清仙路有丹梯，影響行人到即迷。",
            "不會無端箇漁父，阿誰教入武陵溪。"
        ],
        "title": "上清辭五首 三",
        "id": "88b706c5-b2a6-4aa0-8401-b89746c1cb9b"
    },
    {
        "author": "李九齡",
        "paragraphs": [
            "本來方朔是真仙，偶別丹臺未得還。",
            "何事玉皇消息晚，忍教顦顇向人間。"
        ],
        "title": "上清辭五首 四",
        "id": "7d0cabc8-868a-4b6e-a6ee-cb40c0980127"
    },
    {
        "author": "李九齡",
        "paragraphs": [
            "新拜天官上玉都，紫皇親授五靈符。",
            "羣仙箇箇來相問，人世風光似此無。"
        ],
        "title": "上清辭五首 五",
        "id": "3a17717a-0765-433b-bb1b-019bd24f830d"
    },
    {
        "author": "李九齡",
        "paragraphs": [
            "有國由來在得賢，莫言興廢是循環。",
            "武侯星落周瑜死，平蜀降吳似等閑。"
        ],
        "title": "讀三國志",
        "id": "d7b39c8f-2511-4f64-a627-f584111e48fa"
    },
    {
        "author": "李九齡",
        "paragraphs": [
            "一樹繁英奪眼紅，開時先合占東風。",
            "可憐地僻無人賞，拋擲深山亂木中。"
        ],
        "title": "山舍南溪小桃花",
        "id": "3f004730-8306-48e8-8842-40088ebfce1f"
    },
    {
        "author": "李九齡",
        "paragraphs": [
            "夾路輕風撼柳條，雨侵春態動無憀。",
            "採香陌上誰家女，濕損釵頭翡翠翹。"
        ],
        "title": "春行遇雨",
        "id": "5a7968d7-25df-4105-9be3-bb08960f25f4"
    },
    {
        "author": "李九齡",
        "paragraphs": [
            "滿城春色花如雪，極目煙光月似鉤。",
            "總是動人鄉思處，更堪容易上高樓。"
        ],
        "title": "登樓寄遠",
        "id": "d6a8c837-3d80-460a-8463-c848e64419bc"
    },
    {
        "author": "李九齡",
        "paragraphs": [
            "漢武年高慢帝圖，任人曾不問賢愚。",
            "直饒四老依前出，消得江充寵佞無。"
        ],
        "title": "望思臺",
        "id": "dca00847-6a53-410e-8dbc-417173c2ca92"
    },
    {
        "author": "李九齡",
        "paragraphs": [
            "門掩松蘿一逕深，偶攜藜杖出前林。",
            "誰知盡日看山坐，萬古興亡總在心。"
        ],
        "title": "山舍偶題",
        "id": "f409e465-e575-4f57-b1e2-46b24d725b56"
    },
    {
        "author": "李九齡",
        "paragraphs": [
            "點點漁燈照浪清，水煙疎碧月朧明。",
            "小灘驚起鴛鴦處，一隻採蓮船過聲。"
        ],
        "title": "荆溪夜泊",
        "id": "bfadc7fe-c0bd-4925-ab66-eac8dcfac5d1"
    },
    {
        "author": "李九齡",
        "paragraphs": [
            "家隔西秦無遠信，身隨東洛度流年。",
            "病來旅館誰相問，牢落閑庭一樹蟬。"
        ],
        "title": "旅舍臥病",
        "id": "cf93bd56-d49d-4dd3-b450-8a3927987459"
    },
    {
        "author": "李九齡",
        "paragraphs": [
            "旅懷秋興正無涯，獨倚危樓四望賒。",
            "谷變陵遷何處問，滿川空有舊煙霞。"
        ],
        "title": "登昭福寺樓",
        "id": "6de797c3-85a3-464b-9026-94942a22743f"
    },
    {
        "author": "李九齡",
        "paragraphs": [
            "雪凍陰河半夜風，戰回狂虜血漂紅。",
            "據鞍遙指長安路，須刻麟臺第一功。"
        ],
        "title": "代邊將",
        "id": "cffc9810-afe1-425a-80e1-b3de027497d5"
    },
    {
        "author": "李九齡",
        "paragraphs": [
            "愁聽南樓角又吹，曉雞啼後更分離。",
            "如何銷得淒涼思，更勸燈前酒一巵。"
        ],
        "title": "夜與張舒話別",
        "id": "61d818be-d596-4433-88cf-93cdddd1343a"
    },
    {
        "author": "李九齡",
        "paragraphs": [
            "霜梅先拆嶺頭枝，萬卉千花凍不知。",
            "留得和羹滋味在，任他風雪苦相欺。"
        ],
        "title": "寒梅詞",
        "id": "59cc85c8-b661-4084-9e3c-57b2083226df"
    },
    {
        "author": "李九齡",
        "paragraphs": [
            "入谷先生一陣香，異花奇木簇禪堂。",
            "可憐門外高低路，萬轂千蹄日日忙。"
        ],
        "title": "題靈泉寺",
        "id": "2fe6b99a-efd9-4ce1-9a77-40dfbe2bbe1b"
    },
    {
        "author": "李九齡",
        "paragraphs": [
            "茅屋蕭寥煙暗後，松窗寂歷月明初。",
            "此時誰念孤吟客，唯有黃公一帙書。"
        ],
        "title": "宿張正字別業",
        "id": "2bfd7eaa-a4a8-4664-825f-8c75045f4775"
    },
    {
        "author": "李九齡",
        "paragraphs": [
            "天上瑤池覆五雲，玉麟金鳳好爲羣。",
            "不須更飲人間水，直是清流也汗君。"
        ],
        "title": "鶴",
        "id": "d54eb837-eed8-48a0-b2ba-4bf13ddad195"
    },
    {
        "author": "李九齡",
        "paragraphs": [
            "悠悠信馬春山曲，芳草和煙鋪嫩綠。",
            "正被離愁著莫人，那堪更過相思谷。"
        ],
        "title": "過相思谷",
        "id": "63f48c92-e53c-4aec-8af7-f1ce24ad351c"
    },
    {
        "author": "李九齡",
        "paragraphs": [
            "聖澤安排當散地，賢侯優貸借新居。",
            "閑中亦有閑生計，寫得南華一部書。"
        ],
        "title": "寫莊子",
        "id": "5af7e395-f69d-42e4-bed5-37e2604388fb"
    },
    {
        "author": "李九齡",
        "paragraphs": [
            "亂雲堆裏結茅廬，已共紅塵跡漸疎。",
            "莫問野人生計事，窗前流水枕前書。"
        ],
        "title": "山中寄友人",
        "id": "78496197-daf3-40b2-a468-a50f1acc6751"
    },
    {
        "author": "胡宿",
        "paragraphs": [
            "津亭欲闋戒棠舟，五兩風來不暫留。",
            "西北浮雲連魏闕，東南初日滿秦樓。",
            "層城渺渺人傷別，芳草萋萋客倦遊。",
            "平樂舊歡收不得，更憑飛夢到瀛洲。"
        ],
        "title": "津亭",
        "id": "aaf798a7-fea9-4bcc-8ee5-697224d2bcd1"
    },
    {
        "author": "胡宿",
        "paragraphs": [
            "長道何年祖軷休，風帆不斷岳陽樓。",
            "佳人挾瑟漳河曉，壯士悲歌易水秋。",
            "九帳[青]油徒自負，百壺芳醑豈消憂。",
            "至今長樂坡前水，不啻秦人怨隴頭。"
        ],
        "tags": [
            "岳阳楼"
        ],
        "title": "古別",
        "id": "9c9a3e8f-f293-4757-bf40-5b13cd4b3d47"
    },
    {
        "author": "胡宿",
        "paragraphs": [
            "漢家神箭定天山，煙火相望萬里間。",
            "契利請盟金匕酒，將軍歸臥玉門關。",
            "雲沈老上妖氛斷，雪照回中探騎閑。",
            "五餌已行王道勝，絕無刁斗至闐顏。"
        ],
        "title": "塞上",
        "id": "e703ceb8-ba4c-47c8-810d-cb95f3c5dae9"
    },
    {
        "author": "胡宿",
        "paragraphs": [
            "高弦一弄武陵深，六幕天空萬里心。",
            "吳苑歌驪成久別，楚峰回雁好歸音。",
            "十千美酒花期隔，三百枯棋弈思沈。",
            "莫上孤城頻送目，浮雲西北是家林。"
        ],
        "title": "寄昭潭王中立",
        "id": "3e59dfb2-ade3-4f63-9fc6-66a1e34534da"
    },
    {
        "author": "胡宿",
        "paragraphs": [
            "屏翳驅雲結夜陰，素花飄墜惡氛沈。",
            "色欺曹國麻衣淺，寒入荆王翠被深。",
            "天上明河銀作水，海中仙樹玉爲林。",
            "日高獨擁鸘裘臥，誰乞長安取酒金。"
        ],
        "title": "雪",
        "id": "67916e82-f4c6-4438-addb-1ad5a77160ba"
    },
    {
        "author": "胡宿",
        "paragraphs": [
            "五粒青松護翠苔，石門岑寂斷纖埃。",
            "水浮花片知仙路，風遞鸞聲認嘯臺。",
            "桐井曉寒千乳歛，茗園春嫩一旗開。",
            "馳煙未勒山亭字，可是英靈許再來。"
        ],
        "title": "沖虛觀",
        "id": "56afb14b-8657-4692-9e0e-980ccc638f4c"
    },
    {
        "author": "胡宿",
        "paragraphs": [
            "天臺封詔紫泥馨，馬首前瞻北斗城。",
            "人在函關先望氣，帝於京兆最知名。",
            "一區東第趨晨近，數刻西廂接晝榮。",
            "正是兩宮裁化日，百金雙璧拜虞卿。"
        ],
        "title": "淮南發運趙邢州被詔歸闕",
        "id": "389a537d-3e98-47a9-b31d-91531df9c0c2"
    },
    {
        "author": "胡宿",
        "paragraphs": [
            "長樂才聞一叩鐘，百官初謁未央宮。",
            "金波穆穆沙隄月，玉樹琤琤上苑風。",
            "香重椒蘭橫結霧，氣寒龍虎遠浮空。",
            "嗟余索米無人問，行避霜臺御史驄。"
        ],
        "title": "天街曉望",
        "id": "01afb5a7-318f-455b-bf37-d6d6c7ff86c2"
    },
    {
        "author": "胡宿",
        "paragraphs": [
            "貪鑄金錢盜寫符，何曾七國戒前車。",
            "長生不待爐中藥，鴻寶誰收篋裏書。",
            "碧井牀空天影在，小山人去桂叢疎。",
            "雲中雞犬無消息，麥秀漸漸徧故墟。"
        ],
        "title": "淮南王",
        "id": "d40576b3-4499-41f3-a5bd-5961dab87947"
    },
    {
        "author": "胡宿",
        "paragraphs": [
            "沿牒相逢楚水湄，竹林文酒此攀嵇。",
            "半氈未暖還傷別，一臂初交又解攜。",
            "江浦嘔啞風送樐，河橋勃窣柳垂隄。",
            "明年四月秦關到，洗眼揚州看馬[蹄]。"
        ],
        "title": "趙宗道歸輦下",
        "id": "4d1b305d-a24e-4793-9878-48495be840f0"
    },
    {
        "author": "胡宿",
        "paragraphs": [
            "十日春風隔翠岑，秪應繁朵自成陰。",
            "樽前可要人頹玉，樹底遙知地側金。",
            "花界三千春渺渺，銅槃十二夜沈沈。",
            "雕槃分篸何由得，空作西州擁鼻吟。"
        ],
        "title": "憶薦福寺牡丹",
        "id": "25db79dc-94ef-489c-a2c8-bc7b1d683f1f"
    },
    {
        "author": "胡宿",
        "paragraphs": [
            "蒼野迷雲黯不歸，遠風吹雨入巖扉。",
            "石牀潤極琴絲緩，水閣寒多酒力微。",
            "夕夢將成還滴滴，春心欲斷正霏霏。",
            "憂花惜月長如此，爭得東陽病骨肥。"
        ],
        "title": "次韻和朱況雨中之什",
        "id": "1ba4506a-3e07-4f05-8b56-ad3833954ba3"
    },
    {
        "author": "胡宿",
        "paragraphs": [
            "千里青雲未致身，馬蹄空踏幾年塵。",
            "曾迷玉洞花光老，欲過金城柳眼新。",
            "粉壁已沈題鳳字，酒壚猶記姓黃人。",
            "塢中橫笛偏多感，一涕闌干白角巾。"
        ],
        "title": "感舊",
        "id": "4a6005f1-54ef-42f5-9fd7-859d7ae6b45d"
    },
    {
        "author": "胡宿",
        "paragraphs": [
            "昨夜輕陰結夕霏，城南十里有香泥。",
            "初聞山鳥驚新哢，遙見林花識舊蹊。",
            "蕩槳遠從芳草渡，墊巾還傍綠楊隄。",
            "羅敷正苦桑蠶事，惆悵南來五馬蹄。"
        ],
        "title": "城南",
        "id": "0dc1d189-6f69-4723-9aae-a49cbb1575f4"
    },
    {
        "author": "胡宿",
        "paragraphs": [
            "井轄投多思不禁，密垂珠箔晝沈沈。",
            "睡驚燕語頻移枕，病起蛛絲半在琴。",
            "雨徑亂花埋宿豔，月軒修竹轉涼陰。",
            "一春酒費知多少，探盡囊中換賦金。"
        ],
        "title": "早夏",
        "id": "3972d5f3-df6a-4659-882a-0c525e7ba3fc"
    },
    {
        "author": "胡宿",
        "paragraphs": [
            "洞戶春遲漏箭長，短轅初返雒陽傍。",
            "綵雲按曲青岑醴，沈水薰衣白璧堂。",
            "前檻蘭苕依玉樹，後園桐葉護銀牀。",
            "宴殘紅燭長庚爛，還促朝珂謁未央。"
        ],
        "title": "侯家",
        "id": "b1252e7e-437a-4da5-b233-ec08facccce4"
    },
    {
        "author": "胡宿",
        "paragraphs": [
            "天開函谷壯關中，萬古驚塵向此空。",
            "望氣竟能知老子，棄繻何不識終童。",
            "慢持白馬先生論，未抵鳴雞下客功。",
            "符命已歸如掌地，一丸曾誤隗王東。"
        ],
        "title": "函谷關",
        "id": "bbd42ad5-932b-4b0b-99e2-a74c27a5bdb3"
    },
    {
        "author": "胡宿",
        "paragraphs": [
            "雨壓殘紅一夜凋，曉來簾外正飄搖。",
            "數枝翠葉空相對，萬片香魂不可招。",
            "長樂夢回春寂寂，武陵人去水迢迢。",
            "愁將玉笛傳遺恨，苦被芳風透綺寮。"
        ],
        "title": "殘花",
        "id": "45bc85b7-5ac3-4313-b031-00742be47065"
    },
    {
        "author": "胡宿",
        "paragraphs": [
            "五兩青絲帝渥深，平時可敢嘆英沈。",
            "侏儒自是長三尺，澼絖都來直數金。",
            "寂寞死灰人喪偶，婆娑生意樹交陰。",
            "年來想見瓊枝色，久夢蘧蘧到竹林。"
        ],
        "title": "次韻徐爽見寄",
        "id": "25066ec7-1250-4395-b4a5-429c0294da0d"
    },
    {
        "author": "杜常",
        "paragraphs": [
            "行盡江南數十程，曉星殘月入華清。",
            "朝元閣上西風急，都入長楊作雨聲。"
        ],
        "title": "華清宮",
        "id": "d5ebf3d8-cd1c-4527-8c41-d157fe15b680"
    },
    {
        "author": "杜常",
        "paragraphs": [
            "一別家山十六程，曉来和月到華清。",
            "朝元閣上西風急，都入長楊作雨聲。"
        ],
        "title": "華清宮",
        "id": "bf02202a-3ff7-4f75-b18e-ab5c6f7dc47f"
    },
    {
        "author": "滕白",
        "paragraphs": [
            "種茶巖接紅霞塢，灌稻泉生白石根。",
            "皤腹老翁眉似雪，海棠花下戲兒孫。"
        ],
        "title": "題文川村居",
        "id": "4910aa66-39ef-46b3-9202-fb0202d488ac"
    },
    {
        "author": "滕白",
        "paragraphs": [
            "短羽新來別海陽，真珠高卷語雕梁。",
            "佳人未必全聽爾，正把金針繡鳳凰。"
        ],
        "title": "燕",
        "id": "4b7f1b46-e431-4fac-bf59-90fdb6d9301b"
    },
    {
        "author": "王嵒",
        "paragraphs": [
            "寒雲古木罩星臺，凡骨仙蹤信可哀。",
            "二十年前曾此到，一千年內未歸來。"
        ],
        "title": "題嚴君觀",
        "id": "0f5ae17d-840e-4036-a305-7c06d4f417fe"
    },
    {
        "author": "王嵒",
        "paragraphs": [
            "零零夜雨漬愁根，觸物傷離好斷魂。",
            "莫怪杜鵑飛去盡，紫微花裏有啼猨。"
        ],
        "title": "山中有所思",
        "id": "9143dc9a-a4ee-447e-b5c8-d060fb2c9879"
    },
    {
        "author": "王嵒",
        "paragraphs": [
            "一巢功績破春光，絮落花殘兩翅狂。",
            "月樹風枝不棲去，強來言語泥雕梁。"
        ],
        "title": "燕",
        "id": "c447be74-4d94-46c0-bc7f-61e8a5b73409"
    },
    {
        "author": "王嵒",
        "paragraphs": [
            "難把菱花照素顏，試臨春水插花看。",
            "木蘭船上遊春子，笑指荆釵下遠灘。"
        ],
        "title": "貧女",
        "id": "6b13f0a3-0100-4661-abd6-6ae42d55d972"
    },
    {
        "author": "王嵒",
        "paragraphs": [
            "何處相逢萬事忙，卓家樓上百淘香。",
            "明朝漸近山僧寺，更爲殘花醉一場。"
        ],
        "title": "杪春寄友人",
        "id": "4f414c01-c548-442b-b737-5bf2c4bebd8b"
    },
    {
        "author": "王嵒",
        "paragraphs": [
            "庾家樓上謝家池，處處風煙少舊知。",
            "明日落花誰共醉，野溪猨鳥恨歸遲。"
        ],
        "title": "回舊山",
        "id": "0d93c8f0-0a34-4e21-b4b5-e34e7c244019"
    },
    {
        "author": "高力士",
        "paragraphs": [
            "兩京作觔賣，五谿無人采。",
            "夷夏雖有殊，氣味都不改。"
        ],
        "title": "感巫州薺菜",
        "id": "3f0b925d-4d38-486a-b708-5e6f6d8e2962"
    },
    {
        "author": "高力士",
        "paragraphs": [
            "煙燻眼落膜，瘴染面朱虞。"
        ],
        "title": "句",
        "id": "cf729a6e-e368-4a65-affb-8bd646385303"
    },
    {
        "author": "王越賓",
        "paragraphs": [
            "碧塢煙霞晝未開，游人到處盡裴回。",
            "憑誰借問巖前叟，曾託吾皇一夢來。"
        ],
        "title": "使至灊山",
        "id": "31876e9d-837c-4b5b-9135-e00fd13ab34f"
    },
    {
        "author": "王良會",
        "paragraphs": [
            "德星搖此夜，珥月滿重城。",
            "杳靄煙氛色，飄颻砧杵聲。",
            "令行秋氣爽，樂感素風輕。",
            "共賞千年聖，長歌四海清。"
        ],
        "title": "和武相公中秋夜西蜀錦樓望月得清字",
        "id": "79a76939-637c-4985-b8ee-ec9e2c8ef62e"
    },
    {
        "author": "南詔驃信",
        "paragraphs": [
            "避風善闡臺，極目見藤越。",
            "悲哉古與今，依然煙與月。",
            "自我居震旦，翊衛類夔契。",
            "伊昔頸皇運，艱難仰忠烈。",
            "不覺歲云暮，感極星回節。",
            "元昶同一心，子孫堪貽厥。"
        ],
        "title": "星回節游避風臺與清平官賦",
        "id": "f4dfbf6c-dfce-4db0-b47f-900f03fff9f3"
    },
    {
        "author": "趙叔達",
        "paragraphs": [
            "法駕避星回，波羅毘勇猜。",
            "河潤冰難合，地暖梅先開。",
            "下令俚柔洽，獻賝弄棟來。",
            "願將不才質，千載侍游臺。"
        ],
        "title": "星回節避風臺驃信命賦",
        "id": "9b08e85f-3ce5-4ee7-b632-ebeb3911d3a0"
    },
    {
        "author": "楊奇鯤",
        "paragraphs": [
            "□□□□□□□，□□□□□□□。",
            "風裏浪花吹更白，雨中山色洗還青。",
            "海鷗聚處窗前見，林狖啼時枕上聽。",
            "此際自然無限趣，王程不敢暫留停。"
        ],
        "title": "途中詩",
        "id": "66fe78b8-9324-481d-8134-4be027e7c882"
    },
    {
        "author": "布燮",
        "paragraphs": [
            "嵇叔夜，鼓琴飲酒無閑暇。",
            "若使當時聞此歌，拋擲廣陵都不藉。",
            "劉伯倫，虛生浪死過青春。",
            "一飲一碩猶自醉，無人爲爾卜深塵。"
        ],
        "title": "聽妓洞雲歌",
        "id": "5ddc5d05-2e72-45d1-b682-97ff77cc44d9"
    },
    {
        "author": "布燮",
        "paragraphs": [
            "瀘北行人絕，雲南信未還。",
            "庭前花不埽，門外柳誰攀。",
            "坐久銷銀燭，愁多減玉顏。",
            "懸心秋夜月，萬里照關山。"
        ],
        "title": "思鄉作",
        "id": "568b053f-50f2-4f54-8366-1bcbf56bd56a"
    },
    {
        "author": "朝衡",
        "paragraphs": [
            "銜命將辭國，非才忝侍臣。",
            "天中戀明主，海外憶慈親。",
            "伏奏違金闕，騑驂去玉津。",
            "蓬萊鄉路遠，若木故園林。",
            "西望懷恩日，東歸感義辰。",
            "平生一寶劒，留贈結交人。"
        ],
        "title": "銜命還國作",
        "id": "2146f106-49cf-4481-9520-a3b06c55fb08"
    },
    {
        "author": "長屋",
        "paragraphs": [
            "山川異域，風月同天。",
            "寄諸佛子，共結來緣。"
        ],
        "title": "繡袈裟衣緣",
        "id": "887e37c0-7878-4078-9f37-f30c0b85d5e8"
    },
    {
        "author": "王巨仁",
        "paragraphs": [
            "于公慟哭三年旱，鄒衍含愁五月霜。",
            "今我幽愁還似古，皇天無語但蒼蒼。"
        ],
        "title": "憤怨詩",
        "id": "01813f10-27a6-49e9-9ba4-18a75b8b31fe"
    },
    {
        "author": "李贊華",
        "paragraphs": [
            "小山壓大山，大山全無力。",
            "羞見故鄉人，從此投外國。"
        ],
        "title": "立木海上刻詩",
        "id": "c6de2910-2263-43e1-a829-33c2e458a434"
    },
    {
        "author": "成輔端",
        "paragraphs": [
            "秦地城池二百年，何期如此賤田園。",
            "一頃麥苗碩伍米，三間堂屋二千錢。"
        ],
        "title": "戲語",
        "id": "3107d287-37fc-4d27-8ac8-a6ac2c890014"
    },
    {
        "author": "張隱",
        "paragraphs": [
            "位乖燮理致傷殘，四面牆匡不忍看。",
            "正是花時堪下淚，相公何必更追歡。"
        ],
        "title": "萬壽寺歌詞",
        "id": "23a35503-2f15-45a3-a46e-54f189b1ab4d"
    },
    {
        "author": "朱元",
        "paragraphs": [
            "昔日郎君今刺史，朱元依舊守朱門。",
            "今朝竹馬諸童子，盡是當時竹馬孫。"
        ],
        "title": "迎孫刺史",
        "id": "c2a54f85-16d9-4b63-9465-13d497558ce3"
    },
    {
        "author": "陳璠",
        "paragraphs": [
            "積玉堆金官又崇，禍來倏忽變成空。",
            "五年榮貴今何在，不異南柯一夢中。"
        ],
        "title": "臨刑詩",
        "id": "de3b5f15-1a1d-423e-b3b0-aa612e693247"
    },
    {
        "author": "捧劒僕",
        "paragraphs": [
            "青鳥銜葡萄，飛上金井欄。",
            "美人恐驚去，不敢捲簾看。"
        ],
        "title": "詩",
        "id": "b300ad66-301d-4b9a-b903-63a1350010d3"
    },
    {
        "author": "捧劒僕",
        "paragraphs": [
            "一種芳菲出後庭，却輸桃李得佳名。",
            "誰能爲向天人說，從此移根近太清。"
        ],
        "title": "題牡丹",
        "id": "955572f1-5c58-4f75-958a-ae824f049a8c"
    },
    {
        "author": "捧劒僕",
        "paragraphs": [
            "珍重郭四郎，臨行不得別。",
            "曉漏動離心，輕車冒殘雪。",
            "欲出主人門，零涕暗嗚咽。",
            "萬里隔關山，一心思漢月。"
        ],
        "title": "將竄留詩",
        "id": "fbdcc1a3-f685-483d-bba4-ec8ca33802dc"
    },
    {
        "author": "李密",
        "paragraphs": [
            "金風蕩初節，玉露凋晚林。",
            "此夕窮塗士，鬱陶傷寸心。",
            "野平葭葦合，村荒藜藿深。",
            "眺聽良多感，徙倚獨霑襟。",
            "霑襟何所爲，悵然懷古意。",
            "秦俗猶未平，漢道將何翼。",
            "樊噲市井徒，蕭何刀筆吏。",
            "一朝時運會，千古傳名諡。",
            "寄言世上雄，虛生真可媿。"
        ],
        "tags": [
            "秋天",
            "抒怀",
            "惆怅",
            "写景",
            "隋・唐・五代",
            "怀古",
            "带有地名",
            "地名"
        ],
        "title": "淮陽感懷",
        "id": "1010f9b1-01b2-44a9-a499-ecc0dad48405"
    },
    {
        "author": "孔德紹",
        "paragraphs": [
            "名山狎招隱，俗外遠相求。",
            "還如倒景望，忽似閬風遊。",
            "臨崖俯大壑，披霧仰飛流。",
            "歲積松方偃，年深椿欲秋。",
            "野花開石鏡，雲葉掩山樓。",
            "何須問方士，此處即瀛洲。"
        ],
        "title": "南隱遊泉山",
        "id": "3299eb9b-32bb-4bfc-862b-7c577921db27"
    },
    {
        "author": "孔德紹",
        "paragraphs": [
            "紛吾世網暇，靈岳展幽尋。",
            "寥廊風塵遠，杳冥川谷深。",
            "山昏五里霧，日落二華陰。",
            "疎峰起蓮葉，危塞隱桃林。",
            "何必東都外，此處可抽簪。"
        ],
        "title": "行經太華",
        "id": "2c266c8b-bb64-4902-87c7-c2e405588092"
    },
    {
        "author": "孔德紹",
        "paragraphs": [
            "綿綿夕漏深，客恨轉傷心。",
            "撫弦無人聽，對酒時獨斟。",
            "故鄉萬里絕，窮愁百慮侵。",
            "秋草思邊馬，遶枝驚夜禽。",
            "風度谷餘響，月斜山半陰。",
            "勞歌欲敘意，終是白頭吟。"
        ],
        "title": "夜宿荒村",
        "id": "96978520-b66d-433a-82bb-0b54fc559183"
    },
    {
        "author": "孔德紹",
        "paragraphs": [
            "地籟風聲急，天津雲色愁。",
            "悠然萬頃滿，俄爾百川浮。",
            "遠似金堤溢，翻如碧海流。",
            "驚濤遙起鷺，迴岸不分牛。",
            "徒知懷趙景，終是倦陽侯。",
            "木梗誠無託，蘆灰豈暇求。",
            "思得乘槎便，蕭然河漢遊。"
        ],
        "title": "王澤嶺遭洪水",
        "id": "a8789dec-8a0f-4334-abca-5e4622a6f70b"
    },
    {
        "author": "孔德紹",
        "paragraphs": [
            "名岳標形勝，危峰遠鬱紆。",
            "成象建環極，大壯闡規模。",
            "層臺從靈鷲，高殿邇陽烏。",
            "暫同遊閬苑，還類入仙都。",
            "三休開碧嶺，萬戶洞金鋪。",
            "攝心罄前禮，訪道挹中虛。",
            "遙瞻盡地軸，長望極天隅。",
            "白雲起梁棟，丹霞映栱櫨。",
            "露花疑濯錦，泉月似沈珠。",
            "今日桃源客，相顧失歸塗。"
        ],
        "title": "登白馬山護明寺",
        "id": "6f4c09bc-65c6-4f17-a7be-a5d6359c747b"
    },
    {
        "author": "孔德紹",
        "paragraphs": [
            "仁祠表虛曠，祗園展肅恭。",
            "棲息翠微嶺，登頓白雲峰。",
            "映流看夜月，臨峰聽曉鐘。",
            "澗芳十步草，崖陰百丈松。",
            "蕭然遙路絕，無復市朝蹤。"
        ],
        "title": "送舍利宿定普巖",
        "id": "b4a74c09-0fb7-4705-973d-eba7241be475"
    },
    {
        "author": "孔德紹",
        "paragraphs": [
            "大君膺寶曆，出豫表功成。",
            "鈞天金石響，洞庭弦管清。",
            "八音動繁會，九變叶希聲。",
            "和雲留睿賞，熏風悅聖情。",
            "盛烈光韶濩，易俗邁咸英。",
            "竊吹良無取，率舞抃羣生。"
        ],
        "tags": [
            "洞庭湖"
        ],
        "title": "觀太常奏新樂",
        "id": "6d2b797e-4492-4bf5-80f2-41963cf4e5ef"
    },
    {
        "author": "孔德紹",
        "paragraphs": [
            "蓮舟泛錦磧，極目眺江干。",
            "沿流渡檝易，逆浪取花難。",
            "有霧疑川廣，無風見水寬。",
            "朝來採摘倦，詎得久盤桓。"
        ],
        "title": "賦得涉江采芙蓉",
        "id": "861d5fd9-d498-4beb-b16e-4a4a9e15bea1"
    },
    {
        "author": "孔德紹",
        "paragraphs": [
            "華亭失侶鶴，乘軒寵遂終。",
            "三山凌苦霧，千里激悲風。",
            "心危白露下，聲斷綵弦中。",
            "何言斯物變，翻復似遼東。"
        ],
        "title": "賦得華亭鶴",
        "id": "f3797664-352d-40cd-b10a-1adb0947710f"
    },
    {
        "author": "孔德紹",
        "paragraphs": [
            "金陵已去國，銅梁忽背飛。",
            "失路遠相送，他鄉何日歸。"
        ],
        "title": "送蔡君知入蜀二首 一",
        "id": "48543b6f-b767-4421-b93f-60070e0c4ec6"
    },
    {
        "author": "孔德紹",
        "paragraphs": [
            "靈關九折險，蜀道二星遙。",
            "乘槎若有便，希泛廣陵潮。"
        ],
        "title": "送蔡君知入蜀二首 二",
        "id": "71b1b257-1bc0-4a62-9c19-dbdd25c86910"
    },
    {
        "author": "孔德紹",
        "paragraphs": [
            "早秋驚葉落，飄零似客心。",
            "翻飛未肯下，猶言惜故林。"
        ],
        "tags": [
            "秋天",
            "思乡",
            "写景",
            "漂泊"
        ],
        "title": "落葉",
        "id": "afb9c85b-d867-4bda-8c84-516d90b554e0"
    },
    {
        "author": "孔德紹",
        "paragraphs": [
            "誰分菱花影，還看蓬鬢秋。"
        ],
        "title": "句",
        "id": "d0913c25-e918-4952-b798-44f0a09389cf"
    },
    {
        "author": "鄭頲",
        "paragraphs": [
            "幻生還幻滅，大幻莫過身。",
            "安心自有處，求人無有人。"
        ],
        "title": "臨刑詩",
        "id": "209365b3-4cbc-430d-987a-056b27ce10b0"
    },
    {
        "author": "劉斌",
        "paragraphs": [
            "性與雖天縱，主世乃無由。",
            "何言泰山毀，空驚逝水流。",
            "及門思往烈，入室想前修。",
            "寂寞荒堦暮，摧殘古木秋。",
            "遺風曖如此，聊以慰蒸求。"
        ],
        "tags": [
            "泰山"
        ],
        "title": "和謁孔子廟",
        "id": "ab76c0fc-144b-4884-a054-efec2987e260"
    },
    {
        "author": "劉斌",
        "paragraphs": [
            "名臣不世出，百工之所求。",
            "況乃非常器，遭逢興運秋。",
            "符彩照千里，銓衡綜九流。",
            "經綸資百物，樽俎寄皇猷。",
            "韶濩傾復理，典禮紊還修。",
            "雖貞棟梁任，兼好藝文游。",
            "佇聞和鼎實，行當奉介丘。",
            "高衢翻稅駕，閱水遽遷舟。",
            "傳呼更何日，曳履聞無由。",
            "歸魂藐脩路，征櫂艤邗溝。",
            "林薄長風慘，江上寒雲愁。",
            "夜臺終不曙，遺芳徒自留。"
        ],
        "title": "和許給事傷牛尚書",
        "id": "0412bbd4-4dcc-42dd-95d2-40c53e1ef120"
    },
    {
        "author": "劉斌",
        "paragraphs": [
            "春林已自好，時鳥復和鳴。",
            "枝交難奮翼，谷靜易流聲。",
            "間關纔得性，[矰]繳遽相驚。",
            "安知背飛遠，拂霧獨晨征。"
        ],
        "title": "送劉散員同賦陳思王詩得好鳥鳴高枝",
        "id": "a9971af6-ff43-4a0c-9659-c4690ea261fd"
    },
    {
        "author": "劉斌",
        "paragraphs": [
            "靈山峙千仞，蔽日且嵯峨。",
            "紫蓋雲陰遠，香爐煙氣多。",
            "石梁高鳥路，瀑水近天河。",
            "欲知聞道里，別自有仙歌。"
        ],
        "title": "詠山",
        "id": "d83f4859-18c6-481b-b9ef-5aef52e35602"
    },
    {
        "author": "劉斌",
        "paragraphs": [
            "圓月當新霽，高樓見最明。",
            "素波流粉壁，丹桂拂飛甍。",
            "下瞰千門靜，旁觀萬象生。",
            "梧桐窗下影，鳥鵲檻前聲。",
            "嘯逸劉琨興，吟資庾亮情。",
            "遊人莫登眺，迢遞故鄉程。"
        ],
        "title": "登樓望月二首 一",
        "id": "77ec8e4f-8eba-49b9-8ae3-f5e9925f44d8"
    },
    {
        "author": "劉斌",
        "paragraphs": [
            "皎潔三秋月，巍峨百丈樓。",
            "下分征客路，上有美人愁。",
            "帳卷芙蓉帶，簾褰玳瑁鉤。",
            "倚窗情渺渺，憑檻思悠悠。",
            "末得金波轉，俄成玉筯流。",
            "不堪三五夕，夫壻在邊州。"
        ],
        "title": "登樓望月二首 二",
        "id": "0bb587ba-21d0-4437-a519-6bc7a7317fa0"
    },
    {
        "author": "黃巢",
        "paragraphs": [
            "颯颯西風滿院栽，蘂寒香冷蝶難來。",
            "他年我若爲青帝，報與桃花一處開。"
        ],
        "tags": [
            "咏物",
            "菊花",
            "植物",
            "豪壮",
            "抒怀",
            "咏物诗"
        ],
        "title": "題菊花",
        "id": "0939af03-3cbb-4f62-bbcf-d5dcaed9c2ea"
    },
    {
        "author": "黃巢",
        "paragraphs": [
            "待到秋來九月八，我花開後百花殺。",
            "衝天香陣透長安，滿城盡帶黃金甲。"
        ],
        "tags": [
            "咏物",
            "菊花",
            "抱负",
            "咏物诗",
            "品格"
        ],
        "title": "不第後賦菊",
        "id": "4a38ccaa-e3e3-4920-9f22-3a686c934000"
    },
    {
        "author": "黃巢",
        "paragraphs": [
            "記得當年草上飛，鐵衣著盡著僧衣。",
            "天津橋上無人識，獨倚欄干看落暉。"
        ],
        "title": "自題像",
        "id": "e90727d6-db93-49ba-8850-13629dcec59a"
    },
    {
        "author": "羅紹威",
        "paragraphs": [
            "妝點青春更有誰，青春常許占先知。",
            "亞夫營畔風輕處，元亮門前日暖時。",
            "花密宛如飄六出，葉繁何惜借雙眉。",
            "交情別緒論多少，好向仁人贈一枝。"
        ],
        "title": "柳",
        "id": "9af71473-30cc-45f1-bbf5-dbc548c8a611"
    },
    {
        "author": "羅紹威",
        "paragraphs": [
            "雖被風霜競欲催，皎然顏色不低摧。",
            "已疑素手能妝出，又似金錢未染來。",
            "香散自宜飄淥酒，葉交仍得蔭蒼苔。",
            "尋思閉戶中宵見，應認寒窗雪一堆。"
        ],
        "title": "白菊",
        "id": "94f6a5a6-3e3a-49cb-98ad-06e288f3ca3f"
    },
    {
        "author": "羅紹威",
        "paragraphs": [
            "樓前澹澹雲頭日，簾外蕭蕭雨脚風。"
        ],
        "title": "句",
        "id": "d492634f-f9c7-460d-ac55-940178c624a2"
    },
    {
        "author": "羅衮",
        "paragraphs": [
            "年來年去只艱危，春半堯山草尚衰。",
            "四海清平耆舊見，五陵寒食小臣悲。",
            "煙銷井邑隈樓檻，雪滿川原泥酒巵。",
            "拭盡賈生無限淚，一行歸雁遠參差。"
        ],
        "title": "清明登奉先城樓",
        "id": "37f35117-c17b-469d-b3aa-9774e47ef532"
    },
    {
        "author": "羅衮",
        "paragraphs": [
            "榆火輕煙處處新，旋從閑望到諸鄰。",
            "浮生浮世祗多事，野水野花娛病身。",
            "濁酒不禁雲外景，碧峰猶冷寺前春。",
            "蓑衣毳衲誠吾黨，自結村園一社貧。"
        ],
        "title": "清明赤水寺居",
        "id": "e5932ce9-aae5-4200-ab22-d88fc81e7d96"
    },
    {
        "author": "羅衮",
        "paragraphs": [
            "平日時風好涕流，讒書雖盛一名休。",
            "寰區歎屈瞻天問，夷貊聞詩過海求。",
            "向夕便思青瑣拜，近年尋伴赤松遊。",
            "何當世祖從人望，早以公台命卓侯。"
        ],
        "title": "贈羅隱",
        "id": "a4602a50-d302-413b-9fca-07c7aeb05f9c"
    },
    {
        "author": "王鎔",
        "paragraphs": [
            "師離㴲水動王侯，心印光潛麈尾收。",
            "碧落霧霾松嶺月，滄溟浪覆濟人舟。",
            "一燈乍滅波旬喜，雙眼重昏道侶愁。",
            "縱是了然雲外客，每瞻缾几淚還流。"
        ],
        "title": "哭趙州和尚二首 一",
        "id": "e4e53053-451e-4a40-9997-e879e4d8df66"
    },
    {
        "author": "王鎔",
        "paragraphs": [
            "佛日西傾祖印隳，珠沈丹沼月沈輝。",
            "影敷丈室爐煙慘，風起禪堂松韻微。",
            "隻履乍來留化跡，五天何處又逢歸。",
            "解空弟子絕悲喜，猶自潸然對雪幃。"
        ],
        "title": "哭趙州和尚二首 二",
        "id": "d894a481-af39-4b7d-9e5a-2aa62aa71dd5"
    },
    {
        "author": "鄧洵美",
        "paragraphs": [
            "詞場幾度讓長鞭，又向清朝賀九遷。",
            "品秩雖然殊此日，歲寒終不改當年。",
            "馳名早已超三院，侍直仍忻步八磚。",
            "今日相逢翻自媿，閑吟對酒倍潸然。"
        ],
        "title": "荅同年李昉見贈次韻",
        "id": "272300a0-b692-4c21-a18c-3ed56547c867"
    },
    {
        "author": "李京",
        "paragraphs": [
            "長安朔風起，窮巷掩雙扉。",
            "新歲明朝是，故鄉何路歸。",
            "鬢絲饒鏡色，隙雪奪燈輝。",
            "却羨秦州雁，逢春盡北飛。"
        ],
        "title": "除夜長安作",
        "id": "0522e427-d0fd-4297-b951-b49d6fecb260"
    },
    {
        "author": "許鼎",
        "paragraphs": [
            "淼淼三江水，悠悠五嶺關。",
            "雁飛猶不度，人去若爲還。"
        ],
        "title": "登嶺望",
        "id": "2de02ac5-cdd6-497f-8b77-4857a3567202"
    },
    {
        "author": "許鼎",
        "paragraphs": [
            "漢家仙仗在咸陽，洛水東流出建章。",
            "野老至今猶望辛，離宮秋樹獨蒼蒼。"
        ],
        "title": "㟧嶺四望",
        "id": "dac9f65e-2498-4818-8ec7-61e0594493a7"
    },
    {
        "author": "王易簡",
        "paragraphs": [
            "汨沒朝班媿不才，誰能低折向塵埃。",
            "青山得去且歸去，官職有來還自來。"
        ],
        "title": "官左拾遺歸隱作",
        "id": "9b51815e-1a80-46ec-adb5-fd0c03e11c71"
    },
    {
        "author": "朱褒",
        "paragraphs": [
            "魂歸寥廊魄歸泉，只住人間十五年。",
            "昨日施僧裙帶上，斷腸猶繫琵琶弦。"
        ],
        "title": "悼楊氏妓琴弦",
        "id": "9f2ca905-f6f9-430a-9d92-98842e2cd081"
    },
    {
        "author": "黃損",
        "paragraphs": [
            "春草綠綿綿，驕驂驟煖煙。",
            "微風飄樂韻，半日醉花邊。",
            "打鵲拋金盞，招人舉玉鞭。",
            "田翁與蠶婦，平地看神仙。"
        ],
        "title": "公子行",
        "id": "483abfe4-ae97-42bb-a0f8-c92752d51df3"
    },
    {
        "author": "黃損",
        "paragraphs": [
            "逐鹿走紅塵，炎炎火德新。",
            "家肥生孝子，國霸有餘臣。",
            "帝道雲龍合，民心草木春。",
            "須知煙閣上，一半老儒真。"
        ],
        "title": "讀史",
        "id": "b517a5c3-3975-4638-8a1f-5c51eddcd8c2"
    },
    {
        "author": "黃損",
        "paragraphs": [
            "來書初出白雲扃，乍躡秋風馬走輕。",
            "遠近留連分岳色，別離嗚咽亂泉聲。",
            "休將巢許爭喧雜，自共伊臯論太平。",
            "昨夜細看雲色裏，進賢星座甚分明。"
        ],
        "title": "出山吟",
        "id": "42fab1cf-ad7f-4c48-be72-f4a1f215aca2"
    },
    {
        "author": "黃損",
        "paragraphs": [
            "一別人間歲月多，歸來人事已銷磨。",
            "惟有門前鑑池水，春風不改舊時波。"
        ],
        "title": "書壁",
        "id": "77af18b1-1de2-4000-860f-6d6da8349e2f"
    },
    {
        "author": "黃損",
        "paragraphs": [
            "機關纔運動，勝敗便相隨。",
            "忽遇南遷客，若爲西入心。",
            "往來三島近，活計一囊空。",
            "三通明主詔，一片白雲心。",
            "掃地待明月，踏花迎野僧。",
            "水諳彭澤闊，山憶武陵深。",
            "金鐙冷光風宛轉，錦袍紅潤雨霏微。",
            "高齊日月方爲道，動合乾坤始是心。",
            "傍水野禽通體白，飣盤山菓半邊紅。",
            "而今世上多離別，莫向相思樹下啼。"
        ],
        "title": "句",
        "id": "e1ffb563-e56f-46de-8667-9c6e3562b55a"
    },
    {
        "author": "張衮",
        "paragraphs": [
            "籩豆簠簋，黍稷非馨。",
            "懿茲彝器，厥德惟明。",
            "金石匏革，以和以平。",
            "由此無疆，期乎永寧。"
        ],
        "title": "梁郊祀樂章 慶肅",
        "id": "684bc1a4-1b63-497b-9df6-93e387f45752"
    },
    {
        "author": "張衮",
        "paragraphs": [
            "哲后躬享，旨酒斯陳。",
            "王恭無斁，嚴祀惟寅。",
            "皇祖以配，大孝以振。",
            "宜錫景福，永休下民。"
        ],
        "title": "梁郊祀樂章 慶熙",
        "id": "64aaf38c-58b2-4b25-a2d2-d03388c2c215"
    },
    {
        "author": "張衮",
        "paragraphs": [
            "恭祀上帝，于國之陽。",
            "爵醴是荷，鴻基永昌。"
        ],
        "title": "梁郊祀樂章 慶隆",
        "id": "02122e2d-f7f5-47b5-9e42-0924f4e45acc"
    },
    {
        "author": "張衮",
        "paragraphs": [
            "導和氣兮襲氤氳，宣皇使兮彰聖神。",
            "服遐裔兮敷質文，格苗扈兮息煙塵。"
        ],
        "title": "梁郊祀樂章 慶融",
        "id": "c19ffb32-9417-4fcf-9a88-0365f13e78ba"
    },
    {
        "author": "張衮",
        "paragraphs": [
            "大業來四夷，仁風和萬國。",
            "白日體無私，皇天輔有德。",
            "七旬罪已服，六旬師方克。",
            "偉哉帝道隆，終始常作則。"
        ],
        "title": "梁郊祀樂章 慶休",
        "id": "6bf741e0-5fdc-4608-bac9-0ba36f47de03"
    },
    {
        "author": "張衮",
        "paragraphs": [
            "煙燎昇，禮容徹。",
            "誠感達，人神悅。",
            "靈貺彰，聖情結。",
            "玉座寂，金罏歇。"
        ],
        "title": "梁郊祀樂章 慶和",
        "id": "2533cef0-3afa-4c02-995d-109b62814792"
    },
    {
        "author": "趙光逢",
        "paragraphs": [
            "就陽位，昇圜丘。",
            "佩雙玉，御大裘。",
            "膺天命，擁神休。",
            "萬靈感，百祿遒。"
        ],
        "title": "梁郊祀樂章 慶和 一",
        "id": "9cbda0f3-35f6-4a45-ac70-b08a79eec38c"
    },
    {
        "author": "趙光逢",
        "paragraphs": [
            "秉黃鉞，建朱旗。",
            "震八表，清二儀。",
            "帝業顯，王道夷。",
            "受景命，啓皇基。"
        ],
        "title": "梁郊祀樂章 慶和 二",
        "id": "d512676d-d05d-43ba-a2dc-387c41b5f8f7"
    },
    {
        "author": "趙光逢",
        "paragraphs": [
            "開九門，懷百神。",
            "通肸蠁，接氤氳。",
            "明粢薦，廣樂陳。",
            "奠嘉璧，燎芳薪。"
        ],
        "title": "梁郊祀樂章 慶和 三",
        "id": "2e2e7e2a-c8b1-49a4-9c81-ad84d3000fa8"
    },
    {
        "author": "趙光逢",
        "paragraphs": [
            "膺寶圖，執左契。",
            "德應天，聖饗帝。",
            "薦表衷，荷靈惠。",
            "壽萬年，祚百世。"
        ],
        "title": "梁郊祀樂章 慶和 四",
        "id": "9b51eef9-6a73-4e67-a878-a42ba109cb39"
    },
    {
        "author": "趙光逢",
        "paragraphs": [
            "惟德動天，有感必通。",
            "秉茲一德，禋於六宗。",
            "欽夤寶命，恭肅禮容。",
            "來顧來享，永穆皇風。"
        ],
        "title": "梁郊祀樂章 慶和 五",
        "id": "d152f46d-9fa4-403d-ab40-672416710ee1"
    },
    {
        "author": "趙光逢",
        "paragraphs": [
            "天惟佑德，辟乃奉天。",
            "交感斯在，昭事罔愆。",
            "歲功已就，王道無偏。",
            "於焉報本，是用告虔。"
        ],
        "title": "梁郊祀樂章 慶和 六",
        "id": "87792c2e-d2b7-4eac-8d2d-2aa1fa6240a2"
    },
    {
        "author": "趙光逢",
        "paragraphs": [
            "聖皇戾止，天步舒遲。",
            "乾乾睿相，穆穆皇儀。",
            "進退必肅，陟降是祗。",
            "六變克協，萬靈協隨。"
        ],
        "title": "梁郊祀樂章 慶順",
        "id": "0f5202c1-6836-4721-bce6-06bdb058466b"
    },
    {
        "author": "趙光逢",
        "paragraphs": [
            "天命降鑒，帝德惟馨。",
            "享祀不忒，禮容孔明。",
            "奠璧布幣，薦純獻精。",
            "神祐以荅，敷錫永寧。"
        ],
        "title": "梁郊祀樂章 慶平",
        "id": "50b3e7d3-dbc8-403f-80bd-432b02ac60ca"
    },
    {
        "author": "和凝",
        "paragraphs": [
            "紫燎光銷大駕歸，御樓初見赭黃衣。",
            "千聲鼓定將宣赦，竿上金雞翅欲飛。"
        ],
        "title": "宮詞百首 一",
        "id": "a55092e8-0ff9-4291-89a9-085f5ea53724"
    },
    {
        "author": "和凝",
        "paragraphs": [
            "北闕晴分五鳳樓，嵩山秀色護神州。",
            "洛河自契千年運，更擬波中出九疇。"
        ],
        "title": "宮詞百首 二",
        "id": "9962a1b2-55f8-4aac-a8f7-8150f5ea6d32"
    },
    {
        "author": "和凝",
        "paragraphs": [
            "中興殿上曉光融，一炷天香舞瑞風。",
            "百辟虔心齊稽首，捲簾遙見御衣紅。"
        ],
        "title": "宮詞百首 三",
        "id": "d806ecc3-fec4-4995-bc77-2588deca4ba0"
    },
    {
        "author": "和凝",
        "paragraphs": [
            "日和風暖御樓時，萬姓齊瞻八彩眉。",
            "瑞氣祥烟籠細仗，閤門宣赦四方知。"
        ],
        "title": "宮詞百首 四",
        "id": "bccda39f-8653-4646-98e2-c2b1a9b699b2"
    },
    {
        "author": "和凝",
        "paragraphs": [
            "鳳吹鸞歌曉日明，豐年觀稼出神京。",
            "封人爭獻南山壽，五色雲中御輦平。"
        ],
        "title": "宮詞百首 五",
        "id": "d47db8c4-ad10-4c53-abc1-768716215c98"
    },
    {
        "author": "和凝",
        "paragraphs": [
            "聖主臨軒待曉時，穿花宮漏正遲遲。",
            "雞人一唱乾坤曉，百辟分班儼羽儀。"
        ],
        "title": "宮詞百首 六",
        "id": "1bf0edf7-f8f5-4abb-84f8-b0f0adea887b"
    },
    {
        "author": "和凝",
        "paragraphs": [
            "朦朧西月照池亭，初夜椒房掩畫屏。",
            "宮女相呼有何事，上樓同看老人星。"
        ],
        "title": "宮詞百首 七",
        "id": "886a47d9-bdde-41be-a827-e2072c705f40"
    },
    {
        "author": "和凝",
        "paragraphs": [
            "紅泥椒殿綴珠璫，帳蹙金龍窣地長。",
            "紅獸慢然天色暖，鳳爐時復爇沈香。"
        ],
        "title": "宮詞百首 八",
        "id": "2e2c40fb-62a7-43cb-b0d2-e33d11b8da9e"
    },
    {
        "author": "和凝",
        "paragraphs": [
            "九重樓殿簇丹青，高柳含烟覆井亭。",
            "宮內不知今日幾，自來階下數堯蓂。"
        ],
        "title": "宮詞百首 九",
        "id": "ff00e8da-9f3c-453b-9584-ae7246131fa0"
    },
    {
        "author": "和凝",
        "paragraphs": [
            "寢殿香濃玉漏嚴，雲隨涼月下西南。",
            "帳前宮女低聲道，主上還應夢傅巖。"
        ],
        "title": "宮詞百首 十",
        "id": "798f19b6-66eb-411f-b8cc-c4c7178d47d1"
    },
    {
        "author": "和凝",
        "paragraphs": [
            "遶殿鉤欄壓玉階，內人輕語凭蔥薹。",
            "皆言明主垂衣理，不假朱雲傍檻來。"
        ],
        "title": "宮詞百首 十一",
        "id": "d7133c7f-b36f-4bde-a65e-2c3096342cb5"
    },
    {
        "author": "和凝",
        "paragraphs": [
            "顢頇冰面瑩池心，風刮瑤階臘雪深。",
            "怪得宮中無獸炭，步搖釵是辟寒金。"
        ],
        "title": "宮詞百首 十二",
        "id": "2006fd35-62b4-49e6-acd5-8fe7a8857379"
    },
    {
        "author": "和凝",
        "paragraphs": [
            "蘭殿春融自靘笙，玉顏風透象紗明。",
            "金簧如語鶯聲滑，可使雲和獨得名。"
        ],
        "title": "宮詞百首 十三",
        "id": "aee17ffc-eba8-415d-b08b-c5a342f6e59c"
    },
    {
        "author": "和凝",
        "paragraphs": [
            "蘭燭時將鳳髓添，寒星遙映夜光簾。",
            "龍樓露著鴛鴦瓦，誰近螭頭擲玉籤。"
        ],
        "title": "宮詞百首 十四",
        "id": "dd4d993b-7808-418e-8725-b582e707201a"
    },
    {
        "author": "和凝",
        "paragraphs": [
            "玉甃蓮池春水平，小魚雙竝錦鱗行。",
            "內中知是黃河樣，九曲今年徹底清。"
        ],
        "tags": [
            "黄河"
        ],
        "title": "宮詞百首 十五",
        "id": "eecfb756-93c5-41fd-b5c3-2f6cfabbca56"
    },
    {
        "author": "和凝",
        "paragraphs": [
            "真珠簾外靜無塵，耿耿涼天景象新。",
            "金殿夜深銀燭晃，宮嬪來奏月重輪。"
        ],
        "title": "宮詞百首 十六",
        "id": "e4908530-bd4b-4664-bbf6-ec6e6cedf0f9"
    },
    {
        "author": "和凝",
        "paragraphs": [
            "魚犀月掌夜通頭，自著盤鶯錦臂韝。",
            "多把沈檀配龍麝，宮中掌浸十香油。"
        ],
        "title": "宮詞百首 十七",
        "id": "7f156b9f-d033-44cc-8a3b-57dc28f2a825"
    },
    {
        "author": "和凝",
        "paragraphs": [
            "香雲雙颭玉蟬輕，侍從君王苑裏行。",
            "嘉瑞忽逢連理木，一時跪拜賀文明。"
        ],
        "title": "宮詞百首 十八",
        "id": "2e545b86-8026-4d49-843d-4bb2f2d979d1"
    },
    {
        "author": "和凝",
        "paragraphs": [
            "金鸞雙立紫檀槽，暖殿無風韻自高。",
            "含笑試彈紅蘂調，君王宣賜酪櫻桃。"
        ],
        "title": "宮詞百首 十九",
        "id": "fd80718b-1764-439b-b605-7f14622de429"
    },
    {
        "author": "和凝",
        "paragraphs": [
            "斑簟如霞可殿鋪，更開新進瑞蓮圖。",
            "誰人築損珊瑚架，子細看時認瀝蘇。"
        ],
        "title": "宮詞百首 二十",
        "id": "ec9c2ae1-b5dc-4334-aea7-a3bf422a6ebf"
    },
    {
        "author": "和凝",
        "paragraphs": [
            "金盆初曉洗纖纖，銀鴨香焦特地添。",
            "出戶忽看春雪下，六宮齊捲水晶簾。"
        ],
        "title": "宮詞百首 二十一",
        "id": "4983b102-f06d-479b-b5d5-a897f19f89c1"
    },
    {
        "author": "和凝",
        "paragraphs": [
            "暖金盤裏點酥山，擬望君王子細看。",
            "更向眉中分曉黛，巖邊染出碧琅玕。"
        ],
        "title": "宮詞百首 二十二",
        "id": "bad15ec0-9b1f-4126-aa61-24a3ad2f7570"
    },
    {
        "author": "和凝",
        "paragraphs": [
            "雲母屏前繡柱衣，龍牀閑卷諫書幃。",
            "黃金檻外螭頭活，日照紅蘭露未晞。"
        ],
        "title": "宮詞百首 二十三",
        "id": "c55168d9-3cc8-471e-970e-c98a2c3c6139"
    },
    {
        "author": "和凝",
        "paragraphs": [
            "樓西殘月尚朧明，中禁雞人報曉聲。",
            "清旦司天臺進狀，夜來晴霽泰階平。"
        ],
        "title": "宮詞百首 二十四",
        "id": "b2be5e48-2b13-4f93-b547-f440af96ab9f"
    },
    {
        "author": "和凝",
        "paragraphs": [
            "纖轡摩軒響佩環，銀臺門外集鴛鸞。",
            "三鐘五鼓祥烟歛，日照仙人捧露盤。"
        ],
        "title": "宮詞百首 二十五",
        "id": "6b3da3a0-3d67-42f1-bd5a-3eb293b69c75"
    },
    {
        "author": "和凝",
        "paragraphs": [
            "司膳廚中也禁烟，春宮相對畫秋千。",
            "清明節日頒新火，蠟炬星飛下九天。"
        ],
        "title": "宮詞百首 二十六",
        "id": "54651f4d-ed98-42fe-8cad-4a8a4d65a4c6"
    },
    {
        "author": "和凝",
        "paragraphs": [
            "宮木交芳色盡深，和風輕舞早鶯吟。",
            "侍臣不異東方朔，應喜仙桃滿禁林。"
        ],
        "title": "宮詞百首 二十七",
        "id": "a6134b65-35e0-43e6-b8d9-ce0119906190"
    },
    {
        "author": "和凝",
        "paragraphs": [
            "貢橘香勻䩋𩉙容，星光初滿小金籠。",
            "近臣押賜諸王宅，拜了方開敕字封。"
        ],
        "title": "宮詞百首 二十八",
        "id": "6d5be5c3-d894-4148-bbf0-287feb6ecaee"
    },
    {
        "author": "和凝",
        "paragraphs": [
            "獻壽朝元欲偃戈，航深梯險競駢羅。",
            "若論萬國來朝日，比竝塗山更較多。"
        ],
        "title": "宮詞百首 二十九",
        "id": "9ac5aee3-394e-4bb8-b427-abe5d0206f13"
    },
    {
        "author": "和凝",
        "paragraphs": [
            "豔陽風景簇神州，杏蘂桃心照鳳樓。",
            "遙望青青河畔草，幾多歸馬與休牛。"
        ],
        "title": "宮詞百首 三十",
        "id": "0f280a12-b84e-4eda-bc9d-87add378de33"
    },
    {
        "author": "和凝",
        "paragraphs": [
            "鑾輿觀稼晚方歸，日月旗中見御衣。",
            "萬姓焚香惟頂禮，瑞雪隨繖入宮闈。"
        ],
        "title": "宮詞百首 三十一",
        "id": "b70481ef-25bd-4961-9ce6-2a569bcfb8ea"
    },
    {
        "author": "和凝",
        "paragraphs": [
            "宮庭皆應紫微垣，壯麗宸居顯至尊。",
            "赤子顒顒瞻父母，已將仁德比乾坤。"
        ],
        "title": "宮詞百首 三十二",
        "id": "e63e56bd-a0bb-42f2-97be-597712edabea"
    },
    {
        "author": "和凝",
        "paragraphs": [
            "三農皆已闢田疇，又見金門出土牛。",
            "塊雨條風符聖化，嘉禾看却報新秋。"
        ],
        "title": "宮詞百首 三十三",
        "id": "91ad589f-8ba0-4588-b5c7-c0b37f436652"
    },
    {
        "author": "和凝",
        "paragraphs": [
            "進食門前水陸陳，大官齋潔貢時新。",
            "明君宵旰分甘處，便索金盤賜重臣。"
        ],
        "title": "宮詞百首 三十四",
        "id": "3c9bcebb-a1b8-4d1f-b9f2-cbfcc7381246"
    },
    {
        "author": "和凝",
        "paragraphs": [
            "層臺金碧惹紅霞，仙掌亭亭對月華。",
            "昨夜盤中甘露滿，婕妤爭去奏官家。"
        ],
        "title": "宮詞百首 三十五",
        "id": "6b92ceb0-5d1b-48d3-ad24-ef19494e7b61"
    },
    {
        "author": "和凝",
        "paragraphs": [
            "水殿垂簾冷色凝，一牀珍簟展春冰。",
            "才人侍立持團扇，金縷雙龍貼碧藤。"
        ],
        "title": "宮詞百首 三十六",
        "id": "363f0def-382a-489e-b0f5-bcbc5eae07b9"
    },
    {
        "author": "和凝",
        "paragraphs": [
            "香鴨烟輕爇水沈，雲鬟閑墜鳳犀簪。",
            "珠簾半捲開花雨，又見芭蕉展半心。"
        ],
        "title": "宮詞百首 三十七",
        "id": "229f5468-6e5e-4001-b3fe-1b073f4764c0"
    },
    {
        "author": "和凝",
        "paragraphs": [
            "鶯錦蟬羅撒麝臍，狻猊輕噴瑞烟迷。",
            "紅酥點得香山小，卷上珠簾日未西。"
        ],
        "title": "宮詞百首 三十八",
        "id": "d55f62f2-1ad1-4e6a-8aeb-55cb0c081955"
    },
    {
        "author": "和凝",
        "paragraphs": [
            "錦褥花明滿殿鋪，宮娥分坐學樗蒲。",
            "欲教官馬衝關過，呪願纖纖早擲盧。"
        ],
        "title": "宮詞百首 三十九",
        "id": "0597fcbc-9109-408b-b5e7-c39cbe2d185c"
    },
    {
        "author": "和凝",
        "paragraphs": [
            "小樓花簇鈿山低，金雉雙來蹋馬齊。",
            "誇向傍人能彩戲，朝來贏得鷺鷥犀。"
        ],
        "title": "宮詞百首 四十",
        "id": "de3d7761-5202-457f-9572-5b5d69cb8d27"
    },
    {
        "author": "和凝",
        "paragraphs": [
            "紅鬃白馬嫩龍飛，天廐供來入紫微。",
            "遙見玉階嘶不已，應緣識得赭黃衣。"
        ],
        "title": "宮詞百首 四十一",
        "id": "520c8b4a-cada-4ca2-9292-7bb137e13049"
    },
    {
        "author": "和凝",
        "paragraphs": [
            "班定千牛立受宣，佩刀搢笏鳳墀前。",
            "一聲不坐祥雲合，鴛鷺依行拜兩邊。"
        ],
        "title": "宮詞百首 四十二",
        "id": "e6fe10b0-b27b-4eeb-87de-656cca3d85f7"
    },
    {
        "author": "和凝",
        "paragraphs": [
            "三殿香濃曉色來，祥鸞威鳳待門開。",
            "鏘金佩玉趨丹陛，總是和羹作礪才。"
        ],
        "title": "宮詞百首 四十三",
        "id": "ad08479d-e6cb-4e89-b145-dde38b9f396d"
    },
    {
        "author": "和凝",
        "paragraphs": [
            "兩番供奉打毬時，鸞鳳分廂錦繡衣。",
            "虎驟龍騰宮殿響，驊騮爭趂一星飛。"
        ],
        "title": "宮詞百首 四十四",
        "id": "dd030a3b-1cd4-4031-a2c0-cbd983438060"
    },
    {
        "author": "和凝",
        "paragraphs": [
            "鳳池冰泮岸莎勻，柳眼花心雪裏新。",
            "都是九重和暖地，東風先報禁園春。"
        ],
        "title": "宮詞百首 四十五",
        "id": "3ce1747d-d625-4433-a356-b6337a26b75e"
    },
    {
        "author": "和凝",
        "paragraphs": [
            "紫氣氤氳滿帝都，映樓明月鎖金鋪。",
            "銀泥殿裏嫌紅燭，教近龍牀著火珠。"
        ],
        "title": "宮詞百首 四十六",
        "id": "d7640ae7-cead-4d2c-be81-156bc2d9a696"
    },
    {
        "author": "和凝",
        "paragraphs": [
            "地衣初展瑞霞融，繡帽金鈴舞舜風。",
            "吹竹彈絲珠殿響，墜仙雙降五雲中。"
        ],
        "title": "宮詞百首 四十七",
        "id": "f4101b89-17e4-4c2d-a084-a1966120427e"
    },
    {
        "author": "和凝",
        "paragraphs": [
            "錦策勻鋪寒玉齊，星鎚高運日通犀。",
            "鏗金曲罷春冰碎，跪拜君王粉面低。"
        ],
        "title": "宮詞百首 四十八",
        "id": "4ea3582c-eead-4a30-8e33-84dfdf944556"
    },
    {
        "author": "和凝",
        "paragraphs": [
            "珠簾靜卷水亭涼，玉蘂風飄小檻香。",
            "幾處按歌齊入破，雙雙雛燕出宮墻。"
        ],
        "title": "宮詞百首 四十九",
        "id": "96876501-ed4a-48d5-be12-3882f5b75321"
    },
    {
        "author": "和凝",
        "paragraphs": [
            "宮娥解禊豔陽時，鷁舸蘭橈滿鳳池。",
            "春水如藍垂柳醉，和風無力褭金絲。"
        ],
        "title": "宮詞百首 五十",
        "id": "b2912095-825f-4442-92e6-8b040845545b"
    },
    {
        "author": "和凝",
        "paragraphs": [
            "白玉階前菊蘂香，金盃仙醞賞重陽。",
            "層臺雲集梨園樂，獻壽聲聲祝萬康。"
        ],
        "title": "宮詞百首 五十一",
        "id": "2117ca2b-c495-4f58-bc71-3a906f4527dd"
    },
    {
        "author": "和凝",
        "paragraphs": [
            "天籟吟風社燕歸，渚蓮香老碧苔肥。",
            "夜來霜墜梧桐葉，諸殿平明進御衣。"
        ],
        "title": "宮詞百首 五十二",
        "id": "9694c0fd-cb05-4feb-a493-c4804da7d0ce"
    },
    {
        "author": "和凝",
        "paragraphs": [
            "鑪爇香檀獸炭癡，真珠簾外雪花飛。",
            "六宮進酒堯眉壽，舞鳳盤龍滿御衣。"
        ],
        "title": "宮詞百首 五十三",
        "id": "b5df674a-f665-4c17-a00f-3cad423dfd48"
    },
    {
        "author": "和凝",
        "paragraphs": [
            "雲行風靜早秋天，競遶盆池蹋采蓮。",
            "罨畫披袍從窣地，更尋宮柳看鳴蟬。"
        ],
        "title": "宮詞百首 五十四",
        "id": "f277909c-f523-44f6-a8e6-395226aedce5"
    },
    {
        "author": "和凝",
        "paragraphs": [
            "闌珊星斗綴珠光，七夕宮嬪乞巧忙。",
            "總上穿針樓上去，競看銀漢灑瓊槳。"
        ],
        "title": "宮詞百首 五十五",
        "id": "d78941c4-cfd9-45f5-8e59-5ae1fe0ae8e8"
    },
    {
        "author": "和凝",
        "paragraphs": [
            "寶瑟淒鏘夜漏餘，玉階閑作對蟾蜍。",
            "秋光寂歷銀河轉，已見宮花露滴疎。"
        ],
        "title": "宮詞百首 五十六",
        "id": "e612ccbf-4e9c-4f9a-bcc5-4329659b4eac"
    },
    {
        "author": "和凝",
        "paragraphs": [
            "春風金褭萬年枝，簇白團紅爛熳時。",
            "宮女競思遊御苑，大家齊奏聖人知。"
        ],
        "title": "宮詞百首 五十七",
        "id": "5cd10ff7-abc8-477e-b65f-04dd708aceb0"
    },
    {
        "author": "和凝",
        "paragraphs": [
            "乾文初見泰階平，日月常遵閣道行。",
            "昨夜仰觀垂象正，拱辰星宿轉分明。"
        ],
        "title": "宮詞百首 五十八",
        "id": "4218179e-9be3-4cd3-9085-b001298c8499"
    },
    {
        "author": "和凝",
        "paragraphs": [
            "鏘鏘濟濟赴延英，漸近重瞳目轉明。",
            "君聖臣賢魚水契，鴻基須賀永清平。"
        ],
        "title": "宮詞百首 五十九",
        "id": "a7faa6fd-fa3d-442c-9e65-0079bd2864d5"
    },
    {
        "author": "和凝",
        "paragraphs": [
            "天廐驂騑集嫩龍，雪光相照曉嘶風。",
            "昂頭步步金鞍穩，掌扇花前御路中。"
        ],
        "title": "宮詞百首 六十",
        "id": "059eede5-38c7-4705-ad6a-e5e6b682dc43"
    },
    {
        "author": "和凝",
        "paragraphs": [
            "金吾細仗儼威儀，聖旨凝旒對遠夷。",
            "曉日曈曨瞻玉案，丁冬環珮滿彤墀。"
        ],
        "title": "宮詞百首 六十一",
        "id": "5f6a9b12-faa7-4346-b3a0-5b556be28e36"
    },
    {
        "author": "和凝",
        "paragraphs": [
            "正旦垂旒御八方，蠻夷無不奉梯航。",
            "羣臣舞蹈稱觴處，雷動山呼萬歲長。"
        ],
        "title": "宮詞百首 六十二",
        "id": "c2a82481-1ace-4bd2-a0bf-dfe0fb0c69c9"
    },
    {
        "author": "和凝",
        "paragraphs": [
            "聖主躬耕在籍田，公卿環衛待豐年。",
            "五風十雨餘糧在，金殿惟聞奏舜弦。"
        ],
        "title": "宮詞百首 六十三",
        "id": "7b559b4d-d1e2-4635-9a47-89c40d1b6f0e"
    },
    {
        "author": "和凝",
        "paragraphs": [
            "聖日垂科委所司，英才咸喜遇明時。",
            "春宮進榜鶯離谷，月殿香殘桂魄枝。"
        ],
        "title": "宮詞百首 六十四",
        "id": "b29622a2-4a36-40e2-9491-b8642ad54485"
    },
    {
        "author": "和凝",
        "paragraphs": [
            "天街香滿瑞雲生，紅繖凝空景日明。",
            "先遣五坊排獵騎，爲民除害出神京。"
        ],
        "title": "宮詞百首 六十五",
        "id": "94c81275-e60e-4584-ad91-230f21a4d006"
    },
    {
        "author": "和凝",
        "paragraphs": [
            "內宴初開錦繡攢，教坊齊奏萬年歡。",
            "簫韶響亮春雲合，日照堯階舞瑞鸞。"
        ],
        "title": "宮詞百首 六十六",
        "id": "1043224c-4175-4cc2-b79e-793b0c1a3a8b"
    },
    {
        "author": "和凝",
        "paragraphs": [
            "視草詞臣直玉堂，對來新賜錦袍香。",
            "班資最在雲霄上，長是先迎日月光。"
        ],
        "title": "宮詞百首 六十七",
        "id": "26aa95a2-0ce1-46d9-9c1f-b456ece3da76"
    },
    {
        "author": "和凝",
        "paragraphs": [
            "玉殿朦朧散曉光，金龍高噴九天香。",
            "摵鞭聲定初開扇，百辟齊呼萬歲長。"
        ],
        "title": "宮詞百首 六十八",
        "id": "6b45df08-0e60-4432-af84-75c44e52adec"
    },
    {
        "author": "和凝",
        "paragraphs": [
            "五色卿雲復九重，香烟高舞御鑪中。",
            "含元殿裏行仁德，四海車書已混同。"
        ],
        "title": "宮詞百首 六十九",
        "id": "3e859019-c295-47cd-8d60-e3db82d7af27"
    },
    {
        "author": "和凝",
        "paragraphs": [
            "欲封丹詔紫泥香，朱篆龍文御印光。",
            "汗渙絲綸出丹禁，便從天上鳳銜將。"
        ],
        "title": "宮詞百首 七十",
        "id": "b0d5e701-0c4f-4d70-a1e6-805b40fac44a"
    },
    {
        "author": "和凝",
        "paragraphs": [
            "越溪姝麗入深宮，儉素皆持馬后風。",
            "盡道君王修聖德，不勞辭輦與當熊。"
        ],
        "title": "宮詞百首 七十一",
        "id": "c3149101-2c23-4a1a-82fd-6c0b8cfaa2ed"
    },
    {
        "author": "和凝",
        "paragraphs": [
            "早梅初向雪中明，風惹奇香粉蘂輕。",
            "誰道落花堪靧面，競來枝上采繁英。"
        ],
        "title": "宮詞百首 七十二",
        "id": "fe9539a6-3ca2-4640-8310-c8a692b2774c"
    },
    {
        "author": "和凝",
        "paragraphs": [
            "暖殿奇香馥綺羅，窗間初學繡金鵝。",
            "纔經冬至陽生後，今日工夫一綫多。"
        ],
        "title": "宮詞百首 七十三",
        "id": "2d4499d2-74b2-4c70-ad9f-f59e545c1485"
    },
    {
        "author": "和凝",
        "paragraphs": [
            "金井澄泉玉液香，瑠璃深殿自清涼。",
            "溫湯頭進瓜初熟，後至宮嬪未得嘗。"
        ],
        "title": "宮詞百首 七十四",
        "id": "028fd9cb-aae9-467b-9ec9-a874049d7cfd"
    },
    {
        "author": "和凝",
        "paragraphs": [
            "繡闥雕甍列錦閨，珍奇惟待鳳凰棲。",
            "杏梁烜赫晴霞展，時見空虛墜燕泥。"
        ],
        "title": "宮詞百首 七十五",
        "id": "85e18ef0-e374-4aa5-8d66-1283eb4a21d2"
    },
    {
        "author": "和凝",
        "paragraphs": [
            "龍鳳金鞍軟玉緶，雪花光照錦連乾。",
            "駕頭直指西郊去，曉日寒生講武天。"
        ],
        "title": "宮詞百首 七十六",
        "id": "09bfb573-c6f8-4735-8f2b-2692bd6428b2"
    },
    {
        "author": "和凝",
        "paragraphs": [
            "戛雲樓上定風盤，雀躍猨跳總不難。",
            "要對君王逞輕捷，御樓時擬上雞竿。"
        ],
        "title": "宮詞百首 七十七",
        "id": "e903f796-2526-4e5a-b457-14b8809e9a72"
    },
    {
        "author": "和凝",
        "paragraphs": [
            "停穩春衫窣地長，通天犀帶綴金章。",
            "近臣銜命離丹禁，高捧恩波灑萬方。"
        ],
        "title": "宮詞百首 七十八",
        "id": "5535fedb-4dea-49bc-a28d-9f5d04b259c6"
    },
    {
        "author": "和凝",
        "paragraphs": [
            "垂黎玉押春簾卷，不夜珠樓曉鑑開。",
            "袍袴宮人走迎駕，東風吹送御香來。"
        ],
        "title": "宮詞百首 七十九",
        "id": "b64f4cd3-b066-41aa-a7be-3e636ab2a855"
    },
    {
        "author": "和凝",
        "paragraphs": [
            "金吾勘契自通宮，樓上初聞唱刻閑。",
            "金殿香高初喚仗，數行鴛鷺各趨班。"
        ],
        "title": "宮詞百首 八十",
        "id": "88f70686-fed1-4970-8b0a-3439826865df"
    },
    {
        "author": "和凝",
        "paragraphs": [
            "螺髻凝香曉黛濃，水精鸂鶒颭輕風。",
            "金釵斜戴宜春勝，萬歲千秋遶鬢紅。"
        ],
        "title": "宮詞百首 八十一",
        "id": "86bfef90-3d8a-4b6e-93ab-e3d512d8b2ed"
    },
    {
        "author": "和凝",
        "paragraphs": [
            "縷金團扇對纖絺，正是深宮捧日時。",
            "要對君王說幽意，低頭佯念婕妤詩。"
        ],
        "title": "宮詞百首 八十二",
        "id": "5a66b1a8-17b5-4e0f-b63f-f0967375beb7"
    },
    {
        "author": "和凝",
        "paragraphs": [
            "結金冠子學梳蟬，碾玉蜻蜓綴鬢偏。",
            "寢殿垂簾悄無事，試香閑立御爐前。"
        ],
        "title": "宮詞百首 八十三",
        "id": "8aa46013-017c-4655-a3cf-416e36a27947"
    },
    {
        "author": "和凝",
        "paragraphs": [
            "金馬詞臣夜受宣，授毫交直八花磚。",
            "白麻草了初呈進，稱旨絲綸下九天。"
        ],
        "title": "宮詞百首 八十四",
        "id": "0719c042-94f4-4154-be48-f54a75958260"
    },
    {
        "author": "和凝",
        "paragraphs": [
            "平明光政便門開，已見忠臣早入來。",
            "自是樞機符造化，大羅天上曜三台。"
        ],
        "title": "宮詞百首 八十五",
        "id": "657183f1-cea5-4745-a251-31bb5024b22b"
    },
    {
        "author": "和凝",
        "paragraphs": [
            "紅羅窗裏繡偏慵，嚲袖閑隈碧玉籠。",
            "蘭殿春晴鸚鵡睡，結條釵颭落花風。"
        ],
        "title": "宮詞百首 八十六",
        "id": "cb4d7727-0ead-43ce-b640-e9fd3a9f4925"
    },
    {
        "author": "和凝",
        "paragraphs": [
            "曉光初入右銀臺，鴛鷺分班啓沃來。",
            "如水如魚何際會，盡言金鼎得鹽梅。"
        ],
        "title": "宮詞百首 八十七",
        "id": "6985155d-71c3-4dc2-aa77-c3cd0e5233d0"
    },
    {
        "author": "和凝",
        "paragraphs": [
            "立名金馬近堯階，盡是家傳八斗才。",
            "麻尾尚猶龍字濕，便從天上鳳銜來。"
        ],
        "title": "宮詞百首 八十八",
        "id": "88c63c2e-7743-4a99-8382-547a3aca7ea5"
    },
    {
        "author": "和凝",
        "paragraphs": [
            "狻猊鎮角舞筵張，鸞鳳花分十六行。",
            "輕動玉纖歌遍慢，時時偷眼看君王。"
        ],
        "title": "宮詞百首 八十九",
        "id": "88ad98ae-09a1-46c6-a310-812929321678"
    },
    {
        "author": "和凝",
        "paragraphs": [
            "邊藩□宴賀休征，細仗初排舜日明。",
            "坐定兩軍呈百戲，樂臣低折賀昇平。"
        ],
        "title": "宮詞百首 九十",
        "id": "9768b94c-defb-46dc-835b-8e1742c09487"
    },
    {
        "author": "和凝",
        "paragraphs": [
            "碧羅冠子簇香蓮，結勝雙銜利市錢。",
            "花下貪忙尋百草，不知遺却蹙金蟬。"
        ],
        "title": "宮詞百首 九十一",
        "id": "4c1c79a0-506f-40d8-be6d-6c202147d13a"
    },
    {
        "author": "和凝",
        "paragraphs": [
            "蘭省初除傅粉郎，靜端霜簡入鴛行。",
            "明庭轉制渾無事，朝下空餘雞舌香。"
        ],
        "title": "宮詞百首 九十二",
        "id": "4202f1c5-bd01-4969-9bc8-2184bb1aec4f"
    },
    {
        "author": "和凝",
        "paragraphs": [
            "采訪寧遺草澤人，詔搜無不降蒲輪。",
            "集賢殿裏開爐冶，待把黃金鑄重臣。"
        ],
        "title": "宮詞百首 九十三",
        "id": "8c76c529-a6a0-4456-9627-f5fec91a7785"
    },
    {
        "author": "和凝",
        "paragraphs": [
            "紅玉纖纖捧暖笙，絳唇呼吸引春鶯。",
            "霓裳曲罷君王笑，宜近前來與改名。"
        ],
        "title": "宮詞百首 九十四",
        "id": "daef5f15-9e75-4232-b8a0-5393102e3586"
    },
    {
        "author": "和凝",
        "paragraphs": [
            "繡額朱門插艾人，羞將角黍近香唇。",
            "平明朝下誇宣賜，五色香絲繫臂新。"
        ],
        "title": "宮詞百首 九十五",
        "id": "4ea6c080-b1a6-4684-bf23-e3bafa73e732"
    },
    {
        "author": "和凝",
        "paragraphs": [
            "芙蓉冠子水精簪，閑對君王理玉琴。",
            "鷺頸鶯脣勝仙子，步虛聲細象窗深。"
        ],
        "title": "宮詞百首 九十六",
        "id": "d7112dbd-9e83-45c5-ac23-bf534a0939ff"
    },
    {
        "author": "和凝",
        "paragraphs": [
            "金馬門開侍從歸，御香猶惹賜來衣。",
            "曉光滿院金魚冷，紅藥花擎宿露飛。"
        ],
        "title": "宮詞百首 九十七",
        "id": "20d84435-a921-4dba-879d-5ec136ad2aeb"
    },
    {
        "author": "和凝",
        "paragraphs": [
            "便殿朝回卸玉簪，競來芳檻摘花心。",
            "風和難捉花中蝶，却向窗間弄繡針。"
        ],
        "title": "宮詞百首 九十八",
        "id": "0aa35cdf-cfb3-40fe-83c9-ee0b142e7f21"
    },
    {
        "author": "和凝",
        "paragraphs": [
            "君王朝下未梳頭，長暈殘眉侍鑑樓。",
            "扼臂交光紅玉軟，起來重擬理箜篌。"
        ],
        "title": "宮詞百首 九十九",
        "id": "df2fdfdd-5d47-4ff3-8e3b-e4f37256693e"
    },
    {
        "author": "和凝",
        "paragraphs": [
            "九重天上實難知，空遣微臣役夢思。",
            "葵藿一心期捧日，強搜狂斐擬宮詞。"
        ],
        "title": "宮詞百首 一百",
        "id": "b7c620e5-fb8c-45d8-ac8b-8b7da59b8bd4"
    },
    {
        "author": "和凝",
        "paragraphs": [
            "白芷汀寒立鷺鷥，蘋風輕翦浪花時。",
            "煙羃羃，日遲遲，香引芙蓉惹釣絲。"
        ],
        "title": "漁父歌",
        "id": "d616544a-58e5-4e84-9bb6-e60549e48ce8"
    },
    {
        "author": "和凝",
        "paragraphs": [
            "軟碧搖烟似送人，映花時把翠眉嚬。",
            "青青自是風流主，慢颭金絲待洛神。"
        ],
        "title": "楊柳枝 一",
        "id": "54b7ac35-fd28-4b79-8064-2fa92d69a8f7"
    },
    {
        "author": "和凝",
        "paragraphs": [
            "瑟瑟羅裙金縷腰，黛眉隈破未重描。",
            "醉來齩損新花子，拽住仙郎盡放嬌。"
        ],
        "title": "楊柳枝 二",
        "id": "7f901b1c-e4d4-48ef-9221-fb88a2e61aef"
    },
    {
        "author": "和凝",
        "paragraphs": [
            "鵲橋初就咽銀河，今夜仙郎自姓和。",
            "不是昔年攀桂樹，豈能月裏索姮娥。"
        ],
        "title": "楊柳枝 三",
        "id": "ac980cbc-d0f9-473c-b4b3-33589ac78b55"
    },
    {
        "author": "和凝",
        "paragraphs": [
            "百戲罷，五音清，解紅一曲新教成。",
            "兩個瑤池小仙子，此時奪却柘枝名。"
        ],
        "title": "解紅歌",
        "id": "4aa80578-413a-4eee-8bc3-43b03b0d002a"
    },
    {
        "author": "和凝",
        "paragraphs": [
            "雖是丹青物，沈吟亦可傷。",
            "君誇鷹眼疾，我憫兔心忙。",
            "豈動騷人興，惟增獵客狂。",
            "鮫綃百餘尺，爭及製衣裳。"
        ],
        "title": "題鷹獵兔畫",
        "id": "81402442-de07-4c52-9dd1-be8da36819ad"
    },
    {
        "author": "和凝",
        "paragraphs": [
            "萬山嵐靄簇洋城，數處禪齋盡有名。",
            "古柏八株堆翠色，靈泉一派逗寒聲。",
            "暫遊頗愛閑滋味，久住翻嫌俗性情。",
            "珍重支公每相勉，我于儒行也修行。"
        ],
        "title": "醴泉院",
        "id": "9e1efc81-76ee-4de1-9790-903686d5e018"
    },
    {
        "author": "和凝",
        "paragraphs": [
            "山名興勢鎮梁洋，儼有真風福此方。",
            "瘦柏握盤籠殿紫，靈泉澄潔浸花香。",
            "暫遊頗愛閑人少，久住翻嫌白日忙。",
            "只向五千文字內，願成金骨住仙鄉。"
        ],
        "title": "興勢觀",
        "id": "c01be0d9-71cf-4733-90bb-97fca42039fd"
    },
    {
        "author": "和凝",
        "paragraphs": [
            "華夷圖上見洋川，知在青山綠水邊。",
            "官閑最好遊僧舍，江近應須買釣船。"
        ],
        "title": "洋川",
        "id": "961503a7-cf65-4ae9-a873-03f9dee1f343"
    },
    {
        "author": "和凝",
        "paragraphs": [
            "先生自舞琴。",
            "波上人如潘玉兒，掌中花似趙飛燕。"
        ],
        "title": "句",
        "id": "b8d02e2d-8b03-4e1a-aaba-a1b6fe33b429"
    },
    {
        "author": "王仁裕",
        "paragraphs": [
            "綵仗拂寒煙，鳴騶在半天。",
            "黃雲生馬足，白日下松巔。",
            "盛德安疲俗，仁風扇極邊。",
            "前程問成紀，此去尚三千。"
        ],
        "title": "從蜀後主幸秦川上梓潼山",
        "id": "fd11f8f2-028a-4479-ba65-f988e7ddef7b"
    },
    {
        "author": "王仁裕",
        "paragraphs": [
            "孟陽曾有語，刊在白雲稜。",
            "李杜常挨托，孫劉亦恃憑。",
            "庸才安可守，上德始堪矜。",
            "暗指長天路，濃巒蔽幾層。"
        ],
        "title": "和蜀後主題劒門",
        "id": "a0d401a3-d85b-45f5-9b51-9245a0b29340"
    },
    {
        "author": "王仁裕",
        "paragraphs": [
            "紅妝齊抱紫檀槽，一抹朱弦四十條。",
            "湘水淩波慚鼓瑟，秦樓明月罷吹簫。",
            "寒敲白玉聲偏婉，暖逼黃鶯語自嬌。",
            "丹禁舊臣來側耳，骨清神爽似聞韶。"
        ],
        "title": "荆南席上詠胡琴妓二首 一",
        "id": "37c93c13-19ca-49ce-890e-b2a1073c7694"
    },
    {
        "author": "王仁裕",
        "paragraphs": [
            "玉纖挑落折冰聲，散入秋空韻轉清。",
            "二五指中句塞雁，十三弦上囀春鶯。",
            "譜從陶室偷將妙，曲向秦樓寫得成。",
            "無限細腰宮裏女，就中偏愜楚王情。"
        ],
        "title": "荆南席上詠胡琴妓二首 二",
        "id": "72b8a953-409b-40a5-a8ad-883b4d0e3d4e"
    },
    {
        "author": "王仁裕",
        "paragraphs": [
            "躡盡懸空萬仞梯，等閑身共白雲齊。",
            "簷前下視羣山小，堂上平分落日低。",
            "絕頂路危人少到，古巖松健鶴頻棲。",
            "天邊爲要留名姓，拂石殷勤身自題。"
        ],
        "title": "題麥積山天堂",
        "id": "e6247b20-a2c9-4850-93ce-f0d11aedb09e"
    },
    {
        "author": "王仁裕",
        "paragraphs": [
            "霞衣欲舉醉陶陶，不覺全家住絳霄。",
            "拔宅只知雞犬在，上天誰信路岐遙。",
            "三清遼廊拋塵夢，八景雲煙事早朝。",
            "爲有故林蒼柏健，露華涼葉鎖金飆。"
        ],
        "title": "題斗山觀",
        "id": "e06d0ab0-a6aa-4523-acc7-e5e6f05c37a7"
    },
    {
        "author": "王仁裕",
        "paragraphs": [
            "一握寒天古木深，路人猶說漢淮陰。",
            "孤雲不掩興亡策，兩角曾懸去住心。",
            "不是冕旒輕布素，豈勞丞相遠追尋。",
            "當時若放還西楚，尺寸中華未可侵。"
        ],
        "title": "題孤雲絶頂淮陰祠",
        "id": "5e081164-bdc3-4f92-93b1-9fe47045ebf7"
    },
    {
        "author": "王仁裕",
        "paragraphs": [
            "龍斾飄颻指極邊，到時猶更二三千。",
            "登高曉蹋巉巖石，冒冷朝衝斷續煙。",
            "自學漢皇開土宇，不同周穆好神仙。",
            "秦民莫遣無恩及，大散關東別有天。"
        ],
        "title": "和韓昭從駕過白衛嶺",
        "id": "7ecc63b6-9fda-4e5a-8e4f-be38e38150b2"
    },
    {
        "author": "王仁裕",
        "paragraphs": [
            "一戰文場拔趙旗，便調金鼎佐無爲。",
            "白麻驟降恩何極，黃髮初聞喜可知。",
            "跋勅案前人到少，築沙堤上馬歸遲。",
            "立班始得遙相見，親洽爭如未貴時。"
        ],
        "title": "賀王溥入相",
        "id": "6804fe1d-98d6-45de-8cb7-69acdd2a38d4"
    },
    {
        "author": "王仁裕",
        "paragraphs": [
            "柳陰如霧絮成堆，又引門生飲古臺。",
            "淑景即隨風雨去，芳樽宜命管弦開。",
            "謾誇列鼎鳴鐘貴，寧免朝烏夜兔催。",
            "爛醉也須詩一首，不能空放馬頭回。"
        ],
        "title": "與諸門生春日會飲繁臺賦",
        "id": "36f0ca4a-62f6-4c68-8a81-96a1561ca05c"
    },
    {
        "author": "王仁裕",
        "paragraphs": [
            "二百一十四門生，春風初長羽毛成。",
            "擲金換得天邊桂，鑿壁偷將榜上名。",
            "何辛不才逢聖世，偶將疎網罩羣英。",
            "衰翁漸老兒孫小，異日知誰略有情。"
        ],
        "title": "示諸門生",
        "id": "ce95e775-7127-4a40-acab-439564dd1d8e"
    },
    {
        "author": "王仁裕",
        "paragraphs": [
            "立馬荒郊滿目愁，伊人何罪死林丘。",
            "風號古木悲長在，雨濕寒莎淚暗流。",
            "莫道文章爲衆嫉，只應輕薄是身讐。",
            "不緣魂寄孤山下，此地堪名鸚鵡洲。"
        ],
        "title": "過平戎谷弔胡翽",
        "id": "948b988f-b7b3-428a-b6a4-d5f9bac17dc5"
    },
    {
        "author": "王仁裕",
        "paragraphs": [
            "劒牙釘舌血毛腥，窺算勞心豈暫停。",
            "不與大朝除患難，惟餘當路食生靈。",
            "從將戶口資嚵口，未委三丁稅幾丁。",
            "今日帝王親出狩，白雲巖下好藏形。"
        ],
        "title": "奉詔賦劒州途中鷙獸",
        "id": "593d8f0a-774f-45c2-a38c-1593144c1d5a"
    },
    {
        "author": "王仁裕",
        "paragraphs": [
            "放爾丁寧復故林，舊來行處好追尋。",
            "月明巫峽堪憐靜，路隔巴山莫厭深。",
            "棲宿免勞青嶂夢，躋攀應愜白雲心。",
            "三秋果熟松梢健，任抱高枝徹曉吟。"
        ],
        "title": "放猿",
        "id": "85683f0a-98d9-472c-9988-7fbd46cd61ed"
    },
    {
        "author": "王仁裕",
        "paragraphs": [
            "嶓冢祠前漢水濱，飲猿連臂下嶙峋。",
            "漸來子細窺行客，認得依稀是野賓。",
            "月宿從勞羈絏夢，松餐非復稻粱身。",
            "數聲腸斷和雲呌，識是前時舊主人。"
        ],
        "title": "遇放猿再作",
        "id": "43d1a72b-348f-4231-b98a-c9b03ffdeba8"
    },
    {
        "author": "王仁裕",
        "paragraphs": [
            "鐵鎖寨門扃白日，大張旗幟插青天。"
        ],
        "title": "句",
        "id": "d6cb87a3-68af-48b3-921a-dca670fd2d9a"
    },
    {
        "author": "馮道",
        "paragraphs": [
            "窮達皆由命，何勞發歎聲。",
            "但知行好事，莫要問前程。",
            "冬去冰須泮，春來草自生。",
            "請君觀此理，天道甚分明。"
        ],
        "tags": [
            "哲理"
        ],
        "title": "天道",
        "id": "0fd804ba-2f5d-4176-a481-1f63620452f3"
    },
    {
        "author": "馮道",
        "paragraphs": [
            "莫爲危時便愴神，前程往往有期因。",
            "須知海嶽歸明主，未必乾坤陷吉人。",
            "道德幾時曾去世，舟車何處不通津？",
            "但教方寸無諸惡，狼虎叢中也立身。"
        ],
        "title": "偶作",
        "id": "505ac72c-43b4-4a40-a307-3e26980c6789"
    },
    {
        "author": "馮道",
        "paragraphs": [
            "去年今日奉皇華，只爲朝廷不爲家。",
            "殿上一杯天子泣，門前雙節國人嗟。",
            "龍荒冬往時時雪，兔苑春歸處處花。",
            "上下一行如骨肉，幾人身死掩風沙。"
        ],
        "title": "北使還京作",
        "id": "3f02b511-c2d6-492c-87bb-d5e3d44170c0"
    },
    {
        "author": "馮道",
        "paragraphs": [
            "燕山竇十郎，教子有義方。",
            "靈椿一株老，丹桂五枝芳。"
        ],
        "title": "贈竇十",
        "id": "a43fae35-3168-4909-aa05-9c7342e1169c"
    },
    {
        "author": "馮道",
        "paragraphs": [
            "高卻垣牆鑰却門，監丞從此罷垂綸。",
            "池中魚鱉應相賀，從此方知有主人。"
        ],
        "title": "放魚書所鑰戶",
        "id": "635822c3-e7b0-4ef8-95bf-b0aa2bb092f4"
    },
    {
        "author": "馮道",
        "paragraphs": [
            "朝披四襖專藏手，夜覆三衾怕露頭。",
            "牛頭偏得賜，象笏更容持。",
            "已落地花方遣埽，未經霜草莫教鋤。",
            "視草北來唐學士，擁旄西去漢將軍。"
        ],
        "title": "句",
        "id": "6231bb7f-5249-4221-b07c-7ee2639bb836"
    },
    {
        "author": "盧文紀",
        "paragraphs": [
            "仁君御宇，環海謐清。",
            "運符武德，道協文明。",
            "九成式敍，百度惟成。",
            "金門積慶，玉葉傳榮。"
        ],
        "title": "後唐宗廟樂舞辭",
        "id": "e3db7e75-942e-4c0b-825e-2e2e5b8d7228"
    },
    {
        "author": "崔居儉",
        "paragraphs": [
            "艱難王業，返正皇唐。",
            "先天在造，却日重光。",
            "漢紹世祖，夏資少康。",
            "功成德茂，率祀無疆。"
        ],
        "title": "後唐宗廟樂舞辭",
        "id": "a28ed34d-c456-4d7b-826b-17a56bf62763"
    },
    {
        "author": "李濤",
        "paragraphs": [
            "社公今日沒心情，爲乞治聾酒一瓶。",
            "惱亂玉堂將欲徧，依稀巡到第三廳。"
        ],
        "title": "春社從李昉乞酒",
        "id": "0d0c1e3d-f33b-4a0e-aeed-8d1b8417141e"
    },
    {
        "author": "李濤",
        "paragraphs": [
            "溪聲長在耳，山色不離門。",
            "掃地樹留影，拂妝琴有聲。",
            "一言寤主寧復聽，三諫不從歸去來。"
        ],
        "title": "句",
        "id": "7ec66820-1403-4d24-aaa1-52cbca88ab14"
    },
    {
        "author": "盧士衡",
        "paragraphs": [
            "靈溪古觀壇西角，千尺鱗皴棟梁樸。",
            "橫出一枝戛樓閣，直上一枝掃寥廊。",
            "白石蒼苔擁根脚，月明風憾寒光落。",
            "有時風雨晦瞑，擺撼若黑龍之騰躍。",
            "合生於象外峰巒，枉滯乎人間山岳。",
            "安得巨靈受請託，拔向青桂白榆邊安著。"
        ],
        "title": "靈溪老松歌",
        "id": "8f9043ab-563f-43fa-adf1-e7a2e5767c1d"
    },
    {
        "author": "盧士衡",
        "paragraphs": [
            "雲藏寶殿風塵外，粉壁松軒入看初。",
            "話久仙童顏色老，病來玄鶴羽毛疎。",
            "樵翁接引尋紅朮，道士留連說紫書。",
            "不爲壯心降未得，便堪從此翫清虛。"
        ],
        "title": "遊靈溪觀",
        "id": "184d43de-20af-46d2-b72b-46f6cb30fb95"
    },
    {
        "author": "盧士衡",
        "paragraphs": [
            "相思遙指玉霄峰，悵望江上阻萬重。",
            "曾隔曉窗聞法鼓，幾同寒榻聽疎鐘。",
            "別來知子長餐栢，吟處將誰對倚松。",
            "且住人間行聖教，莫思天路便登龍。"
        ],
        "title": "寄天台道友",
        "id": "baec7927-fed9-4872-ad3a-4d4b6096577a"
    },
    {
        "author": "盧士衡",
        "paragraphs": [
            "迎風嘯未已，和雨落穀穀。",
            "千枝與萬枝，不如一竿竹。"
        ],
        "title": "花落",
        "id": "9acd27f7-5796-47a9-80f8-e7f1e05c527e"
    },
    {
        "author": "盧士衡",
        "paragraphs": [
            "千年埋沒竟何爲，變化宜將萬物齊。",
            "安得風胡借方便，鑄成神劍斬鯨鯢。"
        ],
        "title": "鍾陵鐵柱",
        "id": "7cf5a7bf-abd6-4eb7-8902-dfbfb183c805"
    },
    {
        "author": "盧士衡",
        "paragraphs": [
            "古寺松軒雨聲別，寒窗聽久詩魔發。",
            "記得年前在赤城，石樓夢覺三更雪。"
        ],
        "title": "僧房聽雨",
        "id": "5361e2a1-f1ca-4504-a291-2729e41f0cd8"
    },
    {
        "author": "盧士衡",
        "paragraphs": [
            "萬葉紅綃翦盡春，丹青任寫不如真。",
            "風光九十無多日，難惜尊前折贈人。"
        ],
        "title": "題牡丹",
        "id": "61aae385-73c7-4b84-aa32-1e6135092019"
    },
    {
        "author": "熊皦",
        "paragraphs": [
            "平吞六國更何求，童女童男問十洲。",
            "滄海不回應悵望，始知徐福解風流。"
        ],
        "title": "祖龍詞",
        "id": "0c394d83-0ccf-418d-a866-c08c9812fd03"
    },
    {
        "author": "熊皦",
        "paragraphs": [
            "家臨涇水隔秦川，來往關河路八千。",
            "堪恨此身何處老，始皇橋畔又經年。"
        ],
        "title": "謫居海上",
        "id": "c5c57820-2eb2-4e68-a513-ab011781c5bd"
    },
    {
        "author": "熊皎",
        "paragraphs": [
            "吾道喪已久，吾師何此來。",
            "門無塵事閉，卷有國風開。",
            "野迥霜先白，庭荒葉自堆。",
            "寒暄吟罷後，猶喜話天台。"
        ],
        "title": "冬日原居酬光上人見訪",
        "id": "ea237aed-c64d-49fb-92d3-ffea84ecfb66"
    },
    {
        "author": "熊皎",
        "paragraphs": [
            "江南近臘時，已亞雪中枝。",
            "一夜欲開盡，百花猶未知。",
            "人情皆共惜，天意欲教遲。",
            "莫訝無濃豔，芳筵正好吹。"
        ],
        "title": "早梅",
        "id": "aef3983c-9c07-430f-8187-b74fc5308071"
    },
    {
        "author": "熊皎",
        "paragraphs": [
            "塵事何年解客嘲，十年容易到三茅。",
            "長思碧洞雲窗下，曾借黃庭雪夜抄。",
            "丹桂有心憑至論，五峰無信問深交。",
            "杏壇仙侶應相笑，只爲浮名未肯拋。"
        ],
        "title": "懷三茅道友",
        "id": "38949be4-e4e7-4cfe-a7d9-ced3e13d64f1"
    },
    {
        "author": "熊皎",
        "paragraphs": [
            "綠髮童顏羽服輕，天台王屋幾經行。",
            "雲程去速因風起，酒債還遲待藥成。",
            "房閉十洲煙浪闊，籙開三洞鬼神驚。",
            "他年華表重歸日，却恐桑田已變更。"
        ],
        "title": "贈胥尊師",
        "id": "58468d96-fd17-4b47-9be1-a0ec543d3260"
    },
    {
        "author": "熊皎",
        "paragraphs": [
            "山前猶見月，陌上未逢人。",
            "果熟秋先落，禽寒夜未棲。",
            "深逢野草皆爲藥，靜見樵人恐是仙。",
            "厭聽啼鳥夢醒後，慵掃落花春盡時。",
            "廢土有人耕不畏，古廳無訟醉何妨。"
        ],
        "title": "句",
        "id": "77f44d17-757d-4cd0-a382-0b331dc5ba6d"
    },
    {
        "author": "趙延壽",
        "paragraphs": [
            "黃沙風捲半空拋，雲動陰山雪滿郊。",
            "探水人迴移帳就，射鵰箭落著弓抄。",
            "鳥逢霜果飢還啄，馬渡冰河渴自跑。",
            "占得高原肥草地，夜深生火折林梢。"
        ],
        "title": "塞上",
        "id": "fabc9d62-2962-4109-98ef-bf118fdbec83"
    },
    {
        "author": "高輦",
        "paragraphs": [
            "野客圍棊坐，搘頤向暮秋。",
            "不言如守默，設計似平讎。",
            "決勝雖關勇，防危亦合憂。",
            "看他終一局，白却少年頭。"
        ],
        "title": "棊",
        "id": "c86b476a-a2eb-48d2-9d38-e7ca3feecee1"
    },
    {
        "author": "高輦",
        "paragraphs": [
            "飄飄送下遙天雪，颯颯吹乾旅舍煙。"
        ],
        "title": "句",
        "id": "fa7150bd-a04c-4c5a-8cf3-ddf15f46e06d"
    },
    {
        "author": "韓昭裔",
        "paragraphs": [
            "昭裔登庸汝未登，鳳池雞樹冷如冰。",
            "何如且作宣徽使，免被人呼粥飯僧。"
        ],
        "title": "與李專美",
        "id": "10fe3de9-955a-44b1-821d-db985760aa67"
    },
    {
        "author": "張仁溥",
        "paragraphs": [
            "折花攜酒看龍窩，鏤玉長旌俊彥過。",
            "他日各爲雲外客，碧紗籠却又如何。"
        ],
        "title": "題龍窩洞",
        "id": "b07716a7-b91e-4ad5-9535-c4fc092dc942"
    },
    {
        "author": "李瀚",
        "paragraphs": [
            "座主登庸歸鳳闕，門生批詔立鰲頭。",
            "玉堂舊閣多珍玩，可作西齋潤筆不。"
        ],
        "title": "留題座主和凝舊閣",
        "id": "1960aeb8-32c0-466c-8bde-13f47a109947"
    },
    {
        "author": "楊昭儉",
        "paragraphs": [
            "池蓮憔悴無顏色，園竹低垂減翠陰。",
            "園竹池蓮莫惆悵，相看恰似主人心。"
        ],
        "title": "題家園",
        "id": "2e57a59e-22e9-412c-9718-c7466335d25b"
    },
    {
        "author": "劉坦",
        "paragraphs": [
            "金殿試迴新折桂，將軍留辟向江城。",
            "思量一醉猶難得，辜負揚州管記名。"
        ],
        "title": "書從事廳屏上",
        "id": "a6ef29f9-e836-4464-9614-aa5165787f8c"
    },
    {
        "author": "韋遵",
        "paragraphs": [
            "枯籜危根繳石頭，千竿交映近清流。",
            "堪珍仲寶窮幽筆，留得荆湘一片秋。"
        ],
        "title": "題施璘畫竹圖",
        "id": "1b7d057e-678d-43e0-8e83-2d1d74c04a9d"
    },
    {
        "author": "宋齊丘",
        "paragraphs": [
            "嵯峨壓洪泉，岝峉撐碧落。",
            "宜哉秦始皇，不驅亦不鑿。",
            "上有布政臺，八顧背城郭。",
            "山蹙龍虎健，水黑螭蜃作。",
            "白虹欲吞人，赤驥相𤍿㩧。",
            "畫棟泥金碧，石路盤墝埆。",
            "倒挂哭月猿，危立思天鶴。",
            "鑿池養蛟龍，栽桐棲鸑鷟。",
            "梁間燕教雛，石罅蛇懸殼。",
            "養花如養賢，去草如去惡。",
            "日晚嚴城鼓，風來蕭寺鐸。",
            "掃地驅塵埃，翦蒿除鳥雀。",
            "金桃帶葉摘，綠李和衣嚼。",
            "貞竹無盛衰，媚柳先搖落。",
            "塵飛景陽井，草合臨春閣。",
            "芙蓉如佳人，迴首似調謔。",
            "當軒有直道，無人肯駐脚。",
            "夜半鼠窸窣，天陰鬼敲啄。",
            "松孤不易立，石醜難安著。",
            "自憐啄木鳥，去蠹終不錯。",
            "晚風吹梧桐，樹頭鳴嚗嚗。",
            "峨峨江令石，青苔何淡薄。",
            "不話興亡事，舉首思眇邈。",
            "吁哉未到此，褊劣同尺蠖。",
            "籠鶴羨鳧毛，猛虎愛蝸角。",
            "一日賢太守，與我觀橐籥。",
            "往往獨自語，天帝相唯諾。",
            "風雲偶不來，寰宇銷一略。",
            "我欲烹長鯨，四海爲鼎鑊。",
            "我欲取大鵬，天地爲矰繳。",
            "安得生羽翰，雄飛上寥廓。"
        ],
        "title": "陪遊鳳皇臺獻詩",
        "id": "3b1cf8d0-62d6-4166-a330-44cc2ec51025"
    },
    {
        "author": "宋齊丘",
        "paragraphs": [
            "初聞如自解，及見勝初聞。",
            "兩鬢堆殘雪，一身披斷雲。",
            "道應齊古佛，高不揖吾君。",
            "稽首清涼月，蕭然萬象分。"
        ],
        "title": "贈仰山慧度禪師",
        "id": "06e90fad-906e-46d3-8487-bf00cda8d6ca"
    },
    {
        "author": "宋齊丘",
        "paragraphs": [
            "切斷牙牀鏤紫金，最宜平穩玉槽深。",
            "因逢淑景開佳宴，爲出花奴奏雅音。",
            "掌底輕璁孤鵲噪，枝頭乾快亂蟬吟。",
            "開元天子曾如此，今日將軍好用心。"
        ],
        "title": "陪華林園試小妓羯鼓",
        "id": "08f6ae6f-be3d-4d11-88c0-456ac5f203c3"
    },
    {
        "author": "宋齊丘",
        "paragraphs": [
            "大似賢臣扶社稷，遇明則見暗還藏。"
        ],
        "title": "句",
        "id": "3c07e1dd-a16e-432b-816e-5becb1557d30"
    },
    {
        "author": "馮延巳",
        "paragraphs": [
            "銅壺滴漏初晝，高閣雞鳴半空。",
            "催啓五門金鎖，猶垂三殿簾櫳。",
            "階前御柳搖綠，仗下宮花散紅。",
            "鴛瓦數行曉日，鸞旗百尺春風。",
            "侍臣踏舞重拜，聖壽南山永同。"
        ],
        "title": "早朝",
        "id": "22c53cbd-efbc-4f7e-9ddd-5aa173459759"
    },
    {
        "author": "馮延巳",
        "paragraphs": [
            "青樓阿監應相笑，書記登壇又却回。"
        ],
        "title": "句",
        "id": "814d881b-1203-4732-8e9f-3aef2c2e2cf3"
    },
    {
        "author": "韓熙載",
        "paragraphs": [
            "僕本江北人，今作江南客。",
            "再去江北遊，舉目無相識。",
            "金風吹我寒，秋月爲誰白。",
            "不如歸去來，江南有人憶。"
        ],
        "title": "感懷詩二章 一",
        "id": "2919e4ef-8da8-4185-ad9c-8bff0920eeeb"
    },
    {
        "author": "韓熙載",
        "paragraphs": [
            "未到故鄉時，將爲故鄉好。",
            "及至親得歸，爭如身不到。",
            "目前相識無一人，出入空傷我懷抱。",
            "風雨蕭蕭旅館秋，歸來窗下和衣倒。",
            "夢中忽到江南路，尋得花邊舊居處。",
            "桃臉蛾眉笑出門，爭向前頭擁將去。"
        ],
        "title": "感懷詩二章 二",
        "id": "b707000e-1430-4cea-8954-7c5122e00bf2"
    },
    {
        "author": "韓熙載",
        "paragraphs": [
            "無相景幽遠，山屏四面開。",
            "憑師領鶴去，待我挂冠來。",
            "藥爲依時採，松宜繞舍栽。",
            "林泉自多興，不是效劉雷。"
        ],
        "title": "溧水無相寺贈僧",
        "id": "156f1bd4-e618-4f41-b1ab-2b1a419ca8a2"
    },
    {
        "author": "韓熙載",
        "paragraphs": [
            "風柳搖搖無定枝，陽臺雲雨夢中歸。",
            "他年蓬島音塵斷，留取尊前舊舞衣。"
        ],
        "title": "書歌妓泥金帶",
        "id": "883fd778-5607-4cf5-bbad-2cf9ec2b0118"
    },
    {
        "author": "韓熙載",
        "paragraphs": [
            "昔年悽斷此江湄，風滿征帆淚滿衣。",
            "今日重憐鶺鴒羽，不堪波上又分飛。"
        ],
        "title": "送徐鉉流舒州",
        "id": "18f70208-5a28-4c02-b8ef-0cb1dda12c13"
    },
    {
        "author": "韓熙載",
        "paragraphs": [
            "幾人平地上，看我半天中。"
        ],
        "title": "句",
        "id": "61b362b1-0dbe-4571-9b58-e179b9cfd7ec"
    },
    {
        "author": "李徵古",
        "paragraphs": [
            "欲上祝融峰，先登古石橋。",
            "鑿開巇嶮處，取路到丹霄。"
        ],
        "title": "登祝融峰",
        "id": "0d041545-4f66-490b-8099-44aa8a820e8c"
    },
    {
        "author": "潘佑",
        "paragraphs": [
            "朝遊滄海東，暮歸何太速。",
            "祗因騎折白龍腰，謫向人間三十六。"
        ],
        "title": "七歲吟",
        "id": "fc3267e5-7cae-484d-beef-796a19bcefbb"
    },
    {
        "author": "潘佑",
        "paragraphs": [
            "天壇雲似雪，玉洞水如琴。",
            "白雲與流水，千載清人心。",
            "君攜布囊去，路長風滿林。",
            "一入華陽洞，千秋那可尋。"
        ],
        "title": "送許處士堅往茅山",
        "id": "f46dcbe8-c58a-446e-8082-fcdcffe727ad"
    },
    {
        "author": "潘佑",
        "paragraphs": [
            "江畔送行人，千山生暮氛。",
            "謝安團扇上，爲畫敬亭雲。"
        ],
        "title": "送人往宣城",
        "id": "54d8ab7a-622e-4dbb-9cb5-5159d4497fce"
    },
    {
        "author": "潘佑",
        "paragraphs": [
            "誰家舊宅春無主，深院簾垂杏花雨。",
            "香飛綠瑣人未歸，巢燕承塵默無語。"
        ],
        "title": "失題",
        "id": "949fa54d-0f8e-46fb-9194-b42dbc1811f7"
    },
    {
        "author": "潘佑",
        "paragraphs": [
            "勸君此醉直須歡，明朝又是花狼藉。"
        ],
        "title": "句",
        "id": "2caf0313-abe1-4ec1-acd0-c02009f0dcb2"
    },
    {
        "author": "李昉",
        "paragraphs": [
            "初攜書劒別湘潭，金榜標名第十三。",
            "昔日聲名喧洛下，近來詩價滿江南。",
            "長爲邑令情終屈，縱處曹郎志未甘。",
            "莫學馮唐便休去，明君晚事未爲慚。"
        ],
        "title": "寄孟賓于",
        "id": "99583e4b-a4a3-4498-8768-6d2edd91bd68"
    },
    {
        "author": "馬致恭",
        "paragraphs": [
            "曾聞洛下綴神仙，火樹南棲幾十年。",
            "白首自忻丹桂在，詩名已得四方傳。",
            "行隨秋渚將歸雁，吟傍梅花欲雪天。",
            "今日還家莫惆悵，不同初上渡頭船。"
        ],
        "title": "送孟賓于",
        "id": "dd7eb14d-cb20-4aa1-82fc-b9944057863b"
    },
    {
        "author": "張義方",
        "paragraphs": [
            "恰當歲日紛紛落，天寶瑤花助物華。",
            "自古最先標瑞牒，有誰輕擬比楊花。",
            "密飄粉署光同冷，靜壓青松勢欲斜。",
            "豈但小臣添興詠，狂歌醉舞一家家。"
        ],
        "title": "奉和聖製元日大雪登樓",
        "id": "a0e56e1e-22a7-4afa-8f2b-9da47aff3e0e"
    },
    {
        "author": "李建勳",
        "paragraphs": [
            "甚矣頻頻醉，神昏體亦虛。",
            "肺傷徒問藥，髮落不盈梳。",
            "戀寢嫌明室，修生媿道書。",
            "西峯老僧語，相勸合何如。"
        ],
        "title": "中酒寄劉行軍",
        "id": "46e5a98d-f8ae-4b5a-8fed-ee9651d6f57a"
    },
    {
        "author": "李建勳",
        "paragraphs": [
            "東溪一白雁，毛羽何皎潔。",
            "薄暮浴清波，斜陽共明滅。",
            "差池失羣久，幽獨依人切。",
            "旅食賴菰蒲，單棲怯霜雪。",
            "邊風昨夜起，顧影空哀咽。",
            "不及牆上烏，相將繞雙闕。"
        ],
        "title": "白雁",
        "id": "430c58cd-8ce9-45e6-b188-27c66665bef4"
    },
    {
        "author": "李建勳",
        "paragraphs": [
            "家山歸未得，又是看春過。",
            "老覺光陰速，閑悲世路多。",
            "風和吹岸柳，雪盡見庭莎。",
            "欲向東溪醉，狂眠一放歌。"
        ],
        "title": "早春寄懷",
        "id": "50795a4e-7de6-4bf7-9d23-bdba4df0353e"
    },
    {
        "author": "李建勳",
        "paragraphs": [
            "身閑贏得出，天氣漸暄和。",
            "蜀馬登山穩，南朝古寺多。",
            "早花微弄色，新酒欲生波。",
            "從此唯行樂，閑愁奈我何。"
        ],
        "title": "春日東山正堂作",
        "id": "d848298e-f251-4ff7-9613-d7bc3da5490d"
    },
    {
        "author": "李建勳",
        "paragraphs": [
            "最有杏花繁，枝枝若手摶。",
            "須知一春促，莫厭百迴看。",
            "鳥囀風潛息，蜂遲露未乾。",
            "可容排飲否，兼折贈頭冠。"
        ],
        "title": "春日小園晨看兼招同舍",
        "id": "10de17d0-7021-438f-9009-40f766eadfe3"
    },
    {
        "author": "李建勳",
        "paragraphs": [
            "朝始一枝開，暮復一枝落。",
            "只恐雨淋漓，又見春蕭索。",
            "侵晨結駟攜酒徒，尋芳踏盡長安衢。",
            "思量少壯不自樂，他日白頭空歎吁。"
        ],
        "title": "惜花寄孫員外",
        "id": "daaff867-cd1e-4616-a2df-5edcc90ed68f"
    },
    {
        "author": "李建勳",
        "paragraphs": [
            "纔得歸閑去，還教病臥頻。",
            "無由全勝意，終是負青春。",
            "綠柳漸拂地，黃鶯如喚人。",
            "方爲醫者勸，斷酒已經旬。"
        ],
        "title": "春日病中",
        "id": "eab45f3a-d018-4ecb-8d18-532640c1ceca"
    },
    {
        "author": "李建勳",
        "paragraphs": [
            "自爲專房甚，怱怱有所傷。",
            "當時心已悔，徹夜手猶香。",
            "恨枕堆雲髻，啼襟揾月黃。",
            "起來猶忍惡，剪破繡鴛鴦。"
        ],
        "title": "毆妓",
        "id": "fef28786-86fb-443d-b3f2-2700a8d625cb"
    },
    {
        "author": "李建勳",
        "paragraphs": [
            "期君速行樂，不要旋還家。",
            "永日雖無雨，東風自落花。",
            "詩毫黏酒淡，歌袖向人斜。",
            "薄暮忘歸路，垂楊噪亂鵶。"
        ],
        "title": "踏青罇前",
        "id": "d41799d3-50e1-4067-be68-84cb21afaab6"
    },
    {
        "author": "李建勳",
        "paragraphs": [
            "莫倦尋春去，都無百日遊。",
            "更堪正月過，已是一分休。",
            "泉暖聲纔出，雲寒勢未收。",
            "晚來重作雪，翻爲杏花愁。"
        ],
        "title": "正月晦日",
        "id": "0a8fb253-5414-42a3-acd5-3e9ef673286d"
    },
    {
        "author": "李建勳",
        "paragraphs": [
            "白髮今如此，紅芳莫更催。",
            "預愁多日謝，翻怕十分開。",
            "點滴無時雨，荒涼滿地苔。",
            "閑堦一桮酒，惟待故人來。"
        ],
        "title": "惜花",
        "id": "1b64961c-38ee-45bc-8903-ffaef335fb89"
    },
    {
        "author": "李建勳",
        "paragraphs": [
            "愁見清明後，紛紛蓋地紅。",
            "惜看難過日，自落不因風。",
            "蝶散餘香在，鶯啼半樹空。",
            "堪悲一尊酒，從此似西東。"
        ],
        "title": "金谷園落花",
        "id": "6858d85e-df5a-4d83-9332-61794820725a"
    },
    {
        "author": "李建勳",
        "paragraphs": [
            "每愛江城裏，青春向盡時。",
            "一迴新雨歇，是處好風吹。",
            "破石黏蟲網，高樓撲酒旗。",
            "遙知陶令宅，五樹正離披。"
        ],
        "title": "柳花寄宋明府",
        "id": "dd13e8d5-fced-41b5-bbe1-1d5660aee5fb"
    },
    {
        "author": "李建勳",
        "paragraphs": [
            "相見未逾月，堪悲遠別離。",
            "非君誰顧我，萬里又南之。",
            "雨逼清明日，花陰杜宇時。",
            "愁看挂帆處，鷗鳥共遲遲。"
        ],
        "title": "送人",
        "id": "1c3385b1-ff12-4c71-b7b8-84b2593a1299"
    },
    {
        "author": "李建勳",
        "paragraphs": [
            "攜酒復攜觴，朝朝一似忙。",
            "馬諳頻到路，僧借舊眠牀。",
            "道勝他圖薄，身閑白日長。",
            "扁舟動歸思，高處見滄浪。"
        ],
        "title": "閑遊",
        "id": "d0b3ccc2-bfff-4e19-9a0a-bb0030f6546c"
    },
    {
        "author": "李建勳",
        "paragraphs": [
            "不喜長亭柳，枝枝擬送君。",
            "惟憐北窗□，樹樹解留人。",
            "圓缺都如月，東西只似雲。",
            "愁看離席散，歸蓋動行塵。"
        ],
        "title": "栢梁隔句韻詩",
        "id": "e80f32a4-ebf5-4ab0-afcf-b09e159a2ebd"
    },
    {
        "author": "李建勳",
        "paragraphs": [
            "常欽趙夫子，遠作五侯賓。",
            "見面到今日，操心如古人。",
            "醉同華席少，吟訪野僧頻。",
            "寂寂長河畔，荒齋與廟隣。"
        ],
        "title": "贈趙學士",
        "id": "a8c014ad-5e4f-47c9-9a80-3ac7320c79be"
    },
    {
        "author": "李建勳",
        "paragraphs": [
            "老雨不肯休，東風勢還作。",
            "未放草蒙茸，已遣花蕭索。",
            "浮生何苦勞，觸事妨行樂。",
            "寄語達生人，須知酒勝藥。"
        ],
        "title": "春陰",
        "id": "e216b0f6-abd9-48f6-bb92-547a6c142b0b"
    },
    {
        "author": "李建勳",
        "paragraphs": [
            "火急召親賓，歡遊莫厭頻。",
            "日長徒似歲，花過即非春。",
            "晚雨來何定，東風自不勻。",
            "須知三箇月，不是負芳晨。"
        ],
        "title": "春日金谷園",
        "id": "96eea1d5-da49-46fc-9f8b-2b729959e72f"
    },
    {
        "author": "李建勳",
        "paragraphs": [
            "多謝空門客，時時出草堂。",
            "從容非有約，淡薄不相忘。",
            "池映春篁老，簷垂夏果香。",
            "西峯正清霽，自與拂吟牀。"
        ],
        "title": "夏日酬祥松二公見訪",
        "id": "dac0699b-eeca-4e71-8001-80d7ba4e9106"
    },
    {
        "author": "李建勳",
        "paragraphs": [
            "嘗憶曹溪子，龕居面碧嵩。",
            "杉松新夏後，雨雹夜禪中。",
            "道匪因經悟，心能向物空。",
            "秋來得音信，又在剡山東。"
        ],
        "title": "懷贈操禪師",
        "id": "211bc9e5-75b6-4da9-be84-45521d0bd47a"
    },
    {
        "author": "李建勳",
        "paragraphs": [
            "秋光雖即好，客思轉悠哉。",
            "去國身將老，流年雁又來。",
            "葉紅堆晚徑，菊冷藉空罍。",
            "不得師相訪，難將道自開。"
        ],
        "title": "閑居秋思呈祥松二字",
        "id": "9c58422a-13e8-4a56-b139-d0f7c28c647a"
    },
    {
        "author": "李建勳",
        "paragraphs": [
            "莫道無幽致，常來到日西。",
            "地雖當北闕，天與設東溪。",
            "疎葦寒多折，驚鳧去不齊。",
            "坐中皆作者，長愛覓分題。"
        ],
        "title": "賦得冬日青溪草堂四十字",
        "id": "d4ac580a-af1f-48ba-bada-f4cb33428560"
    },
    {
        "author": "李建勳",
        "paragraphs": [
            "水木遶吾廬，搴簾晚檻虛。",
            "衰條寒露鵲，幽果落驚魚。",
            "愛酒貧還甚，趨時老更疎。",
            "乖慵自有素，不是忽簪裾。"
        ],
        "title": "溪齋",
        "id": "bf139b23-fe98-48b3-8b60-b12d7c4b3773"
    },
    {
        "author": "李建勳",
        "paragraphs": [
            "野性竟未改，何以居朝廷。",
            "空爲百官首，但愛千峯青。",
            "南風新雨後，與客攜觴行。",
            "斜陽惜歸去，萬壑啼鳥聲。"
        ],
        "title": "留題愛敬寺",
        "id": "b0030fc9-0c71-42c3-9d3b-221f155ba287"
    },
    {
        "author": "李建勳",
        "paragraphs": [
            "小園吾所好，栽植忘勞形。",
            "晚果經秋赤，寒蔬近社青。",
            "竹蘿荒引蔓，土井淺生萍。",
            "更欲從人勸，憑高置草亭。"
        ],
        "title": "小園",
        "id": "7c043722-16b0-4de6-a3bd-68cd3a9c2a4f"
    },
    {
        "author": "李建勳",
        "paragraphs": [
            "石窗燈欲盡，松檻月還明。",
            "就枕渾無睡，披衣却出行。",
            "巖高泉亂滴，林動鳥時驚。",
            "倏忽山鐘曙，喧喧僕馬聲。"
        ],
        "title": "宿山房",
        "id": "0f09e72a-fdd1-4e96-bee9-061ebe3396df"
    },
    {
        "author": "李建勳",
        "paragraphs": [
            "窗外皆連水，杉松欲作林。",
            "自憐趨競地，獨有愛閑心。",
            "素壁題看遍，危冠醉不簪。",
            "江僧暮相訪，簾卷見秋岑。"
        ],
        "title": "金陵所居青溪草堂閑興",
        "id": "49241607-83c3-4d27-b8f1-eb65a63bdd6e"
    },
    {
        "author": "李建勳",
        "paragraphs": [
            "長安驅馳地，貴賤共悠悠。",
            "白日誰相促，勞生自不休。",
            "鳳翔雙闕曉，蟬噪六街秋。",
            "獨有南宮客，時來話釣舟。"
        ],
        "title": "闕下偶書寄孫員外",
        "id": "94af9972-9a17-4f27-993b-2556503f58fc"
    },
    {
        "author": "李建勳",
        "paragraphs": [
            "碌碌但隨羣，蒿蘭任不分。",
            "未嘗矜有道，求遇向吾君。",
            "逸駕秋尋寺，長歌醉望雲。",
            "高齋紙屏古，塵暗北山文。"
        ],
        "title": "寄魏郎中",
        "id": "cce7d01a-5e76-420a-9ed6-d50efcc8f651"
    },
    {
        "author": "李建勳",
        "paragraphs": [
            "落葉滿山州，閑眠病未瘳。",
            "窗陰連竹枕，藥氣染茶甌。",
            "路匪人遮去，官須自覓休。",
            "焉宜更羸老，扶杖作公侯。"
        ],
        "title": "病中書懷寄王二十六",
        "id": "5d737630-e386-4505-85f5-4b323a1d37c2"
    },
    {
        "author": "李建勳",
        "paragraphs": [
            "簇簇竟相鮮，一枝開幾番。",
            "味甘資麴糵，香好勝蘭蓀。",
            "古道風搖遠，荒籬露壓繁。",
            "盈筐時採得，服餌近知門。"
        ],
        "title": "採菊",
        "id": "d741e7d5-1b00-4480-bea0-6405f505950b"
    },
    {
        "author": "李建勳",
        "paragraphs": [
            "南望廬陵郡，山連五嶺長。",
            "吾君憐遠俗，從事輟名郎。",
            "移戶多無土，春蠶不滿筐。",
            "惟應勞贊畫，溪峒況彊梁。"
        ],
        "title": "送王郎中之官吉水",
        "id": "fde2f140-5dcb-45b1-be3e-2c44525b74fa"
    },
    {
        "author": "李建勳",
        "paragraphs": [
            "欲食不敢食，合栖猶未栖。",
            "聞風亦驚過，避繳恨飛低。",
            "水闊緣湘因，雲寒過磧迷。",
            "悲鳴感人意，不見夜烏啼。"
        ],
        "title": "孤雁",
        "id": "395dfe8f-d365-4004-aa64-1a9ace4fe391"
    },
    {
        "author": "李建勳",
        "paragraphs": [
            "鶴立瘦稜稜，髭長白似銀。",
            "衣冠皆古製，氣貌異常人。",
            "聽雪添詩思，看山滯酒巡。",
            "西峯重歸路，唯許野僧親。"
        ],
        "title": "贈送致仕郎中",
        "id": "de2c988f-b1d7-4f6f-9941-360a899b75dc"
    },
    {
        "author": "李建勳",
        "paragraphs": [
            "雨雪正霏霏，令人不憶歸。",
            "地爐僧坐暖，山枿火聲肥。",
            "隔紙烘茶蘂，移鐺剝芋衣。",
            "知君在霄漢，此興得還稀。"
        ],
        "title": "宿友人山居寄司徒相公 一",
        "id": "32d62146-5646-4252-ba15-854c9df4344e"
    },
    {
        "author": "李建勳",
        "paragraphs": [
            "郢客相尋夜，荒庭雪灑篙。",
            "虛堂看向曙，吟坐共忘勞。",
            "溪凍聲全減，燈寒焰不高。",
            "他人莫相笑，未易會吾曹。"
        ],
        "title": "宿友人山居寄司徒相公 二",
        "id": "cd74f109-f401-4227-817a-f7dd923efc3f"
    },
    {
        "author": "李建勳",
        "paragraphs": [
            "戚戚復戚戚，期懷安可釋。",
            "百年金石心，中路生死隔。",
            "新墳應草合，舊地空苔色。",
            "白日燈熒熒，凝塵滿几席。"
        ],
        "title": "感故府二首 一",
        "id": "bcd224b0-89c8-4371-93cd-0c715002720e"
    },
    {
        "author": "李建勳",
        "paragraphs": [
            "悒悒復悒悒，思君安可及。",
            "永日在堦前，披衣隨風立。",
            "高樓暮角斷，遠樹寒鴉集。",
            "惆悵幾行書，遺蹤墨猶濕。"
        ],
        "title": "感故府二首 二",
        "id": "02723ded-c993-41ed-bd0c-b8f559e9bda1"
    },
    {
        "author": "李建勳",
        "paragraphs": [
            "畢歲知無事，兵銷復舊丁。",
            "竹門桑徑狹，春日稻畦青。",
            "犬吠隈籬落，雞飛上碓桯。",
            "歸田起□思，蛙叫草冥冥。"
        ],
        "title": "田家三首 一",
        "id": "cc93d6a1-981e-409f-8652-cdfcb41e9783"
    },
    {
        "author": "李建勳",
        "paragraphs": [
            "不識城中路，熙熙樂有年。",
            "木槃擎社酒，瓦鼓送神錢。",
            "霜落牛歸屋，禾收雀滿田。",
            "遙陂過秋水，閑閣釣魚船。"
        ],
        "title": "田家三首 二",
        "id": "d678d3db-4821-4880-a373-85b3d19f5735"
    },
    {
        "author": "李建勳",
        "paragraphs": [
            "長愛田家事，時時欲一過。",
            "垣籬皆樹槿，廳院亦堆禾。",
            "病果因風落，寒蔬向日多。",
            "遙聞數聲笛，牛晚下前坡。"
        ],
        "title": "田家三首 三",
        "id": "649f46d0-c827-4fb0-942d-dec4c4840a67"
    },
    {
        "author": "李建勳",
        "paragraphs": [
            "嫋嫋薰風軟，娟娟湛露光。",
            "參差仙子仗，迤邐羽林槍。",
            "迥去侵花地，斜來破蘚牆。",
            "籜乾猶抱翠，粉膩若塗裝。",
            "逕曲莖難數，陰疎葉未長。",
            "嬾嫌吟客倚，甘畏夏蟲傷。",
            "映水如爭立，當軒自著行。",
            "北庭尊酒興，還爲此君狂。"
        ],
        "title": "新竹",
        "id": "ee6d7492-2367-4e5f-a3ad-1b7d81b6e765"
    },
    {
        "author": "李建勳",
        "paragraphs": [
            "羽翼勢雖微，雲霄亦可期。",
            "飛翻自有路，鴻鵠莫相嗤。",
            "待侶臨書幌，尋泥傍藻池。",
            "衝人穿柳徑，捕蝶遶花枝。",
            "廣廈來應徧，深宮去不疑。",
            "雕梁聲上下，煙浦影參差。",
            "舊地人潛換，新巢雀謾窺。",
            "雙雙暮歸處，疎雨滿江湄。"
        ],
        "title": "歸燕詞",
        "id": "f1fa8bf6-82b6-4c5b-9741-075c14f73e5a"
    },
    {
        "author": "李建勳",
        "paragraphs": [
            "不遇至真傳道要，曾看真誥亦何爲。",
            "舊碑經亂沈荒澗，靈篆因耕出故基。",
            "蛙黽自喧澆藥井，牛羊閑過放生池。",
            "蕭條夕景空壇畔，朽檜枝斜綠蔓垂。"
        ],
        "title": "題魏壇二首 一",
        "id": "885206a6-c0a5-4f13-8f78-327815ce2140"
    },
    {
        "author": "李建勳",
        "paragraphs": [
            "一尋遺跡到仙鄉，雲鶴沈沈思渺茫。",
            "丹井歲深生草木，芝田春廢臥牛羊。",
            "雨淋殘畫摧荒壁，鼠引飢虵落壞梁。",
            "薄暮欲歸仍佇立，菖蒲風起水泱泱。"
        ],
        "title": "題魏壇二首 二",
        "id": "3d28001d-793e-47ea-885c-371ec9145af5"
    },
    {
        "author": "李建勳",
        "paragraphs": [
            "一上高樓醉復醒，日西江雪更冥冥。",
            "化風吹火全無氣，平望惟松少露青。",
            "臘內不妨南地少，夜長應得小窗聽。",
            "因思舊隱匡廬日，閑看杉檉掩石扃。"
        ],
        "tags": [
            "庐山"
        ],
        "title": "東樓看雪",
        "id": "dbdfa90f-36bb-4661-bf03-c661bf6fbdd4"
    },
    {
        "author": "李建勳",
        "paragraphs": [
            "惜花無計又花殘，獨遶芳叢不忍看。",
            "暖豔動隨鶯翅落，冷香愁雜燕泥乾。",
            "綠珠倚檻魂初散，巫峽歸雲夢又闌。",
            "忍把一尊重命樂，送春招客亦何歡。"
        ],
        "title": "落花",
        "id": "b598b29c-4f70-435d-846c-5ad0f19efc4d"
    },
    {
        "author": "李建勳",
        "paragraphs": [
            "南國春寒朔氣迴，霏霏還阻百花開。",
            "全移暖律何方去，似誤新鶯昨日來。",
            "平野旋銷難蔽草，遠林高綴却遮梅。",
            "不知金勒誰家子，只待晴明賞帝臺。"
        ],
        "title": "春雪",
        "id": "63302b0f-792a-4dcc-bea7-6651839bb5a7"
    },
    {
        "author": "李建勳",
        "paragraphs": [
            "誰道江南要雪難，半春猶得倚樓看。",
            "却遮遲日偷鶯暖，密灑西風借鶴寒。",
            "散漫不容梨豔去，輕明應笑玉華乾。",
            "和來瓊什雖無敵，且是儂家比興殘。"
        ],
        "title": "重戲和春雪寄沈員外",
        "id": "2500ec18-5118-4c60-9d0e-827c27bc23dc"
    },
    {
        "author": "李建勳",
        "paragraphs": [
            "州中案牘魚鱗密，界上軍書竹節稠。",
            "眼底好花渾似雪，甕頭春酒漫如油。",
            "東君不爲留遲日，清鏡唯知促白頭。",
            "最覺此春無氣味，不如庭草解忘憂。"
        ],
        "title": "春日尊前示從事",
        "id": "63d2ce5a-3f52-4e25-b8c7-0b5c395a7b9b"
    },
    {
        "author": "李建勳",
        "paragraphs": [
            "官爲將相復何求，世路多端早合休。",
            "漸老更知春可惜，正歡唯怕客難留。",
            "雨催草色還依舊，晴放花枝始自由。",
            "莫厭百壺相勸倒，免教無事結閑愁。"
        ],
        "title": "尊前",
        "id": "adf5c9f8-dd95-460e-a41f-af31d586d521"
    },
    {
        "author": "李建勳",
        "paragraphs": [
            "萬蘂爭開照檻光，詩家何物可相方。",
            "錦江風撼雲霞碎，仙子衣飄黼黻香。",
            "裛露早英濃壓架，背人狂蔓暗穿牆。",
            "綵牋蠻榼旬休日，欲召親賓看一場。"
        ],
        "title": "薔薇二首 一",
        "id": "f85fe346-311e-4df1-9372-9ffde856db78"
    },
    {
        "author": "李建勳",
        "paragraphs": [
            "拂簷拖地對前墀，蝶影蜂聲爛熳時。",
            "萬倍馨香勝玉蘂，一生顏色笑西施。",
            "忘歸醉客臨高架，恃寵佳人索好枝。",
            "將並舞腰誰得及，惹衣傷手盡從伊。"
        ],
        "title": "薔薇二首 二",
        "id": "eeed933b-535b-4678-873e-950374568c82"
    },
    {
        "author": "李建勳",
        "paragraphs": [
            "腸斷題詩如執別，芳茵愁更繞闌鋪。",
            "風飄金蘂看全落，露滴檀英又暫蘇。",
            "失意婕妤妝漸薄，背身妃子病難扶。",
            "迴看池館春休也，又是迢迢看畫圖。"
        ],
        "title": "殘牡丹",
        "id": "85a6623e-0b79-4396-9cf4-fdeb8f5589f3"
    },
    {
        "author": "李建勳",
        "paragraphs": [
            "春霖未免妨遊賞，唯到詩家自有情。",
            "花徑不通新草合，蘭舟初動曲池平。",
            "淨緣高樹莓苔色，飢集虛廊燕雀聲。",
            "閑憶昔年爲客處，悶留山館阻行行。"
        ],
        "title": "春雨二首 一",
        "id": "6f125e89-3225-4935-bcd7-3a27b3975b6a"
    },
    {
        "author": "李建勳",
        "paragraphs": [
            "蕭蕭春雨密還疎，景象三時固不如。",
            "寒入遠林鶯翅重，暖抽新麥土膏虛。",
            "細濛臺榭微兼日，潛漲漣漪欲動魚。",
            "唯稱乖慵多睡者，掩門中酒覽閑書。"
        ],
        "title": "春雨二首 二",
        "id": "6159a192-4c05-478b-804f-654ebb514aef"
    },
    {
        "author": "李建勳",
        "paragraphs": [
            "公退尋芳已是遲，莫因他事更來稀。",
            "未經旬日唯憂落，算有開時不合歸。",
            "歌檻宴餘風褭褭，閑園吟散雨霏霏。",
            "高樓鼓絕重門閉，長爲拋迴恨解衣。"
        ],
        "title": "醉中惜花更書與諸從事",
        "id": "26859c26-4330-4704-acaa-2961b2ff0f04"
    },
    {
        "author": "李建勳",
        "paragraphs": [
            "去禱山川尚未還，雲雷尋作遠聲寒。",
            "人情便似秋登悅，天色休勞夜起看。",
            "高檻氣濃藏柳郭，小庭流擁沒花壇。",
            "須知太守重牆內，心極農夫望處歡。"
        ],
        "title": "和判官喜雨",
        "id": "5fba7a4e-5ee0-4ba6-bc7f-56a9570954b3"
    },
    {
        "author": "李建勳",
        "paragraphs": [
            "二年塵冒處中台，喜得南歸退不才。",
            "即路敢期皇子送，出關猶有御書來。",
            "未知天地恩何報，翻對江山思莫開。",
            "斜日葦汀凝立處，遠波微颺翠如苔。"
        ],
        "title": "離闕下日感恩",
        "id": "f2448723-48a4-4953-8125-26010aa28a06"
    },
    {
        "author": "李建勳",
        "paragraphs": [
            "江雲未散東風暖，溟濛正在高樓見。",
            "細柳緣堤少過人，平蕪隔水時飛燕。",
            "我有近詩誰與和，憶君狂醉愁難破。",
            "昨夜南窗不得眠，閑堦點滴迴燈坐。"
        ],
        "title": "細雨遙懷故人",
        "id": "d20ad00a-b082-42a9-8746-602ca4d0a5be"
    },
    {
        "author": "李建勳",
        "paragraphs": [
            "萬派爭流雨過時，晚來春靜更逶迤。",
            "輕鷗散遶夫差國，遠樹微分夏禹祠。",
            "青岸漸平濡柳帶，舊溪應暖負蓴絲。",
            "風鬟倚檝誰家子，愁看鴛鴦望所之。"
        ],
        "title": "春水",
        "id": "b859b5a3-5a70-411c-95a2-b77d3fc8d5fd"
    },
    {
        "author": "李建勳",
        "paragraphs": [
            "粉蝶翩翩若有期，南園長是到春歸。",
            "閑依柳帶參差起，困傍桃花獨自飛。",
            "潛被燕驚還散亂，偶因人逐入簾幃。",
            "晚來欲雨東風急，迴看池塘影漸稀。"
        ],
        "title": "蝶",
        "id": "c411a89d-2577-4088-959a-ffb5927cde5c"
    },
    {
        "author": "李建勳",
        "paragraphs": [
            "省從騎竹學謳吟，便殢光陰役此心。",
            "寓目不能閑一日，閉門長勝得千金。",
            "窗懸夜雨殘燈在，庭掩春風落絮深。",
            "唯有故人同此興，近來何事嬾相尋。"
        ],
        "title": "中春寫懷寄沈彬員外",
        "id": "d882c545-6957-4bd4-8cf4-8f412c49d72a"
    },
    {
        "author": "李建勳",
        "paragraphs": [
            "樓臺雖少景何深，滿地青苔勝布金。",
            "松影晚留僧共坐，水聲閑與客同尋。",
            "清涼會擬歸蓮社，沈湎終須棄竹林。",
            "長愛寄吟經案上，石窗秋霽向千岑。"
        ],
        "title": "鍾山寺避暑勉二三子",
        "id": "4c622bbb-4810-4a02-9b03-9c19c636f7e3"
    },
    {
        "author": "李建勳",
        "paragraphs": [
            "雖向鍾峯數寺連，就中奇勝出其間。",
            "不教幽樹妨閑地，別著高窗向遠山。",
            "蓮沼水從雙澗入，客堂僧自九華還。",
            "無因得結香燈社，空向王門玷玉班。"
        ],
        "title": "道林寺",
        "id": "2bbc5827-0e78-4514-905b-95818e4732b2"
    },
    {
        "author": "李建勳",
        "paragraphs": [
            "欲謀休退尚因循，且向東溪種白蘋。",
            "謬應星辰居四輔，終期冠褐作閑人。",
            "城中隔日趨朝嬾，楚外千峯入夢頻。",
            "殘照晚庭沈醉醒，靜吟斜倚老松身。"
        ],
        "title": "和致仕沈郎中",
        "id": "a2af938a-ec66-4d45-be35-cac49777111f"
    },
    {
        "author": "李建勳",
        "paragraphs": [
            "十月清霜尚未寒，雪英重疊已如摶。",
            "還悲獨詠東園裏，老作南州刺史看。",
            "北客見皆驚節氣，郡僚癡欲望盃盤。",
            "交親罕至長安遠，一醉如泥豈自歡。"
        ],
        "title": "醉中詠梅花",
        "id": "9f84b4da-a372-48d8-ad2f-ff44b0870f16"
    },
    {
        "author": "李建勳",
        "paragraphs": [
            "閑遊何用問東西，寓興皆非有所期。",
            "斷酒只攜僧共去，看山從聽馬行遲。",
            "溪田雨漲禾生耳，原野鶯啼黍熟時。",
            "應有交親長笑我，獨輕人事鬢將衰。"
        ],
        "title": "閑出書懷",
        "id": "1cac2fe6-686f-4688-83f1-da7bfa1e062e"
    },
    {
        "author": "李建勳",
        "paragraphs": [
            "湘寺閑居亦半年，就中昨夜好潸然。",
            "人歸遠岫疎鐘後，雪打高杉古屋前。",
            "投足正逢他國亂，冥心未解祖師禪。",
            "爐煙向冷孤燈下，唯有寒吟到曙天。"
        ],
        "title": "寺居陸處士相訪感懷却寄二三友人",
        "id": "ee276a25-8216-4377-a74d-45a581aae9d3"
    },
    {
        "author": "李建勳",
        "paragraphs": [
            "隨風竟日勢漫漫，特地繁於故歲看。",
            "幽榭凍黏花屋重，短簷斜濕燕巢寒。",
            "閑聽不寐詩魂爽，淨喫無厭酒肺乾。",
            "莫道便爲桑麥藥，亦勝焦涸到春殘。"
        ],
        "title": "春雪",
        "id": "9c1c6580-3df1-44d0-a207-2362f407f742"
    },
    {
        "author": "李建勳",
        "paragraphs": [
            "淡淡西園日又垂，一尊何忍負芳枝。",
            "莫言風雨長相促，直是晴明得幾時。",
            "心破只愁鶯踐落，眼穿唯怕客來遲。",
            "年年使我成狂叟，腸斷紅牋幾首詩。"
        ],
        "title": "惜花",
        "id": "3ca81a07-cd0a-40e9-8e5f-b4136ada501c"
    },
    {
        "author": "李建勳",
        "paragraphs": [
            "一氣才新物未知，每慙青律與先吹。",
            "雪霜迷素猶嫌早，桃杏雖紅且後時。",
            "雲鬢自黏飄處粉，玉鞭誰指出牆枝。",
            "老夫多病無風味，只向尊前詠舊詩。"
        ],
        "title": "梅花寄所親",
        "id": "c52be58f-f2e9-4b41-9178-44aa28c15cb7"
    },
    {
        "author": "李建勳",
        "paragraphs": [
            "登高始覺太虛寬，白雪須知唱和難。",
            "雲渡瑣窗金牓濕，月移珠箔水精寒。",
            "九天星象簾前見，六代城池直下觀。",
            "唯有上層人未到，金烏飛過拂闌干。"
        ],
        "title": "登昇元閣",
        "id": "e9615461-b95b-4c77-80b1-b0a34a84b7e2"
    },
    {
        "author": "李建勳",
        "paragraphs": [
            "霏霏奕奕滿寒空，況是難逢值臘中。",
            "未白已堪張宴會，漸繁偏好去簾櫳。",
            "庭莎易集看盈地，池柳難裝旋逐風。",
            "長愛清華入詩句，預愁遲日放消融。"
        ],
        "title": "雪有作",
        "id": "7a649c5a-a616-4085-9a94-d3b80b1e0c80"
    },
    {
        "author": "李建勳",
        "paragraphs": [
            "自遠凝旒守上陽，舞衣頓減舊朝香。",
            "簾垂粉閣春將盡，門掩梨花日漸長。",
            "草色深濃封輦路，水聲低咽轉宮牆。",
            "君王一去不迴駕，皓齒青蛾空斷腸。"
        ],
        "title": "宮詞",
        "id": "1ba734c9-fa8a-4fd3-9dfe-38e0f961a755"
    },
    {
        "author": "李建勳",
        "paragraphs": [
            "攜觴邀客遶朱闌，腸斷殘春送牡丹。",
            "風雨數來留不得，離披將謝忍重看。",
            "氛氳蘭麝香初減，零落雲霞色漸乾。",
            "借問少年能幾許，不須推酒厭桮盤。"
        ],
        "title": "晚春送牡丹",
        "id": "1c1a0c6e-5881-44de-a4a5-bf3388c44919"
    },
    {
        "author": "李建勳",
        "paragraphs": [
            "貪程只爲看廬阜，及到停舟恨頗濃。",
            "雲暗半空藏萬仞，雪迷雙瀑在中峯。",
            "林端莫辨曾遊路，鳥際微聞向暮鐘。",
            "長愧昔年招我入，共尋香社見芙蓉。"
        ],
        "tags": [
            "庐山"
        ],
        "title": "歲暮晚泊望廬山不見因懷岳僧呈察判",
        "id": "fafbb7ae-fa9f-4f1e-83ed-71d959a7e4e6"
    },
    {
        "author": "李建勳",
        "paragraphs": [
            "斜倚秋風絕比倫，千英和露染難勻。",
            "自爲祥瑞生南國，誰把丹青寄北人。",
            "明月幾宵同綠水，牡丹無路出紅塵。",
            "憐伊不算多時立，贏得馨香暗上身。"
        ],
        "title": "重臺蓮",
        "id": "ea521fb1-4996-42b3-82b5-d02a6a4a0de4"
    },
    {
        "author": "李建勳",
        "paragraphs": [
            "攂蠻鼉，吟塞笛，女巫結束分行立。",
            "空中再拜神且來，滿奠椒漿齊獻揖。",
            "陰風窣窣吹紙錢，妖巫瞑目傳神言。",
            "與君降福爲豐年，莫教賽祀虧常筵。"
        ],
        "title": "迎神",
        "id": "69b1b7d2-a95f-4c14-afc6-4712ea03c4c1"
    },
    {
        "author": "李建勳",
        "paragraphs": [
            "日高閑步下堂階，細草春莎沒繡鞋。",
            "折得玫瑰花一朵，憑君簪向鳳皇釵。"
        ],
        "title": "春詞",
        "id": "de26ce37-27b5-4252-85d6-e28fcd4f940f"
    },
    {
        "author": "李建勳",
        "paragraphs": [
            "佳人一去無消息，夢覺香殘愁復入。",
            "空庭悄悄月如霜，獨倚闌干伴花立。"
        ],
        "title": "獨夜作",
        "id": "00cb362d-2814-40dc-a7e7-c75d1dcdf307"
    },
    {
        "author": "李建勳",
        "paragraphs": [
            "瓊節高吹宿鳳枝，風流交我立忘歸。",
            "最憐瑟瑟斜陽下，花影相和滿客衣。"
        ],
        "title": "竹",
        "id": "14aafa71-90cf-4156-9c6e-f26b8be6c3d5"
    },
    {
        "author": "李建勳",
        "paragraphs": [
            "他皆攜酒尋芳去，我獨關門好靜眠。",
            "唯有楊花似相覓，因風時復到牀前。"
        ],
        "title": "清明日",
        "id": "1db4fe9b-99dd-4c06-9f44-8ef674165e93"
    },
    {
        "author": "李建勳",
        "paragraphs": [
            "宮門長閉舞衣閑，略識君王鬢便斑。",
            "却羨落花春不管，御溝流得到人間。"
        ],
        "title": "宮詞",
        "id": "71901041-e74d-48b4-b41f-15456b4ea1b1"
    },
    {
        "author": "李建勳",
        "paragraphs": [
            "休糧知幾載，臉色似桃紅。",
            "半醉離城去，單衣行雪中。",
            "水聲茅洞曉，雲影石房空。",
            "莫學秦時客，音書便不通。"
        ],
        "title": "送喻鍊師歸茅山",
        "id": "72c4582b-dc80-4b42-9254-c5bbedc3c0ca"
    },
    {
        "author": "李建勳",
        "paragraphs": [
            "紛紛忽降當元曾，著物輕明似月華。",
            "狂灑玉墀初散絮，密黏宮樹未妨花。",
            "迥封雙闕千尋峭，冷壓南山萬仞斜。",
            "寧意傳來中使出，御題先賜老僧家。"
        ],
        "title": "和元宗元日大雪登樓",
        "id": "28108a90-daca-4cea-82f3-62d11e7800cc"
    },
    {
        "author": "李建勳",
        "paragraphs": [
            "養花天氣近平分，瘦馬來敲白下門。",
            "曉色未開山意遠，春容猶淡月華昏。",
            "琅琊冷落存遺跡，籬舍稀疎帶舊村。",
            "此地幾經人聚散，只今王謝獨名存。"
        ],
        "title": "遊棲霞寺",
        "id": "01643106-a50d-43ae-8e94-369cf471c3db"
    },
    {
        "author": "李建勳",
        "paragraphs": [
            "司空猶不作，那敢作司徒。",
            "幸有山翁號，如何不見呼。"
        ],
        "title": "答湯悅",
        "id": "4ea08fb0-5cec-4d60-83b9-edfe83ad9f5a"
    },
    {
        "author": "李建勳",
        "paragraphs": [
            "不嗟白髮曾遊此，不歎征帆無了期。",
            "盡日憑闌誰會我，祗悲不見韓垂詩。"
        ],
        "title": "金山",
        "id": "aec93488-8070-465d-95c1-0de241f0b2d3"
    },
    {
        "author": "李建勳",
        "paragraphs": [
            "勻如春澗長流水，怨似秋枝欲斷蟬。",
            "可惜人間容易聽，清聲不到御樓前。"
        ],
        "title": "送李冠",
        "id": "8f5ef1be-c754-4000-86b5-be933da334cc"
    },
    {
        "author": "李建勳",
        "paragraphs": [
            "幾年不到東巖下，舊住僧亡屋亦無。",
            "寒日蕭條何物在，朽松經燒石池枯。"
        ],
        "title": "遊宋興寺東巖",
        "id": "f70dd26c-8e11-4e27-97ae-4ee31eb7ac20"
    },
    {
        "author": "李建勳",
        "paragraphs": [
            "偶罷阿衡來典郡，固無閑可物應官。",
            "憑君爲報羣胥道，莫作循州刺史看。"
        ],
        "title": "批周宗書後",
        "id": "b7b33b0a-c92b-4382-b620-3b7021025f1f"
    },
    {
        "author": "李建勳",
        "paragraphs": [
            "春來漲水流而活，曉色西山勢似行。",
            "玉洞主人經劫在，攜竿步步就長生。"
        ],
        "title": "題信果觀壁",
        "id": "9c904c1a-dbc8-4ef0-a843-08be459c9d39"
    },
    {
        "author": "李建勳",
        "paragraphs": [
            "跁跒爲詩跁跒書，不封將去寄仙都。",
            "仙翁拍手應相笑，得似秦朝次仲無。"
        ],
        "title": "送八分書與友人繼以詩",
        "id": "8128bebe-c97f-465f-942b-a9b6c63e0216"
    },
    {
        "author": "李建勳",
        "paragraphs": [
            "桃花流水須長信，不學劉郎去又來。",
            "粟多未必全爲計，師老須防有伏兵。",
            "徧尋雲壑重題石，欲下山門更倚松。"
        ],
        "title": "句",
        "id": "e86bdcc3-6013-4905-a780-a195f4bb3bbd"
    },
    {
        "author": "孟賓于",
        "paragraphs": [
            "良哉呂尚父，深隱始歸周。",
            "釣石千年在，春風一水流。",
            "松根盤蘚石，花影臥沙鷗。",
            "誰更懷韜術，追思古渡頭。"
        ],
        "title": "蟠溪懷古",
        "id": "4a00fa54-aa77-4726-9ea0-0866cc72208b"
    },
    {
        "author": "孟賓于",
        "paragraphs": [
            "閑思連上景難齊，樹繞仙鄉路繞溪。",
            "明月夜舟漁父唱，春風平野鷓鴣啼。",
            "城邊寄信歸雲外，花下傾杯到日西。",
            "更憶海陽垂釣侶，昔年相遇草萋萋。"
        ],
        "title": "懷連上舊居",
        "id": "636e156e-117e-4506-8fcf-557bd5da97a4"
    },
    {
        "author": "孟賓于",
        "paragraphs": [
            "錦衣紅奪彩霞明，侵曉春遊向野庭。",
            "不識農夫辛苦力，驕驄蹋爛麥青青。"
        ],
        "title": "公子行",
        "id": "e54d0343-a5ee-4079-9ea4-0b72082b8d29"
    },
    {
        "author": "孟賓于",
        "paragraphs": [
            "獨宿大中年裏寺，樊籠得出事無心。",
            "寒山夢覺一聲磬，霜葉滿林秋正深。"
        ],
        "title": "湘江亭",
        "id": "63f8808a-0eff-4a69-9e65-869fa764205a"
    },
    {
        "author": "孟賓于",
        "paragraphs": [
            "仙界路遙雲縹渺，古壇風冷葉蕭騷。",
            "後來豈合言淹滯，一尉昇騰道最高。"
        ],
        "title": "題梅仙館",
        "id": "26d9ad8a-7895-4172-a864-9f116161aedf"
    },
    {
        "author": "孟賓于",
        "paragraphs": [
            "園林蕭灑聞來久，欲訪因循二十秋。",
            "今日開襟吟不盡，碧山重疊水長流。"
        ],
        "title": "題顏氏亭宇",
        "id": "399d9ce5-5158-4b93-a0cb-7730ca336576"
    },
    {
        "author": "孟賓于",
        "paragraphs": [
            "倚杖殘秋裏，吟中四顧頻。",
            "西風天際雁，落日渡頭人。",
            "草色衰平野，山陰歛暮塵。",
            "却尋苔徑去，明月照村鄰。"
        ],
        "title": "晚眺",
        "id": "3e8179bc-b010-43c5-8d11-02f308ad1c73"
    },
    {
        "author": "孟賓于",
        "paragraphs": [
            "那堪雨後更聞蟬，溪隔重湖路七千。",
            "憶昔故園楊柳岸，全家送上渡頭船。"
        ],
        "title": "獻主司",
        "id": "df59a889-d5ba-43ce-bc33-c3da2e5f27e8"
    },
    {
        "author": "孟賓于",
        "paragraphs": [
            "遠樹連沙靜，閑舟入浦遲。",
            "簾垂羣吏散，苔長訟庭閑。",
            "去年曾折處，今日又垂條。",
            "早知落處隨疎雨，悔得開時順暖風。",
            "千家簾幕春空在，幾處樓臺月自明。",
            "臘雪化爲流水去，春風吹出好山來。",
            "昔日聲塵喧洛下，近年詩句滿江南。",
            "匝地人家憑檻見，遠山秋色捲簾看。",
            "蟾宮空手下，澤國更誰來。",
            "水國二親應探榜，龍門三月又傷春。",
            "仙鳥却回空說夢，清朝未達自嫌身。",
            "失意從他桃李春，嵩陽經過歇行塵。",
            "雲僧不見城中事，問是今年第幾人。",
            "因逢日者教重應，忍被雲僧勸却歸。"
        ],
        "title": "句",
        "id": "876d8255-63e4-488e-9c61-468bf7db08a0"
    },
    {
        "author": "廖匡圖",
        "paragraphs": [
            "祝融峰下逢嘉節，相對那能不愴神。",
            "煙裏共尋幽磵菊，樽前俱是異鄉人。",
            "遙山帶日應連越，孤雁來時想別秦。",
            "自古登高盡惆悵，茱萸休笑淚盈巾。"
        ],
        "title": "九日陪董內召登高",
        "id": "5c09f00a-7a12-472a-a44c-bdf98cd689c0"
    },
    {
        "author": "廖匡圖",
        "paragraphs": [
            "暫把枯藤倚碧根，禪堂初創楚江濆。",
            "直疑松小難留鶴，未信山低住得雲。",
            "草接寺橋牛笛近，日銜村樹鳥行分。",
            "每來共憶曾遊處，萬壑泉聲絕頂聞。"
        ],
        "title": "贈泉陵上人",
        "id": "980a7a70-83c5-46ab-bf62-1b8f93643d9f"
    },
    {
        "author": "廖匡圖",
        "paragraphs": [
            "冥鴻跡在煙霞上，燕雀休誇大廈巢。",
            "名利最爲浮世重，古今能有幾人拋。",
            "逼真但使心無著，混俗何妨手強抄。",
            "深喜卜居連岳色，水邊竹下得論交。"
        ],
        "title": "和人贈沈彬",
        "id": "50f7ae86-25dc-41c8-bf03-46e4b6ed191a"
    },
    {
        "author": "廖匡圖",
        "paragraphs": [
            "曾於西晉封中散，又向東吳作大夫。",
            "濃翠自知千古在，清聲誰道四時無。",
            "枝柯偃後龍蛇老，根脚盤來爪距粗。",
            "直待素秋搖落日，始將凡木鬬榮枯。"
        ],
        "title": "松",
        "id": "6f2c68f2-a84f-4c11-b91e-1e1a73c26ead"
    },
    {
        "author": "廖匡圖",
        "paragraphs": [
            "正悲世上事無限，細看水中塵更多。"
        ],
        "title": "句",
        "id": "2d42db92-dffc-4404-b46b-5ccd9d7ef146"
    },
    {
        "author": "廖凝",
        "paragraphs": [
            "九十日秋色，今宵已半分。",
            "孤光含列宿，四面絕纖雲。",
            "衆木排疎影，寒流疊細紋。",
            "遙遙望丹桂，心緒正紛紛。"
        ],
        "title": "中秋月",
        "id": "5e27965a-bf4c-41ed-b300-3cf8542908a1"
    },
    {
        "author": "廖凝",
        "paragraphs": [
            "一聲初應侯，萬木已西風。",
            "便感異鄉客，先於離塞鴻。",
            "日斜金谷靜，雨過石城空。",
            "此處不堪聽，蕭條千古同。"
        ],
        "title": "聞蟬",
        "id": "80ab1f77-9294-40b8-abae-4c9fe5d5a629"
    },
    {
        "author": "廖凝",
        "paragraphs": [
            "五斗徒勞謾折腰，三年兩鬢爲誰焦。",
            "今朝官滿重歸去，還挈來時舊酒瓢。"
        ],
        "title": "彭澤解印",
        "id": "bb5de79c-5ecd-4b4a-b8ee-89d78d8912c1"
    },
    {
        "author": "廖凝",
        "paragraphs": [
            "滿汀漚不散，一局黑全輸。",
            "獵回千帳雪，探密大河冰。",
            "落盡最高樹，始知松柏青。",
            "飯僧春嶺蕨，醒酒雪潭魚。",
            "風清竹閣留僧宿，雨濕莎庭放吏衙。",
            "紅躑躅繁金殿暖，碧芙蓉笑水宮秋。"
        ],
        "title": "句",
        "id": "06d9c021-de1b-401d-ae24-f062567e1ab8"
    },
    {
        "author": "韋鼎",
        "paragraphs": [
            "君與白雲鄰，生涯久忍貧。",
            "姓名高雅道，寰海許何人。",
            "岳氣秋來早，亭寒果落新。",
            "幾回吟石畔，孤鶴自相親。"
        ],
        "title": "贈廖凝",
        "id": "1a7551da-e569-4f7e-a343-e09bfed39750"
    },
    {
        "author": "左偃",
        "paragraphs": [
            "潦倒門前客，閑眠歲又殘。",
            "連天數峰雪，終日與誰看。",
            "萬丈高松古，千尋落水寒。",
            "仍聞有新作，嬾寄入長安。"
        ],
        "tags": [
            "庐山"
        ],
        "title": "寄廬山白上人",
        "id": "cbb150aa-6df0-4757-8d17-47c2d8fc32e9"
    },
    {
        "author": "左偃",
        "paragraphs": [
            "謀身謀隱兩無成，拙計深慙負耦耕。",
            "漸老可堪懷故國，多愁翻覺厭浮生。",
            "言詩幸遇明公許，守朴甘遭俗者輕。",
            "今日況聞搜草澤，獨悲顦顇臥昇平。"
        ],
        "title": "寄韓侍郎",
        "id": "4e42a672-25b2-4aa5-875d-2adff751fa30"
    },
    {
        "author": "左偃",
        "paragraphs": [
            "寒燭照清夜，笙歌隔蘚牆。",
            "一從飛燕入，便不見君王。"
        ],
        "title": "漢宮詞",
        "id": "e863be7b-16ee-49c9-83d0-90e388ec4ba3"
    },
    {
        "author": "左偃",
        "paragraphs": [
            "關河月未曉，行子心已急。",
            "佳人無一言，獨背殘燈泣。"
        ],
        "title": "送君去",
        "id": "2d8b5c7e-7adb-4067-9925-0ceb2bcb5f74"
    },
    {
        "author": "左偃",
        "paragraphs": [
            "倚筇聊一望，何處是秦川？草色初晴路，鴻聲欲暮天。"
        ],
        "title": "秋晚野望",
        "id": "dd329003-2ea6-4652-93ea-558cd723e270"
    },
    {
        "author": "左偃",
        "paragraphs": [
            "歸鳥入平野，寒雲在遠村。",
            "徒令睇望久，不復見王孫。"
        ],
        "title": "郊原晚望懷李秘書",
        "id": "2b06d609-c982-47e4-bc74-365915028465"
    },
    {
        "author": "左偃",
        "paragraphs": [
            "慚老將誰託，勞生每自慙。",
            "何當重攜手，風雨滿江南。"
        ],
        "title": "言懷別同志",
        "id": "2aecaff2-79e4-447b-932c-92f1af0f1a30"
    },
    {
        "author": "左偃",
        "paragraphs": [
            "寒雲淡淡天無際，片帆落處沙鷗起。",
            "水闊風高日復斜，扁舟獨宿蘆花裏。"
        ],
        "title": "江上晚泊",
        "id": "970c4e17-97b4-4465-bd1c-a3bbc609910a"
    },
    {
        "author": "左偃",
        "paragraphs": [
            "一從攜手阻戈鋋，屈指如今已十年。",
            "長記二林同宿夜，竹齋聽雨共忘眠。"
        ],
        "title": "寄鑒上人",
        "id": "60cea404-3830-4800-b1d0-e38385b967fc"
    },
    {
        "author": "左偃",
        "paragraphs": [
            "一莖二莖華髮生，千枝萬枝梨花白。",
            "春色江南獨未歸，今朝又送還鄉客。"
        ],
        "title": "送人",
        "id": "24e9ebdf-00a4-4ba7-b431-ffcf6a1ee786"
    },
    {
        "author": "左偃",
        "paragraphs": [
            "胡笳聞欲死，漢月望還生。",
            "日華離碧海，雲影散青霄。"
        ],
        "title": "句",
        "id": "18b1a46b-d2cf-4a45-b40b-4e188810fa72"
    },
    {
        "author": "陳貺",
        "paragraphs": [
            "景陽六朝地，運極自依依。",
            "一會皆同是，到頭誰論非。",
            "酒濃沈遠慮，花好失前機。",
            "見此尤宜戒，正當家國肥。"
        ],
        "title": "景陽臺懷古",
        "id": "cdb04b93-228b-45a6-b419-ba486c4e909a"
    },
    {
        "author": "劉洞",
        "paragraphs": [
            "石城古岸頭，一望思悠悠。",
            "幾許六朝事，不禁江水流。"
        ],
        "title": "石城懷古",
        "id": "9f898059-c453-4067-98f2-44b1094e5eda"
    },
    {
        "author": "劉洞",
        "paragraphs": [
            "千里長江皆渡馬，十年養士得何人。",
            "翻憶潘郎章奏內，愔愔日暮好沾巾。",
            "百骸同草木，萬象入心靈。"
        ],
        "tags": [
            "长江"
        ],
        "title": "句",
        "id": "6321d8f2-241f-4b5d-98c0-7324d0798b9e"
    },
    {
        "author": "江爲",
        "paragraphs": [
            "迢迢江漢路，秋色又堪驚。",
            "半夜聞鴻雁，多年別弟兄。",
            "高風雲影斷，微雨菊花明。",
            "欲寄東歸信，裴回無限情。"
        ],
        "title": "旅懷",
        "id": "60a99fa6-e1df-4946-a4df-8a0b94891b3f"
    },
    {
        "author": "江爲",
        "paragraphs": [
            "越信隔年稀，孤舟幾夢歸。",
            "月寒花露重，江晚水煙微。",
            "峰直帆相望，沙空鳥自飛。",
            "何時洞庭上，春雨滿蓑衣。"
        ],
        "tags": [
            "洞庭湖"
        ],
        "title": "江行",
        "id": "560e327d-3754-4136-84fe-2d0df565fc99"
    },
    {
        "author": "江爲",
        "paragraphs": [
            "天末江城晚，登臨客望迷。",
            "春潮平島嶼，殘雨隔虹霓。",
            "鳥與孤帆遠，煙和獨樹低。",
            "鄉山何處是，目斷廣陵西。"
        ],
        "title": "登潤州城",
        "id": "c11ca31f-2354-4bf8-8be4-101c5e81c601"
    },
    {
        "author": "江爲",
        "paragraphs": [
            "倚樓高望極，展轉念前途。",
            "晚葉紅殘楚，秋江碧入吳。",
            "雲中來雁急，天末去帆孤。",
            "明月誰同我，悠悠上帝都。"
        ],
        "tags": [
            "岳阳楼"
        ],
        "title": "岳陽樓",
        "id": "be02f3fe-eb71-419e-b365-b9976197bd7a"
    },
    {
        "author": "江爲",
        "paragraphs": [
            "明月孤舟遠，吟髭鑷更華。",
            "天形圍澤國，秋色露人家。",
            "水館螢交影，霜洲橘委花。",
            "何當尋舊隱，泉石好生涯。"
        ],
        "title": "送客",
        "id": "02f5de3b-419a-493d-9fd6-185ce3802149"
    },
    {
        "author": "江爲",
        "paragraphs": [
            "街鼓侵人急，西傾日欲斜。",
            "黃泉無旅店，今夜宿誰家。"
        ],
        "title": "臨刑詩",
        "id": "4e31f81e-ea21-44d1-b963-faa4c784c7bd"
    },
    {
        "author": "江爲",
        "paragraphs": [
            "萬里黃雲凍不飛，磧煙烽火夜深微。",
            "胡兒移帳寒笳絕，雪路時聞探馬歸。"
        ],
        "title": "塞下曲",
        "id": "224881c4-99ea-440d-8d77-893e03e64dfd"
    },
    {
        "author": "江爲",
        "paragraphs": [
            "錦纜龍舟萬里來，醉鄉繁盛忽塵埃。",
            "空餘兩岸千株柳，雨葉風花作恨媒。"
        ],
        "title": "隋堤柳",
        "id": "5e25d0b2-5f9f-4e91-a639-c86d05561510"
    },
    {
        "author": "江爲",
        "paragraphs": [
            "吟登蕭寺旃檀閣，醉倚王家玳瑁筵。",
            "遠遠朝宗出白雲，方圓隨處性長存。"
        ],
        "title": "句",
        "id": "3ac15061-cff3-4487-b9e1-b96ddd64f800"
    },
    {
        "author": "高越",
        "paragraphs": [
            "雪爪星眸世所稀，摩天專待振毛衣。",
            "虞人莫謾張羅網，未肯平原淺草飛。"
        ],
        "title": "詠鷹",
        "id": "3698adf0-0bcb-4e9f-8e97-6ef4de6e1205"
    },
    {
        "author": "張泌",
        "paragraphs": [
            "蝶散鶯啼尚數枝，日斜風定更離披。",
            "看多記得傷心事，金谷樓前委地時。"
        ],
        "title": "惜花",
        "id": "2253630c-33f0-44c3-bd15-efb4562d4bcf"
    },
    {
        "author": "張泌",
        "paragraphs": [
            "別夢依依到謝家，小廊迴合曲闌斜。",
            "多情只有春庭月，猶爲離人照落花。"
        ],
        "tags": [
            "唐诗三百首",
            "思念",
            "七言绝句",
            "月亮",
            "爱情"
        ],
        "title": "寄人 一",
        "id": "afc2e6d6-e67f-4513-a6ab-82841d2f97cc"
    },
    {
        "author": "張泌",
        "paragraphs": [
            "酷憐風月爲多情，還到春時別恨生。",
            "倚柱尋思倍惆悵，一場春夢不分明。"
        ],
        "title": "寄人 二",
        "id": "d590059b-5af2-47e5-b5c1-302afda05bd7"
    },
    {
        "author": "張泌",
        "paragraphs": [
            "戍樓吹角起征鴻，獵獵寒旌背晚風。",
            "千里暮煙愁不盡，一川秋草恨無窮。",
            "山河慘澹關城閉，人物蕭條市井空。",
            "只此旅魂招未得，更堪回首夕陽中。"
        ],
        "title": "邊上",
        "id": "1e58e1d3-e0f2-41b4-9592-f0d126835822"
    },
    {
        "author": "張泌",
        "paragraphs": [
            "客離孤館一燈殘，牢落星河欲曙天。",
            "雞唱未沈函谷月，鴈聲新度灞陵煙。",
            "浮生已悟莊周蝶，壯志仍輸祖逖鞭。",
            "何事悠悠策羸馬，此中辛苦過流年。"
        ],
        "title": "長安道中早行",
        "id": "68c0c67f-eb61-4dfc-8685-a43c60f1e0e2"
    },
    {
        "author": "張泌",
        "paragraphs": [
            "空江浩蕩景蕭然，盡日菰蒲泊釣船。",
            "青草浪高三月渡，綠楊花撲一溪煙。",
            "情多莫舉傷春目，愁極兼無買酒錢。",
            "猶有漁人數家住，不成村落夕陽邊。"
        ],
        "tags": [
            "洞庭湖",
            "抒情",
            "伤春",
            "写景",
            "地方",
            "孤寂"
        ],
        "title": "洞庭阻風",
        "id": "ca299bb7-8032-49a5-98c1-2e5b1be183ed"
    },
    {
        "author": "張泌",
        "paragraphs": [
            "暖風芳草竟芊綿，多病多愁負少年。",
            "弱柳未勝寒食雨，好花爭奈夕陽天。",
            "溪邊物色堪圖畫，林畔鶯聲似管弦。",
            "獨有離人開淚眼，強憑杯酒亦澘然。"
        ],
        "title": "春日旅泊桂州",
        "id": "cfcad900-d09c-4c60-8b65-d1bc4aa3ab16"
    },
    {
        "author": "張泌",
        "paragraphs": [
            "煙郭遙聞向晚雞，水平舟靜浪聲齊。",
            "高林帶雨楊梅熟，曲岸籠雲謝豹啼。",
            "二女廟荒汀（一作「宫」）樹老，九疑山碧楚天低。",
            "湘南自古多離怨，莫動哀吟易慘悽。"
        ],
        "title": "晚次（一作「歇」）湘源縣",
        "id": "73467be0-bcdc-4a1d-a528-463192baaa52"
    },
    {
        "author": "張泌",
        "paragraphs": [
            "秋風丹葉動荒城，慘澹雲遮日半明。",
            "晝夢却因惆悵得，晚愁多爲別離生。",
            "江淹彩筆空留恨，莊叟玄譚未及情。",
            "千古怨魂銷不得，一江寒浪若爲平。"
        ],
        "title": "惆悵吟",
        "id": "b3372012-3d57-4646-ae05-98b2f6b96cca"
    },
    {
        "author": "張泌",
        "paragraphs": [
            "征帆初挂酒初酣，暮景離情兩不堪。",
            "千里晚霞雲夢北，一洲霜橘洞庭南。",
            "溪風送雨過秋寺，磵石驚龍落夜潭。",
            "莫把羈魂弔湘魄，九疑愁絕銷煙嵐。"
        ],
        "tags": [
            "洞庭湖"
        ],
        "title": "秋晚過洞庭",
        "id": "ce7ee03a-66cf-48f4-ab4d-b723df99e5ed"
    },
    {
        "author": "張泌",
        "paragraphs": [
            "六街晴色動秋光，雨霽憑高只易傷。",
            "一曲晚煙浮渭水，半橋斜日照咸陽。",
            "休將世路悲塵事，莫指雲山認故鄉。",
            "回首漢宮樓閣暮，數聲鐘鼓自微茫。"
        ],
        "title": "題華嚴寺木塔",
        "id": "9d0f6d82-728b-4eb1-b76b-654623b89bca"
    },
    {
        "author": "張泌",
        "paragraphs": [
            "暫到高唐曉又還，丁香結夢水潺潺。",
            "不知雲雨歸何處，歷歷空留十二山。"
        ],
        "title": "經舊遊",
        "id": "dbe87cea-bd22-40d4-b6bc-894cddd62f7a"
    },
    {
        "author": "張泌",
        "paragraphs": [
            "碧戶扃魚鏁，蘭窗掩鏡臺。",
            "落花疑悵望，歸燕自裴回。",
            "詠絮知難敵，傷春不易裁。",
            "恨從芳草起，愁爲晚風來。",
            "衣惹湘雲薄，眉分楚岫開。",
            "香濃眠舊枕，夢好醉春杯。",
            "小障明金鳳，幽屏點翠苔。",
            "寶箏橫塞鴈，怨笛落江梅。",
            "卓氏仍多酒，相如正富才。",
            "莫教琴上意，翻作鶴聲哀。"
        ],
        "title": "碧戶",
        "id": "d06e3198-2b51-47b8-a6f5-c247402453e7"
    },
    {
        "author": "張泌",
        "paragraphs": [
            "香清粉澹怨殘春，蝶翅蜂鬚戀蘂塵。",
            "閑倚晚風生悵望，靜留遲日學因循。",
            "休將薜荔爲青瑣，好與玫瑰作近鄰。",
            "零落若教隨暮雨，又應愁殺別離人。"
        ],
        "title": "芍藥",
        "id": "f364b96e-c18c-4b10-afda-4e3fa15d810c"
    },
    {
        "author": "張泌",
        "paragraphs": [
            "雨微微，煙霏霏，小庭半拆紅薔薇。",
            "鈿箏斜倚畫屏曲，零落幾行金鴈飛。",
            "蕭關夢斷無尋處，萬疊春波起南浦。",
            "凌亂楊花撲繡簾，晚窗時有流鶯語。"
        ],
        "title": "春晚謠",
        "id": "1f7ad772-3ffa-475f-b711-3858e89a1541"
    },
    {
        "author": "張泌",
        "paragraphs": [
            "空塘水碧春雨微，東風散漫楊柳飛。",
            "依依南浦夢猶在，脈脈高唐雲不歸。",
            "江頭日暮多芳草，極目傷心煙悄悄。",
            "隔江紅杏一枝明，似玉佳人俯清沼。",
            "休向春臺更迴望，銷魂自古因惆悵。",
            "銀河碧海共無情，兩處悠悠起風浪。"
        ],
        "title": "所思",
        "id": "95270121-f720-408d-a4bd-106f52bd5578"
    },
    {
        "author": "張泌",
        "paragraphs": [
            "風透疎簾月滿庭，倚欄無事倍傷情。",
            "煙垂柳帶纖腰軟，露滴花房怨臉明。",
            "愁逐野雲銷不盡，情隨春浪去難平。",
            "幽窗謾結相思夢，欲化西園蝶未成。"
        ],
        "title": "春夕言懷",
        "id": "b4e2ef26-9f13-4339-9e5e-c75ba95ccaa1"
    },
    {
        "author": "張泌",
        "paragraphs": [
            "雨溟溟，風泠泠，老松瘦竹臨煙汀。",
            "空江冷落野雲重，村中鬼火微如星。",
            "夜驚溪上漁人起，滴瀝篷聲滿愁耳。",
            "子規叫斷獨未眠，罨岸春濤打船尾。"
        ],
        "title": "春江雨",
        "id": "a2251bf3-1fd1-44ee-8d12-49180f52e8d5"
    },
    {
        "author": "張泌",
        "paragraphs": [
            "交趾同星坐，龍泉佩斗文。",
            "燒香翠羽帳，看舞鬱金裙。",
            "鷁首衝瀧浪，犀渠拂嶺雲。",
            "莫教銅柱北，祗說馬將軍。"
        ],
        "title": "送容州中丞赴鎮",
        "id": "7d15acf8-4559-45ee-b860-f6f85d2bf6c1"
    },
    {
        "author": "張泌",
        "paragraphs": [
            "日暮秋風吹野花，上清歸客意無涯。",
            "桃源寂寂煙霞閉，天路悠悠星漢斜。",
            "還似世人生白髮，定知仙骨變黃芽。",
            "東城南陌頻相見，應是壺中別有家。"
        ],
        "title": "贈韓道士",
        "id": "8d9ec1a3-a8f8-4dca-91c3-b9ac0f495747"
    },
    {
        "author": "孫魴",
        "paragraphs": [
            "寒暄皆有景，孤絕畫難形。",
            "地拱千尋嶮，天垂四面青。",
            "晝燈籠鴈塔，夜磬徹漁汀。",
            "最愛僧房好，波光滿戶庭。"
        ],
        "title": "甘露寺",
        "id": "dbbd40ba-bf9d-40cc-9e41-b9c911858946"
    },
    {
        "author": "孫魴",
        "paragraphs": [
            "萬古波心寺，金山名目新。",
            "天多剩得月，地少不生塵。",
            "過樐妨僧定，驚濤濺佛身。",
            "誰言張處士，題後更無人。"
        ],
        "title": "題金山寺",
        "id": "67bfae1b-6a28-47f5-a3d8-9c5c52c43b7e"
    },
    {
        "author": "孫魴",
        "paragraphs": [
            "靈和風暖太昌春，舞線搖絲向昔人。",
            "何似曉來江雨後，一行如畫隔遙津。"
        ],
        "title": "楊柳枝詞五首 一",
        "id": "b8fa90ac-0893-4543-8d54-714b5b810fd9"
    },
    {
        "author": "孫魴",
        "paragraphs": [
            "彭澤初栽五樹時，只應閑看一枝垂。",
            "不知天意風流處，要與佳人學畫眉。"
        ],
        "title": "楊柳枝詞五首 二",
        "id": "6008ef1c-8df1-43b9-9108-8f0ba028d032"
    },
    {
        "author": "孫魴",
        "paragraphs": [
            "暖傍離亭靜拂橋，入流穿檻綠陰搖。",
            "不知落日誰相送，魂斷千條與萬條。"
        ],
        "title": "楊柳枝詞五首 三",
        "id": "47439efa-8a39-41ff-8c99-d621e1e5d621"
    },
    {
        "author": "孫魴",
        "paragraphs": [
            "春來綠樹遍天涯，未見垂楊未可誇。",
            "晴日萬株煙一陣，閑坊兼是莫愁家。"
        ],
        "title": "楊柳枝詞五首 四",
        "id": "3fdaac82-19ca-43f0-95d2-2c978a405eaa"
    },
    {
        "author": "孫魴",
        "paragraphs": [
            "十首當年有舊詞，唱青歌翠幾無遺。",
            "未曾得向行人道，不謂離情莫折伊。"
        ],
        "title": "楊柳枝詞五首 五",
        "id": "b68ad0d3-e3e0-41de-9688-d7b4686f3e03"
    },
    {
        "author": "孫魴",
        "paragraphs": [
            "遊子未歸去，野花愁破心。",
            "劃多灰漸冷，坐久席成痕。",
            "結宇孤峰上，安禪巨浪間。",
            "分開朝海浪，留住過江雲。",
            "劃多灰雜蒼虯跡，坐久煙消寶鴨香。"
        ],
        "title": "句",
        "id": "9c6ced2c-8a6c-4be4-b4d5-297a9cdd2b0d"
    },
    {
        "author": "沈彬",
        "paragraphs": [
            "欲爲皇王服遠戎，萬人金甲鼓鼙中。",
            "陣雲黯塞三邊黑，兵血愁天一片紅。",
            "半夜翻營旗攪月，深秋防戍劒磨風。",
            "謗書未及明君爇，臥骨將軍已歿功。"
        ],
        "title": "入塞二首 一",
        "id": "f5042001-bf58-4636-bfe6-0a99c4ee7920"
    },
    {
        "author": "沈彬",
        "paragraphs": [
            "苦戰沙門臥箭痕，戍樓閑上望星文。",
            "生希國澤分偏將，死奪河源荅聖君。",
            "鳶覰敗兵眠白草，馬驚邊鬼哭陰雲。",
            "功多地遠無人紀，漢閣笙歌日又曛。"
        ],
        "title": "入塞二首 二",
        "id": "290c46a3-d66e-4a6c-be75-97cd9a91b7ec"
    },
    {
        "author": "沈彬",
        "paragraphs": [
            "塞葉聲悲秋欲霜，寒山數點下牛羊。",
            "映霞旅鴈隨疎雨，向磧行人帶夕陽。",
            "邊騎不來沙路失，國恩深後海城荒。",
            "胡兒向化新成長，猶自千回問漢王。"
        ],
        "title": "塞下三首 一",
        "id": "20d2c7b0-1b43-450e-a5b5-ac0c58bf1d32"
    },
    {
        "author": "沈彬",
        "paragraphs": [
            "貴主和親殺氣沉，燕山閑獵鼓鼙音。",
            "旗分雪草偷邊馬，箭入寒雲落塞禽。",
            "隴月盡牽鄉思動，戰衣誰寄淚痕深。",
            "金釵謾作封侯別，劈破佳人萬里心。"
        ],
        "title": "塞下三首 二",
        "id": "5bcb3149-2569-415c-9882-0e90c56a4198"
    },
    {
        "author": "沈彬",
        "paragraphs": [
            "月冷榆關過鴈行，將軍寒笛老思鄉。",
            "貳師骨恨千夫壯，李廣魂飛一劒長。",
            "戍角就沙催落日，陰雲分磧護飛霜。",
            "誰知漢武輕中國，閑奪天山草木荒。"
        ],
        "title": "塞下三首 三",
        "id": "157c973d-0652-41e7-84e4-39488103a905"
    },
    {
        "author": "沈彬",
        "paragraphs": [
            "秋含砧杵擣斜陽，笛引西風顥氣涼。",
            "薜荔惹煙籠蟋蟀，芰荷翻雨潑鴛鴦。",
            "當年酒賤何妨醉，今日時難不易狂。",
            "腸斷舊遊從一別，潘安惆悵滿頭霜。"
        ],
        "title": "秋日",
        "id": "b152a308-22b9-4f18-86a5-975a93cf9a02"
    },
    {
        "author": "沈彬",
        "paragraphs": [
            "王氣生秦四百年，晉元東渡浪花船。",
            "正慙海內皆塗地，來保江南一片天。",
            "古樹著行臨遠岸，暮山相亞出微煙。",
            "千征萬戰英雄盡，落日牛羊食野田。"
        ],
        "title": "金陵雜題二首 一",
        "id": "086aff2d-11ac-4c35-abbb-99e446f6049b"
    },
    {
        "author": "沈彬",
        "paragraphs": [
            "暮潮聲落草光沉，賈客來帆宿岸陰。",
            "一笛月明何處酒，滿城秋色幾家砧。",
            "時清曾惡桓溫盛，山翠長牽謝傅心。",
            "今日到來何物在，碧煙和雨鎖寒林。"
        ],
        "title": "金陵雜題二首 二",
        "id": "e7ab6598-5092-4968-9701-cf8430fcd747"
    },
    {
        "author": "沈彬",
        "paragraphs": [
            "紺殿松蘿太古山，仙人曾此話桑田。",
            "閑傾雲液十分日，已過浮生一萬年。",
            "花洞路中逢鶴信，水簾巖底見龍眠。",
            "我來遊禮酬心願，欲共怡神契自然。"
        ],
        "title": "麻姑山",
        "id": "7a78535e-067d-42b5-ac8c-e6259e6d9120"
    },
    {
        "author": "沈彬",
        "paragraphs": [
            "眼穿林罅見郴州，井里交連側局揪。",
            "味道不來閑處坐，勞生更欲幾時休。",
            "蘇仙宅古煙霞老，義帝墳荒草木愁。",
            "千古是非無處問，夕陽西去水東流。"
        ],
        "title": "題蘇仙山",
        "id": "f570916f-2c46-439a-934b-1dd7fd6fe27d"
    },
    {
        "author": "沈彬",
        "paragraphs": [
            "□□□□□□□，□□□□□□□。",
            "玉殿大開從客入，金桃爛熟沒人偷。",
            "鳳驚寶扇頻翻翅，龍懼金鞭不轉頭。",
            "□□□□□□□，□□□□□□□。"
        ],
        "title": "洪州解至長安初舉納省卷夢仙謠",
        "id": "c81bf6a5-7217-4d74-a255-3fd02f5b217b"
    },
    {
        "author": "沈彬",
        "paragraphs": [
            "白榆風颯九天秋，王母朝迴宴玉樓。",
            "日月漸長雙鳳睡，桑田欲變六鼇愁。",
            "雲翻簫管相隨去，星觸旌幢各自流。",
            "詩酒近來狂不得，騎龍却憶上清遊。"
        ],
        "title": "憶仙謠",
        "id": "ae03b7a3-56e4-42da-a842-7bc5b9dd0143"
    },
    {
        "author": "沈彬",
        "paragraphs": [
            "曾應大中天子舉，四朝風月鬢蕭疎。",
            "不隨世祖重攜劒，却爲文皇再讀書。",
            "十載戰塵銷舊業，滿城春雨壞貧居。",
            "一枝何事於君借，仙桂年年幸有餘。"
        ],
        "title": "納省卷贈爲首劉象",
        "id": "863c7f41-2575-48f8-921a-f440ef000fd5"
    },
    {
        "author": "沈彬",
        "paragraphs": [
            "仙桂曾攀第一枝，薄遊湘水阻佳期。",
            "皋橋已失齊眉願，蕭寺行逢落髮師。",
            "廢苑露寒蘭寂寞，丹山雲斷鳳參差。",
            "聞公已有平生約，謝絕女蘿依兔絲。"
        ],
        "title": "贈王定保",
        "id": "f7153f24-aa84-49ab-9465-882f218b4d47"
    },
    {
        "author": "沈彬",
        "paragraphs": [
            "重義輕生一劒知，白虹貫日報讎歸。",
            "片心惆悵清平世，酒市無人問布衣。"
        ],
        "title": "結客少年場行",
        "id": "4b68cd1b-481e-4221-b1ad-1dc2726a4444"
    },
    {
        "author": "沈彬",
        "paragraphs": [
            "陶潛彭澤五株柳，潘岳河陽一縣花。",
            "兩處爭如陽朔好，碧蓮峰裏住人家。"
        ],
        "title": "陽朔碧蓮峰",
        "id": "e75c94fe-9831-4e84-8ac9-d9f13fca6e7c"
    },
    {
        "author": "沈彬",
        "paragraphs": [
            "玉樹歌終王氣收，鴈行高送石城秋。",
            "江山不管興亡事，一任斜陽伴客愁。"
        ],
        "title": "再過金陵",
        "id": "aabb49fb-8b7b-4e18-94a6-432cef88809e"
    },
    {
        "author": "沈彬",
        "paragraphs": [
            "岸柳蕭疎野荻秋，都門行客莫回頭。",
            "一條灞水清如劒，不爲離人割斷愁。"
        ],
        "title": "都門送別",
        "id": "cd457b7c-c294-4584-aeb5-0a9f6a9d0abc"
    },
    {
        "author": "沈彬",
        "paragraphs": [
            "殺聲沈後野風悲，漢月高時望不歸。",
            "白骨已枯沙上草，家人猶自寄寒衣。"
        ],
        "title": "弔邊人",
        "id": "b70654da-93ab-49be-a55c-e6e1a448bc2f"
    },
    {
        "author": "沈彬",
        "paragraphs": [
            "尺素隱清輝，一毫分險阻。",
            "金翅動身摩日月，銀河轉浪洗乾坤。",
            "須知手筆安排定，不怕山河整頓難。",
            "九衢冠蓋暗爭路，四海干戈多異心。",
            "地隈一水巡城轉，天約羣山附郭來。",
            "數家魚網疎雲外，一岸殘陽細雨中。",
            "松欹晚影離壇草，鍾撼秋聲入殿風。",
            "壓低吳楚遙涵水，約破雲霞獨倚天。",
            "半身落日離秦樹，一路平蕪入楚煙。",
            "清占月中三峽水，麗偷雲外十洲春。",
            "幽鳥喚人穿竹去，野猨尋果出雲來。"
        ],
        "title": "句",
        "id": "6f6bfc7d-4dba-4362-92ae-3f8b75f47e6a"
    },
    {
        "author": "伍喬",
        "paragraphs": [
            "公退琴堂動逸懷，閑披煙靄訪微才。",
            "馬嘶窮巷蛙聲息，轍到衡門草色開。",
            "風引柳花當坐起，日將林影入庭來。",
            "滿齋塵土一牀蘚，多謝從容水飯回。"
        ],
        "title": "僻居謝何明府見訪",
        "id": "4f152091-a91d-48b6-bd6c-cbee22b0a6e1"
    },
    {
        "author": "伍喬",
        "paragraphs": [
            "去去天涯無定期，瘦童羸馬共依依。",
            "暮煙江口客來絕，寒葉嶺頭人住稀。",
            "帶雪野風吹旅思，入雲山火照行衣。",
            "釣臺吟閣滄洲在，應爲初心未得歸。"
        ],
        "title": "冬日道中",
        "id": "7494a841-ad4c-4b1b-8f73-2ebd1e72c678"
    },
    {
        "author": "伍喬",
        "paragraphs": [
            "僻居雖愛近林泉，幽徑閑居碧蘚連。",
            "向竹掩扉隨鶴息，就溪安石學僧禪。",
            "古琴帶月音聲亮，山果經霜氣味全。",
            "多謝故交憐朴野，隔雲時復寄佳篇。"
        ],
        "title": "僻居酬友人",
        "id": "c20f1cf3-7397-4688-bc15-69a3568e6a32"
    },
    {
        "author": "伍喬",
        "paragraphs": [
            "疊巘層峰坐可觀，枕門流水更潺湲。",
            "曉鐘聲徹洞溪遠，夏木影籠軒檻寒。",
            "幽徑乍尋衣屨潤，古堂頻宿夢魂安。",
            "因嗟城郭營營事，不得長遊空鬢殘。"
        ],
        "title": "遊西山龍泉禪寺",
        "id": "d6f29aa5-cd84-4277-888f-aecc2564f287"
    },
    {
        "author": "伍喬",
        "paragraphs": [
            "一入仙山萬慮寬，夜深寧厭倚虛欄。",
            "鶴和雲影宿高木，人帶月光登古壇。",
            "芝朮露濃溪塢白，薜蘿風起殿廊寒。",
            "更陪羽客論真理，不覺初鐘叩曉殘。"
        ],
        "title": "宿灊山",
        "id": "cc225000-4487-4cdf-a286-1712d1430359"
    },
    {
        "author": "伍喬",
        "paragraphs": [
            "遠岫當軒列翠光，高僧一衲萬緣忘。",
            "碧松影裏地長潤，白藕花中水亦香。",
            "雲自雨前生淨石，鶴于鐘後宿長廊。",
            "遊人戀此吟終日，盛暑樓臺早有涼。"
        ],
        "title": "遊西禪",
        "id": "5dc7fef5-4f90-4815-983f-b9bcc6ec5319"
    },
    {
        "author": "伍喬",
        "paragraphs": [
            "長羨閑居一水湄，吟情高古有誰知。",
            "石樓待月橫琴久，漁浦經風下釣遲。",
            "僻塢落花多掩徑，舊山殘燒幾侵籬。",
            "松門別後無消息，早晚重應躡屐隨。"
        ],
        "title": "寄史處士",
        "id": "63cdc527-e8e1-4e86-9bef-b588b95c6a77"
    },
    {
        "author": "伍喬",
        "paragraphs": [
            "門巷秋歸更寂寥，雨餘閑砌委蘭苗。",
            "夢迴月夜蟲吟壁，病起茅齋藥滿瓢。",
            "澤國舊遊關遠思，竹林前會負佳招。",
            "身名未立猶辛苦，何許流年晚鬢凋。"
        ],
        "title": "僻居秋思寄友人",
        "id": "a4b9cdc9-2df8-4f2d-ad6e-531b9195a2a6"
    },
    {
        "author": "伍喬",
        "paragraphs": [
            "白雲峰下古溪頭，曾與提壺爛熳遊。",
            "登閣共看彭蠡水，圍爐相憶杜陵秋。",
            "棊玄不厭通高品，句妙多容隔歲酬。",
            "別後相思時一望，暮山空碧水空流。"
        ],
        "title": "寄落星史虛白處士",
        "id": "632d07c5-6525-4196-93e4-5b24454d8f56"
    },
    {
        "author": "伍喬",
        "paragraphs": [
            "弱柳風高遠漏沈，坐來難便息愁吟。",
            "江城雪盡寒猶在，客舍燈孤夜正深。",
            "塵土積年粘旅服，關山無處寄歸心。",
            "此時遙羨閑眠侶，靜掩雲扉臥一林。"
        ],
        "title": "九江旅夜寄山中故人",
        "id": "fd7dc655-f2b7-4d55-a22d-644d948029c2"
    },
    {
        "author": "伍喬",
        "paragraphs": [
            "舊隱匡廬一草堂，今聞攜策謁吾皇。",
            "峽雲難卷從龍勢，古劒終騰出土光。",
            "開翅定期歸碧落，濯纓寧肯問滄浪。",
            "他時得意交知仰，莫忘裁詩寄釣鄉。"
        ],
        "tags": [
            "庐山"
        ],
        "title": "聞杜牧赴闕",
        "id": "62155306-fe70-407d-ac08-2899a415c685"
    },
    {
        "author": "伍喬",
        "paragraphs": [
            "竹翠苔花遶檻濃，此亭幽致詎曾逢。",
            "水分林下清泠派，山峙雲間峭峻峰。",
            "怪石夜光寒射燭，老杉秋韻冷和鐘。",
            "不知來往留題客，誰約重尋蓮社蹤。"
        ],
        "title": "題西林寺水閣",
        "id": "9d9752ea-5b07-4abe-b122-9c9eec79018f"
    },
    {
        "author": "伍喬",
        "paragraphs": [
            "幾日區區在遠程，晚煙林徑喜相迎。",
            "姿容雖有塵中色，巾屨猶多嶽上清。",
            "野石靜排爲坐榻，溪茶深煮當飛觥。",
            "留連話與方經宿，又欲攜書別我行。"
        ],
        "title": "林居喜崔三博遠至",
        "id": "767bfcd3-38a2-4389-9d28-1a2e7130c556"
    },
    {
        "author": "伍喬",
        "paragraphs": [
            "別手應難及此精，須知攢簇自心靈。",
            "始於毫末分諸國，漸見圖中列四溟。",
            "關路欲伸通楚勢，蜀山俄聳入秦青。",
            "筆端盡現寰區事，堪把長懸在戶庭。"
        ],
        "title": "觀華夷圖",
        "id": "4b5384ea-655c-42e8-8c10-8c23b1052adb"
    },
    {
        "author": "伍喬",
        "paragraphs": [
            "束書辭我下重巔，相送同臨楚岸邊。",
            "歸思幾隨千里水，離情空寄一枝蟬。",
            "園林到日酒初熟，庭戶開時月正圓。",
            "莫使蹉跎戀疎野，男兒酬志在當年。"
        ],
        "tags": [
            "庐山"
        ],
        "title": "廬山書堂送祝秀才還鄉",
        "id": "e11e8ffc-4319-444f-82a5-2c25278313b0"
    },
    {
        "author": "伍喬",
        "paragraphs": [
            "匹馬嘶風去思長，素琴孤劒稱戎裝。",
            "路塗多是過殘歲，杯酒無辭到醉鄉。",
            "雲傍水村凝冷片，雪連山驛積寒光。",
            "毘陵城下饒嘉景，回日新詩應滿堂。"
        ],
        "title": "暮冬送何秀才毘陵",
        "id": "d41bbb2a-034f-49f4-ac90-8d28ee950dff"
    },
    {
        "author": "伍喬",
        "paragraphs": [
            "碧洞幽巖獨息心，時人何路得相尋。",
            "養生不說憑諸藥，適意惟聞在一琴。",
            "石徑掃稀山蘚合，竹軒開晚野雲深。",
            "他年功就期飛去，應笑吾徒多苦吟。"
        ],
        "title": "龍潭張道者",
        "id": "7e0f6a68-3de1-43d9-9082-5b22105d6ce4"
    },
    {
        "author": "伍喬",
        "paragraphs": [
            "閑步秋光思杳然，荷藜因共過林煙。",
            "期收野藥尋幽路，欲採溪菱上小船。",
            "雲吐晚陰藏霽岫，柳含餘靄咽殘蟬。",
            "倒尊盡日忘歸處，山磬數聲敲暝天。"
        ],
        "title": "晚秋同何秀才溪上",
        "id": "5bf81790-cdb7-4594-80e0-6c44f5b207a6"
    },
    {
        "author": "伍喬",
        "paragraphs": [
            "五老雲中勤學者，遇時能不困風塵。",
            "束書西上謁明主，捧檄南歸慰老親。",
            "別館友朋留醉久，去程煙月入吟新。",
            "莫因官小慵之任，自古鸞棲有異人。"
        ],
        "title": "送江少府授延陵後寄",
        "id": "7c844e4d-97d3-46e3-897a-602b2563f7cb"
    },
    {
        "author": "伍喬",
        "paragraphs": [
            "功績精妍世少倫，圖時應倍用心神。",
            "不知草木承何異，但見江山長帶春。",
            "雲勢似離巖底石，浪花如動岸邊蘋。",
            "更疑獨泛漁舟者，便是其中舊隱人。"
        ],
        "title": "觀山水障子",
        "id": "db3c7284-fb92-4162-b328-c52150776aff"
    },
    {
        "author": "伍喬",
        "paragraphs": [
            "不知何處好消憂，公退攜壺即上樓。",
            "職事久參侯伯幕，夢魂長遶帝王州。",
            "黃山向晚盈軒翠，黟水含春繞檻流。",
            "遙想玉堂多暇日，花時誰伴出城遊。"
        ],
        "tags": [
            "黄山"
        ],
        "title": "寄張學士洎",
        "id": "22250f74-1f08-4851-8b93-f51fb76ff0c6"
    },
    {
        "author": "伍喬",
        "paragraphs": [
            "積靄沈諸壑，微陽在半峰。"
        ],
        "title": "句",
        "id": "95aa7d67-4586-43af-ae6c-939e063eb174"
    },
    {
        "author": "陳陶",
        "paragraphs": [
            "邊頭能走馬，猨臂李將軍。",
            "射虎羣胡伏，開弓絕塞聞。",
            "海山諳向背，攻守別風雲。",
            "只爲坑降罪，輕車未轉勳。"
        ],
        "title": "塞下曲 一",
        "id": "7998713e-9c69-45f3-8ff0-4f71075ec528"
    },
    {
        "author": "陳陶",
        "paragraphs": [
            "望湖關下戰，雜虜喪全師。",
            "鳥啄豺狼將，沙埋日月旗。",
            "牛羊奔赤狄，部落散燕耆。",
            "都護凌晨出，銘功瘞死屍。"
        ],
        "title": "塞下曲 二",
        "id": "d4f9ad57-baa9-46d9-b5b4-afd8387fe3f2"
    },
    {
        "author": "陳陶",
        "paragraphs": [
            "十萬羽林兒，臨洮破郅支。",
            "殺添胡地骨，降足漢營旗。",
            "塞闊牛羊散，兵休帳幕移。",
            "空流隴頭水，嗚咽向人悲。"
        ],
        "title": "胡無人行",
        "id": "583c83e5-adde-43cf-b506-cf121cab2702"
    },
    {
        "author": "陳陶",
        "paragraphs": [
            "中嶽仇先生，遺余餌松方。",
            "服之一千日，肢體生異香。",
            "步履如風旋，天涯不齎糧。",
            "仍云爲地仙，不得朝虛皇。",
            "狡兔有三穴，人生又何常。",
            "悲哉二廉士，餓死於首陽。"
        ],
        "title": "悲哉行",
        "id": "6dc3008f-956b-4769-987a-6eea6c4a5772"
    },
    {
        "author": "陳陶",
        "paragraphs": [
            "落拓書劍晚，清秋鷹正籠。",
            "塗山間來上，敬愛如登龍。",
            "覽古覺神王，翛然天地空。",
            "東南更何有，一醉先王風。",
            "惟昔放勳世，陰晦徹成洪。",
            "皇圖化魚鱉，天道漂無蹤。",
            "帝乃命舟檝，掇芳儒素中。",
            "高陳九州力，百道驅歸東。",
            "舊物復光明，洪爐再埏鎔。",
            "經門不私子，足知天下公。",
            "亮曰那並生，唐虞禪華蟲。",
            "茲山朝萬國，一賦寰海同。",
            "十載有區宇，秋豪皆帝功。",
            "垂衣不驕德，子桀如何聾。",
            "握髮聞禮賢，葺茅見卑宮。",
            "凡夫色難事，神聖安能恭。",
            "道隱三千年，遺芳播笙鏞。",
            "當時執圭處，佳氣仍童童。",
            "海嶼儼清廟，天人盛祇供。",
            "玄恩及花木，丹讖名崆峒。",
            "異代草澤臣，何由樹勳庸。",
            "堯階未曾識，誰信平生忠。",
            "恨不當際會，預爲執鞭僮。",
            "勞歌下山去，懷德心無窮。"
        ],
        "title": "塗山懷古",
        "id": "04e71ad9-545c-4fc2-916c-452c9a7c9044"
    },
    {
        "author": "陳陶",
        "paragraphs": [
            "栖烏喜林曙，驚蓬傷歲闌。",
            "關河三尺雪，何處是天山？",
            "朔風無重衣，僕馬飢且寒。",
            "慘慼別妻子，遲回出門難。",
            "男兒值休明，豈是長泥蟠。",
            "何者爲木偶，何人侍金鑾。",
            "鬱鬱守貧賤，悠悠亦無端。",
            "進不圖功名，退不處巖巒。",
            "窮通在何日，光景如跳丸。",
            "富貴苦不早，令人摧心肝。",
            "誓期春之陽，一振摩霄翰。"
        ],
        "title": "遊子吟",
        "id": "b9eb4794-629c-4a16-bf0a-df0a2fe122cc"
    },
    {
        "author": "陳陶",
        "paragraphs": [
            "丹陵五牙客，昨日羅浮歸。",
            "赤斧尋不得，煙霞空滿衣。",
            "試於華陽問，果遇三茅知。",
            "採藥向十洲，同行牧羊兒。",
            "十洲隔八海，浩渺不可期。",
            "留空雙白鶴，巢在長松枝。"
        ],
        "title": "懷仙吟二首 一",
        "id": "4bd11e3a-cbd2-4a8f-a783-14b1235efce9"
    },
    {
        "author": "陳陶",
        "paragraphs": [
            "雲溪古流水，春晚桃花香。",
            "憶與我師別，片帆歸滄浪。",
            "滄浪在何許，相思淚如雨。",
            "黃鶴不復來，雲深難別處。",
            "石渠泉泠泠，三見菖蒲生。",
            "日夜勞夢魂，隨波注東溟。",
            "空懷別時惠，長讀消魔經。"
        ],
        "title": "懷仙吟二首 二",
        "id": "93942fe1-3ef2-4b0b-ab0d-37321c495221"
    },
    {
        "author": "陳陶",
        "paragraphs": [
            "何處無今夕，豈期在海頭。",
            "賈客不愛月，嬋娟閑滄洲。",
            "浩然傷歲華，獨望湖邊樓。",
            "煙島青歷歷，藍田白悠悠。",
            "誰無破鏡期，繄我信虛舟。",
            "誰無桂枝念，繄我方摧輈。",
            "始見彎環春，又逢團圓秋。",
            "莫厭綾扇夕，百年多銀鉤。",
            "今盤誰雕鐫，玉窟難冥搜。",
            "重輪運時節，三五不自由。",
            "疑拋雲上鍋，欲摟天邊毬。",
            "孀居應寒冷，擣藥青冥愁。",
            "兔子樹下蹲，蝦𢋙池中遊。",
            "如何名金波，不共水東流。",
            "天花辟膻腥，野雲無邊陬。",
            "蚌蛤乘大運，含珠相對醻。",
            "夜鵲思南鄉，露華清東甌。",
            "百寶安可覰，老龍鎖深湫。",
            "究究如情人，盜者即仇讎。",
            "海涯上皎潔，九門更清幽。",
            "亭亭勸金尊，夜久喘吳牛。",
            "夷俗皆輕擲，北山思今遊。",
            "鴈聲故鄉來，客淚墮南洲。",
            "平生煙霞志，讀書覓封侯。",
            "四海尚白身，豈無故鄉羞。",
            "壈坎何足歎，壯如水中虬。",
            "獵獵谷底蘭，搖搖波上鷗。",
            "中途喪資斧，兩地生繁憂。",
            "一杯太陰君，鷦鷯豈無求。",
            "明日將片葉，三山東南浮。"
        ],
        "title": "海昌望月",
        "id": "d086f658-6b6c-47c3-bbb7-52e0423bd1fb"
    },
    {
        "author": "陳陶",
        "paragraphs": [
            "廓落溟漲曉，蒲門鬱蒼蒼。",
            "登樓禮東君，旭日生扶桑。",
            "毫釐見蓬瀛，含吐金銀光。",
            "草木露未晞，蜃樓氣若藏。",
            "欲遊蟠桃國，慮涉魑魅鄉。",
            "徐市惑秦朝，何人在巖廊。",
            "惜哉千童子，葬骨於眇茫。",
            "恭聞槎客言，東池接天潢。",
            "即此聘牛女，曰祈長壽方。",
            "靈津水清淺，余亦慕脩航。"
        ],
        "title": "蒲門戍觀海作",
        "id": "019b5d9c-e3f9-4677-bb1a-4b3fe4fd566f"
    },
    {
        "author": "陳陶",
        "paragraphs": [
            "博羅程遠近，海塞愁先入。",
            "瘴雨出虹蝀，蠻江渡山急。",
            "常聞島夷俗，犀象滿城邑。",
            "鴈至草猶春，潮迴檣半濕。",
            "丹丘鳳皇隱，水廟蛟龍集。",
            "何處樹能言，幾鄉珠是泣。",
            "千年趙佗國，霸氣委原隰。",
            "齷齪笑終軍，長纓禍先及。"
        ],
        "title": "番禺道中作",
        "id": "99a5a849-e231-4a45-bbf2-7c9a0f2fb800"
    },
    {
        "author": "陳陶",
        "paragraphs": [
            "否極生大賢，九元降靈氣。",
            "獨立正始風，蔚然中興瑞。",
            "淵倫照三古，磊落涵涇渭。",
            "真貌月懸秋，雄詞雷出地。",
            "具瞻先皇寵，欲踐東華貴。",
            "咫尺時不來，千秋鼎湖淚。",
            "因分三輔職，進領南平位。",
            "報政黃霸慙，提兵呂蒙醉。",
            "歲星臨斗牛，水國嘉祥至。",
            "不獨蒼生蘇，仍兼六騶喜。",
            "恭聞廟堂畧，欲斷匈奴臂。",
            "剗釋自宸衷，平戍在連帥。",
            "時康簪笏宂，世梗忠良議。",
            "丘壑非無人，松香有私志。",
            "三朝倚天劍，十萬浮雲騎。",
            "可使河曲清，羣公信兒戲。",
            "滄溟用謙德，百谷走童稚。",
            "禦衆付深人，參籌須偉器。",
            "他年蓬蓽賤，願附鵷鸞翅。"
        ],
        "title": "贈江西周大夫",
        "id": "648892e4-0445-43b7-875c-2a74ac94f4fe"
    },
    {
        "author": "陳陶",
        "paragraphs": [
            "亂山滄海曲，中有橫陽道。",
            "束馬過銅梁，苕華坐堪老。",
            "鳩鳴高崖裂，熊鬬深樹倒。",
            "絕壑無坤維，重林失蒼昊。",
            "躋攀寡儔侶，扶接念輿皁。",
            "俛仰慄嵌空，無因掇靈草。",
            "梯窮聞戍鼓，魂續賴丘禱。",
            "敞豁天地歸，縈紆村落好。",
            "悠悠思蔣徑，擾擾愧商皓。",
            "馳想永嘉侯，應傷此懷抱。"
        ],
        "title": "旅次銅山途中先寄溫州韓使君",
        "id": "dbed85c7-6651-4656-9717-439f3e143008"
    },
    {
        "author": "陳陶",
        "paragraphs": [
            "種蘭幽谷底，四遠聞馨香。",
            "春風長養深，枝葉趁人長。",
            "智水潤其根，仁鋤護其芳。",
            "蒿藜不生地，惡鳥弓已藏。",
            "椒桂夾四隅，茅茨居中央。",
            "左鄰桃花塢，右接蓮子塘。",
            "一月薰手足，兩月薰衣裳。",
            "三月薰肌骨，四月薰心腸。",
            "幽人飢如何，採蘭充餱糧。",
            "幽人渴如何，醞蘭爲酒漿。",
            "地無青苗租，白日如散王。",
            "不嘗仙人藥，端坐紅霞房。",
            "日夕望美人，佩花正煌煌。",
            "美人久不來，佩花徒生光。",
            "刈穫及葳蕤，無令見雪霜。",
            "清芬信神鬼，一葉豈可忘。",
            "舉頭愧青天，鼓腹詠時康。",
            "下有賢公卿，上有聖明王。",
            "無階荅風雨，願獻蘭一筐。"
        ],
        "title": "種蘭",
        "id": "048c5e95-a0ed-4bd8-a606-22b5583063eb"
    },
    {
        "author": "陳陶",
        "paragraphs": [
            "何生我蒼蒼，何育我黃黃。",
            "草木無知識，幸君同三光。",
            "始自受姓名，葳蕤立衣裳。",
            "山河既分麗，齊首乳青陽。",
            "甘辛各有榮，好醜不相防。",
            "常憂刀斧劫，竊慕仁壽鄉。",
            "願天雨無暴，怨地風無狂。",
            "雨足因衰憊，風多因夭傷。",
            "在山不爲桂，徒辱君高岡。",
            "在水不爲蓮，徒占君深塘。",
            "勿輕培塿阜，或有奇棟梁。",
            "勿輕蒙朧澤，或有奇馨香。",
            "涓毫可蔍差，朝菌壽爲長。",
            "擁腫若無取，大椿命爲傷。",
            "婆娑不材生，苒苒向秋荒。",
            "幸遭薰風日，有得皆簸揚。",
            "所愧雨露恩，願效幽微芳。",
            "希君頻採擇，勿使枯雪霜。"
        ],
        "title": "草木言",
        "id": "c97e5b6d-627f-437a-8306-fb8fdb5daa00"
    },
    {
        "author": "陳陶",
        "paragraphs": [
            "喜遊蛟井寺，復見炎州竹。",
            "杳靄萬丈間，嘯風清獨速。",
            "江南正霜霰，吐秀弄顓頊。",
            "似瑞驚堅貞，如魔試金粟。",
            "笋非孝子泣，文異湘靈哭。",
            "金碧誰與鄰，蕭森自成族。",
            "新聞赤帝種，子落毛人谷。",
            "遠祖賜鷦鵬，遺芳遍南陸。",
            "對煙蘇麻醜，夾澗篔簹伏。",
            "美譽動丹青，瓌姿豔秦蜀。",
            "因緣鹿苑識，想像虵丘斸。",
            "幾葉別黃茅，何年依白足。",
            "龍樹蟄一花，砌瑤掃雲屋。",
            "色靜曼仙花，名高給孤獨。",
            "青蔥太子樹，灑落觀音目。",
            "法雨每霑濡，玉毫時照燭。",
            "離居鸞節變，住冷金顏縮。",
            "豈念葛陂榮，幸無祖父辱。",
            "光搖水精串，影送蓮花軸。",
            "江鶩日相尋，野鶚時寄宿。",
            "幽香入茶竈，靜翠直碁局。",
            "肯羨垣上蒿，自多籬下菊。",
            "從來道生一，況伴龜藏六。",
            "棲託詎星迴，檀欒已雲矗。",
            "霞杯傳縹葉，羽管吹紫玉。",
            "久絕釣竿歌，聊裁竹枝曲。",
            "媿生黃金地，千秋爲師綠。"
        ],
        "title": "題僧院紫竹",
        "id": "476c46a7-0017-4e5e-8fb0-f181122b0a85"
    },
    {
        "author": "陳陶",
        "paragraphs": [
            "雲裏山已曙，舟中火初爇。",
            "綠浦待行橈，玄猨催落月。",
            "沿流信多美，況復秋風發。",
            "挂席借前期，晨雞莫嘲异常。"
        ],
        "title": "早發始興",
        "id": "9a167b83-dfad-444e-aa45-5bf87970c26f"
    },
    {
        "author": "陳陶",
        "paragraphs": [
            "梵宇章句客，佩蘭三十年。",
            "長乘碧雲馬，時策翰林鞭。",
            "曩事五岳遊，金衣曳祥煙。",
            "高攀桐君手，左倚鸑鷟肩。",
            "哭玉秋雨中，摘星春風前。",
            "橫輈截洪偃，憑几見廣宣。",
            "爾來寤華胥，石壁孤雲眠。",
            "龍降始得偈，龜老方巢蓮。",
            "內殿無文僧，驅虞誰能牽。",
            "因之問楚水，弔屈幾潺湲。"
        ],
        "title": "寄元孚道人",
        "id": "09cdbdb6-a239-4e77-ad7a-32ae4e670d71"
    },
    {
        "author": "陳陶",
        "paragraphs": [
            "虛豁登寶閣，三休極層構。",
            "獨立天地間，煙雲滿襟袖。",
            "鰲荒初落日，劍野呈綺繡。",
            "秋檻祝融微，陰軒九江湊。",
            "拂簷皇姑舍，錯落白榆秀。",
            "倚砌天竺祠，蛟龍蟠古甃。",
            "翛然觀六合，一指齊宇宙。",
            "書劍忽若□，青雲日方晝。",
            "南朝空蒼莽，楚澤稀耕耨。",
            "萬事溺頹波，一航安可涭。",
            "徒云寄麟泣，六五終難就。",
            "資斧念餘生，湖光隱圭竇。",
            "早聞羣黃鶴，飄舉此江岫。",
            "陵谷空靄然，人樵已雛𪆪。",
            "燕宮豸冠客，憑覽發清奏。",
            "珠玉難嗣音，摐轅愧孤陋。"
        ],
        "title": "和西江李助副使早登開元寺閣",
        "id": "f0d24ebf-a86c-4b4a-b7df-064d65a758d3"
    },
    {
        "author": "陳陶",
        "paragraphs": [
            "楚國有田舍，炎州長夢歸。",
            "懷恩似秋燕，屢遶玉堂飛。",
            "越酒豈不甘，海魚寧無肥。",
            "山裘醉歌舞，事與初心違。",
            "曄曄文昌公，英靈世間稀。",
            "長江浩無際，龍蜃皆歸依。",
            "賤子感一言，草茅發光輝。",
            "從來雞鳧質，得假鳳皇威。",
            "常欲討玄珠，青雲報巍巍。",
            "龍門竟多故，雙淚別旍旂。"
        ],
        "tags": [
            "长江"
        ],
        "title": "將歸鍾陵留贈南海李尚書",
        "id": "f862ecfb-744f-4c1b-bc6b-6205f0abf0d0"
    },
    {
        "author": "陳陶",
        "paragraphs": [
            "百里遵鳥徑，蓬征信邅迴。",
            "暝依漁樵宿，似過黃金臺。",
            "缺齧心未理，寥寥夜猨哀。",
            "山深石牀冷，海近腥氣來。",
            "主人意不淺，屢獻流霞杯。",
            "對月撫長劍，愁襟紛莫開。",
            "九衢平如水，胡爲涉崔崽。",
            "一飯未遑飽，鵬圖信悠哉。",
            "山濤謔細君，吾豈厭蓬萊。",
            "明發又驅馬，客思一裴回。"
        ],
        "title": "宿島徑夷山舍",
        "id": "330789f9-0bba-41a8-b252-b393eb087e30"
    },
    {
        "author": "陳陶",
        "paragraphs": [
            "海上一蓑笠，終年垂釣絲。",
            "滄洲有深意，冠盡何由知。",
            "直鉤不營魚，蝸室無妻兒。",
            "渴飲寒泉水，飢飡紫朮芝。",
            "鶴髮披兩肩，高懷如澄陂。",
            "曾聞仙老言，云是古鴟夷。",
            "石竇閟雷雨，金潭養蛟螭。",
            "乘槎上玉津，騎鹿遊峨嵋。",
            "以人爲語默，與世爲雄雌。",
            "茲焉乃磻溪，豹變應須時。",
            "自古隱淪客，無非王者師。"
        ],
        "title": "避世翁",
        "id": "e7cbadbd-992a-4775-8904-704dbce0472c"
    },
    {
        "author": "陳陶",
        "paragraphs": [
            "黑夜天寒愁散玉，東皇海上張仙燭。",
            "侯家歌舞按梨園，石氏賓寮醉金谷。",
            "魯家襜褕闇披水，雪花燈下甘垂翅。",
            "散帙高編折桂枝，披紗密甃青雲地。",
            "霜白溪松轉斜盡，銅龍喚曙咽聲細。",
            "八埏螻蟻厭寒栖，早晚青旗引春帝。",
            "展轉城烏啼紫天，曈曚千騎衙樓前。"
        ],
        "title": "冬夜吟",
        "id": "f4536fdf-0f9c-4143-a815-799ddbea5616"
    },
    {
        "author": "陳陶",
        "paragraphs": [
            "蜀王殿上華筵開，五雲歌從天上來。",
            "滿堂羅綺悄無語，喉音止駐雲裴回。",
            "管弦金石還依轉，不隨歌出靈和殿。",
            "白雲飄颻席上聞，貫珠歷歷聲中見。",
            "舊樣釵箆淺澹衣，元和梳洗青黛眉。",
            "低叢小鬢膩䰀鬌，碧牙鏤掌山參差。",
            "曲終暫起更衣過，還向南行座頭坐。",
            "低眉欲語謝貴侯，檀臉雙雙淚穿破。",
            "自言本是宮中嬪，武皇改號承恩新。",
            "中丞御史不足比，水殿一聲愁殺人。",
            "武皇鑄鼎登真籙，嬪御蒙恩免幽辱。",
            "茂陵弓劍不得親，嫁與卑官到西蜀。",
            "卑官到官年未周，堂衡祿罷東西遊。",
            "蜀江水急駐不得，復此萍蓬二十秋。",
            "今朝得侍王侯宴，不覺途中妾身賤。",
            "願持巵酒更唱歌，歌是伊州第三遍。",
            "唱著右丞征戍詞，更聞閨月添相思。",
            "如今聲韻尚如在，何況宮中年少時。",
            "五雲處處可憐許，明朝道向襃中去。",
            "須臾宴罷各東西，雨散雲飛莫知處。"
        ],
        "title": "西川座上聽金五雲唱歌",
        "id": "8bcf0682-f605-4338-aeb8-8a7b8fbb3ea7"
    },
    {
        "author": "陳陶",
        "paragraphs": [
            "有熊之君好神仙，飡霞鍊石三千年。",
            "一旦黃龍下九天，騎龍枿枿昇紫煙。",
            "萬姓攀髯髯墮地，啼呼弓劍飄寒水。",
            "紫鸞八九墮玉笙，金鏡空留照魑魅。",
            "羽幢䙰褷銀漢秋，六宮望斷芙蓉愁。",
            "應龍下揮中園笑，泓泓水遶青苔洲。",
            "瑞風颯遝天光淺，瑤闕峨峨橫露苑。",
            "沆瀣樓頭紫鳳歌，三株樹下青牛飯。",
            "鴻朧九闕相玉皇，鈞天樂引金華郎。",
            "散花童子鶴衣短，投壺姹女蛾眉長。",
            "彤庭侍宴瑤池席，老兔春高桂宮白。",
            "蓬萊下國賜分珪，阿母金桃容小摘。",
            "仙流萬緘蟲篆春，三十六洞交風雲。",
            "千年小兆一蟬蛻，丹臺職亞扶桑君。",
            "金烏試浴青門水，下界蜉蝣幾迴死。"
        ],
        "title": "飛龍引",
        "id": "974f6f40-7fe3-443d-afde-d7bc58518c4d"
    },
    {
        "author": "陳陶",
        "paragraphs": [
            "牧龍丈人病高秋，羣童擊節星漢愁。",
            "瑤臺鳳輦不勝恨，太古一聲龍白頭。",
            "玉氣蘭光久摧折，上清雞犬音書絕。",
            "蜺旌失手遠於天，三島空雲對秋月。",
            "人間磊磊浮漚客，鸑鷟蜻蜓飛自隔。",
            "不應冠蓋逐黃埃，長夢真君舊恩澤。"
        ],
        "title": "謫仙詞",
        "id": "4206d8e7-8082-4dbf-81bd-f2a24ee5ff65"
    },
    {
        "author": "陳陶",
        "paragraphs": [
            "小隱山人十洲客，莓苔爲衣雙耳白。",
            "青編爲我忽降書，暮雨虹蜺一千尺。",
            "赤城門閉六丁直，曉日已燒東海色。",
            "朝天半夜聞玉雞，星斗離離礙龍翼。"
        ],
        "title": "步虛引",
        "id": "0c96eac3-db45-4401-b970-5a705cd7ccf1"
    },
    {
        "author": "陳陶",
        "paragraphs": [
            "漢宮新燕矜蛾眉，春臺豔妝蓮一枝。",
            "迎春侍宴瑤華池，游龍七盤嬌欲飛。",
            "冶袖鶯鸞拂朝曦，摩煙褭雪金碧遺。",
            "愁鴻連翾蠶曳絲，颯遝明珠掌中移。",
            "仙人龍鳳雲雨吹，朝哀暮愁引啞吚。",
            "鴛鴦翡翠承宴私，南山一笑君無辭。",
            "仙蛾泣月清露垂，六宮燒燭愁風欷。"
        ],
        "title": "獨搖手",
        "id": "0fbb78a0-756c-4dc0-9737-0e7ca0b3b23b"
    },
    {
        "author": "陳陶",
        "paragraphs": [
            "古城濛濛花覆水，昔日住人今住鬼。",
            "野雀荒臺遺子孫，千年飲啄枯桑根。",
            "不隨海燕栢梁去，應無玉環銜報恩。",
            "近村紅栗香壓枝，嗷嗷黃口訴朝飢。",
            "生來未見鳳皇語，欲飛常怕蜘蛛絲。",
            "斷腸四隅天四絕，清泉綠蒿無恐疑。"
        ],
        "title": "空城雀",
        "id": "d8b0950e-f1b5-4df6-8bb5-f85d3b225ba9"
    },
    {
        "author": "陳陶",
        "paragraphs": [
            "雞聲春曉上林中，一聲驚落蝦蟆宮。",
            "二聲喚破枕邊夢，三聲行人煙海紅。",
            "平旦慵將百雛語，蓬鬆錦繡當陽處。",
            "媿君飲食長相呼，爲君晝鳴下高樹。"
        ],
        "title": "雞鳴曲",
        "id": "14b13d2d-52e5-4bd5-81b8-bfbc66d473c1"
    },
    {
        "author": "陳陶",
        "paragraphs": [
            "一尺玲瓏握中翠，僊娥月浦呼龍子。",
            "五夜流珠粲夢卿，九青鸞倚洪崖醉。",
            "丹穴飢兒笑風雨，媧皇碧玉星星語。",
            "蛇蝎愁聞骨髓寒，江山恨老眠秋霧。",
            "綺席鴛鴦冷朱翠，星流露泫誰驅使。",
            "江南一曲罷伶倫，芙蓉水殿春風起。"
        ],
        "title": "小笛弄",
        "id": "3ebe2384-902c-4ca0-8b57-9be9810a3ee8"
    },
    {
        "author": "陳陶",
        "paragraphs": [
            "金尊莫倚青春健，齷齪浮生如走電。",
            "琴瑟盤傾從世珠，黃泥局瀉流年箭。",
            "麻姑爪禿瞳子昏，東皇肉角生魚鱗。",
            "靈鼇柱骨半枯朽，驪龍德悔愁耕人。",
            "周孔蓍龜久淪沒，黃蒿誰認賢愚骨。",
            "兔苑詞才去不還，蘭亭水石空明月。",
            "姮娥弄簫香雨收，江濱迸瑟魚龍愁。",
            "靈芝九折楚蓮醉，翾風一歎梁庭秋。",
            "醁亞蠻觥奉君壽，玉山三獻春紅透。",
            "銀鴨金鵝言待誰，隋家嶽瀆皇家有。",
            "珊瑚座上凌香雲，鳳𦢙龍炙猩猩脣。",
            "芝蘭此日不傾倒，南山白石皆賢人。",
            "文康調笑麒麟起，一曲飛龍壽天地。"
        ],
        "title": "將進酒",
        "id": "b5e8694b-fcaa-405b-9aee-7f349acb85ba"
    },
    {
        "author": "陳陶",
        "paragraphs": [
            "風天鴈悲西陵愁，使君紅旗弄濤頭。",
            "東海神魚騎未得，江天大笑閑悠悠。",
            "嵯峨吳山莫誇碧，河陽經年一宵白。",
            "南州彩鳳爲君生，古獄愁蛇待恩澤。",
            "三清羽童來何遲，十二玉樓胡蝶飛。",
            "炎荒翡翠九門去，遼東白鶴無歸期。",
            "鴟夷公子休悲悄，六鼇如鏡天始老。",
            "尊前事去月團圓，琥珀無情憶蘇小。"
        ],
        "title": "錢塘對酒曲",
        "id": "27fbe408-088e-4920-9d5f-f2299cf6e406"
    },
    {
        "author": "陳陶",
        "paragraphs": [
            "玉峰青雲十二枝，金母和雲賜瑤姬。",
            "花宮磊砢楚宮外，列仙八面星斗垂。",
            "秀色無雙怨三峽，春風幾夢襄王獵。",
            "青鸞不在嬾吹簫，斑竹題詩寄江妾。",
            "飄颻絲散巴子天，苔裳玉轡紅霞幡。",
            "歸時白帝掩青瑣，瓊枝草草遺湘煙。"
        ],
        "title": "巫山高",
        "id": "70033607-8695-4ddf-8415-95e397a912a1"
    },
    {
        "author": "陳陶",
        "paragraphs": [
            "碧玉飛天星墜地，玉劍分風交合水。",
            "楊柳聽歌莫向隅，雞鳴一石留髠醉。",
            "蹄輪送客溝水東，月娥揮手崦嵫峰。",
            "蠻天列嶂儼相待，風官掃道迎遊龍。",
            "天姥翦霞鋪曉空，漴漴大帝開明宮。",
            "文鯨掉尾四海通，分明瀑布收靈桐。",
            "山妖水魅騎旋風，魘夢齧魂黃瘴中。",
            "借君郎鑒入崆峒，靈光草照閑花紅。"
        ],
        "title": "贈別離",
        "id": "8f81e2fb-0bcb-4365-9d36-999534046f0c"
    },
    {
        "author": "陳陶",
        "paragraphs": [
            "昔年嫖姚護羌月，今照嫖姚雙鬢雪。",
            "青塚曾無尺寸歸，錦書多記窮荒骨。",
            "百戰金瘡體沙磧，鄉心一片懸秋碧。",
            "漢城應期破鏡時，胡塵萬里嬋娟隔。",
            "度磧衝雲朔風起，邊笳欲晚生青珥。",
            "隴上橫吹霜色刀，何年斷得匈奴臂。"
        ],
        "title": "關山月",
        "id": "fe49f210-ed7f-439c-a8df-756ba2227f9d"
    },
    {
        "author": "陳陶",
        "paragraphs": [
            "僊娥玉宮秋夜明，桂枝拂檻參差瓊。",
            "香風下天漏丁丁，牛渚翠梁橫淺清羽帳不眠恨吹笙。",
            "棲烏暗驚僊子落，步月鬃雲墮金雀。",
            "蕙樓涼簟翠波空，銀縷香寒鳳皇薄。",
            "東海即爲郎斟酌，綺疏長懸七星杓。"
        ],
        "title": "殿前生桂樹",
        "id": "6feada2f-0a48-43fd-a7d9-7fb596c168ac"
    },
    {
        "author": "陳陶",
        "paragraphs": [
            "紫皇玉鏡蟾蜍字，墮地千年光不死。",
            "發匣身沈古井寒，懸臺日照愁成水。",
            "海戶山窗幾梳綰，菱花開落何人見。",
            "野老曾耕太白星，神狐夜哭秋天片。",
            "下國青銅旋磨滅，迴鸞萬影成枯骨。",
            "會待搏風雨泬寥，長恐莓苔蝕明月。"
        ],
        "title": "古鏡篇",
        "id": "cc9f6be9-9e5a-4d3d-ad56-c238bfadf182"
    },
    {
        "author": "陳陶",
        "paragraphs": [
            "海嶽南歸遠，天門北望深。",
            "暫爲青瑣客，難換白雲心。",
            "富貴老閑事，猨猱思舊林。",
            "清平無樂志，尊酒有瑤琴。"
        ],
        "title": "自歸山",
        "id": "8ea14f72-3f11-4539-b96e-29d929795c5c"
    },
    {
        "author": "陳陶",
        "paragraphs": [
            "適越一輕艘，凌兢截鷺濤。",
            "曙光金海近，晴雪玉峰高。",
            "靜寇思投筆，傷時欲釣鼇。",
            "壯心殊未展，登涉漫勞勞。"
        ],
        "title": "渡浙江",
        "id": "ed947551-41bc-4ba5-8f98-6af180c94e30"
    },
    {
        "author": "陳陶",
        "paragraphs": [
            "古木閩州道，驅羸落照間。",
            "投村礙野水，問店隔荒山。",
            "身事幾時了，蓬飄何日閑。",
            "看花滯南國，鄉月十灣環。"
        ],
        "title": "清源途中旅思",
        "id": "ac47d94a-9419-47aa-8c99-8f2576f26014"
    },
    {
        "author": "陳陶",
        "paragraphs": [
            "一鶚韋公子，新恩頒郡符。",
            "島夷通荔浦，龍節過蒼梧。",
            "地理金城近，天涯玉樹孤。",
            "聖朝朱紱貴，從此展雄圖。"
        ],
        "title": "南海送韋七使君赴象州任",
        "id": "be10b6ed-de06-41a1-9b2c-d1ac2d0cf030"
    },
    {
        "author": "陳陶",
        "paragraphs": [
            "高臺贈君別，滿握軒轅風。",
            "落日一揮手，金鵝雲雨空。",
            "鼇洲石梁外，劍浦羅浮東。",
            "茲興不可接，翛翛煙際鴻。"
        ],
        "title": "送沈次魯南遊",
        "id": "308ad3c5-3e00-486c-977a-3d4d8856a491"
    },
    {
        "author": "陳陶",
        "paragraphs": [
            "漢家征百越，落地喪貔貅。",
            "大野朱旗沒，長江赤血流。",
            "鬼神尋覆族，宮廟變荒丘。",
            "唯有朝臺月，千年照戍樓。"
        ],
        "tags": [
            "长江"
        ],
        "title": "南海石門戍懷古",
        "id": "6d7867e8-e871-47cb-ac71-74353002129b"
    },
    {
        "author": "陳陶",
        "paragraphs": [
            "謝公遺詠處，池水夾通津。",
            "古往人何在，年來草自春。",
            "色宜波際綠，香異雨中新。",
            "今日青青意，空悲行路人。"
        ],
        "title": "賦得池塘生春草",
        "id": "9be23822-1874-4fe2-9cce-1c6c3b575e78"
    },
    {
        "author": "陳陶",
        "paragraphs": [
            "浮名深般若，方寺設蓮華。",
            "鐘唄成僧國，湖山稱法家。",
            "一塵多寶塔，千佛大牛車。",
            "能誘泥犂客，超然識聚沙。"
        ],
        "title": "題居上人法華新院",
        "id": "a3744ebb-4ad3-4d3b-a14d-2ee08c8a64c6"
    },
    {
        "author": "陳陶",
        "paragraphs": [
            "紫府靜沈沈，松軒思別吟。",
            "水流寧有意，雲泛本無心。",
            "錦洞桃花遠，青山竹葉深。",
            "不因時賣藥，何路更相尋。"
        ],
        "title": "送秦鍊師",
        "id": "0202807d-de46-42fb-8ad2-c96e39c68cf1"
    },
    {
        "author": "陳陶",
        "paragraphs": [
            "五峰習聖罷，乾竺化身歸。",
            "帝子傳真印，門人哭寶衣。",
            "一囊窮海沒，三藏故園稀。",
            "無復天花落，悲風滿鐵圍。"
        ],
        "title": "哭寶月三藏大禪師",
        "id": "bad27ccb-c4fd-42f9-aa46-32af21b13e67"
    },
    {
        "author": "陳陶",
        "paragraphs": [
            "楚岸青楓樹，長隨送遠心。",
            "九江春水闊，三峽暮雲深。",
            "氣調桓伊笛，才華蔡琰琴。",
            "迢迢嫁湘漢，誰不重黃金。"
        ],
        "title": "湓城贈別",
        "id": "c303e3cb-470e-47b7-8655-dffbbed2344a"
    },
    {
        "author": "陳陶",
        "paragraphs": [
            "海國一尺綺，冰壺萬縷絲。",
            "以君西攀桂，贈此金蓮枝。",
            "高鳥思茂林，窮魚樂洿池。",
            "平生握中寶，無使歲寒移。"
        ],
        "title": "贈別",
        "id": "76117075-1764-4768-a954-869643d0add0"
    },
    {
        "author": "陳陶",
        "paragraphs": [
            "康樂風流五百年，永嘉鈴閣又登賢。",
            "嚴城鼓動魚驚海，華屋尊開月下天。",
            "內使筆鋒光案牘，鄢陵詩句滿山川。",
            "今來誰似韓家貴，越絕髦幢鴈影連。"
        ],
        "title": "贈溫州韓使君",
        "id": "d679efa3-fd35-4eca-b0a9-a3e00a012f3d"
    },
    {
        "author": "陳陶",
        "paragraphs": [
            "無路青冥奪錦袍，恥隨黃雀住蓬蒿。",
            "碧雲夢後山風起，珠樹詩成海月高。",
            "久滯鼎書求羽翼，未忘龍闕致波濤。",
            "閑來長得留侯癖，羅列樝梨校六韜。"
        ],
        "title": "閑居寄太學盧景博士",
        "id": "909587dd-d2cc-462f-a880-a95a0247ca46"
    },
    {
        "author": "陳陶",
        "paragraphs": [
            "舊德徐方天下聞，當年熊軾繼清芬。",
            "井田異政光蠻竹，符節深恩隔瘴雲。",
            "已見嘉祥生北戶，嘗嫌夷貊蠹南薰。",
            "幾時徴拜征西越，學著縵胡從使君。"
        ],
        "title": "贈漳州張怡使君",
        "id": "6bf6d2fe-ad76-4adb-a3c7-864af3ecca48"
    },
    {
        "author": "陳陶",
        "paragraphs": [
            "普寧都護軍威重，九驛梯航壓要津。",
            "十二銅魚尊畫戟，三千犀甲擁朱輪。",
            "風雲已靜西山寇，閭井全移上國春。",
            "不獨來蘇發歌詠，天涯半是泣珠人。"
        ],
        "title": "贈容南韋中丞",
        "id": "4869ee5f-5e0b-4655-a719-a6fc23c3e51a"
    },
    {
        "author": "陳陶",
        "paragraphs": [
            "越豔聽謠不厭聽，樓船高臥靜南溟。",
            "未聞建水窺龍劍，應喜家山接女星。",
            "三捷楷模光典策，一生封爵笑丹青。",
            "皇恩幾日西歸去，玉樹扶疎正滿庭。"
        ],
        "title": "投贈福建路羅中丞",
        "id": "1a69282d-59c4-4f42-9e3e-b10f9eddfded"
    },
    {
        "author": "陳陶",
        "paragraphs": [
            "世祿三朝壓鳳池，杜陵公子漢庭知。",
            "雷封始賀堂溪劍，花府尋邀玉樹枝。",
            "幾日坐談誅叛逆，列城歸美見歌詩。",
            "從軍莫厭千場醉，即是金鑾寵命時。"
        ],
        "title": "贈江南李偕副使",
        "id": "37ec0ef0-0965-40a5-803c-ab1df0cdf3e1"
    },
    {
        "author": "陳陶",
        "paragraphs": [
            "蓬瀛簪笏舊聯行，紫極差池降寵章。",
            "列國山河分鴈字，一門金玉盡龍驤。",
            "耿家符節朝中美，袁氏芝蘭閫外香。",
            "烽戍悠悠限巴越，佇聽歌詠兩甘棠。"
        ],
        "title": "賀容府韋中丞大府賢兄新除黔南經略",
        "id": "bb20e9e2-d9b8-4e4c-a395-9196d6445b5e"
    },
    {
        "author": "陳陶",
        "paragraphs": [
            "伏波恩行動南夷，交趾喧傳四瑞詩。",
            "燕鼠孕靈褒上德，龜蓮增耀荅無私。",
            "迴翔雪侶窺簷處，照映紅巢出水時。",
            "盡寫流傳在軒檻，嘉祥從此百年知。"
        ],
        "title": "和容南韋中丞題瑞亭白燕白鼠六眸龜嘉蓮",
        "id": "9a1020f0-280a-4b1d-a130-38f6fea786e4"
    },
    {
        "author": "陳陶",
        "paragraphs": [
            "十地嚴宮禮竺皇，栴檀樓閣半天香。",
            "祇園樹老梵聲小，雪嶺花香燈影長。",
            "霄漢落泉供月界，蓬壺靈鳥侍雲房。",
            "何年七七金人降，金錫珠壇滿上方。"
        ],
        "title": "題豫章西山香城寺",
        "id": "c9c851de-5244-47ea-a802-4ed7a00b1373"
    },
    {
        "author": "陳陶",
        "paragraphs": [
            "楚謠襦袴整三千，喉舌新恩下九天。",
            "天角雄都分節鉞，蛟龍舊國罷樓船。",
            "崑河已在兵鈐內，棠樹空留鶴嶺前。",
            "多病無因酬一顧，鄢陵千騎去翩翩。"
        ],
        "title": "送江西周尚書赴滑臺",
        "id": "f877d66f-07d9-47ba-b345-28a0562320bf"
    },
    {
        "author": "陳陶",
        "paragraphs": [
            "燕臺下榻玉爲人，月桂曾輸次第春。",
            "幾日酬恩坐炎瘴，九秋高駕拂星辰。",
            "漢庭鳳進鵷行喜，隋國珠還水府貧。",
            "多少嘉謨奏風俗，斗牛孤劍在平津。"
        ],
        "title": "閩中送任畹端公還京",
        "id": "b763fd08-f084-4e54-814b-f5f553efa039"
    },
    {
        "author": "陳陶",
        "paragraphs": [
            "水護星壇列太虛，煙霓十八上仙居。",
            "時人未識遼東鶴，吾祖曾傳寶鼎書。",
            "終日章江催白鬢，何年丹竈見紅蕖。",
            "桃花谷口春深淺，欲訪仙生赤鯉魚。"
        ],
        "title": "豫章江樓望西山有懷",
        "id": "fa551a8f-8244-4f17-baee-6a36e92debd7"
    },
    {
        "author": "陳陶",
        "paragraphs": [
            "郟鄏妖興炎漢衰，先生南國臥明夷。",
            "鳳皇屢降玄纁禮，瓊石終藏烈火詩。",
            "禁掖衣冠加宋鵲，湖山耕釣沒堯時。",
            "千年壠樹何人哭，寂寞蒼苔內史碑。"
        ],
        "title": "經徐穉墓",
        "id": "e224b97a-15a6-4e61-9877-c49ec52b017d"
    },
    {
        "author": "陳陶",
        "paragraphs": [
            "原隰經霜蕙草黃，塞鴻消息怨流芳。",
            "秋山落照見麋鹿，南國異花開雪霜。",
            "煙火近通槃瓠俗，水雲深入武陵鄉。",
            "曾逢齧缺話東海，長憶蕭家青玉牀。"
        ],
        "title": "鍾陵道中作",
        "id": "63e8c19b-9c04-4505-be11-3f6aff8d5dab"
    },
    {
        "author": "陳陶",
        "paragraphs": [
            "煙雨南江一葉微，松潭漁父夜相依。",
            "斷沙鴈起金精出，孤嶺猨愁木客歸。",
            "楚國柑橙勞夢想，丹陵霞鶴間音徽。",
            "無因得似滄溟叟，始憶離巢已倦飛。"
        ],
        "title": "旅泊塗江",
        "id": "b133f02f-3ce8-4101-9fc6-1fa2ab75cb8e"
    },
    {
        "author": "陳陶",
        "paragraphs": [
            "崆垌一派瀉蒼煙，長揖丹丘逐水仙。",
            "雲樹杳冥通上界，峰巒迴合下閩川。",
            "侵星愁過蛟龍國，採碧時逢婺女船。",
            "已判猨催鬢先白，幾重灘瀨在秋天。"
        ],
        "title": "上建溪",
        "id": "3349da10-4e46-4f99-bbdd-d1da751c4885"
    },
    {
        "author": "陳陶",
        "paragraphs": [
            "螺亭倚棹哭飄蓬，白浪欺船自向東。",
            "楚國蕙蘭增悵望，番禺筐篚旅虛空。",
            "江城雪落千家夢，汀渚冰生一夕風。",
            "棄置侯鯖任羇束，不勞龜瓦問窮通。"
        ],
        "title": "冬日暮旅泊廬陵",
        "id": "57ef90df-c659-45db-b20d-f5f6d83b8d88"
    },
    {
        "author": "陳陶",
        "paragraphs": [
            "金碧高層世界空，憑蜺長嘯八鑾風。",
            "橫軒水壯蛟龍府，倚棟星開牛斗宮。",
            "三楚故墟殘景北，六朝荒苑斷山東。",
            "不堪懷古勞悲笑，安得鵬摶顥氣中。"
        ],
        "title": "登寶曆寺閣",
        "id": "bade2217-9882-453c-82a6-6c3990f29c07"
    },
    {
        "author": "陳陶",
        "paragraphs": [
            "常思劍浦越清塵，荳蔻花紅十二春。",
            "崑玉已成廊廟器，澗松猶是薜蘿身。",
            "雖同橘柚依南土，終媿魁罡近北辰。",
            "好向昌時薦遺逸，莫教千古弔靈均。"
        ],
        "title": "寄兵部任畹郎中",
        "id": "8192d135-ab8a-4c70-94c3-c7c2c91e6a04"
    },
    {
        "author": "陳陶",
        "paragraphs": [
            "平南門館鳳皇毛，二十華軒立最高。",
            "幾處談天致雲雨，早時文海得鯨鼇。",
            "姻聯紫府蕭窗貴，職稱青錢繡服豪。",
            "江徼無虞才不展，銜杯終日詠離騷。"
        ],
        "title": "贈江南從事張侍郎",
        "id": "deb61665-75ea-4fdb-83b8-230e99a1a337"
    },
    {
        "author": "陳陶",
        "paragraphs": [
            "秦帝南巡厭火精，蒼黃埋劍故豐城。",
            "霸圖繚戾金龍螫，坤道扶搖紫氣生。",
            "星斗臥來閑窟穴，雌雄飛去變澄泓。",
            "永懷惆悵中宵作，不見春雷發匣聲。"
        ],
        "title": "劍池",
        "id": "e472f7a2-a62b-4dbd-9ea2-61a1e2e6796e"
    },
    {
        "author": "陳陶",
        "paragraphs": [
            "子晉鸞飛古洛川，金桃再熟賀郎仙。",
            "三清樂奏嵩丘下，五色雲屯御苑前。",
            "朱頂舞低迎絳節，青鬟歌對駐香軿。",
            "誰能白晝相悲泣，太極光陰億萬年。"
        ],
        "title": "洛城見賀自真飛昇",
        "id": "b6bfe501-f496-4ddb-a5a5-798774a3b308"
    },
    {
        "author": "陳陶",
        "paragraphs": [
            "汗漫東遊黃鶴雛，縉雲仙子住清都。",
            "三元麟鳳推高座，六甲風雷閟小壺。",
            "日月暗資靈壽藥，山河擬作化生符。",
            "若爲失意居蓬島，鼇足塵飛桑樹枯。"
        ],
        "title": "謫仙吟贈趙道士",
        "id": "c3069b13-ab5c-4804-a913-2effef02da1c"
    },
    {
        "author": "陳陶",
        "paragraphs": [
            "鳳皇城裏花時別，玄武江邊月下逢。",
            "客舍莫辭先買酒，相門曾忝舊登龍。",
            "迎風騷屑千家竹，隔水悠揚午夜鐘。",
            "明日又行西蜀去，不堪天際遠山重。"
        ],
        "title": "夜別溫商梓州",
        "id": "b8e18db0-a45a-4b71-8049-4bdcd39f3ebb"
    },
    {
        "author": "陳陶",
        "paragraphs": [
            "簷蔔花間客，軒轅席上珍。",
            "筆江秋菡萏，僧國瑞麒麟。",
            "內殿初招隱，曹溪得後塵。",
            "龍蛇驚粉署，花雨對金輪。",
            "白馬方依漢，朱星又入秦。",
            "劇談凌鑿齒，清論倒波旬。",
            "拂石先天古，降龍舊國春。",
            "珠還合浦老，龍去玉州貧。",
            "鴛鷺輸黃絹，場壇遶白萍。",
            "鼎湖閑入夢，金閣靜通神。",
            "海氣成方丈，山泉落淨巾。",
            "獼猴深愛月，鷗鳥不猜人。",
            "拂岳蕭蕭竹，垂空澹澹津。",
            "漢珠難覓對，荆璞本來真。",
            "伊傅多聯壁，劉雷競買鄰。",
            "江邊有國寶，時爲劚星辰。"
        ],
        "title": "題贈高閑上人",
        "id": "2b4ff908-f093-4ae2-9b02-281c0a276aba"
    },
    {
        "author": "陳陶",
        "paragraphs": [
            "白水流今古，青山送死生。",
            "驅馳三楚掾，倏忽一空名。",
            "金玉埋臯壤，芝蘭哭弟兄。",
            "龍頭孤後進，鵬翅失前程。",
            "愁變風雲色，悲連鼓角聲。",
            "落星辭聖代，寒夢閉佳城。",
            "伊昔來江邑，從容副國英。",
            "德踰棲棘美，公亞飲冰清。",
            "大廈亡孤直，羣儒憶老成。",
            "白駒悲里巷，梁木慟簪纓。",
            "隴遂添新草，珠還滿舊籝。",
            "蒼蒼難可問，原上晚煙橫。"
        ],
        "title": "哭王贊府",
        "id": "397074bf-946f-46a2-9fde-29f95206e3a4"
    },
    {
        "author": "陳陶",
        "paragraphs": [
            "百六承堯緒，艱難土運昌。",
            "太虛橫彗孛，中野鬬豺狼。",
            "帝曰更吾嗣，時哉憶聖唐。",
            "英星垂將校，神嶽誕忠良。",
            "鍊石醫元氣，屠鼇正昊蒼。",
            "掃原鋪一德，驅祲立三光。",
            "大道重蘇息，真風再發揚。",
            "芟夷踰舊跡，神聖掩前王。",
            "郊酒酣寥廓，鴻恩受渺茫。",
            "地圖龜負出，天誥鳳銜將。",
            "雜貢來山峙，羣夷入鴈行。",
            "紫泥搜海岱，鴻筆富巖廊。",
            "鷹象敷宸極，寰瀛作瑞坊。",
            "泥丸封八表，金鏡照中央。",
            "構殿基麟趾，開藩表鳳翔。",
            "鑾輿親稼穡，朱幌務蠶桑。",
            "戎羯輸天馬，靈仙侍玉房。",
            "宮儀水蒐甲，門衛綠沈槍。",
            "陶鑄超三古，車書混萬方。",
            "時巡望虞舜，蒐狩法殷湯。",
            "化合謳謠滿，年豐鬼蜮藏。",
            "政源歸牧馬，宮法付神羊。",
            "寶鼎無靈應，金甌肯破傷。",
            "封山昭茂績，祠執荅嘉祥。",
            "在昔宮闈僭，仍罹羿浞殃。",
            "牝雞何譈䜕，猘犬漫劻勷。",
            "苗禱三靈怒，桓偷九族亡。",
            "鯨鯢尋挂網，魑魅旋投荒。",
            "松栢霜逾翠，芝蘭露更香。",
            "聖謨流祚遠，仙系發源長。",
            "島嶼征徭薄，漪瀾汎稻涼。",
            "鳧魚饜飡啖，荷薜足衣裳。",
            "寤寐華胥國，嬉遊太素鄉。",
            "鷹鸇飛接翼，忠孝住連牆。",
            "有叟能調鼎，無媒隱釣璜。",
            "乾坤資識量，江海入文章。",
            "野鶴思蓬闕，山麋憶廟堂。",
            "泥沙空淬礪，星斗屢低昂。",
            "歷草何因見，衢尊豈暫忘。",
            "終隨嘉橘賦，霄漢謁羲皇。"
        ],
        "title": "聖帝撃壤歌四十聲",
        "id": "df825dfe-e82c-475c-b6eb-56a5e9b4d22c"
    },
    {
        "author": "陳陶",
        "paragraphs": [
            "大堯登寶位，麟鳳煥宸居。",
            "海曲霑恩澤，還生比目魚。"
        ],
        "title": "續古二十九首 一",
        "id": "58108e36-179c-458c-a56c-5eac25ca1361"
    },
    {
        "author": "陳陶",
        "paragraphs": [
            "生值揖遜曆，長歌東南春。",
            "釣鼇年三十，未見天子巡。"
        ],
        "title": "續古二十九首 二",
        "id": "d3dab92e-971c-4b58-aa57-8a9056565911"
    },
    {
        "author": "陳陶",
        "paragraphs": [
            "軒轅承化日，羣鳳戲池臺。",
            "大樸衰喪後，仲尼生不來。"
        ],
        "title": "續古二十九首 三",
        "id": "1221ddba-00e2-481b-96cc-2b4a4c3ee725"
    },
    {
        "author": "陳陶",
        "paragraphs": [
            "大道歸孟門，蕭蘭日爭長。",
            "想得巢居時，碧江應無浪。"
        ],
        "title": "續古二十九首 四",
        "id": "5646c461-6390-4cd9-9336-a7f85075989b"
    },
    {
        "author": "陳陶",
        "paragraphs": [
            "矻矻蓬舍下，慕君麒麟閣。",
            "笑殺王子喬，寥天乘白鶴。"
        ],
        "title": "續古二十九首 五",
        "id": "1401ae10-7e8f-4628-b28f-d0e7340a7aa5"
    },
    {
        "author": "陳陶",
        "paragraphs": [
            "杳杳巫峽雲，悠悠漢江水。",
            "愁殺幾少年，春風相憶地。"
        ],
        "title": "續古二十九首 六",
        "id": "81c7ece0-7291-41e7-b35b-42f4836b2a61"
    },
    {
        "author": "陳陶",
        "paragraphs": [
            "吳洲采芳客，桂棹木蘭船。",
            "日晚欲有寄，裴回春風前。"
        ],
        "title": "續古二十九首 七",
        "id": "aa29b562-619a-4fe1-9cfa-9bf42a9e67b0"
    },
    {
        "author": "陳陶",
        "paragraphs": [
            "仙家風景晏，浮世年華速。",
            "邂逅漢武時，蟠桃海東熟。"
        ],
        "title": "續古二十九首 八",
        "id": "accf07a9-0972-44a2-9564-bb805856dd7e"
    },
    {
        "author": "陳陶",
        "paragraphs": [
            "南國珊瑚樹，好裁天馬鞭。",
            "魚龍不解語，海曲空嬋娟。"
        ],
        "title": "續古二十九首 九",
        "id": "2954cdd9-cfc5-42e9-92b8-7cb2415c795b"
    },
    {
        "author": "陳陶",
        "paragraphs": [
            "周穆恣遊幸，橫天驅八龍。",
            "寧知泰山下，日日望登封。"
        ],
        "tags": [
            "泰山"
        ],
        "title": "續古二十九首 十",
        "id": "c0616c55-b4a7-45f5-a73c-76e59fe5c4d7"
    },
    {
        "author": "陳陶",
        "paragraphs": [
            "秦國饒羅網，中原絕麟鳳。",
            "萬乘巡海回，鮑魚空相送。"
        ],
        "title": "續古二十九首 十一",
        "id": "645dd081-d41b-432a-a627-45725c4d729f"
    },
    {
        "author": "陳陶",
        "paragraphs": [
            "秦家無廟略，遮虜續長城。",
            "萬姓隴頭死，中原荆棘生。"
        ],
        "title": "續古二十九首 十二",
        "id": "426ea595-2b9d-4c26-809b-146610c5cfd7"
    },
    {
        "author": "陳陶",
        "paragraphs": [
            "秦作東海橋，中州鬼辛苦。",
            "縱得跨蓬萊，羣仙亦飛去。"
        ],
        "title": "續古二十九首 十三",
        "id": "d9dea70c-4fde-4b0d-a572-f6796f57be54"
    },
    {
        "author": "陳陶",
        "paragraphs": [
            "隋煬棄中國，龍舟巡海涯。",
            "春風廣陵苑，不見秦宮花。"
        ],
        "title": "續古二十九首 十四",
        "id": "15f30552-4756-465e-ae1f-af59e8806ee2"
    },
    {
        "author": "陳陶",
        "paragraphs": [
            "范子相句踐，滅吳成大勳。",
            "雖然五湖去，終媿磻溪雲。"
        ],
        "title": "續古二十九首 十五",
        "id": "7b253f96-c7c7-4e64-9fba-f19c81ad80c3"
    },
    {
        "author": "陳陶",
        "paragraphs": [
            "麟鳳識翔蟄，聖賢明卷舒。",
            "哀哉嵇叔夜，智不及鶢鶋。"
        ],
        "title": "續古二十九首 十六",
        "id": "281304ee-bf77-4835-a772-ba2638d8d69c"
    },
    {
        "author": "陳陶",
        "paragraphs": [
            "戰地三尺骨，將軍一身貴。",
            "自古若弔冤，落花少於淚。"
        ],
        "title": "續古二十九首 十七",
        "id": "98a2b495-c371-4c42-a225-e509ff278523"
    },
    {
        "author": "陳陶",
        "paragraphs": [
            "楚國千里旱，土龍日已多。",
            "九穀竟枯死，好雲閑嵯峨。"
        ],
        "title": "續古二十九首 十八",
        "id": "77a5f5c4-3f13-4ce3-a183-eec1807e7e54"
    },
    {
        "author": "陳陶",
        "paragraphs": [
            "漢家三殿色，恩澤若飄風。",
            "今日黃金屋，明朝長信宮。"
        ],
        "title": "續古二十九首 十九",
        "id": "a83d732c-5483-4734-b9ca-7facba20ba77"
    },
    {
        "author": "陳陶",
        "paragraphs": [
            "南園杏花發，北渚梅花落。",
            "吳女妒西施，容華日消鑠。"
        ],
        "title": "續古二十九首 二十",
        "id": "5b0ef3a2-b9ca-4f33-b601-918d495e8ac5"
    },
    {
        "author": "陳陶",
        "paragraphs": [
            "山雞理毛羽，自言勝烏鳶。",
            "一朝逢鸑鷟，羞死南海邊。"
        ],
        "title": "續古二十九首 二十一",
        "id": "5d0bee7e-2991-4e86-9229-2b7846ddd928"
    },
    {
        "author": "陳陶",
        "paragraphs": [
            "秦家卷衣貴，本是倡家子。",
            "金殿一承恩，貂蟬滿鄉里。"
        ],
        "title": "續古二十九首 二十二",
        "id": "21d46ef1-a935-48a5-99d7-56c608c244ce"
    },
    {
        "author": "陳陶",
        "paragraphs": [
            "魏宮薛家女，秀色傾三殿。",
            "武帝鼎湖歸，一身似秋扇。"
        ],
        "title": "續古二十九首 二十三",
        "id": "ab36b040-b677-43f7-ba5e-2ad59bef9085"
    },
    {
        "author": "陳陶",
        "paragraphs": [
            "嬋娟越機裏，織得雙棲鳳。",
            "慰此殊世花，金梭忽停弄。"
        ],
        "title": "續古二十九首 二十四",
        "id": "c03343a4-9bb0-4ad2-96be-6c7f01101437"
    },
    {
        "author": "陳陶",
        "paragraphs": [
            "學古三十載，猶依白雲居。",
            "每覽班超傳，令人慵讀書。"
        ],
        "title": "續古二十九首 二十五",
        "id": "0a21256c-f8ee-40e2-8058-95ef3dc4ed00"
    },
    {
        "author": "陳陶",
        "paragraphs": [
            "雄劍久濩落，夜吟秋風起。",
            "不是懶爲龍，此非延平水。"
        ],
        "title": "續古二十九首 二十六",
        "id": "753bc1ac-a6d3-4f67-b686-a0f6833db44e"
    },
    {
        "author": "陳陶",
        "paragraphs": [
            "朝爲楊柳色，暮作芙蓉好。",
            "春風若有情，江山相逐老。"
        ],
        "title": "續古二十九首 二十七",
        "id": "b2f9344b-9aed-4357-ad73-0456ca47e8d6"
    },
    {
        "author": "陳陶",
        "paragraphs": [
            "景龍臨太極，五鳳當庭舞。",
            "誰信壁間梭，昇天作雲雨。"
        ],
        "title": "續古二十九首 二十八",
        "id": "0fd74774-cb3c-476d-a4cf-b1ad60c18b33"
    },
    {
        "author": "陳陶",
        "paragraphs": [
            "曾夢諸侯笑，康囚議脫枷。",
            "千根池底藕，一朵火中花。"
        ],
        "title": "續古二十九首 二十九",
        "id": "44d482c5-a6ec-4549-8326-970a3b3759fe"
    },
    {
        "author": "陳陶",
        "paragraphs": [
            "芳草溫陽客，歸心浙水西。",
            "臨風青桂檝，幾日白蘋溪。"
        ],
        "title": "永嘉贈別",
        "id": "2f6f7e0d-65f2-43ac-bc66-082d5d9f64f3"
    },
    {
        "author": "陳陶",
        "paragraphs": [
            "欲唱玄雲曲，知音復誰是。",
            "採掇情未來，臨池畫春水。"
        ],
        "title": "有所思",
        "id": "ca66ecd1-2f3d-40e9-b932-a8aa2ac9b1b0"
    },
    {
        "author": "陳陶",
        "paragraphs": [
            "今人地藏古人骨，古人花爲今人發。",
            "江南何處葬西施，謝豹空聞采香月。"
        ],
        "title": "吳苑思",
        "id": "f2bc987d-79d7-42e8-bd5b-60872092f093"
    },
    {
        "author": "陳陶",
        "paragraphs": [
            "麻姑井邊一株杏，花開不如古時紅。",
            "西鄰蔡家十歲女，年年二月賣東風。"
        ],
        "title": "古意",
        "id": "c100875b-4803-497f-ad7b-00d681b02233"
    },
    {
        "author": "陳陶",
        "paragraphs": [
            "帝燭熒煌下九天，蓬萊宮曉玉爐煙。",
            "無央鸞鳳隨金母，來賀熏風一萬年。"
        ],
        "title": "朝元引四首 一",
        "id": "11c1cf7e-6771-40db-804d-1e47fde0986d"
    },
    {
        "author": "陳陶",
        "paragraphs": [
            "正殿雲開露冕旒，下方珠翠壓鼇頭。",
            "天雞唱罷南山曉，春色光輝十二樓。"
        ],
        "title": "朝元引四首 二",
        "id": "962d499e-3155-4693-a58c-ed5d1b90b0e0"
    },
    {
        "author": "陳陶",
        "paragraphs": [
            "萬宇靈祥擁帝居，東華元老薦屠蘇。",
            "龍池遙望非烟拜，五色曈曨在玉壺。"
        ],
        "title": "朝元引四首 三",
        "id": "446c2fc0-eb50-4728-9f15-5e8f870aee71"
    },
    {
        "author": "陳陶",
        "paragraphs": [
            "寶祚河宮一向清，龜魚天篆益分明。",
            "近臣誰獻登封草，五岳齊呼萬歲聲。"
        ],
        "title": "朝元引四首 四",
        "id": "af0c5bb4-e76f-4e19-b781-e1f4c17e257d"
    },
    {
        "author": "陳陶",
        "paragraphs": [
            "一宵何期此靈境，五粒松香金地冷。",
            "西僧示我高隱心，月在中峰葛洪井。"
        ],
        "title": "宿天竺寺",
        "id": "0c7783ca-0abb-49d9-afcc-b842a3d3ed19"
    },
    {
        "author": "陳陶",
        "paragraphs": [
            "闔閭宮娃能采蓮，明珠作佩龍爲船。",
            "三千巧笑不復見，江頭廢苑花年年。"
        ],
        "title": "賦得古蓮塘",
        "id": "c8a4a1c0-c657-42f2-bbd0-932999ce3dad"
    },
    {
        "author": "陳陶",
        "paragraphs": [
            "青冥結根易傾倒，沃洲山中雙樹好。",
            "瑠璃宮殿無斧聲，石上蕭蕭伴僧老。"
        ],
        "title": "雙桂詠",
        "id": "4bfd6c93-c47c-4430-ab3a-3356aa46219c"
    },
    {
        "author": "陳陶",
        "paragraphs": [
            "竹齋睡餘柘漿清，麟鳳誘我勞此生。",
            "勿憶天台掩書坐，澗雲起盡紅崢嶸。"
        ],
        "title": "夏日懷天台",
        "id": "6bd22864-927d-4b6d-9e2e-fbac5626c41a"
    },
    {
        "author": "陳陶",
        "paragraphs": [
            "芙蓉樓中飲君酒，驪駒結言春楊柳。",
            "豫章花落不見歸，一望東風堪白首。"
        ],
        "title": "臨風歎",
        "id": "6e6fae9a-272b-4fb8-ade1-65379d861b93"
    },
    {
        "author": "陳陶",
        "paragraphs": [
            "鶗鴂初鳴洲渚滿，龍蛇洗鱗春水暖。",
            "病多欲問山寺僧，湖上人傳石橋斷。"
        ],
        "title": "春日行",
        "id": "5957d67e-7497-46fb-9c8f-b4a2edec54f8"
    },
    {
        "author": "陳陶",
        "paragraphs": [
            "九十春光在何處，古人今人留不住。",
            "年年白眼向黔婁，唯放蠐螬飛上樹。"
        ],
        "title": "春歸去",
        "id": "b0d15ef6-edf4-4297-9d08-e9d36b1a4ffa"
    },
    {
        "author": "陳陶",
        "paragraphs": [
            "綠衣宛地紅倡倡，熏風似舞諸女郎。",
            "南鄰蕩子婦無賴，錦機春夜成文章。"
        ],
        "title": "蜀葵詠",
        "id": "6b17dd7f-c703-45ae-897f-ca62f0e03717"
    },
    {
        "author": "陳陶",
        "paragraphs": [
            "古道夤緣蔓黃葛，桓伊冢西春水闊。",
            "村翁莫倚橫浦罾，一半魚蝦屬鵜獺。"
        ],
        "title": "南昌道中",
        "id": "468e6368-00c2-422d-b1d4-8fd0ebb8acfb"
    },
    {
        "author": "陳陶",
        "paragraphs": [
            "春山杜鵑來幾日，夜啼南家復北家。",
            "野人聽此坐惆悵，恐畏踏落東園花。"
        ],
        "title": "子規思",
        "id": "307d42e3-2f95-4dfc-a469-4a08738ec82c"
    },
    {
        "author": "陳陶",
        "paragraphs": [
            "不是苕溪厭看月，天涯有程雲樹涼。",
            "何意汀洲剩風雨，白蘋今日似瀟湘。"
        ],
        "title": "吳興秋思二首 一",
        "id": "2e3326e0-8b8e-4a0a-a162-cfbf3757f91b"
    },
    {
        "author": "陳陶",
        "paragraphs": [
            "日夕鯤魚夢南國，苕陽水高迷渡頭。",
            "故山秋風憶歸去，白雲又被王孫留。"
        ],
        "title": "吳興秋思二首 二",
        "id": "b29f7aed-5128-4463-b9c3-154e83e3a8d5"
    },
    {
        "author": "陳陶",
        "paragraphs": [
            "千里潺湲建溪路，夢魂一夕西歸去。",
            "龍舼欲上巴獸灘，越王金雞報天曙。"
        ],
        "title": "閩川夢歸",
        "id": "4ea2935e-ab8e-4259-baae-efe098ef0dab"
    },
    {
        "author": "陳陶",
        "paragraphs": [
            "不壓東溪綠玉君，天壇雙鳳有時聞。",
            "一峰曉似朝仙處，青節森森倚絳雲。"
        ],
        "title": "竹十一首 一",
        "id": "e7d9705a-0ec0-4945-8982-e6003d7d2d53"
    },
    {
        "author": "陳陶",
        "paragraphs": [
            "萬枝朝露學瀟湘，杳靄孤亭白石涼。",
            "誰道乖龍不得雨，春雷入地馬鞭狂。"
        ],
        "title": "竹十一首 二",
        "id": "927b6a6c-2b50-4ad1-8467-3cbcd680b5ca"
    },
    {
        "author": "陳陶",
        "paragraphs": [
            "嘯入新篁一里行，萬竿如罋鎖龍泓。",
            "驚巢翡翠無尋處，閑倚雲根刻姓名。"
        ],
        "title": "竹十一首 三",
        "id": "282a3c77-babe-4c3c-8faf-c8b74f6cfc0a"
    },
    {
        "author": "陳陶",
        "paragraphs": [
            "青嵐箒亞思吾祖，綠潤偏多憶蔡邕。",
            "長聽南園風雨夜，恐生鱗甲盡爲龍。"
        ],
        "title": "竹十一首 四",
        "id": "0efa1b33-f3dd-4afe-a127-6f534d505e4e"
    },
    {
        "author": "陳陶",
        "paragraphs": [
            "迸玉閑抽上釣磯，翠苗番次脫霞衣。",
            "山童泥乞青騘馬，騎過春泉掣手飛。"
        ],
        "title": "竹十一首 五",
        "id": "7244c0a3-6347-4072-9827-e5ae6f210271"
    },
    {
        "author": "陳陶",
        "paragraphs": [
            "須題內史琅玕塢，幾醉山陽瑟瑟村。",
            "剩養萬莖將掃俗，莫教凡鳥鬧雲門。"
        ],
        "title": "竹十一首 六",
        "id": "d9ed4b38-b4f3-4c25-9ba7-caed367da7fa"
    },
    {
        "author": "陳陶",
        "paragraphs": [
            "一溪雲母間靈花，似到封侯逸士家。",
            "誰識雌雄九成律，子喬丹井在深涯。"
        ],
        "title": "竹十一首 七",
        "id": "f1a1b688-394b-438d-aca6-8b5d1340acd4"
    },
    {
        "author": "陳陶",
        "paragraphs": [
            "燕燕雛時紫米香，野溪羞色過東牆。",
            "諸兒莫抝成蹊筍，從結高籠養鳳皇。"
        ],
        "title": "竹十一首 八",
        "id": "73eb005e-9b7d-4ac7-bc79-f64fe00a32e5"
    },
    {
        "author": "陳陶",
        "paragraphs": [
            "一節呼龍萬里秋，數莖垂海六鼇愁。",
            "更須瀑布峰前種，雲裏闌干過子猷。"
        ],
        "title": "竹十一首 九",
        "id": "1bdd1400-4d17-41d5-9f67-af9aa60ac8e5"
    },
    {
        "author": "陳陶",
        "paragraphs": [
            "丘壑誰堪話碧鮮，靜尋春譜認嬋娟。",
            "會當小殺青瑤簡，圖寫龜魚把上天。"
        ],
        "title": "竹十一首 十",
        "id": "8b029d4a-62be-4843-a8c4-b84277348d40"
    },
    {
        "author": "陳陶",
        "paragraphs": [
            "玄圃千春閉玉叢，湛陽一祖碧雲空。",
            "不須騷屑愁江島，今日南枝在國風。"
        ],
        "title": "竹十一首 十一",
        "id": "fa00f328-a2b0-450f-8546-9b704b109107"
    },
    {
        "author": "陳陶",
        "paragraphs": [
            "洪崖嶺上秋月明，野客枕底章江清。",
            "蓬壺宮闕不可夢，一一入樓歸鴈聲。"
        ],
        "title": "鍾陵秋夜",
        "id": "6ef6853f-291b-42bd-ba56-2752e69bfa84"
    },
    {
        "author": "陳陶",
        "paragraphs": [
            "十年蓬轉金陵道，長哭青雲身不早。",
            "故鄉逢盡白頭人，清江顏色何曾老。"
        ],
        "title": "江上逢故人",
        "id": "a143ea08-7e5a-4bc0-af7f-1a6e363f3cfa"
    },
    {
        "author": "陳陶",
        "paragraphs": [
            "黠虜迢迢未肯和，五陵年少重橫戈。",
            "誰家不結空閨恨，玉筯闌干妾最多。"
        ],
        "title": "水調詞十首 一",
        "id": "17ca598a-b70d-47e2-b7b5-38db6f21dd74"
    },
    {
        "author": "陳陶",
        "paragraphs": [
            "羽管慵調怨別離，西園新月伴愁眉。",
            "容華不分隨年去，獨有妝樓明鏡知。"
        ],
        "title": "水調詞十首 二",
        "id": "8e5d1996-d54d-4fcb-b51e-692fa820d440"
    },
    {
        "author": "陳陶",
        "paragraphs": [
            "憶餞良人玉塞行，棃花三見換啼鶯。",
            "邊場豈得勝閨閣，莫逞琱弓過一生。"
        ],
        "title": "水調詞十首 三",
        "id": "150cd2bb-38e1-4fc9-8765-8e827c91b2d4"
    },
    {
        "author": "陳陶",
        "paragraphs": [
            "惆悵江南早鴈飛，年年辛苦寄寒衣。",
            "征人豈不思鄉國，只是皇恩未放歸。"
        ],
        "title": "水調詞十首 四",
        "id": "a17933df-0000-4e1b-a251-b78a6a50abf3"
    },
    {
        "author": "陳陶",
        "paragraphs": [
            "水閣蓮開燕引雛，朝朝攀折望金吾。",
            "聞道磧西春不到，花時還憶故園無。"
        ],
        "title": "水調詞十首 五",
        "id": "4de1daef-ff04-456d-a58b-da43312bc732"
    },
    {
        "author": "陳陶",
        "paragraphs": [
            "自從清野戍遼東，舞袖香銷羅幌空。",
            "幾度長安發梅柳，節旄零落不成功。"
        ],
        "title": "水調詞十首 六",
        "id": "421de69e-52ea-4335-803a-3759b0820d2d"
    },
    {
        "author": "陳陶",
        "paragraphs": [
            "長夜孤眠倦錦衾，秦樓霜月苦邊心。",
            "征衣一倍裝綿厚，猶慮交河雪凍深。"
        ],
        "title": "水調詞十首 七",
        "id": "0329df7f-c528-49dc-b4e9-bd43c0c7c0c5"
    },
    {
        "author": "陳陶",
        "paragraphs": [
            "瀚海長征古別離，華山歸馬是何時。",
            "仍聞萬乘尊猶屈，裝束千嬌嫁郅支。"
        ],
        "title": "水調詞十首 八",
        "id": "43277fa3-544d-4234-99f2-2ffbcba58f7f"
    },
    {
        "author": "陳陶",
        "paragraphs": [
            "沙塞依稀落日邊，寒宵魂夢怯山川。",
            "離居漸覺笙歌懶，君逐嫖姚已十年。"
        ],
        "title": "水調詞十首 九",
        "id": "8570e2f3-f42b-4f4d-80dc-650465140ffd"
    },
    {
        "author": "陳陶",
        "paragraphs": [
            "萬里輪臺音信稀，傳聞移帳護金微。",
            "會須麟閣留蹤跡，不斬天驕莫議歸。"
        ],
        "title": "水調詞十首 十",
        "id": "f9cbb5b2-6cbf-4f5d-8cac-afe5dba70822"
    },
    {
        "author": "陳陶",
        "paragraphs": [
            "黃鶴春風二千里，山人佳期碧江水。",
            "攜琴一醉楊柳堤，日暮龍沙白雲起。"
        ],
        "title": "送謝山人歸江夏",
        "id": "3c300c91-a5d4-46d4-9e9f-003cb400dabd"
    },
    {
        "author": "陳陶",
        "paragraphs": [
            "虞韶九奏音猶在，只是巴童自棄遺。",
            "閑臥清秋憶師曠，好風搖動古松枝。"
        ],
        "title": "閑居雜興五首 一",
        "id": "eb79f715-948c-4287-a8c0-9d0b285e3b98"
    },
    {
        "author": "陳陶",
        "paragraphs": [
            "一顧成周力有餘，白雲閑釣五溪魚。",
            "中原莫道無麟鳳，自是皇家結網疎。"
        ],
        "title": "閑居雜興五首 二",
        "id": "caee9b1e-6397-458f-93a8-3069581324c1"
    },
    {
        "author": "陳陶",
        "paragraphs": [
            "長愛真人王子喬，五松山月伴吹簫。",
            "從他浮世悲生死，獨駕蒼鱗入九霄。"
        ],
        "title": "閑居雜興五首 三",
        "id": "45c7e6c8-287a-420c-904d-fef200fc159a"
    },
    {
        "author": "陳陶",
        "paragraphs": [
            "越里娃童錦作襦，豔歌聲壓郢中姝。",
            "無人說向張京兆，一曲江南十斛珠。"
        ],
        "title": "閑居雜興五首 四",
        "id": "e4004a19-5622-4570-bd82-216ae67df6e4"
    },
    {
        "author": "陳陶",
        "paragraphs": [
            "雲堆西望賊連營，分閫何當舉義兵。",
            "莫道羔裘無壯節，古來成事盡書生。"
        ],
        "title": "閑居雜興五首 五",
        "id": "58c484bb-6592-4df4-91e1-42450ab1fc65"
    },
    {
        "author": "陳陶",
        "paragraphs": [
            "髣髴三株植世間，風光滿地赤城閑。",
            "無因秉燭看奇樹，長伴劉公醉玉山。"
        ],
        "title": "泉州刺桐花詠兼呈趙使君 一",
        "id": "0aebbfd4-cff2-48fe-8d1c-8ceaaddae5b9"
    },
    {
        "author": "陳陶",
        "paragraphs": [
            "海曲春深滿郡霞，越人多種刺桐花。",
            "可憐虎竹西樓色，錦帳三千阿母家。"
        ],
        "title": "泉州刺桐花詠兼呈趙使君 二",
        "id": "1b30e1b3-7424-4c07-a036-8f01074a80a5"
    },
    {
        "author": "陳陶",
        "paragraphs": [
            "石氏金園無此豔，南都舊賦乏靈材。",
            "只因赤帝宮中樹，丹鳳新銜出世來。"
        ],
        "title": "泉州刺桐花詠兼呈趙使君 三",
        "id": "07bc9d85-5fd4-419e-a716-ee6e48fc0aa6"
    },
    {
        "author": "陳陶",
        "paragraphs": [
            "猗猗小豔夾通衢，晴日熏風笑越姝。",
            "只是紅芳移不得，刺桐屏幛滿中都。"
        ],
        "title": "泉州刺桐花詠兼呈趙使君 四",
        "id": "ea8c55bb-8c45-44f5-b3de-0e91c79921bd"
    },
    {
        "author": "陳陶",
        "paragraphs": [
            "不勝攀折悵年華，紅樹南看見海涯。",
            "故國春風歸去盡，何人堪寄一枝花。"
        ],
        "title": "泉州刺桐花詠兼呈趙使君 五",
        "id": "69ad96df-3617-41e7-abf2-d40d59178208"
    },
    {
        "author": "陳陶",
        "paragraphs": [
            "赤帝常聞海上遊，三千幢蓋擁炎州。",
            "今來樹似離宮色，紅翠斜欹十二樓。"
        ],
        "title": "泉州刺桐花詠兼呈趙使君 六",
        "id": "06905273-6acf-47e0-b981-b79cbc74375d"
    },
    {
        "author": "陳陶",
        "paragraphs": [
            "後來台席更何人，都護朝天拜近臣。",
            "長笑當時漢卿士，等閑恩澤畫麒麟。"
        ],
        "title": "投贈福建桂常侍二首 一",
        "id": "d6a4e3c6-191f-4b0c-bc70-b759cec9b899"
    },
    {
        "author": "陳陶",
        "paragraphs": [
            "匝地歌鐘鎮海隅，城池鞅掌舊名都。",
            "不知珠履三千外，更許侯嬴寄食無。"
        ],
        "title": "投贈福建桂常侍二首 二",
        "id": "0d1507c5-38f2-4197-a267-450bc7fbc3ee"
    },
    {
        "author": "陳陶",
        "paragraphs": [
            "漢主東封報太平，無人金闕議邊兵。",
            "縱饒奪得林胡塞，磧地桑麻種不生。"
        ],
        "title": "隴西行四首 一",
        "id": "2bd6333b-4da3-4c12-ac0e-e8496e3ce941"
    },
    {
        "author": "陳陶",
        "paragraphs": [
            "誓掃匈奴不顧身，五千貂錦喪胡塵。",
            "可憐無定河邊骨，猶是春閨夢裏人。"
        ],
        "tags": [
            "唐诗三百首",
            "思念",
            "战争",
            "妇女",
            "边塞",
            "七言绝句"
        ],
        "title": "隴西行四首 二",
        "id": "fde30eaa-9b2c-47ce-ba49-c1356353ac9a"
    },
    {
        "author": "陳陶",
        "paragraphs": [
            "隴戍三看塞草青，樓煩新替護羌兵。",
            "同來死者傷離別，一夜孤魂哭舊營。"
        ],
        "title": "隴西行四首 三",
        "id": "47a6add6-70a4-48bd-be0c-cef3c025b291"
    },
    {
        "author": "陳陶",
        "paragraphs": [
            "黠虜生擒未有涯，黑山營陣識龍蛇。",
            "自從貴主和親後，一半胡風似漢家。"
        ],
        "title": "隴西行四首 四",
        "id": "6c37f2a0-d347-4267-abaf-2a5d610f9f9e"
    },
    {
        "author": "陳陶",
        "paragraphs": [
            "近來詩思清於水，老去風情薄似雲。",
            "已向昇天得門戶，錦衾深愧卓文君。"
        ],
        "title": "荅蓮花妓",
        "id": "33f4e294-e059-4970-b148-ca3f8b6d6061"
    },
    {
        "author": "陳陶",
        "paragraphs": [
            "金欄白的善篸𥰭，雙鳳夜伴江南棲。",
            "十洲人聽玉樓曉，空向千山桃杏枝。"
        ],
        "title": "鏡道中吹簫",
        "id": "0d5b8455-3306-40d6-8161-3dd415642daa"
    },
    {
        "author": "陳陶",
        "paragraphs": [
            "何年種芝白雲裏，人傳先生老萊子。",
            "消磨世上名利心，澹若巖間一流水。"
        ],
        "title": "贈野老",
        "id": "4728edda-ba59-4e42-ba55-f9ab9d51fa15"
    },
    {
        "author": "陳陶",
        "paragraphs": [
            "一衲淨居雲夢合，秋來詩思祝融高。",
            "何因知我津涯闊，遠寄東溟六巨鼇。"
        ],
        "title": "酬元亨上人",
        "id": "ab5d9b00-4c62-412c-a07e-6e0ddb741c9d"
    },
    {
        "author": "陳陶",
        "paragraphs": [
            "伏龍山橫洲渚地，人如白蘋自生死。",
            "洪崖成道二千年，唯有徐君播青史。"
        ],
        "title": "題徐穉湖亭",
        "id": "f9295c20-e37c-4167-b2b9-d522b44f799c"
    },
    {
        "author": "陳陶",
        "paragraphs": [
            "憶昔鄱陽旅遊日，曾聽南家爭擣衣。",
            "今夜重開舊砧杵，當時還見鴈南飛。"
        ],
        "title": "鄱陽秋夕",
        "id": "8831f675-bb4e-4181-ba52-cfa5f0fa39c4"
    },
    {
        "author": "陳陶",
        "paragraphs": [
            "長洲茂苑朝夕池，映日含風結細漪。",
            "坐當伏檻紅蓮披，雕軒洞戶青蘋吹。",
            "輕幌芳煙鬱金馥，綺簷花簟桃李枝。",
            "苕苕翡翠但相逐，桂樹鴛鴦恆並宿。"
        ],
        "title": "飛龍引",
        "id": "c219ff22-9a89-487c-bf10-7c2ecf7695f6"
    },
    {
        "author": "陳陶",
        "paragraphs": [
            "蟬聲將月短，草色與秋長。",
            "比屋歌黃竹，何人撼白榆。",
            "好看如鏡夜，莫笑似弓時。",
            "江湖水清淺，不足掉鯨尾。",
            "飲水狼子瘦，思日鷓鴣寒。",
            "一鼎雄雌金液火，十年寒暑鹿麑裘。",
            "寄語東流任斑鬢，向隅終守鐵梭飛。",
            "乾坤見了文章懶，龍虎成來印綬疎。",
            "近來世上無徐庶，誰向桑麻識臥龍。"
        ],
        "title": "句",
        "id": "7a73950b-e10d-4f0e-a6d2-e8b2a560e746"
    },
    {
        "author": "李中",
        "paragraphs": [
            "和氣來無象，物情還暗新。",
            "乾坤一夕雨，草木萬方春。",
            "染水煙光媚，催花鳥語頻。",
            "高臺曠望處，歌詠屬詩人。"
        ],
        "title": "春日作",
        "id": "2d9d6022-cc59-4c99-a140-9718a3564111"
    },
    {
        "author": "李中",
        "paragraphs": [
            "維舟蘆荻岸，離恨若爲寬。",
            "煙火人家遠，汀洲暮雨寒。",
            "天涯孤夢去，篷底一燈殘。",
            "不是憑騷雅，相思寫亦難。"
        ],
        "title": "寒江暮泊寄左偃",
        "id": "5f122a99-c36f-482c-b858-736b0b379986"
    },
    {
        "author": "李中",
        "paragraphs": [
            "青春終日雨，公子莫思晴。",
            "任阻西園會，且觀南畝耕。",
            "最憐滋壠麥，不恨濕林鶯。",
            "父老應相賀，豐年兆已成。"
        ],
        "title": "喜春雨有寄",
        "id": "b221764c-043a-4751-be60-edc77edcb54a"
    },
    {
        "author": "李中",
        "paragraphs": [
            "仙壇遺跡在，苔合落花明。",
            "絳節何年返，白雲終日生。",
            "旋新芳草色，依舊偃松聲。",
            "欲問希夷事，音塵隔上清。"
        ],
        "title": "魏夫人壇",
        "id": "4ccd7362-c8c9-42bb-9cda-f245b7889f9d"
    },
    {
        "author": "李中",
        "paragraphs": [
            "閑來仙觀問希夷，雲滿星壇水滿池。",
            "羽客不知何處去，洞前花落立多時。"
        ],
        "title": "訪洞神宮邵道者不遇",
        "id": "a4415254-a2b8-4414-80da-61128681f056"
    },
    {
        "author": "李中",
        "paragraphs": [
            "鶴氅換朝服，逍遙雲水鄉。",
            "有時乘一葉，載酒入三湘。",
            "塵夢年來息，詩魔老亦狂。",
            "蓴羮與鱸鱠，秋興最宜長。"
        ],
        "title": "寄贈致仕沈彬郎中",
        "id": "8a390e28-35a6-488a-9106-1ec0943f2f49"
    },
    {
        "author": "李中",
        "paragraphs": [
            "行杯酌罷歌聲歇，不覺前汀月又生。",
            "自是離人魂易斷，落花芳草本無情。"
        ],
        "title": "贈別",
        "id": "b5ede339-e728-4295-9601-0eb9133afabd"
    },
    {
        "author": "李中",
        "paragraphs": [
            "松桂煙霞蔽梵宮，詩流閑去訪支公。",
            "石堂磬斷相逢夜，五老月生谿影空。"
        ],
        "tags": [
            "庐山"
        ],
        "title": "送劉恭遊廬山兼寄令上人",
        "id": "326951cb-3876-48e1-9c58-fca644dbd242"
    },
    {
        "author": "李中",
        "paragraphs": [
            "絕頂松堂喜暫遊，一宵玄論接浮丘。",
            "雲開碧落星河近，月出滄溟世界秋。",
            "塵裏年光何急急，夢中強弱自悠悠。",
            "他時書劒酬恩了，願逐鸞車看十洲。"
        ],
        "tags": [
            "庐山"
        ],
        "title": "宿廬山白雲峰重道者院",
        "id": "8e0909ff-7722-4fee-a06b-6f22a0737b10"
    },
    {
        "author": "李中",
        "paragraphs": [
            "悠悠旅宦役塵埃，舊業那堪信未迴。",
            "千里夢隨殘月斷，一聲蟬送早秋來。",
            "壺傾濁酒終難醉，匣鎖青萍久不開。",
            "唯有搜吟遣懷抱，涼風時復上高臺。"
        ],
        "title": "海上從事秋日書懷",
        "id": "57201b7e-a19b-4000-b0ce-35caf1a24e36"
    },
    {
        "author": "李中",
        "paragraphs": [
            "幽人棲息處，一到滌塵心。",
            "蘚色花陰闊，棊聲竹徑深。",
            "籬根眠野鹿，池面戲江禽。",
            "多謝相留宿，開樽拂素琴。"
        ],
        "title": "訪蔡文慶處士留題",
        "id": "d3f71391-62a3-4109-838a-1a2929903cfd"
    },
    {
        "author": "李中",
        "paragraphs": [
            "岳寺棲缾錫，常人親亦難。",
            "病披青衲重，晚剃白髭寒。",
            "烘壁茶煙暗，填溝木葉乾。",
            "昔年皆禮謁，頻到碧雲端。"
        ],
        "title": "寄廬岳鑒上人",
        "id": "66ca0b05-ec92-4d99-b55e-eec235cfa8c2"
    },
    {
        "author": "李中",
        "paragraphs": [
            "其誰肯見尋，冷淡少知音。",
            "塵土侵閑榻，煙波隔故林。",
            "竹風醒晚醉，窗月伴秋吟。",
            "道在唯求己，明時豈陸沈。"
        ],
        "title": "書小齋壁",
        "id": "8a18ce54-699e-42c8-adb8-a7716113f39c"
    },
    {
        "author": "李中",
        "paragraphs": [
            "閑思王道者，逸格世難羣。",
            "何處眠青嶂，從來愛白雲。",
            "酒沽應獨醉，藥熟許誰分。",
            "正作趨名計，如何得見君。"
        ],
        "title": "懷王道者",
        "id": "12f06949-6535-4ea0-8e09-71e7a9f1eb64"
    },
    {
        "author": "李中",
        "paragraphs": [
            "祗應紅杏是知音，灼灼偏宜間竹陰。",
            "幾樹半開金谷曉，一溪齊綻武陵深。",
            "豔舒百葉時皆重，子熟千年事莫尋。",
            "誰步宋牆明月下，好香和影上衣襟。"
        ],
        "title": "桃花",
        "id": "bba3b8ff-fc8f-4510-b3da-0b1325c008b2"
    },
    {
        "author": "李中",
        "paragraphs": [
            "長憶銜杯處，酕醄尚未闌。",
            "江南正煙雨，樓上恰春寒。",
            "好樹藏鶯密，平蕪徹野寬。",
            "如今無處覓，音信隔波瀾。"
        ],
        "title": "思舊遊有感",
        "id": "087e93b6-7045-45b1-a710-46fadf31b395"
    },
    {
        "author": "李中",
        "paragraphs": [
            "暫別廟堂上，雄藩去豁情。",
            "秋風生鴈渚，晚霧濕龍旌。",
            "吟裏過侯服，夢中歸帝城。",
            "下車軍庶樂，千里月華清。"
        ],
        "title": "依韻和智謙上人送李相公赴昭武軍",
        "id": "ccadb49b-2e8f-4209-8148-7c6feb7cfeaf"
    },
    {
        "author": "李中",
        "paragraphs": [
            "闔閭興霸日，繁盛復風流。",
            "歌舞一場夢，煙波千古愁。",
            "樵人歸野徑，漁笛起[扁]舟。",
            "觸目牽傷感，將行又駐留。"
        ],
        "title": "姑蘇懷古 一",
        "id": "c3850ecb-48d0-4a9a-bef8-fd3721fdcb4f"
    },
    {
        "author": "李中",
        "paragraphs": [
            "蘇臺蹤跡在，曠望向江濱。",
            "往事誰堪問，連空草自春。",
            "花疑西子臉，濤想伍胥神。",
            "吟盡情難盡，斜陽照路塵。"
        ],
        "title": "姑蘇懷古 二",
        "id": "564bf05d-6b31-42c9-961a-c1bd4603dab1"
    },
    {
        "author": "李中",
        "paragraphs": [
            "致主嘉謀尚未伸，慨然深志與誰論。",
            "喚迴古意琴開匣，陶出真情酒滿樽。",
            "明月過溪吟釣艇，落花堆席睡僧軒。",
            "九重夢卜時終在，莫向深雲獨閉門。"
        ],
        "title": "贈史虛白",
        "id": "385d667b-d46d-4342-ae30-01a8c2103899"
    },
    {
        "author": "李中",
        "paragraphs": [
            "著得新書義更幽，負琴何處不遨遊。",
            "玄宮寄宿月華冷，羽客伴吟松韻秋。",
            "滿戶煙霞思紫閣，一帆風雨憶滄洲。",
            "吾君側席求賢切，未可懸瓢枕碧流。"
        ],
        "title": "贈蒯亮處士",
        "id": "58130c76-fb35-4e5a-9b02-3c2e8e013969"
    },
    {
        "author": "李中",
        "paragraphs": [
            "早是春愁觸目生，那堪春夕酒初醒。",
            "貫珠聲罷人歸去，半落桃花月在庭。"
        ],
        "title": "春夕偶作",
        "id": "d378f562-482b-4345-87e9-d9b8fceaf79d"
    },
    {
        "author": "李中",
        "paragraphs": [
            "暮春滴血一聲聲，花落年年不忍聽。",
            "帶月莫啼江畔樹，酒醒遊子在離亭。"
        ],
        "title": "子規",
        "id": "3ba1f32d-23ba-4602-ada9-faf6322613b5"
    },
    {
        "author": "李中",
        "paragraphs": [
            "茅舍何寥落，門庭長綠蕪。",
            "貧來賣書劒，病起憶江湖。",
            "對枕暮山碧，伴吟涼月孤。",
            "前賢多晚達，莫歎有霜鬚。"
        ],
        "title": "書王秀才壁",
        "id": "7e9ff0b2-cde3-4499-b61b-b0acae7e05ca"
    },
    {
        "author": "李中",
        "paragraphs": [
            "干祿趨名者，迢迢別故林。",
            "春風短亭路，芳草異鄉心。",
            "雨過江山出，鶯啼村落深。"
        ],
        "title": "春日途中作",
        "id": "2364b919-1af6-4e89-acd6-65b3268bca16"
    },
    {
        "author": "李中",
        "paragraphs": [
            "咫尺風騷客，難諧面繼酬。",
            "相思對煙雨，一鴈下汀洲。",
            "花影誰家塢，笛聲何處樓？",
            "搘筇朗吟罷，搔首獨遲留。"
        ],
        "title": "依韻和蠡澤王去微秀才見寄",
        "id": "ed0c988c-7aee-4259-98ae-18b61d1bbccd"
    },
    {
        "author": "李中",
        "paragraphs": [
            "廬山多勝景，偏稱二君遊。",
            "松徑蒼苔合，花陰碧澗流。",
            "傾壺同坐石，搜句共登樓。",
            "莫學天台客，逢山即駐留。"
        ],
        "tags": [
            "庐山"
        ],
        "title": "送孫孔二秀才遊廬山",
        "id": "057a7a01-89bd-4cc5-b568-dbcaac3b7872"
    },
    {
        "author": "李中",
        "paragraphs": [
            "野外登臨望，蒼蒼煙景昏。",
            "暖風醫病草，甘雨洗荒村。",
            "雲散天邊野，潮迴島上痕。",
            "故人不可見，倚杖役吟魂。"
        ],
        "title": "春日野望懷故人",
        "id": "fb2baacc-573d-4a84-8213-5938f70ce2c9"
    },
    {
        "author": "李中",
        "paragraphs": [
            "閑吟遊古觀，靜慮想神仙。",
            "上景非難度，陰功不易全。",
            "醮壇松作蓋，丹井蘚成錢。",
            "浩浩紅塵裏，誰來叩自然。"
        ],
        "title": "遊玄真觀",
        "id": "c40b291d-149d-422b-a966-799b191e039e"
    },
    {
        "author": "李中",
        "paragraphs": [
            "恩酬期必報，豈是輙輕生。",
            "神劒沖霄去，誰爲平不平。"
        ],
        "title": "劒客",
        "id": "ece79d50-b2fe-4092-bff5-a788bdbb90da"
    },
    {
        "author": "李中",
        "paragraphs": [
            "警露精神異，沖天羽翼新。",
            "千年一歸日，誰識令威身。"
        ],
        "title": "鶴",
        "id": "46ae552f-e210-4e0a-91e0-b46e8333fd92"
    },
    {
        "author": "李中",
        "paragraphs": [
            "掛却朝冠披鶴氅，羽人相伴恣遨遊。",
            "忽因風月思茅嶺，便挈琴樽上葉舟。",
            "野寺宿時魂夢冷，海門吟處水雲秋。",
            "華陽洞府年光永，莫向仙鄉擬駐留。"
        ],
        "title": "送致仕沈彬郎中遊茅山",
        "id": "9e0b3ff4-6f11-492a-96f1-414198993fa2"
    },
    {
        "author": "李中",
        "paragraphs": [
            "遠公遺跡在東林，往事名存動苦吟。",
            "杉檜已依靈塔老，煙霞空鎖影堂深。",
            "入簾輕吹催香印，落石幽泉雜磬音。",
            "十八賢人消息斷，蓮池千載月沈沈。"
        ],
        "tags": [
            "庐山"
        ],
        "title": "題廬山東寺遠大師影堂",
        "id": "3c544431-6f42-415c-aaa2-e4b454c421f5"
    },
    {
        "author": "李中",
        "paragraphs": [
            "品格清於竹，詩家景最幽。",
            "從栽向池沼，長似在汀洲。",
            "玩好招溪叟，棲堪待野鷗。",
            "影疎當夕照，花亂正深秋。",
            "韻細堪清耳，根牢好繫舟。",
            "故溪高岸上，冷淡有誰遊。"
        ],
        "title": "庭葦",
        "id": "654a7a8f-f73c-4ecb-865c-56695d216920"
    },
    {
        "author": "李中",
        "paragraphs": [
            "每病風騷路，荒涼人莫遊。",
            "惟君還似我，成癖未能休。",
            "捨寐緣孤月，忘形爲九秋。",
            "垂名如不朽，那恨雪生頭。"
        ],
        "title": "寄左偃",
        "id": "e26ff256-4b77-4163-abb9-7437b9015850"
    },
    {
        "author": "李中",
        "paragraphs": [
            "一宿山前店，旅情安可窮。",
            "猨聲鄉夢後，月影竹窗中。",
            "南楚征途闊，東吳舊業空。",
            "虎溪蓮社客，應笑此飄蓬。"
        ],
        "title": "宿山店書懷寄東林令圖上人",
        "id": "28e95d92-c9c6-49aa-af9e-15b363fe9b00"
    },
    {
        "author": "李中",
        "paragraphs": [
            "春殘杜宇愁，越客思悠悠。",
            "雨歇孤村裏，花飛遠水頭。",
            "微風聲漸咽，高樹血應流。",
            "因此頻迴首，家山隔幾州。"
        ],
        "title": "途中聞子規",
        "id": "81966d11-a11b-450a-81e1-8ca64ac084e5"
    },
    {
        "author": "李中",
        "paragraphs": [
            "千峰雪盡鳥聲春，日永孤吟野水濱。",
            "霄漢路岐昇未得，花時空拂滿衣塵。"
        ],
        "title": "春日書懷",
        "id": "07605b9b-e844-4dbd-be7f-0ca67982cee1"
    },
    {
        "author": "李中",
        "paragraphs": [
            "巫峽雲深湘水遙，更無消息夢空勞。",
            "夢迴深夜不成寐，起立閑庭花月高。"
        ],
        "title": "所思代人",
        "id": "a5d27526-c32c-48e5-8860-3c1e908c83ee"
    },
    {
        "author": "李中",
        "paragraphs": [
            "寥寥陋巷獨扃門，自樂清虛不厭貧。",
            "數局棊中消永日，一罇酒裏送殘春。",
            "雨催綠蘚鋪三徑，風送飛花入四鄰。",
            "羨爾朗吟無外事，滄洲何必去垂綸。"
        ],
        "title": "春晚過明氏閑居",
        "id": "b87a0fd7-5456-4809-9a1b-3efea7aa99ca"
    },
    {
        "author": "李中",
        "paragraphs": [
            "寒松肌骨鶴心情，混俗陶陶隱姓名。",
            "白髮只聞悲短景，紅塵誰解信長生。",
            "壺中日月存心近，島外煙霞入夢清。",
            "每許相親應計分，琴餘常見話蓬瀛。"
        ],
        "title": "贈重安寂道者",
        "id": "bdf97d8c-0a1e-46d4-981d-0587c828aaad"
    },
    {
        "author": "李中",
        "paragraphs": [
            "風暖汀洲吟興生，遠山如畫雨新晴。",
            "殘陽影裏水東注，芳草煙中人獨行。",
            "閃閃酒帘招醉客，深深綠樹隱啼鶯。",
            "盤桓漁舍忘歸去，雲靜高空月又明。"
        ],
        "title": "江邊吟",
        "id": "c98b7045-9c3e-453a-ad36-1cafab573603"
    },
    {
        "author": "李中",
        "paragraphs": [
            "雄飛看是逼嵓廊，逸思常聞不暫忘。",
            "公署靜眠思水石，古屏閑展看瀟湘。",
            "老來酒病雖然減，秋杪詩魔更是狂。",
            "乘興有時招羽客，橫琴移月啓茅堂。"
        ],
        "title": "獻張義方常侍",
        "id": "d683232d-58d8-4fd6-a299-472c97e7327c"
    },
    {
        "author": "李中",
        "paragraphs": [
            "藍袍竹簡佐琴堂，縣僻人稀覺日長。",
            "愛靜不嫌官況冷，苦吟從聽鬢毛蒼。",
            "閑尋野寺聽秋水，寄睡僧窗到夕陽。",
            "騫翥會應霄漢去，漁竿休更戀滄浪。"
        ],
        "title": "贈永真杜作翺少府",
        "id": "180e250e-042f-4674-afa0-cccde92ee6a2"
    },
    {
        "author": "李中",
        "paragraphs": [
            "丹墀朝退後，靜院即冥搜。",
            "盡日捲簾坐，前峰當檻秋。",
            "烹茶留野客，展畫看滄洲。",
            "見說東林夜，尋常秉燭遊。"
        ],
        "title": "獻中書韓舍人",
        "id": "a0d318a3-6083-4ec9-adf5-9cbe7363ad79"
    },
    {
        "author": "李中",
        "paragraphs": [
            "清名喧四海，何止並南金。",
            "奧學羣英伏，多才萬乘欽。",
            "秩參金殿峻，步歷紫微深。",
            "顧聞承中旨，絲綸演帝心。",
            "褒雄饒義路，賈馬避詞林。",
            "下直無他事，開門對遠岑。",
            "軒窗來晚吹，池沼歇秋霖。",
            "蘚點生棊石，茶煙過竹陰。",
            "希夷元已達，躁競豈能侵。",
            "羽客閑陪飲，詩人伴靜吟。",
            "自漸爲滯物，多幸辱虛襟。",
            "此日重遭遇，心期出陸沈。"
        ],
        "title": "獻徐舍人",
        "id": "7191dd38-8aec-47c1-b27e-598dcaa2c5a5"
    },
    {
        "author": "李中",
        "paragraphs": [
            "門巷涼秋至，高梧一葉驚。",
            "漸添衾簟爽，頓覺夢魂清。",
            "暗促蓮開豔，乍催蟬發聲。",
            "雨降炎氣減，竹引冷煙生。",
            "戍客添歸思，行人怯遠程。",
            "未逢征鴈下，漸聽夜砧鳴。",
            "張翰思鱸興，班姬詠扇情。",
            "音塵兩難問，蛩砌月空明。"
        ],
        "title": "新秋有感",
        "id": "e899591d-bb7a-4209-bf1a-7c5c55749926"
    },
    {
        "author": "李中",
        "paragraphs": [
            "竟日散如絲，吟看半掩扉。",
            "秋聲在梧葉，潤氣逼書幃。",
            "曲澗泉承去，危簷燕帶歸。",
            "寒蛩悲旅壁，亂蘚滑漁磯。",
            "爽欲除幽簟，涼須換熟衣。",
            "疎篷誰夢斷，荒徑獨遊稀。",
            "偏稱江湖景，不妨鷗鷺飛。",
            "最憐爲瑞處，南畝稻苗肥。"
        ],
        "title": "秋雨",
        "id": "a2d26194-7393-4297-a650-78bfcedc8a58"
    },
    {
        "author": "李中",
        "paragraphs": [
            "長憶尋師處，東林寓泊時。",
            "一秋同看月，無夜不論詩。",
            "泉美茶香異，堂深磬韻遲。",
            "鹿馴眠蘚徑，猨苦叫霜枝。",
            "別後音塵隔，年來鬢髮衰。",
            "趨名方汲汲，未果再遊期。"
        ],
        "tags": [
            "庐山"
        ],
        "title": "寄廬山白大師",
        "id": "40b03fb1-6e91-4985-9c15-755aff294298"
    },
    {
        "author": "李中",
        "paragraphs": [
            "忽起尋師興，穿雲不覺勞。",
            "相留看山雪，盡日論風騷。",
            "竹影搖禪榻，茶煙上毳袍。",
            "夢魂曾去否，舊國阻波濤。"
        ],
        "title": "訪龍光智謙上人",
        "id": "075bf3b1-2edf-4ed9-9960-4e9fba1ef812"
    },
    {
        "author": "李中",
        "paragraphs": [
            "危言危行是男兒，倚伏相牽豈足悲。",
            "莫向汀洲時獨立，悠悠斜日照江蘺。"
        ],
        "title": "送仙客",
        "id": "ac8f18a0-1079-4027-9ebb-46f8a1bb081e"
    },
    {
        "author": "李中",
        "paragraphs": [
            "太皥御氣，勾芒肇功。",
            "蒼龍青旗，爰候祥風。",
            "律以和應，□以感通。",
            "鼎徂修蠁，時惟禮崇。"
        ],
        "title": "祀風師迎神曲",
        "id": "51f0cb3f-2d07-4e95-9159-f29296cf300a"
    },
    {
        "author": "李中",
        "paragraphs": [
            "春來無樹不青青，似共東風別有情。",
            "閑憶舊居湓水畔，數枝煙雨屬啼鶯。"
        ],
        "title": "柳二首 一",
        "id": "cdde833e-af18-453a-9aa5-7a3c31ba5441"
    },
    {
        "author": "李中",
        "paragraphs": [
            "最愛青青水國中，莫愁門外間花紅。",
            "纖纖無力勝春色，撼起啼鶯恨晚風。"
        ],
        "title": "柳二首 二",
        "id": "6e5592b5-c16d-4fa7-aab3-69205bfe86b8"
    },
    {
        "author": "李中",
        "paragraphs": [
            "山陽舊社終經夢，容易言歸不可留。",
            "瓶貯瀑泉離五老，錫搖江雨上孤舟。",
            "魚行細浪分沙觜，鴈逆高風下葦洲。",
            "遙想枚臯宅邊寺，不知涼月共誰遊。"
        ],
        "title": "送廬阜僧歸山陽",
        "id": "1b150d27-5ccf-4408-833e-5301874e4651"
    },
    {
        "author": "李中",
        "paragraphs": [
            "孤琴塵翳劒慵磨，自顧泥蟠欲奈何。",
            "千里交親消息斷，一庭風雨夢魂多。",
            "題橋未展相如志，叩角誰憐寧戚歌。",
            "唯賴明公憐道在，敢攜蓑笠釣煙波。"
        ],
        "title": "投所知",
        "id": "e37f28fb-f90e-4c51-a43b-5bd15968d645"
    },
    {
        "author": "李中",
        "paragraphs": [
            "蕭條陋巷綠苔侵，何事君心似我心。",
            "貧戶懶開元愛靜，病身纔起便思吟。",
            "閑留好鳥庭柯密，暗養鳴蛩砌草深。",
            "況是清朝重文物，無愁當路少知音。"
        ],
        "title": "寄左偃",
        "id": "ada3a445-dc80-4cd4-8177-62975a5a6c1b"
    },
    {
        "author": "李中",
        "paragraphs": [
            "悶見塵中光景促，仙鄉來禮紫陽君。",
            "人居淡寂應難老，道在虛無不可聞。",
            "松檜穩棲三島鶴，樓臺閑鎖九霄雲。",
            "羨師向此朝星斗，一炷清香午夜焚。"
        ],
        "title": "遊北山洞神宮",
        "id": "1710d52b-de53-45be-8f3b-807537428373"
    },
    {
        "author": "李中",
        "paragraphs": [
            "閑憶當年遊物外，羽人曾許駐仙鄉。",
            "溪頭烘藥煙霞暖，花下圍棊日月長。",
            "偷摘蟠桃思曼倩，化成蝴蝶學蒙莊。",
            "俗緣未斷歸浮世，空望林泉意欲狂。"
        ],
        "title": "思簡寂觀舊遊寄重道者",
        "id": "e60c82c2-a8e4-4811-ac95-f716a9eeb9ad"
    },
    {
        "author": "李中",
        "paragraphs": [
            "悠悠離洞壑，冉冉上天津。",
            "捧日終爲異，從龍自有因。",
            "高行四海雨，暖拂萬山春。",
            "靜與霞相近，閑將鶴最親。",
            "帝鄉歸莫問，楚殿夢曾頻。",
            "白向封中起，碧從詩裏新。",
            "冷容橫釣浦，輕縷絆蟾輪。",
            "不滯濃還淡，無心卷復伸。",
            "非煙聊擬議，干呂在逡巡。",
            "會作五般色，爲祥覆紫宸。"
        ],
        "title": "雲",
        "id": "c3ac136e-fe16-40e0-8667-3bb99135c6d8"
    },
    {
        "author": "李中",
        "paragraphs": [
            "亭榭跨池塘，泓澄入座涼。",
            "扶疎皆竹柏，冷淡似瀟湘。",
            "萍嫩鋪波面，苔深鎖岸傍。",
            "朝迴遊不厭，僧到賞難忘。",
            "最稱收殘雨，偏宜帶夕陽。",
            "吟堪期謝朓，醉好命嵇康。",
            "奢侈心難及，清虛趣最長。",
            "月明垂釣興，何必憶滄浪。"
        ],
        "title": "徐司徒池亭",
        "id": "69420666-078b-4180-bd7f-bfadeed5afe8"
    },
    {
        "author": "李中",
        "paragraphs": [
            "岸春芳草合，幾處思纏綿。",
            "向暮江蘺雨，初晴杜若煙。",
            "靜宜幽鷺立，遠稱碧波連。",
            "送別王孫處，萋萋南浦邊。"
        ],
        "title": "賦得江邊草",
        "id": "a82d7d19-a280-43f2-8238-f2d11b46c83f"
    },
    {
        "author": "李中",
        "paragraphs": [
            "扁舟倦行役，寂寂宿江干。",
            "半夜風雷過，一天星斗寒。",
            "潮平沙觜沒，霜苦鴈聲殘。",
            "漁父何疎逸，扣舷歌未闌。"
        ],
        "title": "江行夜泊",
        "id": "bee82159-14a8-4071-a264-5f61e2f18a02"
    },
    {
        "author": "李中",
        "paragraphs": [
            "策杖尋幽客，相攜入竹扃。",
            "野雲生晚砌，病鶴立秋庭。",
            "茶美睡心爽，琴清塵慮醒。",
            "輪蹄應少到，門巷草青青。"
        ],
        "title": "訪山叟留題",
        "id": "63c53976-e13f-4116-97e0-bd5acfa57f33"
    },
    {
        "author": "李中",
        "paragraphs": [
            "孤舟相憶久，何處倍關情。",
            "野渡帆初落，秋風蟬一聲。",
            "江浮殘照闊，雲散亂山橫。",
            "漸去湓城遠，那堪新月生。"
        ],
        "title": "江行晚泊寄湓城知友",
        "id": "d90955f1-bc2f-48b7-900d-11699e3ea91a"
    },
    {
        "author": "李中",
        "paragraphs": [
            "功名未立誠非晚，骨肉分飛又入秋。",
            "枕上不堪殘夢斷，壁蛩窗月夜悠悠。"
        ],
        "title": "秋夕書懷",
        "id": "37c212a3-6152-4539-b4a9-9d777fe41448"
    },
    {
        "author": "李中",
        "paragraphs": [
            "漁休渭水興周日，龍起南陽相蜀時。",
            "不遇文王與先主，經天才業擬何爲。"
        ],
        "title": "感興",
        "id": "f462fed5-9e09-4044-aed1-4f7736e8de32"
    },
    {
        "author": "李中",
        "paragraphs": [
            "排空蒼翠異，輟櫂看崔嵬。",
            "一面雨初歇，九峰雲正開。",
            "當時思水石，便欲上樓臺。",
            "隱去心難遂，吟餘首懶迴。",
            "僧休傳紫閣，屏歇寫天臺。",
            "中有忘機者，逍遙不可陪。"
        ],
        "tags": [
            "九华山"
        ],
        "title": "舟中望九華山",
        "id": "3e5c9279-e6a7-488c-ae85-7baaac8b1a53"
    },
    {
        "author": "李中",
        "paragraphs": [
            "煙冷暮江濱，高歌散誕身。",
            "移舟過蓼岸，待月正絲綸。",
            "亦與樵翁約，同遊酒市春。",
            "白頭雲水上，不識獨醒人。"
        ],
        "title": "漁父",
        "id": "9f1438e5-ce57-40d6-9901-7c41e3332198"
    },
    {
        "author": "李中",
        "paragraphs": [
            "道德吾君重，含貞本去華。",
            "因知鍊神骨，何必在煙霞。",
            "棊散庭花落，詩成海月斜。",
            "瀛洲舊仙侶，應許寄丹砂。"
        ],
        "title": "贈上都紫極宮劉日新先生",
        "id": "dc161291-baef-4440-babb-e4dd7fe9e928"
    },
    {
        "author": "李中",
        "paragraphs": [
            "讀書與磨劒，旦夕但忘疲。",
            "儻若功名立，那愁變化遲。",
            "塵從侵硯席，苔任滿庭墀。",
            "明代搜揚切，升沈莫問龜。"
        ],
        "title": "勉同志",
        "id": "4181e4e9-d92e-4448-b0fd-990a1f2715fd"
    },
    {
        "author": "李中",
        "paragraphs": [
            "掩戶當春晝，知君志在詩。",
            "閑花半落處，幽客未來時。",
            "野鳥穿莎徑，江雪過竹籬。",
            "會須明月夜，與子水邊期。"
        ],
        "title": "寄劉鈞秀才",
        "id": "c5ecfa07-7344-4187-bd06-6b791ae38faa"
    },
    {
        "author": "李中",
        "paragraphs": [
            "酒醒江亭客，纏綿恨別離。",
            "笙歌筵散後，風月夜長時。",
            "耿耿看燈暗，悠悠結夢遲。",
            "若無騷雅分，何計達相思。"
        ],
        "title": "離亭前思有寄",
        "id": "eb5eb66a-aeb7-408b-8fc0-3c9568090eb3"
    },
    {
        "author": "李中",
        "paragraphs": [
            "懶向人前著紫衣，虛堂閑倚一條藜。",
            "雖承雨露居龍闕，終憶煙霞夢虎溪。",
            "睡起曉窗風淅淅，病來深院草萋萋。",
            "有時乘興尋師去，煮茗同吟到日西。"
        ],
        "title": "贈上都先業大師",
        "id": "ee10d325-2277-43e7-a65e-6d7f344f673f"
    },
    {
        "author": "李中",
        "paragraphs": [
            "結茅曾在碧江隈，多病貧身養拙來。",
            "雨歇汀洲垂釣去，月當門巷訪僧迴。",
            "靜臨窗下開琴匣，悶向牀頭潑酒醅。",
            "遊宦等閑千里隔，空餘魂夢到漁臺。"
        ],
        "title": "思九江舊居三首 一",
        "id": "aa85d525-22b2-4b56-9e83-fa05b5b87dfa"
    },
    {
        "author": "李中",
        "paragraphs": [
            "門前煙水似瀟湘，放曠優游興味長。",
            "虛閣靜眠聽遠浪，扁舟閑上泛殘陽。",
            "鶴翹碧蘚庭除冷，竹引清風枕簟涼。",
            "犬吠疎籬明月上，隣翁攜酒到茅堂。"
        ],
        "title": "思九江舊居三首 二",
        "id": "c55b5a29-376b-4431-a79b-039e74f56aee"
    },
    {
        "author": "李中",
        "paragraphs": [
            "無機終日狎沙鷗，得意高吟景且幽。",
            "檻底江流偏稱月，簷前山朵最宜秋。",
            "遙村處處吹橫笛，曲岸家家繫小舟。",
            "別後再遊心未遂，設屏惟畫白蘋洲。"
        ],
        "title": "思九江舊居三首 三",
        "id": "3c23d117-3e00-438f-8a8b-2e74e53ddb08"
    },
    {
        "author": "李中",
        "paragraphs": [
            "虎溪久駐靈蹤，禪外詩魔尚濃。",
            "卷宿吟銷永日，移牀坐對千峰。",
            "蒼苔冷鏁幽徑，微風閑坐古松。",
            "自說年來老病，出門漸覺疎慵。"
        ],
        "title": "贈東林白大師",
        "id": "7e540ebb-b2b4-4904-bb80-1e3f7330dfb8"
    },
    {
        "author": "李中",
        "paragraphs": [
            "殘燭猶存月尚明，幾家幃幌夢魂驚。",
            "星河漸沒行人動，歷歷林梢百舌聲。"
        ],
        "title": "春曉",
        "id": "f1860069-039a-458e-bc8f-a0145550a09d"
    },
    {
        "author": "李中",
        "paragraphs": [
            "仙鄉景已清，仙子啓琴聲。",
            "秋月空山寂，淳風一夜生。",
            "莎間蟲罷響，松頂鶴初驚。",
            "因感浮華世，誰憐太古情。"
        ],
        "title": "聽鄭羽人彈琴",
        "id": "68403fac-9c8e-4fbb-97db-47a14797a0a5"
    },
    {
        "author": "李中",
        "paragraphs": [
            "信斷關河遠，相思秋夜深。",
            "砌蛩聲咽咽，簷月影沈沈。",
            "未遂青雲志，那堪素髮侵。",
            "吟餘成不寐，徹曙四鄰砧。"
        ],
        "title": "秋夕書事寄友人",
        "id": "91c1082e-26de-48d2-b57b-2694d1d855a1"
    },
    {
        "author": "李中",
        "paragraphs": [
            "竹林已蕭索，客思正如讎。",
            "舊業吳江外，新蟬楚驛頭。",
            "遙天疎雨過，列岫亂雲收。",
            "今夕誰家宿，孤吟月色秋。"
        ],
        "title": "秋日途中",
        "id": "5c42bd45-384b-4d9c-8b5a-0134b1e1025f"
    },
    {
        "author": "李中",
        "paragraphs": [
            "與君詩興素來狂，況入清秋夜景長。",
            "溪閣共誰看好月，莎堦應獨聽寒螿。",
            "卷中新句誠堪喜，身外浮名不足忙。",
            "會約垂名繼前哲，任他玄髮盡如霜。"
        ],
        "title": "秋夜吟寄左偃",
        "id": "dd5e46cf-fc24-470d-8ad5-60beb540c03a"
    },
    {
        "author": "李中",
        "paragraphs": [
            "森森移得自山莊，植向空庭野興長。",
            "便有好風來枕簟，更無閑夢到瀟湘。",
            "蔭來砌蘚經疎雨，引下溪禽帶夕陽。",
            "閑約羽人同賞處，安排棊局就清涼。"
        ],
        "title": "竹",
        "id": "382ddc78-be7b-4a41-be97-57a47ffc799f"
    },
    {
        "author": "李中",
        "paragraphs": [
            "昔年廬岳閑遊日，乘興因尋物外僧。",
            "寄宿愛聽松葉雨，論詩惟對竹窗燈。",
            "各拘片祿尋分別，高謝浮名竟未能。",
            "一念支公安可見，影堂何處暮雲凝。"
        ],
        "title": "懷廬岳舊遊寄劉鈞因感鑒上人",
        "id": "385fe1e5-c9e6-4dbc-8e1e-98aa55d9da29"
    },
    {
        "author": "李中",
        "paragraphs": [
            "性拙才非逸，同心友亦稀。",
            "風昏秋病眼，霜濕夜吟衣。",
            "鶯谷期猶負，蘭陔養不違。",
            "吾師惠佳句，勝得楚金歸。"
        ],
        "title": "依韻酬智謙上人見寄",
        "id": "6b7339dc-2851-4406-b5be-4a56d8f3ea3a"
    },
    {
        "author": "李中",
        "paragraphs": [
            "年年三月暮，無計惜殘紅。",
            "酷恨西園雨，生憎南陌風。",
            "片隨流水遠，色逐斷霞空。",
            "悵望叢林下，悠悠飲興窮。"
        ],
        "title": "落花",
        "id": "e5dbfc4f-340d-4d0f-8c9d-050d9e7a1fdb"
    },
    {
        "author": "李中",
        "paragraphs": [
            "折向離亭畔，春光滿手生。",
            "群花豈無豔，柔質自多情。",
            "夾岸籠溪月，兼風撼野鶯。",
            "隋堤三月暮，飛絮想縱橫。"
        ],
        "title": "題柳",
        "id": "acdc5dd4-8c1e-461b-af08-9c770b204310"
    },
    {
        "author": "李中",
        "paragraphs": [
            "雖寄上都眠竹寺，逸情終憶白雲端。",
            "閑登鍾阜林泉晚，夢去沃洲風雨寒。",
            "新試茶經煎有興，舊嬰詩病捨終難。",
            "常聞秋夕多無寐，月在高臺獨憑欄。"
        ],
        "title": "贈謙明上人",
        "id": "859d6868-9564-4647-86eb-4e1d01c6a2e6"
    },
    {
        "author": "李中",
        "paragraphs": [
            "病後霜髭出，衡門寂寞中。",
            "蠹侵書帙損，塵覆酒罇空。",
            "池暗菰蒲雨，徑香蘭蕙風。",
            "幽閑已得趣，不見卜窮通。"
        ],
        "title": "書蔡隱士壁",
        "id": "23354138-d189-4592-bf08-de8da5be0079"
    },
    {
        "author": "李中",
        "paragraphs": [
            "笻杖擔琴背俗塵，路尋茅嶺有誰群。",
            "仙翁物外應相遇，靈藥壺中必許分。",
            "香入肌膚花洞酒，冷侵魂夢石牀雲。",
            "伊予亦有朝修志，異日遨遊願見君。"
        ],
        "title": "贈鍾尊師遊茅山",
        "id": "3efb6a51-c126-4b8a-ae99-4f767be6b742"
    },
    {
        "author": "李中",
        "paragraphs": [
            "君家池閣靜，一到且淹留。",
            "坐聽蒹葭雨，如看島嶼秋。",
            "杯盤深有興，吟笑迥忘憂。",
            "更愛幽奇處，雙雙下野鷗。"
        ],
        "title": "訪徐長史留題水閣",
        "id": "05cbc260-5e6c-4292-88fd-86ade243a9cf"
    },
    {
        "author": "李中",
        "paragraphs": [
            "影未沈山水面紅，遙天雨過促征鴻。",
            "魂銷舉子不回首，閑照槐花驛路中。"
        ],
        "title": "夕陽",
        "id": "e3f7e39f-e7be-40e2-a5a9-ef9ec1f3853f"
    },
    {
        "author": "李中",
        "paragraphs": [
            "流品是鴛鴦，翻飛雲水鄉。",
            "風高離極浦，煙暝下方塘。",
            "比鷺行藏別，穿荷羽翼香。",
            "雙雙浴輕浪，誰見在瀟湘。"
        ],
        "title": "鸂鶒",
        "id": "8cc67c87-2f60-4e50-be11-a5224ef2a467"
    },
    {
        "author": "李中",
        "paragraphs": [
            "離思春來切，誰能慰寂寥。",
            "花飛寒食過，雲重楚山遙。",
            "耿耿夢徒往，悠悠鬢易凋。",
            "那堪對明月，獨立水邊橋。"
        ],
        "title": "所思",
        "id": "19b93af1-390e-4fd0-97eb-59ea42f24836"
    },
    {
        "author": "李中",
        "paragraphs": [
            "卷簾遲日暖，睡起思沈沈。",
            "遼海音塵遠，春風旅館深。",
            "疎篁留鳥語，曲砌轉花陰。",
            "寄語長征客，流年不易禁。"
        ],
        "title": "春閨辭二首 一",
        "id": "ee682ad0-691f-4e26-8f4c-3fd869dfbec1"
    },
    {
        "author": "李中",
        "paragraphs": [
            "不得遼陽信，春心何以安。",
            "鳥啼窗樹曉，夢斷碧煙殘。",
            "綠鑑開還懶，紅顏駐且難。",
            "相思誰可訴，時取舊書看。"
        ],
        "title": "春閨辭二首 二",
        "id": "9de537bc-72a1-4f7d-8379-48a4c4545359"
    },
    {
        "author": "李中",
        "paragraphs": [
            "冬至雖云遠，渾疑朔漠中。",
            "勁風吹大野，密雪翳高空。",
            "泉凍如頑石，人藏類蟄蟲。",
            "豪家應不覺，獸炭滿爐紅。"
        ],
        "title": "臘中作",
        "id": "b546e502-2411-4b18-9780-5c186a025ece"
    },
    {
        "author": "李中",
        "paragraphs": [
            "槐柳蟬聲起渡頭，海城孤客思悠悠。",
            "青雲展志知何日，皓月牽吟又入秋。",
            "鑑裏漸生潘岳鬢，風前猶著卜商裘。",
            "鳴琴良宰揮毫士，應笑蹉跎身未酬。"
        ],
        "title": "海城秋日書懷寄朐山孫明府",
        "id": "dbe85b38-7481-4336-9388-a36be9491978"
    },
    {
        "author": "李中",
        "paragraphs": [
            "疊石峨峨象翠微，遠山魂夢便應稀。",
            "從教蘚長添峰色，好引泉來作瀑飛。",
            "螢影夜攢疑燒起，茶煙朝出認雲歸。",
            "知君創得茲幽致，公退吟看到落暉。"
        ],
        "title": "題柴司徒亭假山",
        "id": "fb27edc6-ae5c-450c-9424-3a5d743c6d14"
    },
    {
        "author": "李中",
        "paragraphs": [
            "香塵未歇暝煙收，城滿笙歌事勝遊。",
            "自是離人睡長早，千家簾卷月當樓。"
        ],
        "title": "都下寒食夜作",
        "id": "b7e142fa-a1c5-407e-a6b7-73220b5f4de1"
    },
    {
        "author": "李中",
        "paragraphs": [
            "又聽黃鳥綿蠻，目斷家鄉未還。",
            "春水引將客夢，悠悠遶遍關山。"
        ],
        "title": "客中春思",
        "id": "afd6e4a6-9e5c-408b-a8a0-a6cf16d7473b"
    },
    {
        "author": "李中",
        "paragraphs": [
            "門掩殘花寂寂，簾垂斜月悠悠。",
            "縱有一庭萱草，何曾與我忘憂。"
        ],
        "title": "所思",
        "id": "e156b68c-3a29-4bee-843d-3fe1c67e79a4"
    },
    {
        "author": "李中",
        "paragraphs": [
            "江邊候館幽，汀鳥暝煙收。",
            "客思雖悲月，詩魔又愛秋。",
            "聲名都是幻，窮達未能憂。",
            "散逸憐漁父，波中漾小舟。"
        ],
        "title": "江館秋思因成自勉",
        "id": "074149c1-4f6e-4686-996f-afacb1f76200"
    },
    {
        "author": "李中",
        "paragraphs": [
            "訟閑徴賦畢，吏散卷簾時。",
            "聽雨入秋竹，留僧覆舊棋。",
            "得詩書落葉，煮茗汲寒池。",
            "化俗功成後，煙霄會有期。"
        ],
        "title": "贈朐山楊宰",
        "id": "082661da-b8c9-4c39-898f-952aad6bf4ad"
    },
    {
        "author": "李中",
        "paragraphs": [
            "控厭潯陽景，崔嵬古及今。",
            "勢雄超地表，翠盛接天心。",
            "湓浦春煙列，星灣晚景沈。",
            "圖經宜細覽，題詠卒難任。",
            "靖節門遙對，庾公樓俯臨。",
            "參差含積雪，隱映見歸禽。",
            "峭拔推雙劒，清虛數二林。",
            "白蓮池宛在，翠輦事難尋。",
            "天近星河冷，龍歸洞穴深。",
            "谷春攢錦繡，石潤疊瓊琳。",
            "玄鶴傳仙拜，青猨伴客吟。",
            "泉通九江遠，雲出幾州陰。",
            "冬有靈湯溢，夏無炎暑侵。",
            "他年如遂隱，五老是知音。"
        ],
        "tags": [
            "庐山"
        ],
        "title": "廬山",
        "id": "360a269e-67a7-446e-9790-2ec78c01e437"
    },
    {
        "author": "李中",
        "paragraphs": [
            "辟命羨君赴，其如愴別情。",
            "酒闌汀樹晚，帆展野風生。",
            "淮靜寒煙歛，村遙夜火明。",
            "醉沈朐嶺夢，吟達壽春城。",
            "舊友搖鞭接，元戎掃榻迎。",
            "雪晴蓮幕啓，雲散桂山橫。",
            "王粲從軍畫，陳琳草檄名。",
            "知君提健筆，重振此嘉聲。"
        ],
        "title": "送孫霽書記赴壽陽[辟]命",
        "id": "ecf8f63c-9794-4e44-b907-e464a191e5ee"
    },
    {
        "author": "李中",
        "paragraphs": [
            "忽聽新蟬發，客情其奈何。",
            "西風起槐柳，故國阻煙波。",
            "壠笛悲猶少，巴猨恨未多。",
            "不知陶靖節，還動此心麽。"
        ],
        "title": "聽蟬寄朐山孫明府",
        "id": "e9da3de6-98aa-4268-9468-749c5424e519"
    },
    {
        "author": "李中",
        "paragraphs": [
            "閑憶詩人思倍勞，維舟清夜泥風騷。",
            "魚龍不動澄江遠，雲霧皆收皎月高。",
            "潮滿釣舟迷浦嶼，霜繁野樹叫猨猱。",
            "此時吟苦君知否，雙鬢從他有二毛。"
        ],
        "title": "秋江夜泊寄劉鈞正字",
        "id": "f9d3435f-70b0-440e-8d00-4063b73e3bad"
    },
    {
        "author": "李中",
        "paragraphs": [
            "縣庭無事似山齋，滿砌青青旋長苔。",
            "閑撫素琴曹吏散，自烹新茗海僧來。",
            "買將病鶴勞心養，移得閑花用意栽。",
            "幾度訪君留我醉，甕香皆值酒新開。"
        ],
        "title": "贈朐山孫明府",
        "id": "bab54698-2d93-4e9c-bb69-faf2613ce866"
    },
    {
        "author": "李中",
        "paragraphs": [
            "鵬霄休歎志難伸，貧病雖縈道且存。",
            "阮瑀不能專筆硯，嵇康唯要樂琴尊。",
            "春風滿院空欹枕，芳草侵堦獨閉門。",
            "劒有塵埃書有蠹，昔年心事共誰論。"
        ],
        "title": "贈海上書記張濟員外",
        "id": "fa466916-e6d5-450d-b1b6-c74121f808a7"
    },
    {
        "author": "李中",
        "paragraphs": [
            "懶穿幽徑衝鳴鳥，忍踏清陰損翠苔。",
            "不似閉門欹枕聽，秋聲如雨入軒來。"
        ],
        "title": "對竹",
        "id": "bf9e6eef-e993-40a2-95b8-57120e743649"
    },
    {
        "author": "李中",
        "paragraphs": [
            "堪羨元戎虛右席，便承綸綍起金臺。",
            "菊叢憔悴陶潛去，蓮幕光輝阮瑀來。",
            "好向尊罍陳妙畫，定應書檄播雄才。",
            "預愁別後相思處，月入閑窗遠夢迴。"
        ],
        "title": "送朐山孫明府赴壽陽幕府辟命",
        "id": "0fe2febb-e787-46db-87a8-b5bb7106cd82"
    },
    {
        "author": "李中",
        "paragraphs": [
            "一夢奢華去不還，斷牆花發豈堪看。",
            "玉纖素綆知何處，金井梧枯碧甃寒。"
        ],
        "title": "經廢宅",
        "id": "b3c51847-2082-4b1d-8a8c-4599a72e2066"
    },
    {
        "author": "李中",
        "paragraphs": [
            "鸂鶒雙飛下碧流，蓼花蘋穗正含秋。",
            "茜裙二八採蓮去，笑衝微雨上蘭舟。"
        ],
        "title": "溪邊吟",
        "id": "f0e0cb06-986e-45b8-b08e-9084b7b2ede7"
    },
    {
        "author": "李中",
        "paragraphs": [
            "多難分離久，相思每淚垂。",
            "夢歸殘月曉，信到落花時。",
            "未必乖良會，何當有後期。",
            "那堪樓上望，煙水接天涯。"
        ],
        "title": "得故人消息",
        "id": "78ebb91b-2ab3-494c-8e47-525cf34e00c7"
    },
    {
        "author": "李中",
        "paragraphs": [
            "二月正綿綿，離情被爾牽。",
            "四鄰初過雨，萬里正鋪煙。",
            "眷戀殘花惹，留連醉客眠。",
            "飄香是杜若，最憶楚江邊。"
        ],
        "title": "芳草",
        "id": "a23b5687-ede7-40df-800c-6752b97e92a5"
    },
    {
        "author": "李中",
        "paragraphs": [
            "千家事勝遊，景物可忘憂。",
            "水國樓臺晚，春郊煙雨收。",
            "鷓鴣啼竹樹，杜若媚汀洲。",
            "永巷歌聲遠，王孫會莫愁。"
        ],
        "title": "江南春",
        "id": "813878c5-ac35-43d2-ab52-f78f151f787f"
    },
    {
        "author": "李中",
        "paragraphs": [
            "巷深芳草細，門靜綠楊低。",
            "室邇人何處，花殘月又西。",
            "武陵期已負，巫峽夢終迷。",
            "獨立銷魂久，雙雙好鳥啼。"
        ],
        "title": "悼亡",
        "id": "ceacacbe-09d1-4dca-879f-68dff66da9ca"
    },
    {
        "author": "李中",
        "paragraphs": [
            "相思禁煙近，樓上動吟魂。",
            "水國春寒在，人家暮雨昏。",
            "朱橋通竹樹，香徑匝蘭蓀。",
            "安得吾宗會，高歌醉一尊。"
        ],
        "title": "春晏寄從弟德潤",
        "id": "3726937b-39c5-4332-9ddc-6e06beabaf26"
    },
    {
        "author": "李中",
        "paragraphs": [
            "自言婚嫁畢，塵事不關心。",
            "老去詩魔在，春來酒病深。",
            "山翁期採藥，海月伴鳴琴。",
            "多謝維舟處，相留接靜吟。"
        ],
        "title": "贈致仕沈彬郎中",
        "id": "50b00256-df12-4aed-9f3c-0b524453791e"
    },
    {
        "author": "李中",
        "paragraphs": [
            "竹軒臨水靜無塵，別後鳧鷖入夢頻。",
            "杜若菰蒲煙雨歇，一溪春色屬何人。"
        ],
        "title": "憶溪居",
        "id": "a35a41ef-9353-496c-ba82-3f1ca96cfee5"
    },
    {
        "author": "李中",
        "paragraphs": [
            "長涯煙水又含秋，吏散時時獨上樓。",
            "信斷蘭臺鄉國遠，依稀王粲在荆州。"
        ],
        "title": "登下蔡縣樓",
        "id": "b672cad4-f5a9-42dc-b900-66f61ccd1459"
    },
    {
        "author": "李中",
        "paragraphs": [
            "旅館飄飄類斷蓬，悠悠心緒有誰同。",
            "一宵風雨花飛後，萬里鄉關夢自通。",
            "多難不堪容鬢改，沃愁惟怕酒杯空。",
            "採蘭扇沈何時遂，洗慮焚香叩上穹。"
        ],
        "title": "下蔡春偶作",
        "id": "14910201-84b1-45db-97bd-7f18e69211c1"
    },
    {
        "author": "李中",
        "paragraphs": [
            "重向煙蘿省舊遊，因尋遺跡想浮丘。",
            "峰頭鶴去三清遠，壇畔月明千古秋。",
            "泉落小池清復咽，雲從高嶠起還收。",
            "自慙未得沖虛術，白髮無情漸滿頭。"
        ],
        "title": "再遊洞神宮懷邵羽人有感",
        "id": "946a5389-3292-45b1-908a-ce05b8faeddc"
    },
    {
        "author": "李中",
        "paragraphs": [
            "飄灑當窮巷，苔深落葉鋪。",
            "送寒來客館，滴夢在庭梧。",
            "逼砌蛩聲斷，侵窗竹影孤。",
            "遙思漁叟興，蓑笠在江湖。"
        ],
        "title": "秋雨二首 一",
        "id": "b32e9626-d13d-4b2a-b68f-51bedad2cc22"
    },
    {
        "author": "李中",
        "paragraphs": [
            "竟日聲蕭颯，兼風不暫闌。",
            "竹窗秋睡美，荻浦夜漁寒。",
            "地僻苔生易，林疎鳥宿難。",
            "誰知苦吟者，坐聽一燈殘。"
        ],
        "title": "秋雨二首 二",
        "id": "49c874de-e656-477e-b161-b038703f299d"
    },
    {
        "author": "李中",
        "paragraphs": [
            "古觀寥寥枕碧溪，偶思前事立殘暉。",
            "漆園化蝶名空在，柱史猶龍去不歸。",
            "丹井泉枯苔鎖合，醮壇松折鶴來稀。",
            "回頭因歎浮生事，夢裏光陰疾若飛。"
        ],
        "title": "經古觀有感",
        "id": "acd98737-85a0-414f-902f-d32bfc6f7781"
    },
    {
        "author": "李中",
        "paragraphs": [
            "無事無憂鬢任蒼，濁醪閑酌送韶光。",
            "溟濛雨過池塘暖，狼藉花飛硯席香。",
            "好古未嘗疎典冊，懸圖時要看瀟湘。",
            "戀君清話難留處，歸路迢迢又夕陽。"
        ],
        "title": "吉水春暮訪蔡文慶處士留題",
        "id": "0c7aa01c-455b-4df7-be88-0960436d40cb"
    },
    {
        "author": "李中",
        "paragraphs": [
            "誰解叩乾關，音容去不還。",
            "位方尊北極，壽忽殞南山。",
            "鳳輦應難問，龍髯不可攀。",
            "千秋遺恨處，雲物鎖橋山。"
        ],
        "title": "烈祖孝高挽歌二首 一",
        "id": "e2b75c92-9143-473e-8e9e-4c1b9971feb9"
    },
    {
        "author": "李中",
        "paragraphs": [
            "仙馭歸何處，蒼蒼問且難。",
            "華夷喧道德，陵壠葬衣冠。",
            "御水穿城咽，宮花泣露寒。",
            "九疑消息斷，空望白雲端。"
        ],
        "title": "烈祖孝高挽歌二首 二",
        "id": "e1d6a327-561a-42c5-96eb-7704f8cb42e8"
    },
    {
        "author": "李中",
        "paragraphs": [
            "煙霞海邊寺，高臥出門慵。",
            "白日少來客，清風生古松。",
            "虛窗從燕入，壞屐任苔封。",
            "幾度陪師話，相留到暮鍾。"
        ],
        "title": "贈海上觀音院文依上人",
        "id": "273da384-9ce2-4801-a771-70ce779e831c"
    },
    {
        "author": "李中",
        "paragraphs": [
            "臥病當秋夕，悠悠枕上情。",
            "不堪拋月色，無計避蟲聲。",
            "煎藥惟憂澁，停燈又怕明。",
            "曉臨清鑑裏，應有白髭生。"
        ],
        "title": "秋夕病中作",
        "id": "86a6df57-392c-49d0-b14f-6ae0373189cc"
    },
    {
        "author": "李中",
        "paragraphs": [
            "長憶狂遊日，惜春心恰同。",
            "預愁花片落，不遣酒壺空。",
            "草軟眠難捨，鶯嬌聽莫窮。",
            "如今千里隔，騷首對秋風。"
        ],
        "title": "寄黃鶚秀才",
        "id": "e4174f43-2ab1-449c-8fcc-1dc4deb27124"
    },
    {
        "author": "李中",
        "paragraphs": [
            "一作邊城客，閑門兩度春。",
            "鶯花深院雨，書劒滿牀塵。",
            "紫閣期終負，青雲道未伸。",
            "猶憐陶靖節，詩酒每相親。"
        ],
        "title": "春日書懷寄朐山孫明府",
        "id": "c5bc934a-64fa-40cb-8978-9d94f2dfacdb"
    },
    {
        "author": "李中",
        "paragraphs": [
            "暮春欄檻有佳期，公子開顏乍拆時。",
            "翠幄密籠鶯未識，好香難掩蝶先知。",
            "願陪妓女爭調樂，欲賞賓朋預課詩。",
            "只恐却隨雲雨去，隔年還是動相思。"
        ],
        "title": "柴司徒宅牡丹",
        "id": "f36ab51b-0cd7-433f-b68e-067042aaa53f"
    },
    {
        "author": "李中",
        "paragraphs": [
            "混俗從教鬢似銀，世人無分得相親。",
            "槎流海上波濤闊，酒滿壺中天地春。",
            "功就不看丹竈火，性閑時拂玉琴塵。",
            "仙家變化誰能測，只恐洪崖是此身。"
        ],
        "title": "贈王道者",
        "id": "fc8a87a7-611e-4773-bbbe-f7ac89e318bc"
    },
    {
        "author": "李中",
        "paragraphs": [
            "塵昏菱鑑懶修容，雙臉桃花落盡紅。",
            "玉塞夢歸殘燭在，曉鶯窗外囀梧桐。"
        ],
        "title": "春閨辭二首 一",
        "id": "5728ceb6-d26a-43fe-a354-4c228c91a386"
    },
    {
        "author": "李中",
        "paragraphs": [
            "邊無音信暗消魂，茜袖香裙積淚痕。",
            "海燕歸來門未掩，悠悠花落又黃昏。"
        ],
        "title": "春閨辭二首 二",
        "id": "4243b281-f54f-423a-b018-608dd9a77efa"
    },
    {
        "author": "李中",
        "paragraphs": [
            "池館寂寥三月盡，落花重疊蓋莓苔。",
            "惜春眷戀不忍掃，感物心情無計開。",
            "夢斷美人沈信息，目穿長路倚樓臺。",
            "琅玕繡段安可得，流水浮雲共不迴。"
        ],
        "title": "暮春懷故人",
        "id": "6b3fdf19-ad86-4eba-83b9-131995950134"
    },
    {
        "author": "李中",
        "paragraphs": [
            "虛樓一望極封疆，積雨晴來野景長。",
            "水接海門鋪遠色，稻連京口發秋香。",
            "鳴蟬歷歷空相續，歸鳥翩翩自著行。",
            "吟罷倚欄深有思，清風留我到斜陽。"
        ],
        "title": "秋日登潤州城樓",
        "id": "0ecfb57b-64d9-47d1-8bd4-a2f074c4a410"
    },
    {
        "author": "李中",
        "paragraphs": [
            "暫駐征輪野店間，悠悠時節又春殘。",
            "落花風急宿酲解，芳草雨昏春夢寒。",
            "慙逐利名頭易白，欲眠雲水志猶難。",
            "却憐村寺僧相引，閑上虛樓共倚欄。"
        ],
        "title": "晚春客次偶吟",
        "id": "6acae7e6-08f9-4d3d-8583-c2176a1e7d91"
    },
    {
        "author": "李中",
        "paragraphs": [
            "竟日如絲不暫停，莎堦閑聽滴秋聲。",
            "斜飄虛閣琴書潤，冷逼幽窗夢寐清。",
            "開戶只添搜句味，看山還阻上樓情。",
            "遙知公退琴堂靜，坐對蕭騷飲興生。"
        ],
        "title": "對雨寄朐山林番明府",
        "id": "c440c023-a648-4596-a2ad-7b5b101709ed"
    },
    {
        "author": "李中",
        "paragraphs": [
            "殘紅引動詩魔，懷古牽情奈何。",
            "半落銅臺月曉，亂飄金谷風多。",
            "悠悠旋逐流水，片片輕黏短莎。",
            "誰見長門深鎖，黃昏細雨相和。"
        ],
        "title": "落花",
        "id": "19f00378-fea5-4f11-a9f7-221b106d422f"
    },
    {
        "author": "李中",
        "paragraphs": [
            "豪家五色泥香，銜得營巢太忙。",
            "喧覺佳人晝夢，雙雙猶在雕梁。"
        ],
        "title": "燕",
        "id": "91643007-11c7-46ff-b178-27abc7fc0c8f"
    },
    {
        "author": "李中",
        "paragraphs": [
            "羽毛特異諸禽，出谷堪聽好音。",
            "薄暮欲棲何處，雨昏楊柳深深。"
        ],
        "title": "鶯",
        "id": "523ca0c5-fd46-4ab7-bd37-38dbe0b42c33"
    },
    {
        "author": "李中",
        "paragraphs": [
            "寄宿深山寺，惟逢老病僧。",
            "風吹幾世樹，雲暗暮秋燈。",
            "瞑目忘塵慮，談空入上乘。",
            "明晨返名路，何計戀南能。"
        ],
        "title": "宿山中寺",
        "id": "130c6ef8-0816-4235-b7df-844c78d59c1c"
    },
    {
        "author": "李中",
        "paragraphs": [
            "都城分別後，海嶠夢魂迷。",
            "吟興疎煙月，邊情起鼓鼙。",
            "戍旗風颭小，營柳霧籠低。",
            "草檄無餘刃，難將阮瑀齊。"
        ],
        "title": "海上載筆依韻酬左偃見寄",
        "id": "020110e9-fdd2-49a4-9c49-9c0b6e76efa6"
    },
    {
        "author": "李中",
        "paragraphs": [
            "衮衮利名役，常嗟聚會稀。",
            "有心遊好景，無術駐殘暉。",
            "南陌草爭茂，西園花亂飛。",
            "期君舉杯酒，不醉莫言歸。"
        ],
        "title": "春晚招魯從事",
        "id": "31c99e62-f25d-41f5-802d-b292c930f9ef"
    },
    {
        "author": "李中",
        "paragraphs": [
            "每恨多流落，吾徒不易親。",
            "相逢千里客，共醉百花春。",
            "小檻山當面，閑堦柳拂塵。",
            "何時卜西上，明月桂枝新。"
        ],
        "title": "和易秀才春日見寄",
        "id": "4b7dfb70-c85d-4543-8461-cf258bae0e81"
    },
    {
        "author": "李中",
        "paragraphs": [
            "雨餘飛絮亂，相別思難任。",
            "酒罷河橋晚，帆開煙水深。",
            "蟾宮須展志，漁艇莫牽心。",
            "岐路從茲遠，雙魚信勿沈。"
        ],
        "title": "送黃秀才",
        "id": "317b790e-780e-44e5-a131-990b36c16088"
    },
    {
        "author": "李中",
        "paragraphs": [
            "偶自山僧院，移歸傍砌栽。",
            "好風終日起，幽鳥有時來。",
            "篩月牽詩興，籠煙伴酒杯。",
            "南窗睡輕起，蕭颯雨聲迴。"
        ],
        "title": "庭竹",
        "id": "0860da79-2b6f-485e-ba23-775d5bf9dbb5"
    },
    {
        "author": "李中",
        "paragraphs": [
            "已是殊鄉客，送君重慘然。",
            "河橋乍分首，槐柳正鳴蟬。",
            "短櫂離幽浦，孤帆觸遠煙。",
            "清朝重文物，變化莫遷延。"
        ],
        "title": "送戴秀才",
        "id": "4601f286-cad7-4f76-86d9-79fd39578aec"
    },
    {
        "author": "李中",
        "paragraphs": [
            "閑齋病初起，心緒復悠悠。",
            "開篋羣書蠹，聽蟬滿樹秋。",
            "詩魔還漸動，藥債未能酬。",
            "爲憶前山色，扶持上小樓。"
        ],
        "title": "病中作",
        "id": "c41d63e5-7f9b-45df-a6cf-e5e8e9b38b38"
    },
    {
        "author": "李中",
        "paragraphs": [
            "送別人歸春日斜，獨鞭羸馬指天涯。",
            "月生江上鄉心動，投宿怱忙近酒家。"
        ],
        "title": "離家",
        "id": "6a965aa6-241d-41d3-8a27-0904efde8e04"
    },
    {
        "author": "李中",
        "paragraphs": [
            "極目青青壠麥齊，野塘波闊下鳧鷖。",
            "陽烏景暖林桑密，獨立閑聽戴勝啼。"
        ],
        "title": "村行",
        "id": "1c5cbbb6-8494-4c89-ae8c-73e141ba540e"
    },
    {
        "author": "李中",
        "paragraphs": [
            "位望誰能並，當年志已伸。",
            "人間傳鳳藻，天上演龍綸。",
            "賈馬才無敵，褒雄譽益臻。",
            "除奸深繫念，致主迥忘身。",
            "諫疏縱橫上，危言果敢陳。",
            "忠貞雖貫世，消長豈由人。",
            "慷慨辭朝闕，迢遙涉路塵。",
            "千山明夕照，孤櫂渡長津。",
            "杜宇聲方切，江蘺色正新。",
            "卷舒唯合道，喜慍不勞神。",
            "蟬客陪清論，漁翁作近鄰。",
            "靜吟窮野景，狂醉養天真。",
            "格論思名士，輿情渴直臣。",
            "九霄恩復降，比戶意皆忻。",
            "却入鴛鸞序，終身顧問頻。",
            "漏殘丹禁曉，日暖玉墀春。",
            "鑒物心如水，憂時鬢若銀。",
            "惟期康庶事，永要敘彝倫。",
            "貴賤知無間，孤寒必許親。",
            "幾多沈滯者，拭目望陶鈞。"
        ],
        "title": "獻喬侍郎",
        "id": "75feca6f-3ff9-4b84-bcff-6994bfe04285"
    },
    {
        "author": "李中",
        "paragraphs": [
            "仙桂從攀後，人間播大名。",
            "飛騰諧素志，霄漢是前程。",
            "持憲威聲振，司言品秩清。",
            "簾開春酒醒，月上草麻成。",
            "丹陛凌晨對，青雲逐步生。",
            "照人裴玉瑩，鑒物憲陂明。",
            "下直無他事，閑遊恣逸情。",
            "林僧開戶接，溪叟掃苔迎。",
            "煮茗山房冷，垂綸野艇輕。",
            "神清宜放曠，詩苦益縱橫。",
            "餘刃時皆仰，嘉謀衆佇行。",
            "四方觀啓沃，畢竟念孤平。"
        ],
        "title": "獻中書張舍人",
        "id": "9712bc02-6680-4144-957d-5fe368cca038"
    },
    {
        "author": "李中",
        "paragraphs": [
            "宋玉逢秋何起悲，新恩委寄好開眉。",
            "班升鴛鷺頻經歲，任佐龔黃必暫時。",
            "乍對煙霞吟海嶠，應思蘋蓼夢江湄。",
            "一朝鳳詔仲徵入，鵬化那教尺鷃知。"
        ],
        "title": "海上和郎戩員外赴倅職",
        "id": "e9c2b5bb-ac00-4332-8fa8-f2860fc22b82"
    },
    {
        "author": "李中",
        "paragraphs": [
            "心似白雲歸帝鄉，暫停良畫別龔黃。",
            "煙波乍曉浮蘭櫂，魂夢先飛近御香。",
            "一路伴吟汀草綠，幾程清思水風涼。",
            "想應敷對忠言後，不放鄉雲離太陽。"
        ],
        "title": "又送赴關",
        "id": "5323719b-d795-402b-886c-1c005dd2ab09"
    },
    {
        "author": "李中",
        "paragraphs": [
            "不妨公退尚清虛，剏得幽齋興有餘。",
            "要引好風清戶牖，旋栽新竹滿庭除。",
            "傾壺待客花開後，煮茗留僧月上初。",
            "更有野情堪愛處，石牀苔蘚似匡廬。"
        ],
        "tags": [
            "庐山"
        ],
        "title": "書郭判官幽齋壁",
        "id": "d9b0a2c4-06da-491c-a216-76a249fd7b45"
    },
    {
        "author": "李中",
        "paragraphs": [
            "得從岳叟誠堪重，却獻臯夔事更宜。",
            "公退啓枰書院靜，日斜收子竹陰移。",
            "適情豈待樵柯爛，罷局還應屐齒隳。",
            "預想幽窗風雨夜，一燈閑照覆圖時。"
        ],
        "title": "石棊局獻時宰",
        "id": "84ae3e0a-e3c1-4224-b386-6f7e8d5dc075"
    },
    {
        "author": "李中",
        "paragraphs": [
            "鳥棲庭樹夜悠悠，枕上誰知淚暗流。",
            "千里夢魂迷舊業，一城砧杵搗殘秋。",
            "窗閑寂寂燈猶在，簾外蕭蕭雨未休。",
            "早晚萊衣同著去，免悲流落在邊州。"
        ],
        "title": "海城秋夕寄懷舍弟",
        "id": "394b6d18-0f4e-46af-ae57-6570d6ee8004"
    },
    {
        "author": "李中",
        "paragraphs": [
            "綿蠻黃鳥不堪聽，觸目離愁怕酒醒。",
            "雲散碧山當晚檻，雨催青蘚匝春庭。",
            "尋芳懶向桃花塢，垂釣空思杜若汀。",
            "晝夢不成吟有興，揮毫書在枕邊屏。"
        ],
        "title": "和夏侯秀才春日見寄",
        "id": "2ca9b822-94d4-4adb-b733-a8fd96a022c5"
    },
    {
        "author": "李中",
        "paragraphs": [
            "江村搖落暮蟬鳴，執手臨岐動別情。",
            "古岸相看殘照在，片帆難駐好風生。",
            "牽吟一路逢山色，醒睡長汀對月明。",
            "況是清朝至公在，預知喬木定遷鶯。"
        ],
        "title": "送夏侯秀才",
        "id": "7d4eaa4e-97ac-4cb6-aa6b-1444a0fa2096"
    },
    {
        "author": "李中",
        "paragraphs": [
            "江南重會面，聊話十年心。",
            "共立黃花畔，空驚素髮侵。",
            "斜陽浮遠水，歸鳥下疎林。",
            "牽動詩魔處，涼風村落砧。"
        ],
        "title": "江南重會友人感舊二首 一",
        "id": "032bf400-f1fc-4d70-88d4-1387e993700f"
    },
    {
        "author": "李中",
        "paragraphs": [
            "長江落照天，物景似當年。",
            "憶昔攜村酒，相將上釣船。",
            "狂歌紅蓼岸，驚起白鷗眠。",
            "今日趨名急，臨風一黯然。"
        ],
        "tags": [
            "长江"
        ],
        "title": "江南重會友人感舊二首 二",
        "id": "a34e3a94-f1c5-478d-b135-f5d276a6492d"
    },
    {
        "author": "李中",
        "paragraphs": [
            "詔下如春煦，巢南志不違。",
            "空將感恩淚，滴盡冒寒衣。",
            "覆載元容善，形骸果得歸。",
            "無心漸季路，負米覲親闈。"
        ],
        "title": "己未歲冬捧宣頭離下蔡",
        "id": "62a9991a-6ddc-4c0b-aa5f-5e53adcda83a"
    },
    {
        "author": "李中",
        "paragraphs": [
            "鴻鴈離群後，成行憶日存。",
            "誰知歸故里，只得奠吟魂。",
            "蟲蠹書盈篋，人稀草擁門。",
            "從茲長慟後，獨自奉晨昏。"
        ],
        "title": "哭舍弟二首 一",
        "id": "11c183c0-58c9-4f83-9cd6-7323965eed5c"
    },
    {
        "author": "李中",
        "paragraphs": [
            "浮生多夭枉，惟爾最堪悲。",
            "同氣未歸日，慈親臨老時。",
            "舊詩傳海嶠，新塚枕江湄。",
            "遺稚嗚嗚處，黃昏繞穗帷。"
        ],
        "title": "哭舍弟二首 二",
        "id": "a32e2219-4ebd-46fc-a6a4-5507b53af8f5"
    },
    {
        "author": "李中",
        "paragraphs": [
            "默默誰知我，裴回野水邊。",
            "詩情長若舊，吾事更無先。",
            "芳草人稀地，殘陽鴈過天。",
            "靜思吟友外，此意復誰憐。"
        ],
        "title": "書情寄詩友",
        "id": "8e756a61-a7c4-41ff-8ba8-9d4d3a4ba130"
    },
    {
        "author": "李中",
        "paragraphs": [
            "鼎分天地日，先主力元微。",
            "魚水從相得，山河遂有歸。",
            "任賢無間忌，報國盡神機。",
            "草昧爭雄者，君臣似此稀。"
        ],
        "title": "讀蜀志",
        "id": "7cb39184-b01c-4577-bbcb-f1471ee8de3a"
    },
    {
        "author": "李中",
        "paragraphs": [
            "官資清貴近丹墀，性格孤高世所稀。",
            "金殿日開親鳳扆，古幈時展看漁磯。",
            "酒醒虛閣秋簾捲，吟對疎篁夕鳥歸。",
            "獻替頻陳忠譽播，鵬霄萬里展雄飛。"
        ],
        "title": "獻張拾遺",
        "id": "c924da38-8916-427b-8a4c-287f0918585b"
    },
    {
        "author": "李中",
        "paragraphs": [
            "慶雲呈瑞爲明時，演暢絲綸在紫微。",
            "鑾殿對時親舜日，鯉庭過處著萊衣。",
            "閑尋竹寺聽啼鳥，吟倚江樓戀落暉。",
            "隔座銀屏看是設，一門清貴古今稀。"
        ],
        "title": "獻中書湯舍人",
        "id": "c8c60dde-c7ce-4fd7-9ae3-d2f79371d650"
    },
    {
        "author": "李中",
        "paragraphs": [
            "使君心智杳難同，選勝開亭景莫窮。",
            "高敞軒窗迎海月，預栽花木待春風。",
            "靜披典籍堪師古，醉擁笙歌不礙公。",
            "滿徑苔紋疎雨後，入簷山色夕陽中。",
            "偏宜下榻延徐孺，最稱登門禮孔融。",
            "事簡豈妨頻賞翫，況當爲政有餘功。"
        ],
        "title": "海上太守新剏東亭",
        "id": "62192e5b-f928-4529-9a04-7e630463914d"
    },
    {
        "author": "李中",
        "paragraphs": [
            "門鏁簾垂月影斜，翠華咫尺隔天涯。",
            "香鋪羅幌不成夢，背壁銀缸落盡花。"
        ],
        "title": "宮詞二首 一",
        "id": "7818bc9f-74d9-44cb-a591-cc6416d08820"
    },
    {
        "author": "李中",
        "paragraphs": [
            "金波寒透水精簾，燒盡沈檀手自添。",
            "風遞笙歌門已掩，翠華何處夜厭厭。"
        ],
        "title": "宮詞二首 二",
        "id": "71f6c4bc-776d-4674-8785-e72e5578526b"
    },
    {
        "author": "李中",
        "paragraphs": [
            "晚涼含笑上蘭舟，波底紅妝影欲浮。",
            "陌上少年休植足，荷香深處不迴頭。"
        ],
        "title": "採蓮女",
        "id": "731a03c8-516e-40cf-b1b4-4cfabf372004"
    },
    {
        "author": "李中",
        "paragraphs": [
            "沈沈樓影月當午，冉冉風香花正開。",
            "芳草迢迢滿南陌，王孫何處不歸來。"
        ],
        "title": "鍾陵春思",
        "id": "70bc1882-b13a-4a6e-8777-6cdad5b7de1e"
    },
    {
        "author": "李中",
        "paragraphs": [
            "軒車紫陌競尋春，獨掩衡門病起身。",
            "步月怕傷三徑蘚，取琴因拂一牀塵。",
            "明時儻有丹枝分，青鑑從他素髮新。",
            "況是青雲知己在，原思生計莫憂貧。"
        ],
        "title": "贈夏秀才",
        "id": "b4f57884-539d-485f-86e6-8ac3170b4f04"
    },
    {
        "author": "李中",
        "paragraphs": [
            "門外塵飛暑氣濃，院中蕭索似山中。",
            "最憐煮茗相留處，疎竹當軒一榻風。"
        ],
        "title": "夏日書依上人壁",
        "id": "acabd0b0-1481-4e50-ac71-1ecc45781175"
    },
    {
        "author": "李中",
        "paragraphs": [
            "柳過春霖絮亂飛，旅中懷抱獨[悽悽]。",
            "月生淮上雲初散，家在江南夢去迷。",
            "髮白每慙清鑑啓，心孤長怯子規啼。",
            "拜恩爲養慈親急，願向明朝捧紫泥。"
        ],
        "title": "下蔡春暮旅懷",
        "id": "d3a1115b-822a-4c0d-9f10-8ef55ce1cb5e"
    },
    {
        "author": "李中",
        "paragraphs": [
            "泥書捧處聖恩新，許覲庭闈養二親。",
            "螻蟻至微寧足數，未知何處答穹旻。"
        ],
        "title": "捧宣頭許歸侍養",
        "id": "9ed35690-e5c7-461f-a861-21e837ec4aca"
    },
    {
        "author": "李中",
        "paragraphs": [
            "煙波涉歷指家林，欲到家林懼却深。",
            "得信慈親痾瘵減，當時寬勉採蘭心。"
        ],
        "title": "途中作",
        "id": "72e10585-0f8e-4b1f-ab52-babf9dbfdf44"
    },
    {
        "author": "李中",
        "paragraphs": [
            "誰言多難後，重會喜淹留。",
            "欲話關河夢，先驚鬢髮秋。",
            "浮雲空冉冉，遠水自悠悠。",
            "多謝開青眼，攜壺共上樓。"
        ],
        "title": "都下再會友人",
        "id": "ecbf9aaf-f31d-4314-94dc-d4adf4bb6ffc"
    },
    {
        "author": "李中",
        "paragraphs": [
            "高樓閑上對晴空，豁目開襟半日中。",
            "千里吳山清不斷，一邊遼海浸無窮。",
            "人生歌笑開花霧，世界興亡落葉風。",
            "吟罷倚欄何限意，回頭城郭暮煙籠。"
        ],
        "title": "登毘陵青山樓",
        "id": "4bc30e9f-8e01-442d-b633-e35b71f97027"
    },
    {
        "author": "李中",
        "paragraphs": [
            "掩門三徑莓苔綠，車馬誰來陋巷間。",
            "臥棄琴書公幹病，笑迎風月步兵閑。",
            "當秋每謝蛬清耳，漸老多慙酒借顏。",
            "濟物未能伸一術，敢於明代愛青山。"
        ],
        "title": "晉陵罷任寓居依韻和陳銳秀才見寄",
        "id": "9d0c6032-a0dd-4ac0-b63b-45ea9edf60e5"
    },
    {
        "author": "李中",
        "paragraphs": [
            "春霖催得鎖煙濃，竹院莎齋徑小通。",
            "誰愛落花風味處，莫愁門巷襯殘紅。"
        ],
        "title": "春苔",
        "id": "f8448017-073f-4d7a-a1c4-8b5f7e046acd"
    },
    {
        "author": "李中",
        "paragraphs": [
            "如峰形狀在西郊，未見從龍上泬寥。",
            "多謝好風吹起後，化爲甘雨濟田苗。"
        ],
        "title": "夏雲",
        "id": "169c0859-84c4-4f68-a5cf-2523bef6bd36"
    },
    {
        "author": "李中",
        "paragraphs": [
            "永巷苔深戶半開，牀頭書劒積塵埃。",
            "最憐小檻疎篁晩，幽鳥雙雙何處來。"
        ],
        "title": "書夏秀才幽居壁",
        "id": "a5ad7fb3-9f7f-4e7f-b6a5-de2a5974be09"
    },
    {
        "author": "李中",
        "paragraphs": [
            "紅花顏色掩千花，任是猩猩血未加。",
            "染出輕羅莫相貴，古人崇儉誡奢華。"
        ],
        "title": "紅花",
        "id": "9e299667-0a16-48f2-8942-68ca2ecf5f33"
    },
    {
        "author": "李中",
        "paragraphs": [
            "縣庭事簡得餘功，詩興秋來不可窮。",
            "臥聽寒蛬莎砌月，行衝落葉水村風。",
            "愁髭漸去人前白，醉面猶憐鑑裏紅。",
            "苦恨交親多契闊，未知良會幾時同。"
        ],
        "title": "安福縣秋吟寄陳銳秘書",
        "id": "b68f17e0-18b1-4d75-9f39-7035508d55a1"
    },
    {
        "author": "李中",
        "paragraphs": [
            "事簡開樽有逸情，共忻官舍月華清。",
            "每慙花欠河陽景，長愧琴無單父聲。",
            "未泰黎元慚曠職，縱行謙直是虛名。",
            "與君盡力行公道，敢向昌朝俟陟明。"
        ],
        "title": "新喻縣酬王仲華少府見貽",
        "id": "2096f5c4-9908-4eef-b561-44bfe143e8de"
    },
    {
        "author": "李中",
        "paragraphs": [
            "杜宇聲中老病心，此心無計駐光陰。",
            "西園雨過好花盡，南陌人稀芳草深。",
            "喧夢却嫌鶯語老，伴吟惟怕月輪沈。",
            "明年才候東風至，結駟期君預去尋。"
        ],
        "title": "暮春有感寄宋維員外",
        "id": "1dfa1512-5774-4d8e-a07a-896fee7f4e6f"
    },
    {
        "author": "李中",
        "paragraphs": [
            "斸開幽澗蘚苔斑，移得孤根植砌前。",
            "影小未遮官舍月，翠濃猶帶舊山煙。",
            "群花解笑香寧久，衆木雖高節不堅。",
            "輸我婆娑欄檻內，晚風蕭颯學幽泉。"
        ],
        "title": "題吉水縣廳前新栽小松",
        "id": "550020be-f537-4cac-aaa8-b9357a80e8bb"
    },
    {
        "author": "李中",
        "paragraphs": [
            "五更初起掃松堂，瞑目先焚一炷香。",
            "念徹蓮經誰得見，千峰巖外曉蒼蒼。"
        ],
        "title": "贈念法華經綬上人",
        "id": "32f480ba-1979-4391-afaa-6d0b6b9de62f"
    },
    {
        "author": "李中",
        "paragraphs": [
            "信步騰騰野岸邊，離家都爲利名牽。",
            "疎林一路斜陽裏，颯颯西風滿耳蟬。"
        ],
        "title": "秋日途中",
        "id": "3444baf4-08c8-41b8-b38e-c619e9218c35"
    },
    {
        "author": "李中",
        "paragraphs": [
            "溪上高眠與鶴閑，開樽留我待柴關。",
            "園林月白秋霖歇，一夜泉聲似故山。"
        ],
        "title": "宿韋校書幽居",
        "id": "ee35c3a8-1979-433a-906e-86fee58de352"
    },
    {
        "author": "李中",
        "paragraphs": [
            "夕風庭葉落，誰見此時情。",
            "不作關河夢，空聞砧杵聲。",
            "會須求至理，何必歎無成。",
            "好約高僧宿，同看海月生。"
        ],
        "title": "依韻和友人秋夕見寄",
        "id": "66c1e838-7329-46bf-8e03-d63e765a6d9e"
    },
    {
        "author": "李中",
        "paragraphs": [
            "佐邑慙無術，敢言貧與清。",
            "風騷誰是主，煙月自關情。",
            "卷箔當山色，開窗就竹聲。",
            "憐君惠嘉句，資我欲垂名。"
        ],
        "title": "吉水作尉酬高援秀才見贈",
        "id": "2e3bd71c-9be5-48f1-a8b4-c03c93c2da03"
    },
    {
        "author": "李中",
        "paragraphs": [
            "忽起游方念，飄然不可留。",
            "未知攜一錫，乘興向何州。",
            "古岸春雲散，遙天晚雨收。",
            "想應重會面，風月又清秋。"
        ],
        "title": "送智雄上人",
        "id": "2bd4868f-9db9-4f92-945b-373cc4175315"
    },
    {
        "author": "李中",
        "paragraphs": [
            "新詩開卷處，造化竭精英。",
            "雪霽楚山碧，月高湘水清。",
            "初吟塵慮息，再味古風生。",
            "自此寰區內，喧騰二雅名。"
        ],
        "title": "覽友人卷",
        "id": "8e2eb537-652c-4360-a279-ae724c397e4b"
    },
    {
        "author": "李中",
        "paragraphs": [
            "浪跡天涯去，南荒必動情。",
            "草青虞帝廟，雲暗夜郎城。",
            "越鳥驚鄉夢，蠻風解宿酲。",
            "早思歸故里，華髮等閑生。"
        ],
        "title": "送人南遊",
        "id": "4084fee4-f461-4dad-a480-9244f0881c1e"
    },
    {
        "author": "李中",
        "paragraphs": [
            "事簡公庭靜，開簾暑氣中。",
            "依經煎綠茗，入竹就清風。",
            "至論招禪客，忘機憶釣翁。",
            "晚涼安枕簟，海月出牆東。"
        ],
        "title": "晉陵縣夏日作",
        "id": "074ad70b-18df-4e5b-be68-b157f190fd68"
    },
    {
        "author": "李中",
        "paragraphs": [
            "郵舍殘燈在，村林雞唱頻。",
            "星河吟裏曉，川陸望中春。",
            "舊友青雲貴，殊鄉素髮新。",
            "悠悠念行計，難更駐征輪。"
        ],
        "title": "郵亭早起",
        "id": "e5d81037-1689-4f3a-bbc9-5e8c7b36a9bd"
    },
    {
        "author": "李中",
        "paragraphs": [
            "旅次經寒食，思鄉淚濕巾。",
            "音書天外斷，桃李雨中春。",
            "欲飲都無緒，唯吟似有因。",
            "輸他郊郭外，多少踏青人。"
        ],
        "title": "客中寒食",
        "id": "dd98b72c-7c12-4ae1-8251-29833c96c97c"
    },
    {
        "author": "李中",
        "paragraphs": [
            "寥寥山館裏，獨坐酒初醒。",
            "舊業多年別，秋霖一夜聽。",
            "砌蛬聲漸息，窗燭影猶停。",
            "早晚無他事，休如泛水萍。"
        ],
        "title": "旅館秋夕",
        "id": "cfd5f366-8b04-4e93-a058-99ccaee4293b"
    },
    {
        "author": "李中",
        "paragraphs": [
            "寄宿溪光裏，夜涼高士家。",
            "養風窗外竹，叫月水中蛙。",
            "靜慮同搜句，清神旋煮茶。",
            "唯憂曉雞唱，塵裏事如麻。"
        ],
        "title": "宿青溪米處士幽居",
        "id": "c7f6c0ef-c65e-4dbc-a743-9dcbf65daafb"
    },
    {
        "author": "李中",
        "paragraphs": [
            "卸帆清夜碧江濱，冉冉涼風動白蘋。",
            "波上正吟新霽月，岸頭恰見故鄉人。",
            "共驚別後霜侵鬢，互說年來疾逼身。",
            "且飲一壺銷百恨，會須遭遇識通津。"
        ],
        "title": "維舟秋浦逢故人張矩同泊",
        "id": "9f576c02-c16d-4761-92fc-0603c815939c"
    },
    {
        "author": "李中",
        "paragraphs": [
            "明日鳴鞭天一涯，悠悠此夕怯分離。",
            "紅樓有恨金波轉，翠黛無言玉筯垂。",
            "浮蟻不能迷遠意，迴紋從此寄相思。",
            "花時定是慵開鑑，獨向春風忍掃眉。"
        ],
        "title": "代別",
        "id": "4006c711-2ee0-4a58-bc7d-55c85188c9cd"
    },
    {
        "author": "李中",
        "paragraphs": [
            "花綻花開事可驚，暫來浮世返蓬瀛。",
            "楚宮夢斷雲空在，洛浦神歸月自明。",
            "香解返魂成浪語，膠能續斷是虛名。",
            "音容寂寞春牢落，誰會樓中獨立情。"
        ],
        "title": "悼懷王喪妃",
        "id": "c6bd0627-682a-4f53-957a-35930625c1df"
    },
    {
        "author": "李中",
        "paragraphs": [
            "睡覺花陰芳草軟，不知明月出牆東。",
            "杯盤狼藉人何處，聚散空驚似夢中。"
        ],
        "title": "酒醒",
        "id": "c431cfd9-679d-4ab7-b8e2-716e4b50dbf7"
    },
    {
        "author": "李中",
        "paragraphs": [
            "煙霞聚散通三島，星斗分明在一壺。",
            "笑說餘杭沽酒去，蔡家重要會麻姑。"
        ],
        "title": "送虞道士",
        "id": "4e02db1c-907d-4fc9-b9e7-89c49e71373b"
    },
    {
        "author": "李中",
        "paragraphs": [
            "長笛聲中海月飛，桃花零落滿庭墀。",
            "魂銷事去無尋處，酒醒孤吟不寐時。",
            "萱草豈能忘積恨，尺書誰與達相思。",
            "悠悠方寸何因解，明日江樓望渺瀰。"
        ],
        "title": "懷舊夜吟寄趙杞",
        "id": "462425f0-cf8d-44fc-a925-bf83135ffefd"
    },
    {
        "author": "李中",
        "paragraphs": [
            "候館寥寥輟櫂過，酒醒無奈旅愁何。",
            "雨昏郊郭行人少，葦暗汀洲宿鴈多。",
            "干祿已悲凋髮鬢，結茅終愧負煙蘿。",
            "篇章早晚逢知己，苦志忘形自有魔。"
        ],
        "title": "宿臨江驛",
        "id": "f1a79355-e122-455e-a869-208928acc02a"
    },
    {
        "author": "李中",
        "paragraphs": [
            "翠色晴來近，長亭路去遙。",
            "無人折煙縷，落日拂溪橋。"
        ],
        "title": "途中柳",
        "id": "5c46b37b-50fe-4238-a789-25ac7dbb0291"
    },
    {
        "author": "李中",
        "paragraphs": [
            "顏色尤難近，馨香不易通。",
            "朱門金鎖隔，空使怨春風。"
        ],
        "title": "隔牆花",
        "id": "7a748592-3985-4bd9-a645-e440a0985abb"
    },
    {
        "author": "李中",
        "paragraphs": [
            "廣陵寒食夜，豪貴足佳期。",
            "紫陌人歸後，紅樓月上時。",
            "綺羅香未歇，絲竹韻猶遲。",
            "明日踏青興，輸他輕薄兒。"
        ],
        "title": "廣陵寒食夜",
        "id": "d31a7e7c-1104-4d54-b12b-5125642634ee"
    },
    {
        "author": "李中",
        "paragraphs": [
            "煙蘿擁竹關，物外自求安。",
            "逼枕溪聲近，當簷岳色寒。",
            "藥苗應自採，琴調對誰彈。",
            "待了浮名後，依君共挂冠。"
        ],
        "tags": [
            "庐山"
        ],
        "title": "寄廬山莊隱土",
        "id": "27c442ed-0942-4412-8d46-561a2eee36ac"
    },
    {
        "author": "李中",
        "paragraphs": [
            "何處懷君切，令人欲白頭。",
            "偶尋花外寺，獨立水邊樓。",
            "不得論休戚，何因校獻酬。",
            "吟餘興難盡，風笛起漁舟。"
        ],
        "title": "吉水寄閻侍御",
        "id": "e4396bae-7fca-4982-beae-2af77afa7438"
    },
    {
        "author": "李中",
        "paragraphs": [
            "相送煙汀畔，酒闌登小舟。",
            "離京梅雨歇，到邑早蟬秋。",
            "俗必期康濟，詩誰互唱酬。",
            "晚涼諸吏散，海月入虛樓。"
        ],
        "title": "送張惟貞少府之江陰",
        "id": "ab8452c8-aa98-43a0-b09c-00ecaacf731c"
    },
    {
        "author": "李中",
        "paragraphs": [
            "落絮飛花日又西，踏青無侶草萋萋。",
            "交親書斷竟不到，忍聽黃昏杜宇啼。"
        ],
        "tags": [
            "思乡"
        ],
        "title": "鍾陵禁煙寄從弟",
        "id": "0712c64a-119f-4cf0-98e8-a04c876d25fc"
    },
    {
        "author": "李中",
        "paragraphs": [
            "水鄉明月上晴空，汀島香生杜若風。",
            "不是當年獨醒客，且沽村酒待漁翁。"
        ],
        "title": "夜泊江渚",
        "id": "4be82751-04ae-47a6-ad2e-681527e95698"
    },
    {
        "author": "李中",
        "paragraphs": [
            "官況蕭條在水村，吏歸無事好論文。",
            "枕欹獨聽殘春雨，夢去空尋五老雲。",
            "竹徑每憐和蘚步，禽聲偏愛隔花聞。",
            "詩情冷淡知音少，獨喜江臯得見君。"
        ],
        "title": "吉水縣依韻酬華松秀才見寄",
        "id": "408d49a7-8fe3-4e47-a699-668cee967bfb"
    },
    {
        "author": "李中",
        "paragraphs": [
            "霞帔星冠復杖藜，積年修鍊住靈溪。",
            "松軒睡覺冷雲起，石磴坐來春日西。",
            "採藥每尋巖徑遠，彈琴常到月輪低。",
            "鼎中龍虎功成後，海上三山去不迷。"
        ],
        "tags": [
            "庐山"
        ],
        "title": "貽廬山清溪觀王尊師",
        "id": "716410db-748c-4c72-9447-fe43643c4e8b"
    },
    {
        "author": "李中",
        "paragraphs": [
            "蛾眉翻自累，萬里陷窮邊。",
            "滴淚胡風起，寬心漢月圓。",
            "飛塵長翳日，白草自連天。",
            "誰貢和親策，千秋汚簡編。"
        ],
        "title": "王昭君",
        "id": "01e6936a-2e87-42c8-b1a6-6a0b23043aca"
    },
    {
        "author": "李中",
        "paragraphs": [
            "知君歸覲省，稱意涉通津。",
            "解纜汀洲曉，張帆煙水春。",
            "牽吟芳草遠，貰酒亂花新。",
            "拜慶庭闈處，蟾枝香滿身。"
        ],
        "title": "送姚端先輩歸寧",
        "id": "e99c3e40-3337-402c-9095-e650d4dd6b18"
    },
    {
        "author": "李中",
        "paragraphs": [
            "高秋水村路，隔岸見人家。",
            "好是經霜葉，紅於帶露花。",
            "臨罾魚易得，就店酒難賒。",
            "吟興胡能盡，風清日又斜。"
        ],
        "title": "江村晚秋作",
        "id": "40e5ad70-4a40-4ceb-9f9c-9c996ed35f8b"
    },
    {
        "author": "李中",
        "paragraphs": [
            "月冷莎庭夜已深，百蟲聲外有清音。",
            "詩情正苦無眠處，愧爾堦前相伴吟。"
        ],
        "title": "蛩",
        "id": "673ef2d4-f502-40b9-a97d-1676d8211504"
    }
]