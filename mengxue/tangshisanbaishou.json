{
  "title": "唐诗三百首",
  "content": [
    {
      "type": "五言绝句",
      "content": [
        {
          "chapter": "行宫",
          "subchapter": null,
          "author": "唐代：元稹 ",
          "paragraphs": [
            "寥落古行宫，宫花寂寞红。",
            "白头宫女在，闲坐说玄宗。"
          ]
        },
        {
          "chapter": "登鹳雀楼",
          "subchapter": null,
          "author": "唐代：王之涣 ",
          "paragraphs": [
            "白日依山尽，黄河入海流。",
            "欲穷千里目，更上一层楼。"
          ]
        },
        {
          "chapter": "新嫁娘词",
          "subchapter": null,
          "author": "唐代：王建 ",
          "paragraphs": [
            "三日入厨下，洗手作羹汤。",
            "未谙姑食性，先遣小姑尝。"
          ]
        },
        {
          "chapter": "相思",
          "subchapter": null,
          "author": "唐代：王维 ",
          "paragraphs": [
            "红豆生南国，春来发几枝。",
            "愿君多采撷，此物最相思。"
          ]
        },
        {
          "chapter": "杂诗",
          "subchapter": "杂诗三首·其二",
          "author": "唐代：王维 ",
          "paragraphs": [
            "君自故乡来，应知故乡事。",
            "来日绮窗前，寒梅著花未？"
          ]
        },
        {
          "chapter": "鹿柴",
          "subchapter": null,
          "author": "唐代：王维 ",
          "paragraphs": [
            "空山不见人，但闻人语响。",
            "返景入深林，复照青苔上。"
          ]
        },
        {
          "chapter": "竹里馆",
          "subchapter": null,
          "author": "唐代：王维 ",
          "paragraphs": [
            "独坐幽篁里，弹琴复长啸。",
            "深林人不知，明月来相照。"
          ]
        },
        {
          "chapter": "山中送别",
          "subchapter": "送别 / 山中送别",
          "author": "唐代：王维 ",
          "paragraphs": [
            "山中相送罢，日暮掩柴扉。",
            "春草明年绿，王孙归不归？(明年 一作：年年)"
          ]
        },
        {
          "chapter": "问刘十九",
          "subchapter": null,
          "author": "唐代：白居易 ",
          "paragraphs": [
            "绿蚁新醅酒，红泥小火炉。",
            "晚来天欲雪，能饮一杯无？"
          ]
        },
        {
          "chapter": "哥舒歌",
          "subchapter": null,
          "author": "唐代：西鄙人 ",
          "paragraphs": [
            "北斗七星高，哥舒夜带刀。",
            "至今窥牧马，不敢过临洮。"
          ]
        },
        {
          "chapter": "静夜思",
          "subchapter": null,
          "author": "唐代：李白 ",
          "paragraphs": [
            "",
            ""
          ]
        },
        {
          "chapter": "怨情",
          "subchapter": null,
          "author": "唐代：李白 ",
          "paragraphs": [
            "美人卷珠帘，深坐颦蛾眉。(颦 一作：蹙)",
            "但见泪痕溼，不知心恨谁。"
          ]
        },
        {
          "chapter": "登乐游原",
          "subchapter": "乐游原 / 登乐游原",
          "author": "唐代：李商隐 ",
          "paragraphs": [
            "向晚意不适，驱车登古原。",
            "夕阳无限好，只是近黄昏。"
          ]
        },
        {
          "chapter": "听筝",
          "subchapter": null,
          "author": "唐代：李端 ",
          "paragraphs": [
            "鸣筝金粟柱，素手玉房前。",
            "欲得周郎顾，时时误拂弦。"
          ]
        },
        {
          "chapter": "渡汉江",
          "subchapter": null,
          "author": "唐代：宋之问 ",
          "paragraphs": [
            "岭外音书断，经冬复历春。",
            "近乡情更怯，不敢问来人。"
          ]
        },
        {
          "chapter": "八阵图",
          "subchapter": null,
          "author": "唐代：杜甫 ",
          "paragraphs": [
            "功盖三分国，名成八阵图。（名成 一作：名高）",
            "江流石不转，遗恨失吞吴。"
          ]
        },
        {
          "chapter": "宿建德江",
          "subchapter": null,
          "author": "唐代：孟浩然 ",
          "paragraphs": [
            "移舟泊烟渚，日暮客愁新。",
            "野旷天低树，江清月近人。"
          ]
        },
        {
          "chapter": "春晓",
          "subchapter": null,
          "author": "唐代：孟浩然 ",
          "paragraphs": [
            "春眠不觉晓，处处闻啼鸟。",
            "夜来风雨声，花落知多少。"
          ]
        },
        {
          "chapter": "春怨",
          "subchapter": "春怨 / 伊州歌",
          "author": "唐代：金昌绪 ",
          "paragraphs": [
            "打起黄莺儿，莫教枝上啼。",
            "啼时惊妾梦，不得到辽西。"
          ]
        },
        {
          "chapter": "江雪",
          "subchapter": null,
          "author": "唐代：柳宗元 ",
          "paragraphs": [
            "千山鸟飞绝，万径人踪灭。",
            "孤舟蓑笠翁，独钓寒江雪。"
          ]
        },
        {
          "chapter": "秋夜寄邱员外",
          "subchapter": "秋夜寄邱员外 / 秋夜寄丘二十二员外",
          "author": "唐代：韦应物 ",
          "paragraphs": [
            "怀君属秋夜，散步咏凉天。",
            "空山松子落，幽人应未眠。"
          ]
        },
        {
          "chapter": "终南望余雪",
          "subchapter": null,
          "author": "唐代：祖咏 ",
          "paragraphs": [
            "终南阴岭秀，积雪浮云端。",
            "林表明霁色，城中增暮寒。"
          ]
        },
        {
          "chapter": "宫词",
          "subchapter": "宫词二首·其一",
          "author": "唐代：张祜 ",
          "paragraphs": [
            "故国三千里，深宫二十年。",
            "一声何满子，双泪落君前。"
          ]
        },
        {
          "chapter": "寻隐者不遇",
          "subchapter": "寻隐者不遇 / 孙革访羊尊师诗",
          "author": "唐代：贾岛 ",
          "paragraphs": [
            "松下问童子，言师采药去。",
            "只在此山中，云深不知处。"
          ]
        },
        {
          "chapter": "送崔九",
          "subchapter": "崔九欲往南山马上口号与别 / 留别王维 / 送崔九",
          "author": "唐代：裴迪 ",
          "paragraphs": [
            "归山深浅去，须尽丘壑美。",
            "莫学武陵人，暂游桃源里。"
          ]
        },
        {
          "chapter": "送灵澈上人",
          "subchapter": null,
          "author": "唐代：刘长卿 ",
          "paragraphs": [
            "苍苍竹林寺，杳杳钟声晚。",
            "荷笠带斜阳，青山独归远。(斜阳 一作：夕阳)"
          ]
        },
        {
          "chapter": "听弹琴",
          "subchapter": null,
          "author": "唐代：刘长卿 ",
          "paragraphs": [
            "泠泠七絃上，静听松风寒。(七絃 一作：七丝)",
            "古调虽自爱，今人多不弹。"
          ]
        },
        {
          "chapter": "送上人",
          "subchapter": "送方外上人 / 送上人",
          "author": "唐代：刘长卿 ",
          "paragraphs": [
            "孤云将野鹤，岂向人间住。",
            "莫买沃洲山，时人已知处。"
          ]
        },
        {
          "chapter": "玉台体",
          "subchapter": null,
          "author": "唐代：权德舆 ",
          "paragraphs": [
            "昨夜裙带解，今朝蟢子飞。",
            "铅华不可弃，莫是藁砧归。"
          ]
        }
      ]
    },
    {
      "type": "七言绝句",
      "content": [
        {
          "chapter": "芙蓉楼送辛渐",
          "subchapter": null,
          "author": "唐代：王昌龄 ",
          "paragraphs": [
            "寒雨连江夜入吴，平明送客楚山孤。",
            "洛阳亲友如相问，一片冰心在玉壶。"
          ]
        },
        {
          "chapter": "闺怨",
          "subchapter": null,
          "author": "唐代：王昌龄 ",
          "paragraphs": [
            "闺中少妇不知愁，春日凝妆上翠楼。",
            "忽见陌头杨柳色，悔教夫婿觅封侯。"
          ]
        },
        {
          "chapter": "春宫曲",
          "subchapter": null,
          "author": "唐代：王昌龄 ",
          "paragraphs": [
            "昨夜风开露井桃，未央前殿月轮高。",
            "平阳歌舞新承宠，帘外春寒赐锦袍。"
          ]
        },
        {
          "chapter": "九月九日忆山东兄弟",
          "subchapter": null,
          "author": "唐代：王维 ",
          "paragraphs": [
            "独在异乡为异客，每逢佳节倍思亲。",
            "遥知兄弟登高处，遍插茱萸少一人。",
            ""
          ]
        },
        {
          "chapter": "凉州词",
          "subchapter": "凉州词二首·其一",
          "author": "唐代：王翰 ",
          "paragraphs": [
            "葡萄美酒夜光杯，欲饮琵琶马上催。",
            "醉卧沙场君莫笑，古来征战几人回？"
          ]
        },
        {
          "chapter": "后宫词",
          "subchapter": null,
          "author": "唐代：白居易 ",
          "paragraphs": [
            "泪溼罗巾梦不成，夜深前殿按歌声。",
            "红颜未老恩先断，斜倚薰笼坐到明。"
          ]
        },
        {
          "chapter": "宫中词",
          "subchapter": "宫词 / 宫中词",
          "author": "唐代：朱庆余 ",
          "paragraphs": [
            "寂寂花时闭院门，美人相并立琼轩。",
            "含情欲说宫中事，鹦鹉前头不敢言。"
          ]
        },
        {
          "chapter": "近试上张水部",
          "subchapter": "近试上张籍水部 / 近试上张水部 / 闺意献张水部",
          "author": "唐代：朱庆余 ",
          "paragraphs": [
            "洞房昨夜停红烛，待晓堂前拜舅姑。",
            "妆罢低声问夫婿，画眉深浅入时无。"
          ]
        },
        {
          "chapter": "逢入京使",
          "subchapter": null,
          "author": "唐代：岑参 ",
          "paragraphs": [
            "故园东望路漫漫，双袖龙钟泪不干。",
            "马上相逢无纸笔，凭君传语报平安。"
          ]
        },
        {
          "chapter": "黄鹤楼送孟浩然之广陵",
          "subchapter": null,
          "author": "唐代：李白 ",
          "paragraphs": [
            "故人西辞黄鹤楼，烟花三月下扬州。",
            "孤帆远影碧空尽，唯见长江天际流。 (唯 通：惟)"
          ]
        },
        {
          "chapter": "早发白帝城",
          "subchapter": "早发白帝城 / 白帝下江陵",
          "author": "唐代：李白 ",
          "paragraphs": [
            "朝辞白帝彩云间，千里江陵一日还。",
            "两岸猿声啼不住，轻舟已过万重山。"
          ]
        },
        {
          "chapter": "夜上受降城闻笛",
          "subchapter": null,
          "author": "唐代：李益 ",
          "paragraphs": [
            "回乐烽前沙似雪，受降城外月如霜。(回乐",
            "一作：回乐",
            "）",
            "不知何处吹芦管，一夜征人尽望乡。"
          ]
        },
        {
          "chapter": "贾生",
          "subchapter": null,
          "author": "唐代：李商隐 ",
          "paragraphs": [
            "宣室求贤访逐臣，贾生才调更无伦。",
            "可怜夜半虚前席，不问苍生问鬼神。"
          ]
        },
        {
          "chapter": "隋宫",
          "subchapter": null,
          "author": "唐代：李商隐 ",
          "paragraphs": [
            "乘兴南游不戒严，九重谁省谏书函。",
            "春风举国裁宫锦，半作障泥半作帆。"
          ]
        },
        {
          "chapter": "瑶池",
          "subchapter": null,
          "author": "唐代：李商隐 ",
          "paragraphs": [
            "瑶池阿母绮窗开，黄竹歌声动地哀。",
            "八骏日行三万里，穆王何事不重来。"
          ]
        },
        {
          "chapter": "嫦娥",
          "subchapter": null,
          "author": "唐代：李商隐 ",
          "paragraphs": [
            "云母屏风烛影深，长河渐落晓星沉。",
            "嫦娥应悔偷灵药，碧海青天夜夜心。"
          ]
        },
        {
          "chapter": "夜雨寄北",
          "subchapter": null,
          "author": "唐代：李商隐 ",
          "paragraphs": [
            "君问归期未有期，巴山夜雨涨秋池。",
            "何当共剪西窗烛，却话巴山夜雨时。"
          ]
        },
        {
          "chapter": "寄令狐郎中",
          "subchapter": null,
          "author": "唐代：李商隐 ",
          "paragraphs": [
            "嵩云秦树久离居，双鲤迢迢一纸书。",
            "休问梁园旧宾客，茂陵秋雨病相如。"
          ]
        },
        {
          "chapter": "为有",
          "subchapter": null,
          "author": "唐代：李商隐 ",
          "paragraphs": [
            "为有云屏无限娇，凤城寒尽怕春宵。",
            "无端嫁得金龟婿，辜负香衾事早朝。"
          ]
        },
        {
          "chapter": "江南逢李龟年",
          "subchapter": null,
          "author": "唐代：杜甫 ",
          "paragraphs": [
            "岐王宅里寻常见，崔九堂前几度闻。",
            "正是江南好风景，落花时节又逢君。"
          ]
        },
        {
          "chapter": "赠别·其一",
          "subchapter": "赠别二首·其一",
          "author": "唐代：杜牧 ",
          "paragraphs": [
            "",
            ""
          ]
        },
        {
          "chapter": "赠别·其二",
          "subchapter": "赠别二首·其二",
          "author": "唐代：杜牧 ",
          "paragraphs": [
            "多情却似总无情，唯觉樽前笑不成。",
            "蜡烛有心还惜别，替人垂泪到天明。"
          ]
        },
        {
          "chapter": "金谷园",
          "subchapter": null,
          "author": "唐代：杜牧 ",
          "paragraphs": [
            "繁华事散逐香尘，流水无情草自春。",
            "日暮东风怨啼鸟，落花犹似坠楼人。"
          ]
        },
        {
          "chapter": "寄扬州韩绰判官",
          "subchapter": null,
          "author": "唐代：杜牧 ",
          "paragraphs": [
            "青山隐隐水迢迢，秋尽江南草未凋。",
            "二十四桥明月夜，玉人何处教吹箫？"
          ]
        },
        {
          "chapter": "遣怀",
          "subchapter": null,
          "author": "唐代：杜牧 ",
          "paragraphs": [
            "落魄江南载酒行，楚腰纤细掌中轻。(江南 一作：江湖；纤细 一作：肠断)",
            "十年一觉扬州梦，赢得青楼薄幸名。"
          ]
        },
        {
          "chapter": "秋夕",
          "subchapter": null,
          "author": "唐代：杜牧 ",
          "paragraphs": [
            "",
            ""
          ]
        },
        {
          "chapter": "将赴吴兴登乐游原一绝",
          "subchapter": null,
          "author": "唐代：杜牧 ",
          "paragraphs": [
            "清时有味是无能，闲爱孤云静爱僧。",
            "欲把一麾江海去，乐游原上望昭陵。"
          ]
        },
        {
          "chapter": "赤壁",
          "subchapter": null,
          "author": "唐代：杜牧 ",
          "paragraphs": [
            "折戟沉沙铁未销，自将磨洗认前朝。",
            "东风不与周郎便，铜雀春深锁二乔。"
          ]
        },
        {
          "chapter": "泊秦淮",
          "subchapter": null,
          "author": "唐代：杜牧 ",
          "paragraphs": [
            "烟笼寒水月笼沙，夜泊秦淮近酒家。",
            "商女不知亡国恨，隔江犹唱后庭花。"
          ]
        },
        {
          "chapter": "征人怨",
          "subchapter": "征人怨 / 征怨",
          "author": "唐代：柳中庸 ",
          "paragraphs": [
            "岁岁金河复玉关，朝朝马策与刀环。",
            "三春白雪归青冢，万里黄河绕黑山。"
          ]
        },
        {
          "chapter": "金陵图",
          "subchapter": null,
          "author": "唐代：韦庄 ",
          "paragraphs": [
            "谁谓伤心画不成，画人心逐世人情。",
            "君看六幅南朝事，老木寒云满故城。"
          ]
        },
        {
          "chapter": "滁州西涧",
          "subchapter": null,
          "author": "唐代：韦应物 ",
          "paragraphs": [
            "独怜幽草涧边生，上有黄鹂深树鸣。",
            "春潮带雨晚来急，野渡无人舟自横。"
          ]
        },
        {
          "chapter": "桃花溪",
          "subchapter": null,
          "author": "唐代：张旭 ",
          "paragraphs": [
            "隐隐飞桥隔野烟，石矶西畔问渔船。",
            "桃花尽日随流水，洞在清溪何处边。"
          ]
        },
        {
          "chapter": "寄人",
          "subchapter": null,
          "author": "唐代：张泌 ",
          "paragraphs": [
            "",
            ""
          ]
        },
        {
          "chapter": "题金陵渡",
          "subchapter": null,
          "author": "唐代：张祜 ",
          "paragraphs": [
            "金陵津渡小山楼，一宿行人自可愁。",
            "潮落夜江斜月里，两三星火是瓜州。"
          ]
        },
        {
          "chapter": "赠内人",
          "subchapter": null,
          "author": "唐代：张祜 ",
          "paragraphs": [
            "禁门宫树月痕过，媚眼惟看宿鹭窠。",
            "斜拔玉钗灯影畔，剔开红焰救飞蛾。"
          ]
        },
        {
          "chapter": "集灵台·其一",
          "subchapter": null,
          "author": "唐代：张祜 ",
          "paragraphs": [
            "日光斜照集灵台，红树花迎晓露开。",
            "昨夜上皇新授箓，太真含笑入帘来。"
          ]
        },
        {
          "chapter": "集灵台·其二",
          "subchapter": null,
          "author": "唐代：张祜 ",
          "paragraphs": [
            "虢国夫人承主恩，平明骑马入宫门。",
            "却嫌脂粉污颜色，淡扫蛾眉朝至尊。"
          ]
        },
        {
          "chapter": "枫桥夜泊",
          "subchapter": null,
          "author": "唐代：张继 ",
          "paragraphs": [
            "月落乌啼霜满天，江枫渔火对愁眠。",
            "姑苏城外寒山寺，夜半钟声到客船。"
          ]
        },
        {
          "chapter": "陇西行",
          "subchapter": "陇西行四首·其二",
          "author": "唐代：陈陶 ",
          "paragraphs": [
            "誓扫匈奴不顾身，五千貂锦丧胡尘。",
            "可怜无定河边骨，犹是春闺梦里人！(春闺 一作：深闺)"
          ]
        },
        {
          "chapter": "杂诗",
          "subchapter": null,
          "author": "唐代：佚名 ",
          "paragraphs": [
            "近寒食雨草萋萋，著麦苗风柳映堤。",
            "等是有家归未得，杜鹃休向耳边啼。"
          ]
        },
        {
          "chapter": "回乡偶书·其一",
          "subchapter": "回乡偶书二首·其一",
          "author": "唐代：贺知章 ",
          "paragraphs": [
            "少小离家老大回，乡音无改鬓毛衰。",
            "儿童相见不相识，笑问客从何处来。"
          ]
        },
        {
          "chapter": "瑶瑟怨",
          "subchapter": null,
          "author": "唐代：温庭筠 ",
          "paragraphs": [
            "冰簟银牀梦不成，碧天如水夜云轻。",
            "雁声远过潇湘去，十二楼中月自明。"
          ]
        },
        {
          "chapter": "月夜",
          "subchapter": "月夜 / 夜月",
          "author": "唐代：刘方平 ",
          "paragraphs": [
            "更深月色半人家，北斗阑干南斗斜。",
            "今夜偏知春气暖，虫声新透绿窗纱。"
          ]
        },
        {
          "chapter": "春怨",
          "subchapter": null,
          "author": "唐代：刘方平 ",
          "paragraphs": [
            "纱窗日落渐黄昏，金屋无人见泪痕。",
            "寂寞空庭春欲晚，梨花满地不开门。"
          ]
        },
        {
          "chapter": "乌衣巷",
          "subchapter": null,
          "author": "唐代：刘禹锡 ",
          "paragraphs": [
            "朱雀桥边野草花，乌衣巷口夕阳斜。",
            "旧时王谢堂前燕，飞入寻常百姓家。"
          ]
        },
        {
          "chapter": "春词",
          "subchapter": "和乐天春词",
          "author": "唐代：刘禹锡 ",
          "paragraphs": [
            "新妆宜面下朱楼，深锁春光一院愁。",
            "行到中庭数花朵，蜻蜓飞上玉搔头。"
          ]
        },
        {
          "chapter": "马嵬坡",
          "subchapter": null,
          "author": "唐代：郑畋 ",
          "paragraphs": [
            "",
            ""
          ]
        },
        {
          "chapter": "寒食",
          "subchapter": null,
          "author": "唐代：韩翃 ",
          "paragraphs": [
            "春城无处不飞花，寒食东风御柳斜。",
            "日暮汉宫传蜡烛，轻烟散入五侯家。"
          ]
        },
        {
          "chapter": "已凉",
          "subchapter": null,
          "author": "唐代：韩偓 ",
          "paragraphs": [
            "碧阑干外绣帘垂，猩血屏风画折枝。",
            "八尺龙须方锦褥，已凉天气未寒时。"
          ]
        },
        {
          "chapter": "宫词",
          "subchapter": null,
          "author": "唐代：顾况 ",
          "paragraphs": [
            "长乐宫连上苑春，玉楼金殿艳歌新。",
            "君门一入无由出，唯有宫莺得见人。"
          ]
        }
      ]
    },
    {
      "type": "五言律诗",
      "content": [
        {
          "chapter": "送杜少府之任蜀州",
          "subchapter": "送杜少府之任蜀州 / 送杜少府之任蜀川",
          "author": "唐代：王勃 ",
          "paragraphs": [
            "城阙辅三秦，风烟望五津。",
            "与君离别意，同是宦游人。",
            "海内存知己，天涯若比邻。",
            "无为在歧路，儿女共沾巾。"
          ]
        },
        {
          "chapter": "送梓州李使君",
          "subchapter": null,
          "author": "唐代：王维 ",
          "paragraphs": [
            "万壑树参天，千山响杜鹃。",
            "山中一夜雨，树杪百重泉。",
            "汉女输橦布，巴人讼芋田。",
            "文翁翻教授，不敢倚先贤。"
          ]
        },
        {
          "chapter": "汉江临眺",
          "subchapter": "汉江临泛 / 汉江临眺",
          "author": "唐代：王维 ",
          "paragraphs": [
            "楚塞三湘接，荆门九派通。",
            "江流天地外，山色有无中。",
            "郡邑浮前浦，波澜动远空。",
            "襄阳好风日，留醉与山翁。"
          ]
        },
        {
          "chapter": "终南别业",
          "subchapter": null,
          "author": "唐代：王维 ",
          "paragraphs": [
            "中岁颇好道，晚家南山陲。",
            "兴来每独往，胜事空自知。",
            "行到水穷处，坐看云起时。",
            "偶然值林叟，谈笑无还期。"
          ]
        },
        {
          "chapter": "终南山",
          "subchapter": null,
          "author": "唐代：王维 ",
          "paragraphs": [
            "太乙近天都，连山接海隅。",
            "白云回望合，青霭入看无。",
            "分野中峯变，阴晴众壑殊。",
            "欲投人处宿，隔水问樵夫。"
          ]
        },
        {
          "chapter": "酬张少府",
          "subchapter": null,
          "author": "唐代：王维 ",
          "paragraphs": [
            "晚年唯好静，万事不关心。自顾无长策，空知返旧林。",
            "松风吹解带，山月照弹琴。君问穷通理，渔歌入浦深。"
          ]
        },
        {
          "chapter": "过香积寺",
          "subchapter": null,
          "author": "唐代：王维 ",
          "paragraphs": [
            "",
            ""
          ]
        },
        {
          "chapter": "辋川闲居赠裴秀才迪",
          "subchapter": null,
          "author": "唐代：王维 ",
          "paragraphs": [
            "",
            ""
          ]
        },
        {
          "chapter": "山居秋暝",
          "subchapter": null,
          "author": "唐代：王维 ",
          "paragraphs": [
            "空山新雨后，天气晚来秋。",
            "明月松间照，清泉石上流。",
            "竹喧归浣女，莲动下渔舟。",
            "随意春芳歇，王孙自可留。"
          ]
        },
        {
          "chapter": "归嵩山作",
          "subchapter": null,
          "author": "唐代：王维 ",
          "paragraphs": [
            "清川带长薄，车马去闲闲。",
            "流水如有意，暮禽相与还。",
            "荒城临古渡，落日满秋山。",
            "迢递嵩高下，归来且闭关。"
          ]
        },
        {
          "chapter": "次北固山下",
          "subchapter": null,
          "author": "唐代：王湾 ",
          "paragraphs": [
            "客路青山外，行舟绿水前。(青山外 一作：青山下)",
            "潮平两岸阔，风正一帆悬。",
            "海日生残夜，江春入旧年。",
            "乡书何处达？归雁洛阳边。"
          ]
        },
        {
          "chapter": "云阳馆与韩绅宿别",
          "subchapter": null,
          "author": "唐代：司空曙 ",
          "paragraphs": [
            "故人江海别，几度隔山川。",
            "乍见翻疑梦，相悲各问年。",
            "孤灯寒照雨，深竹暗浮烟。",
            "更有明朝恨，离杯惜共传。"
          ]
        },
        {
          "chapter": "喜外弟卢纶见宿",
          "subchapter": null,
          "author": "唐代：司空曙 ",
          "paragraphs": [
            "静夜四无邻，荒居旧业贫。",
            "雨中黄叶树，灯下白头人。",
            "以我独沉久，愧君相见频。",
            "平生自有分，况是蔡家亲。",
            ""
          ]
        },
        {
          "chapter": "贼平后送人北归",
          "subchapter": null,
          "author": "唐代：司空曙 ",
          "paragraphs": [
            "世乱同南去，时清独北还。",
            "他乡生白发，旧国见青山。",
            "晓月过残垒，繁星宿故关。",
            "寒禽与衰草，处处伴愁颜。"
          ]
        },
        {
          "chapter": "赋得古原草送别",
          "subchapter": "草 / 赋得古原草送别",
          "author": "唐代：白居易 ",
          "paragraphs": [
            "离离原上草，一岁一枯荣。",
            "野火烧不尽，春风吹又生。",
            "远芳侵古道，晴翠接荒城。",
            "又送王孙去，萋萋满别情。"
          ]
        },
        {
          "chapter": "题大庾岭北驿",
          "subchapter": null,
          "author": "唐代：宋之问 ",
          "paragraphs": [
            "阳月南飞雁，传闻至此回。",
            "我行殊未已，何日复归来。",
            "江静潮初落，林昏瘴不开。",
            "明朝望乡处，应见陇头梅。"
          ]
        },
        {
          "chapter": "寄左省杜拾遗",
          "subchapter": null,
          "author": "唐代：岑参 ",
          "paragraphs": [
            "联步趋丹陛，分曹限紫微。",
            "晓随天仗入，暮惹御香归。",
            "白发悲花落，青云羨鸟飞。",
            "圣朝无阙事，自觉谏书稀。"
          ]
        },
        {
          "chapter": "听蜀僧浚弹琴",
          "subchapter": "听蜀僧濬弹琴 / 听蜀僧浚弹琴",
          "author": "唐代：李白 ",
          "paragraphs": [
            "蜀僧抱绿绮，西下峨眉峯。",
            "为我一挥手，如听万壑松。",
            "客心洗流水，余响入霜钟。",
            "不觉碧山暮，秋云暗几重。"
          ]
        },
        {
          "chapter": "夜泊牛渚怀古",
          "subchapter": null,
          "author": "唐代：李白 ",
          "paragraphs": [
            "牛渚西江夜，青天无片云。",
            "登舟望秋月，空忆谢将军。",
            "余亦能高咏，斯人不可闻。",
            "明朝挂帆席，枫叶落纷纷。(挂帆",
            "一作：去)"
          ]
        },
        {
          "chapter": "赠孟浩然",
          "subchapter": null,
          "author": "唐代：李白 ",
          "paragraphs": [
            "吾爱孟夫子，风流天下闻。",
            "红颜弃轩冕，白首卧松云。",
            "醉月频中圣，迷花不事君。",
            "高山安可仰，徒此揖清芬。"
          ]
        },
        {
          "chapter": "渡荆门送别",
          "subchapter": null,
          "author": "唐代：李白 ",
          "paragraphs": [
            "渡远荆门外，来从楚国游。",
            "山随平野尽，江入大荒流。",
            "月下飞天镜，云生结海楼。",
            "仍怜故乡水，万里送行舟。"
          ]
        },
        {
          "chapter": "送友人",
          "subchapter": null,
          "author": "唐代：李白 ",
          "paragraphs": [
            "青山横北郭，白水绕东城。",
            "此地一为别，孤蓬万里征。",
            "浮云游子意，落日故人情。",
            "挥手自兹去，萧萧班马鸣。"
          ]
        },
        {
          "chapter": "喜见外弟又言别",
          "subchapter": null,
          "author": "唐代：李益 ",
          "paragraphs": [
            "十年离乱后，长大一相逢。",
            "问姓惊初见，称名忆旧容。",
            "别来沧海事，语罢暮天钟。",
            "明日巴陵道，秋山又几重。"
          ]
        },
        {
          "chapter": "凉思",
          "subchapter": null,
          "author": "唐代：李商隐 ",
          "paragraphs": [
            "客去波平槛，蝉休露满枝。永怀当此节，倚立自移时。",
            "北斗兼春远，南陵寓使迟。天涯占梦数，疑误有新知。"
          ]
        },
        {
          "chapter": "北青萝",
          "subchapter": null,
          "author": "唐代：李商隐 ",
          "paragraphs": [
            "残阳西入崦，茅屋访孤僧。落叶人何在，寒云路几层。",
            "独敲初夜磬，闲倚一枝藤。世界微尘里，吾宁爱与憎。"
          ]
        },
        {
          "chapter": "蝉",
          "subchapter": null,
          "author": "唐代：李商隐 ",
          "paragraphs": [
            "本以高难饱，徒劳恨费声。",
            "五更疏欲断，一树碧无情。",
            "薄宦梗犹泛，故园芜已平。",
            "烦君最相警，我亦举家清。"
          ]
        },
        {
          "chapter": "风雨",
          "subchapter": null,
          "author": "唐代：李商隐 ",
          "paragraphs": [
            "凄凉宝剑篇，羁泊欲穷年。",
            "黄叶仍风雨，青楼自管絃。",
            "新知遭薄俗，旧好隔良缘。",
            "心断新丰酒，销愁斗几千。"
          ]
        },
        {
          "chapter": "落花",
          "subchapter": null,
          "author": "唐代：李商隐 ",
          "paragraphs": [
            "高阁客竟去，小园花乱飞。参差连曲陌，迢递送斜晖。",
            "肠断未忍扫，眼穿仍欲归。芳心向春尽，所得是沾衣。"
          ]
        },
        {
          "chapter": "登岳阳楼",
          "subchapter": null,
          "author": "唐代：杜甫 ",
          "paragraphs": [
            "昔闻洞庭水，今上岳阳楼。",
            "吴楚东南坼，干坤日夜浮。",
            "亲朋无一字，老病有孤舟。",
            "戎马关山北，凭轩涕泗流。"
          ]
        },
        {
          "chapter": "奉济驿重送严公四韵",
          "subchapter": null,
          "author": "唐代：杜甫 ",
          "paragraphs": [
            "远送从此别，青山空复情。几时杯重把，昨夜月同行。",
            "列郡讴歌惜，三朝出入荣。江村独归处，寂寞养残生。"
          ]
        },
        {
          "chapter": "别房太尉墓",
          "subchapter": null,
          "author": "唐代：杜甫 ",
          "paragraphs": [
            "他乡复行役，驻马别孤坟。",
            "近泪无干土，低空有断云。",
            "对棋陪谢傅，把剑觅徐君。",
            "唯见林花落，莺啼送客闻。"
          ]
        },
        {
          "chapter": "旅夜书怀",
          "subchapter": null,
          "author": "唐代：杜甫 ",
          "paragraphs": [
            "细草微风岸，危樯独夜舟。",
            "星垂平野阔，月涌大江流。",
            "名岂文章著，官应老病休。",
            "飘飘何所似，天地一沙鸥。"
          ]
        },
        {
          "chapter": "至德二载甫自京金光门",
          "subchapter": "至德二载甫自京金光门出间道归凤翔干元初…有悲往事",
          "author": "唐代：杜甫 ",
          "paragraphs": [
            "此道昔归顺，西郊胡正繁。",
            "至今残破胆，应有未招魂。",
            "近得归京邑，移官岂至尊。",
            "无才日衰老，驻马望千门。"
          ]
        },
        {
          "chapter": "月夜忆舍弟",
          "subchapter": null,
          "author": "唐代：杜甫 ",
          "paragraphs": [
            "戍鼓断人行，边秋一雁声。(边秋 一作:秋边)",
            "露从今夜白，月是故乡明。",
            "有弟皆分散，无家问死生。",
            "寄书长不达，况乃未休兵。"
          ]
        },
        {
          "chapter": "天末怀李白",
          "subchapter": null,
          "author": "唐代：杜甫 ",
          "paragraphs": [
            "凉风起天末，君子意如何。",
            "鸿雁几时到，江湖秋水多。",
            "文章憎命达，魑魅喜人过。",
            "应共冤魂语，投诗赠汨罗。"
          ]
        },
        {
          "chapter": "月夜",
          "subchapter": null,
          "author": "唐代：杜甫 ",
          "paragraphs": [
            "今夜鄜州月，闺中只独看。遥怜小儿女，未解忆长安。",
            "香雾云鬟溼，清辉玉臂寒。何时倚虚幌，双照泪痕干。"
          ]
        },
        {
          "chapter": "春望",
          "subchapter": null,
          "author": "唐代：杜甫 ",
          "paragraphs": [
            "",
            ""
          ]
        },
        {
          "chapter": "春宿左省",
          "subchapter": null,
          "author": "唐代：杜甫 ",
          "paragraphs": [
            "花隐掖垣暮，啾啾栖鸟过。",
            "星临万户动，月傍九霄多。",
            "不寝听金钥，因风想玉珂。",
            "明朝有封事，数问夜如何。"
          ]
        },
        {
          "chapter": "旅宿",
          "subchapter": null,
          "author": "唐代：杜牧 ",
          "paragraphs": [
            "",
            ""
          ]
        },
        {
          "chapter": "春宫怨",
          "subchapter": null,
          "author": "唐代：杜荀鹤 ",
          "paragraphs": [
            "早被婵娟误，欲妆临镜慵。承恩不在貌，教妾若为容。",
            "风暖鸟声碎，日高花影重。年年越溪女，相忆采芙蓉。"
          ]
        },
        {
          "chapter": "和晋陵陆丞早春游望",
          "subchapter": null,
          "author": "唐代：杜审言 ",
          "paragraphs": [
            "独有宦游人，偏惊物候新。",
            "云霞出海曙，梅柳渡江春。",
            "淑气催黄鸟，晴光转绿苹。",
            "忽闻歌古调，归思欲沾巾。"
          ]
        },
        {
          "chapter": "杂诗三首·其三",
          "subchapter": null,
          "author": "唐代：沈佺期 ",
          "paragraphs": [
            "闻道黄龙戍，频年不解兵。",
            "可怜闺里月，长在汉家营。",
            "少妇今春意，良人昨夜情。",
            "谁能将旗鼓，一为取龙城。"
          ]
        },
        {
          "chapter": "宿桐庐江寄广陵旧游",
          "subchapter": null,
          "author": "唐代：孟浩然 ",
          "paragraphs": [
            "山暝闻猿愁，沧江急夜流。(闻 一作：听)",
            "风鸣两岸叶，月照一孤舟。",
            "建德非吾土，维扬忆旧游。",
            "还将两行泪，遥寄海西头。"
          ]
        },
        {
          "chapter": "留别王维",
          "subchapter": "留别王侍御维 / 留别王维",
          "author": "唐代：孟浩然 ",
          "paragraphs": [
            "寂寂竟何待，朝朝空自归。欲寻芳草去，惜与故人违。",
            "当路谁相假，知音世所稀。只应守寂寞，还掩故园扉。"
          ]
        },
        {
          "chapter": "早寒有怀",
          "subchapter": "早寒江上有怀 / 早寒有怀",
          "author": "唐代：孟浩然 ",
          "paragraphs": [
            "木落雁南度，北风江上寒。",
            "我家襄水曲，遥隔楚云端。",
            "乡泪客中尽，孤帆天际看。(孤帆 一作：归帆)",
            "迷津欲有问，平海夕漫漫。"
          ]
        },
        {
          "chapter": "岁暮归南山",
          "subchapter": "岁暮归南山 / 归故园作 / 归终南山",
          "author": "唐代：孟浩然 ",
          "paragraphs": [
            "北阙休上书，南山归敝庐。不才明主弃，多病故人疏。",
            "白发催年老，青阳逼岁除。永怀愁不寐，松月夜窗虚。"
          ]
        },
        {
          "chapter": "过故人庄",
          "subchapter": null,
          "author": "唐代：孟浩然 ",
          "paragraphs": [
            "故人具鸡黍，邀我至田家。",
            "绿树村边合，青山郭外斜。",
            "开轩面场圃，把酒话桑麻。",
            "待到重阳日，还来就菊花。"
          ]
        },
        {
          "chapter": "秦中寄远上人",
          "subchapter": "秦中感秋寄远上人 / 秦中寄远上人",
          "author": "唐代：孟浩然 ",
          "paragraphs": [
            "一丘常欲卧，三径苦无资。",
            "北土非吾愿，东林怀我师。",
            "黄金燃桂尽，壮志逐年衰。",
            "日夕凉风至，闻蝉但益悲。"
          ]
        },
        {
          "chapter": "望洞庭湖赠张丞相",
          "subchapter": "望洞庭湖赠张丞相 / 临洞庭湖赠张丞相",
          "author": "唐代：孟浩然 ",
          "paragraphs": [
            "八月湖水平，涵虚混太清。",
            "气蒸云梦泽，波撼岳阳城。",
            "欲济无舟楫，端居耻圣明。",
            "坐观垂钓者，徒有羨鱼情。"
          ]
        },
        {
          "chapter": "与诸子登岘山",
          "subchapter": null,
          "author": "唐代：孟浩然 ",
          "paragraphs": [
            "人事有代谢，往来成古今。",
            "江山留胜蹟，我辈复登临。",
            "水落鱼梁浅，天寒梦泽深。",
            "羊公碑尚在，读罢泪沾襟。(尚在 一作：字在)"
          ]
        },
        {
          "chapter": "宴梅道士山房",
          "subchapter": "清明日宴梅道士房",
          "author": "唐代：孟浩然 ",
          "paragraphs": [
            "林卧愁春尽，开轩览物华。",
            "忽逢青鸟使，邀入赤松家。",
            "金灶初开火，仙桃正发花。",
            "童颜若可驻，何惜醉流霞。"
          ]
        },
        {
          "chapter": "章台夜思",
          "subchapter": null,
          "author": "唐代：韦庄 ",
          "paragraphs": [
            "清瑟怨遥夜，绕弦风雨哀。孤灯闻楚角，残月下章台。",
            "芳草已云暮，故人殊未来。乡书不可寄，秋雁又南回。"
          ]
        },
        {
          "chapter": "淮上喜会梁州故人",
          "subchapter": "淮上喜会梁川故人 / 淮上喜会梁州故人",
          "author": "唐代：韦应物 ",
          "paragraphs": [
            "江汉曾为客，相逢每醉还。",
            "浮云一别后，流水十年间。",
            "欢笑情如旧，萧疏鬓已斑。",
            "何因不归去？淮上有秋山。"
          ]
        },
        {
          "chapter": "赋得暮雨送李曹",
          "subchapter": "赋得暮雨送李胄 / 赋得暮雨送李曹",
          "author": "唐代：韦应物 ",
          "paragraphs": [
            "楚江微雨里，建业暮钟时。",
            "漠漠帆来重，冥冥鸟去迟。",
            "海门深不见，浦树远含滋。",
            "相送情无限，沾襟比散丝。"
          ]
        },
        {
          "chapter": "经邹鲁祭孔子而叹之",
          "subchapter": null,
          "author": "唐代：李隆基 ",
          "paragraphs": [
            "夫子何为者，栖栖一代中。",
            "地犹鄹氏邑，宅即鲁王宫。",
            "叹凤嗟身否，伤麟怨道穷。",
            "今看两楹奠，当与梦时同。"
          ]
        },
        {
          "chapter": "灞上秋居",
          "subchapter": null,
          "author": "唐代：马戴 ",
          "paragraphs": [
            "灞原风雨定，晚见雁行频。",
            "落叶他乡树，寒灯独夜人。",
            "空园白露滴，孤壁野僧邻。",
            "寄卧郊扉久，何年致此身。"
          ]
        },
        {
          "chapter": "楚江怀古三首·其一",
          "subchapter": null,
          "author": "唐代：马戴 ",
          "paragraphs": [
            "露气寒光集，微阳下楚丘。猿啼洞庭树，人在木兰舟。",
            "广泽生明月，苍山夹乱流。云中君不见，竟夕自悲秋。"
          ]
        },
        {
          "chapter": "除夜有怀",
          "subchapter": "除夜 / 巴山道中除夜书怀",
          "author": "唐代：崔涂 ",
          "paragraphs": [
            "迢递三巴路，羁危万里身。",
            "乱山残雪夜，孤烛异乡人。",
            "渐与骨肉远，转于僮仆亲。",
            "那堪正飘泊，明日岁华新。"
          ]
        },
        {
          "chapter": "孤雁",
          "subchapter": "孤雁二首·其二",
          "author": "唐代：崔涂 ",
          "paragraphs": [
            "几行归塞尽，念尔独何之。",
            "暮雨相呼失，寒塘欲下迟。",
            "渚云低暗度，关月冷相随。",
            "未必逢矰缴，孤飞自可疑。"
          ]
        },
        {
          "chapter": "题破山寺后禅院",
          "subchapter": null,
          "author": "唐代：常建 ",
          "paragraphs": [
            "",
            "",
            "",
            "",
            ""
          ]
        },
        {
          "chapter": "望月怀远",
          "subchapter": "望月怀远 / 望月怀古",
          "author": "唐代：张九龄 ",
          "paragraphs": [
            "海上生明月，天涯共此时。",
            "情人怨遥夜，竟夕起相思。",
            "灭烛怜光满，披衣觉露滋。",
            "不堪盈手赠，还寝梦佳期。"
          ]
        },
        {
          "chapter": "书边事",
          "subchapter": null,
          "author": "唐代：张乔 ",
          "paragraphs": [
            "调角断清秋，征人倚戍楼。春风对青冢，白日落梁州。",
            "大汉无兵阻，穷边有客游。蕃情似此水，长愿向南流。"
          ]
        },
        {
          "chapter": "没蕃故人",
          "subchapter": null,
          "author": "唐代：张籍 ",
          "paragraphs": [
            "前年伐月支，城下没全师。",
            "蕃汉断消息，死生长别离。",
            "无人收废帐，归马识残旗。",
            "欲祭疑君在，天涯哭此时。"
          ]
        },
        {
          "chapter": "秋日赴阙题潼关驿楼",
          "subchapter": "秋日赴阙题潼关驿楼 / 行次潼关逢魏扶东归",
          "author": "唐代：许浑 ",
          "paragraphs": [
            "红叶晚萧萧，长亭酒一瓢。",
            "残云归太华，疏雨过中条。",
            "树色随山迥，河声入海遥。",
            "帝乡明日到，犹自梦渔樵。"
          ]
        },
        {
          "chapter": "早秋",
          "subchapter": "早秋三首·其一",
          "author": "唐代：许浑 ",
          "paragraphs": [
            "遥夜泛清瑟，西风生翠萝。",
            "残萤委玉露，早雁拂金河。",
            "高树晓还密，远山晴更多。",
            "淮南一叶下，自觉洞庭波。"
          ]
        },
        {
          "chapter": "送人东游",
          "subchapter": null,
          "author": "唐代：温庭筠 ",
          "paragraphs": [
            "荒戍落黄叶，浩然离故关。",
            "高风汉阳渡，初日郢门山。",
            "江上几人在，天涯孤棹还。",
            "何当重相见，樽酒慰离颜。"
          ]
        },
        {
          "chapter": "寻陆鸿渐不遇",
          "subchapter": null,
          "author": "唐代：皎然 ",
          "paragraphs": [
            "移家虽带郭，野径入桑麻。近种篱边菊，秋来未著花。",
            "扣门无犬吠，欲去问西家。报道山中去，归时每日斜。"
          ]
        },
        {
          "chapter": "寻南溪常道士",
          "subchapter": "寻南溪常山道人隐居 / 寻南溪常道士",
          "author": "唐代：刘长卿 ",
          "paragraphs": [
            "一路经行处，莓苔见履痕。",
            "白云依静渚，春草闭闲门。",
            "过雨看松色，随山到水源。",
            "溪花与禅意，相对亦忘言。"
          ]
        },
        {
          "chapter": "新年作",
          "subchapter": null,
          "author": "唐代：刘长卿 ",
          "paragraphs": [
            "乡心新岁切，天畔独潸然。",
            "老至居人下，春归在客先。",
            "岭猿同旦暮，江柳共风烟。",
            "已似长沙傅，从今又几年。"
          ]
        },
        {
          "chapter": "秋日登吴公台上寺远眺",
          "subchapter": null,
          "author": "唐代：刘长卿 ",
          "paragraphs": [
            "古台摇落后，秋日望乡心。",
            "野寺来人少，云峯隔水深。",
            "夕阳依旧垒，寒磬满空林。",
            "惆怅南朝事，长江独至今。"
          ]
        },
        {
          "chapter": "送李中丞归汉阳别业",
          "subchapter": "送李中丞之襄州 / 送李中丞归汉阳别业",
          "author": "唐代：刘长卿 ",
          "paragraphs": [
            "流落征南将，曾驱十万师。",
            "罢归无旧业，老去恋明时。",
            "独立三边静，轻生一剑知。",
            "茫茫江汉上，日暮欲何之。"
          ]
        },
        {
          "chapter": "饯别王十一南游",
          "subchapter": null,
          "author": "唐代：刘长卿 ",
          "paragraphs": [
            "望君烟水阔，挥手泪沾巾。",
            "飞鸟没何处，青山空向人。",
            "长江一帆远，落日五湖春。",
            "谁见汀洲上，相思愁白苹。"
          ]
        },
        {
          "chapter": "蜀先主庙",
          "subchapter": null,
          "author": "唐代：刘禹锡 ",
          "paragraphs": [
            "天地英雄气，千秋尚凛然。势分三足鼎，业复五铢钱。",
            "得相能开国，生儿不象贤。凄凉蜀故妓，来舞魏宫前。"
          ]
        },
        {
          "chapter": "阙题",
          "subchapter": null,
          "author": "唐代：刘昚虚 ",
          "paragraphs": [
            "道由白云尽，春与青溪长。",
            "时有落花至，远随流水香。",
            "闲门向山路，深柳读书堂。",
            "幽映每白日，清辉照衣裳。"
          ]
        },
        {
          "chapter": "送李端",
          "subchapter": "李端公 / 送李端",
          "author": "唐代：卢纶 ",
          "paragraphs": [
            "",
            ""
          ]
        },
        {
          "chapter": "送僧归日本",
          "subchapter": null,
          "author": "唐代：钱起 ",
          "paragraphs": [
            "上国随缘住，来途若梦行。",
            "浮天沧海远，去世法舟轻。",
            "水月通禅寂，鱼龙听梵声。",
            "惟怜一灯影，万里眼中明。"
          ]
        },
        {
          "chapter": "谷口书斋寄杨补阙",
          "subchapter": null,
          "author": "唐代：钱起 ",
          "paragraphs": [
            "泉壑带茅茨，云霞生薜帷。",
            "竹怜新雨后，山爱夕阳时。",
            "闲鹭栖常早，秋花落更迟。",
            "家僮扫萝径，昨与故人期。"
          ]
        },
        {
          "chapter": "在狱咏蝉",
          "subchapter": "咏蝉 / 在狱咏蝉",
          "author": "唐代：骆宾王 ",
          "paragraphs": [
            "西陆蝉声唱，南冠客思深。(客思深 一作：客思侵)",
            "不堪玄鬓影，来对白头吟。(不堪 一作：那堪)",
            "露重飞难进，风多响易沉。",
            "无人信高洁，谁为表予心？"
          ]
        },
        {
          "chapter": "江乡故人偶集客舍",
          "subchapter": "客夜与故人偶集 / 江乡故人偶集客舍",
          "author": "唐代：戴叔伦 ",
          "paragraphs": [
            "天秋月又满，城阙夜千重。",
            "还作江南会，翻疑梦里逢。",
            "风枝惊暗鹊，露草覆寒蛩。",
            "羁旅长堪醉，相留畏晓钟。"
          ]
        },
        {
          "chapter": "酬程延秋夜即事见赠",
          "subchapter": null,
          "author": "唐代：韩翃 ",
          "paragraphs": [
            "长簟迎风早，空城澹月华。",
            "星河秋一雁，砧杵夜千家。",
            "节候看应晚，心期卧亦赊。",
            "向来吟秀句，不觉已鸣鸦。"
          ]
        }
      ]
    },
    {
      "type": "七言律诗",
      "content": [
        {
          "chapter": "遣悲怀三首·其一",
          "subchapter": null,
          "author": "唐代：元稹 ",
          "paragraphs": [
            "谢公最小偏怜女，自嫁黔娄百事乖。",
            "顾我无衣搜荩箧，泥他沽酒拔金钗。(荩箧 一作：画箧)",
            "野蔬充膳甘长藿，落叶添薪仰古槐。",
            "今日俸钱过十万，与君营奠复营斋。"
          ]
        },
        {
          "chapter": "遣悲怀三首·其二",
          "subchapter": null,
          "author": "唐代：元稹 ",
          "paragraphs": [
            "",
            ""
          ]
        },
        {
          "chapter": "遣悲怀三首·其三",
          "subchapter": null,
          "author": "唐代：元稹 ",
          "paragraphs": [
            "闲坐悲君亦自悲，百年都是几多时。",
            "邓攸无子寻知命，潘岳悼亡犹费词。",
            "同穴窅冥何所望，他生缘会更难期。",
            "惟将终夜常开眼，报答平生未展眉。"
          ]
        },
        {
          "chapter": "赠郭给事",
          "subchapter": "酬郭给事",
          "author": "唐代：王维 ",
          "paragraphs": [
            "洞门高阁霭余辉，桃李阴阴柳絮飞。",
            "禁里疏钟官舍晚，省中啼鸟吏人稀。",
            "晨摇玉佩趋金殿，夕奉天书拜琐闱。",
            "强欲从君无那老，将因卧病解朝衣。"
          ]
        },
        {
          "chapter": "和贾至舍人早朝大明宫",
          "subchapter": "和贾舍人早朝大明宫之作",
          "author": "唐代：王维 ",
          "paragraphs": [
            "绛帻鸡人送晓筹，尚衣方进翠云裘。",
            "九天阊阖开宫殿，万国衣冠拜冕旒。",
            "日色才临仙掌动，香菸欲傍衮龙浮。",
            "朝罢须裁五色诏，佩声归向凤池头。"
          ]
        },
        {
          "chapter": "奉和圣制从蓬莱向兴庆阁道",
          "subchapter": "奉和圣制从蓬莱向兴庆阁道中留春雨中春望之作应制",
          "author": "唐代：王维 ",
          "paragraphs": [
            "渭水自萦秦塞曲，黄山旧绕汉宫斜。",
            "銮舆迥出千门柳，阁道回看上苑花。",
            "云里帝城双凤阙，雨中春树万人家。",
            "为乘阳气行时令，不是宸游玩物华。(玩 一作：重)"
          ]
        },
        {
          "chapter": "积雨辋川庄作",
          "subchapter": "积雨辋川庄作 / 秋归辋川庄作",
          "author": "唐代：王维 ",
          "paragraphs": [
            "积雨空林烟火迟，蒸藜炊黍饷东菑。",
            "漠漠水田飞白鹭，阴阴夏木啭黄鹂。",
            "山中习静观朝槿，松下清斋折露葵。",
            "野老与人争席罢，海鸥何事更相疑。"
          ]
        },
        {
          "chapter": "望月有感",
          "subchapter": null,
          "author": "唐代：白居易 ",
          "paragraphs": [
            "",
            "",
            ""
          ]
        },
        {
          "chapter": "奉和中书舍人贾至早朝",
          "subchapter": "奉和中书舍人贾至早朝大明宫",
          "author": "唐代：岑参 ",
          "paragraphs": [
            "鸡鸣紫陌曙光寒，莺啭皇州春色阑。",
            "金阙晓钟开万户，玉阶仙仗拥千官。",
            "花迎剑珮星初落，柳拂旌旗露未干。",
            "独有凤凰池上客，阳春一曲和皆难。"
          ]
        },
        {
          "chapter": "登金陵凤凰台",
          "subchapter": null,
          "author": "唐代：李白 ",
          "paragraphs": [
            "凤凰台上凤凰游，凤去台空江自流。",
            "吴宫花草埋幽径，晋代衣冠成古丘。",
            "三山半落青天外，二水中分白鹭洲。(二水 一作：一水)",
            "总为浮云能蔽日，长安不见使人愁。"
          ]
        },
        {
          "chapter": "无题·重帏深下莫愁堂",
          "subchapter": null,
          "author": "唐代：李商隐 ",
          "paragraphs": [
            "重帏深下莫愁堂，卧后清宵细细长。",
            "神女生涯原是梦，小姑居处本无郎。",
            "风波不信菱枝弱，月露谁教桂叶香。",
            "直道相思了无益，未妨惆怅是清狂。"
          ]
        },
        {
          "chapter": "无题·凤尾香罗薄几重",
          "subchapter": null,
          "author": "唐代：李商隐 ",
          "paragraphs": [
            "凤尾香罗薄几重，碧文圆顶夜深缝。",
            "扇裁月魄羞难掩，车走雷声语未通。",
            "曾是寂寥金烬暗，断无消息石榴红。",
            "斑骓只系垂杨岸，何处西南任好风。(任 一作：待)"
          ]
        },
        {
          "chapter": "无题·相见时难别亦难",
          "subchapter": null,
          "author": "唐代：李商隐 ",
          "paragraphs": [
            "相见时难别亦难，东风无力百花残。",
            "春蚕到死丝方尽，蜡炬成灰泪始干。",
            "晓镜但愁云鬓改，夜吟应觉月光寒。",
            "蓬山此去无多路，青鸟殷勤为探看。(蓬山 一作：蓬莱)"
          ]
        },
        {
          "chapter": "无题·来是空言去绝踪",
          "subchapter": null,
          "author": "唐代：李商隐 ",
          "paragraphs": [
            "来是空言去绝踪，月斜楼上五更钟。",
            "梦为远别啼难唤，书被催成墨未浓。",
            "蜡照半笼金翡翠，麝薰微度绣芙蓉。",
            "刘郎已恨蓬山远，更隔蓬山一万重！"
          ]
        },
        {
          "chapter": "无题·飒飒东风细雨来",
          "subchapter": null,
          "author": "唐代：李商隐 ",
          "paragraphs": [
            "飒飒东风细雨来，芙蓉塘外有轻雷。",
            "金蟾齧锁烧香入，玉虎牵丝汲井回。",
            "贾氏窥帘韩掾少，宓妃留枕魏王才。",
            "春心莫共花争发，一寸相思一寸灰！"
          ]
        },
        {
          "chapter": "无题·昨夜星辰昨夜风",
          "subchapter": null,
          "author": "唐代：李商隐 ",
          "paragraphs": [
            "昨夜星辰昨夜风，画楼西畔桂堂东。",
            "身无彩凤双飞翼，心有灵犀一点通。",
            "隔座送钩春酒暖，分曹射覆蜡灯红。",
            "嗟余听鼓应官去，走马兰台类转蓬。"
          ]
        },
        {
          "chapter": "春雨",
          "subchapter": null,
          "author": "唐代：李商隐 ",
          "paragraphs": [
            "怅卧新春白袷衣，白门寥落意多违。",
            "红楼隔雨相望冷，珠箔飘灯独自归。",
            "远路应悲春晼晚，残霄犹得梦依稀。",
            "玉珰缄札何由达，万里云罗一雁飞。"
          ]
        },
        {
          "chapter": "筹笔驿",
          "subchapter": null,
          "author": "唐代：李商隐 ",
          "paragraphs": [
            "猿鸟犹疑畏简书，风云常为护储胥。",
            "徒令上将挥神笔，终见降王走传车。",
            "管乐有才原不忝，关张无命欲何如？",
            "他年锦里经祠庙，梁父吟成恨有余。"
          ]
        },
        {
          "chapter": "锦瑟",
          "subchapter": null,
          "author": "唐代：李商隐 ",
          "paragraphs": [
            "锦瑟无端五十弦，一弦一柱思华年。",
            "庄生晓梦迷蝴蝶，望帝春心托杜鹃。",
            "沧海月明珠有泪，蓝田日暖玉生烟。",
            "此情可待成追忆，只是当时已惘然。"
          ]
        },
        {
          "chapter": "隋宫",
          "subchapter": null,
          "author": "唐代：李商隐 ",
          "paragraphs": [
            "紫泉宫殿锁烟霞，欲取芜城作帝家。",
            "玉玺不缘归日角，锦帆应是到天涯。",
            "于今腐草无萤火，终古垂杨有暮鸦。",
            "地下若逢陈后主，岂宜重问后庭花。"
          ]
        },
        {
          "chapter": "送魏万之京",
          "subchapter": null,
          "author": "唐代：李颀 ",
          "paragraphs": [
            "朝闻游子唱离歌，昨夜微霜初渡河。",
            "鸿雁不堪愁里听，云山况是客中过。",
            "关城树色催寒近，御苑砧声向晚多。(",
            "色 一作：曙)",
            "莫见长安行乐处，空令岁月易蹉跎。"
          ]
        },
        {
          "chapter": "咏怀古蹟·其一",
          "subchapter": "咏怀古蹟五首·其一",
          "author": "唐代：杜甫 ",
          "paragraphs": [
            "支离东北风尘际，漂泊西南天地间。",
            "三峡楼台淹日月，五溪衣服共云山。",
            "羯胡事主终无赖，词客哀时且未还。",
            "庾信平生最萧瑟，暮年诗赋动江关。"
          ]
        },
        {
          "chapter": "咏怀古蹟·其二",
          "subchapter": "咏怀古蹟五首·其二",
          "author": "唐代：杜甫 ",
          "paragraphs": [
            "摇落深知宋玉悲，风流儒雅亦吾师。",
            "怅望千秋一洒泪，萧条异代不同时。",
            "江山故宅空文藻，云雨荒台岂梦思。",
            "最是楚宫俱泯灭，舟人指点到今疑。"
          ]
        },
        {
          "chapter": "咏怀古蹟·其三",
          "subchapter": "咏怀古蹟五首·其三",
          "author": "唐代：杜甫 ",
          "paragraphs": [
            "羣山万壑赴荆门，生长明妃尚有村。",
            "一去紫台连朔漠，独留青冢向黄昏。",
            "画图省识春风面，环佩空归夜月魂。(夜月 一作：月夜 环",
            "一作：环",
            ")",
            "千载琵琶作胡语，分明怨恨曲中论。"
          ]
        },
        {
          "chapter": "咏怀古蹟·其四",
          "subchapter": "咏怀古蹟五首·其四",
          "author": "唐代：杜甫 ",
          "paragraphs": [
            "蜀主窥吴幸三峡，崩年亦在永安宫。",
            "翠华想像空山里，玉殿虚无野寺中。",
            "古庙杉松巢水鹤，岁时伏腊走村翁。",
            "武侯祠堂常邻近，一体君臣祭祀同。"
          ]
        },
        {
          "chapter": "咏怀古蹟·其五",
          "subchapter": "咏怀古蹟五首·其五",
          "author": "唐代：杜甫 ",
          "paragraphs": [
            "诸葛大名垂宇宙，宗臣遗像肃清高。",
            "三分割据纡筹策，万古云霄一羽毛。",
            "伯仲之间见伊吕，指挥若定失萧曹。",
            "运移汉祚终难复，志决身歼军务劳。"
          ]
        },
        {
          "chapter": "宿府",
          "subchapter": null,
          "author": "唐代：杜甫 ",
          "paragraphs": [
            "清秋幕府井梧寒，独宿江城蜡炬残。",
            "永夜角声悲自语，中天月色好谁看。",
            "风尘荏苒音书绝，关塞萧条行路难。",
            "已忍伶俜十年事，强移栖息一枝安。"
          ]
        },
        {
          "chapter": "阁夜",
          "subchapter": null,
          "author": "唐代：杜甫 ",
          "paragraphs": [
            "",
            "",
            ""
          ]
        },
        {
          "chapter": "闻官军收河南河北",
          "subchapter": null,
          "author": "唐代：杜甫 ",
          "paragraphs": [
            "剑外忽传收蓟北，初闻涕泪满衣裳。",
            "却看妻子愁何在，漫卷诗书喜欲狂。",
            "白日放歌须纵酒，青春作伴好还乡。",
            "即从巴峡穿巫峡，便下襄阳向洛阳。"
          ]
        },
        {
          "chapter": "登高",
          "subchapter": null,
          "author": "唐代：杜甫 ",
          "paragraphs": [
            "风急天高猿啸哀，渚清沙白鸟飞回。",
            "无边落木萧萧下，不尽长江滚滚来。",
            "万里悲秋常作客，百年多病独登台。",
            "艰难苦恨繁霜鬓，潦倒新停浊酒杯。"
          ]
        },
        {
          "chapter": "登楼",
          "subchapter": null,
          "author": "唐代：杜甫 ",
          "paragraphs": [
            "花近高楼伤客心，万方多难此登临。",
            "锦江春色来天地，玉垒浮云变古今。",
            "北极朝廷终不改，西山寇盗莫相侵。",
            "可怜后主还祠庙，日暮聊为《梁甫吟》。(梁甫 一作：梁父)"
          ]
        },
        {
          "chapter": "蜀相",
          "subchapter": null,
          "author": "唐代：杜甫 ",
          "paragraphs": [
            "丞相祠堂何处寻，锦官城外柏森森。",
            "映阶碧草自春色，隔叶黄鹂空好音。",
            "三顾频烦天下计，两朝开济老臣心。(频烦 一作：频繁)",
            "出师未捷身先死，长使英雄泪满襟。"
          ]
        },
        {
          "chapter": "客至",
          "subchapter": null,
          "author": "唐代：杜甫 ",
          "paragraphs": [
            "舍南舍北皆春水，但见羣鸥日日来。",
            "花径不曾缘客扫，蓬门今始为君开。",
            "盘飧市远无兼味，樽酒家贫只旧醅。",
            "肯与邻翁相对饮，隔篱呼取尽余杯。(余 通：余)"
          ]
        },
        {
          "chapter": "野望",
          "subchapter": null,
          "author": "唐代：杜甫 ",
          "paragraphs": [
            "西山白雪三城戍，南浦清江万里桥。",
            "海内风尘诸弟隔，天涯涕泪一身遥。",
            "惟将迟暮供多病，未有涓埃答圣朝。(惟 通：唯)",
            "跨马出郊时极目，不堪人事日萧条。"
          ]
        },
        {
          "chapter": "登柳州城楼寄漳汀封连四州",
          "subchapter": null,
          "author": "唐代：柳宗元 ",
          "paragraphs": [
            "城上高楼接大荒，海天愁思正茫茫。",
            "惊风乱飐芙蓉水，密雨斜侵薜荔墙。",
            "岭树重遮千里目，江流曲似九回肠。",
            "共来百越文身地，犹自音书滞一乡。"
          ]
        },
        {
          "chapter": "春思",
          "subchapter": null,
          "author": "唐代：皇甫冉 ",
          "paragraphs": [
            "莺啼燕语报新年，马邑龙堆路几千。",
            "家住层城临汉苑，心随明月到胡天。(层城 一作：秦城)",
            "机中锦字论长恨，楼上花枝笑独眠。",
            "为问元戎窦车骑，何时返旆勒燕然。"
          ]
        },
        {
          "chapter": "寄李儋元锡",
          "subchapter": null,
          "author": "唐代：韦应物 ",
          "paragraphs": [
            "去年花里逢君别，今日花开又一年。",
            "世事茫茫难自料，春愁黯黯独成眠。",
            "身多疾病思田里，邑有流亡愧俸钱。",
            "闻道欲来相问讯，西楼望月几回圆。"
          ]
        },
        {
          "chapter": "望蓟门",
          "subchapter": null,
          "author": "唐代：祖咏 ",
          "paragraphs": [
            "燕台一望客心惊，笳鼓喧喧汉将营。(笳鼓 一作：箫鼓)",
            "万里寒光生积雪，三边曙色动危旌。",
            "沙场烽火侵胡月，海畔云山拥蓟城。",
            "少小虽非投笔吏，论功还欲请长缨。"
          ]
        },
        {
          "chapter": "贫女",
          "subchapter": null,
          "author": "唐代：秦韬玉 ",
          "paragraphs": [
            "蓬门未识绮罗香，拟托良媒益自伤。",
            "谁爱风流高格调，共怜时世俭梳妆。",
            "敢将十指夸针巧，不把双眉斗画长。",
            "苦恨年年压金线，为他人作嫁衣裳。"
          ]
        },
        {
          "chapter": "送李少府贬峡中王少府贬",
          "subchapter": "送李少府贬峡中王少府贬长沙",
          "author": "唐代：高适 ",
          "paragraphs": [
            "嗟君此别意何如，驻马衔杯问谪居。",
            "巫峡啼猿数行泪，衡阳归雁几封书。",
            "青枫江上秋帆远，白帝城边古木疏。",
            "圣代即今多雨露，暂时分手莫踌躇。"
          ]
        },
        {
          "chapter": "九日登望仙台呈刘明府",
          "subchapter": "九日登望仙台呈刘明府容",
          "author": "唐代：崔曙 ",
          "paragraphs": [
            "汉文皇帝有高台，此日登临曙色开。",
            "三晋云山皆北向，二陵风雨自东来。",
            "关门令尹谁能识，河上仙翁去不回。",
            "且欲近寻彭泽宰，陶然共醉菊花杯。"
          ]
        },
        {
          "chapter": "登黄鹤楼",
          "subchapter": "黄鹤楼 / 登黄鹤楼",
          "author": "唐代：崔颢 ",
          "paragraphs": [
            "昔人已乘黄鹤去，此地空余黄鹤楼。",
            "黄鹤一去不复返，白云千载空悠悠。",
            "晴川历历汉阳树，芳草萋萋鹦鹉洲。",
            "日暮乡关何处是？烟波江上使人愁。"
          ]
        },
        {
          "chapter": "行经华阴",
          "subchapter": null,
          "author": "唐代：崔颢 ",
          "paragraphs": [
            "",
            ""
          ]
        },
        {
          "chapter": "利州南渡",
          "subchapter": null,
          "author": "唐代：温庭筠 ",
          "paragraphs": [
            "澹然空水对斜晖，曲岛苍茫接翠微。",
            "波上马嘶看棹去，柳边人歇待船归。",
            "数丛沙草羣鸥散，万顷江田一鹭飞。",
            "谁解乘舟寻范蠡，五湖烟水独忘机。"
          ]
        },
        {
          "chapter": "苏武庙",
          "subchapter": null,
          "author": "唐代：温庭筠 ",
          "paragraphs": [
            "苏武魂销汉使前，古祠高树两茫然。",
            "云边雁断胡天月，陇上羊归塞草烟。",
            "回日楼台非甲帐，去时冠剑是丁年。",
            "茂陵不见封侯印，空向秋波哭逝川。"
          ]
        },
        {
          "chapter": "江州重别薛六柳",
          "subchapter": "江州重别薛六柳八二员外",
          "author": "唐代：刘长卿 ",
          "paragraphs": [
            "生涯岂料承优诏，世事空知学醉歌。",
            "江上月明胡雁过，淮南木落楚山多。",
            "寄身且喜沧洲近，顾影无如白发何。",
            "今日龙钟人共弃，愧君犹遣慎风波。"
          ]
        },
        {
          "chapter": "长沙过贾谊宅",
          "subchapter": null,
          "author": "唐代：刘长卿 ",
          "paragraphs": [
            "三年谪宦此栖迟，万古惟留楚客悲。",
            "秋草独寻人去后，寒林空见日斜时。",
            "汉文有道恩犹薄，湘水无情吊岂知。",
            "寂寂江山摇落处，怜君何事到天涯。"
          ]
        },
        {
          "chapter": "自夏口至鹦鹉洲夕望岳阳",
          "subchapter": "自夏口至鹦鹉洲夕望岳阳寄源中丞",
          "author": "唐代：刘长卿 ",
          "paragraphs": [
            "汀洲无浪复无烟，楚客相思益渺然。",
            "汉口夕阳斜渡鸟，洞庭秋水远连天。",
            "孤城背岭寒吹角，独树临江夜泊船。(独树 一作：独戍)",
            "贾谊上书忧汉室，长沙谪去古今怜。"
          ]
        },
        {
          "chapter": "西塞山怀古",
          "subchapter": null,
          "author": "唐代：刘禹锡 ",
          "paragraphs": [
            "王濬楼船下益州，金陵王气黯然收。",
            "千寻铁锁沉江底，一片降幡出石头。",
            "人世几回伤往事，山形依旧枕寒流。",
            "今逢四海为家日，故垒萧萧芦荻秋。"
          ]
        },
        {
          "chapter": "晚次鄂州",
          "subchapter": null,
          "author": "唐代：卢纶 ",
          "paragraphs": [
            "云开远见汉阳城，犹是孤帆一日程。",
            "估客昼眠知浪静，舟人夜语觉潮生。",
            "三湘愁鬓逢秋色，万里归心对月明。",
            "旧业已随征战尽，更堪江上鼓鼙声。"
          ]
        },
        {
          "chapter": "赠阙下裴舍人",
          "subchapter": null,
          "author": "唐代：钱起 ",
          "paragraphs": [
            "二月黄莺飞上林，春城紫禁晓阴阴。",
            "长乐钟声花外尽，龙池柳色雨中深。",
            "阳和不散穷途恨，霄汉长怀捧日心。",
            "献赋十年犹未遇，羞将白发对华簪。"
          ]
        },
        {
          "chapter": "宫词",
          "subchapter": null,
          "author": "唐代：薛逢 ",
          "paragraphs": [
            "十二楼中尽晓妆，望仙楼上望君王。",
            "锁衔金兽连环冷，水滴铜龙昼漏长。",
            "云髻罢梳还对镜，罗衣欲换更添香。",
            "遥窥正殿帘开处，袍袴宫人扫御牀。"
          ]
        },
        {
          "chapter": "同题仙游观",
          "subchapter": null,
          "author": "唐代：韩翃 ",
          "paragraphs": [
            "仙台初见五城楼，风物悽悽宿雨收。",
            "山色遥连秦树晚，砧声近报汉宫秋。",
            "疏松影落空坛静，细草香闲小洞幽。",
            "何用别寻方外去，人间亦自有丹丘。"
          ]
        }
      ]
    },
    {
      "type": "五言古诗",
      "content": [
        {
          "chapter": "贼退示官吏",
          "subchapter": null,
          "author": "唐代：元结 ",
          "paragraphs": [
            "",
            "",
            ""
          ]
        },
        {
          "chapter": "同从弟销南斋玩月忆山阴",
          "subchapter": "同从弟南斋玩月忆山阴崔少府",
          "author": "唐代：王昌龄 ",
          "paragraphs": [
            "高卧南斋时，开帷月初吐。",
            "清辉澹水木，演漾在窗户。",
            "冉冉几盈虚，澄澄变今古。",
            "美人清江畔，是夜越吟苦。",
            "千里共如何，微风吹兰杜。"
          ]
        },
        {
          "chapter": "渭川田家",
          "subchapter": null,
          "author": "唐代：王维 ",
          "paragraphs": [
            "斜阳照墟落，穷巷牛羊归。(斜阳 一作：斜光)",
            "野老念牧童，倚杖候荆扉。",
            "雉雊麦苗秀，蚕眠桑叶稀。",
            "田夫荷锄至，相见语依依。",
            "即此羨闲逸，怅然吟式微。"
          ]
        },
        {
          "chapter": "西施咏",
          "subchapter": null,
          "author": "唐代：王维 ",
          "paragraphs": [
            "艳色天下重，西施宁久微。",
            "朝为越溪女，暮作吴宫妃。",
            "贱日岂殊众，贵来方悟稀。",
            "邀人傅香粉，不自著罗衣。",
            "君宠益娇态，君怜无是非。",
            "当时浣纱伴，莫得同车归。",
            "持谢邻家子，效颦安可希。"
          ]
        },
        {
          "chapter": "送别",
          "subchapter": null,
          "author": "唐代：王维 ",
          "paragraphs": [
            "下马饮君酒，问君何所之？",
            "君言不得意，归卧南山陲。",
            "但去莫复问，白云无尽时。"
          ]
        },
        {
          "chapter": "送綦毋潜落第还乡",
          "subchapter": null,
          "author": "唐代：王维 ",
          "paragraphs": [
            "圣代无隐者，英灵尽来归。",
            "遂令东山客，不得顾采薇。",
            "既至金门远，孰云吾道非。",
            "江淮度寒食，京洛缝春衣。",
            "置酒长安道，同心与我违。",
            "行当浮桂棹，未几拂荆扉。",
            "远树带行客，孤城当落晖。",
            "吾谋适不用，勿谓知音稀。"
          ]
        },
        {
          "chapter": "青溪",
          "subchapter": "青溪 / 过青溪水作",
          "author": "唐代：王维 ",
          "paragraphs": [
            "言入黄花川，每逐清溪水。",
            "随山将万转，趣途无百里。",
            "声喧乱石中，色静深松里。",
            "漾漾泛菱荇，澄澄映葭苇。",
            "我心素已闲，清川澹如此。",
            "请留磐石上，垂钓将已矣。(磐石 一作：盘石)"
          ]
        },
        {
          "chapter": "与高适薛据同登慈恩寺",
          "subchapter": "与高适薛据同登慈恩寺浮图",
          "author": "唐代：岑参 ",
          "paragraphs": [
            "塔势如涌出，孤高耸天宫。",
            "登临出世界，磴道盘虚空。",
            "突兀压神州，峥嵘如鬼工。",
            "四角碍白日，七层摩苍穹。",
            "下窥指高鸟，俯听闻惊风。",
            "连山若波涛，奔凑似朝东。(凑 一作：走；似 一作：如)",
            "青槐夹驰道，宫馆何玲珑。(馆 一作：观)",
            "秋色从西来，苍然满关中。",
            "五陵北原上，万古青濛濛。",
            "净理了可悟，胜因夙所宗。",
            "誓将挂冠去，觉道资无穷。"
          ]
        },
        {
          "chapter": "下终南山过斛斯山人宿置酒",
          "subchapter": null,
          "author": "唐代：李白 ",
          "paragraphs": [
            "暮从碧山下，山月随人归。",
            "却顾所来径，苍苍横翠微。",
            "相携及田家，童稚开荆扉。",
            "绿竹入幽径，青萝拂行衣。",
            "欢言得所憩，美酒聊共挥。",
            "长歌吟松风，曲尽河星稀。",
            "我醉君复乐，陶然共忘机。"
          ]
        },
        {
          "chapter": "月下独酌四首·其一",
          "subchapter": null,
          "author": "唐代：李白 ",
          "paragraphs": [
            "花间一壶酒，独酌无相亲。",
            "举杯邀明月，对影成三人。",
            "月既不解饮，影徒随我身。",
            "暂伴月将影，行乐须及春。",
            "我歌月徘徊，我舞影零乱。",
            "醒时同交欢，醉后各分散。(同交欢 一作：相交欢)",
            "永结无情游，相期邈云汉。"
          ]
        },
        {
          "chapter": "春思",
          "subchapter": null,
          "author": "唐代：李白 ",
          "paragraphs": [
            "燕草如碧丝，秦桑低绿枝。",
            "当君怀归日，是妾断肠时。",
            "春风不相识，何事入罗帏。"
          ]
        },
        {
          "chapter": "梦李白·其一",
          "subchapter": "梦李白二首·其一",
          "author": "唐代：杜甫 ",
          "paragraphs": [
            "",
            "",
            ""
          ]
        },
        {
          "chapter": "梦李白·其二",
          "subchapter": "梦李白二首·其二",
          "author": "唐代：杜甫 ",
          "paragraphs": [
            "浮云终日行，游子久不至。",
            "三夜频梦君，情亲见君意。",
            "告归常侷促，苦道来不易。",
            "江湖多风波，舟楫恐失坠。",
            "出门搔白首，若负平生志。",
            "冠盖满京华，斯人独憔悴。",
            "孰云网恢恢，将老身反累。",
            "千秋万岁名，寂寞身后事。"
          ]
        },
        {
          "chapter": "望岳",
          "subchapter": null,
          "author": "唐代：杜甫 ",
          "paragraphs": [
            "岱宗夫如何？齐鲁青未了。",
            "造化钟神秀，阴阳割昏晓。",
            "荡胸生曾云，决眦入归鸟。( 曾 通：层)",
            "会当凌绝顶，一览众山小。"
          ]
        },
        {
          "chapter": "赠卫八处士",
          "subchapter": null,
          "author": "唐代：杜甫 ",
          "paragraphs": [
            "",
            ""
          ]
        },
        {
          "chapter": "佳人",
          "subchapter": null,
          "author": "唐代：杜甫 ",
          "paragraphs": [
            "",
            ""
          ]
        },
        {
          "chapter": "秋登兰山寄张五",
          "subchapter": "秋登兰山寄张五 / 九月九日岘山寄张子容",
          "author": "唐代：孟浩然 ",
          "paragraphs": [
            "北山白云里，隐者自怡悦。",
            "相望试登高，心随雁飞灭。(试 一作 始)",
            "愁因薄暮起，兴是清秋发。",
            "时见归村人，沙行渡头歇。",
            "天边树若荠，江畔洲如月。",
            "何当载酒来，共醉重阳节。"
          ]
        },
        {
          "chapter": "夏日南亭怀辛大",
          "subchapter": null,
          "author": "唐代：孟浩然 ",
          "paragraphs": [
            "山光忽西落，池月渐东上。",
            "散发乘夕凉，开轩卧闲敞。",
            "荷风送香气，竹露滴清响。",
            "欲取鸣琴弹，恨无知音赏。",
            "感此怀故人，中宵劳梦想。(",
            "宵 一作：终)"
          ]
        },
        {
          "chapter": "宿业师山房待丁大不至",
          "subchapter": "宿业师山房期丁大不至 / 宿业师山房待丁大不至",
          "author": "唐代：孟浩然 ",
          "paragraphs": [
            "夕阳度西岭，羣壑倏已暝。",
            "松月生夜凉，风泉满清听。",
            "樵人归欲尽，烟鸟栖初定。",
            "之子期宿来，孤琴候萝径。"
          ]
        },
        {
          "chapter": "寻西山隐者不遇",
          "subchapter": null,
          "author": "唐代：丘为 ",
          "paragraphs": [
            "绝顶一茅茨，直上三十里。",
            "扣关无僮仆，窥室唯案几。",
            "若非巾柴车，应是钓秋水。",
            "差池不相见，黾勉空仰止。",
            "草色新雨中，松声晚窗里。",
            "及兹契幽绝，自足荡心耳。",
            "虽无宾主意，颇得清净理。",
            "兴尽方下山，何必待之子。"
          ]
        },
        {
          "chapter": "晨诣超师院读禅经",
          "subchapter": null,
          "author": "唐代：柳宗元 ",
          "paragraphs": [
            "汲井漱寒齿，清心拂尘服。",
            "闲持贝叶书，步出东斋读。",
            "真源了无取，妄迹世所逐。",
            "遗言冀可冥，缮性何由熟。",
            "道人庭宇静，苔色连深竹。",
            "日出雾露余，青松如膏沐。",
            "澹然离言说，悟悦心自足。"
          ]
        },
        {
          "chapter": "溪居",
          "subchapter": null,
          "author": "唐代：柳宗元 ",
          "paragraphs": [
            "久为簪组累，幸此南夷谪。",
            "闲依农圃邻，偶似山林客。",
            "晓耕翻露草，夜榜响溪石。",
            "来往不逢人，长歌楚天碧。"
          ]
        },
        {
          "chapter": "送杨氏女",
          "subchapter": null,
          "author": "唐代：韦应物 ",
          "paragraphs": [
            "永日方戚戚，出行复悠悠。",
            "女子今有行，大江溯轻舟。",
            "尔辈苦无恃，抚念益慈柔。",
            "幼为长所育，两别泣不休。",
            "对此结中肠，义往难复留。",
            "自小阙内训，事姑贻我忧。",
            "赖兹托令门，任恤庶无尤。",
            "贫俭诚所尚，资从岂待周。",
            "孝恭遵妇道，容止顺其猷。",
            "别离在今晨，见尔当何秋。",
            "居闲始自遣，临感忽难收。",
            "归来视幼女，零泪缘缨流。"
          ]
        },
        {
          "chapter": "长安遇冯著",
          "subchapter": null,
          "author": "唐代：韦应物 ",
          "paragraphs": [
            "客从东方来，衣上灞陵雨。",
            "问客何为来，采山因买斧。",
            "冥冥花正开，飏飏燕新乳。",
            "昨别今已春，鬓丝生几缕。"
          ]
        },
        {
          "chapter": "夕次盱眙县",
          "subchapter": null,
          "author": "唐代：韦应物 ",
          "paragraphs": [
            "落帆逗淮镇，停舫临孤驿。浩浩风起波，冥冥日沉夕。",
            "人归山郭暗，雁下芦洲白。独夜忆秦关，听钟未眠客。"
          ]
        },
        {
          "chapter": "东郊",
          "subchapter": null,
          "author": "唐代：韦应物 ",
          "paragraphs": [
            "吏舍跼终年，出郊旷清曙。",
            "杨柳散和风，青山澹吾虑。",
            "依丛适自憩，缘涧还复去。",
            "微雨霭芳原，春鸠鸣何处。",
            "乐幽心屡止，遵事蹟犹遽。",
            "终罢斯结庐，慕陶直可庶。"
          ]
        },
        {
          "chapter": "郡斋雨中与诸文士燕集",
          "subchapter": null,
          "author": "唐代：韦应物 ",
          "paragraphs": [
            "兵卫森画戟，宴寝凝清香。",
            "海上风雨至，逍遥池阁凉。",
            "烦疴近消散，嘉宾复满堂。",
            "自惭居处崇，未睹斯民康。",
            "理会是非遣，性达形迹忘。",
            "鲜肥属时禁，蔬果幸见尝。",
            "俯饮一杯酒，仰聆金玉章。",
            "神欢体自轻，意欲凌风翔。",
            "吴中盛文史，羣彦今汪洋。",
            "方知大藩地，岂曰财赋强。"
          ]
        },
        {
          "chapter": "初发扬子寄元大校书",
          "subchapter": null,
          "author": "唐代：韦应物 ",
          "paragraphs": [
            "悽悽去亲爱，泛泛入烟雾。",
            "归棹洛阳人，残钟广陵树。",
            "今朝此为别，何处还相遇。",
            "世事波上舟，沿洄安得住。"
          ]
        },
        {
          "chapter": "寄全椒山中道士",
          "subchapter": null,
          "author": "唐代：韦应物 ",
          "paragraphs": [
            "今朝郡斋冷，忽念山中客。",
            "涧底束荆薪，归来煮白石。",
            "欲持一瓢酒，远慰风雨夕。",
            "落叶满空山，何处寻行迹。"
          ]
        },
        {
          "chapter": "宿王昌龄隐居",
          "subchapter": null,
          "author": "唐代：常建 ",
          "paragraphs": [
            "清溪深不测，隐处唯孤云。",
            "松际露微月，清光犹为君。",
            "茅亭宿花影，药院滋苔纹。",
            "余亦谢时去，西山鸾鹤羣。"
          ]
        },
        {
          "chapter": "感遇·孤鸿海上来",
          "subchapter": "感遇十二首·其四",
          "author": "唐代：张九龄 ",
          "paragraphs": [
            "孤鸿海上来，池潢不敢顾。",
            "侧见双翠鸟，巢在三珠树。",
            "矫矫珍木巅，得无金丸惧？",
            "美服患人指，高明逼神恶。",
            "今我游冥冥，弋者何所慕！"
          ]
        },
        {
          "chapter": "感遇·兰叶春葳蕤",
          "subchapter": "感遇十二首·其一",
          "author": "唐代：张九龄 ",
          "paragraphs": [
            "兰叶春葳蕤，桂华秋皎洁。",
            "欣欣此生意，自尔为佳节。",
            "谁知林栖者，闻风坐相悦。",
            "草木有本心，何求美人折！"
          ]
        },
        {
          "chapter": "感遇·幽人归独卧",
          "subchapter": "感遇十二首·其二",
          "author": "唐代：张九龄 ",
          "paragraphs": [
            "幽人归独卧，滞虑洗孤清。",
            "持此谢高鸟，因之传远情。",
            "日夕怀空意，人谁感至精？",
            "飞沈理自隔，何所慰吾诚?"
          ]
        },
        {
          "chapter": "感遇·江南有丹橘",
          "subchapter": null,
          "author": "唐代：张九龄 ",
          "paragraphs": [
            "江南有丹橘，经冬犹绿林。",
            "岂伊地气暖？自有岁寒心。",
            "可以荐嘉客，奈何阻重深。",
            "运命惟所遇，循环不可寻。",
            "徒言树桃李，此木岂无阴？"
          ]
        },
        {
          "chapter": "春泛若耶溪",
          "subchapter": null,
          "author": "唐代：綦毋潜 ",
          "paragraphs": [
            "幽意无断绝，此去随所偶。",
            "晚风吹行舟，花路入溪口。",
            "际夜转西壑，隔山望南斗。",
            "潭烟飞溶溶，林月低向后。",
            "生事且弥漫，愿为持竿叟。"
          ]
        }
      ]
    },
    {
      "type": "七言古诗",
      "content": [
        {
          "chapter": "石鱼湖上醉歌",
          "subchapter": null,
          "author": "唐代：元结 ",
          "paragraphs": [
            "",
            "",
            ""
          ]
        },
        {
          "chapter": "长恨歌",
          "subchapter": null,
          "author": "唐代：白居易 ",
          "paragraphs": [
            "",
            "",
            "",
            "",
            "",
            "",
            "",
            "",
            ""
          ]
        },
        {
          "chapter": "琵琶行",
          "subchapter": "琵琶行 / 琵琶引",
          "author": "唐代：白居易 ",
          "paragraphs": [
            "",
            "",
            ""
          ]
        },
        {
          "chapter": "走马川行奉送封大夫出师",
          "subchapter": "走马川行奉送出师西征 / 走马川行奉送封大夫出师西征",
          "author": "唐代：岑参 ",
          "paragraphs": [
            "君不见走马川行雪海边，平沙莽莽黄入天。",
            "轮台九月风夜吼，一川碎石大如斗，随风满地石乱走。",
            "匈奴草黄马正肥，金山西见烟尘飞，汉家大将西出师。",
            "将军金甲夜不脱，半夜军行戈相拨，风头如刀面如割。",
            "马毛带雪汗气蒸，五花连钱旋作冰，幕中草檄砚水凝。",
            "虏骑闻之应胆慑，料知短兵不敢接，车师西门伫献捷。"
          ]
        },
        {
          "chapter": "轮台歌奉送封大夫出师",
          "subchapter": "轮台歌奉送封大夫出师西征",
          "author": "唐代：岑参 ",
          "paragraphs": [
            "轮台城头夜吹角，轮台城北旄头落。",
            "羽书昨夜过渠黎，单于已在金山西。",
            "戍楼西望烟尘黑，汉军屯在轮台北。",
            "上将拥旄西出征，平明吹笛大军行。",
            "四边伐鼓雪海涌，三军大呼阴山动。",
            "虏塞兵气连云屯，战场白骨缠草根。",
            "剑河风急雪片阔，沙口石冻马蹄脱。(雪片阔 一作：云片阔)",
            "亚相勤王甘苦辛，誓将报主静边尘。",
            "古来青史谁不见，今见功名胜古人。"
          ]
        },
        {
          "chapter": "白雪歌送武判官归京",
          "subchapter": null,
          "author": "唐代：岑参 ",
          "paragraphs": [
            "北风卷地白草折，胡天八月即飞雪。",
            "忽如一夜春风来，千树万树梨花开。",
            "散入珠帘溼罗幕，狐裘不暖锦衾薄。",
            "将军角弓不得控，都护铁衣冷难着。(难着 一作：犹著)",
            "瀚海阑干百丈冰，愁云惨淡万里凝。",
            "中军置酒饮归客，胡琴琵琶与羌笛。",
            "纷纷暮雪下辕门，风掣红旗冻不翻。",
            "轮台东门送君去，去时雪满天山路。",
            "山回路转不见君，雪上空留马行处。"
          ]
        },
        {
          "chapter": "宣州谢脁楼饯别校书叔云",
          "subchapter": null,
          "author": "唐代：李白 ",
          "paragraphs": [
            "",
            ""
          ]
        },
        {
          "chapter": "庐山谣寄卢侍御虚舟",
          "subchapter": null,
          "author": "唐代：李白 ",
          "paragraphs": [
            "我本楚狂人，凤歌笑孔丘。",
            "手持绿玉杖，朝别黄鹤楼。",
            "五岳寻仙不辞远，一生好入名山游。",
            "庐山秀出南斗傍，屏风九叠云锦张。",
            "影落明湖青黛光，金阙前开二峯长，银河倒挂三石梁。",
            "香炉瀑布遥相望，回崖沓嶂凌苍苍。",
            "翠影红霞映朝日，鸟飞不到吴天长。",
            "登高壮观天地间，大江茫茫去不还。",
            "黄云万里动风色，白波九道流雪山。",
            "好为庐山谣，兴因庐山发。",
            "闲窥石镜清我心，谢公行处苍苔没。",
            "早服还丹无世情，琴心三叠道初成。",
            "遥见仙人彩云里，手把芙蓉朝玉京。",
            "先期汗漫九垓上，愿接卢敖游太清。"
          ]
        },
        {
          "chapter": "梦游天姥吟留别",
          "subchapter": "梦游天姥吟留别 / 梦游天姥山别东鲁诸公",
          "author": "唐代：李白 ",
          "paragraphs": [
            "海客谈瀛洲，烟涛微茫信难求；",
            "越人语天姥，云霞明灭或可睹。",
            "天姥连天向天横，势拔五岳掩赤城。",
            "天台四万八千丈，对此欲倒东南倾。(四万 一作：一万)",
            "我欲因之梦吴越，一夜飞度镜湖月。(度 通：渡)",
            "湖月照我影，送我至剡溪。",
            "谢公宿处今尚在，渌水荡漾清猿啼。",
            "脚著谢公屐，身登青云梯。",
            "半壁见海日，空中闻天鸡。",
            "千巖万转路不定，迷花倚石忽已暝。",
            "熊咆龙吟殷巖泉，栗深林兮惊层巅。",
            "云青青兮欲雨，水澹澹兮生烟。",
            "列缺霹雳，丘峦崩摧。",
            "洞天石扉，訇然中开。",
            "青冥浩荡不见底，日月照耀金银台。",
            "霓为衣兮风为马，云之君兮纷纷而来下。",
            "虎鼓瑟兮鸾回车，仙之人兮列如麻。",
            "忽魂悸以魄动，恍惊起而长嗟。",
            "惟觉时之枕蓆，失向来之烟霞。",
            "世间行乐亦如此，古来万事东流水。",
            "别君去兮何时还？且放白鹿青崖间，须行即骑访名山。",
            "安能摧眉折腰事权贵，使我不得开心颜!"
          ]
        },
        {
          "chapter": "金陵酒肆留别",
          "subchapter": null,
          "author": "唐代：李白 ",
          "paragraphs": [
            "风吹柳花满店香，吴姬压酒唤客尝。(劝客 一作：唤客)",
            "金陵子弟来相送，欲行不行各尽觞。",
            "请君试问东流水，别意与之谁短长。"
          ]
        },
        {
          "chapter": "韩碑",
          "subchapter": null,
          "author": "唐代：李商隐 ",
          "paragraphs": [
            "元和天子神武姿，彼何人哉轩与羲。",
            "誓将上雪列圣耻，坐法宫中朝四夷。",
            "淮西有贼五十载，封狼生䝙䝙生罴。",
            "不据山河据平地，长戈利矛日可麾。",
            "帝得圣相相曰度，贼斫不死神扶持。",
            "腰悬相印作都统，阴风惨澹天王旗。",
            "愬武古通作牙爪，仪曹外郎载笔随。",
            "行军司马智且勇，十四万众犹虎貔。",
            "入蔡缚贼献太庙，功无与让恩不訾。",
            "帝曰汝度功第一，汝从事愈宜为辞。",
            "愈拜稽首蹈且舞，金石刻画臣能为。",
            "古者世称大手笔，此事不系于职司。",
            "当仁自古有不让，言讫屡颔天子颐。",
            "公退斋戒坐小阁，濡染大笔何淋漓。",
            "点窜《尧典》《舜典》字，涂改《清庙》《生民》诗。",
            "文成破体书在纸，清晨再拜铺丹墀。",
            "表曰臣愈昧死上，咏神圣功书之碑。",
            "碑高三丈字如斗，负以灵鳌蟠以螭。",
            "句奇语重喻者少，谗之天子言其私。",
            "长绳百尺拽碑倒，粗砂大石相磨治。",
            "公之斯文若元气，先时已入人肝脾。",
            "汤盘孔鼎有述作，今无其器存其辞。",
            "呜呼圣王及圣相，相与烜赫流淳熙。",
            "公之斯文不示后，曷与三五相攀追。",
            "愿书万本诵万遍，口角流沫右手胝。",
            "传之七十有二代，以为封禅玉检明堂基。"
          ]
        },
        {
          "chapter": "听董大弹胡笳声兼寄语",
          "subchapter": "听董大弹胡笳声兼寄语弄房给事",
          "author": "唐代：李颀 ",
          "paragraphs": [
            "蔡女昔造胡笳声，一弹一十有八拍。",
            "胡人落泪沾边草，汉使断肠对归客。",
            "古戍苍苍烽火寒，大荒沉沉飞雪白。",
            "先拂商弦后角羽，四郊秋叶惊摵摵。",
            "董夫子，通神明，深山窃听来妖精。",
            "言迟更速皆应手，将往复旋如有情。",
            "空山百鸟散还合，万里浮云阴且晴。",
            "嘶酸雏雁失羣夜，断绝胡儿恋母声。",
            "川为静其波，鸟亦罢其鸣。",
            "乌孙部落家乡远，逻娑沙尘哀怨生。",
            "幽音变调忽飘洒，长风吹林雨堕瓦。",
            "迸泉飒飒飞木末，野鹿呦呦走堂下。",
            "长安城连东掖垣，凤凰池对青琐门。",
            "高才脱略名与利，日夕望君抱琴至。"
          ]
        },
        {
          "chapter": "听安万善吹觱篥歌",
          "subchapter": null,
          "author": "唐代：李颀 ",
          "paragraphs": [
            "南山截竹为觱篥，此乐本自龟兹出。",
            "流传汉地曲转奇，凉州胡人为我吹。",
            "傍邻闻者多叹息，远客思乡皆泪垂。",
            "世人解听不解赏，长飙风中自来往。",
            "枯桑老柏寒飕飗，九雏鸣凤乱啾啾。",
            "龙吟虎啸一时发，万籁百泉相与秋。",
            "忽然更作渔阳掺，黄云萧条白日暗。",
            "变调如闻杨柳春，上林繁花照眼新。",
            "岁夜高堂列明烛，美酒一杯声一曲。"
          ]
        },
        {
          "chapter": "古意",
          "subchapter": null,
          "author": "唐代：李颀 ",
          "paragraphs": [
            "男儿事长征，少小幽燕客。",
            "赌胜马蹄下，由来轻七尺。",
            "杀人莫敢前，须如猬毛磔。",
            "黄云陇底白云飞，未得报恩不能归。",
            "辽东小妇年十五，惯弹琵琶解歌舞。",
            "今为羌笛出塞声，使我三军泪如雨。"
          ]
        },
        {
          "chapter": "送陈章甫",
          "subchapter": null,
          "author": "唐代：李颀 ",
          "paragraphs": [
            "四月南风大麦黄，枣花未落桐阴长。",
            "青山朝别暮还见，嘶马出门思旧乡。",
            "陈侯立身何坦荡，虬须虎眉仍大颡。",
            "腹中贮书一万卷，不肯低头在草莽。",
            "东门酤酒饮我曹，心轻万事如鸿毛。",
            "醉卧不知白日暮，有时空望孤云高。",
            "长河浪头连天黑，津口停舟渡不得。",
            "郑国游人未及家，洛阳行子空叹息。",
            "闻道故林相识多，罢官昨日今如何。"
          ]
        },
        {
          "chapter": "琴歌",
          "subchapter": null,
          "author": "唐代：李颀 ",
          "paragraphs": [
            "主人有酒欢今夕，请奏鸣琴广陵客。",
            "月照城头乌半飞，霜悽万树风入衣。(万树 一作：万木)",
            "铜炉华烛烛增辉，初弹渌水后楚妃。",
            "一声已动物皆静，四座无言星欲稀。",
            "清淮奉使千余里，敢告云山从此始。"
          ]
        },
        {
          "chapter": "古柏行",
          "subchapter": null,
          "author": "唐代：杜甫 ",
          "paragraphs": [
            "孔明庙前有老柏，柯如青铜根如石。",
            "霜皮溜雨四十围，黛色参天二千尺。",
            "君臣已与时际会，树木犹为人爱惜。",
            "云来气接巫峡长，月出寒通雪山白。",
            "忆昨路绕锦亭东，先主武侯同閟宫。",
            "崔嵬枝干郊原古，窈窕丹青户牖空。",
            "落落盘踞虽得地，冥冥孤高多烈风。",
            "扶持自是神明力，正直原因造化工。",
            "大厦如倾要梁栋，万牛回首丘山重。",
            "不露文章世已惊，未辞翦伐谁能送？",
            "苦心岂免容蝼蚁，香叶终经宿鸾凤。",
            "志士幽人莫怨嗟：古来材大难为用。"
          ]
        },
        {
          "chapter": "观公孙大娘弟子舞剑器行",
          "subchapter": null,
          "author": "唐代：杜甫 ",
          "paragraphs": [
            "",
            "",
            ""
          ]
        },
        {
          "chapter": "韦讽录事宅观曹将军画马",
          "subchapter": "韦讽录事宅观曹将军画马图",
          "author": "唐代：杜甫 ",
          "paragraphs": [
            "国初已来画鞍马，神妙独数江都王。",
            "将军得名三十载，人间又见真乘黄。",
            "曾貌先帝照夜白，龙池十日飞霹雳。",
            "内府殷红玛瑙盘，婕妤传诏才人索。",
            "盘赐将军拜舞归，轻纨细绮相追飞。",
            "贵戚权门得笔迹，始觉屏障生光辉。",
            "昔日太宗拳毛䯄，近时郭家狮子花。",
            "今之新图有二马，复令识者久叹嗟。",
            "此皆骑战一敌万，缟素漠漠开风沙。",
            "其余七匹亦殊绝，迥若寒空动烟雪。",
            "霜蹄蹴踏长楸间，马官厮养森成列。",
            "可怜九马争神骏，顾视清高气深稳。",
            "借问苦心爱者谁，后有韦讽前支遁。",
            "忆昔巡幸新丰宫，翠华拂天来向东。",
            "腾骧磊落三万匹，皆与此图筋骨同。",
            "自从献宝朝河宗，无复射蛟江水中。",
            "君不见金粟堆前松柏里，龙媒去尽鸟呼风。"
          ]
        },
        {
          "chapter": "丹青引赠曹霸将军",
          "subchapter": "丹青引赠曹将军霸",
          "author": "唐代：杜甫 ",
          "paragraphs": [
            "将军魏武之子孙，于今为庶为清门。",
            "英雄割据虽已矣，文采风流今尚存。",
            "学书初学卫夫人，但恨无过王右军。",
            "丹青不知老将至，富贵于我如浮云。",
            "开元之中常引见，承恩数上南薰殿。",
            "凌烟功臣少颜色，将军下笔开生面。",
            "良相头上进贤冠，猛将腰间大羽箭。",
            "褒公鄂公毛发动，英姿飒爽来酣战。",
            "先帝御马五花骢，画工如山貌不同。",
            "是日牵来赤墀下，迥立阊阖生长风。",
            "诏谓将军拂绢素，意匠惨澹经营中。",
            "斯须九重真龙出，一洗万古凡马空。",
            "玉花却在御榻上，榻上庭前屹相向。",
            "至尊含笑催赐金，圉人太仆皆惆怅。",
            "弟子韩干早入室，亦能画马穷殊相。",
            "干惟画肉不画骨，忍使骅骝气凋丧。",
            "将军画善盖有神，必逢佳士亦写真。",
            "即今漂泊干戈际，屡貌寻常行路人。",
            "途穷反遭俗眼白，世上未有如公贫。",
            "但看古来盛名下，终日坎?缠其身。"
          ]
        },
        {
          "chapter": "寄韩谏议",
          "subchapter": "寄韩谏议注",
          "author": "唐代：杜甫 ",
          "paragraphs": [
            "今我不乐思岳阳，身欲奋飞病在牀。",
            "美人娟娟隔秋水，濯足洞庭望八荒。",
            "鸿飞冥冥日月白，青枫叶赤天雨霜。",
            "玉京羣帝集北斗，或骑麒麟翳凤凰。",
            "芙蓉旌旗烟雾落，影动倒景摇潇湘。",
            "星宫之君醉琼浆，羽人稀少不在旁。",
            "似闻昨者赤松子，恐是汉代韩张良。",
            "昔随刘氏定长安，帷幄未改神惨伤。",
            "国家成败吾岂敢，色难腥腐餐枫香。",
            "周南留滞古所惜，南极老人应寿昌。",
            "美人胡为隔秋水，焉得置之贡玉堂。"
          ]
        },
        {
          "chapter": "夜归鹿门山歌",
          "subchapter": "夜归鹿门山歌 / 夜归鹿门歌",
          "author": "唐代：孟浩然 ",
          "paragraphs": [
            "山寺钟鸣昼已昏，渔梁渡头争渡喧。",
            "人随沙岸向江村，余亦乘舟归鹿门。",
            "鹿门月照开烟树，忽到庞公栖隐处。",
            "巖扉松径长寂寥，惟有幽人自来去。"
          ]
        },
        {
          "chapter": "渔翁",
          "subchapter": null,
          "author": "唐代：柳宗元 ",
          "paragraphs": [
            "渔翁夜傍西巖宿，晓汲清湘燃楚竹。",
            "烟销日出不见人，欸乃一声山水绿。",
            "回看天际下中流，巖上无心云相逐。"
          ]
        },
        {
          "chapter": "登幽州台歌",
          "subchapter": null,
          "author": "唐代：陈子昂 ",
          "paragraphs": [
            "前不见古人，后不见来者。",
            "念天地之悠悠，独怆然而涕下。"
          ]
        },
        {
          "chapter": "石鼓歌",
          "subchapter": null,
          "author": "唐代：韩愈 ",
          "paragraphs": [
            "张生手持石鼓文，劝我试作石鼓歌。",
            "少陵无人谪仙死，才薄将奈石鼓何。",
            "周纲凌迟四海沸，宣王愤起挥天戈。",
            "大开明堂受朝贺，诸侯剑佩鸣相磨。",
            "蒐于岐阳骋雄俊，万里禽兽皆遮罗。",
            "镌功勒成告万世，凿石作鼓隳嵯峨。",
            "从臣才艺咸第一，拣选撰刻留山阿。",
            "雨淋日灸野火燎，鬼物守护烦㧑呵。",
            "公从何处得纸本，毫发尽备无差讹。",
            "辞严义密读难晓，字体不类隶与蝌。",
            "年深岂免有缺画，快剑斫断生蛟鼍。",
            "鸾翔凤翥众仙下，珊瑚碧树交枝柯。",
            "金绳铁索锁钮壮，古鼎跃水龙腾梭。",
            "陋儒编诗不收入，二雅褊迫无委蛇。",
            "孔子西行不到秦，掎摭星宿遗羲娥。",
            "嗟余好古生苦晚，对此涕泪双滂沱。",
            "忆昔初蒙博士征，其年始改称元和。",
            "故人从军在右辅，为我度量掘臼科。",
            "濯冠沐浴告祭酒，如此至宝存岂多。",
            "毡包席裹可立致，十鼓只载数骆驼。",
            "荐诸太庙比郜鼎，光价岂止百倍过。",
            "圣恩若许留太学，诸生讲解得切磋。",
            "观经鸿都尚填咽，坐见举国来奔波。",
            "剜苔剔藓露节角，安置妥帖平不颇。",
            "大厦深檐与盖覆，经历久远期无佗。",
            "中朝大官老于事，讵肯感激徒媕婀。",
            "牧童敲火牛砺角，谁复著手为摩挲。",
            "日销月铄就埋没，六年西顾空吟哦。",
            "羲之俗书趁姿媚，数纸尚可博白鹅。",
            "继周八代争战罢，无人收拾理则那。",
            "方今太平日无事，柄任儒术崇丘轲。",
            "安能以此尚论列，愿借辩口如悬河。",
            "石鼓之歌止于此，呜呼吾意其蹉跎。"
          ]
        },
        {
          "chapter": "山石",
          "subchapter": null,
          "author": "唐代：韩愈 ",
          "paragraphs": [
            "山石荦确行径微，黄昏到寺蝙蝠飞。",
            "升堂坐阶新雨足，芭蕉叶大栀子肥。",
            "僧言古壁佛画好，以火来照所见稀。",
            "铺牀拂席置羹饭，疏粝亦足饱我饥。",
            "夜深静卧百虫绝，清月出岭光入扉。",
            "天明独去无道路，出入高下穷烟霏。",
            "山红涧碧纷烂漫，时见松枥皆十围。",
            "当流赤足踏涧石，水声激激风吹衣。",
            "人生如此自可乐，岂必局束为人鞿？(鞿 一作：靰)",
            "嗟哉吾党二三子，安得至老不更归。"
          ]
        },
        {
          "chapter": "八月十五夜赠张功曹",
          "subchapter": null,
          "author": "唐代：韩愈 ",
          "paragraphs": [
            "纤云四卷天无河，清风吹空月舒波。",
            "沙平水息声影绝，一杯相属君当歌。",
            "君歌声酸辞且苦，不能听终泪如雨。",
            "洞庭连天九疑高，蛟龙出没猩鼯号。",
            "十生九死到官所，幽居默默如藏逃。",
            "下牀畏蛇食畏药，海气溼蛰薰腥臊。",
            "昨者州前捶大鼓，嗣皇继圣登夔皋。",
            "赦书一日行万里，罪从大辟皆除死。",
            "迁者追回流者还，涤瑕荡垢清朝班。",
            "州家申名使家抑，坎轲只得移荆蛮。",
            "判司卑官不堪说，未免捶楚尘埃间。",
            "同时辈流多上道，天路幽险难追攀。",
            "君歌且休听我歌，我歌今与君殊科。",
            "一年明月今宵多，人生由命非由他。",
            "有酒不饮奈明何。"
          ]
        },
        {
          "chapter": "谒衡岳庙遂宿岳寺题门楼",
          "subchapter": null,
          "author": "唐代：韩愈 ",
          "paragraphs": [
            "五岳祭秩皆三公，四方环镇嵩当中。",
            "火维地荒足妖怪，天假神柄专其雄。",
            "喷云泄雾藏半腹，虽有绝顶谁能穷？",
            "我来正逢秋雨节，阴气晦昧无清风。",
            "潜心默祷若有应，岂非正直能感通！",
            "须臾静扫众峯出，仰见突兀撑青空。",
            "紫盖连延接天柱，石廪腾掷堆祝融。",
            "森然魄动下马拜，松柏一径趋灵宫。",
            "粉墙丹柱动光彩，鬼物图画填青红。",
            "升阶伛偻荐脯酒，欲以菲薄明其衷。",
            "庙令老人识神意，睢盱侦伺能鞠躬。",
            "手持杯珓导我掷，云此最吉余难同。",
            "窜逐蛮荒幸不死，衣食才足甘长终。",
            "侯王将相望久绝，神纵欲福难为功。",
            "夜投佛寺上高阁，星月掩映云曈昽。",
            "猿鸣钟动不知曙，杲杲寒日生于东。"
          ]
        }
      ]
    },
    {
      "type": "乐府",
      "content": [
        {
          "chapter": "凉州词",
          "subchapter": "凉州词二首·其一",
          "author": "唐代：王之涣 ",
          "paragraphs": [
            "黄河远上白云间，一片孤城万仞山。",
            "羌笛何须怨杨柳，春风不度玉门关。"
          ]
        },
        {
          "chapter": "出塞·秦时明月汉时关",
          "subchapter": "出塞二首·其一",
          "author": "唐代：王昌龄 ",
          "paragraphs": [
            "秦时明月汉时关，万里长征人未还。",
            "但使龙城飞将在，不教胡马度阴山。"
          ]
        },
        {
          "chapter": "塞上曲·蝉鸣空桑林",
          "subchapter": "塞上曲·其一",
          "author": "唐代：王昌龄 ",
          "paragraphs": [
            "蝉鸣空桑林，八月萧关道。",
            "出塞入塞寒，处处黄芦草。",
            "从来幽并客，皆共尘沙老。",
            "莫学游侠儿，矜夸紫骝好。"
          ]
        },
        {
          "chapter": "塞下曲·饮马渡秋水",
          "subchapter": "塞下曲",
          "author": "唐代：王昌龄 ",
          "paragraphs": [
            "饮马渡秋水，水寒风似刀。",
            "平沙日未没，黯黯见临洮。",
            "昔日长城战，咸言意气高。",
            "黄尘足今古，白骨乱蓬蒿。"
          ]
        },
        {
          "chapter": "长信怨",
          "subchapter": null,
          "author": "唐代：王昌龄 ",
          "paragraphs": [
            "",
            "",
            "",
            "",
            "",
            ""
          ]
        },
        {
          "chapter": "渭城曲",
          "subchapter": "送元二使安西 / 渭城曲",
          "author": "唐代：王维 ",
          "paragraphs": [
            "渭城朝雨浥轻尘，客舍青青柳色新。(一作：客舍依依杨柳春)",
            "劝君更尽一杯酒，西出阳关无故人。"
          ]
        },
        {
          "chapter": "秋夜曲",
          "subchapter": null,
          "author": "唐代：王维 ",
          "paragraphs": [
            "桂魄初生秋露微，轻罗已薄未更衣。",
            "银筝夜久殷勤弄，心怯空房不忍归。"
          ]
        },
        {
          "chapter": "洛阳女儿行",
          "subchapter": null,
          "author": "唐代：王维 ",
          "paragraphs": [
            "洛阳女儿对门居，才可颜容十五余。",
            "良人玉勒乘骢马，侍女金盘脍鲤鱼。",
            "画阁朱楼尽相望，红桃绿柳垂檐向。",
            "罗帷送上七香车，宝扇迎归九华帐。",
            "狂夫富贵在青春，意气骄奢剧季伦。",
            "自怜碧玉亲教舞，不惜珊瑚持与人。",
            "春窗曙灭九微火，九微片片飞花琐。",
            "戏罢曾无理曲时，妆成祗是薰香坐。",
            "城中相识尽繁华，日夜经过赵李家。",
            "谁怜越女颜如玉，贫贱江头自浣纱。"
          ]
        },
        {
          "chapter": "老将行",
          "subchapter": null,
          "author": "唐代：王维 ",
          "paragraphs": [
            "少年十五二十时，步行夺得胡马骑。",
            "射杀山中白额虎，肯数邺下黄须儿！",
            "一身转战三千里，一剑曾当百万师。",
            "汉兵奋迅如霹雳，虏骑崩腾畏蒺藜。",
            "卫青不败由天幸，李广无功缘数奇。",
            "自从弃置便衰朽，世事蹉跎成白首。",
            "昔时飞箭无全目，今日垂杨生左肘。",
            "路旁时卖故侯瓜，门前学种先生柳。",
            "苍茫古木连穷巷，寥落寒山对虚牖。",
            "誓令疏勒出飞泉，不似颍川空使酒。",
            "贺兰山下阵如云，羽檄交驰日夕闻。",
            "节使三河募年少，诏书五道出将军。",
            "试拂铁衣如雪色，聊持宝剑动星文。",
            "愿得燕弓射大将，耻令越甲鸣吾君。",
            "莫嫌旧日云中守，犹堪一战取功勋。"
          ]
        },
        {
          "chapter": "桃源行",
          "subchapter": null,
          "author": "唐代：王维 ",
          "paragraphs": [
            "渔舟逐水爱山春，两岸桃花夹古津。",
            "坐看红树不知远，行尽青溪不见人。",
            "山口潜行始隈隩，山开旷望旋平陆。",
            "遥看一处攒云树，近入千家散花竹。",
            "樵客初传汉姓名，居人未改秦衣服。",
            "居人共住武陵源，还从物外起田园。",
            "月明松下房栊静，日出云中鸡犬喧。",
            "惊闻俗客争来集，竞引还家问都邑。",
            "平明闾巷扫花开，薄暮渔樵乘水入。",
            "初因避地去人间，及至成仙遂不还。",
            "峡里谁知有人事，世中遥望空云山。",
            "不疑灵境难闻见，尘心未尽思乡县。",
            "出洞无论隔山水，辞家终拟长游衍。",
            "自谓经过旧不迷，安知峯壑今来变。",
            "当时只记入山深，青溪几度到云林。",
            "春来遍是桃花水，不辨仙源何处寻。"
          ]
        },
        {
          "chapter": "清平调·云想衣裳花想容",
          "subchapter": "清平调·其一",
          "author": "唐代：李白 ",
          "paragraphs": [
            "云想衣裳花想容，春风拂槛露华浓。",
            "若非羣玉山头见，会向瑶台月下逢。"
          ]
        },
        {
          "chapter": "清平调·一枝红艳露凝香",
          "subchapter": "清平调·其二",
          "author": "唐代：李白 ",
          "paragraphs": [
            "一枝红艳露凝香，云雨巫山枉断肠。",
            "借问汉宫谁得似，可怜飞燕倚新妆。"
          ]
        },
        {
          "chapter": "清平调·名花倾国两相欢",
          "subchapter": null,
          "author": "唐代：李白 ",
          "paragraphs": [
            "名花倾国两相欢，常得君王带笑看。",
            "解释春风无限恨，沉香亭北倚栏杆。"
          ]
        },
        {
          "chapter": "行路难·金樽清酒斗十千",
          "subchapter": "行路难·其一",
          "author": "唐代：李白 ",
          "paragraphs": [
            "",
            ""
          ]
        },
        {
          "chapter": "行路难·大道如青天",
          "subchapter": "行路难·其二",
          "author": "唐代：李白 ",
          "paragraphs": [
            "大道如青天，我独不得出。",
            "羞逐长安社中儿，赤鸡白雉赌梨栗。",
            "弹剑作歌奏苦声，曳裾王门不称情。",
            "淮阴市井笑韩信，汉朝公卿忌贾生。",
            "君不见昔时燕家重郭隗，拥篲折节无嫌猜。",
            "剧辛乐毅感恩分，输肝剖胆效英才。",
            "昭王白骨萦蔓草，谁人更扫黄金台？",
            "行路难，归去来！"
          ]
        },
        {
          "chapter": "行路难·有耳莫洗颍川水",
          "subchapter": "行路难·其三",
          "author": "唐代：李白 ",
          "paragraphs": [
            "有耳莫洗颍川水，有口莫食首阳蕨。",
            "含光混世贵无名，何用孤高比云月？",
            "吾观自古贤达人，功成不退皆殒身。",
            "子胥既弃吴江上，屈原终投湘水滨。",
            "陆机雄才岂自保？李斯税驾苦不早。",
            "华亭鹤唳讵可闻？上蔡苍鹰何足道？",
            "君不见吴中张翰称达生，秋风忽忆江东行。",
            "且乐生前一杯酒，何须身后千载名？"
          ]
        },
        {
          "chapter": "将进酒",
          "subchapter": null,
          "author": "唐代：李白 ",
          "paragraphs": [
            "君不见，黄河之水天上来，奔流到海不复回。",
            "君不见，高堂明镜悲白发，朝如青丝暮成雪。",
            "人生得意须尽欢，莫使金樽空对月。",
            "天生我材必有用，千金散尽还复来。",
            "烹羊宰牛且为乐，会须一饮三百杯。",
            "岑夫子，丹丘生，将进酒，杯莫停。",
            "与君歌一曲，请君为我倾耳听。(倾耳听 一作：侧耳听)",
            "钟鼓馔玉不足贵，但愿长醉不复醒。(不足贵 一作：何足贵；不复醒 一作：不愿醒/不用醒)",
            "古来圣贤皆寂寞，惟有饮者留其名。(古来 一作：自古；惟 通：唯)",
            "陈王昔时宴平乐，斗酒十千恣欢谑。",
            "主人何为言少钱，径须沽取对君酌。",
            "五花马，千金裘，呼儿将出换美酒，与尔同销万古愁。"
          ]
        },
        {
          "chapter": "玉阶怨",
          "subchapter": null,
          "author": "唐代：李白 ",
          "paragraphs": [
            "玉阶生白露，夜久侵罗袜。",
            "却下水晶帘，玲珑望秋月。(水晶 一作 水精)"
          ]
        },
        {
          "chapter": "长相思·其一",
          "subchapter": null,
          "author": "唐代：李白 ",
          "paragraphs": [
            "长相思，在长安。",
            "络纬秋啼金井阑，微霜悽悽簟色寒。",
            "孤灯不明思欲绝，卷帷望月空长叹。",
            "美人如花隔云端！",
            "上有青冥之长天，下有渌水之波澜。",
            "天长路远魂飞苦，梦魂不到关山难。",
            "长相思，摧心肝！"
          ]
        },
        {
          "chapter": "长相思·其二",
          "subchapter": null,
          "author": "唐代：李白 ",
          "paragraphs": [
            "日色欲尽花含烟，月明欲素愁不眠。(欲素 一作：如素)",
            "赵瑟初停凤凰柱，蜀琴欲奏鸳鸯弦。",
            "此曲有意无人传，愿随春风寄燕然。",
            "忆君迢迢隔青天，昔日横波目，今作流泪泉。",
            "不信妾断肠，归来看取明镜前。(断肠 一作：肠断)"
          ]
        },
        {
          "chapter": "长干行·其一",
          "subchapter": null,
          "author": "唐代：李白 ",
          "paragraphs": [
            "妾发初覆额，折花门前剧。",
            "郎骑竹马来，绕牀弄青梅。",
            "同居长干里，两小无嫌猜，",
            "十四为君妇，羞颜未尝开。",
            "低头向暗壁，千唤不一回。",
            "十五始展眉，愿同尘与灰。",
            "常存抱柱信，岂上望夫台。",
            "十六君远行，瞿塘灩滪堆。",
            "五月不可触，猿声天上哀。(猿",
            "一作：鸣)",
            "门前迟行迹，一一生绿苔。",
            "苔深不能扫，落叶秋风早。",
            "八月蝴蝶来，双飞西园草。",
            "感此伤妾心，坐愁红颜老。",
            "早晚下三巴，预将书报家。",
            "相迎不道远，直至长风沙。"
          ]
        },
        {
          "chapter": "蜀道难",
          "subchapter": null,
          "author": "唐代：李白 ",
          "paragraphs": [
            "噫吁嚱，危乎高哉！",
            "蜀道之难，难于上青天！",
            "蚕丛及鱼凫，开国何茫然！",
            "尔来四万八千岁，不与秦塞通人烟。",
            "西当太白有鸟道，可以横绝峨眉巅。",
            "地崩山摧壮士死，然后天梯石栈相钩连。",
            "上有六龙回日之高标，下有冲波逆折之回川。",
            "黄鹤之飞尚不得过，猿猱欲度愁攀援。(攀援 一作：攀缘)",
            "青泥何盘盘，百步九折萦巖峦。",
            "扪参历井仰胁息，以手抚膺坐长叹。",
            "问君西游何时还？畏途巉巖不可攀。",
            "但见悲鸟号古木，雄飞雌从绕林间。",
            "又闻子规啼夜月，愁空山。",
            "蜀道之难,难于上青天，使人听此凋朱颜！",
            "连峯去天不盈尺，枯松倒挂倚绝壁。",
            "飞湍瀑流争喧豗，砯崖转石万壑雷。",
            "其险也如此，嗟尔远道之人胡为乎来哉！(也如此 一作：也若此)",
            "剑阁峥嵘而崔嵬，一夫当关，万夫莫开。",
            "所守或匪亲，化为狼与豺。",
            "朝避猛虎，夕避长蛇；磨牙吮血，杀人如麻。",
            "锦城虽云乐，不如早还家。",
            "蜀道之难,难于上青天，侧身西望长咨嗟！"
          ]
        },
        {
          "chapter": "子夜吴歌·春歌",
          "subchapter": null,
          "author": "唐代：李白 ",
          "paragraphs": [
            "秦地罗敷女，采桑绿水边。",
            "素手青条上，红妆白日鲜。",
            "蚕饥妾欲去，五马莫留连。"
          ]
        },
        {
          "chapter": "子夜吴歌·夏歌",
          "subchapter": null,
          "author": "唐代：李白 ",
          "paragraphs": [
            "镜湖三百里，菡萏发荷花。",
            "五月西施采，人看隘若耶。",
            "回舟不待月，归去越王家。"
          ]
        },
        {
          "chapter": "子夜吴歌·秋歌",
          "subchapter": null,
          "author": "唐代：李白 ",
          "paragraphs": [
            "长安一片月，万户捣衣声。",
            "秋风吹不尽，总是玉关情。",
            "何日平胡虏，良人罢远征。"
          ]
        },
        {
          "chapter": "子夜吴歌·冬歌",
          "subchapter": null,
          "author": "唐代：李白 ",
          "paragraphs": [
            "明朝驿使发，一夜絮征袍。",
            "素手抽针冷，那堪把剪刀。",
            "裁缝寄远道，几日到临洮。"
          ]
        },
        {
          "chapter": "关山月",
          "subchapter": null,
          "author": "唐代：李白 ",
          "paragraphs": [
            "明月出天山，苍茫云海间。",
            "长风几万里，吹度玉门关。",
            "汉下白登道，胡窥青海湾。",
            "由来征战地，不见有人还。",
            "戍客望边邑，思归多苦颜。(望边邑 一作：望边色)",
            "高楼当此夜，叹息未应闲。"
          ]
        },
        {
          "chapter": "江南曲",
          "subchapter": null,
          "author": "唐代：李益 ",
          "paragraphs": [
            "嫁得瞿塘贾，朝朝误妾期。",
            "早知潮有信，嫁与弄潮儿。"
          ]
        },
        {
          "chapter": "古从军行",
          "subchapter": null,
          "author": "唐代：李颀 ",
          "paragraphs": [
            "白日登山望烽火，黄昏饮马傍交河。",
            "行人刁斗风沙暗，公主琵琶幽怨多。",
            "野云万里无城郭，雨雪纷纷连大漠。",
            "胡雁哀鸣夜夜飞，胡儿眼泪双双落。",
            "闻道玉门犹被遮，应将性命逐轻车。",
            "年年战骨埋荒外，空见蒲桃入汉家。"
          ]
        },
        {
          "chapter": "哀王孙",
          "subchapter": null,
          "author": "唐代：杜甫 ",
          "paragraphs": [
            "长安城头头白乌，夜飞延秋门上呼。",
            "又向人家啄大屋，屋底达官走避胡。",
            "金鞭断折九马死，骨肉不得同驰驱。",
            "腰下宝玦青珊瑚，可怜王孙泣路隅。",
            "问之不肯道姓名，但道困苦乞为奴。",
            "已经百日窜荆棘，身上无有完肌肤。",
            "高帝子孙尽隆准，龙种自与常人殊。",
            "豺狼在邑龙在野，王孙善保千金躯。",
            "不敢长语临交衢，且为王孙立斯须。",
            "昨夜东风吹血腥，东来橐驼满旧都。",
            "朔方健儿好身手，昔何勇锐今何愚。",
            "窃闻天子已传位，圣德北服南单于。",
            "花门剺面请雪耻，慎勿出口他人狙。",
            "哀哉王孙慎勿疏，五陵佳气无时无。"
          ]
        },
        {
          "chapter": "兵车行",
          "subchapter": null,
          "author": "唐代：杜甫 ",
          "paragraphs": [
            "车辚辚，马萧萧，行人弓箭各在腰。",
            "耶孃妻子走相送，尘埃不见咸阳桥。(",
            "娘 一作：“爷”)",
            "牵衣顿足拦道哭，哭声直上干云霄。",
            "道旁过者问行人，行人但云点行频。",
            "或从十五北防河，便至四十西营田。",
            "去时里正与裹头，归来头白还戍边。",
            "边庭流血成海水，武皇开边意未已。",
            "君不闻，汉家山东二百州，千村万落生荆杞。",
            "纵有健妇把锄犁，禾生陇亩无东西。",
            "况复秦兵耐苦战，被驱不异犬与鸡。",
            "长者虽有问，役夫敢申恨？",
            "且如今年冬，未休关西卒。",
            "县官急索租，租税从何出？",
            "信知生男恶，反是生女好。",
            "生女犹得嫁比邻，生男埋没随百草。",
            "君不见，青海头，古来白骨无人收。",
            "新鬼烦冤旧鬼哭，天阴雨溼声啾啾！"
          ]
        },
        {
          "chapter": "丽人行",
          "subchapter": null,
          "author": "唐代：杜甫 ",
          "paragraphs": [
            "三月三日天气新，长安水边多丽人。",
            "态浓意远淑且真，肌理细腻骨肉匀。",
            "绣罗衣裳照暮春，蹙金孔雀银麒麟。",
            "头上何所有？翠微盍叶垂鬓唇。",
            "背后何所见？珠压腰衱稳称身。",
            "就中云幕椒房亲，赐名大国虢与秦。",
            "紫驼之峯出翠釜，水精之盘行素鳞。",
            "犀箸厌饫久未下，鸾刀缕切空纷纶。",
            "黄门飞鞚不动尘，御厨络绎送八珍。",
            "箫鼓哀吟感鬼神，宾从杂遝实要津。",
            "后来鞍马何逡巡，当轩下马入锦茵。",
            "杨花雪落覆白苹，青鸟飞去衔红巾。",
            "炙手可热势绝伦，慎莫近前丞相嗔！"
          ]
        },
        {
          "chapter": "哀江头",
          "subchapter": null,
          "author": "唐代：杜甫 ",
          "paragraphs": [
            "少陵野老吞声哭，春日潜行曲江曲。",
            "江头宫殿锁千门，细柳新蒲为谁绿？",
            "忆昔霓旌下南苑，苑中万物生颜色。",
            "昭阳殿里第一人，同辇随君侍君侧。",
            "辇前才人带弓箭，白马嚼齧黄金勒。",
            "翻身向天仰射云，一笑正坠双飞翼。",
            "明眸皓齿今何在？血污游魂归不得。",
            "清渭东流剑阁深，去住彼此无消息。",
            "人生有情泪沾臆，江水江花岂终极！",
            "黄昏胡骑尘满城，欲往城南望城北。"
          ]
        },
        {
          "chapter": "金缕衣",
          "subchapter": null,
          "author": "唐代：佚名 ",
          "paragraphs": [
            "劝君莫惜金缕衣，劝君惜取少年时。(惜取 一作：须取)",
            "花开堪折直须折，莫待无花空折枝。(花开 一作：有花)"
          ]
        },
        {
          "chapter": "独不见",
          "subchapter": "古意呈补阙乔知之 / 独不见",
          "author": "唐代：沈佺期 ",
          "paragraphs": [
            "卢家少妇郁金堂，海燕双栖玳瑁梁。",
            "九月寒砧催木叶，十年征戍忆辽阳。",
            "白狼河北音书断，丹凤城南秋夜长。",
            "谁谓含愁独不见，更教明月照流黄。"
          ]
        },
        {
          "chapter": "烈女操",
          "subchapter": null,
          "author": "唐代：孟郊 ",
          "paragraphs": [
            "梧桐相待老，鸳鸯会双死。",
            "贞女贵殉夫，舍生亦如此。",
            "波澜誓不起，妾心古井水。(古井水 一作：井中水)"
          ]
        },
        {
          "chapter": "游子吟",
          "subchapter": null,
          "author": "唐代：孟郊 ",
          "paragraphs": [
            "慈母手中线，游子身上衣。",
            "临行密密缝，意恐迟迟归。",
            "谁言寸草心，报得三春晖。"
          ]
        },
        {
          "chapter": "燕歌行",
          "subchapter": null,
          "author": "唐代：高适 ",
          "paragraphs": [
            "",
            "",
            ""
          ]
        },
        {
          "chapter": "长干行·君家何处住",
          "subchapter": null,
          "author": "唐代：崔颢 ",
          "paragraphs": [
            "君家何处住，妾住在横塘。",
            "停船暂借问，或恐是同乡。"
          ]
        },
        {
          "chapter": "长干行·家临九江水",
          "subchapter": null,
          "author": "唐代：崔颢 ",
          "paragraphs": [
            "家临九江水，来去九江侧。",
            "同是长干人，生小不相识。"
          ]
        },
        {
          "chapter": "塞下曲·鹫翎金仆姑",
          "subchapter": "和张仆射塞下曲·其一",
          "author": "唐代：卢纶 ",
          "paragraphs": [
            "鹫翎金仆姑，燕尾绣蝥弧。",
            "独立扬新令，千营共一呼。"
          ]
        },
        {
          "chapter": "塞下曲·林暗草惊风",
          "subchapter": "和张仆射塞下曲·其二",
          "author": "唐代：卢纶 ",
          "paragraphs": [
            "林暗草惊风，将军夜引弓。",
            "平明寻白羽，没在石棱中。"
          ]
        },
        {
          "chapter": "塞下曲·月黑雁飞高",
          "subchapter": "和张仆射塞下曲·其三",
          "author": "唐代：卢纶 ",
          "paragraphs": [
            "月黑雁飞高，单于夜遁逃。",
            "欲将轻骑逐，大雪满弓刀。"
          ]
        },
        {
          "chapter": "塞下曲·野幕敞琼筵",
          "subchapter": "和张仆射塞下曲·其四",
          "author": "唐代：卢纶 ",
          "paragraphs": [
            "野幕敞琼筵，羌戎贺劳旋。",
            "醉和金甲舞，雷鼓动山川。"
          ]
        }
      ]
    }
  ]
}
}
