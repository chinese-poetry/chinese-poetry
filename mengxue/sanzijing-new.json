{
  "title": "三字經",
  "author": "王應麟",
  "tags": "新版",
  "paragraphs": [
    "人之初，性本善，性相近，習相遠。",
    "茍不教，性乃遷，教之道，貴以專。",
    "昔孟母，擇鄰處，子不學，斷機杼。",
    "竇燕山，有義方，教五子，名俱揚。",
    "養不教，父之過，教不嚴，師之惰。",
    "子不學，非所宜，幼不學，老何為？",
    "玉不琢，不成器，人不學，不知義。",
    "為人子，方少時，親師友，習禮儀。",
    "香九齡，能溫席，孝於親，所當執。",
    "融四歲，能讓梨，弟於長，宜先知。",
    "首孝弟，次見聞，知某數，識某文。",
    "一而十，十而百，百而千，千而萬。",
    "三才者，天地人，三光者，日月星。",
    "三綱者，君臣義，父子親，夫婦順。",
    "曰春夏，曰秋冬，此四時，運不窮。",
    "曰南北，曰西東，此四方，應乎中。",
    "曰水火，木金土，此五行，本乎數。",
    "十幹者，甲至癸，十二支，子至亥。",
    "曰黃道，日所躔，曰赤道，當中權。",
    "赤道下，溫暖極，我中華，在東北。",
    "寒燠均，霜露改，右高原，左大海。",
    "曰江河，曰淮濟，此四瀆，水之紀。",
    "曰岱華，嵩恒衡，此五嶽，山之名。",
    "古九州，今改制，稱行省，三十五。",
    "曰士農，曰工商，此四民，國之良。",
    "地所生，有草木，此植物，遍水陸。",
    "有蟲魚，有鳥獸，此動物，能飛走。",
    "稻粱菽，麥黍稷，此六谷，人所食。",
    "馬牛羊，雞犬豕，此六畜，人所飼。",
    "曰喜怒，曰哀懼，愛惡欲，七情具。",
    "曰仁義，禮智信，此五常，不容紊。",
    "青赤黃，及白黑，此五色，目所識。",
    "酸甘甘，及辛鹹，此五味，口所含。",
    "膻焦香，及腥朽，此五臭，鼻所嗅。",
    "宮商角，及徵羽，此五音，耳所取。",
    "匏土革，木石金，與絲竹，乃八音。",
    "曰平上，曰去入，此四聲，宜調葉。",
    "九族者，序宗親，高曾祖，父而身。",
    "身而子，子而孫，自子孫，至曾玄。",
    "五倫者，始夫婦，父子先，君臣後。",
    "次兄弟，及朋友，當順敘，勿違背。",
    "有伯叔，有舅甥，婿婦翁，三黨名。",
    "凡訓蒙，須講究，詳訓故，明句讀。",
    "禮樂射，禦書數，古六藝，今不具。",
    "帷書學，人共遵，既識字，講說文。",
    "有古文，大小篆，隸草繼，不可亂。",
    "若廣學，懼其繁，但略說，能知源。",
    "為學者，必有初，小學終，至四書。",
    "論語者，二十篇，群弟子，記善言。",
    "孟子者，七篇止，辨王載，說仁義。",
    "中庸者，子思筆，中不偏，庸不易。",
    "大學者，乃曾子，自修齊，至治平。",
    "此二篇，在禮記，今單行，至治平。",
    "四書通，孝經熟，如六經，始可讀。",
    "六經者，統儒術，文作周，孔子述。",
    "易詩書，禮春秋，樂經亡，餘可求。",
    "有連山，有歸藏，有周易，三易詳。",
    "有典謨，有訓誥，有誓命，書之奧。",
    "有國風，有雅頌，號四詩，當諷誦。",
    "周禮者，箸六官，儀禮者，十七篇。",
    "大小戴，集禮記，述聖言，禮法備。",
    "王跡息，春秋作，寓褒貶，別善惡。",
    "王傳者，有公羊，有左氏，有谷梁。",
    "爾雅者，善辨言，求經訓，此莫先。",
    "古聖著，先賢傳，註疏備，十三經。",
    "左傳外，有國語，合群經，數十五。",
    "經既明，方讀子，撮其要，記其事。",
    "古九流，多亡佚，取五種，修文質。",
    "五子者，有荀揚，文中子，及老莊。",
    "經子通，讀諸史，考世系，知終始。",
    "自羲農，至黃帝，號三皇，在上世。",
    "堯舜興，禪尊位，號唐虞，為二帝。",
    "夏有禹，商有湯，周文武，稱三王。",
    "夏傳子，家天下，四百載，遷夏社。",
    "湯伐夏，國號商，六百載，至紂亡。",
    "周武王，始誅紂，八百載，最長久。",
    "周共和，始紀年，歷宣幽，遂東遷。",
    "周道衰，王納墜，逞士戈，尚遊說。",
    "始春秋，終戰國，五霸強，七雄出。",
    "蠃秦氏，始兼並，傳二世，楚漢爭。",
    "高祖興，漢業建，至孝平，王莽篡。",
    "先武興，為東漢，四百年，終於獻。",
    "魏蜀吳，爭漢鼎，號三國，迄兩晉。",
    "宋齊繼，梁陳承，為南朝，都金陵。",
    "北元魏，分東西，宇文周，與高齊。",
    "迨至隋，一土宇，不再傳，失統緒。",
    "唐高祖，起義師，除隋亂，創國基。",
    "二十傳，三百載，梁滅之，國乃改。",
    "梁唐晉，及漢周，稱五代，皆有由。",
    "趙宋興，受周祥，十八傳，南北混。",
    "遼興金，皆夷裔，元滅之，絕宋世。",
    "蒞中國，兼戎狄，九十年，返沙磧。",
    "太祖興，稱大明，紀洪武，都金陵。",
    "迨成祖，遷宛平，十六世，至崇禎。",
    "權閹肆，流寇起，自成入，神器毀。",
    "清太祖，興遼東，金之後，受明封。",
    "至世祖，乃大同，十二世，清祚終。",
    "凡正史，廿四部，益以清，成廿五。",
    "史雖繁，讀有次，史記一，漢書二。",
    "後漢三，國誌四，此四史，最精致。",
    "先四史，兼證經，參通鑒，約而精。",
    "歷代事，全在茲，載治亂，知興衰。",
    "讀史者，考實錄，通古今，若親目。",
    "漢賈董，及許鄭，皆經師，能述聖。",
    "宋周程，張朱陸，明王氏，皆道學。",
    "屈原賦，本風人，逮鄒枚，暨卿雲。",
    "韓與柳，並文雄，李若杜，為詩宗。",
    "凡學者，宜兼通，翼聖教，振民風。",
    "口而誦，心而帷，朝於斯，夕於斯。",
    "昔仲尼，師項橐，古聖賢，尚勤學。",
    "趙中令，讀魯論，彼既仕，學且勤。",
    "披薄編，削竹簡，彼無書，且知勉。",
    "頭懸梁，錐刺股，彼不教，自勤苦。",
    "如囊螢，如映雪，家雖貧，學不輟。",
    "如負薪，如掛角，身雖勞，猶苦卓。",
    "蘇明允，二十七，始發憤，讀書籍。",
    "彼既老，猶悔遲，爾小生，宜早思。",
    "若荀卿，年五十，遊稷下，習儒業。",
    "彼既成，眾稱異，爾小生，宜立誌。",
    "瑩八歲，能詠詩，泌七歲，能賦棋。",
    "彼穎悟，人稱奇，爾幼學，當效之。",
    "蔡文姬，能辯琴，謝道韞，能詠吟。",
    "彼女子，且聰敏，爾男子，當自警。",
    "唐劉晏，方七歲，舉神童，作正字。",
    "彼雖幼，身已仕，爾細學，勉而致。",
    "犬守夜，雞司晨，茍不學，曷為人？",
    "蠶吐絲，蜂釀蜜，人不學，不如物。",
    "幼習業，壯致身，上匡國，下利民。",
    "揚名聲，顯父母，光於前，裕於後。",
    "人遺子，金滿籯，我教子，帷一經。",
    "勤有功，戲無益，戒之哉，宜勉力。"
  ]
}
