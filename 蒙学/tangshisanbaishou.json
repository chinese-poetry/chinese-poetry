{
  "title": "唐詩三百首",
  "content": [
    {
      "type": "五言絕句",
      "content": [
        {
          "chapter": "行宮",
          "subchapter": null,
          "author": "元稹",
          "paragraphs": [
            "寥落古行宮，宮花寂寞紅。",
            "白頭宮女在，閒坐說玄宗。"
          ]
        },
        {
          "chapter": "登鸛雀樓",
          "subchapter": null,
          "author": "王之渙",
          "paragraphs": [
            "白日依山盡，黃河入海流。",
            "欲窮千里目，更上一層樓。"
          ]
        },
        {
          "chapter": "新嫁娘詞",
          "subchapter": null,
          "author": "王建",
          "paragraphs": [
            "三日入廚下，洗手作羹湯。",
            "未諳姑食性，先遣小姑嘗。"
          ]
        },
        {
          "chapter": "相思",
          "subchapter": null,
          "author": "王維",
          "paragraphs": [
            "紅豆生南國，春來發幾枝。",
            "願君多采擷，此物最相思。"
          ]
        },
        {
          "chapter": "雜詩",
          "subchapter": "雜詩三首·其二",
          "author": "王維",
          "paragraphs": [
            "君自故鄉來，應知故鄉事。",
            "來日綺窗前，寒梅著花未？"
          ]
        },
        {
          "chapter": "鹿柴",
          "subchapter": null,
          "author": "王維",
          "paragraphs": [
            "空山不見人，但聞人語響。",
            "返景入深林，復照青苔上。"
          ]
        },
        {
          "chapter": "竹裏館",
          "subchapter": null,
          "author": "王維",
          "paragraphs": [
            "獨坐幽篁裏，彈琴復長嘯。",
            "深林人不知，明月來相照。"
          ]
        },
        {
          "chapter": "山中送別",
          "subchapter": "送別 / 山中送別",
          "author": "王維",
          "paragraphs": [
            "山中相送罷，日暮掩柴扉。",
            "春草明年綠，王孫歸不歸？(明年 一作：年年)"
          ]
        },
        {
          "chapter": "問劉十九",
          "subchapter": null,
          "author": "白居易",
          "paragraphs": [
            "綠蟻新醅酒，紅泥小火爐。",
            "晚來天欲雪，能飲一杯無？"
          ]
        },
        {
          "chapter": "哥舒歌",
          "subchapter": null,
          "author": "西鄙人",
          "paragraphs": [
            "北斗七星高，哥舒夜帶刀。",
            "至今窺牧馬，不敢過臨洮。"
          ]
        },
        {
          "chapter": "靜夜思",
          "subchapter": null,
          "author": "李白",
          "paragraphs": [
            "床前明月光，疑是地上霜，",
            "舉頭望明月，低頭思故鄉。"
          ]
        },
        {
          "chapter": "怨情",
          "subchapter": null,
          "author": "李白",
          "paragraphs": [
            "美人卷珠簾，深坐顰蛾眉。(顰 一作：蹙)",
            "但見淚痕溼，不知心恨誰。"
          ]
        },
        {
          "chapter": "登樂遊原",
          "subchapter": "樂遊原 / 登樂遊原",
          "author": "李商隱",
          "paragraphs": [
            "向晚意不適，驅車登古原。",
            "夕陽無限好，只是近黃昏。"
          ]
        },
        {
          "chapter": "聽箏",
          "subchapter": null,
          "author": "李端",
          "paragraphs": [
            "鳴箏金粟柱，素手玉房前。",
            "欲得周郎顧，時時誤拂弦。"
          ]
        },
        {
          "chapter": "渡漢江",
          "subchapter": null,
          "author": "宋之問",
          "paragraphs": [
            "嶺外音書斷，經冬復歷春。",
            "近鄉情更怯，不敢問來人。"
          ]
        },
        {
          "chapter": "八陣圖",
          "subchapter": null,
          "author": "杜甫",
          "paragraphs": [
            "功蓋三分國，名成八陣圖。（名成 一作：名高）",
            "江流石不轉，遺恨失吞吳。"
          ]
        },
        {
          "chapter": "宿建德江",
          "subchapter": null,
          "author": "孟浩然",
          "paragraphs": [
            "移舟泊煙渚，日暮客愁新。",
            "野曠天低樹，江清月近人。"
          ]
        },
        {
          "chapter": "春曉",
          "subchapter": null,
          "author": "孟浩然",
          "paragraphs": [
            "春眠不覺曉，處處聞啼鳥。",
            "夜來風雨聲，花落知多少。"
          ]
        },
        {
          "chapter": "春怨",
          "subchapter": "春怨 / 伊州歌",
          "author": "金昌緒",
          "paragraphs": [
            "打起黃鶯兒，莫教枝上啼。",
            "啼時驚妾夢，不得到遼西。"
          ]
        },
        {
          "chapter": "江雪",
          "subchapter": null,
          "author": "柳宗元",
          "paragraphs": [
            "千山鳥飛絕，萬徑人蹤滅。",
            "孤舟蓑笠翁，獨釣寒江雪。"
          ]
        },
        {
          "chapter": "秋夜寄邱員外",
          "subchapter": "秋夜寄邱員外 / 秋夜寄丘二十二員外",
          "author": "韋應物",
          "paragraphs": [
            "懷君屬秋夜，散步詠涼天。",
            "空山松子落，幽人應未眠。"
          ]
        },
        {
          "chapter": "終南望餘雪",
          "subchapter": null,
          "author": "祖詠",
          "paragraphs": [
            "終南陰嶺秀，積雪浮雲端。",
            "林表明霽色，城中增暮寒。"
          ]
        },
        {
          "chapter": "宮詞",
          "subchapter": "宮詞二首·其一",
          "author": "張祜",
          "paragraphs": [
            "故國三千里，深宮二十年。",
            "一聲何滿子，雙淚落君前。"
          ]
        },
        {
          "chapter": "尋隱者不遇",
          "subchapter": "尋隱者不遇 / 孫革訪羊尊師詩",
          "author": "賈島",
          "paragraphs": [
            "松下問童子，言師採藥去。",
            "只在此山中，雲深不知處。"
          ]
        },
        {
          "chapter": "送崔九",
          "subchapter": "崔九欲往南山馬上口號與別 / 留別王維 / 送崔九",
          "author": "裴迪",
          "paragraphs": [
            "歸山深淺去，須盡丘壑美。",
            "莫學武陵人，暫遊桃源裏。"
          ]
        },
        {
          "chapter": "送靈澈上人",
          "subchapter": null,
          "author": "劉長卿",
          "paragraphs": [
            "蒼蒼竹林寺，杳杳鐘聲晚。",
            "荷笠帶斜陽，青山獨歸遠。(斜陽 一作：夕陽)"
          ]
        },
        {
          "chapter": "聽彈琴",
          "subchapter": null,
          "author": "劉長卿",
          "paragraphs": [
            "泠泠七絃上，靜聽松風寒。(七絃 一作：七絲)",
            "古調雖自愛，今人多不彈。"
          ]
        },
        {
          "chapter": "送上人",
          "subchapter": "送方外上人 / 送上人",
          "author": "劉長卿",
          "paragraphs": [
            "孤雲將野鶴，豈向人間住。",
            "莫買沃洲山，時人已知處。"
          ]
        },
        {
          "chapter": "玉臺體",
          "subchapter": null,
          "author": "權德輿",
          "paragraphs": [
            "昨夜裙帶解，今朝蟢子飛。",
            "鉛華不可棄，莫是藁砧歸。"
          ]
        }
      ]
    },
    {
      "type": "七言絕句",
      "content": [
        {
          "chapter": "芙蓉樓送辛漸",
          "subchapter": null,
          "author": "王昌齡",
          "paragraphs": [
            "寒雨連江夜入吳，平明送客楚山孤。",
            "洛陽親友如相問，一片冰心在玉壺。"
          ]
        },
        {
          "chapter": "閨怨",
          "subchapter": null,
          "author": "王昌齡",
          "paragraphs": [
            "閨中少婦不知愁，春日凝妝上翠樓。",
            "忽見陌頭楊柳色，悔教夫婿覓封侯。"
          ]
        },
        {
          "chapter": "春宮曲",
          "subchapter": null,
          "author": "王昌齡",
          "paragraphs": [
            "昨夜風開露井桃，未央前殿月輪高。",
            "平陽歌舞新承寵，簾外春寒賜錦袍。"
          ]
        },
        {
          "chapter": "九月九日憶山東兄弟",
          "subchapter": null,
          "author": "王維",
          "paragraphs": [
            "獨在異鄉爲異客，每逢佳節倍思親。",
            "遙知兄弟登高處，遍插茱萸少一人。"
          ]
        },
        {
          "chapter": "涼州詞",
          "subchapter": "涼州詞二首·其一",
          "author": "王翰",
          "paragraphs": [
            "葡萄美酒夜光杯，欲飲琵琶馬上催。",
            "醉臥沙場君莫笑，古來征戰幾人回？"
          ]
        },
        {
          "chapter": "後宮詞",
          "subchapter": null,
          "author": "白居易",
          "paragraphs": [
            "淚溼羅巾夢不成，夜深前殿按歌聲。",
            "紅顏未老恩先斷，斜倚薰籠坐到明。"
          ]
        },
        {
          "chapter": "宮中詞",
          "subchapter": "宮詞 / 宮中詞",
          "author": "朱慶餘",
          "paragraphs": [
            "寂寂花時閉院門，美人相並立瓊軒。",
            "含情欲說宮中事，鸚鵡前頭不敢言。"
          ]
        },
        {
          "chapter": "近試上張水部",
          "subchapter": "近試上張籍水部 / 近試上張水部 / 閨意獻張水部",
          "author": "朱慶餘",
          "paragraphs": [
            "洞房昨夜停紅燭，待曉堂前拜舅姑。",
            "妝罷低聲問夫婿，畫眉深淺入時無。"
          ]
        },
        {
          "chapter": "逢入京使",
          "subchapter": null,
          "author": "岑參",
          "paragraphs": [
            "故園東望路漫漫，雙袖龍鍾淚不幹。",
            "馬上相逢無紙筆，憑君傳語報平安。"
          ]
        },
        {
          "chapter": "黃鶴樓送孟浩然之廣陵",
          "subchapter": null,
          "author": "李白",
          "paragraphs": [
            "故人西辭黃鶴樓，煙花三月下揚州。",
            "孤帆遠影碧空盡，唯見長江天際流。 (唯 通：惟)"
          ]
        },
        {
          "chapter": "早發白帝城",
          "subchapter": "早發白帝城 / 白帝下江陵",
          "author": "李白",
          "paragraphs": [
            "朝辭白帝彩雲間，千里江陵一日還。",
            "兩岸猿聲啼不住，輕舟已過萬重山。"
          ]
        },
        {
          "chapter": "夜上受降城聞笛",
          "subchapter": null,
          "author": "李益",
          "paragraphs": [
            "回樂烽前沙似雪，受降城外月如霜。(回樂",
            "一作：回樂",
            "）",
            "不知何處吹蘆管，一夜徵人盡望鄉。"
          ]
        },
        {
          "chapter": "賈生",
          "subchapter": null,
          "author": "李商隱",
          "paragraphs": [
            "宣室求賢訪逐臣，賈生才調更無倫。",
            "可憐夜半虛前席，不問蒼生問鬼神。"
          ]
        },
        {
          "chapter": "隋宮",
          "subchapter": null,
          "author": "李商隱",
          "paragraphs": [
            "乘興南遊不戒嚴，九重誰省諫書函。",
            "春風舉國裁宮錦，半作障泥半作帆。"
          ]
        },
        {
          "chapter": "瑤池",
          "subchapter": null,
          "author": "李商隱",
          "paragraphs": [
            "瑤池阿母綺窗開，黃竹歌聲動地哀。",
            "八駿日行三萬裏，穆王何事不重來。"
          ]
        },
        {
          "chapter": "嫦娥",
          "subchapter": null,
          "author": "李商隱",
          "paragraphs": [
            "雲母屏風燭影深，長河漸落曉星沉。",
            "嫦娥應悔偷靈藥，碧海青天夜夜心。"
          ]
        },
        {
          "chapter": "夜雨寄北",
          "subchapter": null,
          "author": "李商隱",
          "paragraphs": [
            "君問歸期未有期，巴山夜雨漲秋池。",
            "何當共剪西窗燭，卻話巴山夜雨時。"
          ]
        },
        {
          "chapter": "寄令狐郎中",
          "subchapter": null,
          "author": "李商隱",
          "paragraphs": [
            "嵩雲秦樹久離居，雙鯉迢迢一紙書。",
            "休問梁園舊賓客，茂陵秋雨病相如。"
          ]
        },
        {
          "chapter": "爲有",
          "subchapter": null,
          "author": "李商隱",
          "paragraphs": [
            "爲有云屏無限嬌，鳳城寒盡怕春宵。",
            "無端嫁得金龜婿，辜負香衾事早朝。"
          ]
        },
        {
          "chapter": "江南逢李龜年",
          "subchapter": null,
          "author": "杜甫",
          "paragraphs": [
            "岐王宅裏尋常見，崔九堂前幾度聞。",
            "正是江南好風景，落花時節又逢君。"
          ]
        },
        {
          "chapter": "贈別·其一",
          "subchapter": "贈別二首·其一",
          "author": "杜牧",
          "paragraphs": [
            "娉娉嫋嫋十三餘，豆蔻梢頭二月初。",
            "春風十裏揚州路，卷上珠簾總不如。"
          ]
        },
        {
          "chapter": "贈別·其二",
          "subchapter": "贈別二首·其二",
          "author": "杜牧",
          "paragraphs": [
            "多情卻似總無情，唯覺樽前笑不成。",
            "蠟燭有心還惜別，替人垂淚到天明。"
          ]
        },
        {
          "chapter": "金谷園",
          "subchapter": null,
          "author": "杜牧",
          "paragraphs": [
            "繁華事散逐香塵，流水無情草自春。",
            "日暮東風怨啼鳥，落花猶似墜樓人。"
          ]
        },
        {
          "chapter": "寄揚州韓綽判官",
          "subchapter": null,
          "author": "杜牧",
          "paragraphs": [
            "青山隱隱水迢迢，秋盡江南草未凋。",
            "二十四橋明月夜，玉人何處教吹簫？"
          ]
        },
        {
          "chapter": "遣懷",
          "subchapter": null,
          "author": "杜牧",
          "paragraphs": [
            "落魄江南載酒行，楚腰纖細掌中輕。(江南 一作：江湖；纖細 一作：腸斷)",
            "十年一覺揚州夢，贏得青樓薄倖名。"
          ]
        },
        {
          "chapter": "秋夕",
          "subchapter": null,
          "author": "杜牧",
          "paragraphs": [
            "銀燭秋光冷畫屏，輕羅小扇撲流螢。",
            "天階夜色涼如水，臥看牽牛織女星。"
          ]
        },
        {
          "chapter": "將赴吳興登樂遊原一絕",
          "subchapter": null,
          "author": "杜牧",
          "paragraphs": [
            "清時有味是無能，閒愛孤雲靜愛僧。",
            "欲把一麾江海去，樂遊原上望昭陵。"
          ]
        },
        {
          "chapter": "赤壁",
          "subchapter": null,
          "author": "杜牧",
          "paragraphs": [
            "折戟沉沙鐵未銷，自將磨洗認前朝。",
            "東風不與周郎便，銅雀春深鎖二喬。"
          ]
        },
        {
          "chapter": "泊秦淮",
          "subchapter": null,
          "author": "杜牧",
          "paragraphs": [
            "煙籠寒水月籠沙，夜泊秦淮近酒家。",
            "商女不知亡國恨，隔江猶唱後庭花。"
          ]
        },
        {
          "chapter": "徵人怨",
          "subchapter": "徵人怨 / 徵怨",
          "author": "柳中庸",
          "paragraphs": [
            "歲歲金河復玉關，朝朝馬策與刀環。",
            "三春白雪歸青冢，萬里黃河繞黑山。"
          ]
        },
        {
          "chapter": "金陵圖",
          "subchapter": null,
          "author": "韋莊",
          "paragraphs": [
            "誰謂傷心畫不成，畫人心逐世人情。",
            "君看六幅南朝事，老木寒雲滿故城。"
          ]
        },
        {
          "chapter": "滁州西澗",
          "subchapter": null,
          "author": "韋應物",
          "paragraphs": [
            "獨憐幽草澗邊生，上有黃鸝深樹鳴。",
            "春潮帶雨晚來急，野渡無人舟自橫。"
          ]
        },
        {
          "chapter": "桃花溪",
          "subchapter": null,
          "author": "張旭",
          "paragraphs": [
            "隱隱飛橋隔野煙，石磯西畔問漁船。",
            "桃花盡日隨流水，洞在清溪何處邊。"
          ]
        },
        {
          "chapter": "寄人",
          "subchapter": null,
          "author": "張泌",
          "paragraphs": [
            "別夢依依到謝家，小廊回合曲闌斜。",
            "多情只有春庭月，猶爲離人照落花。"
          ]
        },
        {
          "chapter": "題金陵渡",
          "subchapter": null,
          "author": "張祜",
          "paragraphs": [
            "金陵津渡小山樓，一宿行人自可愁。",
            "潮落夜江斜月裏，兩三星火是瓜州。"
          ]
        },
        {
          "chapter": "贈內人",
          "subchapter": null,
          "author": "張祜",
          "paragraphs": [
            "禁門宮樹月痕過，媚眼惟看宿鷺窠。",
            "斜拔玉釵燈影畔，剔開紅焰救飛蛾。"
          ]
        },
        {
          "chapter": "集靈臺·其一",
          "subchapter": null,
          "author": "張祜",
          "paragraphs": [
            "日光斜照集靈臺，紅樹花迎曉露開。",
            "昨夜上皇新授籙，太真含笑入簾來。"
          ]
        },
        {
          "chapter": "集靈臺·其二",
          "subchapter": null,
          "author": "張祜",
          "paragraphs": [
            "虢國夫人承主恩，平明騎馬入宮門。",
            "卻嫌脂粉污顏色，淡掃蛾眉朝至尊。"
          ]
        },
        {
          "chapter": "楓橋夜泊",
          "subchapter": null,
          "author": "張繼",
          "paragraphs": [
            "月落烏啼霜滿天，江楓漁火對愁眠。",
            "姑蘇城外寒山寺，夜半鐘聲到客船。"
          ]
        },
        {
          "chapter": "隴西行",
          "subchapter": "隴西行四首·其二",
          "author": "陳陶",
          "paragraphs": [
            "誓掃匈奴不顧身，五千貂錦喪胡塵。",
            "可憐無定河邊骨，猶是春閨夢裏人！(春閨 一作：深閨)"
          ]
        },
        {
          "chapter": "雜詩",
          "subchapter": null,
          "author": "佚名",
          "paragraphs": [
            "近寒食雨草萋萋，著麥苗風柳映堤。",
            "等是有家歸未得，杜鵑休向耳邊啼。"
          ]
        },
        {
          "chapter": "回鄉偶書·其一",
          "subchapter": "回鄉偶書二首·其一",
          "author": "賀知章",
          "paragraphs": [
            "少小離家老大回，鄉音無改鬢毛衰。",
            "兒童相見不相識，笑問客從何處來。"
          ]
        },
        {
          "chapter": "瑤瑟怨",
          "subchapter": null,
          "author": "溫庭筠",
          "paragraphs": [
            "冰簟銀牀夢不成，碧天如水夜雲輕。",
            "雁聲遠過瀟湘去，十二樓中月自明。"
          ]
        },
        {
          "chapter": "月夜",
          "subchapter": "月夜 / 夜月",
          "author": "劉方平",
          "paragraphs": [
            "更深月色半人家，北斗闌干南鬥斜。",
            "今夜偏知春氣暖，蟲聲新透綠窗紗。"
          ]
        },
        {
          "chapter": "春怨",
          "subchapter": null,
          "author": "劉方平",
          "paragraphs": [
            "紗窗日落漸黃昏，金屋無人見淚痕。",
            "寂寞空庭春欲晚，梨花滿地不開門。"
          ]
        },
        {
          "chapter": "烏衣巷",
          "subchapter": null,
          "author": "劉禹錫",
          "paragraphs": [
            "朱雀橋邊野草花，烏衣巷口夕陽斜。",
            "舊時王謝堂前燕，飛入尋常百姓家。"
          ]
        },
        {
          "chapter": "春詞",
          "subchapter": "和樂天春詞",
          "author": "劉禹錫",
          "paragraphs": [
            "新妝宜面下朱樓，深鎖春光一院愁。",
            "行到中庭數花朵，蜻蜓飛上玉搔頭。"
          ]
        },
        {
          "chapter": "馬嵬坡",
          "subchapter": null,
          "author": "鄭畋",
          "paragraphs": [
            "玄宗回馬楊妃死，雲雨雖亡日月新。",
            "終是聖明天子事，景陽宮井又何人。"
          ]
        },
        {
          "chapter": "寒食",
          "subchapter": null,
          "author": "韓翃",
          "paragraphs": [
            "春城無處不飛花，寒食東風御柳斜。",
            "日暮漢宮傳蠟燭，輕煙散入五侯家。"
          ]
        },
        {
          "chapter": "已涼",
          "subchapter": null,
          "author": "韓偓",
          "paragraphs": [
            "碧闌干外繡簾垂，猩血屏風畫折枝。",
            "八尺龍鬚方錦褥，已涼天氣未寒時。"
          ]
        },
        {
          "chapter": "宮詞",
          "subchapter": null,
          "author": "顧況",
          "paragraphs": [
            "長樂宮連上苑春，玉樓金殿豔歌新。",
            "君門一入無由出，唯有宮鶯得見人。"
          ]
        }
      ]
    },
    {
      "type": "五言律詩",
      "content": [
        {
          "chapter": "送杜少府之任蜀州",
          "subchapter": "送杜少府之任蜀州 / 送杜少府之任蜀川",
          "author": "王勃",
          "paragraphs": [
            "城闕輔三秦，風煙望五津。",
            "與君離別意，同是宦遊人。",
            "海內存知己，天涯若比鄰。",
            "無爲在歧路，兒女共沾巾。"
          ]
        },
        {
          "chapter": "送梓州李使君",
          "subchapter": null,
          "author": "王維",
          "paragraphs": [
            "萬壑樹參天，千山響杜鵑。",
            "山中一夜雨，樹杪百重泉。",
            "漢女輸橦布，巴人訟芋田。",
            "文翁翻教授，不敢倚先賢。"
          ]
        },
        {
          "chapter": "漢江臨眺",
          "subchapter": "漢江臨泛 / 漢江臨眺",
          "author": "王維",
          "paragraphs": [
            "楚塞三湘接，荊門九派通。",
            "江流天地外，山色有無中。",
            "郡邑浮前浦，波瀾動遠空。",
            "襄陽好風日，留醉與山翁。"
          ]
        },
        {
          "chapter": "終南別業",
          "subchapter": null,
          "author": "王維",
          "paragraphs": [
            "中歲頗好道，晚家南山陲。",
            "興來每獨往，勝事空自知。",
            "行到水窮處，坐看雲起時。",
            "偶然值林叟，談笑無還期。"
          ]
        },
        {
          "chapter": "終南山",
          "subchapter": null,
          "author": "王維",
          "paragraphs": [
            "太乙近天都，連山接海隅。",
            "白雲回望合，青靄入看無。",
            "分野中峯變，陰晴衆壑殊。",
            "欲投人處宿，隔水問樵夫。"
          ]
        },
        {
          "chapter": "酬張少府",
          "subchapter": null,
          "author": "王維",
          "paragraphs": [
            "晚年唯好靜，萬事不關心。自顧無長策，空知返舊林。",
            "松風吹解帶，山月照彈琴。君問窮通理，漁歌入浦深。"
          ]
        },
        {
          "chapter": "過香積寺",
          "subchapter": null,
          "author": "王維",
          "paragraphs": [
            "不知香積寺，數裏入雲峯。",
            "古木無人徑，深山何處鐘。",
            "泉聲咽危石，日色冷青松。",
            "薄暮空潭曲，安禪製毒龍。"
          ]
        },
        {
          "chapter": "輞川閒居贈裴秀才迪",
          "subchapter": null,
          "author": "王維",
          "paragraphs": [
            "寒山轉蒼翠，秋水日潺湲。",
            "倚杖柴門外，臨風聽暮蟬。",
            "渡頭餘落日，墟里上孤煙。",
            "復值接輿醉，狂歌五柳前。"
          ]
        },
        {
          "chapter": "山居秋暝",
          "subchapter": null,
          "author": "王維",
          "paragraphs": [
            "空山新雨後，天氣晚來秋。",
            "明月鬆間照，清泉石上流。",
            "竹喧歸浣女，蓮動下漁舟。",
            "隨意春芳歇，王孫自可留。"
          ]
        },
        {
          "chapter": "歸嵩山作",
          "subchapter": null,
          "author": "王維",
          "paragraphs": [
            "清川帶長薄，車馬去閒閒。",
            "流水如有意，暮禽相與還。",
            "荒城臨古渡，落日滿秋山。",
            "迢遞嵩高下，歸來且閉關。"
          ]
        },
        {
          "chapter": "次北固山下",
          "subchapter": null,
          "author": "王灣",
          "paragraphs": [
            "客路青山外，行舟綠水前。(青山外 一作：青山下)",
            "潮平兩岸闊，風正一帆懸。",
            "海日生殘夜，江春入舊年。",
            "鄉書何處達？歸雁洛陽邊。"
          ]
        },
        {
          "chapter": "雲陽館與韓紳宿別",
          "subchapter": null,
          "author": "司空曙",
          "paragraphs": [
            "故人江海別，幾度隔山川。",
            "乍見翻疑夢，相悲各問年。",
            "孤燈寒照雨，深竹暗浮煙。",
            "更有明朝恨，離杯惜共傳。"
          ]
        },
        {
          "chapter": "喜外弟盧綸見宿",
          "subchapter": null,
          "author": "司空曙",
          "paragraphs": [
            "靜夜四無鄰，荒居舊業貧。",
            "雨中黃葉樹，燈下白頭人。",
            "以我獨沉久，愧君相見頻。",
            "平生自有分，況是蔡家親。"
          ]
        },
        {
          "chapter": "賊平後送人北歸",
          "subchapter": null,
          "author": "司空曙",
          "paragraphs": [
            "世亂同南去，時清獨北還。",
            "他鄉生白髮，舊國見青山。",
            "曉月過殘壘，繁星宿故關。",
            "寒禽與衰草，處處伴愁顏。"
          ]
        },
        {
          "chapter": "賦得古原草送別",
          "subchapter": "草 / 賦得古原草送別",
          "author": "白居易",
          "paragraphs": [
            "離離原上草，一歲一枯榮。",
            "野火燒不盡，春風吹又生。",
            "遠芳侵古道，晴翠接荒城。",
            "又送王孫去，萋萋滿別情。"
          ]
        },
        {
          "chapter": "題大庾嶺北驛",
          "subchapter": null,
          "author": "宋之問",
          "paragraphs": [
            "陽月南飛雁，傳聞至此回。",
            "我行殊未已，何日復歸來。",
            "江靜潮初落，林昏瘴不開。",
            "明朝望鄉處，應見隴頭梅。"
          ]
        },
        {
          "chapter": "寄左省杜拾遺",
          "subchapter": null,
          "author": "岑參",
          "paragraphs": [
            "聯步趨丹陛，分曹限紫微。",
            "曉隨天仗入，暮惹御香歸。",
            "白髮悲花落，青雲羨鳥飛。",
            "聖朝無闕事，自覺諫書稀。"
          ]
        },
        {
          "chapter": "聽蜀僧浚彈琴",
          "subchapter": "聽蜀僧濬彈琴 / 聽蜀僧浚彈琴",
          "author": "李白",
          "paragraphs": [
            "蜀僧抱綠綺，西下峨眉峯。",
            "爲我一揮手，如聽萬壑鬆。",
            "客心洗流水，餘響入霜鍾。",
            "不覺碧山暮，秋雲暗幾重。"
          ]
        },
        {
          "chapter": "夜泊牛渚懷古",
          "subchapter": null,
          "author": "李白",
          "paragraphs": [
            "牛渚西江夜，青天無片雲。",
            "登舟望秋月，空憶謝將軍。",
            "餘亦能高詠，斯人不可聞。",
            "明朝掛帆席，楓葉落紛紛。(掛帆",
            "一作：去)"
          ]
        },
        {
          "chapter": "贈孟浩然",
          "subchapter": null,
          "author": "李白",
          "paragraphs": [
            "吾愛孟夫子，風流天下聞。",
            "紅顏棄軒冕，白首臥鬆雲。",
            "醉月頻中聖，迷花不事君。",
            "高山安可仰，徒此揖清芬。"
          ]
        },
        {
          "chapter": "渡荊門送別",
          "subchapter": null,
          "author": "李白",
          "paragraphs": [
            "渡遠荊門外，來從楚國遊。",
            "山隨平野盡，江入大荒流。",
            "月下飛天鏡，雲生結海樓。",
            "仍憐故鄉水，萬里送行舟。"
          ]
        },
        {
          "chapter": "送友人",
          "subchapter": null,
          "author": "李白",
          "paragraphs": [
            "青山橫北郭，白水繞東城。",
            "此地一爲別，孤蓬萬里徵。",
            "浮雲遊子意，落日故人情。",
            "揮手自茲去，蕭蕭班馬鳴。"
          ]
        },
        {
          "chapter": "喜見外弟又言別",
          "subchapter": null,
          "author": "李益",
          "paragraphs": [
            "十年離亂後，長大一相逢。",
            "問姓驚初見，稱名憶舊容。",
            "別來滄海事，語罷暮天鍾。",
            "明日巴陵道，秋山又幾重。"
          ]
        },
        {
          "chapter": "涼思",
          "subchapter": null,
          "author": "李商隱",
          "paragraphs": [
            "客去波平檻，蟬休露滿枝。永懷當此節，倚立自移時。",
            "北斗兼春遠，南陵寓使遲。天涯占夢數，疑誤有新知。"
          ]
        },
        {
          "chapter": "北青蘿",
          "subchapter": null,
          "author": "李商隱",
          "paragraphs": [
            "殘陽西入崦，茅屋訪孤僧。落葉人何在，寒雲路幾層。",
            "獨敲初夜磬，閒倚一枝藤。世界微塵裏，吾寧愛與憎。"
          ]
        },
        {
          "chapter": "蟬",
          "subchapter": null,
          "author": "李商隱",
          "paragraphs": [
            "本以高難飽，徒勞恨費聲。",
            "五更疏欲斷，一樹碧無情。",
            "薄宦梗猶泛，故園蕪已平。",
            "煩君最相警，我亦舉家清。"
          ]
        },
        {
          "chapter": "風雨",
          "subchapter": null,
          "author": "李商隱",
          "paragraphs": [
            "淒涼寶劍篇，羈泊欲窮年。",
            "黃葉仍風雨，青樓自管絃。",
            "新知遭薄俗，舊好隔良緣。",
            "心斷新豐酒，銷愁鬥幾千。"
          ]
        },
        {
          "chapter": "落花",
          "subchapter": null,
          "author": "李商隱",
          "paragraphs": [
            "高閣客竟去，小園花亂飛。參差連曲陌，迢遞送斜暉。",
            "腸斷未忍掃，眼穿仍欲歸。芳心向春盡，所得是沾衣。"
          ]
        },
        {
          "chapter": "登岳陽樓",
          "subchapter": null,
          "author": "杜甫",
          "paragraphs": [
            "昔聞洞庭水，今上岳陽樓。",
            "吳楚東南坼，乾坤日夜浮。",
            "親朋無一字，老病有孤舟。",
            "戎馬關山北，憑軒涕泗流。"
          ]
        },
        {
          "chapter": "奉濟驛重送嚴公四韻",
          "subchapter": null,
          "author": "杜甫",
          "paragraphs": [
            "遠送從此別，青山空復情。幾時杯重把，昨夜月同行。",
            "列郡謳歌惜，三朝出入榮。江村獨歸處，寂寞養殘生。"
          ]
        },
        {
          "chapter": "別房太尉墓",
          "subchapter": null,
          "author": "杜甫",
          "paragraphs": [
            "他鄉復行役，駐馬別孤墳。",
            "近淚無干土，低空有斷雲。",
            "對棋陪謝傅，把劍覓徐君。",
            "唯見林花落，鶯啼送客聞。"
          ]
        },
        {
          "chapter": "旅夜書懷",
          "subchapter": null,
          "author": "杜甫",
          "paragraphs": [
            "細草微風岸，危檣獨夜舟。",
            "星垂平野闊，月涌大江流。",
            "名豈文章著，官應老病休。",
            "飄飄何所似，天地一沙鷗。"
          ]
        },
        {
          "chapter": "至德二載甫自京金光門",
          "subchapter": "至德二載甫自京金光門出間道歸鳳翔乾元初…有悲往事",
          "author": "杜甫",
          "paragraphs": [
            "此道昔歸順，西郊胡正繁。",
            "至今殘破膽，應有未招魂。",
            "近得歸京邑，移官豈至尊。",
            "無才日衰老，駐馬望千門。"
          ]
        },
        {
          "chapter": "月夜憶舍弟",
          "subchapter": null,
          "author": "杜甫",
          "paragraphs": [
            "戍鼓斷人行，邊秋一雁聲。(邊秋 一作:秋邊)",
            "露從今夜白，月是故鄉明。",
            "有弟皆分散，無家問死生。",
            "寄書長不達，況乃未休兵。"
          ]
        },
        {
          "chapter": "天末懷李白",
          "subchapter": null,
          "author": "杜甫",
          "paragraphs": [
            "涼風起天末，君子意如何。",
            "鴻雁幾時到，江湖秋水多。",
            "文章憎命達，魑魅喜人過。",
            "應共冤魂語，投詩贈汨羅。"
          ]
        },
        {
          "chapter": "月夜",
          "subchapter": null,
          "author": "杜甫",
          "paragraphs": [
            "今夜鄜州月，閨中只獨看。遙憐小兒女，未解憶長安。",
            "香霧雲鬟溼，清輝玉臂寒。何時倚虛幌，雙照淚痕幹。"
          ]
        },
        {
          "chapter": "春望",
          "subchapter": null,
          "author": "杜甫",
          "paragraphs": [
            "國破山河在，城春草木深。",
            "感時花濺淚，恨別鳥驚心。",
            "烽火連三月，家書抵萬金。",
            "白頭搔更短，渾欲不勝簪。"
          ]
        },
        {
          "chapter": "春宿左省",
          "subchapter": null,
          "author": "杜甫",
          "paragraphs": [
            "花隱掖垣暮，啾啾棲鳥過。",
            "星臨萬戶動，月傍九霄多。",
            "不寢聽金鑰，因風想玉珂。",
            "明朝有封事，數問夜如何。"
          ]
        },
        {
          "chapter": "旅宿",
          "subchapter": null,
          "author": "杜牧",
          "paragraphs": [
            "旅館無良伴，凝情自悄然。",
            "寒燈思舊事，斷雁警愁眠。",
            "遠夢歸侵曉，家書到隔年。",
            "滄江好煙月，門系釣魚船。"
          ]
        },
        {
          "chapter": "春宮怨",
          "subchapter": null,
          "author": "杜荀鶴",
          "paragraphs": [
            "早被嬋娟誤，欲妝臨鏡慵。承恩不在貌，教妾若爲容。",
            "風暖鳥聲碎，日高花影重。年年越溪女，相憶採芙蓉。"
          ]
        },
        {
          "chapter": "和晉陵陸丞早春遊望",
          "subchapter": null,
          "author": "杜審言",
          "paragraphs": [
            "獨有宦遊人，偏驚物候新。",
            "雲霞出海曙，梅柳渡江春。",
            "淑氣催黃鳥，晴光轉綠蘋。",
            "忽聞歌古調，歸思欲沾巾。"
          ]
        },
        {
          "chapter": "雜詩三首·其三",
          "subchapter": null,
          "author": "沈佺期",
          "paragraphs": [
            "聞道黃龍戍，頻年不解兵。",
            "可憐閨裏月，長在漢家營。",
            "少婦今春意，良人昨夜情。",
            "誰能將旗鼓，一爲取龍城。"
          ]
        },
        {
          "chapter": "宿桐廬江寄廣陵舊遊",
          "subchapter": null,
          "author": "孟浩然",
          "paragraphs": [
            "山暝聞猿愁，滄江急夜流。(聞 一作：聽)",
            "風鳴兩岸葉，月照一孤舟。",
            "建德非吾土，維揚憶舊遊。",
            "還將兩行淚，遙寄海西頭。"
          ]
        },
        {
          "chapter": "留別王維",
          "subchapter": "留別王侍御維 / 留別王維",
          "author": "孟浩然",
          "paragraphs": [
            "寂寂竟何待，朝朝空自歸。欲尋芳草去，惜與故人違。",
            "當路誰相假，知音世所稀。只應守寂寞，還掩故園扉。"
          ]
        },
        {
          "chapter": "早寒有懷",
          "subchapter": "早寒江上有懷 / 早寒有懷",
          "author": "孟浩然",
          "paragraphs": [
            "木落雁南度，北風江上寒。",
            "我家襄水曲，遙隔楚雲端。",
            "鄉淚客中盡，孤帆天際看。(孤帆 一作：歸帆)",
            "迷津欲有問，平海夕漫漫。"
          ]
        },
        {
          "chapter": "歲暮歸南山",
          "subchapter": "歲暮歸南山 / 歸故園作 / 歸終南山",
          "author": "孟浩然",
          "paragraphs": [
            "北闕休上書，南山歸敝廬。不才明主棄，多病故人疏。",
            "白髮催年老，青陽逼歲除。永懷愁不寐，鬆月夜窗虛。"
          ]
        },
        {
          "chapter": "過故人莊",
          "subchapter": null,
          "author": "孟浩然",
          "paragraphs": [
            "故人具雞黍，邀我至田家。",
            "綠樹村邊合，青山郭外斜。",
            "開軒面場圃，把酒話桑麻。",
            "待到重陽日，還來就菊花。"
          ]
        },
        {
          "chapter": "秦中寄遠上人",
          "subchapter": "秦中感秋寄遠上人 / 秦中寄遠上人",
          "author": "孟浩然",
          "paragraphs": [
            "一丘常欲臥，三徑苦無資。",
            "北土非吾願，東林懷我師。",
            "黃金燃桂盡，壯志逐年衰。",
            "日夕涼風至，聞蟬但益悲。"
          ]
        },
        {
          "chapter": "望洞庭湖贈張丞相",
          "subchapter": "望洞庭湖贈張丞相 / 臨洞庭湖贈張丞相",
          "author": "孟浩然",
          "paragraphs": [
            "八月湖水平，涵虛混太清。",
            "氣蒸雲夢澤，波撼岳陽城。",
            "欲濟無舟楫，端居恥聖明。",
            "坐觀垂釣者，徒有羨魚情。"
          ]
        },
        {
          "chapter": "與諸子登峴山",
          "subchapter": null,
          "author": "孟浩然",
          "paragraphs": [
            "人事有代謝，往來成古今。",
            "江山留勝蹟，我輩復登臨。",
            "水落魚梁淺，天寒夢澤深。",
            "羊公碑尚在，讀罷淚沾襟。(尚在 一作：字在)"
          ]
        },
        {
          "chapter": "宴梅道士山房",
          "subchapter": "清明日宴梅道士房",
          "author": "孟浩然",
          "paragraphs": [
            "林臥愁春盡，開軒覽物華。",
            "忽逢青鳥使，邀入赤松家。",
            "金竈初開火，仙桃正發花。",
            "童顏若可駐，何惜醉流霞。"
          ]
        },
        {
          "chapter": "章臺夜思",
          "subchapter": null,
          "author": "韋莊",
          "paragraphs": [
            "清瑟怨遙夜，繞弦風雨哀。孤燈聞楚角，殘月下章臺。",
            "芳草已雲暮，故人殊未來。鄉書不可寄，秋雁又南迴。"
          ]
        },
        {
          "chapter": "淮上喜會梁州故人",
          "subchapter": "淮上喜會樑川故人 / 淮上喜會梁州故人",
          "author": "韋應物",
          "paragraphs": [
            "江漢曾爲客，相逢每醉還。",
            "浮雲一別後，流水十年間。",
            "歡笑情如舊，蕭疏鬢已斑。",
            "何因不歸去？淮上有秋山。"
          ]
        },
        {
          "chapter": "賦得暮雨送李曹",
          "subchapter": "賦得暮雨送李胄 / 賦得暮雨送李曹",
          "author": "韋應物",
          "paragraphs": [
            "楚江微雨裏，建業暮鍾時。",
            "漠漠帆來重，冥冥鳥去遲。",
            "海門深不見，浦樹遠含滋。",
            "相送情無限，沾襟比散絲。"
          ]
        },
        {
          "chapter": "經鄒魯祭孔子而嘆之",
          "subchapter": null,
          "author": "李隆基",
          "paragraphs": [
            "夫子何爲者，棲棲一代中。",
            "地猶鄹氏邑，宅即魯王宮。",
            "嘆鳳嗟身否，傷麟怨道窮。",
            "今看兩楹奠，當與夢時同。"
          ]
        },
        {
          "chapter": "灞上秋居",
          "subchapter": null,
          "author": "馬戴",
          "paragraphs": [
            "灞原風雨定，晚見雁行頻。",
            "落葉他鄉樹，寒燈獨夜人。",
            "空園白露滴，孤壁野僧鄰。",
            "寄臥郊扉久，何年致此身。"
          ]
        },
        {
          "chapter": "楚江懷古三首·其一",
          "subchapter": null,
          "author": "馬戴",
          "paragraphs": [
            "露氣寒光集，微陽下楚丘。猿啼洞庭樹，人在木蘭舟。",
            "廣澤生明月，蒼山夾亂流。雲中君不見，竟夕自悲秋。"
          ]
        },
        {
          "chapter": "除夜有懷",
          "subchapter": "除夜 / 巴山道中除夜書懷",
          "author": "崔塗",
          "paragraphs": [
            "迢遞三巴路，羈危萬里身。",
            "亂山殘雪夜，孤燭異鄉人。",
            "漸與骨肉遠，轉於僮僕親。",
            "那堪正飄泊，明日歲華新。"
          ]
        },
        {
          "chapter": "孤雁",
          "subchapter": "孤雁二首·其二",
          "author": "崔塗",
          "paragraphs": [
            "幾行歸塞盡，念爾獨何之。",
            "暮雨相呼失，寒塘欲下遲。",
            "渚雲低暗度，關月冷相隨。",
            "未必逢矰繳，孤飛自可疑。"
          ]
        },
        {
          "chapter": "題破山寺後禪院",
          "subchapter": null,
          "author": "常建",
          "paragraphs": [
            "清晨入古寺，初日照高林。",
            "曲徑通幽處，禪房花木深。",
            "山光悅鳥性，潭影空人心。",
            "萬籟此俱寂，唯聞鐘磬音。"
          ]
        },
        {
          "chapter": "望月懷遠",
          "subchapter": "望月懷遠 / 望月懷古",
          "author": "張九齡",
          "paragraphs": [
            "海上生明月，天涯共此時。",
            "情人怨遙夜，竟夕起相思。",
            "滅燭憐光滿，披衣覺露滋。",
            "不堪盈手贈，還寢夢佳期。"
          ]
        },
        {
          "chapter": "書邊事",
          "subchapter": null,
          "author": "張喬",
          "paragraphs": [
            "調角斷清秋，徵人倚戍樓。春風對青冢，白日落梁州。",
            "大漢無兵阻，窮邊有客遊。蕃情似此水，長願向南流。"
          ]
        },
        {
          "chapter": "沒蕃故人",
          "subchapter": null,
          "author": "張籍",
          "paragraphs": [
            "前年伐月支，城下沒全師。",
            "蕃漢斷消息，死生長別離。",
            "無人收廢帳，歸馬識殘旗。",
            "欲祭疑君在，天涯哭此時。"
          ]
        },
        {
          "chapter": "秋日赴闕題潼關驛樓",
          "subchapter": "秋日赴闕題潼關驛樓 / 行次潼關逢魏扶東歸",
          "author": "許渾",
          "paragraphs": [
            "紅葉晚蕭蕭，長亭酒一瓢。",
            "殘雲歸太華，疏雨過中條。",
            "樹色隨山迥，河聲入海遙。",
            "帝鄉明日到，猶自夢漁樵。"
          ]
        },
        {
          "chapter": "早秋",
          "subchapter": "早秋三首·其一",
          "author": "許渾",
          "paragraphs": [
            "遙夜泛清瑟，西風生翠蘿。",
            "殘螢委玉露，早雁拂金河。",
            "高樹曉還密，遠山晴更多。",
            "淮南一葉下，自覺洞庭波。"
          ]
        },
        {
          "chapter": "送人東遊",
          "subchapter": null,
          "author": "溫庭筠",
          "paragraphs": [
            "荒戍落黃葉，浩然離故關。",
            "高風漢陽渡，初日郢門山。",
            "江上幾人在，天涯孤棹還。",
            "何當重相見，樽酒慰離顏。"
          ]
        },
        {
          "chapter": "尋陸鴻漸不遇",
          "subchapter": null,
          "author": "皎然",
          "paragraphs": [
            "移家雖帶郭，野徑入桑麻。近種籬邊菊，秋來未著花。",
            "扣門無犬吠，欲去問西家。報道山中去，歸時每日斜。"
          ]
        },
        {
          "chapter": "尋南溪常道士",
          "subchapter": "尋南溪常山道人隱居 / 尋南溪常道士",
          "author": "劉長卿",
          "paragraphs": [
            "一路經行處，莓苔見履痕。",
            "白雲依靜渚，春草閉閒門。",
            "過雨看鬆色，隨山到水源。",
            "溪花與禪意，相對亦忘言。"
          ]
        },
        {
          "chapter": "新年作",
          "subchapter": null,
          "author": "劉長卿",
          "paragraphs": [
            "鄉心新歲切，天畔獨潸然。",
            "老至居人下，春歸在客先。",
            "嶺猿同旦暮，江柳共風煙。",
            "已似長沙傅，從今又幾年。"
          ]
        },
        {
          "chapter": "秋日登吳公臺上寺遠眺",
          "subchapter": null,
          "author": "劉長卿",
          "paragraphs": [
            "古臺搖落後，秋日望鄉心。",
            "野寺來人少，雲峯隔水深。",
            "夕陽依舊壘，寒磬滿空林。",
            "惆悵南朝事，長江獨至今。"
          ]
        },
        {
          "chapter": "送李中丞歸漢陽別業",
          "subchapter": "送李中丞之襄州 / 送李中丞歸漢陽別業",
          "author": "劉長卿",
          "paragraphs": [
            "流落徵南將，曾驅十萬師。",
            "罷歸無舊業，老去戀明時。",
            "獨立三邊靜，輕生一劍知。",
            "茫茫江漢上，日暮欲何之。"
          ]
        },
        {
          "chapter": "餞別王十一南遊",
          "subchapter": null,
          "author": "劉長卿",
          "paragraphs": [
            "望君煙水闊，揮手淚沾巾。",
            "飛鳥沒何處，青山空向人。",
            "長江一帆遠，落日五湖春。",
            "誰見汀洲上，相思愁白蘋。"
          ]
        },
        {
          "chapter": "蜀先主廟",
          "subchapter": null,
          "author": "劉禹錫",
          "paragraphs": [
            "天地英雄氣，千秋尚凜然。勢分三足鼎，業復五銖錢。",
            "得相能開國，生兒不象賢。淒涼蜀故妓，來舞魏宮前。"
          ]
        },
        {
          "chapter": "闕題",
          "subchapter": null,
          "author": "劉昚虛",
          "paragraphs": [
            "道由白雲盡，春與青溪長。",
            "時有落花至，遠隨流水香。",
            "閒門向山路，深柳讀書堂。",
            "幽映每白日，清輝照衣裳。"
          ]
        },
        {
          "chapter": "送李端",
          "subchapter": "李端公 / 送李端",
          "author": "盧綸",
          "paragraphs": [
            "故關衰草遍，離別自堪悲。",
            "路出寒雲外，人歸暮雪時。",
            "少孤爲客早，多難識君遲。",
            "掩淚空相向，風塵何處期。"
          ]
        },
        {
          "chapter": "送僧歸日本",
          "subchapter": null,
          "author": "錢起",
          "paragraphs": [
            "上國隨緣住，來途若夢行。",
            "浮天滄海遠，去世法舟輕。",
            "水月通禪寂，魚龍聽梵聲。",
            "惟憐一燈影，萬里眼中明。"
          ]
        },
        {
          "chapter": "谷口書齋寄楊補闕",
          "subchapter": null,
          "author": "錢起",
          "paragraphs": [
            "泉壑帶茅茨，雲霞生薜帷。",
            "竹憐新雨後，山愛夕陽時。",
            "閒鷺棲常早，秋花落更遲。",
            "家僮掃蘿徑，昨與故人期。"
          ]
        },
        {
          "chapter": "在獄詠蟬",
          "subchapter": "詠蟬 / 在獄詠蟬",
          "author": "駱賓王",
          "paragraphs": [
            "西陸蟬聲唱，南冠客思深。(客思深 一作：客思侵)",
            "不堪玄鬢影，來對白頭吟。(不堪 一作：那堪)",
            "露重飛難進，風多響易沉。",
            "無人信高潔，誰爲表予心？"
          ]
        },
        {
          "chapter": "江鄉故人偶集客舍",
          "subchapter": "客夜與故人偶集 / 江鄉故人偶集客舍",
          "author": "戴叔倫",
          "paragraphs": [
            "天秋月又滿，城闕夜千重。",
            "還作江南會，翻疑夢裏逢。",
            "風枝驚暗鵲，露草覆寒蛩。",
            "羈旅長堪醉，相留畏曉鍾。"
          ]
        },
        {
          "chapter": "酬程延秋夜即事見贈",
          "subchapter": null,
          "author": "韓翃",
          "paragraphs": [
            "長簟迎風早，空城澹月華。",
            "星河秋一雁，砧杵夜千家。",
            "節候看應晚，心期臥亦賒。",
            "向來吟秀句，不覺已鳴鴉。"
          ]
        }
      ]
    },
    {
      "type": "七言律詩",
      "content": [
        {
          "chapter": "遣悲懷三首·其一",
          "subchapter": null,
          "author": "元稹",
          "paragraphs": [
            "謝公最小偏憐女，自嫁黔婁百事乖。",
            "顧我無衣搜藎篋，泥他沽酒拔金釵。(藎篋 一作：畫篋)",
            "野蔬充膳甘長藿，落葉添薪仰古槐。",
            "今日俸錢過十萬，與君營奠復營齋。"
          ]
        },
        {
          "chapter": "遣悲懷三首·其二",
          "subchapter": null,
          "author": "元稹",
          "paragraphs": [
            "昔日戲言身後事，今朝都到眼前來。",
            "衣裳已施行看盡，針線猶存未忍開。",
            "尚想舊情憐婢僕，也曾因夢送錢財。",
            "誠知此恨人人有，貧賤夫妻百事哀。"
          ]
        },
        {
          "chapter": "遣悲懷三首·其三",
          "subchapter": null,
          "author": "元稹",
          "paragraphs": [
            "閒坐悲君亦自悲，百年都是幾多時。",
            "鄧攸無子尋知命，潘岳悼亡猶費詞。",
            "同穴窅冥何所望，他生緣會更難期。",
            "惟將終夜常開眼，報答平生未展眉。"
          ]
        },
        {
          "chapter": "贈郭給事",
          "subchapter": "酬郭給事",
          "author": "王維",
          "paragraphs": [
            "洞門高閣靄餘輝，桃李陰陰柳絮飛。",
            "禁裏疏鍾官舍晚，省中啼鳥吏人稀。",
            "晨搖玉佩趨金殿，夕奉天書拜瑣闈。",
            "強欲從君無那老，將因臥病解朝衣。"
          ]
        },
        {
          "chapter": "和賈至舍人早朝大明宮",
          "subchapter": "和賈舍人早朝大明宮之作",
          "author": "王維",
          "paragraphs": [
            "絳幘雞人送曉籌，尚衣方進翠雲裘。",
            "九天閶闔開宮殿，萬國衣冠拜冕旒。",
            "日色才臨仙掌動，香菸欲傍袞龍浮。",
            "朝罷須裁五色詔，佩聲歸向鳳池頭。"
          ]
        },
        {
          "chapter": "奉和聖制從蓬萊向興慶閣道",
          "subchapter": "奉和聖制從蓬萊向興慶閣道中留春雨中春望之作應制",
          "author": "王維",
          "paragraphs": [
            "渭水自縈秦塞曲，黃山舊繞漢宮斜。",
            "鑾輿迥出千門柳，閣道回看上苑花。",
            "雲裏帝城雙鳳闕，雨中春樹萬人家。",
            "爲乘陽氣行時令，不是宸遊玩物華。(玩 一作：重)"
          ]
        },
        {
          "chapter": "積雨輞川莊作",
          "subchapter": "積雨輞川莊作 / 秋歸輞川莊作",
          "author": "王維",
          "paragraphs": [
            "積雨空林煙火遲，蒸藜炊黍餉東菑。",
            "漠漠水田飛白鷺，陰陰夏木囀黃鸝。",
            "山中習靜觀朝槿，松下清齋折露葵。",
            "野老與人爭席罷，海鷗何事更相疑。"
          ]
        },
        {
          "chapter": "望月有感",
          "subchapter": null,
          "author": "白居易",
          "paragraphs": [
            "時難年荒世業空，弟兄羈旅各西東。",
            "田園寥落干戈後，骨肉流離道路中。",
            "弔影分爲千里雁，辭根散作九秋蓬。",
            "共看明月應垂淚，一夜鄉心五處同。"
          ]
        },
        {
          "chapter": "奉和中書舍人賈至早朝",
          "subchapter": "奉和中書舍人賈至早朝大明宮",
          "author": "岑參",
          "paragraphs": [
            "雞鳴紫陌曙光寒，鶯囀皇州春色闌。",
            "金闕曉鍾開萬戶，玉階仙仗擁千官。",
            "花迎劍珮星初落，柳拂旌旗露未乾。",
            "獨有鳳凰池上客，陽春一曲和皆難。"
          ]
        },
        {
          "chapter": "登金陵鳳凰臺",
          "subchapter": null,
          "author": "李白",
          "paragraphs": [
            "鳳凰臺上鳳凰遊，鳳去臺空江自流。",
            "吳宮花草埋幽徑，晉代衣冠成古丘。",
            "三山半落青天外，二水中分白鷺洲。(二水 一作：一水)",
            "總爲浮雲能蔽日，長安不見使人愁。"
          ]
        },
        {
          "chapter": "無題·重幃深下莫愁堂",
          "subchapter": null,
          "author": "李商隱",
          "paragraphs": [
            "重幃深下莫愁堂，臥後清宵細細長。",
            "神女生涯原是夢，小姑居處本無郎。",
            "風波不信菱枝弱，月露誰教桂葉香。",
            "直道相思了無益，未妨惆悵是清狂。"
          ]
        },
        {
          "chapter": "無題·鳳尾香羅薄幾重",
          "subchapter": null,
          "author": "李商隱",
          "paragraphs": [
            "鳳尾香羅薄幾重，碧文圓頂夜深縫。",
            "扇裁月魄羞難掩，車走雷聲語未通。",
            "曾是寂寥金燼暗，斷無消息石榴紅。",
            "斑騅只系垂楊岸，何處西南任好風。(任 一作：待)"
          ]
        },
        {
          "chapter": "無題·相見時難別亦難",
          "subchapter": null,
          "author": "李商隱",
          "paragraphs": [
            "相見時難別亦難，東風無力百花殘。",
            "春蠶到死絲方盡，蠟炬成灰淚始幹。",
            "曉鏡但愁雲鬢改，夜吟應覺月光寒。",
            "蓬山此去無多路，青鳥殷勤爲探看。(蓬山 一作：蓬萊)"
          ]
        },
        {
          "chapter": "無題·來是空言去絕蹤",
          "subchapter": null,
          "author": "李商隱",
          "paragraphs": [
            "來是空言去絕蹤，月斜樓上五更鐘。",
            "夢爲遠別啼難喚，書被催成墨未濃。",
            "蠟照半籠金翡翠，麝薰微度繡芙蓉。",
            "劉郎已恨蓬山遠，更隔蓬山一萬重！"
          ]
        },
        {
          "chapter": "無題·颯颯東風細雨來",
          "subchapter": null,
          "author": "李商隱",
          "paragraphs": [
            "颯颯東風細雨來，芙蓉塘外有輕雷。",
            "金蟾齧鎖燒香入，玉虎牽絲汲井回。",
            "賈氏窺簾韓掾少，宓妃留枕魏王才。",
            "春心莫共花爭發，一寸相思一寸灰！"
          ]
        },
        {
          "chapter": "無題·昨夜星辰昨夜風",
          "subchapter": null,
          "author": "李商隱",
          "paragraphs": [
            "昨夜星辰昨夜風，畫樓西畔桂堂東。",
            "身無綵鳳雙飛翼，心有靈犀一點通。",
            "隔座送鉤春酒暖，分曹射覆蠟燈紅。",
            "嗟餘聽鼓應官去，走馬蘭臺類轉蓬。"
          ]
        },
        {
          "chapter": "春雨",
          "subchapter": null,
          "author": "李商隱",
          "paragraphs": [
            "悵臥新春白袷衣，白門寥落意多違。",
            "紅樓隔雨相望冷，珠箔飄燈獨自歸。",
            "遠路應悲春晼晚，殘霄猶得夢依稀。",
            "玉璫緘札何由達，萬里雲羅一雁飛。"
          ]
        },
        {
          "chapter": "籌筆驛",
          "subchapter": null,
          "author": "李商隱",
          "paragraphs": [
            "猿鳥猶疑畏簡書，風雲常爲護儲胥。",
            "徒令上將揮神筆，終見降王走傳車。",
            "管樂有才原不忝，關張無命欲何如？",
            "他年錦裏經祠廟，梁父吟成恨有餘。"
          ]
        },
        {
          "chapter": "錦瑟",
          "subchapter": null,
          "author": "李商隱",
          "paragraphs": [
            "錦瑟無端五十弦，一弦一柱思華年。",
            "莊生曉夢迷蝴蝶，望帝春心託杜鵑。",
            "滄海月明珠有淚，藍田日暖玉生煙。",
            "此情可待成追憶，只是當時已惘然。"
          ]
        },
        {
          "chapter": "隋宮",
          "subchapter": null,
          "author": "李商隱",
          "paragraphs": [
            "紫泉宮殿鎖煙霞，欲取蕪城作帝家。",
            "玉璽不緣歸日角，錦帆應是到天涯。",
            "於今腐草無螢火，終古垂楊有暮鴉。",
            "地下若逢陳後主，豈宜重問後庭花。"
          ]
        },
        {
          "chapter": "送魏萬之京",
          "subchapter": null,
          "author": "李頎",
          "paragraphs": [
            "朝聞遊子唱離歌，昨夜微霜初渡河。",
            "鴻雁不堪愁裏聽，雲山況是客中過。",
            "關城樹色催寒近，御苑砧聲向晚多。(",
            "色 一作：曙)",
            "莫見長安行樂處，空令歲月易蹉跎。"
          ]
        },
        {
          "chapter": "詠懷古蹟·其一",
          "subchapter": "詠懷古蹟五首·其一",
          "author": "杜甫",
          "paragraphs": [
            "支離東北風塵際，漂泊西南天地間。",
            "三峽樓臺淹日月，五溪衣服共雲山。",
            "羯胡事主終無賴，詞客哀時且未還。",
            "庾信平生最蕭瑟，暮年詩賦動江關。"
          ]
        },
        {
          "chapter": "詠懷古蹟·其二",
          "subchapter": "詠懷古蹟五首·其二",
          "author": "杜甫",
          "paragraphs": [
            "搖落深知宋玉悲，風流儒雅亦吾師。",
            "悵望千秋一灑淚，蕭條異代不同時。",
            "江山故宅空文藻，雲雨荒臺豈夢思。",
            "最是楚宮俱泯滅，舟人指點到今疑。"
          ]
        },
        {
          "chapter": "詠懷古蹟·其三",
          "subchapter": "詠懷古蹟五首·其三",
          "author": "杜甫",
          "paragraphs": [
            "羣山萬壑赴荊門，生長明妃尚有村。",
            "一去紫臺連朔漠，獨留青冢向黃昏。",
            "畫圖省識春風面，環佩空歸夜月魂。(夜月 一作：月夜 環",
            "一作：環",
            ")",
            "千載琵琶作胡語，分明怨恨曲中論。"
          ]
        },
        {
          "chapter": "詠懷古蹟·其四",
          "subchapter": "詠懷古蹟五首·其四",
          "author": "杜甫",
          "paragraphs": [
            "蜀主窺吳幸三峽，崩年亦在永安宮。",
            "翠華想像空山裏，玉殿虛無野寺中。",
            "古廟杉鬆巢水鶴，歲時伏臘走村翁。",
            "武侯祠堂常鄰近，一體君臣祭祀同。"
          ]
        },
        {
          "chapter": "詠懷古蹟·其五",
          "subchapter": "詠懷古蹟五首·其五",
          "author": "杜甫",
          "paragraphs": [
            "諸葛大名垂宇宙，宗臣遺像肅清高。",
            "三分割據紆籌策，萬古雲霄一羽毛。",
            "伯仲之間見伊呂，指揮若定失蕭曹。",
            "運移漢祚終難復，志決身殲軍務勞。"
          ]
        },
        {
          "chapter": "宿府",
          "subchapter": null,
          "author": "杜甫",
          "paragraphs": [
            "清秋幕府井梧寒，獨宿江城蠟炬殘。",
            "永夜角聲悲自語，中天月色好誰看。",
            "風塵荏苒音書絕，關塞蕭條行路難。",
            "已忍伶俜十年事，強移棲息一枝安。"
          ]
        },
        {
          "chapter": "閣夜",
          "subchapter": null,
          "author": "杜甫",
          "paragraphs": [
            "歲暮陰陽催短景，天涯霜雪霽寒宵。",
            "五更鼓角聲悲壯，三峽星河影動搖。",
            "野哭幾家聞戰伐，夷歌數處起漁樵。",
            "臥龍躍馬終黃土，人事依依漫寂寥。"
          ]
        },
        {
          "chapter": "聞官軍收河南河北",
          "subchapter": null,
          "author": "杜甫",
          "paragraphs": [
            "劍外忽傳收薊北，初聞涕淚滿衣裳。",
            "卻看妻子愁何在，漫卷詩書喜欲狂。",
            "白日放歌須縱酒，青春作伴好還鄉。",
            "即從巴峽穿巫峽，便下襄陽向洛陽。"
          ]
        },
        {
          "chapter": "登高",
          "subchapter": null,
          "author": "杜甫",
          "paragraphs": [
            "風急天高猿嘯哀，渚清沙白鳥飛回。",
            "無邊落木蕭蕭下，不盡長江滾滾來。",
            "萬里悲秋常作客，百年多病獨登臺。",
            "艱難苦恨繁霜鬢，潦倒新停濁酒杯。"
          ]
        },
        {
          "chapter": "登樓",
          "subchapter": null,
          "author": "杜甫",
          "paragraphs": [
            "花近高樓傷客心，萬方多難此登臨。",
            "錦江春色來天地，玉壘浮雲變古今。",
            "北極朝廷終不改，西山寇盜莫相侵。",
            "可憐後主還祠廟，日暮聊爲樑甫吟。(樑甫 一作：樑父)"
          ]
        },
        {
          "chapter": "蜀相",
          "subchapter": null,
          "author": "杜甫",
          "paragraphs": [
            "丞相祠堂何處尋，錦官城外柏森森。",
            "映階碧草自春色，隔葉黃鸝空好音。",
            "三顧頻煩天下計，兩朝開濟老臣心。(頻煩 一作：頻繁)",
            "出師未捷身先死，長使英雄淚滿襟。"
          ]
        },
        {
          "chapter": "客至",
          "subchapter": null,
          "author": "杜甫",
          "paragraphs": [
            "舍南舍北皆春水，但見羣鷗日日來。",
            "花徑不曾緣客掃，蓬門今始爲君開。",
            "盤飧市遠無兼味，樽酒家貧只舊醅。",
            "肯與鄰翁相對飲，隔籬呼取盡餘杯。(餘 通：餘)"
          ]
        },
        {
          "chapter": "野望",
          "subchapter": null,
          "author": "杜甫",
          "paragraphs": [
            "西山白雪三城戍，南浦清江萬里橋。",
            "海內風塵諸弟隔，天涯涕淚一身遙。",
            "惟將遲暮供多病，未有涓埃答聖朝。(惟 通：唯)",
            "跨馬出郊時極目，不堪人事日蕭條。"
          ]
        },
        {
          "chapter": "登柳州城樓寄漳汀封連四州",
          "subchapter": null,
          "author": "柳宗元",
          "paragraphs": [
            "城上高樓接大荒，海天愁思正茫茫。",
            "驚風亂颭芙蓉水，密雨斜侵薜荔牆。",
            "嶺樹重遮千里目，江流曲似九迴腸。",
            "共來百越文身地，猶自音書滯一鄉。"
          ]
        },
        {
          "chapter": "春思",
          "subchapter": null,
          "author": "皇甫冉",
          "paragraphs": [
            "鶯啼燕語報新年，馬邑龍堆路幾千。",
            "家住層城臨漢苑，心隨明月到胡天。(層城 一作：秦城)",
            "機中錦字論長恨，樓上花枝笑獨眠。",
            "爲問元戎竇車騎，何時返旆勒燕然。"
          ]
        },
        {
          "chapter": "寄李儋元錫",
          "subchapter": null,
          "author": "韋應物",
          "paragraphs": [
            "去年花裏逢君別，今日花開又一年。",
            "世事茫茫難自料，春愁黯黯獨成眠。",
            "身多疾病思田裏，邑有流亡愧俸錢。",
            "聞道欲來相問訊，西樓望月幾回圓。"
          ]
        },
        {
          "chapter": "望薊門",
          "subchapter": null,
          "author": "祖詠",
          "paragraphs": [
            "燕臺一望客心驚，笳鼓喧喧漢將營。(笳鼓 一作：簫鼓)",
            "萬里寒光生積雪，三邊曙色動危旌。",
            "沙場烽火侵胡月，海畔雲山擁薊城。",
            "少小雖非投筆吏，論功還欲請長纓。"
          ]
        },
        {
          "chapter": "貧女",
          "subchapter": null,
          "author": "秦韜玉",
          "paragraphs": [
            "蓬門未識綺羅香，擬託良媒益自傷。",
            "誰愛風流高格調，共憐時世儉梳妝。",
            "敢將十指誇針巧，不把雙眉鬥畫長。",
            "苦恨年年壓金線，爲他人作嫁衣裳。"
          ]
        },
        {
          "chapter": "送李少府貶峽中王少府貶",
          "subchapter": "送李少府貶峽中王少府貶長沙",
          "author": "高適",
          "paragraphs": [
            "嗟君此別意何如，駐馬銜杯問謫居。",
            "巫峽啼猿數行淚，衡陽歸雁幾封書。",
            "青楓江上秋帆遠，白帝城邊古木疏。",
            "聖代即今多雨露，暫時分手莫躊躇。"
          ]
        },
        {
          "chapter": "九日登望仙台呈劉明府",
          "subchapter": "九日登望仙台呈劉明府容",
          "author": "崔曙",
          "paragraphs": [
            "漢文皇帝有高臺，此日登臨曙色開。",
            "三晉雲山皆北向，二陵風雨自東來。",
            "關門令尹誰能識，河上仙翁去不回。",
            "且欲近尋彭澤宰，陶然共醉菊花杯。"
          ]
        },
        {
          "chapter": "登黃鶴樓",
          "subchapter": "黃鶴樓 / 登黃鶴樓",
          "author": "崔顥",
          "paragraphs": [
            "昔人已乘黃鶴去，此地空餘黃鶴樓。",
            "黃鶴一去不復返，白雲千載空悠悠。",
            "晴川歷歷漢陽樹，芳草萋萋鸚鵡洲。",
            "日暮鄉關何處是？煙波江上使人愁。"
          ]
        },
        {
          "chapter": "行經華陰",
          "subchapter": null,
          "author": "崔顥",
          "paragraphs": [
            "岧嶢太華俯鹹京，天外三峯削不成。",
            "武帝祠前雲欲散，仙人掌上雨初晴。",
            "河山北枕秦關險，驛樹西連漢畤平。",
            "借問路傍名利客，無如此處學長生。"
          ]
        },
        {
          "chapter": "利州南渡",
          "subchapter": null,
          "author": "溫庭筠",
          "paragraphs": [
            "澹然空水對斜暉，曲島蒼茫接翠微。",
            "波上馬嘶看棹去，柳邊人歇待船歸。",
            "數叢沙草羣鷗散，萬頃江田一鷺飛。",
            "誰解乘舟尋范蠡，五湖煙水獨忘機。"
          ]
        },
        {
          "chapter": "蘇武廟",
          "subchapter": null,
          "author": "溫庭筠",
          "paragraphs": [
            "蘇武魂銷漢使前，古祠高樹兩茫然。",
            "雲邊雁斷胡天月，隴上羊歸塞草煙。",
            "回日樓臺非甲帳，去時冠劍是丁年。",
            "茂陵不見封侯印，空向秋波哭逝川。"
          ]
        },
        {
          "chapter": "江州重別薛六柳",
          "subchapter": "江州重別薛六柳八二員外",
          "author": "劉長卿",
          "paragraphs": [
            "生涯豈料承優詔，世事空知學醉歌。",
            "江上月明胡雁過，淮南木落楚山多。",
            "寄身且喜滄洲近，顧影無如白髮何。",
            "今日龍鍾人共棄，愧君猶遣慎風波。"
          ]
        },
        {
          "chapter": "長沙過賈誼宅",
          "subchapter": null,
          "author": "劉長卿",
          "paragraphs": [
            "三年謫宦此棲遲，萬古惟留楚客悲。",
            "秋草獨尋人去後，寒林空見日斜時。",
            "漢文有道恩猶薄，湘水無情吊豈知。",
            "寂寂江山搖落處，憐君何事到天涯。"
          ]
        },
        {
          "chapter": "自夏口至鸚鵡洲夕望岳陽",
          "subchapter": "自夏口至鸚鵡洲夕望岳陽寄源中丞",
          "author": "劉長卿",
          "paragraphs": [
            "汀洲無浪復無煙，楚客相思益渺然。",
            "漢口夕陽斜渡鳥，洞庭秋水遠連天。",
            "孤城背嶺寒吹角，獨樹臨江夜泊船。(獨樹 一作：獨戍)",
            "賈誼上書憂漢室，長沙謫去古今憐。"
          ]
        },
        {
          "chapter": "西塞山懷古",
          "subchapter": null,
          "author": "劉禹錫",
          "paragraphs": [
            "王濬樓船下益州，金陵王氣黯然收。",
            "千尋鐵鎖沉江底，一片降幡出石頭。",
            "人世幾回傷往事，山形依舊枕寒流。",
            "今逢四海爲家日，故壘蕭蕭蘆荻秋。"
          ]
        },
        {
          "chapter": "晚次鄂州",
          "subchapter": null,
          "author": "盧綸",
          "paragraphs": [
            "雲開遠見漢陽城，猶是孤帆一日程。",
            "估客晝眠知浪靜，舟人夜語覺潮生。",
            "三湘愁鬢逢秋色，萬里歸心對月明。",
            "舊業已隨征戰盡，更堪江上鼓鼙聲。"
          ]
        },
        {
          "chapter": "贈闕下裴舍人",
          "subchapter": null,
          "author": "錢起",
          "paragraphs": [
            "二月黃鶯飛上林，春城紫禁曉陰陰。",
            "長樂鐘聲花外盡，龍池柳色雨中深。",
            "陽和不散窮途恨，霄漢長懷捧日心。",
            "獻賦十年猶未遇，羞將白髮對華簪。"
          ]
        },
        {
          "chapter": "宮詞",
          "subchapter": null,
          "author": "薛逢",
          "paragraphs": [
            "十二樓中盡曉妝，望仙樓上望君王。",
            "鎖銜金獸連環冷，水滴銅龍晝漏長。",
            "雲髻罷梳還對鏡，羅衣欲換更添香。",
            "遙窺正殿簾開處，袍袴宮人掃御牀。"
          ]
        },
        {
          "chapter": "同題仙遊觀",
          "subchapter": null,
          "author": "韓翃",
          "paragraphs": [
            "仙台初見五城樓，風物悽悽宿雨收。",
            "山色遙連秦樹晚，砧聲近報漢宮秋。",
            "疏鬆影落空壇靜，細草香閒小洞幽。",
            "何用別尋方外去，人間亦自有丹丘。"
          ]
        }
      ]
    },
    {
      "type": "五言古詩",
      "content": [
        {
          "chapter": "賊退示官吏",
          "subchapter": null,
          "author": "元結",
          "paragraphs": [
            "昔歲逢太平，山林二十年。",
            "泉源在庭戶，洞壑當門前。",
            "井稅有常期，日晏猶得眠。",
            "忽然遭世變，數歲親戎旃。",
            "今來典斯郡，山夷又紛然。",
            "城小賊不屠，人貧傷可憐。",
            "是以陷鄰境，此州獨見全。",
            "使臣將王命，豈不如賊焉？",
            "今彼征斂者，迫之如火煎。",
            "誰能絕人命，以作時世賢！",
            "思欲委符節，引竿自刺船。",
            "將家就魚麥，歸老江湖邊。"
          ]
        },
        {
          "chapter": "同從弟銷南齋玩月憶山陰",
          "subchapter": "同從弟南齋玩月憶山陰崔少府",
          "author": "王昌齡",
          "paragraphs": [
            "高臥南齋時，開帷月初吐。",
            "清輝澹水木，演漾在窗戶。",
            "冉冉幾盈虛，澄澄變今古。",
            "美人清江畔，是夜越吟苦。",
            "千里共如何，微風吹蘭杜。"
          ]
        },
        {
          "chapter": "渭川田家",
          "subchapter": null,
          "author": "王維",
          "paragraphs": [
            "斜陽照墟落，窮巷牛羊歸。(斜陽 一作：斜光)",
            "野老念牧童，倚杖候荊扉。",
            "雉雊麥苗秀，蠶眠桑葉稀。",
            "田夫荷鋤至，相見語依依。",
            "即此羨閒逸，悵然吟式微。"
          ]
        },
        {
          "chapter": "西施詠",
          "subchapter": null,
          "author": "王維",
          "paragraphs": [
            "豔色天下重，西施寧久微。",
            "朝爲越溪女，暮作吳宮妃。",
            "賤日豈殊衆，貴來方悟稀。",
            "邀人傅香粉，不自著羅衣。",
            "君寵益嬌態，君憐無是非。",
            "當時浣紗伴，莫得同車歸。",
            "持謝鄰家子，效顰安可希。"
          ]
        },
        {
          "chapter": "送別",
          "subchapter": null,
          "author": "王維",
          "paragraphs": [
            "下馬飲君酒，問君何所之？",
            "君言不得意，歸臥南山陲。",
            "但去莫復問，白雲無盡時。"
          ]
        },
        {
          "chapter": "送綦毋潛落第還鄉",
          "subchapter": null,
          "author": "王維",
          "paragraphs": [
            "聖代無隱者，英靈盡來歸。",
            "遂令東山客，不得顧采薇。",
            "既至金門遠，孰雲吾道非。",
            "江淮度寒食，京洛縫春衣。",
            "置酒長安道，同心與我違。",
            "行當浮桂棹，未幾拂荊扉。",
            "遠樹帶行客，孤城當落暉。",
            "吾謀適不用，勿謂知音稀。"
          ]
        },
        {
          "chapter": "青溪",
          "subchapter": "青溪 / 過青溪水作",
          "author": "王維",
          "paragraphs": [
            "言入黃花川，每逐清溪水。",
            "隨山將萬轉，趣途無百里。",
            "聲喧亂石中，色靜深鬆裏。",
            "漾漾泛菱荇，澄澄映葭葦。",
            "我心素已閒，清川澹如此。",
            "請留磐石上，垂釣將已矣。(磐石 一作：盤石)"
          ]
        },
        {
          "chapter": "與高適薛據同登慈恩寺",
          "subchapter": "與高適薛據同登慈恩寺浮圖",
          "author": "岑參",
          "paragraphs": [
            "塔勢如涌出，孤高聳天宮。",
            "登臨出世界，磴道盤虛空。",
            "突兀壓神州，崢嶸如鬼工。",
            "四角礙白日，七層摩蒼穹。",
            "下窺指高鳥，俯聽聞驚風。",
            "連山若波濤，奔湊似朝東。(湊 一作：走；似 一作：如)",
            "青槐夾馳道，宮館何玲瓏。(館 一作：觀)",
            "秋色從西來，蒼然滿關中。",
            "五陵北原上，萬古青濛濛。",
            "淨理了可悟，勝因夙所宗。",
            "誓將掛冠去，覺道資無窮。"
          ]
        },
        {
          "chapter": "下終南山過斛斯山人宿置酒",
          "subchapter": null,
          "author": "李白",
          "paragraphs": [
            "暮從碧山下，山月隨人歸。",
            "卻顧所來徑，蒼蒼橫翠微。",
            "相攜及田家，童稚開荊扉。",
            "綠竹入幽徑，青蘿拂行衣。",
            "歡言得所憩，美酒聊共揮。",
            "長歌吟松風，曲盡河星稀。",
            "我醉君復樂，陶然共忘機。"
          ]
        },
        {
          "chapter": "月下獨酌四首·其一",
          "subchapter": null,
          "author": "李白",
          "paragraphs": [
            "花間一壺酒，獨酌無相親。",
            "舉杯邀明月，對影成三人。",
            "月既不解飲，影徒隨我身。",
            "暫伴月將影，行樂須及春。",
            "我歌月徘徊，我舞影零亂。",
            "醒時同交歡，醉後各分散。(同交歡 一作：相交歡)",
            "永結無情遊，相期邈雲漢。"
          ]
        },
        {
          "chapter": "春思",
          "subchapter": null,
          "author": "李白",
          "paragraphs": [
            "燕草如碧絲，秦桑低綠枝。",
            "當君懷歸日，是妾斷腸時。",
            "春風不相識，何事入羅幃。"
          ]
        },
        {
          "chapter": "夢李白·其一",
          "subchapter": "夢李白二首·其一",
          "author": "杜甫",
          "paragraphs": [
            "死別已吞聲，生別常惻惻。江南瘴癘地，逐客無消息。",
            "故人入我夢，明我長相憶。恐非平生魂，路遠不可測。",
            "魂來楓葉青，魂返關塞黑。君今在羅網，何以有羽翼。",
            "落月滿屋樑，猶疑照顏色。水深波浪闊，無使蛟龍得。"
          ]
        },
        {
          "chapter": "夢李白·其二",
          "subchapter": "夢李白二首·其二",
          "author": "杜甫",
          "paragraphs": [
            "浮雲終日行，遊子久不至。",
            "三夜頻夢君，情親見君意。",
            "告歸常侷促，苦道來不易。",
            "江湖多風波，舟楫恐失墜。",
            "出門搔白首，若負平生志。",
            "冠蓋滿京華，斯人獨憔悴。",
            "孰雲網恢恢，將老身反累。",
            "千秋萬歲名，寂寞身後事。"
          ]
        },
        {
          "chapter": "望嶽",
          "subchapter": null,
          "author": "杜甫",
          "paragraphs": [
            "岱宗夫如何？齊魯青未了。",
            "造化鍾神秀，陰陽割昏曉。",
            "蕩胸生曾雲，決眥入歸鳥。( 曾 通：層)",
            "會當凌絕頂，一覽衆山小。"
          ]
        },
        {
          "chapter": "贈衛八處士",
          "subchapter": null,
          "author": "杜甫",
          "paragraphs": [
            "人生不相見，動如參與商。",
            "今夕復何夕，共此燈燭光！",
            "少壯能幾時？鬢髮各已蒼！",
            "訪舊半爲鬼，驚呼熱中腸。"
          ]
        },
        {
          "chapter": "佳人",
          "subchapter": null,
          "author": "杜甫",
          "paragraphs": [
            "絕代有佳人，幽居在空谷。",
            "自雲良家女，零落依草木。",
            "關中昔喪亂，兄弟遭殺戮。",
            "官高何足論，不得收骨肉。",
            "世情惡衰歇，萬事隨轉燭。",
            "夫婿輕薄兒，新人美如玉。",
            "合昏尚知時，鴛鴦不獨宿。",
            "但見新人笑，那聞舊人哭。",
            "在山泉水清，出山泉水濁。",
            "侍婢賣珠回，牽蘿補茅屋。",
            "摘花不插發，採柏動盈掬。",
            "天寒翠袖薄，日暮倚修竹。"
          ]
        },
        {
          "chapter": "秋登蘭山寄張五",
          "subchapter": "秋登蘭山寄張五 / 九月九日峴山寄張子容",
          "author": "孟浩然",
          "paragraphs": [
            "北山白雲裏，隱者自怡悅。",
            "相望試登高，心隨雁飛滅。(試 一作 始)",
            "愁因薄暮起，興是清秋髮。",
            "時見歸村人，沙行渡頭歇。",
            "天邊樹若薺，江畔洲如月。",
            "何當載酒來，共醉重陽節。"
          ]
        },
        {
          "chapter": "夏日南亭懷辛大",
          "subchapter": null,
          "author": "孟浩然",
          "paragraphs": [
            "山光忽西落，池月漸東上。",
            "散發乘夕涼，開軒臥閒敞。",
            "荷風送香氣，竹露滴清響。",
            "欲取鳴琴彈，恨無知音賞。",
            "感此懷故人，中宵勞夢想。(",
            "宵 一作：終)"
          ]
        },
        {
          "chapter": "宿業師山房待丁大不至",
          "subchapter": "宿業師山房期丁大不至 / 宿業師山房待丁大不至",
          "author": "孟浩然",
          "paragraphs": [
            "夕陽度西嶺，羣壑倏已暝。",
            "鬆月生夜涼，風泉滿清聽。",
            "樵人歸欲盡，煙鳥棲初定。",
            "之子期宿來，孤琴候蘿徑。"
          ]
        },
        {
          "chapter": "尋西山隱者不遇",
          "subchapter": null,
          "author": "丘爲",
          "paragraphs": [
            "絕頂一茅茨，直上三十里。",
            "扣關無僮僕，窺室唯案几。",
            "若非巾柴車，應是釣秋水。",
            "差池不相見，黽勉空仰止。",
            "草色新雨中，鬆聲晚窗裏。",
            "及茲契幽絕，自足蕩心耳。",
            "雖無賓主意，頗得清淨理。",
            "興盡方下山，何必待之子。"
          ]
        },
        {
          "chapter": "晨詣超師院讀禪經",
          "subchapter": null,
          "author": "柳宗元",
          "paragraphs": [
            "汲井漱寒齒，清心拂塵服。",
            "閒持貝葉書，步出東齋讀。",
            "真源了無取，妄跡世所逐。",
            "遺言冀可冥，繕性何由熟。",
            "道人庭宇靜，苔色連深竹。",
            "日出霧露餘，青松如膏沐。",
            "澹然離言說，悟悅心自足。"
          ]
        },
        {
          "chapter": "溪居",
          "subchapter": null,
          "author": "柳宗元",
          "paragraphs": [
            "久爲簪組累，幸此南夷謫。",
            "閒依農圃鄰，偶似山林客。",
            "曉耕翻露草，夜榜響溪石。",
            "來往不逢人，長歌楚天碧。"
          ]
        },
        {
          "chapter": "送楊氏女",
          "subchapter": null,
          "author": "韋應物",
          "paragraphs": [
            "永日方慼慼，出行復悠悠。",
            "女子今有行，大江溯輕舟。",
            "爾輩苦無恃，撫念益慈柔。",
            "幼爲長所育，兩別泣不休。",
            "對此結中腸，義往難復留。",
            "自小闕內訓，事姑貽我憂。",
            "賴茲託令門，任恤庶無尤。",
            "貧儉誠所尚，資從豈待周。",
            "孝恭遵婦道，容止順其猷。",
            "別離在今晨，見爾當何秋。",
            "居閒始自遣，臨感忽難收。",
            "歸來視幼女，零淚緣纓流。"
          ]
        },
        {
          "chapter": "長安遇馮著",
          "subchapter": null,
          "author": "韋應物",
          "paragraphs": [
            "客從東方來，衣上灞陵雨。",
            "問客何爲來，採山因買斧。",
            "冥冥花正開，颺颺燕新乳。",
            "昨別今已春，鬢絲生幾縷。"
          ]
        },
        {
          "chapter": "夕次盱眙縣",
          "subchapter": null,
          "author": "韋應物",
          "paragraphs": [
            "落帆逗淮鎮，停舫臨孤驛。浩浩風起波，冥冥日沉夕。",
            "人歸山郭暗，雁下蘆洲白。獨夜憶秦關，聽鍾未眠客。"
          ]
        },
        {
          "chapter": "東郊",
          "subchapter": null,
          "author": "韋應物",
          "paragraphs": [
            "吏舍跼終年，出郊曠清曙。",
            "楊柳散和風，青山澹吾慮。",
            "依叢適自憩，緣澗還復去。",
            "微雨靄芳原，春鳩鳴何處。",
            "樂幽心屢止，遵事蹟猶遽。",
            "終罷斯結廬，慕陶直可庶。"
          ]
        },
        {
          "chapter": "郡齋雨中與諸文士燕集",
          "subchapter": null,
          "author": "韋應物",
          "paragraphs": [
            "兵衛森畫戟，宴寢凝清香。",
            "海上風雨至，逍遙池閣涼。",
            "煩痾近消散，嘉賓復滿堂。",
            "自慚居處崇，未睹斯民康。",
            "理會是非遣，性達形跡忘。",
            "鮮肥屬時禁，蔬果幸見嘗。",
            "俯飲一杯酒，仰聆金玉章。",
            "神歡體自輕，意欲凌風翔。",
            "吳中盛文史，羣彥今汪洋。",
            "方知大藩地，豈曰財賦強。"
          ]
        },
        {
          "chapter": "初發揚子寄元大校書",
          "subchapter": null,
          "author": "韋應物",
          "paragraphs": [
            "悽悽去親愛，泛泛入煙霧。",
            "歸棹洛陽人，殘鍾廣陵樹。",
            "今朝此爲別，何處還相遇。",
            "世事波上舟，沿洄安得住。"
          ]
        },
        {
          "chapter": "寄全椒山中道士",
          "subchapter": null,
          "author": "韋應物",
          "paragraphs": [
            "今朝郡齋冷，忽念山中客。",
            "澗底束荊薪，歸來煮白石。",
            "欲持一瓢酒，遠慰風雨夕。",
            "落葉滿空山，何處尋行跡。"
          ]
        },
        {
          "chapter": "宿王昌齡隱居",
          "subchapter": null,
          "author": "常建",
          "paragraphs": [
            "清溪深不測，隱處唯孤雲。",
            "鬆際露微月，清光猶爲君。",
            "茅亭宿花影，藥院滋苔紋。",
            "餘亦謝時去，西山鸞鶴羣。"
          ]
        },
        {
          "chapter": "感遇·孤鴻海上來",
          "subchapter": "感遇十二首·其四",
          "author": "張九齡",
          "paragraphs": [
            "孤鴻海上來，池潢不敢顧。",
            "側見雙翠鳥，巢在三珠樹。",
            "矯矯珍木巔，得無金丸懼？",
            "美服患人指，高明逼神惡。",
            "今我遊冥冥，弋者何所慕！"
          ]
        },
        {
          "chapter": "感遇·蘭葉春葳蕤",
          "subchapter": "感遇十二首·其一",
          "author": "張九齡",
          "paragraphs": [
            "蘭葉春葳蕤，桂華秋皎潔。",
            "欣欣此生意，自爾爲佳節。",
            "誰知林棲者，聞風坐相悅。",
            "草木有本心，何求美人折！"
          ]
        },
        {
          "chapter": "感遇·幽人歸獨臥",
          "subchapter": "感遇十二首·其二",
          "author": "張九齡",
          "paragraphs": [
            "幽人歸獨臥，滯慮洗孤清。",
            "持此謝高鳥，因之傳遠情。",
            "日夕懷空意，人誰感至精？",
            "飛沈理自隔，何所慰吾誠?"
          ]
        },
        {
          "chapter": "感遇·江南有丹橘",
          "subchapter": null,
          "author": "張九齡",
          "paragraphs": [
            "江南有丹橘，經冬猶綠林。",
            "豈伊地氣暖？自有歲寒心。",
            "可以薦嘉客，奈何阻重深。",
            "運命惟所遇，循環不可尋。",
            "徒言樹桃李，此木豈無陰？"
          ]
        },
        {
          "chapter": "春泛若耶溪",
          "subchapter": null,
          "author": "綦毋潛",
          "paragraphs": [
            "幽意無斷絕，此去隨所偶。",
            "晚風吹行舟，花路入溪口。",
            "際夜轉西壑，隔山望南鬥。",
            "潭煙飛溶溶，林月低向後。",
            "生事且瀰漫，願爲持竿叟。"
          ]
        }
      ]
    },
    {
      "type": "七言古詩",
      "content": [
        {
          "chapter": "石魚湖上醉歌",
          "subchapter": null,
          "author": "元結",
          "paragraphs": [
            "石魚湖，似洞庭，夏水欲滿君山青。",
            "山爲樽，水爲沼，酒徒歷歷坐洲島。",
            "長風連日作大浪，不能廢人運酒舫。",
            "我持長瓢坐巴丘，酌飲四坐以散愁。"
          ]
        },
        {
          "chapter": "長恨歌",
          "subchapter": null,
          "author": "白居易",
          "paragraphs": [
            "漢皇重色思傾國，御宇多年求不得。楊家有女初長成，養在深閨人未識。",
            "天生麗質難自棄，一朝選在君王側。回眸一笑百媚生，六宮粉黛無顏色。",
            "春寒賜浴華清池，溫泉水滑洗凝脂。侍兒扶起嬌無力，始是新承恩澤時。",
            "雲鬢花顏金步搖，芙蓉帳暖度春宵。春宵苦短日高起，從此君王不早朝。",
            "承歡侍宴無閒暇，春從春遊夜專夜。後宮佳麗三千人，三千寵愛在一身。",
            "金屋妝成嬌侍夜，玉樓宴罷醉和春。姊妹弟兄皆列土，可憐光彩生門戶。",
            "遂令天下父母心，不重生男重生女。驪宮高處入青雲，仙樂風飄處處聞。",
            "緩歌慢舞凝絲竹，盡日君王看不足。漁陽鼙鼓動地來，驚破霓裳羽衣曲。",
            "九重城闕煙塵生，千乘萬騎西南行。翠華搖搖行復止，西出都門百餘里。",
            "六軍不發無奈何，宛轉蛾眉馬前死。花鈿委地無人收，翠翹金雀玉搔頭。",
            "君王掩面救不得，回看血淚相和流。黃埃散漫風蕭索，雲棧縈紆登劍閣。",
            "峨嵋山下少人行，旌旗無光日色薄。蜀江水碧蜀山青，聖主朝朝暮暮情。",
            "行宮見月傷心色，夜雨聞鈴腸斷聲。天旋地轉回龍馭，到此躊躇不能去。",
            "馬嵬坡下泥土中，不見玉顏空死處。君臣相顧盡沾衣，東望都門信馬歸。",
            "歸來池苑皆依舊，太液芙蓉未央柳。芙蓉如面柳如眉，對此如何不淚垂。",
            "春風桃李花開日，秋雨梧桐葉落時。西宮南內多秋草，落葉滿階紅不掃。(花開日 一作：花開夜；南內 一作：南苑)",
            "梨園弟子白髮新，椒房阿監青娥老。夕殿螢飛思悄然，孤燈挑盡未成眠。",
            "遲遲鐘鼓初長夜，耿耿星河欲曙天。鴛鴦瓦冷霜華重，翡翠衾寒誰與共。",
            "悠悠生死別經年，魂魄不曾來入夢。臨邛道士鴻都客，能以精誠致魂魄。",
            "爲感君王輾轉思，遂教方士殷勤覓。排空馭氣奔如電，昇天入地求之遍。",
            "上窮碧落下黃泉，兩處茫茫皆不見。忽聞海上有仙山，山在虛無縹渺間。",
            "樓閣玲瓏五雲起，其中綽約多仙子。中有一人字太真，雪膚花貌參差是。",
            "金闕西廂叩玉扃，轉教小玉報雙成。聞道漢家天子使，九華帳裏夢魂驚。",
            "攬衣推枕起徘徊，珠箔銀屏迤邐開。雲鬢半偏新睡覺，花冠不整下堂來。",
            "風吹仙袂飄飄舉，猶似霓裳羽衣舞。玉容寂寞淚闌干，梨花一枝春帶雨。(闌 通：欄；飄飄 一作：飄颻)",
            "含情凝睇謝君王，一別音容兩渺茫。昭陽殿裏恩愛絕，蓬萊宮中日月長。",
            "回頭下望人寰處，不見長安見塵霧。惟將舊物表深情，鈿合金釵寄將去。",
            "釵留一股合一扇，釵擘黃金合分鈿。但教心似金鈿堅，天上人間會相見。",
            "臨別殷勤重寄詞，詞中有誓兩心知。七月七日長生殿，夜半無人私語時。",
            "在天願作比翼鳥，在地願爲連理枝。天長地久有時盡，此恨綿綿無絕期。"
          ]
        },
        {
          "chapter": "琵琶行",
          "subchapter": "琵琶行 / 琵琶引",
          "author": "白居易",
          "paragraphs": [
            "潯陽江頭夜送客，楓葉荻花秋瑟瑟。",
            "主人下馬客在船，舉酒欲飲無管絃。",
            "醉不成歡慘將別，別時茫茫江浸月。",
            "忽聞水上琵琶聲，主人忘歸客不發。",
            "尋聲暗問彈者誰？琵琶聲停欲語遲。",
            "移船相近邀相見，添酒回燈重開宴。",
            "千呼萬喚始出來，猶抱琵琶半遮面。",
            "轉軸撥絃三兩聲，未成曲調先有情。",
            "弦弦掩抑聲聲思，似訴平生不得志。（不得志 一作：意）",
            "低眉信手續續彈，說盡心中無限事。",
            "輕攏慢捻抹復挑，初爲《霓裳》後《六幺》（六幺 一作：綠腰）。",
            "大弦嘈嘈如急雨，小弦切切如私語。",
            "嘈嘈切切錯雜彈，大珠小珠落玉盤。",
            "間關鶯語花底滑，幽咽泉流冰下難。",
            "冰泉冷澀弦凝絕，凝絕不通聲暫歇。(暫歇 一作：漸歇)",
            "別有幽愁暗恨生，此時無聲勝有聲。",
            "銀瓶乍破水漿迸，鐵騎突出刀槍鳴。",
            "曲終收撥當心畫，四弦一聲如裂帛。",
            "東船西舫悄無言，唯見江心秋月白。",
            "沉吟放撥插弦中，整頓衣裳起斂容。",
            "自言本是京城女，家在蝦蟆陵下住。",
            "十三學得琵琶成，名屬教坊第一部。",
            "曲罷曾教善才服，妝成每被秋娘妒。",
            "五陵年少爭纏頭，一曲紅綃不知數。",
            "鈿頭銀篦擊節碎，血色羅裙翻酒污。(銀篦 一作：雲)",
            "今年歡笑復明年，秋月春風等閒度。",
            "弟走從軍阿姨死，暮去朝來顏色故。",
            "門前冷落鞍馬稀，老大嫁作商人婦。",
            "商人重利輕別離，前月浮樑買茶去。",
            "去來江口守空船，繞船月明江水寒。",
            "夜深忽夢少年事，夢啼妝淚紅闌干。",
            "我聞琵琶已嘆息，又聞此語重唧唧。",
            "同是天涯淪落人，相逢何必曾相識！",
            "我從去年辭帝京，謫居臥病潯陽城。",
            "潯陽地僻無音樂，終歲不聞絲竹聲。",
            "住近湓江地低溼，黃蘆苦竹繞宅生。",
            "其間旦暮聞何物？杜鵑啼血猿哀鳴。",
            "春江花朝秋月夜，往往取酒還獨傾。",
            "豈無山歌與村笛？嘔啞嘲哳難爲聽。",
            "今夜聞君琵琶語，如聽仙樂耳暫明。",
            "莫辭更坐彈一曲，爲君翻作《琵琶行》。",
            "感我此言良久立，卻坐促弦弦轉急。",
            "悽悽不似向前聲，滿座重聞皆掩泣。",
            "座中泣下誰最多？江州司馬青衫溼。"
          ]
        },
        {
          "chapter": "走馬川行奉送封大夫出師",
          "subchapter": "走馬川行奉送出師西征 / 走馬川行奉送封大夫出師西征",
          "author": "岑參",
          "paragraphs": [
            "君不見走馬川行雪海邊，平沙莽莽黃入天。",
            "輪臺九月風夜吼，一川碎石大如鬥，隨風滿地石亂走。",
            "匈奴草黃馬正肥，金山西見煙塵飛，漢家大將西出師。",
            "將軍金甲夜不脫，半夜軍行戈相撥，風頭如刀面如割。",
            "馬毛帶雪汗氣蒸，五花連錢旋作冰，幕中草檄硯水凝。",
            "虜騎聞之應膽懾，料知短兵不敢接，車師西門佇獻捷。"
          ]
        },
        {
          "chapter": "輪臺歌奉送封大夫出師",
          "subchapter": "輪臺歌奉送封大夫出師西征",
          "author": "岑參",
          "paragraphs": [
            "輪臺城頭夜吹角，輪臺城北旄頭落。",
            "羽書昨夜過渠黎，單于已在金山西。",
            "戍樓西望煙塵黑，漢軍屯在輪臺北。",
            "上將擁旄西出徵，平明吹笛大軍行。",
            "四邊伐鼓雪海涌，三軍大呼陰山動。",
            "虜塞兵氣連雲屯，戰場白骨纏草根。",
            "劍河風急雪片闊，沙口石凍馬蹄脫。(雪片闊 一作：雲片闊)",
            "亞相勤王甘苦辛，誓將報主靜邊塵。",
            "古來青史誰不見，今見功名勝古人。"
          ]
        },
        {
          "chapter": "白雪歌送武判官歸京",
          "subchapter": null,
          "author": "岑參",
          "paragraphs": [
            "北風捲地白草折，胡天八月即飛雪。",
            "忽如一夜春風來，千樹萬樹梨花開。",
            "散入珠簾溼羅幕，狐裘不暖錦衾薄。",
            "將軍角弓不得控，都護鐵衣冷難着。(難着 一作：猶著)",
            "瀚海闌干百丈冰，愁雲慘淡萬里凝。",
            "中軍置酒飲歸客，胡琴琵琶與羌笛。",
            "紛紛暮雪下轅門，風掣紅旗凍不翻。",
            "輪臺東門送君去，去時雪滿天山路。",
            "山迴路轉不見君，雪上空留馬行處。"
          ]
        },
        {
          "chapter": "宣州謝脁樓餞別校書叔雲",
          "subchapter": null,
          "author": "李白",
          "paragraphs": [
            "棄我去者，昨日之日不可留；",
            "亂我心者，今日之日多煩憂。",
            "長風萬里送秋雁，對此可以酣高樓。",
            "蓬萊文章建安骨，中間小謝又清發。",
            "俱懷逸興壯思飛，欲上青天攬明月。(覽 通：攬；明月 一作：日月)",
            "抽刀斷水水更流，舉杯消愁愁更愁。",
            "人生在世不稱意，明朝散發弄扁舟。"
          ]
        },
        {
          "chapter": "廬山謠寄盧侍御虛舟",
          "subchapter": null,
          "author": "李白",
          "paragraphs": [
            "我本楚狂人，鳳歌笑孔丘。",
            "手持綠玉杖，朝別黃鶴樓。",
            "五嶽尋仙不辭遠，一生好入名山遊。",
            "廬山秀出南鬥傍，屏風九疊雲錦張。",
            "影落明湖青黛光，金闕前開二峯長，銀河倒掛三石樑。",
            "香爐瀑布遙相望，回崖沓嶂凌蒼蒼。",
            "翠影紅霞映朝日，鳥飛不到吳天長。",
            "登高壯觀天地間，大江茫茫去不還。",
            "黃雲萬里動風色，白波九道流雪山。",
            "好爲廬山謠，興因廬山發。",
            "閒窺石鏡清我心，謝公行處蒼苔沒。",
            "早服還丹無世情，琴心三疊道初成。",
            "遙見仙人彩雲裏，手把芙蓉朝玉京。",
            "先期汗漫九垓上，願接盧敖遊太清。"
          ]
        },
        {
          "chapter": "夢遊天姥吟留別",
          "subchapter": "夢遊天姥吟留別 / 夢遊天姥山別東魯諸公",
          "author": "李白",
          "paragraphs": [
            "海客談瀛洲，煙濤微茫信難求；",
            "越人語天姥，雲霞明滅或可睹。",
            "天姥連天向天橫，勢拔五嶽掩赤城。",
            "天台四萬八千丈，對此欲倒東南傾。(四萬 一作：一萬)",
            "我欲因之夢吳越，一夜飛度鏡湖月。(度 通：渡)",
            "湖月照我影，送我至剡溪。",
            "謝公宿處今尚在，淥水盪漾清猿啼。",
            "腳著謝公屐，身登青雲梯。",
            "半壁見海日，空中聞天雞。",
            "千巖萬轉路不定，迷花倚石忽已暝。",
            "熊咆龍吟殷巖泉，慄深林兮驚層巔。",
            "雲青青兮欲雨，水澹澹兮生煙。",
            "列缺霹靂，丘巒崩摧。",
            "洞天石扉，訇然中開。",
            "青冥浩蕩不見底，日月照耀金銀臺。",
            "霓爲衣兮風爲馬，雲之君兮紛紛而來下。",
            "虎鼓瑟兮鸞回車，仙之人兮列如麻。",
            "忽魂悸以魄動，恍驚起而長嗟。",
            "惟覺時之枕蓆，失向來之煙霞。",
            "世間行樂亦如此，古來萬事東流水。",
            "別君去兮何時還？且放白鹿青崖間，須行即騎訪名山。",
            "安能摧眉折腰事權貴，使我不得開心顏!"
          ]
        },
        {
          "chapter": "金陵酒肆留別",
          "subchapter": null,
          "author": "李白",
          "paragraphs": [
            "風吹柳花滿店香，吳姬壓酒喚客嘗。(勸客 一作：喚客)",
            "金陵子弟來相送，欲行不行各盡觴。",
            "請君試問東流水，別意與之誰短長。"
          ]
        },
        {
          "chapter": "韓碑",
          "subchapter": null,
          "author": "李商隱",
          "paragraphs": [
            "元和天子神武姿，彼何人哉軒與羲。",
            "誓將上雪列聖恥，坐法宮中朝四夷。",
            "淮西有賊五十載，封狼生貙貙生羆。",
            "不據山河據平地，長戈利矛日可麾。",
            "帝得聖相相曰度，賊斫不死神扶持。",
            "腰懸相印作都統，陰風慘澹天王旗。",
            "愬武古通作牙爪，儀曹外郎載筆隨。",
            "行軍司馬智且勇，十四萬衆猶虎貔。",
            "入蔡縛賊獻太廟，功無與讓恩不訾。",
            "帝曰汝度功第一，汝從事愈宜爲辭。",
            "愈拜稽首蹈且舞，金石刻畫臣能爲。",
            "古者世稱大手筆，此事不繫於職司。",
            "當仁自古有不讓，言訖屢頷天子頤。",
            "公退齋戒坐小閣，濡染大筆何淋漓。",
            "點竄堯典舜典字，塗改清廟生民詩。",
            "文成破體書在紙，清晨再拜鋪丹墀。",
            "表曰臣愈昧死上，詠神聖功書之碑。",
            "碑高三丈字如鬥，負以靈鰲蟠以螭。",
            "句奇語重喻者少，讒之天子言其私。",
            "長繩百尺拽碑倒，粗砂大石相磨治。",
            "公之斯文若元氣，先時已入人肝脾。",
            "湯盤孔鼎有述作，今無其器存其辭。",
            "嗚呼聖王及聖相，相與烜赫流淳熙。",
            "公之斯文不示後，曷與三五相攀追。",
            "願書萬本誦萬遍，口角流沫右手胝。",
            "傳之七十有二代，以爲封禪玉檢明堂基。"
          ]
        },
        {
          "chapter": "聽董大彈胡笳聲兼寄語",
          "subchapter": "聽董大彈胡笳聲兼寄語弄房給事",
          "author": "李頎",
          "paragraphs": [
            "蔡女昔造胡笳聲，一彈一十有八拍。",
            "胡人落淚沾邊草，漢使斷腸對歸客。",
            "古戍蒼蒼烽火寒，大荒沉沉飛雪白。",
            "先拂商弦后角羽，四郊秋葉驚摵摵。",
            "董夫子，通神明，深山竊聽來妖精。",
            "言遲更速皆應手，將往復旋如有情。",
            "空山百鳥散還合，萬里浮雲陰且晴。",
            "嘶酸雛雁失羣夜，斷絕胡兒戀母聲。",
            "川爲靜其波，鳥亦罷其鳴。",
            "烏孫部落家鄉遠，邏娑沙塵哀怨生。",
            "幽音變調忽飄灑，長風吹林雨墮瓦。",
            "迸泉颯颯飛木末，野鹿呦呦走堂下。",
            "長安城連東掖垣，鳳凰池對青瑣門。",
            "高才脫略名與利，日夕望君抱琴至。"
          ]
        },
        {
          "chapter": "聽安萬善吹觱篥歌",
          "subchapter": null,
          "author": "李頎",
          "paragraphs": [
            "南山截竹爲觱篥，此樂本自龜茲出。",
            "流傳漢地曲轉奇，涼州胡人爲我吹。",
            "傍鄰聞者多嘆息，遠客思鄉皆淚垂。",
            "世人解聽不解賞，長飆風中自來往。",
            "枯桑老柏寒颼飀，九雛鳴鳳亂啾啾。",
            "龍吟虎嘯一時發，萬籟百泉相與秋。",
            "忽然更作漁陽摻，黃雲蕭條白日暗。",
            "變調如聞楊柳春，上林繁花照眼新。",
            "歲夜高堂列明燭，美酒一杯聲一曲。"
          ]
        },
        {
          "chapter": "古意",
          "subchapter": null,
          "author": "李頎",
          "paragraphs": [
            "男兒事長征，少小幽燕客。",
            "賭勝馬蹄下，由來輕七尺。",
            "殺人莫敢前，須如蝟毛磔。",
            "黃雲隴底白雲飛，未得報恩不能歸。",
            "遼東小婦年十五，慣彈琵琶解歌舞。",
            "今爲羌笛出塞聲，使我三軍淚如雨。"
          ]
        },
        {
          "chapter": "送陳章甫",
          "subchapter": null,
          "author": "李頎",
          "paragraphs": [
            "四月南風大麥黃，棗花未落桐陰長。",
            "青山朝別暮還見，嘶馬出門思舊鄉。",
            "陳侯立身何坦蕩，虯鬚虎眉仍大顙。",
            "腹中貯書一萬卷，不肯低頭在草莽。",
            "東門酤酒飲我曹，心輕萬事如鴻毛。",
            "醉臥不知白日暮，有時空望孤雲高。",
            "長河浪頭連天黑，津口停舟渡不得。",
            "鄭國遊人未及家，洛陽行子空嘆息。",
            "聞道故林相識多，罷官昨日今如何。"
          ]
        },
        {
          "chapter": "琴歌",
          "subchapter": null,
          "author": "李頎",
          "paragraphs": [
            "主人有酒歡今夕，請奏鳴琴廣陵客。",
            "月照城頭烏半飛，霜悽萬樹風入衣。(萬樹 一作：萬木)",
            "銅爐華燭燭增輝，初彈淥水後楚妃。",
            "一聲已動物皆靜，四座無言星欲稀。",
            "清淮奉使千餘里，敢告雲山從此始。"
          ]
        },
        {
          "chapter": "古柏行",
          "subchapter": null,
          "author": "杜甫",
          "paragraphs": [
            "孔明廟前有老柏，柯如青銅根如石。",
            "霜皮溜雨四十圍，黛色參天二千尺。",
            "君臣已與時際會，樹木猶爲人愛惜。",
            "雲來氣接巫峽長，月出寒通雪山白。",
            "憶昨路繞錦亭東，先主武侯同閟宮。",
            "崔嵬枝幹郊原古，窈窕丹青戶牖空。",
            "落落盤踞雖得地，冥冥孤高多烈風。",
            "扶持自是神明力，正直原因造化工。",
            "大廈如傾要樑棟，萬牛回首丘山重。",
            "不露文章世已驚，未辭翦伐誰能送？",
            "苦心豈免容螻蟻，香葉終經宿鸞鳳。",
            "志士幽人莫怨嗟：古來材大難爲用。"
          ]
        },
        {
          "chapter": "觀公孫大娘弟子舞劍器行",
          "subchapter": null,
          "author": "杜甫",
          "paragraphs": [
            "昔有佳人公孫氏，一舞劍器動四方。",
            "觀者如山色沮喪，天地爲之久低昂。",
            "霍如羿射九日落，矯如羣帝驂龍翔。",
            "來如雷霆收震怒，罷如江海凝清光。",
            "絳脣珠袖兩寂寞，晚有弟子傳芬芳。",
            "臨潁美人在白帝，妙舞此曲神揚揚。",
            "與餘問答既有以，感時撫事增惋傷。",
            "先帝侍女八千人，公孫劍器初第一。",
            "五十年間似反掌，風塵澒洞昏王室。",
            "梨園弟子散如煙，女樂餘姿映寒日。",
            "金粟堆南木已拱，瞿唐石城草蕭瑟。",
            "玳筵急管曲復終，樂極哀來月東出。",
            "老夫不知其所往，足繭荒山轉愁疾。"
          ]
        },
        {
          "chapter": "韋諷錄事宅觀曹將軍畫馬",
          "subchapter": "韋諷錄事宅觀曹將軍畫馬圖",
          "author": "杜甫",
          "paragraphs": [
            "國初已來畫鞍馬，神妙獨數江都王。",
            "將軍得名三十載，人間又見真乘黃。",
            "曾貌先帝照夜白，龍池十日飛霹靂。",
            "內府殷紅瑪瑙盤，婕妤傳詔才人索。",
            "盤賜將軍拜舞歸，輕紈細綺相追飛。",
            "貴戚權門得筆跡，始覺屏障生光輝。",
            "昔日太宗拳毛騧，近時郭家獅子花。",
            "今之新圖有二馬，復令識者久嘆嗟。",
            "此皆騎戰一敵萬，縞素漠漠開風沙。",
            "其餘七匹亦殊絕，迥若寒空動煙雪。",
            "霜蹄蹴踏長楸間，馬官廝養森成列。",
            "可憐九馬爭神駿，顧視清高氣深穩。",
            "借問苦心愛者誰，後有韋諷前支遁。",
            "憶昔巡幸新豐宮，翠華拂天來向東。",
            "騰驤磊落三萬匹，皆與此圖筋骨同。",
            "自從獻寶朝河宗，無復射蛟江水中。",
            "君不見金粟堆前松柏裏，龍媒去盡鳥呼風。"
          ]
        },
        {
          "chapter": "丹青引贈曹霸將軍",
          "subchapter": "丹青引贈曹將軍霸",
          "author": "杜甫",
          "paragraphs": [
            "將軍魏武之子孫，於今爲庶爲清門。",
            "英雄割據雖已矣，文采風流今尚存。",
            "學書初學衛夫人，但恨無過王右軍。",
            "丹青不知老將至，富貴於我如浮雲。",
            "開元之中常引見，承恩數上南薰殿。",
            "凌煙功臣少顏色，將軍下筆開生面。",
            "良相頭上進賢冠，猛將腰間大羽箭。",
            "褒公鄂公毛髮動，英姿颯爽來酣戰。",
            "先帝御馬五花驄，畫工如山貌不同。",
            "是日牽來赤墀下，迥立閶闔生長風。",
            "詔謂將軍拂絹素，意匠慘澹經營中。",
            "斯須九重真龍出，一洗萬古凡馬空。",
            "玉花卻在御榻上，榻上庭前屹相向。",
            "至尊含笑催賜金，圉人太僕皆惆悵。",
            "弟子韓幹早入室，亦能畫馬窮殊相。",
            "幹惟畫肉不畫骨，忍使驊騮氣凋喪。",
            "將軍畫善蓋有神，必逢佳士亦寫真。",
            "即今漂泊干戈際，屢貌尋常行路人。",
            "途窮反遭俗眼白，世上未有如公貧。",
            "但看古來盛名下，終日坎壈纏其身。"
          ]
        },
        {
          "chapter": "寄韓諫議",
          "subchapter": "寄韓諫議注",
          "author": "杜甫",
          "paragraphs": [
            "今我不樂思岳陽，身欲奮飛病在牀。",
            "美人娟娟隔秋水，濯足洞庭望八荒。",
            "鴻飛冥冥日月白，青楓葉赤天雨霜。",
            "玉京羣帝集北斗，或騎麒麟翳鳳凰。",
            "芙蓉旌旗煙霧落，影動倒景搖瀟湘。",
            "星宮之君醉瓊漿，羽人稀少不在旁。",
            "似聞昨者赤松子，恐是漢代韓張良。",
            "昔隨劉氏定長安，帷幄未改神慘傷。",
            "國家成敗吾豈敢，色難腥腐餐楓香。",
            "周南留滯古所惜，南極老人應壽昌。",
            "美人胡爲隔秋水，焉得置之貢玉堂。"
          ]
        },
        {
          "chapter": "夜歸鹿門山歌",
          "subchapter": "夜歸鹿門山歌 / 夜歸鹿門歌",
          "author": "孟浩然",
          "paragraphs": [
            "山寺鐘鳴晝已昏，漁梁渡頭爭渡喧。",
            "人隨沙岸向江村，餘亦乘舟歸鹿門。",
            "鹿門月照開煙樹，忽到龐公棲隱處。",
            "巖扉鬆徑長寂寥，惟有幽人自來去。"
          ]
        },
        {
          "chapter": "漁翁",
          "subchapter": null,
          "author": "柳宗元",
          "paragraphs": [
            "漁翁夜傍西巖宿，曉汲清湘燃楚竹。",
            "煙銷日出不見人，欸乃一聲山水綠。",
            "回看天際下中流，巖上無心雲相逐。"
          ]
        },
        {
          "chapter": "登幽州臺歌",
          "subchapter": null,
          "author": "陳子昂",
          "paragraphs": [
            "前不見古人，後不見來者。",
            "念天地之悠悠，獨愴然而涕下。"
          ]
        },
        {
          "chapter": "石鼓歌",
          "subchapter": null,
          "author": "韓愈",
          "paragraphs": [
            "張生手持石鼓文，勸我試作石鼓歌。",
            "少陵無人謫仙死，才薄將奈石鼓何。",
            "周綱凌遲四海沸，宣王憤起揮天戈。",
            "大開明堂受朝賀，諸侯劍佩鳴相磨。",
            "蒐於岐陽騁雄俊，萬里禽獸皆遮羅。",
            "鐫功勒成告萬世，鑿石作鼓隳嵯峨。",
            "從臣才藝鹹第一，揀選撰刻留山阿。",
            "雨淋日灸野火燎，鬼物守護煩撝呵。",
            "公從何處得紙本，毫髮盡備無差訛。",
            "辭嚴義密讀難曉，字體不類隸與蝌。",
            "年深豈免有缺畫，快劍斫斷生蛟鼉。",
            "鸞翔鳳翥衆仙下，珊瑚碧樹交枝柯。",
            "金繩鐵索鎖鈕壯，古鼎躍水龍騰梭。",
            "陋儒編詩不收入，二雅褊迫無委蛇。",
            "孔子西行不到秦，掎摭星宿遺羲娥。",
            "嗟餘好古生苦晚，對此涕淚雙滂沱。",
            "憶昔初蒙博士徵，其年始改稱元和。",
            "故人從軍在右輔，爲我度量掘臼科。",
            "濯冠沐浴告祭酒，如此至寶存豈多。",
            "氈包席裹可立致，十鼓只載數駱駝。",
            "薦諸太廟比郜鼎，光價豈止百倍過。",
            "聖恩若許留太學，諸生講解得切磋。",
            "觀經鴻都尚填咽，坐見舉國來奔波。",
            "剜苔剔蘚露節角，安置妥帖平不頗。",
            "大廈深檐與蓋覆，經歷久遠期無佗。",
            "中朝大官老於事，詎肯感激徒媕婀。",
            "牧童敲火牛礪角，誰復著手爲摩挲。",
            "日銷月鑠就埋沒，六年西顧空吟哦。",
            "羲之俗書趁姿媚，數紙尚可博白鵝。",
            "繼周八代爭戰罷，無人收拾理則那。",
            "方今太平日無事，柄任儒術崇丘軻。",
            "安能以此尚論列，願借辯口如懸河。",
            "石鼓之歌止於此，嗚呼吾意其蹉跎。"
          ]
        },
        {
          "chapter": "山石",
          "subchapter": null,
          "author": "韓愈",
          "paragraphs": [
            "山石犖确行徑微，黃昏到寺蝙蝠飛。",
            "升堂坐階新雨足，芭蕉葉大梔子肥。",
            "僧言古壁佛畫好，以火來照所見稀。",
            "鋪牀拂席置羹飯，疏糲亦足飽我飢。",
            "夜深靜臥百蟲絕，清月出嶺光入扉。",
            "天明獨去無道路，出入高下窮煙霏。",
            "山紅澗碧紛爛漫，時見鬆櫪皆十圍。",
            "當流赤足踏澗石，水聲激激風吹衣。",
            "人生如此自可樂，豈必局束爲人鞿？(鞿 一作：靰)",
            "嗟哉吾黨二三子，安得至老不更歸。"
          ]
        },
        {
          "chapter": "八月十五夜贈張功曹",
          "subchapter": null,
          "author": "韓愈",
          "paragraphs": [
            "纖雲四卷天無河，清風吹空月舒波。",
            "沙平水息聲影絕，一杯相屬君當歌。",
            "君歌聲酸辭且苦，不能聽終淚如雨。",
            "洞庭連天九疑高，蛟龍出沒猩鼯號。",
            "十生九死到官所，幽居默默如藏逃。",
            "下牀畏蛇食畏藥，海氣溼蟄薰腥臊。",
            "昨者州前捶大鼓，嗣皇繼聖登夔皋。",
            "赦書一日行萬里，罪從大辟皆除死。",
            "遷者追回流者還，滌瑕盪垢清朝班。",
            "州家申名使家抑，坎軻只得移荊蠻。",
            "判司卑官不堪說，未免捶楚塵埃間。",
            "同時輩流多上道，天路幽險難追攀。",
            "君歌且休聽我歌，我歌今與君殊科。",
            "一年明月今宵多，人生由命非由他。",
            "有酒不飲奈明何。"
          ]
        },
        {
          "chapter": "謁衡岳廟遂宿嶽寺題門樓",
          "subchapter": null,
          "author": "韓愈",
          "paragraphs": [
            "五嶽祭秩皆三公，四方環鎮嵩當中。",
            "火維地荒足妖怪，天假神柄專其雄。",
            "噴雲泄霧藏半腹，雖有絕頂誰能窮？",
            "我來正逢秋雨節，陰氣晦昧無清風。",
            "潛心默禱若有應，豈非正直能感通！",
            "須臾靜掃衆峯出，仰見突兀撐青空。",
            "紫蓋連延接天柱，石廩騰擲堆祝融。",
            "森然魄動下馬拜，松柏一徑趨靈宮。",
            "粉牆丹柱動光彩，鬼物圖畫填青紅。",
            "升階傴僂薦脯酒，欲以菲薄明其衷。",
            "廟令老人識神意，睢盱偵伺能鞠躬。",
            "手持杯珓導我擲，雲此最吉餘難同。",
            "竄逐蠻荒幸不死，衣食才足甘長終。",
            "侯王將相望久絕，神縱慾福難爲功。",
            "夜投佛寺上高閣，星月掩映雲曈曨。",
            "猿鳴鐘動不知曙，杲杲寒日生於東。"
          ]
        }
      ]
    },
    {
      "type": "樂府",
      "content": [
        {
          "chapter": "涼州詞",
          "subchapter": "涼州詞二首·其一",
          "author": "王之渙",
          "paragraphs": [
            "黃河遠上白雲間，一片孤城萬仞山。",
            "羌笛何須怨楊柳，春風不度玉門關。"
          ]
        },
        {
          "chapter": "出塞·秦時明月漢時關",
          "subchapter": "出塞二首·其一",
          "author": "王昌齡",
          "paragraphs": [
            "秦時明月漢時關，萬里長征人未還。",
            "但使龍城飛將在，不教胡馬度陰山。"
          ]
        },
        {
          "chapter": "塞上曲·蟬鳴空桑林",
          "subchapter": "塞上曲·其一",
          "author": "王昌齡",
          "paragraphs": [
            "蟬鳴空桑林，八月蕭關道。",
            "出塞入塞寒，處處黃蘆草。",
            "從來幽並客，皆共塵沙老。",
            "莫學遊俠兒，矜誇紫騮好。"
          ]
        },
        {
          "chapter": "塞下曲·飲馬渡秋水",
          "subchapter": "塞下曲",
          "author": "王昌齡",
          "paragraphs": [
            "飲馬渡秋水，水寒風似刀。",
            "平沙日未沒，黯黯見臨洮。",
            "昔日長城戰，鹹言意氣高。",
            "黃塵足今古，白骨亂蓬蒿。"
          ]
        },
        {
          "chapter": "長信怨",
          "subchapter": null,
          "author": "王昌齡",
          "paragraphs": [
            "金井梧桐秋葉黃，珠簾不卷夜來霜。",
            "熏籠玉枕無顏色，臥聽南宮清漏長。",
            "高殿秋砧響夜闌，霜深猶憶御衣寒。",
            "銀燈青瑣裁縫歇，還向金城明主看。",
            "奉帚平明金殿開，暫將團扇共徘徊。",
            "玉顏不及寒鴉色，猶帶昭陽日影來。",
            "真成薄命久尋思，夢見君王覺後疑。",
            "火照西宮知夜飲，分明覆道奉恩時。",
            "長信宮中秋月明，昭陽殿下搗衣聲。",
            "白露堂中細草跡，紅羅帳裏不勝情。"
          ]
        },
        {
          "chapter": "渭城曲",
          "subchapter": "送元二使安西 / 渭城曲",
          "author": "王維",
          "paragraphs": [
            "渭城朝雨浥輕塵，客舍青青柳色新。(一作：客舍依依楊柳春)",
            "勸君更盡一杯酒，西出陽關無故人。"
          ]
        },
        {
          "chapter": "秋夜曲",
          "subchapter": null,
          "author": "王維",
          "paragraphs": [
            "桂魄初生秋露微，輕羅已薄未更衣。",
            "銀箏夜久殷勤弄，心怯空房不忍歸。"
          ]
        },
        {
          "chapter": "洛陽女兒行",
          "subchapter": null,
          "author": "王維",
          "paragraphs": [
            "洛陽女兒對門居，纔可顏容十五餘。",
            "良人玉勒乘驄馬，侍女金盤膾鯉魚。",
            "畫閣朱樓盡相望，紅桃綠柳垂檐向。",
            "羅帷送上七香車，寶扇迎歸九華帳。",
            "狂夫富貴在青春，意氣驕奢劇季倫。",
            "自憐碧玉親教舞，不惜珊瑚持與人。",
            "春窗曙滅九微火，九微片片飛花瑣。",
            "戲罷曾無理曲時，妝成祗是薰香坐。",
            "城中相識盡繁華，日夜經過趙李家。",
            "誰憐越女顏如玉，貧賤江頭自浣紗。"
          ]
        },
        {
          "chapter": "老將行",
          "subchapter": null,
          "author": "王維",
          "paragraphs": [
            "少年十五二十時，步行奪得胡馬騎。",
            "射殺山中白額虎，肯數鄴下黃鬚兒！",
            "一身轉戰三千里，一劍曾當百萬師。",
            "漢兵奮迅如霹靂，虜騎崩騰畏蒺藜。",
            "衛青不敗由天幸，李廣無功緣數奇。",
            "自從棄置便衰朽，世事蹉跎成白首。",
            "昔時飛箭無全目，今日垂楊生左肘。",
            "路旁時賣故侯瓜，門前學種先生柳。",
            "蒼茫古木連窮巷，寥落寒山對虛牖。",
            "誓令疏勒出飛泉，不似潁川空使酒。",
            "賀蘭山下陣如雲，羽檄交馳日夕聞。",
            "節使三河募年少，詔書五道出將軍。",
            "試拂鐵衣如雪色，聊持寶劍動星文。",
            "願得燕弓射大將，恥令越甲鳴吾君。",
            "莫嫌舊日雲中守，猶堪一戰取功勳。"
          ]
        },
        {
          "chapter": "桃源行",
          "subchapter": null,
          "author": "王維",
          "paragraphs": [
            "漁舟逐水愛山春，兩岸桃花夾古津。",
            "坐看紅樹不知遠，行盡青溪不見人。",
            "山口潛行始隈隩，山開曠望旋平陸。",
            "遙看一處攢雲樹，近入千家散花竹。",
            "樵客初傳漢姓名，居人未改秦衣服。",
            "居人共住武陵源，還從物外起田園。",
            "月明松下房櫳靜，日出雲中雞犬喧。",
            "驚聞俗客爭來集，競引還家問都邑。",
            "平明閭巷掃花開，薄暮漁樵乘水入。",
            "初因避地去人間，及至成仙遂不還。",
            "峽裏誰知有人事，世中遙望空雲山。",
            "不疑靈境難聞見，塵心未盡思鄉縣。",
            "出洞無論隔山水，辭家終擬長遊衍。",
            "自謂經過舊不迷，安知峯壑今來變。",
            "當時只記入山深，青溪幾度到雲林。",
            "春來遍是桃花水，不辨仙源何處尋。"
          ]
        },
        {
          "chapter": "清平調·雲想衣裳花想容",
          "subchapter": "清平調·其一",
          "author": "李白",
          "paragraphs": [
            "雲想衣裳花想容，春風拂檻露華濃。",
            "若非羣玉山頭見，會向瑤臺月下逢。"
          ]
        },
        {
          "chapter": "清平調·一枝紅豔露凝香",
          "subchapter": "清平調·其二",
          "author": "李白",
          "paragraphs": [
            "一枝紅豔露凝香，雲雨巫山枉斷腸。",
            "借問漢宮誰得似，可憐飛燕倚新妝。"
          ]
        },
        {
          "chapter": "清平調·名花傾國兩相歡",
          "subchapter": null,
          "author": "李白",
          "paragraphs": [
            "名花傾國兩相歡，常得君王帶笑看。",
            "解釋春風無限恨，沉香亭北倚欄杆。"
          ]
        },
        {
          "chapter": "行路難·金樽清酒鬥十千",
          "subchapter": "行路難·其一",
          "author": "李白",
          "paragraphs": [
            "金樽清酒斗十千，玉盤珍羞直萬錢。(羞 通：饈；直 通 值)",
            "停杯投箸不能食，拔劍四顧心茫然。",
            "欲渡黃河冰塞川，將登太行雪滿山。(雪滿山 一作：雪暗天)",
            "閒來垂釣碧溪上，忽復乘舟夢日邊。",
            "行路難！行路難！多歧路，今安在？",
            "長風破浪會有時，直掛雲帆濟滄海。"
          ]
        },
        {
          "chapter": "行路難·大道如青天",
          "subchapter": "行路難·其二",
          "author": "李白",
          "paragraphs": [
            "大道如青天，我獨不得出。",
            "羞逐長安社中兒，赤雞白雉賭梨慄。",
            "彈劍作歌奏苦聲，曳裾王門不稱情。",
            "淮陰市井笑韓信，漢朝公卿忌賈生。",
            "君不見昔時燕家重郭隗，擁篲折節無嫌猜。",
            "劇辛樂毅感恩分，輸肝剖膽效英才。",
            "昭王白骨縈蔓草，誰人更掃黃金臺？",
            "行路難，歸去來！"
          ]
        },
        {
          "chapter": "行路難·有耳莫洗潁川水",
          "subchapter": "行路難·其三",
          "author": "李白",
          "paragraphs": [
            "有耳莫洗潁川水，有口莫食首陽蕨。",
            "含光混世貴無名，何用孤高比雲月？",
            "吾觀自古賢達人，功成不退皆殞身。",
            "子胥既棄吳江上，屈原終投湘水濱。",
            "陸機雄才豈自保？李斯稅駕苦不早。",
            "華亭鶴唳詎可聞？上蔡蒼鷹何足道？",
            "君不見吳中張翰稱達生，秋風忽憶江東行。",
            "且樂生前一杯酒，何須身後千載名？"
          ]
        },
        {
          "chapter": "將進酒",
          "subchapter": null,
          "author": "李白",
          "paragraphs": [
            "君不見，黃河之水天上來，奔流到海不復回。",
            "君不見，高堂明鏡悲白髮，朝如青絲暮成雪。",
            "人生得意須盡歡，莫使金樽空對月。",
            "天生我材必有用，千金散盡還復來。",
            "烹羊宰牛且爲樂，會須一飲三百杯。",
            "岑夫子，丹丘生，將進酒，杯莫停。",
            "與君歌一曲，請君爲我傾耳聽。(傾耳聽 一作：側耳聽)",
            "鐘鼓饌玉不足貴，但願長醉不復醒。(不足貴 一作：何足貴；不復醒 一作：不願醒/不用醒)",
            "古來聖賢皆寂寞，惟有飲者留其名。(古來 一作：自古；惟 通：唯)",
            "陳王昔時宴平樂，斗酒十千恣歡謔。",
            "主人何爲言少錢，徑須沽取對君酌。",
            "五花馬，千金裘，呼兒將出換美酒，與爾同銷萬古愁。"
          ]
        },
        {
          "chapter": "玉階怨",
          "subchapter": null,
          "author": "李白",
          "paragraphs": [
            "玉階生白露，夜久侵羅襪。",
            "卻下水晶簾，玲瓏望秋月。(水晶 一作 水精)"
          ]
        },
        {
          "chapter": "長相思·其一",
          "subchapter": null,
          "author": "李白",
          "paragraphs": [
            "長相思，在長安。",
            "絡緯秋啼金井闌，微霜悽悽簟色寒。",
            "孤燈不明思欲絕，卷帷望月空長嘆。",
            "美人如花隔雲端！",
            "上有青冥之長天，下有淥水之波瀾。",
            "天長路遠魂飛苦，夢魂不到關山難。",
            "長相思，摧心肝！"
          ]
        },
        {
          "chapter": "長相思·其二",
          "subchapter": null,
          "author": "李白",
          "paragraphs": [
            "日色慾盡花含煙，月明欲素愁不眠。(欲素 一作：如素)",
            "趙瑟初停鳳凰柱，蜀琴欲奏鴛鴦弦。",
            "此曲有意無人傳，願隨春風寄燕然。",
            "憶君迢迢隔青天，昔日橫波目，今作流淚泉。",
            "不信妾斷腸，歸來看取明鏡前。(斷腸 一作：腸斷)"
          ]
        },
        {
          "chapter": "長幹行·其一",
          "subchapter": null,
          "author": "李白",
          "paragraphs": [
            "妾發初覆額，折花門前劇。",
            "郎騎竹馬來，繞牀弄青梅。",
            "同居長幹裏，兩小無嫌猜，",
            "十四爲君婦，羞顏未嘗開。",
            "低頭向暗壁，千喚不一回。",
            "十五始展眉，願同塵與灰。",
            "常存抱柱信，豈上望夫臺。",
            "十六君遠行，瞿塘灩澦堆。",
            "五月不可觸，猿聲天上哀。(猿",
            "一作：鳴)",
            "門前遲行跡，一一生綠苔。",
            "苔深不能掃，落葉秋風早。",
            "八月蝴蝶來，雙飛西園草。",
            "感此傷妾心，坐愁紅顏老。",
            "早晚下三巴，預將書報家。",
            "相迎不道遠，直至長風沙。"
          ]
        },
        {
          "chapter": "蜀道難",
          "subchapter": null,
          "author": "李白",
          "paragraphs": [
            "噫籲嚱，危乎高哉！",
            "蜀道之難，難於上青天！",
            "蠶叢及魚鳧，開國何茫然！",
            "爾來四萬八千歲，不與秦塞通人煙。",
            "西當太白有鳥道，可以橫絕峨眉巔。",
            "地崩山摧壯士死，然後天梯石棧相鉤連。",
            "上有六龍回日之高標，下有衝波逆折之回川。",
            "黃鶴之飛尚不得過，猿猱欲度愁攀援。(攀援 一作：攀緣)",
            "青泥何盤盤，百步九折縈巖巒。",
            "捫參歷井仰脅息，以手撫膺坐長嘆。",
            "問君西遊何時還？畏途巉巖不可攀。",
            "但見悲鳥號古木，雄飛雌從繞林間。",
            "又聞子規啼夜月，愁空山。",
            "蜀道之難,難於上青天，使人聽此凋朱顏！",
            "連峯去天不盈尺，枯鬆倒掛倚絕壁。",
            "飛湍瀑流爭喧豗，砯崖轉石萬壑雷。",
            "其險也如此，嗟爾遠道之人胡爲乎來哉！(也如此 一作：也若此)",
            "劍閣崢嶸而崔嵬，一夫當關，萬夫莫開。",
            "所守或匪親，化爲狼與豺。",
            "朝避猛虎，夕避長蛇；磨牙吮血，殺人如麻。",
            "錦城雖雲樂，不如早還家。",
            "蜀道之難,難於上青天，側身西望長諮嗟！"
          ]
        },
        {
          "chapter": "子夜吳歌·春歌",
          "subchapter": null,
          "author": "李白",
          "paragraphs": [
            "秦地羅敷女，採桑綠水邊。",
            "素手青條上，紅妝白日鮮。",
            "蠶飢妾欲去，五馬莫留連。"
          ]
        },
        {
          "chapter": "子夜吳歌·夏歌",
          "subchapter": null,
          "author": "李白",
          "paragraphs": [
            "鏡湖三百里，菡萏發荷花。",
            "五月西施採，人看隘若耶。",
            "回舟不待月，歸去越王家。"
          ]
        },
        {
          "chapter": "子夜吳歌·秋歌",
          "subchapter": null,
          "author": "李白",
          "paragraphs": [
            "長安一片月，萬戶搗衣聲。",
            "秋風吹不盡，總是玉關情。",
            "何日平胡虜，良人罷遠征。"
          ]
        },
        {
          "chapter": "子夜吳歌·冬歌",
          "subchapter": null,
          "author": "李白",
          "paragraphs": [
            "明朝驛使發，一夜絮徵袍。",
            "素手抽針冷，那堪把剪刀。",
            "裁縫寄遠道，幾日到臨洮。"
          ]
        },
        {
          "chapter": "關山月",
          "subchapter": null,
          "author": "李白",
          "paragraphs": [
            "明月出天山，蒼茫雲海間。",
            "長風幾萬裏，吹度玉門關。",
            "漢下白登道，胡窺青海灣。",
            "由來征戰地，不見有人還。",
            "戍客望邊邑，思歸多苦顏。(望邊邑 一作：望邊色)",
            "高樓當此夜，嘆息未應閒。"
          ]
        },
        {
          "chapter": "江南曲",
          "subchapter": null,
          "author": "李益",
          "paragraphs": [
            "嫁得瞿塘賈，朝朝誤妾期。",
            "早知潮有信，嫁與弄潮兒。"
          ]
        },
        {
          "chapter": "古從軍行",
          "subchapter": null,
          "author": "李頎",
          "paragraphs": [
            "白日登山望烽火，黃昏飲馬傍交河。",
            "行人刁斗風沙暗，公主琵琶幽怨多。",
            "野雲萬里無城郭，雨雪紛紛連大漠。",
            "胡雁哀鳴夜夜飛，胡兒眼淚雙雙落。",
            "聞道玉門猶被遮，應將性命逐輕車。",
            "年年戰骨埋荒外，空見蒲桃入漢家。"
          ]
        },
        {
          "chapter": "哀王孫",
          "subchapter": null,
          "author": "杜甫",
          "paragraphs": [
            "長安城頭頭白烏，夜飛延秋門上呼。",
            "又向人家啄大屋，屋底達官走避胡。",
            "金鞭斷折九馬死，骨肉不得同馳驅。",
            "腰下寶玦青珊瑚，可憐王孫泣路隅。",
            "問之不肯道姓名，但道困苦乞爲奴。",
            "已經百日竄荊棘，身上無有完肌膚。",
            "高帝子孫盡隆準，龍種自與常人殊。",
            "豺狼在邑龍在野，王孫善保千金軀。",
            "不敢長語臨交衢，且爲王孫立斯須。",
            "昨夜東風吹血腥，東來橐駝滿舊都。",
            "朔方健兒好身手，昔何勇銳今何愚。",
            "竊聞天子已傳位，聖德北服南單于。",
            "花門剺面請雪恥，慎勿出口他人狙。",
            "哀哉王孫慎勿疏，五陵佳氣無時無。"
          ]
        },
        {
          "chapter": "兵車行",
          "subchapter": null,
          "author": "杜甫",
          "paragraphs": [
            "車轔轔，馬蕭蕭，行人弓箭各在腰。",
            "耶孃妻子走相送，塵埃不見咸陽橋。(",
            "娘 一作：“爺”)",
            "牽衣頓足攔道哭，哭聲直上幹雲霄。",
            "道旁過者問行人，行人但云點行頻。",
            "或從十五北防河，便至四十西營田。",
            "去時里正與裹頭，歸來頭白還戍邊。",
            "邊庭流血成海水，武皇開邊意未已。",
            "君不聞，漢家山東二百州，千村萬落生荊杞。",
            "縱有健婦把鋤犁，禾生隴畝無東西。",
            "況復秦兵耐苦戰，被驅不異犬與雞。",
            "長者雖有問，役夫敢申恨？",
            "且如今年冬，未休關西卒。",
            "縣官急索租，租稅從何出？",
            "信知生男惡，反是生女好。",
            "生女猶得嫁比鄰，生男埋沒隨百草。",
            "君不見，青海頭，古來白骨無人收。",
            "新鬼煩冤舊鬼哭，天陰雨溼聲啾啾！"
          ]
        },
        {
          "chapter": "麗人行",
          "subchapter": null,
          "author": "杜甫",
          "paragraphs": [
            "三月三日天氣新，長安水邊多麗人。",
            "態濃意遠淑且真，肌理細膩骨肉勻。",
            "繡羅衣裳照暮春，蹙金孔雀銀麒麟。",
            "頭上何所有？翠微盍葉垂鬢脣。",
            "背後何所見？珠壓腰衱穩稱身。",
            "就中雲幕椒房親，賜名大國虢與秦。",
            "紫駝之峯出翠釜，水精之盤行素鱗。",
            "犀箸厭飫久未下，鸞刀縷切空紛綸。",
            "黃門飛鞚不動塵，御廚絡繹送八珍。",
            "簫鼓哀吟感鬼神，賓從雜遝實要津。",
            "後來鞍馬何逡巡，當軒下馬入錦茵。",
            "楊花雪落覆白蘋，青鳥飛去銜紅巾。",
            "炙手可熱勢絕倫，慎莫近前丞相嗔！"
          ]
        },
        {
          "chapter": "哀江頭",
          "subchapter": null,
          "author": "杜甫",
          "paragraphs": [
            "少陵野老吞聲哭，春日潛行曲江曲。",
            "江頭宮殿鎖千門，細柳新蒲爲誰綠？",
            "憶昔霓旌下南苑，苑中萬物生顏色。",
            "昭陽殿裏第一人，同輦隨君侍君側。",
            "輦前才人帶弓箭，白馬嚼齧黃金勒。",
            "翻身向天仰射雲，一笑正墜雙飛翼。",
            "明眸皓齒今何在？血污遊魂歸不得。",
            "清渭東流劍閣深，去住彼此無消息。",
            "人生有情淚沾臆，江水江花豈終極！",
            "黃昏胡騎塵滿城，欲往城南望城北。"
          ]
        },
        {
          "chapter": "金縷衣",
          "subchapter": null,
          "author": "佚名",
          "paragraphs": [
            "勸君莫惜金縷衣，勸君惜取少年時。(惜取 一作：須取)",
            "花開堪折直須折，莫待無花空折枝。(花開 一作：有花)"
          ]
        },
        {
          "chapter": "獨不見",
          "subchapter": "古意呈補闕喬知之 / 獨不見",
          "author": "沈佺期",
          "paragraphs": [
            "盧家少婦鬱金堂，海燕雙棲玳瑁梁。",
            "九月寒砧催木葉，十年征戍憶遼陽。",
            "白狼河北音書斷，丹鳳城南秋夜長。",
            "誰謂含愁獨不見，更教明月照流黃。"
          ]
        },
        {
          "chapter": "烈女操",
          "subchapter": null,
          "author": "孟郊",
          "paragraphs": [
            "梧桐相待老，鴛鴦會雙死。",
            "貞女貴殉夫，捨生亦如此。",
            "波瀾誓不起，妾心古井水。(古井水 一作：井中水)"
          ]
        },
        {
          "chapter": "遊子吟",
          "subchapter": null,
          "author": "孟郊",
          "paragraphs": [
            "慈母手中線，遊子身上衣。",
            "臨行密密縫，意恐遲遲歸。",
            "誰言寸草心，報得三春暉。"
          ]
        },
        {
          "chapter": "燕歌行",
          "subchapter": null,
          "author": "高適",
          "paragraphs": [
            "漢家煙塵在東北，漢將辭家破殘賊。",
            "男兒本自重橫行，天子非常賜顏色。",
            "摐金伐鼓下榆關，旌旆逶迤碣石間。",
            "校尉羽書飛瀚海，單于獵火照狼山。",
            "山川蕭條極邊土，胡騎憑陵雜風雨。",
            "戰士軍前半死生，美人帳下猶歌舞。",
            "大漠窮秋塞草腓，孤城落日鬥兵稀。",
            "身當恩遇恆輕敵，力盡關山未解圍。",
            "鐵衣遠戍辛勤久，玉箸應啼別離後。",
            "少婦城南欲斷腸，徵人薊北空回首。",
            "邊庭飄颻那可度，絕域蒼茫更何有。",
            "殺氣三時作陣雲，寒聲一夜傳刁斗。",
            "相看白刃血紛紛，死節從來豈顧勳。",
            "君不見沙場征戰苦，至今猶憶李將軍。"
          ]
        },
        {
          "chapter": "長幹行·君家何處住",
          "subchapter": null,
          "author": "崔顥",
          "paragraphs": [
            "君家何處住，妾住在橫塘。",
            "停船暫借問，或恐是同鄉。"
          ]
        },
        {
          "chapter": "長幹行·家臨九江水",
          "subchapter": null,
          "author": "崔顥",
          "paragraphs": [
            "家臨九江水，來去九江側。",
            "同是長幹人，生小不相識。"
          ]
        },
        {
          "chapter": "塞下曲·鷲翎金僕姑",
          "subchapter": "和張僕射塞下曲·其一",
          "author": "盧綸",
          "paragraphs": [
            "鷲翎金僕姑，燕尾繡蝥弧。",
            "獨立揚新令，千營共一呼。"
          ]
        },
        {
          "chapter": "塞下曲·林暗草驚風",
          "subchapter": "和張僕射塞下曲·其二",
          "author": "盧綸",
          "paragraphs": [
            "林暗草驚風，將軍夜引弓。",
            "平明尋白羽，沒在石棱中。"
          ]
        },
        {
          "chapter": "塞下曲·月黑雁飛高",
          "subchapter": "和張僕射塞下曲·其三",
          "author": "盧綸",
          "paragraphs": [
            "月黑雁飛高，單于夜遁逃。",
            "欲將輕騎逐，大雪滿弓刀。"
          ]
        },
        {
          "chapter": "塞下曲·野幕敞瓊筵",
          "subchapter": "和張僕射塞下曲·其四",
          "author": "盧綸",
          "paragraphs": [
            "野幕敞瓊筵，羌戎賀勞旋。",
            "醉和金甲舞，雷鼓動山川。"
          ]
        }
      ]
    }
  ]
}
