[
    {
        "title": "清溪泛舟",
        "author": "張旭",
        "biography": "",
        "paragraphs": [
            "旅人倚征棹，薄暮起勞歌。笑攬清溪月，清輝不厭多。"
        ],
        "notes": [
            ""
        ],
        "volume": "卷一百一十七",
        "no#": 1
    },
    {
        "title": "桃花溪",
        "author": "張旭",
        "biography": "",
        "paragraphs": [
            "隱隱飛橋隔野煙，石磯西畔問漁船。",
            "桃花盡日隨流水，洞在清溪何處邊。"
        ],
        "notes": [
            ""
        ],
        "volume": "卷一百一十七",
        "no#": 2
    },
    {
        "title": "山行留客",
        "author": "張旭",
        "biography": "",
        "paragraphs": [
            "山光物態弄春輝，莫為輕陰便擬歸。",
            "縱使晴明無雨色，入雲深處亦沾衣。"
        ],
        "notes": [
            ""
        ],
        "volume": "卷一百一十七",
        "no#": 3
    },
    {
        "title": "春遊值雨",
        "author": "張旭",
        "biography": "",
        "paragraphs": [
            "欲尋軒檻列清尊，江上煙雲向晚昏。",
            "須倩東風吹散雨，明朝卻待入華園。"
        ],
        "notes": [
            ""
        ],
        "volume": "卷一百一十七",
        "no#": 4
    },
    {
        "title": "春草",
        "author": "張旭",
        "biography": "",
        "paragraphs": [
            "春草青青萬里餘，邊城落日見離居。",
            "情知海上三年別，不寄雲間一紙書。"
        ],
        "notes": [
            ""
        ],
        "volume": "卷一百一十七",
        "no#": 5
    },
    {
        "title": "柳",
        "author": "張旭",
        "biography": "",
        "paragraphs": [
            "濯濯煙條拂地垂，城邊樓畔結春思。",
            "請君細看風流意，未減靈和殿裏時。"
        ],
        "notes": [
            ""
        ],
        "volume": "卷一百一十七",
        "no#": 6
    },
    {
        "title": "南山",
        "author": "賀朝",
        "biography": "",
        "paragraphs": [
            "湖北雨初晴，湖南山盡見。岩岩石帆影，如得海風便。",
            "仙穴茅山峰，彩雲時一見。邀君共探此，異籙殘幾卷。"
        ],
        "notes": [
            ""
        ],
        "volume": "卷一百一十七",
        "no#": 7
    },
    {
        "title": "孤興",
        "author": "賀朝",
        "biography": "",
        "paragraphs": [
            "晴日暖珠箔，夭桃色正新。紅粉青鏡中，娟娟可憐嚬。",
            "君子在遐險，蕙心誰見珍。羅幕空掩晝，玉顏靜移春。",
            "江瑟語幽獨，再三情未申。黃鵠千里翅，芳音遲所因。"
        ],
        "notes": [
            ""
        ],
        "volume": "卷一百一十七",
        "no#": 8
    },
    {
        "title": "從軍行",
        "author": "賀朝",
        "biography": "",
        "paragraphs": [
            "朔胡乘月寇邊城，軍書插羽刺中京。天子金壇拜飛將，",
            "聞有河湟客，愔愔理帷帟。常山啟霸圖，汜水先天策，",
            "邊樹蕭蕭不覺春，天山漠漠長飛雪。魚麗陣接塞雲平，",
            "自從一戍燕支山，春光幾度晉陽關。金河未轉青絲騎，",
            "已見氛清細柳營，莫更春歌落梅曲。烽沉灶減靜邊亭，"
        ],
        "notes": [
            ""
        ],
        "volume": "卷一百一十七",
        "no#": 9
    },
    {
        "title": "賦得遊人久不歸",
        "author": "賀朝",
        "biography": "",
        "paragraphs": [
            "鄉關眇天末，引領悵懷歸。羈旅久淫滯，物色屢芳菲。",
            "稍覺出意盡，行看蓬鬢稀。如何千裏外，佇立沾裳衣。"
        ],
        "notes": [
            ""
        ],
        "volume": "卷一百一十七",
        "no#": 10
    },
    {
        "title": "宿香山閣",
        "author": "賀朝",
        "biography": "",
        "paragraphs": [
            "暝上春山閣，梯雲宿半空。軒窗閉潮海，枕席拂煙虹。",
            "朱網防棲鴿，紗燈護夕蟲。一聞雞唱曉，已見日曈曈。"
        ],
        "notes": [
            ""
        ],
        "volume": "卷一百一十七",
        "no#": 11
    },
    {
        "title": "贈酒店胡姬",
        "author": "賀朝",
        "biography": "",
        "paragraphs": [
            "胡姬春酒店，弦管夜鏘鏘。紅l1鋪新月，貂裘坐薄霜。",
            "玉盤初鱠鯉，金鼎正烹羊。上客無勞散，聽歌樂世娘。"
        ],
        "notes": [
            ""
        ],
        "volume": "卷一百一十七",
        "no#": 12
    },
    {
        "title": "賦得春鶯送友人二首",
        "author": "賀朝",
        "biography": "",
        "paragraphs": [
            "翅掩飛鶯舞，啼惱婕妤悲。料取金閨意，因君問所思。",
            "流鶯拂繡羽，二月上林期。待雪銷金禁，銜花向玉墀。"
        ],
        "notes": [
            ""
        ],
        "volume": "卷一百一十七",
        "no#": 13
    },
    {
        "title": "三日綠潭篇",
        "author": "萬齊融",
        "biography": "",
        "paragraphs": [
            "春潭滉漾接隋宮，宮闕連延潭水東。蘋苔嫩色涵波綠，",
            "素影沉沉對蝶飛，金沙礫礫窺魚泳。佳人祓禊賞韶年，",
            "公子王孫恣遊玩，沙陽水曲情無厭。禽浮似挹羽觴杯，",
            "綠水殘霞催席散，畫樓初月待人歸。"
        ],
        "notes": [
            ""
        ],
        "volume": "卷一百一十七",
        "no#": 14
    },
    {
        "title": "仗劍行",
        "author": "萬齊融",
        "biography": "",
        "paragraphs": [
            "昨夜星官動紫微，今年天子用武威。登車一呼風雷動，",
            "願騎單馬仗天威，挼取長繩縛虜歸。仗劍遙叱路傍子，"
        ],
        "notes": [
            ""
        ],
        "volume": "卷一百一十七",
        "no#": 15
    },
    {
        "title": "贈別江頭",
        "author": "萬齊融",
        "biography": "",
        "paragraphs": [
            "東南飛鳥處，言是故鄉天。江上風花晚，君行定幾千。",
            "計程頻破月，數別屢開年。明歲潯陽水，相思寄採蓮。"
        ],
        "notes": [
            ""
        ],
        "volume": "卷一百一十七",
        "no#": 16
    },
    {
        "title": "送陳七還廣陵",
        "author": "萬齊融",
        "biography": "",
        "paragraphs": [
            "風流誰代子，雖有舊無雙。歡酒言相送，愁弦意不降。",
            "落花馥河道，垂楊拂水窗。海潮與春夢，朝夕廣陵江。"
        ],
        "notes": [
            ""
        ],
        "volume": "卷一百一十七",
        "no#": 17
    },
    {
        "title": "游春",
        "author": "邢巨",
        "biography": "",
        "paragraphs": [
            "海岳三峰古，春皇二月寒。綠潭漁子釣，紅樹美人攀。",
            "弱蔓環沙嶼，飛花點石關。溪山遊未厭，琴酌弄晴灣。"
        ],
        "notes": [
            ""
        ],
        "volume": "卷一百一十七",
        "no#": 18
    },
    {
        "title": "游宣州琴溪同武平一作",
        "author": "邢巨",
        "biography": "",
        "paragraphs": [
            "靈溪非人跡，仙意素所秉。鱗嶺森翠微，澄潭照秋景。"
        ],
        "notes": [
            ""
        ],
        "volume": "卷一百一十七",
        "no#": 19
    },
    {
        "title": "春江花月夜",
        "author": "張若虛",
        "biography": "",
        "paragraphs": [
            "春江潮水連海平，海上明月共潮生。灩灩隨波千萬里，",
            "何處春江無月明。江流宛轉繞芳甸，月照花林皆似霰。",
            "空裏流霜不覺飛，汀上白沙看不見。江天一色無纖塵，",
            "皎皎空中孤月輪。江畔何人初見月，江月何年初照人。",
            "人生代代無窮已，江月年年只相似。不知江月待何人，",
            "但見長江送流水。白雲一片去悠悠，青楓浦上不勝愁。",
            "誰家今夜扁舟子，何處相思明月樓。可憐樓上月裴回，",
            "應照離人妝鏡臺。玉戶簾中卷不去，搗衣砧上拂還來。",
            "此時相望不相聞，願逐月華流照君。鴻雁長飛光不度，",
            "魚龍潛躍水成文。昨夜閑潭夢落花，可憐春半不還家。",
            "江水流春去欲盡，江潭落月複西斜。斜月沉沉藏海霧，",
            "碣石瀟湘無限路。不知乘月幾人歸，落月搖情滿江樹。"
        ],
        "notes": [
            ""
        ],
        "volume": "卷一百一十七",
        "no#": 20
    },
    {
        "title": "代答閨夢還",
        "author": "張若虛",
        "biography": "",
        "paragraphs": [
            "關塞年華早，樓臺別望違。試衫著暖氣，開鏡覓春暉。",
            "燕入窺羅幕，蜂來上畫衣。情催桃李豔，心寄管弦飛。",
            "妝洗朝相待，風花暝不歸。夢魂何處入，寂寂掩重扉。"
        ],
        "notes": [
            ""
        ],
        "volume": "卷一百一十七",
        "no#": 21
    },
    {
        "title": "洪州客舍寄柳博士芳",
        "author": "薛業",
        "biography": "",
        "paragraphs": [
            "去年燕巢主人屋，今年花發路傍枝。年年為客不到舍，"
        ],
        "notes": [
            ""
        ],
        "volume": "卷一百一十七",
        "no#": 22
    },
    {
        "title": "晚秋贈張折沖此公事制舉",
        "author": "薛業",
        "biography": "",
        "paragraphs": [
            "都尉今無事，時清但閉關。夜霜戎馬瘦，秋草射堂閑。",
            "位以穿楊得，名因折桂還。馮唐真不遇，歎息鬢毛斑。"
        ],
        "notes": [
            ""
        ],
        "volume": "卷一百一十七",
        "no#": 23
    }
]